---
id: huang-ting-jian-ci-yun-tan-fu-jian-hui-chang-ju
title: 次韵坦夫見惠長句
titlePinyin: ci4 yun4 tan3 fu1 jian4 hui4 chang2 ju4
titleSlug: ci-yun-tan-fu-jian-hui-chang-ju
author: 黄庭堅
authorPinyin: huang2 ting2 jian1
authorSlug: huang-ting-jian
dynasty: 宋
dynastyPinyin: song4
dynastySlug: song
tags: []
---

## 正文

- 溫風撩人隨處去，欲如羶羊蟻旋慕。
- 落英馬前高下飛，牽挽忽與樽酒遇。
- 令行如水萬夫長，傾蓋不減平生故。
- 素衣成緇面黧黑，笑說塵沙工點汙。
- 王事賢勞尚有詩，自卷溪藤染霜兔。
- 桃李清陰坐未移，走送雄篇疲健步。
- 張侯先不露文章，十年深深豹藏霧。
- 欻來聽訟小棠陰，千里鳴絃舞韶濩。
- 我名最落諸人後，頓使漂山由衆喣。
- 伐木丁丁愧友聲，食苹呦呦懷野聚。
- 谷陽舊壘一片春，勤我引領西南傃。
- 遙知紅紫能亂眼，錦衾作夢高唐賦。
- 簡書留句四十里，夢魂明月識歸路。
- 公才富比滄海宮，明珠珊瑚凡幾庫。
- 惠連冢上麥纖纖，喜公猶得春草句。
- 明朝折柳作馬箠，想見杯盤咄嗟具。
- 風光暫來不供翫，大似橫塘過飛鶩。
- 甕面浮蛆暖更多，氣味煩公卒調護。
- 樹頭樹底勸提壺，南岡北岡教脫袴。
- 春衣可著愜醉眠，急觴催傳莫論數。

## 拼音

- wen1 feng1 liao2 ren2 sui2 chu3 qu4 ， yu4 ru2 shan1 yang2 yi3 xuan2 mu4 。
- luo4 ying1 ma3 qian2 gao1 xia4 fei1 ， qian1 wan3 hu1 yu3 zun1 jiu3 yu4 。
- ling4 xing2 ru2 shui3 wan4 fu1 chang2 ， qing1 gai4 bu4 jian3 ping2 sheng1 gu4 。
- su4 yi1 cheng2 zi1 mian4 li2 hei1 ， xiao4 shuo1 chen2 sha1 gong1 dian3 wu1 。
- wang2 shi4 xian2 lao2 shang4 you3 shi1 ， zi4 juan4 xi1 teng2 ran3 shuang1 tu4 。
- tao2 li3 qing1 yin1 zuo4 wei4 yi2 ， zou3 song4 xiong2 pian1 pi2 jian4 bu4 。
- zhang1 hou2 xian1 bu2 lu4 wen2 zhang1 ， shi2 nian2 shen1 shen1 bao4 cang2 wu4 。
- chua1 lai2 ting1 song4 xiao3 tang2 yin1 ， qian1 li3 ming2 xian2 wu3 shao2 hu4 。
- wo3 ming2 zui4 luo4 zhu1 ren2 hou4 ， dun4 shi3 piao1 shan1 you2 zhong4 xu3 。
- fa2 mu4 ding1 ding1 kui4 you3 sheng1 ， shi2 ping2 you1 you1 huai2 ye3 ju4 。
- gu3 yang2 jiu4 lei3 yi2 pian4 chun1 ， qin2 wo3 yin3 ling3 xi1 nan2 su4 。
- yao2 zhi1 hong2 zi3 neng2 luan4 yan3 ， jin3 qin1 zuo4 meng4 gao1 tang2 fu4 。
- jian3 shu1 liu2 ju4 si4 shi2 li3 ， meng4 hun2 ming2 yue4 shi2 gui1 lu4 。
- gong1 cai2 fu4 bi3 cang1 hai3 gong1 ， ming2 zhu1 shan1 hu2 fan2 ji1 ku4 。
- hui4 lian2 zhong3 shang4 mai4 xian1 xian1 ， xi3 gong1 you2 de2 chun1 cao3 ju4 。
- ming2 chao2 zhe2 liu3 zuo4 ma3 chui2 ， xiang3 jian4 bei1 pan2 duo1 jie1 ju4 。
- feng1 guang1 zan4 lai2 bu2 gong4 wan2 ， da4 si4 heng2 tang2 guo4 fei1 wu4 。
- weng4 mian4 fu2 qu1 nuan3 geng4 duo1 ， qi4 wei4 fan2 gong1 zu2 diao4 hu4 。
- shu4 tou2 shu4 di3 quan4 ti2 hu2 ， nan2 gang1 bei3 gang1 jiao4 tuo1 ku4 。
- chun1 yi1 ke3 zhu4 qie4 zui4 mian2 ， ji2 shang1 cui1 chuan2 mo4 lun4 shu4 。

## 注释

## 译文

## 赏析
