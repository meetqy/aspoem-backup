---
id: huang-ting-jian-ci-yun-zhou-fa-cao-you-qing-yuan-shan-si
title: 次韵周法曹遊青原山寺
titlePinyin: ci4 yun4 zhou1 fa3 cao2 you2 qing1 yuan2 shan1 si4
titleSlug: ci-yun-zhou-fa-cao-you-qing-yuan-shan-si
author: 黄庭堅
authorPinyin: huang2 ting2 jian1
authorSlug: huang-ting-jian
dynasty: 宋
dynastyPinyin: song4
dynastySlug: song
tags: []
---

## 正文

- 市聲故在耳，一原謝塵埃。
- 乳竇響鐘磬，翠峰麗昭回。
- 俯看行磨蟻，車馬度城隈。
- 水猶曹溪味，山自思公開。
- 浮圖湧金碧，廣厦構壞材。
- 蟬蛻三百年，至今猿鳥哀。
- 祖印平如水，有句非險崖。
- 心花照十方，初不落梯階。
- 我行暝託宿，夜雨滴華榱。
- 殘僧四五輩，法筵歎塵埋。
- 石頭麟一角，道價直九垓。
- 廬陵米貴賤，傳與後人猜。
- 曉躋上方上，秋塍亂萁荄。
- 寒藤上老木，龍蛇委筋骸。
- 魯公大字石，筆勢欲崩摧。
- 德人曩來游，頗有嘉客陪。
- 憶當擁旌旗，千騎相排豗。
- 且復歌舞隨，絲竹寫煩哇。
- 事如飛鴻去，名與南斗偕。
- 松竹吟高丘，何時更能來。
- 回首翠微合，于役王事催。
- 猿鶴一日雅，重來尚徘徊。

## 拼音

- shi4 sheng1 gu4 zai4 er3 ， yi4 yuan2 xie4 chen2 ai1 。
- ru3 dou4 xiang3 zhong1 qing4 ， cui4 feng1 li2 zhao1 hui2 。
- fu3 kan4 xing2 mo2 yi3 ， ju1 ma3 du4 cheng2 wei1 。
- shui3 you2 cao2 xi1 wei4 ， shan1 zi4 si1 gong1 kai1 。
- fu2 tu2 yong3 jin1 bi4 ， guang3 sha4 gou4 huai4 cai2 。
- chan2 tui4 san1 bai3 nian2 ， zhi4 jin1 yuan2 niao3 ai1 。
- zu3 yin4 ping2 ru2 shui3 ， you3 ju4 fei1 xian3 ya2 。
- xin1 hua1 zhao4 shi2 fang1 ， chu1 bu2 luo4 ti1 jie1 。
- wo3 xing2 ming2 tuo1 su4 ， ye4 yu3 di1 hua2 cui1 。
- can2 seng1 si4 wu3 bei4 ， fa3 yan2 tan4 chen2 mai2 。
- shi2 tou2 lin2 yi4 jiao3 ， dao4 jia4 zhi2 jiu3 gai1 。
- lu2 ling2 mi3 gui4 jian4 ， chuan2 yu3 hou4 ren2 cai1 。
- xiao3 ji1 shang4 fang1 shang4 ， qiu1 cheng2 luan4 qi2 gai1 。
- han2 teng2 shang4 lao3 mu4 ， long2 she2 wei3 jin1 hai2 。
- lu3 gong1 da4 zi4 shi2 ， bi3 shi4 yu4 beng1 cui1 。
- de2 ren2 nang3 lai2 you2 ， po1 you3 jia1 ke4 pei2 。
- yi4 dang1 yong1 jing1 qi2 ， qian1 qi2 xiang1 pai2 hui1 。
- qie3 fu4 ge1 wu3 sui2 ， si1 zhu2 xie3 fan2 wa1 。
- shi4 ru2 fei1 hong2 qu4 ， ming2 yu3 nan2 dou3 xie2 。
- song1 zhu2 yin2 gao1 qiu1 ， he2 shi2 geng4 neng2 lai2 。
- hui2 shou3 cui4 wei1 he2 ， yu2 yi4 wang2 shi4 cui1 。
- yuan2 he4 yi2 ri4 ya3 ， zhong4 lai2 shang4 pai2 huai2 。

## 注释

## 译文

## 赏析
