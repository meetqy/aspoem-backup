---
id: huang-ting-jian-yin-cheng-nan-ji-shi
title: 飲城南即事
titlePinyin: yin3 cheng2 nan2 ji2 shi4
titleSlug: yin-cheng-nan-ji-shi
author: 黄庭堅
authorPinyin: huang2 ting2 jian1
authorSlug: huang-ting-jian
dynasty: 宋
dynastyPinyin: song4
dynastySlug: song
tags: []
---

## 正文

- 陰陰花柳一百五，吹空白綿亂紅雨。
- 已看燕子飛入簾，未有黄鶑學人語。
- 鬭雞走狗輕薄兒，衣裾相鮮氣相許。
- 半是墦閒醉飽人，還家驕色羞婦女。
- 顧侯邀客出城南，曉蹋天街已塵土。
- 春風遊絲人到狂，何况客醉日當午。
- 著作文章名譽早，不愧漢庭御史祖。
- 元城茂宰民父母，境不飛蝗河渡虎。
- 何侯家世看豐碑，墨摹萬卷心奇古。
- 潁陰從事江左賢，八詠樓高風月苦。
- 劉郎曾眠武陵源，好在桃花迷處所。
- 鄙夫漫有腹便便，懶書欲眠誰比數。
- 一笑相懽自難得，看朱成碧更起舞。
- 任他小兒拍手笑，插花走馬及嚴鼓。
- 顧侯三酌似已多，明日花飛奈老何。

## 拼音

- yin1 yin1 hua1 liu3 yi4 bai3 wu3 ， chui1 kong4 bai2 mian2 luan4 hong2 yu3 。
- yi3 kan4 yan4 zi0 fei1 ru4 lian2 ， wei4 you3 huang2 ying1 xue2 ren2 yu3 。
- dou4 ji1 zou3 gou3 qing1 bao2 er2 ， yi1 ju1 xiang1 xian1 qi4 xiang1 xu1 。
- ban4 shi4 fan2 xian2 zui4 bao3 ren2 ， huan2 jia1 jiao1 se4 xiu1 fu4 nü3 。
- gu4 hou2 yao1 ke4 chu1 cheng2 nan2 ， xiao3 ta4 tian1 jie1 yi3 chen2 tu3 。
- chun1 feng1 you2 si1 ren2 dao4 kuang2 ， he2 kuang4 ke4 zui4 ri4 dang1 wu3 。
- zhu4 zuo4 wen2 zhang1 ming2 yu4 zao3 ， bu2 kui4 han4 ting2 yu4 shi3 zu3 。
- yuan2 cheng2 mao4 zai3 min2 fu4 mu3 ， jing4 bu4 fei1 huang2 he2 du4 hu3 。
- he2 hou2 jia1 shi4 kan4 feng1 bei1 ， mo4 mo2 wan4 juan4 xin1 qi2 gu3 。
- ying3 yin1 cong2 shi4 jiang1 zuo3 xian2 ， ba1 yong3 lou2 gao1 feng1 yue4 ku3 。
- liu2 lang2 ceng2 mian2 wu3 ling2 yuan2 ， hao3 zai4 tao2 hua1 mi2 chu3 suo3 。
- bi3 fu1 man4 you3 fu4 bian4 bian4 ， lan3 shu1 yu4 mian2 shui2 bi3 shu4 。
- yi2 xiao4 xiang1 huan1 zi4 nan2 de2 ， kan4 zhu1 cheng2 bi4 geng4 qi3 wu3 。
- ren4 ta1 xiao3 er2 pai1 shou3 xiao4 ， cha1 hua1 zou3 ma3 ji2 yan2 gu3 。
- gu4 hou2 san1 zhuo2 si4 yi3 duo1 ， ming2 ri4 hua1 fei1 nai4 lao3 he2 。

## 注释

## 译文

## 赏析
