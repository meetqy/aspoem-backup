---
id: huang-ting-jian-feng-da-zi-gao-jian-zeng-shi-yun
title: 奉答子高見贈十韵
titlePinyin: feng4 da2 zi3 gao1 jian4 zeng4 shi2 yun4
titleSlug: feng-da-zi-gao-jian-zeng-shi-yun
author: 黄庭堅
authorPinyin: huang2 ting2 jian1
authorSlug: huang-ting-jian
dynasty: 宋
dynastyPinyin: song4
dynastySlug: song
tags: []
---

## 正文

- 柳徑雨著綿，竹齋風隕籜。
- 屏處人事少，晴餘鳥聲樂。
- 詩卷墮我前，謂從天上落。
- 君有古人風，詩如古人作。
- 簞瓢謝膏粱，翰墨化糟粕。
- 誤蒙東海觀，吾淺迺可酌。
- 真成聞道百，自謂莫己若。
- 謝生石韞玉，志尚本丘壑。
- 雖無首陽粟，飲水亦不惡。
- 跫然何時來，爲我一發藥。

## 拼音

- liu3 jing4 yu3 zhu4 mian2 ， zhu2 zhai1 feng1 yun3 tuo4 。
- ping2 chu3 ren2 shi4 shao3 ， qing2 yu2 niao3 sheng1 le4 。
- shi1 juan4 duo4 wo3 qian2 ， wei4 cong2 tian1 shang4 luo4 。
- jun1 you3 gu3 ren2 feng1 ， shi1 ru2 gu3 ren2 zuo4 。
- dan1 piao2 xie4 gao1 liang2 ， han4 mo4 hua4 zao1 po4 。
- wu4 meng2 dong1 hai3 guan1 ， wu2 qian3 nai3 ke3 zhuo2 。
- zhen1 cheng2 wen2 dao4 bai3 ， zi4 wei4 mo4 ji3 ruo4 。
- xie4 sheng1 shi2 yun4 yu4 ， zhi4 shang4 ben3 qiu1 he4 。
- sui1 wu2 shou3 yang2 su4 ， yin3 shui3 yi4 bu2 e4 。
- qiong2 ran2 he2 shi2 lai2 ， wei2 wo3 yi4 fa1 yao4 。

## 注释

## 译文

## 赏析
