---
id: huang-ting-jian-shu-mo-ya-bei-hou
title: 書磨崖碑後
titlePinyin: shu1 mo2 ya2 bei1 hou4
titleSlug: shu-mo-ya-bei-hou
author: 黄庭堅
authorPinyin: huang2 ting2 jian1
authorSlug: huang-ting-jian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 春風吹船著浯溪，扶藜上讀中興碑。
- 平生半世看墨本，摩挲石刻鬢成絲。
- 明皇不作苞桑計，顛倒四海由祿兒。
- 九廟不守乘輿西，萬官已作烏擇栖。
- 撫軍監國太子事，何乃趣取大物爲。
- 事有至難天幸爾，上皇跼蹐還京師。
- 內間張后色可否，外閒李父頤指揮。
- 南內淒涼幾苟活，高將軍去事尤危。
- 臣結舂陵二三策，臣甫杜鵑再拜詩。
- 安知忠臣痛至骨，世上但賞瓊琚詞。
- 同來野僧六七輩，亦有文士相追隨。
- 斷崖蒼蘚對立久，涷雨爲洗前朝悲。

## 拼音

- chun1 feng1 chui1 chuan2 zhu4 wu2 xi1 ， fu2 li2 shang4 du2 zhong1 xing1 bei1 。
- ping2 sheng1 ban4 shi4 kan4 mo4 ben3 ， mo2 suo1 shi2 ke4 bin4 cheng2 si1 。
- ming2 huang2 bu2 zuo4 bao1 sang1 ji4 ， dian1 dao3 si4 hai3 you2 lu4 er2 。
- jiu3 miao4 bu4 shou3 cheng2 yu2 xi1 ， wan4 guan1 yi3 zuo4 wu1 ze2 qi1 。
- fu3 jun1 jian1 guo2 tai4 zi3 shi4 ， he2 nai3 qu4 qu3 da4 wu4 wei2 。
- shi4 you3 zhi4 nan2 tian1 xing4 er3 ， shang4 huang2 ju2 ji2 huan2 jing1 shi1 。
- nei4 jian4 zhang1 hou4 se4 ke3 fou3 ， wai4 xian2 li3 fu4 yi2 zhi3 hui1 。
- nan2 nei4 qi1 liang2 ji1 gou3 huo2 ， gao1 jiang1 jun1 qu4 shi4 you2 wei1 。
- chen2 jie2 chong1 ling2 er4 san1 ce4 ， chen2 fu3 du4 jian1 zai4 bai4 shi1 。
- an1 zhi1 zhong1 chen2 tong4 zhi4 gu3 ， shi4 shang4 dan4 shang3 qiong2 ju1 ci2 。
- tong2 lai2 ye3 seng1 liu4 qi1 bei4 ， yi4 you3 wen2 shi4 xiang1 zhui1 sui2 。
- duan4 ya2 cang1 xian3 dui4 li4 jiu3 ， dong1 yu3 wei2 xi3 qian2 chao2 bei1 。

## 注释

## 译文

## 赏析
