---
id: huang-ting-jian-song-pu-yuan-li-nan-gui
title: 送蒲元禮南歸
titlePinyin: song4 pu2 yuan2 li3 nan2 gui1
titleSlug: song-pu-yuan-li-nan-gui
author: 黄庭堅
authorPinyin: huang2 ting2 jian1
authorSlug: huang-ting-jian
dynasty: 宋
dynastyPinyin: song4
dynastySlug: song
tags: []
---

## 正文

- 元禮佳少年，俊氣欲無敵。
- 文章詩最豪，溟漲助筆力。
- 三年葉公城，於我固多益。
- 恨無荆雞材，使君有羽翼。
- 此行省親闈，綵服耀春色。
- 從容文字閒，固未曠子職。
- 蘄春向鄂渚，曾不三四驛。
- 吾師李武昌，金聲而玉德。
- 誠能勇一往，所進豈寸尺。
- 江南後生秀，居多門下客。
- 願君從之遊，琢磨就圭璧。
- 斗酒清夜闌，缺月挂屋壁。
- 雞鳴馬就轡，少別安足惜。
- 人生共一世，誰能無行役。

## 拼音

- yuan2 li3 jia1 shao4 nian2 ， jun4 qi4 yu4 wu2 di2 。
- wen2 zhang1 shi1 zui4 hao2 ， ming2 zhang3 zhu4 bi3 li4 。
- san1 nian2 ye4 gong1 cheng2 ， wu1 wo3 gu4 duo1 yi4 。
- hen4 wu2 jing1 ji1 cai2 ， shi3 jun1 you3 yu3 yi4 。
- ci3 xing2 sheng3 qin1 wei2 ， cai3 fu2 yao4 chun1 se4 。
- cong2 rong2 wen2 zi4 xian2 ， gu4 wei4 kuang4 zi3 zhi2 。
- qi2 chun1 xiang4 e4 zhu3 ， ceng2 bu4 san1 si4 yi4 。
- wu2 shi1 li3 wu3 chang1 ， jin1 sheng1 er2 yu4 de2 。
- cheng2 neng2 yong3 yi4 wang3 ， suo3 jin4 qi3 cun4 chi3 。
- jiang1 nan2 hou4 sheng1 xiu4 ， ju1 duo1 men2 xia4 ke4 。
- yuan4 jun1 cong2 zhi1 you2 ， zuo2 mo0 jiu4 gui1 bi4 。
- dou4 jiu3 qing1 ye4 lan2 ， que1 yue4 gua4 wu1 bi4 。
- ji1 ming2 ma3 jiu4 pei4 ， shao3 bie2 an1 zu2 xi1 。
- ren2 sheng1 gong4 yi2 shi4 ， shui2 neng2 wu2 xing2 yi4 。

## 注释

## 译文

## 赏析
