---
id: huang-ting-jian-man-wei
title: 漫尉
titlePinyin: man4 wei4
titleSlug: man-wei
author: 黄庭堅
authorPinyin: huang2 ting2 jian1
authorSlug: huang-ting-jian
dynasty: 宋
dynastyPinyin: song4
dynastySlug: song
tags: []
---

## 正文

- 豫章黄魯直，既拙又狂癡。
- 往在江湖南，漁樵乃其師。
- 腰斧入白雲，揮車棹清溪。
- 虎豹不亂行，鷗鳥相與嬉。
- 遇人不崖異，順物無瑕疵。
- 不知愛故厭，不悔爲人欺。
- 晨朝常漫出，莫夜亦漫歸。
- 漫尉葉公城，漫撫病餘黎。
- 不纂非己事，不趨非吾時。
- 人駡狂癡拙，魯直更喜之。
- 或請陳漫尉，壽尉蒲萄巵。
- 酒行激懦氣，攘袂起哨規。
- 君子守一官，烏肯苟簡爲。
- 奈何如秋葭，信狂風離披。
- 漫行恐汙德，漫止將敗機。
- 漫默買猜謗，漫言來詬譏。
- 漫尉謝答客，願客深長思。
- 漫行無軌躅，漫止無馽鞿。
- 漫默怨者寡，漫言知者希。
- 吾生漫叟後，不券與之齊。
- 於戲獨如子，因使目爲眉。
- 强顔不計返，乾坤一醯雞。
- 崑崙視糟垤，既化不自知。
- 悔吝雖萬塗，直道甚坦夷。
- 覆轍索孤竹，奔車求仲尼。
- 以旌招虞人，賤者不肯尸。
- 玉潤安可涸，日光安可緇。
- 斯言出繫表，當以罔象窺。
- 賦分有自然，那用時世移。
- 吾漫誠難改，盡醉不敢辭。

## 拼音

- yu4 zhang1 huang2 lu3 zhi2 ， ji4 zhuo1 you4 kuang2 chi1 。
- wang3 zai4 jiang1 hu2 nan2 ， yu2 qiao2 nai3 qi2 shi1 。
- yao1 fu3 ru4 bai2 yun2 ， hui1 ju1 zhao4 qing1 xi1 。
- hu3 bao4 bu2 luan4 xing2 ， ou1 niao3 xiang1 yu3 xi1 。
- yu4 ren2 bu4 ya2 yi4 ， shun4 wu4 wu2 xia2 ci1 。
- bu4 zhi1 ai4 gu4 yan4 ， bu4 hui3 wei2 ren2 qi1 。
- chen2 chao2 chang2 man4 chu1 ， mo4 ye4 yi4 man4 gui1 。
- man4 wei4 ye4 gong1 cheng2 ， man4 fu3 bing4 yu2 li2 。
- bu4 zuan3 fei1 ji3 shi4 ， bu4 qu1 fei1 wu2 shi2 。
- ren2 ma4 kuang2 chi1 zhuo1 ， lu3 zhi2 geng4 xi3 zhi1 。
- huo4 qing3 chen2 man4 wei4 ， shou4 wei4 pu2 tao2 zhi1 。
- jiu3 xing2 ji1 nuo4 qi4 ， rang3 mei4 qi3 shao4 gui1 。
- jun1 zi3 shou3 yi4 guan1 ， wu1 ken3 gou3 jian3 wei2 。
- nai4 he2 ru2 qiu1 jia1 ， xin4 kuang2 feng1 li2 pi1 。
- man4 xing2 kong3 wu1 de2 ， man4 zhi3 jiang1 bai4 ji1 。
- man4 mo4 mai3 cai1 bang4 ， man4 yan2 lai2 gou4 ji1 。
- man4 wei4 xie4 da2 ke4 ， yuan4 ke4 shen1 chang2 si1 。
- man4 xing2 wu2 gui3 zhu2 ， man4 zhi3 wu2 zhi2 ji1 。
- man4 mo4 yuan4 zhe3 gua3 ， man4 yan2 zhi1 zhe3 xi1 。
- wu2 sheng1 man4 sou3 hou4 ， bu2 quan4 yu3 zhi1 qi2 。
- wu1 xi4 du2 ru2 zi3 ， yin1 shi3 mu4 wei2 mei2 。
- qiang2 yan2 bu2 ji4 fan3 ， qian2 kun1 yi4 xi1 ji1 。
- kun1 lun2 shi4 zao1 die2 ， ji4 hua4 bu2 zi4 zhi1 。
- hui3 lin4 sui1 wan4 tu2 ， zhi2 dao4 shen4 tan3 yi2 。
- fu4 zhe2 suo3 gu1 zhu2 ， ben1 ju1 qiu2 zhong4 ni2 。
- yi3 jing1 zhao1 yu2 ren2 ， jian4 zhe3 bu4 ken3 shi1 。
- yu4 run4 an1 ke3 he2 ， ri4 guang1 an1 ke3 zi1 。
- si1 yan2 chu1 xi4 biao3 ， dang1 yi3 wang3 xiang4 kui1 。
- fu4 fen1 you3 zi4 ran2 ， na4 yong4 shi2 shi4 yi2 。
- wu2 man4 cheng2 nan2 gai3 ， jin4 zui4 bu4 gan3 ci2 。

## 注释

## 译文

## 赏析
