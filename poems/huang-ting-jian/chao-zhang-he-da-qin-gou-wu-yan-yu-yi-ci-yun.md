---
id: huang-ting-jian-chao-zhang-he-da-qin-gou-wu-yan-yu-yi-ci-yun
title: 晁張和答秦覯五言予亦次韵
titlePinyin: chao2 zhang1 he2 da2 qin2 gou4 wu3 yan2 yu3 yi4 ci4 yun4
titleSlug: chao-zhang-he-da-qin-gou-wu-yan-yu-yi-ci-yun
author: 黄庭堅
authorPinyin: huang2 ting2 jian1
authorSlug: huang-ting-jian
dynasty: 宋
dynastyPinyin: song4
dynastySlug: song
tags: []
---

## 正文

- 山林與心違，日月使鬢換。
- 儒衣相詬病，文字奉娛玩。
- 自古非一秦，六籍蓋多難。
- 詩書或發冢，熟念令人惋。
- 秦君銳本學，驥子已血汗。
- 相期驂天衢，伯樂嘗一盼。
- 士爲慾心縛，寸勇輒尺懦。
- 要當觀此心，日照雲霧散。
- 扶疏萬物影，宇宙同璀璨。
- 置規豈惟君，亦自警弛慢。

## 拼音

- shan1 lin2 yu3 xin1 wei2 ， ri4 yue4 shi3 bin4 huan4 。
- ru2 yi1 xiang1 gou4 bing4 ， wen2 zi4 feng4 yu2 wan2 。
- zi4 gu3 fei1 yi4 qin2 ， liu4 ji2 gai4 duo1 nan2 。
- shi1 shu1 huo4 fa1 zhong3 ， shu2 nian4 ling4 ren2 wan3 。
- qin2 jun1 rui4 ben3 xue2 ， ji4 zi3 yi3 xue4 han4 。
- xiang1 qi1 can1 tian1 qu2 ， bo2 le4 chang2 yi2 pan4 。
- shi4 wei2 yu4 xin1 fu4 ， cun4 yong3 zhe2 chi3 nuo4 。
- yao4 dang1 guan1 ci3 xin1 ， ri4 zhao4 yun2 wu4 san4 。
- fu2 shu1 wan4 wu4 ying3 ， yu3 zhou4 tong2 cui3 can4 。
- zhi4 gui1 qi3 wei2 jun1 ， yi4 zi4 jing3 chi2 man4 。

## 注释

## 译文

## 赏析
