---
id: huang-ting-jian-liu-wang-lang
title: 留王郎
titlePinyin: liu2 wang2 lang2
titleSlug: liu-wang-lang
author: 黄庭堅
authorPinyin: huang2 ting2 jian1
authorSlug: huang-ting-jian
dynasty: 宋
dynastyPinyin: song4
dynastySlug: song
tags: []
---

## 正文

- 河外吹沙塵，江南水無津。
- 骨肉常萬里，寄聲何由頻。
- 我隨簡書來，顧影將一身。
- 留我左右手，奉承白頭親。
- 小邦王事略，蟲鳥聲無人。
- 王甥解鞍馬，夜語雞喚晨。
- 母慈家人肥，女惠男垂紳。
- 有田爲酒事，豚韭及秋春。
- 生涯得如此，舊學更光新。
- 索去何草草，小留慰艱勤。
- 百年才一炊，六籍經幾秦。
- 要知胸中有，不與迹同陳。
- 郢人懷妙質，聊欲運吾斤。

## 拼音

- he2 wai4 chui1 sha1 chen2 ， jiang1 nan2 shui3 wu2 jin1 。
- gu3 rou4 chang2 wan4 li3 ， ji4 sheng1 he2 you2 bin1 。
- wo3 sui2 jian3 shu1 lai2 ， gu4 ying3 jiang1 yi4 shen1 。
- liu2 wo3 zuo3 you4 shou3 ， feng4 cheng0 bai2 tou2 qin1 。
- xiao3 bang1 wang2 shi4 lüe4 ， chong2 niao3 sheng1 wu2 ren2 。
- wang2 sheng1 jie3 an1 ma3 ， ye4 yu3 ji1 huan4 chen2 。
- mu3 ci2 jia1 ren2 fei2 ， nü3 hui4 nan2 chui2 shen1 。
- you3 tian2 wei2 jiu3 shi4 ， tun2 jiu3 ji2 qiu1 chun1 。
- sheng1 ya2 de2 ru2 ci3 ， jiu4 xue2 geng4 guang1 xin1 。
- suo3 qu4 he2 cao3 cao3 ， xiao3 liu2 wei4 jian1 qin2 。
- bai3 nian2 cai2 yi4 chui1 ， liu4 ji2 jing1 ji1 qin2 。
- yao4 zhi1 xiong1 zhong1 you3 ， bu4 yu3 ji4 tong2 chen2 。
- ying3 ren2 huai2 miao4 zhi4 ， liao2 yu4 yun4 wu2 jin1 。

## 注释

## 译文

## 赏析
