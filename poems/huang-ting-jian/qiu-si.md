---
id: huang-ting-jian-qiu-si
title: 秋思
titlePinyin: qiu1 si1
titleSlug: qiu-si
author: 黄庭堅
authorPinyin: huang2 ting2 jian1
authorSlug: huang-ting-jian
dynasty: 宋
dynastyPinyin: song4
dynastySlug: song
tags: []
---

## 正文

- 柴門扃兮，牛羊下來其已久。
- 四壁立兮，蛩螿太息不可聽。
- 夜冉冉兮斗魁委柄若授人，天寥寥兮河漢風浪西南傾。
- 山川悠遠兮，誰獨不共此明月。
- 維德人不見兮，采薇蕨于江之南。
- 風露寒兮，薇蕨既老而苦澀。
- 江道險難兮，不知先生之何食。
- 往予窺道而見兮，俯甘井以解渴。
- 天地施我生兮，先生厚我德。
- 水波無津兮，既拯我舟杭。
- 路微徑絕兮，又翦我荆棘。
- 秉道要而置對兮，一與而九奪。
- 曾不更刀兮，破肯綮於胸中。
- 湛湛兮如長江之吐月，霏霏兮若旋盤之落屑。
- 會鉏鋙於一堂兮，曾不侮予以色辭。
- 星翻翻其爭光兮，觀北斗之運四時。
- 維回首之日淺兮，又穿鼻而伏皂。
- 乘流下兮，忽不自識其闕遺。
- 悲去日之既往兮，愛是日之方來。
- 有玉於橐兮，師以爲王所之□□□□不謨獻之，維令之莫予琢之。
- 起望天極南兮，□□□□予馬。
- 恐蓍龜之遠兮，入鮑肆不知其化。
- 子歌犁□□余心兮，爲而三歎其一和。
- 微子之昌言兮，殆莫振余過。
- 已矣乎，芳蘭無澤兮歲遒，衆芳歇兮曷予佩之求。
- 絕萬里兮吾以子牛，橫大川兮吾以子舟。
- 竊悲吾子之多暇日兮，愁嗟黄落如郢客之見秋。

## 拼音

- chai2 men2 jiong1 xi1 ， niu2 yang2 xia4 lai2 qi2 yi3 jiu3 。
- si4 bi4 li4 xi1 ， qiong2 jiang1 tai4 xi1 bu4 ke3 ting1 。
- ye4 ran3 ran3 xi1 dou4 kui2 wei3 bing3 ruo4 shou4 ren2 ， tian1 liao2 liao2 xi1 he2 han4 feng1 lang4 xi1 nan2 qing1 。
- shan1 chuan1 you1 yuan3 xi1 ， shui2 du2 bu2 gong4 ci3 ming2 yue4 。
- wei2 de2 ren2 bu2 jian4 xi1 ， cai3 wei1 jue2 yu2 jiang1 zhi1 nan2 。
- feng1 lu4 han2 xi1 ， wei1 jue2 ji4 lao3 er2 ku3 se4 。
- jiang1 dao4 xian3 nan2 xi1 ， bu4 zhi1 xian1 sheng0 zhi1 he2 shi2 。
- wang3 yu3 kui1 dao4 er2 jian4 xi1 ， fu3 gan1 jing3 yi3 jie3 ke3 。
- tian1 di4 shi1 wo3 sheng1 xi1 ， xian1 sheng0 hou4 wo3 de2 。
- shui3 bo1 wu2 jin1 xi1 ， ji4 zheng3 wo3 zhou1 hang2 。
- lu4 wei1 jing4 jue2 xi1 ， you4 jian3 wo3 jing1 ji2 。
- bing3 dao4 yao4 er2 zhi4 dui4 xi1 ， yi4 yu3 er2 jiu3 duo2 。
- ceng2 bu2 geng4 dao1 xi1 ， po4 ken3 qing4 wu1 xiong1 zhong1 。
- zhan4 zhan4 xi1 ru2 chang2 jiang1 zhi1 tu3 yue4 ， fei1 fei1 xi1 ruo4 xuan2 pan2 zhi1 luo4 xie4 。
- hui4 chu2 wu2 wu1 yi4 tang2 xi1 ， ceng2 bu4 wu3 yu3 yi3 se4 ci2 。
- xing1 fan1 fan1 qi2 zheng1 guang1 xi1 ， guan1 bei3 dou3 zhi1 yun4 si4 shi2 。
- wei2 hui2 shou3 zhi1 ri4 qian3 xi1 ， you4 chuan1 bi2 er2 fu2 zao4 。
- cheng2 liu2 xia4 xi1 ， hu1 bu2 zi4 shi2 qi2 que4 yi2 。
- bei1 qu4 ri4 zhi1 ji4 wang3 xi1 ， ai4 shi4 ri4 zhi1 fang1 lai2 。
- you3 yu4 wu1 tuo2 xi1 ， shi1 yi3 wei2 wang2 suo3 zhi1 □□□□ bu4 mo2 xian4 zhi1 ， wei2 ling4 zhi1 mo4 yu3 zhuo2 zhi1 。
- qi3 wang4 tian1 ji2 nan2 xi1 ，□□□□ yu3 ma3 。
- kong3 shi1 gui1 zhi1 yuan3 xi1 ， ru4 bao4 si4 bu4 zhi1 qi2 hua4 。
- zi3 ge1 li2 □□ yu2 xin1 xi1 ， wei2 er2 san1 tan4 qi2 yi1 he2 。
- wei1 zi3 zhi1 chang1 yan2 xi1 ， dai4 mo4 zhen4 yu2 guo4 。
- yi3 yi3 hu1 ， fang1 lan2 wu2 ze2 xi1 sui4 qiu2 ， zhong4 fang1 xie1 xi1 he2 yu3 pei4 zhi1 qiu2 。
- jue2 wan4 li3 xi1 wu2 yi3 zi3 niu2 ， heng2 da4 chuan1 xi1 wu2 yi3 zi3 zhou1 。
- qie4 bei1 wu2 zi3 zhi1 duo1 xia2 ri4 xi1 ， chou2 jie1 huang2 luo4 ru2 ying3 ke4 zhi1 jian4 qiu1 。

## 注释

## 译文

## 赏析
