---
id: huang-ting-jian-ci-yun-da-zong-ru-wei-chu-xia-jian-ji
title: 次韵答宗汝爲初夏見寄
titlePinyin: ci4 yun4 da2 zong1 ru3 wei2 chu1 xia4 jian4 ji4
titleSlug: ci-yun-da-zong-ru-wei-chu-xia-jian-ji
author: 黄庭堅
authorPinyin: huang2 ting2 jian1
authorSlug: huang-ting-jian
dynasty: 宋
dynastyPinyin: song4
dynastySlug: song
tags: []
---

## 正文

- 官蛙無時休，不知憂復樂。
- 夕暉半規黄，冉冉納暮壑。
- 鳥棲松隕花，風下竹解籜。
- 南箕與北斗，磊磊貫纓絡。
- 懷我鄰邦友，賢義本不薄。
- 箕斗常相望，江含霧冥漠。
- 忽烹雙鯉魚，中有初夏作。
- 詩詞清照眼，明月麗珠箔。
- 閒出句崛奇，芙蕖依綠蒻。
- 雄辨簡色空，韓盧逐東郭。
- 終篇談不二，自脫世纏縛。
- 此道久陸沉，喜公勤博約。
- 盈籠惠石芝，烏皮剝猿玃。
- 野人烹嘉蔬，回首葵莧惡。
- 勸鹽殊未工，追呼聯纆索。
- 聞君欲課最，豈有不龜藥。
- 我民六萬戶，過半客棲泊。
- 棘端可沐猴，且願觀其削。
- 官符晝夜下，朝播責暮穫。
- 射利者誰其，登隴彎繁弱。
- 昨聞數邦貢，曲禮賦三錯。
- 恭惟廊廟上，獻納及新瘼。
- 繡衣城南來，免冠謝公怍。
- 歸乘下澤車，絕意麒麟閣。
- 田園蒙帝力，仰以萬壽酢。
- 公材橫太阿，越砥斂霜鍔。
- 智囊無遺漏，膽量包空廓。
- 行當治狀聞，雄飛上碧落。
- 我材甚不長，有地愧槃礴。
- 平陸非距心，滕薛困公綽。
- 看人取卿相，妄意亦饞嚼。
- 終不作湘纍，憔悴吟杜若。
- 一心思傾寫，何時叩扃鑰。

## 拼音

- guan1 wa1 wu2 shi2 xiu1 ， bu4 zhi1 you1 fu4 le4 。
- xi1 hui1 ban4 gui1 huang2 ， ran3 ran3 na4 mu4 he4 。
- niao3 qi1 song1 yun3 hua1 ， feng1 xia4 zhu2 jie3 tuo4 。
- nan2 ji1 yu3 bei3 dou3 ， lei3 lei3 guan4 ying1 luo4 。
- huai2 wo3 lin2 bang1 you3 ， xian2 yi4 ben3 bu4 bao2 。
- ji1 dou3 chang2 xiang1 wang4 ， jiang1 han2 wu4 ming2 mo4 。
- hu1 peng1 shuang1 li3 yu2 ， zhong1 you3 chu1 xia4 zuo4 。
- shi1 ci2 qing1 zhao4 yan3 ， ming2 yue4 li2 zhu1 bo2 。
- xian2 chu1 ju4 jue2 qi2 ， fu2 qu2 yi1 lü4 ruo4 。
- xiong2 bian4 jian3 se4 kong1 ， han2 lu2 zhu2 dong1 guo1 。
- zhong1 pian1 tan2 bu2 er4 ， zi4 tuo1 shi4 chan2 fu4 。
- ci3 dao4 jiu3 lu4 chen2 ， xi3 gong1 qin2 bo2 yue1 。
- ying2 long2 hui4 shi2 zhi1 ， wu1 pi2 bao1 yuan2 jue2 。
- ye3 ren2 peng1 jia1 shu1 ， hui2 shou3 kui2 xian4 e4 。
- quan4 yan2 shu1 wei4 gong1 ， zhui1 hu1 lian2 mo4 suo3 。
- wen2 jun1 yu4 ke4 zui4 ， qi3 you3 bu4 gui1 yao4 。
- wo3 min2 liu4 wan4 hu4 ， guo4 ban4 ke4 qi1 bo2 。
- ji2 duan1 ke3 mu4 hou2 ， qie3 yuan4 guan1 qi2 xiao1 。
- guan1 fu2 zhou4 ye4 xia4 ， chao2 bo1 ze2 mu4 huo4 。
- she4 li4 zhe3 shui2 qi2 ， deng1 long3 wan1 fan2 ruo4 。
- zuo2 wen2 shu4 bang1 gong4 ， qu3 li3 fu4 san1 cuo4 。
- gong1 wei2 lang2 miao4 shang4 ， xian4 na4 ji2 xin1 mo4 。
- xiu4 yi1 cheng2 nan2 lai2 ， mian3 guan1 xie4 gong1 zuo4 。
- gui1 cheng2 xia4 ze2 ju1 ， jue2 yi4 qi2 lin2 ge2 。
- tian2 yuan2 meng2 di4 li4 ， yang3 yi3 wan4 shou4 cu4 。
- gong1 cai2 heng2 tai4 e1 ， yue4 di3 lian3 shuang1 e4 。
- zhi4 nang2 wu2 yi2 lou4 ， dan3 liang2 bao1 kong1 kuo4 。
- xing2 dang1 zhi4 zhuang4 wen2 ， xiong2 fei1 shang4 bi4 luo4 。
- wo3 cai2 shen4 bu4 chang2 ， you3 di4 kui4 pan2 bo2 。
- ping2 lu4 fei1 ju4 xin1 ， teng2 xue1 kun4 gong1 chuo4 。
- kan4 ren2 qu3 qing1 xiang4 ， wang4 yi4 yi4 chan2 jiao2 。
- zhong1 bu2 zuo4 xiang1 lei2 ， qiao2 cui4 yin2 du4 ruo4 。
- yi4 xin1 si0 qing1 xie3 ， he2 shi2 kou4 jiong1 yue4 。

## 注释

## 译文

## 赏析
