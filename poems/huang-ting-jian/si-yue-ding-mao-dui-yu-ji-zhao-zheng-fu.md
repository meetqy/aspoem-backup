---
id: huang-ting-jian-si-yue-ding-mao-dui-yu-ji-zhao-zheng-fu
title: 四月丁卯對雨寄趙正夫
titlePinyin: si4 yue4 ding1 mao3 dui4 yu3 ji4 zhao4 zheng4 fu1
titleSlug: si-yue-ding-mao-dui-yu-ji-zhao-zheng-fu
author: 黄庭堅
authorPinyin: huang2 ting2 jian1
authorSlug: huang-ting-jian
dynasty: 宋
dynastyPinyin: song4
dynastySlug: song
tags: []
---

## 正文

- 公家常匆務，退食用寢訛。
- 相思雖勞勤，書問不能多。
- 時雨光萬物，開雲見羲和。
- 乾坤有美意，畎澮未盈科。
- 凱風吹南榮，官槐綠婆娑。
- 鷾鴯將其匹，來巢自成家。
- 於物無譏嫌，人亦不誰何。
- 眷言生理拙，無地牧雞鵝。
- 丈人春秋高，雛鷇勤摩挲。
- 在公每懷歸，安得借明駝。
- 畏塗失無鄉，酌海持一蠡。
- 平生朱絲繩，寂寞長生窠。
- 故人纍纍去，宰木上女蘿。
- 生存半白首，會面阻山河。
- 趙侯秉金玉，不與世同波。
- 從容覺差晚，鄙心寄琢磨。
- 外物良難必，歲寒不改柯。

## 拼音

- gong1 jia0 chang2 cong1 wu4 ， tui4 shi2 yong4 qin3 e2 。
- xiang1 si1 sui1 lao2 qin2 ， shu1 wen4 bu4 neng2 duo1 。
- shi2 yu3 guang1 wan4 wu4 ， kai1 yun2 jian4 xi1 he2 。
- qian2 kun1 you3 mei3 yi4 ， quan3 kuai4 wei4 ying2 ke1 。
- kai3 feng1 chui1 nan2 rong2 ， guan1 huai2 lü4 po2 suo1 。
- yi4 er2 jiang1 qi2 pi3 ， lai2 chao2 zi4 cheng2 jia1 。
- wu1 wu4 wu2 ji1 xian2 ， ren2 yi4 bu4 shui2 he2 。
- juan4 yan2 sheng1 li3 zhuo1 ， wu2 di4 mu4 ji1 e2 。
- zhang4 ren2 chun1 qiu1 gao1 ， chu2 kou4 qin2 mo2 sa1 。
- zai4 gong1 mei3 huai2 gui1 ， an1 de2 jie4 ming2 tuo2 。
- wei4 tu2 shi1 wu2 xiang1 ， zhuo2 hai3 chi2 yi4 li2 。
- ping2 sheng1 zhu1 si1 sheng2 ， ji4 mo4 chang2 sheng1 ke1 。
- gu4 ren2 lei2 lei2 qu4 ， zai3 mu4 shang4 nü3 luo2 。
- sheng1 cun2 ban4 bai2 shou3 ， hui4 mian4 zu3 shan1 he2 。
- zhao4 hou2 bing3 jin1 yu4 ， bu4 yu3 shi4 tong2 bo1 。
- cong2 rong2 jue2 cha4 wan3 ， bi3 xin1 ji4 zuo2 mo0 。
- wai4 wu4 liang2 nan2 bi4 ， sui4 han2 bu4 gai3 ke1 。

## 注释

## 译文

## 赏析
