---
id: huang-ting-jian-jian-zi-zhan-can-zi-yun-shi-he-da-san-ren-si-fan-bu-kun-er-yu-jue-qi-zhe-ci-yun-ji-peng-men-san-shou-qi-er
title: 見子瞻粲字韵詩和答三人四返不困而愈崛奇輒次韵寄彭門三首  其二
titlePinyin: jian4 zi3 zhan1 can4 zi4 yun4 shi1 he2 da2 san1 ren2 si4 fan3 bu2 kun4 er2 yu4 jue2 qi2 zhe2 ci4 yun4 ji4 peng2 men2 san1 shou3     qi2 er4
titleSlug: jian-zi-zhan-can-zi-yun-shi-he-da-san-ren-si-fan-bu-kun-er-yu-jue-qi-zhe-ci-yun-ji-peng-men-san-shou-qi-er
author: 黄庭堅
authorPinyin: huang2 ting2 jian1
authorSlug: huang-ting-jian
dynasty: 宋
dynastyPinyin: song4
dynastySlug: song
tags: []
---

## 正文

- 人生等尺捶，豈耐日取半。
- 誰能如秋蟲，長夜向壁歎。
- 朝四與暮三，適爲狙公玩。
- 臭腐暫神奇，喑噫即飄散。
- 我觀萬世中，獨立無介伴。
- 小黠而大癡，夜氣不及旦。
- 低首甘豢養，尻脽登俎案。
- 所以終日飲，醉眠朱碧亂。
- 無人明此心，忍垢待濯盥。
- 仰看東飛雲，只使衣带緩。
- 先生古人學，百氏一以貫。
- 見義勇必爲，少作衰俗懦。
- 忠言願回天，不忍斆吞炭。
- 還從股肱郡，待詔圖書館。
- 投壺得賜金，侏儒餘飽暖。
- 寧令東方公，但索長安粲。

## 拼音

- ren2 sheng1 deng3 chi3 chui2 ， qi3 nai4 ri4 qu3 ban4 。
- shui2 neng2 ru2 qiu1 chong2 ， chang2 ye4 xiang4 bi4 tan4 。
- chao2 si4 yu3 mu4 san1 ， shi4 wei2 ju1 gong1 wan2 。
- chou4 fu3 zan4 shen2 qi2 ， yin1 yi1 ji2 piao1 san4 。
- wo3 guan1 wan4 shi4 zhong1 ， du2 li4 wu2 jie4 ban4 。
- xiao3 xia2 er2 da4 chi1 ， ye4 qi4 bu4 ji2 dan4 。
- di1 shou3 gan1 huan4 yang3 ， kao1 shui2 deng1 zu3 an4 。
- suo3 yi3 zhong1 ri4 yin3 ， zui4 mian2 zhu1 bi4 luan4 。
- wu2 ren2 ming2 ci3 xin1 ， ren3 gou4 dai4 zhuo2 guan4 。
- yang3 kan4 dong1 fei1 yun2 ， zhi1 shi3 yi1 dai4 huan3 。
- xian1 sheng0 gu3 ren2 xue2 ， bai3 shi4 yi4 yi3 guan4 。
- jian4 yi4 yong3 bi4 wei2 ， shao3 zuo4 shuai1 su2 nuo4 。
- zhong1 yan2 yuan4 hui2 tian1 ， bu4 ren3 xiao4 tun1 tan4 。
- huan2 cong2 gu3 gong1 jun4 ， dai4 zhao4 tu2 shu1 guan3 。
- tou2 hu2 de2 ci4 jin1 ， zhu1 ru2 yu2 bao3 nuan3 。
- ning2 ling4 dong1 fang1 gong1 ， dan4 suo3 chang2 an1 can4 。

## 注释

## 译文

## 赏析
