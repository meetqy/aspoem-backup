---
id: huang-ting-jian-xie-zhang-tai-bo-hui-huang-que-zha
title: 謝張泰伯惠黄雀鮓
titlePinyin: xie4 zhang1 tai4 bo2 hui4 huang2 que4 zha3
titleSlug: xie-zhang-tai-bo-hui-huang-que-zha
author: 黄庭堅
authorPinyin: huang2 ting2 jian1
authorSlug: huang-ting-jian
dynasty: 宋
dynastyPinyin: song4
dynastySlug: song
tags: []
---

## 正文

- 去家十二年，黄雀慳下筯。
- 笑開張侯盤，湯餠始有助。
- 蜀王煎藙法，醢以羊彘兔。
- 麥餠薄于紙，含漿和鹹酢。
- 秋霜落場穀，一一挾繭絮。
- 飛飛蒿艾間，入網輒萬數。
- 烹煎宜老稚，罌缶煩愛護。
- 南包解京師，至尊所珍御。
- 玉盤登百十，睥睨輕桂蠹。
- 五侯噦豢豹，見謂美無度。
- 瀕河飯食漿，瓜葅已佳茹。
- 誰言風沙中，鄉味入供具。
- 坐令親饌甘，更使客得與。
- 蒲陰雖窮僻，勉作三年住。
- 願公且安樂，分寄尚能屢。

## 拼音

- qu4 jia1 shi2 er4 nian2 ， huang2 que4 qian1 xia4 zhu4 。
- xiao4 kai1 zhang1 hou2 pan2 ， tang1 bing3 shi3 you3 zhu4 。
- shu3 wang2 jian1 yi4 fa3 ， hai3 yi3 yang2 zhi4 tu4 。
- mai4 bing3 bao2 yu2 zhi3 ， han2 jiang1 he2 xian2 cu4 。
- qiu1 shuang1 luo4 chang3 gu3 ， yi1 yi1 xie2 jian3 xu4 。
- fei1 fei1 hao1 ai4 jian4 ， ru4 wang3 zhe2 wan4 shu4 。
- peng1 jian1 yi2 lao3 zhi4 ， ying1 fou3 fan2 ai4 hu4 。
- nan2 bao1 jie3 jing1 shi1 ， zhi4 zun1 suo3 zhen1 yu4 。
- yu4 pan2 deng1 bai3 shi2 ， pi4 ni4 qing1 gui4 du4 。
- wu3 hou2 yue3 huan4 bao4 ， jian4 wei4 mei3 wu2 du4 。
- bin1 he2 fan4 shi2 jiang1 ， gua1 zu1 yi3 jia1 ru2 。
- shui2 yan2 feng1 sha1 zhong1 ， xiang1 wei4 ru4 gong4 ju4 。
- zuo4 ling4 qin1 zhuan4 gan1 ， geng4 shi3 ke4 de2 yu3 。
- pu2 yin1 sui1 qiong2 pi4 ， mian3 zuo4 san1 nian2 zhu4 。
- yuan4 gong1 qie3 an1 le4 ， fen1 ji4 shang4 neng2 lü3 。

## 注释

## 译文

## 赏析
