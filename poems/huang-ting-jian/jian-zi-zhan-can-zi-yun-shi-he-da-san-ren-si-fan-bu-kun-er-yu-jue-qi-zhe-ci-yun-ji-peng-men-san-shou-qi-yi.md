---
id: huang-ting-jian-jian-zi-zhan-can-zi-yun-shi-he-da-san-ren-si-fan-bu-kun-er-yu-jue-qi-zhe-ci-yun-ji-peng-men-san-shou-qi-yi
title: 見子瞻粲字韵詩和答三人四返不困而愈崛奇輒次韵寄彭門三首  其一
titlePinyin: jian4 zi3 zhan1 can4 zi4 yun4 shi1 he2 da2 san1 ren2 si4 fan3 bu2 kun4 er2 yu4 jue2 qi2 zhe2 ci4 yun4 ji4 peng2 men2 san1 shou3     qi2 yi1
titleSlug: jian-zi-zhan-can-zi-yun-shi-he-da-san-ren-si-fan-bu-kun-er-yu-jue-qi-zhe-ci-yun-ji-peng-men-san-shou-qi-yi
author: 黄庭堅
authorPinyin: huang2 ting2 jian1
authorSlug: huang-ting-jian
dynasty: 宋
dynastyPinyin: song4
dynastySlug: song
tags: []
---

## 正文

- 公才如洪河，灌注天下半。
- 風日未嘗攖，晝夜聖所歎。
- 名世二十年，窮無歌舞玩。
- 入宮又見妬，徒友飛鳥散。
- 一飽事難諧，五車書作伴。
- 風雨暗樓臺，雞鳴自昏旦。
- 雖非錦繡贈，欲報青玉案。
- 文似離騷經，詩窺關雎亂。
- 賤生恨學晚，曾未奉巾盥。
- 昨蒙雙鯉魚，遠託鄭人緩。
- 風義薄秋天，神明還舊貫。
- 更磨薦禰墨，推挽起疲懦。
- 忽忽未嗣音，微陽歸候炭。
- 仁風從東來，拭目望齋館。
- 鳥聲日日春，柳色弄晴暖。
- 漫有酒盈樽，何因見此粲。

## 拼音

- gong1 cai2 ru2 hong2 he2 ， guan4 zhu4 tian1 xia4 ban4 。
- feng1 ri4 wei4 chang2 ying1 ， zhou4 ye4 sheng4 suo3 tan4 。
- ming2 shi4 er4 shi2 nian2 ， qiong2 wu2 ge1 wu3 wan2 。
- ru4 gong1 you4 jian4 du4 ， tu2 you3 fei1 niao3 san4 。
- yi4 bao3 shi4 nan2 xie2 ， wu3 ju1 shu1 zuo4 ban4 。
- feng1 yu3 an4 lou2 tai2 ， ji1 ming2 zi4 hun1 dan4 。
- sui1 fei1 jin3 xiu4 zeng4 ， yu4 bao4 qing1 yu4 an4 。
- wen2 si4 li2 sao1 jing1 ， shi1 kui1 guan1 ju1 luan4 。
- jian4 sheng1 hen4 xue2 wan3 ， ceng2 wei4 feng4 jin1 guan4 。
- zuo2 meng2 shuang1 li3 yu2 ， yuan3 tuo1 zheng4 ren2 huan3 。
- feng1 yi4 bao2 qiu1 tian1 ， shen2 ming2 huan2 jiu4 guan4 。
- geng4 mo2 jian4 mi2 mo4 ， tui1 wan3 qi3 pi2 nuo4 。
- hu1 hu1 wei4 si4 yin1 ， wei1 yang2 gui1 hou4 tan4 。
- ren2 feng1 cong2 dong1 lai2 ， shi4 mu4 wang4 zhai1 guan3 。
- niao3 sheng1 ri4 ri4 chun1 ， liu3 se4 nong4 qing2 nuan3 。
- man4 you3 jiu3 ying2 zun1 ， he2 yin1 jian4 ci3 can4 。

## 注释

## 译文

## 赏析
