---
id: huang-ting-jian-ci-yun-zi-zhan-yu-shu-yao-wen-dao-xue-wu-zhu-quan-chang-he
title: 次韵子瞻與舒堯文禱雪霧豬泉唱和
titlePinyin: ci4 yun4 zi3 zhan1 yu3 shu1 yao2 wen2 dao3 xue3 wu4 zhu1 quan2 chang4 he4
titleSlug: ci-yun-zi-zhan-yu-shu-yao-wen-dao-xue-wu-zhu-quan-chang-he
author: 黄庭堅
authorPinyin: huang2 ting2 jian1
authorSlug: huang-ting-jian
dynasty: 宋
dynastyPinyin: song4
dynastySlug: song
tags: []
---

## 正文

- 老農年饑望人腹，想見四溟森雨足。
- 林回投璧負嬰兒，豈聞烹兒翁不哭。
- 未論萬戶無炊煙，蛛絲蝸涎經杼軸。
- 使君閔雪無肉味，煮餠青蒿下鹽菽。
- 豈云剪爪宜侵肌，霜不殺草仍故綠。
- 幽靈奰贔西山霧，牲肥酒香神未瀆。
- 得微往從董父餐，寧當罪繫葛陂淵。
- 卜擇祠官齊博士，暴露致告蒼崖顛。
- 請天行澤不汲汲，爾亦枯魚過河泣。
- 生鵝斬頸血未乾，風馬雲車坐相及。
- 百里旌旗灑玉花，使君義動龍蛇蟄。
- 老農歡喜有春事，呼兒飯牛理簑笠。
- 博士勿嘆從公疲，明年麥飯滑流匙。

## 拼音

- lao3 nong2 nian2 ji1 wang4 ren2 fu4 ， xiang3 jian4 si4 ming2 sen1 yu3 zu2 。
- lin2 hui2 tou2 bi4 fu4 ying1 er2 ， qi3 wen2 peng1 er2 weng1 bu4 ku1 。
- wei4 lun4 wan4 hu4 wu2 chui1 yan1 ， zhu1 si1 wo1 xian2 jing1 zhu4 zhou2 。
- shi3 jun1 min3 xue3 wu2 rou4 wei4 ， zhu3 bing3 qing1 hao1 xia4 yan2 shu1 。
- qi3 yun2 jian3 zhua3 yi2 qin1 ji1 ， shuang1 bu4 sha1 cao3 reng2 gu4 lü4 。
- you1 ling2 bi4 bi4 xi1 shan1 wu4 ， sheng1 fei2 jiu3 xiang1 shen2 wei4 du2 。
- de2 wei1 wang3 cong2 dong3 fu4 can1 ， ning2 dang1 zui4 xi4 ge3 bei1 yuan1 。
- bu3 ze2 ci2 guan1 qi2 bo2 shi4 ， bao4 lu4 zhi4 gao4 cang1 ya2 dian1 。
- qing3 tian1 xing2 ze2 bu4 ji2 ji2 ， er3 yi4 ku1 yu2 guo4 he2 qi4 。
- sheng1 e2 zhan3 jing3 xue4 wei4 qian2 ， feng1 ma3 yun2 ju1 zuo4 xiang1 ji2 。
- bai3 li3 jing1 qi2 sa3 yu4 hua1 ， shi3 jun1 yi4 dong4 long2 she2 zhe2 。
- lao3 nong2 huan1 xi3 you3 chun1 shi4 ， hu1 er2 fan4 niu2 li3 suo1 li4 。
- bo2 shi4 wu4 tan4 cong2 gong1 pi2 ， ming2 nian2 mai4 fan4 hua2 liu2 chi2 。

## 注释

## 译文

## 赏析
