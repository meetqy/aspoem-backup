---
id: huang-ting-jian-shu-hui-su-yao-hu-shang-zhi-you-yi-gu-bu-guo-wang
title: 叔誨宿邀湖上之遊以故不果往
titlePinyin: shu1 hui4 su4 yao1 hu2 shang4 zhi1 you2 yi3 gu4 bu4 guo3 wang3
titleSlug: shu-hui-su-yao-hu-shang-zhi-you-yi-gu-bu-guo-wang
author: 黄庭堅
authorPinyin: huang2 ting2 jian1
authorSlug: huang-ting-jian
dynasty: 宋
dynastyPinyin: song4
dynastySlug: song
tags: []
---

## 正文

- 芰荷採盡荇田田，湖光價當酒十千。
- 主人邀客殊未來，西風枕簟廢書眠。
- 睡罷書窗翻墨汁，龍蛇起陸雲雨濕。
- 晚筵紅袖勸傾盃，公榮坐遠酌不及。
- 章臺柳色未知秋，折與行人鞭紫騮。
- 金城手種亦如此，今日摇落令人愁。
- 雙飛鴛鴦一朝隻，舂鉏欲匹畏白鷗。
- 風標公子誠自多，波浄月明如鵾何。

## 拼音

- ji4 he2 cai3 jin4 xing4 tian2 tian2 ， hu2 guang1 jia4 dang1 jiu3 shi2 qian1 。
- zhu3 ren2 yao1 ke4 shu1 wei4 lai2 ， xi1 feng1 zhen3 dian4 fei4 shu1 mian2 。
- shui4 ba4 shu1 chuang1 fan1 mo4 zhi1 ， long2 she2 qi3 lu4 yun2 yu3 shi1 。
- wan3 yan2 hong2 xiu4 quan4 qing1 bei1 ， gong1 rong2 zuo4 yuan3 zhuo2 bu4 ji2 。
- zhang1 tai2 liu3 se4 wei4 zhi1 qiu1 ， zhe2 yu3 xing2 ren2 bian1 zi3 liu2 。
- jin1 cheng2 shou3 zhong3 yi4 ru2 ci3 ， jin1 ri4 yao2 luo4 ling4 ren2 chou2 。
- shuang1 fei1 yuan1 yang1 yi4 chao2 zhi1 ， chong1 chu2 yu4 pi3 wei4 bai2 ou1 。
- feng1 biao1 gong1 zi3 cheng2 zi4 duo1 ， bo1 jing4 yue4 ming2 ru2 kun1 he2 。

## 注释

## 译文

## 赏析
