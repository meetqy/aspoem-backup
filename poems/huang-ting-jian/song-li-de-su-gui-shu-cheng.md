---
id: huang-ting-jian-song-li-de-su-gui-shu-cheng
title: 送李德素歸舒城
titlePinyin: song4 li3 de2 su4 gui1 shu1 cheng2
titleSlug: song-li-de-su-gui-shu-cheng
author: 黄庭堅
authorPinyin: huang2 ting2 jian1
authorSlug: huang-ting-jian
dynasty: 宋
dynastyPinyin: song4
dynastySlug: song
tags: []
---

## 正文

- 僧夏莫問途，麥秋宜煮餠。
- 北寺旬休歸，長廊六月冷。
- 簟翻寒江浪，茶破蒼璧影。
- 李侯爲我來，遽以歸期請。
- 青衿廢詩書，白髮違定省。
- 荒畦當鉏灌，蠹簡要籤整。
- 挽衣不可留，决去事幽屏。
- 天恢獵德網，日饎養賢鼎。
- 此士落江湖，熟思令人癭。
- 胸中吉祥宅，膜外榮辱境。
- 婆娑萬物表，藏刃避肯綮。
- 人生要當學，安宴不徹警。
- 古來惟深地，相待汲脩綆。

## 拼音

- seng1 xia4 mo4 wen4 tu2 ， mai4 qiu1 yi2 zhu3 bing3 。
- bei3 si4 xun2 xiu1 gui1 ， chang2 lang2 liu4 yue4 leng3 。
- dian4 fan1 han2 jiang1 lang4 ， cha2 po4 cang1 bi4 ying3 。
- li3 hou2 wei2 wo3 lai2 ， ju4 yi3 gui1 qi1 qing3 。
- qing1 jin1 fei4 shi1 shu1 ， bai2 fa4 wei2 ding4 sheng3 。
- huang1 qi2 dang1 chu2 guan4 ， du4 jian3 yao4 qian1 zheng3 。
- wan3 yi1 bu4 ke3 liu2 ， jue2 qu4 shi4 you1 ping2 。
- tian1 hui1 lie4 de2 wang3 ， ri4 xi1 yang3 xian2 ding3 。
- ci3 shi4 luo4 jiang1 hu2 ， shu2 si1 ling4 ren2 ying3 。
- xiong1 zhong1 ji2 xiang2 zhai2 ， mo2 wai4 rong2 ru3 jing4 。
- po2 suo1 wan4 wu4 biao3 ， cang2 ren4 bi4 ken3 qing4 。
- ren2 sheng1 yao4 dang1 xue2 ， an1 yan4 bu2 che4 jing3 。
- gu3 lai2 wei2 shen1 di4 ， xiang1 dai4 ji2 xiu1 geng3 。

## 注释

## 译文

## 赏析
