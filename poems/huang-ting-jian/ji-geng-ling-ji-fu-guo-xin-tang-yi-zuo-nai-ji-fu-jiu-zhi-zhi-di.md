---
id: huang-ting-jian-ji-geng-ling-ji-fu-guo-xin-tang-yi-zuo-nai-ji-fu-jiu-zhi-zhi-di
title: 寄耿令幾父過新堂邑作迺幾父舊治之地
titlePinyin: ji4 geng3 ling4 ji1 fu4 guo4 xin1 tang2 yi4 zuo4 nai3 ji1 fu4 jiu4 zhi4 zhi1 di4
titleSlug: ji-geng-ling-ji-fu-guo-xin-tang-yi-zuo-nai-ji-fu-jiu-zhi-zhi-di
author: 黄庭堅
authorPinyin: huang2 ting2 jian1
authorSlug: huang-ting-jian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 呼船凌大河，驅馬踏平沙。
- 道傍開新邑，千戶有生涯。
- 四衢平且直，綠槐陰縣衙。
- 問誰作此邑，耆舊對予嗟。
- 前日耿令君，遷民出坳窊。
- 始遷民懷土，異端極紛拏。
- 既遷人氣和，草木茂萌芽。
- 桃李雖不言，春風滿城花。
- 陵陂青青麥，煙雨潤桑麻。
- 自非耿令君，大澤荒蒹葭。
- 白頭晏起飯，襁褓語嘔啞。
- 自非耿令君，漂轉隨魚蝦。
- 豈弟民父母，不專司斂賒。
- 令君兩男兒，有德必世家。
- 問令今安在，解官駕柴車。
- 當時舞文吏，白璧强生瑕。
- 令君袖手去，不忍試虎牙。
- 人往惜事廢，感深知政嘉。
- 我聞耆舊語，歎息至昏鴉。
- 定知循吏傳，來者不能加。
- 今爲將軍客，軒蓋湛光華。
- 幕府省文書，醉歸接䍦斜。
- 懷寶仁者病，偷安道之邪。
- 勉哉思愛日，贈言同馬檛。

## 拼音

- hu1 chuan2 ling2 da4 he2 ， qu1 ma3 ta4 ping2 sha1 。
- dao4 bang4 kai1 xin1 yi4 ， qian1 hu4 you3 sheng1 ya2 。
- si4 qu2 ping2 qie3 zhi2 ， lü4 huai2 yin1 xian4 ya2 。
- wen4 shui2 zuo4 ci3 yi4 ， qi2 jiu4 dui4 yu3 jie1 。
- qian2 ri4 geng3 ling4 jun1 ， qian1 min2 chu1 ao4 wa1 。
- shi3 qian1 min2 huai2 tu3 ， yi4 duan1 ji2 fen1 na2 。
- ji4 qian1 ren2 qi4 he2 ， cao3 mu4 mao4 meng2 ya2 。
- tao2 li3 sui1 bu4 yan2 ， chun1 feng1 man3 cheng2 hua1 。
- ling2 bei1 qing1 qing1 mai4 ， yan1 yu3 run4 sang1 ma2 。
- zi4 fei1 geng3 ling4 jun1 ， da4 ze2 huang1 jian1 jia1 。
- bai2 tou2 yan4 qi3 fan4 ， qiang3 bao3 yu3 ou3 ya3 。
- zi4 fei1 geng3 ling4 jun1 ， piao1 zhuan3 sui2 yu2 xia1 。
- qi3 di4 min2 fu4 mu3 ， bu4 zhuan1 si1 lian3 she1 。
- ling4 jun1 liang3 nan2 er2 ， you3 de2 bi4 shi4 jia1 。
- wen4 ling4 jin1 an1 zai4 ， jie3 guan1 jia4 chai2 ju1 。
- dang1 shi2 wu3 wen2 li4 ， bai2 bi4 qiang2 sheng1 xia2 。
- ling4 jun1 xiu4 shou3 qu4 ， bu4 ren3 shi4 hu3 ya2 。
- ren2 wang3 xi1 shi4 fei4 ， gan3 shen1 zhi1 zheng4 jia1 。
- wo3 wen2 qi2 jiu4 yu3 ， tan4 xi1 zhi4 hun1 ya1 。
- ding4 zhi1 xun2 li4 chuan2 ， lai2 zhe3 bu4 neng2 jia1 。
- jin1 wei2 jiang1 jun1 ke4 ， xuan1 gai4 zhan4 guang1 hua2 。
- mu4 fu3 sheng3 wen2 shu1 ， zui4 gui1 jie1 䍦 xie2 。
- huai2 bao3 ren2 zhe3 bing4 ， tou1 an1 dao4 zhi1 xie2 。
- mian3 zai1 si1 ai4 ri4 ， zeng4 yan2 tong2 ma3 zhua1 。

## 注释

## 译文

## 赏析
