---
id: huang-ting-jian-ci-yun-ding-guo-wen-zi-you-wo-bing-ji-xi
title: 次韵定國聞子由卧病績溪
titlePinyin: ci4 yun4 ding4 guo2 wen2 zi3 you2 wo4 bing4 ji4 xi1
titleSlug: ci-yun-ding-guo-wen-zi-you-wo-bing-ji-xi
author: 黄庭堅
authorPinyin: huang2 ting2 jian1
authorSlug: huang-ting-jian
dynasty: 宋
dynastyPinyin: song4
dynastySlug: song
tags: []
---

## 正文

- 炎洲冬無冰，十月雷虺虺。
- 及春瘧癘行，用人祭非鬼。
- 巫師司民命，藥石不入市。
- 溪弩潛發機，土風甚不美。
- 蘇子卧江南，感歎中夜起。
- 聞道病在牀，食魚不知旨。
- 寒暑戰胸中，士窮有如此。
- 此公天機深，爵祿心已死。
- 養生遺形骸，觀妙得骨髓。
- 后皇蒔嘉橘，中歲多成枳。
- 佳人何時來，爲天啟玉齒。
- 湔祓瘴霧姿，朝趨去天咫。
- 諸公轉洪鈞，國器方薦砥。
- 矢詩寫予心，莊語不加綺。

## 拼音

- yan2 zhou1 dong1 wu2 bing1 ， shi2 yue4 lei2 hui1 hui1 。
- ji2 chun1 nüe4 li4 xing2 ， yong4 ren2 ji4 fei1 gui3 。
- wu1 shi1 si1 min2 ming4 ， yao4 shi2 bu2 ru4 shi4 。
- xi1 nu3 qian2 fa1 ji1 ， tu3 feng1 shen4 bu4 mei3 。
- su1 zi3 wo4 jiang1 nan2 ， gan3 tan4 zhong1 ye4 qi3 。
- wen2 dao4 bing4 zai4 chuang2 ， shi2 yu2 bu4 zhi1 zhi3 。
- han2 shu3 zhan4 xiong1 zhong1 ， shi4 qiong2 you3 ru2 ci3 。
- ci3 gong1 tian1 ji1 shen1 ， jue2 lu4 xin1 yi3 si3 。
- yang3 sheng1 yi2 xing2 hai2 ， guan1 miao4 de2 gu3 sui3 。
- hou4 huang2 shi4 jia1 ju2 ， zhong1 sui4 duo1 cheng2 zhi3 。
- jia1 ren2 he2 shi2 lai2 ， wei2 tian1 qi3 yu4 chi3 。
- jian1 fu2 zhang4 wu4 zi1 ， chao2 qu1 qu4 tian1 zhi3 。
- zhu1 gong1 zhuan3 hong2 jun1 ， guo2 qi4 fang1 jian4 di3 。
- shi3 shi1 xie3 yu3 xin1 ， zhuang1 yu3 bu4 jia1 qi3 。

## 注释

## 译文

## 赏析
