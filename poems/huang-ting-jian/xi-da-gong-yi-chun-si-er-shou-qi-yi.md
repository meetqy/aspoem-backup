---
id: huang-ting-jian-xi-da-gong-yi-chun-si-er-shou-qi-yi
title: 戲答公益春思二首  其一
titlePinyin: xi4 da2 gong1 yi4 chun1 si1 er4 shou3     qi2 yi1
titleSlug: xi-da-gong-yi-chun-si-er-shou-qi-yi
author: 黄庭堅
authorPinyin: huang2 ting2 jian1
authorSlug: huang-ting-jian
dynasty: 宋
dynastyPinyin: song4
dynastySlug: song
tags: []
---

## 正文

- 能狂直須狂，會意自不惡。
- 蚤知筋力衰，此事屬先覺。
- 公詩應鍾律，豈異趙人鐸。
- 我爲折腰吏，王役政敦薄。
- 文移亂似麻，期會急如雹。
- 賦斂及逋逃，十九被木索。
- 公思當此時，清興何由作。
- 前日東山歸，花如萎莎落。
- 徑欲共公狂，知命知此樂。
- 公家胡蜀葵，雖晚尚隠約。
- 晴明好天氣，蹔對亦愜適。
- 妝恨朱粉輕，舞憐衫袖窄。
- 衣襦相補紉，天吳亂鸂鶒。
- 草茅多奇士，蓬蓽有秀色。
- 西施逐人眼，稱心最爲得。
- 食魚誠可口，何苦必魴鯽。
- 清狂力能否，人生天地客。
- 不者尚能來，南窗理塵迹。
- 草玄續周書，揲策定漢歷。
- 有意許見臨，爲公酤一石。

## 拼音

- neng2 kuang2 zhi2 xu1 kuang2 ， hui4 yi4 zi4 bu2 e4 。
- zao3 zhi1 jin1 li4 shuai1 ， ci3 shi4 shu3 xian1 jue2 。
- gong1 shi1 ying1 zhong1 lü4 ， qi3 yi4 zhao4 ren2 duo2 。
- wo3 wei2 zhe2 yao1 li4 ， wang2 yi4 zheng4 dun1 bao2 。
- wen2 yi2 luan4 si4 ma2 ， qi1 hui4 ji2 ru2 bao2 。
- fu4 lian3 ji2 bu1 tao2 ， shi2 jiu3 bei4 mu4 suo3 。
- gong1 si1 dang1 ci3 shi2 ， qing1 xing1 he2 you2 zuo4 。
- qian2 ri4 dong1 shan1 gui1 ， hua1 ru2 wei3 sha1 luo4 。
- jing4 yu4 gong4 gong1 kuang2 ， zhi1 ming4 zhi1 ci3 le4 。
- gong1 jia0 hu2 shu3 kui2 ， sui1 wan3 shang4 yin3 yue1 。
- qing2 ming2 hao3 tian1 qi4 ， zan4 dui4 yi4 qie4 shi4 。
- zhuang1 hen4 zhu1 fen3 qing1 ， wu3 lian2 shan1 xiu4 zhai3 。
- yi1 ru2 xiang1 bu3 ren4 ， tian1 wu2 luan4 xi1 chi4 。
- cao3 mao2 duo1 qi2 shi4 ， peng2 bi4 you3 xiu4 se4 。
- xi1 shi1 zhu2 ren2 yan3 ， cheng1 xin1 zui4 wei2 de2 。
- shi2 yu2 cheng2 ke3 kou3 ， he2 ku3 bi4 fang2 ji4 。
- qing1 kuang2 li4 neng2 fou3 ， ren2 sheng1 tian1 di4 ke4 。
- bu4 zhe3 shang4 neng2 lai2 ， nan2 chuang1 li3 chen2 ji4 。
- cao3 xuan2 xu4 zhou1 shu1 ， die2 ce4 ding4 han4 li4 。
- you3 yi4 xu1 jian4 lin2 ， wei2 gong1 gu1 yi4 shi2 。

## 注释

## 译文

## 赏析
