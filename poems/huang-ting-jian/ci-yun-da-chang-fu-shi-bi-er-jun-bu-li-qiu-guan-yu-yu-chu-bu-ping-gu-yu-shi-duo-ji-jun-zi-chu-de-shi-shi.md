---
id: huang-ting-jian-ci-yun-da-chang-fu-shi-bi-er-jun-bu-li-qiu-guan-yu-yu-chu-bu-ping-gu-yu-shi-duo-ji-jun-zi-chu-de-shi-shi
title: 次韵答常甫世弼二君不利秋官鬰鬰初不平故予詩多及君子處得失事
titlePinyin: ci4 yun4 da2 chang2 fu3 shi4 bi4 er4 jun1 bu2 li4 qiu1 guan1 yu4 yu4 chu1 bu4 ping2 gu4 yu3 shi1 duo1 ji2 jun1 zi3 chu3 de2 shi1 shi4
titleSlug: ci-yun-da-chang-fu-shi-bi-er-jun-bu-li-qiu-guan-yu-yu-chu-bu-ping-gu-yu-shi-duo-ji-jun-zi-chu-de-shi-shi
author: 黄庭堅
authorPinyin: huang2 ting2 jian1
authorSlug: huang-ting-jian
dynasty: 宋
dynastyPinyin: song4
dynastySlug: song
tags: []
---

## 正文

- 鵬翼將圖南，垂天上扶摇。
- 飛飛尋常閒，深樹乘風蜩。
- 大觀與小智，從事不同條。
- 揚雄老執戟，金張珥漢貂。
- 松柏有本心，蒲柳望秋凋。
- 久矣結舌瘖，狂言始今朝。
- 崔王兩驥子，神俊萬里超。
- 驚人吐嘉句，拔俗振高標。
- 頻來草玄宅，共語清入寥。
- 處己願如舜，致君敢不堯。
- 回觀勢利場，內熱作驚潮。
- 趨時愧才全，傲世迺士驕。
- 二生浪許可，彈炙則求鴞。
- 圍棋飯後約，煨栗夜深邀。
- 爾來數到門，玉趾不憚遙。
- 相期淡薄處，行樂亦云聊。
- 甘泉沸午鼎，茗椀方屢澆。
- 昏鴉相送歸，風枝撼調調。
- 男兒强飲食，九鼎等一瓢。
- 富貴但蹔熱，名聲適爲妖。
- 世事寒暑耳，四時旋斗杓。
- 勿學懷沙賦，離魂不可招。

## 拼音

- peng2 yi4 jiang1 tu2 nan2 ， chui2 tian1 shang4 fu2 yao2 。
- fei1 fei1 xun2 chang2 xian2 ， shen1 shu4 cheng2 feng1 tiao2 。
- da4 guan1 yu3 xiao3 zhi4 ， cong2 shi4 bu4 tong2 tiao2 。
- yang2 xiong2 lao3 zhi2 ji3 ， jin1 zhang1 er3 han4 diao1 。
- song1 bai3 you3 ben3 xin1 ， pu2 liu3 wang4 qiu1 diao1 。
- jiu3 yi3 jie2 she2 yin1 ， kuang2 yan2 shi3 jin1 zhao1 。
- cui1 wang2 liang3 ji4 zi3 ， shen2 jun4 wan4 li3 chao1 。
- jing1 ren2 tu3 jia1 ju4 ， ba2 su2 zhen4 gao1 biao1 。
- bin1 lai2 cao3 xuan2 zhai2 ， gong4 yu3 qing1 ru4 liao2 。
- chu3 ji3 yuan4 ru2 shun4 ， zhi4 jun1 gan3 bu4 yao2 。
- hui2 guan1 shi4 li4 chang3 ， nei4 re4 zuo4 jing1 chao2 。
- qu1 shi2 kui4 cai2 quan2 ， ao4 shi4 nai3 shi4 jiao1 。
- er4 sheng1 lang4 xu1 ke3 ， dan4 zhi4 ze2 qiu2 xiao1 。
- wei2 qi2 fan4 hou4 yue1 ， wei1 li4 ye4 shen1 yao1 。
- er3 lai2 shu4 dao4 men2 ， yu4 zhi3 bu2 dan4 yao2 。
- xiang1 qi1 dan4 bo2 chu3 ， xing2 le4 yi4 yun2 liao2 。
- gan1 quan2 fei4 wu3 ding3 ， ming2 wan3 fang1 lü3 jiao1 。
- hun1 ya1 xiang1 song4 gui1 ， feng1 zhi1 han4 diao4 diao4 。
- nan2 er2 qiang2 yin3 shi2 ， jiu3 ding3 deng3 yi4 piao2 。
- fu4 gui4 dan4 zan4 re4 ， ming2 sheng1 shi4 wei2 yao1 。
- shi4 shi4 han2 shu3 er3 ， si4 shi2 xuan2 dou4 shao2 。
- wu4 xue2 huai2 sha1 fu4 ， li2 hun2 bu4 ke3 zhao1 。

## 注释

## 译文

## 赏析
