---
id: huang-ting-jian-er-shi-ba-xiu-ge-zeng-bie-wu-jiu
title: 二十八宿歌贈別无咎
titlePinyin: er4 shi2 ba1 xiu4 ge1 zeng4 bie2 wu2 jiu4
titleSlug: er-shi-ba-xiu-ge-zeng-bie-wu-jiu
author: 黄庭堅
authorPinyin: huang2 ting2 jian1
authorSlug: huang-ting-jian
dynasty: 宋
dynastyPinyin: song4
dynastySlug: song
tags: []
---

## 正文

- 虎剝文章犀解角，食未下亢奇禍作。
- 藥材根氐罹斸掘，蜜蟲奪房抱饑渴。
- 有心無心材慧死，人言不如龜曳尾。
- 衛平哆口無南箕，斗柄指日江使噫。
- 狐腋牛衣同一燠，高丘無女甘獨宿。
- 虛名挽人受實禍，累棋既危安處我。
- 室中凝塵散髮坐，四壁矗矗見天下。
- 奎蹄曲隈取脂澤，婁豬艾豭彼何擇。
- 傾腸倒胃得相知，貫日食昴終不疑。
- 古來畢命黄金臺，佩君一言等觜觿。
- 月沒參橫惜相違，秋風金井梧桐落。
- 故人過半在鬼錄，柳枝贈君當馬策。
- 歲晏星回觀盛德，張弓射雉武且力。
- 白鷗之翼沒江波，抽絃去軫君謂何。

## 拼音

- hu3 bao1 wen2 zhang1 xi1 jie3 jiao3 ， shi2 wei4 xia4 kang4 qi2 huo4 zuo4 。
- yao4 cai2 gen1 di1 li2 zhu2 jue2 ， mi4 chong2 duo2 fang2 bao4 ji1 ke3 。
- you3 xin1 wu2 xin1 cai2 hui4 si3 ， ren2 yan2 bu4 ru2 gui1 ye4 wei3 。
- wei4 ping2 duo1 kou3 wu2 nan2 ji1 ， dou3 bing3 zhi3 ri4 jiang1 shi3 yi1 。
- hu2 ye4 niu2 yi1 tong2 yi2 yu4 ， gao1 qiu1 wu2 nü3 gan1 du2 su4 。
- xu1 ming2 wan3 ren2 shou4 shi2 huo4 ， lei4 qi2 ji4 wei1 an1 chu3 wo3 。
- shi4 zhong1 ning2 chen2 san4 fa4 zuo4 ， si4 bi4 chu4 chu4 jian4 tian1 xia4 。
- kui2 ti2 qu3 wei1 qu3 zhi1 ze2 ， lou2 zhu1 ai4 jia1 bi3 he2 ze2 。
- qing1 chang2 dao3 wei4 de2 xiang1 zhi1 ， guan4 ri4 shi2 mao3 zhong1 bu4 yi2 。
- gu3 lai2 bi4 ming4 huang2 jin1 tai2 ， pei4 jun1 yi4 yan2 deng3 zi1 xi1 。
- yue4 mei2 can1 heng2 xi1 xiang1 wei2 ， qiu1 feng1 jin1 jing3 wu2 tong2 luo4 。
- gu4 ren2 guo4 ban4 zai4 gui3 lu4 ， liu3 zhi1 zeng4 jun1 dang1 ma3 ce4 。
- sui4 yan4 xing1 hui2 guan1 sheng4 de2 ， zhang1 gong1 she4 zhi4 wu3 qie3 li4 。
- bai2 ou1 zhi1 yi4 mei2 jiang1 bo1 ， chou1 xian2 qu4 zhen3 jun1 wei4 he2 。

## 注释

## 译文

## 赏析
