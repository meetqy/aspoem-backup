---
id: huang-ting-jian-ci-yun-bin-lao-dong-zhi-shu-huai-shi-zi-zhou-pian-mo-jian-ji-zhi-zuo-yin-yi-zeng-zi-zhou-gui
title: 次韵斌老冬至書懷示子舟篇末見及之作因以贈子舟歸
titlePinyin: ci4 yun4 bin1 lao3 dong1 zhi4 shu1 huai2 shi4 zi3 zhou1 pian1 mo4 jian4 ji2 zhi1 zuo4 yin1 yi3 zeng4 zi3 zhou1 gui1
titleSlug: ci-yun-bin-lao-dong-zhi-shu-huai-shi-zi-zhou-pian-mo-jian-ji-zhi-zuo-yin-yi-zeng-zi-zhou-gui
author: 黄庭堅
authorPinyin: huang2 ting2 jian1
authorSlug: huang-ting-jian
dynasty: 宋
dynastyPinyin: song4
dynastySlug: song
tags: []
---

## 正文

- 二宗性清真，俱抱歲寒節。
- 常思風雲會，爲國奮忠烈。
- 道方滄波穨，位有豺虎竊。
- 夫婦相魚肉，關中一丈雪。
- 北風夜涔涔，竹枯松栢折。
- 泰來拔茅連，井收寒泉冽。
- 天地復其所，我輩皆慰愜。
- 何爲對樽壺，似見小敵怯。
- 大宗垂紫髯，貴氣已森列。
- 小宗新換骨，健啗頗腴悅。
- 昨宵連環夢，秣馬待明發。
- 寒日一線長，把酒相喻說。
- 人生但安樂，逢世無巧拙。
- 斑衣戲親庭，不作經年別。
- 猶有未歸心，遠寄丁香結。

## 拼音

- er4 zong1 xing4 qing1 zhen1 ， ju4 bao4 sui4 han2 jie2 。
- chang2 si1 feng1 yun2 hui4 ， wei2 guo2 fen4 zhong1 lie4 。
- dao4 fang1 cang1 bo1 tui2 ， wei4 you3 chai2 hu3 qie4 。
- fu1 fu4 xiang1 yu2 rou4 ， guan1 zhong1 yi2 zhang4 xue3 。
- bei3 feng1 ye4 cen2 cen2 ， zhu2 ku1 song1 bai3 zhe2 。
- tai4 lai2 ba2 mao2 lian2 ， jing3 shou1 han2 quan2 lie4 。
- tian1 di4 fu4 qi2 suo3 ， wo3 bei4 jie1 wei4 qie4 。
- he2 wei2 dui4 zun1 hu2 ， si4 jian4 xiao3 di2 qie4 。
- da4 zong1 chui2 zi3 ran2 ， gui4 qi4 yi3 sen1 lie4 。
- xiao3 zong1 xin1 huan4 gu3 ， jian4 dan4 po1 yu2 yue4 。
- zuo2 xiao1 lian2 huan2 meng4 ， mo4 ma3 dai4 ming2 fa1 。
- han2 ri4 yi2 xian4 chang2 ， ba3 jiu3 xiang1 yu4 shuo1 。
- ren2 sheng1 dan4 an1 le4 ， feng2 shi4 wu2 qiao3 zhuo1 。
- ban1 yi1 xi4 qin1 ting2 ， bu2 zuo4 jing1 nian2 bie2 。
- you2 you3 wei4 gui1 xin1 ， yuan3 ji4 ding1 xiang1 jie2 。

## 注释

## 译文

## 赏析
