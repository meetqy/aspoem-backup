---
id: huang-ting-jian-ci-yun-da-zhang-sha-he
title: 次韵答張沙河
titlePinyin: ci4 yun4 da2 zhang1 sha1 he2
titleSlug: ci-yun-da-zhang-sha-he
author: 黄庭堅
authorPinyin: huang2 ting2 jian1
authorSlug: huang-ting-jian
dynasty: 宋
dynastyPinyin: song4
dynastySlug: song
tags: []
---

## 正文

- 張侯堂堂身八尺，老大無機如漢陰。
- 猛摩虎牙取吞噬，自歎日月不照臨。
- 策名日已汙軒冕，逃去未必焚山林。
- 我評君才甚高妙，孤竹截管空桑琴。
- 四十未曾成老翁，紫髯垂頤鬰森森。
- 眉宇之間見風雅，藍田煙霧生球琳。
- 胸中壘塊正須酒，東海可攬北斗斟。
- 古人已悲銅雀上，不聞向時清吹音。
- 百年毀譽付誰定，取醉自可結舌瘖。
- 使公繫腰印如斗，駟馬高蓋驅駸駸。
- 親朋改觀婢僕敬，成都男子寧異今。
- 又言屋底甚懸磬，兒婚女嫁取千金。
- 古來聖賢多不飽，誰能獨無父母心。
- 衆雛墮地各有命，强爲百草憂春霖。
- 艾封人子暗目睫，與王同牀悔沾襟。
- 隴鳥入籠左右啄，終日思歸碧山岑。
- 一生能幾開口笑，何忍更遣百慮侵。
- 忽投雄篇寫逸興，仰占乾文動奎參。
- 自陳使酒嘗駡坐，惜予不與朋盍簪。
- 君材蜀錦三千丈，要在刀尺成衣衾。
- 南朝例有風流癖，楚地俗多詞賦淫。
- 屈原離騷豈不好，只今漂骨滄江潯。
- 正令夷甫開三窟，獵以我道皆成禽。
- 溫恭忠厚神所勞，于魚得計豈厭深。
- 丈夫身在要勉力，豈有吾子終陸沈。
- 鄙人相士蓋多矣，勿作蔡澤笑噤吟。

## 拼音

- zhang1 hou2 tang2 tang2 shen1 ba1 chi3 ， lao3 da4 wu2 ji1 ru2 han4 yin1 。
- meng3 mo2 hu3 ya2 qu3 tun1 shi4 ， zi4 tan4 ri4 yue4 bu2 zhao4 lin2 。
- ce4 ming2 ri4 yi3 wu1 xuan1 mian3 ， tao2 qu4 wei4 bi4 fen2 shan1 lin2 。
- wo3 ping2 jun1 cai2 shen4 gao1 miao4 ， gu1 zhu2 jie2 guan3 kong1 sang1 qin2 。
- si4 shi2 wei4 ceng2 cheng2 lao3 weng1 ， zi3 ran2 chui2 yi2 yu4 sen1 sen1 。
- mei2 yu3 zhi1 jian4 jian4 feng1 ya3 ， lan2 tian2 yan1 wu4 sheng1 qiu2 lin2 。
- xiong1 zhong1 lei3 kuai4 zheng4 xu1 jiu3 ， dong1 hai3 ke3 lan3 bei3 dou3 zhen1 。
- gu3 ren2 yi3 bei1 tong2 que4 shang4 ， bu4 wen2 xiang4 shi2 qing1 chui1 yin1 。
- bai3 nian2 hui3 yu4 fu4 shui2 ding4 ， qu3 zui4 zi4 ke3 jie2 she2 yin1 。
- shi3 gong1 xi4 yao1 yin4 ru2 dou4 ， si4 ma3 gao1 gai4 qu1 qin1 qin1 。
- qin1 peng2 gai3 guan1 bi4 pu2 jing4 ， cheng2 du1 nan2 zi3 ning2 yi4 jin1 。
- you4 yan2 wu1 di3 shen4 xuan2 qing4 ， er2 hun1 nü3 jia4 qu3 qian1 jin1 。
- gu3 lai2 sheng4 xian2 duo1 bu4 bao3 ， shui2 neng2 du2 wu2 fu4 mu3 xin1 。
- zhong4 chu2 duo4 di4 ge4 you3 ming4 ， qiang2 wei2 bai3 cao3 you1 chun1 lin2 。
- ai4 feng1 ren2 zi3 an4 mu4 jie2 ， yu3 wang2 tong2 chuang2 hui3 zhan1 jin1 。
- long3 niao3 ru4 long2 zuo3 you4 zhuo2 ， zhong1 ri4 si1 gui1 bi4 shan1 cen2 。
- yi4 sheng1 neng2 ji1 kai1 kou3 xiao4 ， he2 ren3 geng4 qian3 bai3 lü4 qin1 。
- hu1 tou2 xiong2 pian1 xie3 yi4 xing1 ， yang3 zhan4 qian2 wen2 dong4 kui2 can1 。
- zi4 chen2 shi3 jiu3 chang2 ma4 zuo4 ， xi1 yu3 bu4 yu3 peng2 he2 zan1 。
- jun1 cai2 shu3 jin3 san1 qian1 zhang4 ， yao4 zai4 dao1 chi3 cheng2 yi1 qin1 。
- nan2 chao2 li4 you3 feng1 liu2 pi3 ， chu3 di4 su2 duo1 ci2 fu4 yin2 。
- qu1 yuan2 li2 sao1 qi3 bu4 hao3 ， zhi1 jin1 piao1 gu3 cang1 jiang1 xun2 。
- zheng4 ling4 yi2 fu3 kai1 san1 ku1 ， lie4 yi3 wo3 dao4 jie1 cheng2 qin2 。
- wen1 gong1 zhong1 hou4 shen2 suo3 lao2 ， yu2 yu2 de2 ji4 qi3 yan4 shen1 。
- zhang4 fu1 shen1 zai4 yao4 mian3 li4 ， qi3 you3 wu2 zi3 zhong1 lu4 shen3 。
- bi3 ren2 xiang4 shi4 gai4 duo1 yi3 ， wu4 zuo4 cai4 ze2 xiao4 jin4 yin2 。

## 注释

## 译文

## 赏析
