---
id: huang-ting-jian-lian-xi-shi
title: 濂溪詩
titlePinyin: lian2 xi1 shi1
titleSlug: lian-xi-shi
author: 黄庭堅
authorPinyin: huang2 ting2 jian1
authorSlug: huang-ting-jian
dynasty: 宋
dynastyPinyin: song4
dynastySlug: song
tags: []
---

## 正文

- 溪毛秀兮水清，可飯羹兮濯纓，不漁民利兮又何有于名。
- 絃琴兮觴酒，寫溪聲兮延五老以爲壽。
- 蟬蛻塵埃兮玉雪自清，聽潺湲兮鑒澄明。
- 激貪兮敦薄，非青蘋白鷗兮誰與同樂。
- 津有舟兮蕩有蓮，勝日兮與客就閒。
- 人聞拏音兮不知何處散髮醉，高荷爲蓋兮倚芙蓉以當伎。
- 霜清水寒兮舟著平沙，八方同宇兮雲月爲家。
- 懷連城兮佩明月，魚鳥親人兮野老同社而爭席。
- 白雲蒙頭兮與南山爲伍，非夫人攘臂兮誰余敢侮。

## 拼音

- xi1 mao2 xiu4 xi1 shui3 qing1 ， ke3 fan4 geng1 xi1 zhuo2 ying1 ， bu4 yu2 min2 li4 xi1 you4 he2 you3 yu2 ming2 。
- xian2 qin2 xi1 shang1 jiu3 ， xie3 xi1 sheng1 xi1 yan2 wu3 lao3 yi3 wei2 shou4 。
- chan2 tui4 chen2 ai1 xi1 yu4 xue3 zi4 qing1 ， ting1 chan2 yuan2 xi1 jian4 cheng2 ming2 。
- ji1 tan1 xi1 dun1 bao2 ， fei1 qing1 pin2 bai2 ou1 xi1 shui2 yu3 tong2 le4 。
- jin1 you3 zhou1 xi1 dang4 you3 lian2 ， sheng4 ri4 xi1 yu3 ke4 jiu4 xian2 。
- ren2 wen2 na2 yin1 xi1 bu4 zhi1 he2 chu3 san4 fa4 zui4 ， gao1 he2 wei2 gai4 xi1 yi3 fu2 rong2 yi3 dang1 ji4 。
- shuang1 qing1 shui3 han2 xi1 zhou1 zhu4 ping2 sha1 ， ba1 fang1 tong2 yu3 xi1 yun2 yue4 wei2 jia1 。
- huai2 lian2 cheng2 xi1 pei4 ming2 yue4 ， yu2 niao3 qin1 ren2 xi1 ye3 lao3 tong2 she4 er2 zheng1 xi2 。
- bai2 yun2 meng2 tou2 xi1 yu3 nan2 shan1 wei2 wu3 ， fei1 fu1 ren2 rang3 bi4 xi1 shui2 yu2 gan3 wu3 。

## 注释

## 译文

## 赏析
