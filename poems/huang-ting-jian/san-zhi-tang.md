---
id: huang-ting-jian-san-zhi-tang
title: 三至堂
titlePinyin: san1 zhi4 tang2
titleSlug: san-zhi-tang
author: 黄庭堅
authorPinyin: huang2 ting2 jian1
authorSlug: huang-ting-jian
dynasty: 宋
dynastyPinyin: song4
dynastySlug: song
tags: []
---

## 正文

- 楊公父子孫，俱出文昌宮。
- 朱轓與別駕，同最治民功。
- 當年竹馬兒，市上白鬢翁。
- 相語府門前，郎君有家風。
- 築室俯飛鳥，我來歲仲冬。
- 人煙空橘柚，梅蘤破榛叢。
- 延客煮茶藥，使君語雍容。
- 疇昔識二父，只今天柱峰。
- 故開堂北門，突兀在眼中。
- 千秋萬歲後，野人猶致恭。
- 借問經始誰，開國華陰公。

## 拼音

- yang2 gong1 fu4 zi3 sun1 ， ju4 chu1 wen2 chang1 gong1 。
- zhu1 fan1 yu3 bie2 jia4 ， tong2 zui4 zhi4 min2 gong1 。
- dang1 nian2 zhu2 ma3 er2 ， shi4 shang4 bai2 bin4 weng1 。
- xiang1 yu3 fu3 men2 qian2 ， lang2 jun1 you3 jia1 feng1 。
- zhu4 shi4 fu3 fei1 niao3 ， wo3 lai2 sui4 zhong4 dong1 。
- ren2 yan1 kong1 ju2 you4 ， mei2 hua1 po4 zhen1 cong2 。
- yan2 ke4 zhu3 cha2 yao4 ， shi3 jun1 yu3 yong1 rong2 。
- chou2 xi1 shi2 er4 fu4 ， zhi1 jin1 tian1 zhu4 feng1 。
- gu4 kai1 tang2 bei3 men2 ， tu1 wu4 zai4 yan3 zhong1 。
- qian1 qiu1 wan4 sui4 hou4 ， ye3 ren2 you2 zhi4 gong1 。
- jie4 wen4 jing1 shi3 shui2 ， kai1 guo2 hua2 yin1 gong1 。

## 注释

## 译文

## 赏析
