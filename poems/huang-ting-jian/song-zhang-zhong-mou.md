---
id: huang-ting-jian-song-zhang-zhong-mou
title: 送張仲謀
titlePinyin: song4 zhang1 zhong4 mou2
titleSlug: song-zhang-zhong-mou
author: 黄庭堅
authorPinyin: huang2 ting2 jian1
authorSlug: huang-ting-jian
dynasty: 宋
dynastyPinyin: song4
dynastySlug: song
tags: []
---

## 正文

- 竹雞相呼泥滑滑，夜雨連明溪漲闊。
- 門前馬作遠行嘶，迺是張侯來訪別。
- 入門下馬未暖席，猛如秋鷹欲飛掣。
- 黄花可浮惜別杯，官沽苦酸不堪設。
- 張侯少年氣高秀，太華孤峰带冰雪。
- 袖中日日有新詩，正與秋蟲同一律。
- 吏曹不能弄以事，太尉家兒盡英悊。
- 窮愁寂寞雙鳬縣，唯子可輸肝膽說。
- 遊君宮室如芝蘭，於我弟兄比瓜葛。
- 相親更覺相去難，挽斷衫袖不忍訣。
- 緬懷君家方盛時，迺翁屢把連城節。
- 北使初隨富亳州，萬死弗顧探虎穴。
- 煌煌忠槩奬王命，汝等於今仕朝列。
- 稍開塞上秋草黄，螗螂怒臂當車轍。
- 將軍西擁十萬師，謀士各伸三寸舌。
- 胡不還家讀父書，上疏論兵款天闕。
- 燕然山石可磨鎸，誰能禦子勒勳伐。
- 功業未成且自愛，早寄書來慰饑渴。

## 拼音

- zhu2 ji1 xiang1 hu1 ni2 hua2 hua2 ， ye4 yu3 lian2 ming2 xi1 zhang3 kuo4 。
- men2 qian2 ma3 zuo4 yuan3 xing2 si1 ， nai3 shi4 zhang1 hou2 lai2 fang3 bie2 。
- ru4 men2 xia4 ma3 wei4 nuan3 xi2 ， meng3 ru2 qiu1 ying1 yu4 fei1 che4 。
- huang2 hua1 ke3 fu2 xi1 bie2 bei1 ， guan1 gu1 ku3 suan1 bu4 kan1 she4 。
- zhang1 hou2 shao4 nian2 qi4 gao1 xiu4 ， tai4 hua2 gu1 feng1 dai4 bing1 xue3 。
- xiu4 zhong1 ri4 ri4 you3 xin1 shi1 ， zheng4 yu3 qiu1 chong2 tong2 yi2 lü4 。
- li4 cao2 bu4 neng2 nong4 yi3 shi4 ， tai4 wei4 jia1 er2 jin4 ying1 zhe2 。
- qiong2 chou2 ji4 mo4 shuang1 fu2 xian4 ， wei2 zi3 ke3 shu1 gan1 dan3 shuo1 。
- you2 jun1 gong1 shi4 ru2 zhi1 lan2 ， wu1 wo3 di4 xiong0 bi3 gua1 ge2 。
- xiang1 qin1 geng4 jue2 xiang1 qu4 nan2 ， wan3 duan4 shan1 xiu4 bu4 ren3 jue2 。
- mian3 huai2 jun1 jia1 fang1 sheng4 shi2 ， nai3 weng1 lü3 ba3 lian2 cheng2 jie2 。
- bei3 shi3 chu1 sui2 fu4 bo2 zhou1 ， wan4 si3 fu2 gu4 tan4 hu3 xue2 。
- huang2 huang2 zhong1 gai4 jiang3 wang2 ming4 ， ru3 deng3 wu1 jin1 shi4 chao2 lie4 。
- shao1 kai1 sai4 shang4 qiu1 cao3 huang2 ， tang2 lang2 nu4 bi4 dang1 ju1 zhe2 。
- jiang1 jun1 xi1 yong1 shi2 wan4 shi1 ， mou2 shi4 ge4 shen1 san1 cun4 she2 。
- hu2 bu4 huan2 jia1 du2 fu4 shu1 ， shang4 shu1 lun4 bing1 kuan3 tian1 que4 。
- yan1 ran2 shan1 shi2 ke3 mo2 juan1 ， shui2 neng2 yu4 zi3 le4 xun1 fa2 。
- gong1 ye4 wei4 cheng2 qie3 zi4 ai4 ， zao3 ji4 shu1 lai2 wei4 ji1 ke3 。

## 注释

## 译文

## 赏析
