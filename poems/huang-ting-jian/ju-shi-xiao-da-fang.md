---
id: huang-ting-jian-ju-shi-xiao-da-fang
title: 拘士笑大方
titlePinyin: ju1 shi4 xiao4 da4 fang1
titleSlug: ju-shi-xiao-da-fang
author: 黄庭堅
authorPinyin: huang2 ting2 jian1
authorSlug: huang-ting-jian
dynasty: 宋
dynastyPinyin: song4
dynastySlug: song
tags: []
---

## 正文

- 拘士笑大方，俗吏縛文律。
- 當其擅私智，轍覆千里失。
- 鳥飛與魚潛，明哲善因物。
- 欣然領斯會，千百無十一。
- 蒯緱裝太阿，付騶斬芻秣。
- 風雨晦冥時，中夜鳴不歇。
- 張公下世久，安得歎埋沒。
- 齊王好吹竽，楚客善鼓瑟。
- 衛婦新上車，戒御無笞服。
- 教母滅竈突，徙薪始入室。
- 三言至丁寧，於理蓋已密。
- 主人皆笑之，迺在未適節。
- 莊生亦有言，外物不可必。
- 無地與揮斤，眷然思郢質。

## 拼音

- ju1 shi4 xiao4 da4 fang1 ， su2 li4 fu4 wen2 lü4 。
- dang1 qi2 shan4 si1 zhi4 ， zhe2 fu4 qian1 li3 shi1 。
- niao3 fei1 yu3 yu2 qian2 ， ming2 zhe2 shan4 yin1 wu4 。
- xin1 ran2 ling3 si1 hui4 ， qian1 bai3 wu2 shi2 yi1 。
- kuai3 gou1 zhuang1 tai4 e1 ， fu4 zou1 zhan3 chu2 mo4 。
- feng1 yu3 hui4 ming2 shi2 ， zhong1 ye4 ming2 bu4 xie1 。
- zhang1 gong1 xia4 shi4 jiu3 ， an1 de2 tan4 mai2 mei2 。
- qi2 wang2 hao3 chui1 yu2 ， chu3 ke4 shan4 gu3 se4 。
- wei4 fu4 xin1 shang4 ju1 ， jie4 yu4 wu2 chi1 fu2 。
- jiao4 mu3 mie4 zao4 tu1 ， xi3 xin1 shi3 ru4 shi4 。
- san1 yan2 zhi4 ding1 ning2 ， wu1 li3 gai4 yi3 mi4 。
- zhu3 ren2 jie1 xiao4 zhi1 ， nai3 zai4 wei4 shi4 jie2 。
- zhuang1 sheng1 yi4 you3 yan2 ， wai4 wu4 bu4 ke3 bi4 。
- wu2 di4 yu3 hui1 jin1 ， juan4 ran2 si1 ying3 zhi4 。

## 注释

## 译文

## 赏析
