---
id: huang-ting-jian-yong-li-bo-shi-mo-han-gan-san-ma-ci-zi-you-yun-jian-bo-shi-jian-ji-li-de-su
title: 詠李伯時摹韓幹三馬次子由韵簡伯時兼寄李德素
titlePinyin: yong3 li3 bo2 shi2 mo2 han2 gan4 san1 ma3 ci4 zi3 you2 yun4 jian3 bo2 shi2 jian1 ji4 li3 de2 su4
titleSlug: yong-li-bo-shi-mo-han-gan-san-ma-ci-zi-you-yun-jian-bo-shi-jian-ji-li-de-su
author: 黄庭堅
authorPinyin: huang2 ting2 jian1
authorSlug: huang-ting-jian
dynasty: 宋
dynastyPinyin: song4
dynastySlug: song
tags: []
---

## 正文

- 太史瑣窗雲雨垂，試開三馬拂蛛絲。
- 李侯寫影韓幹墨，自有筆如沙畫錐。
- 絕塵超日精爽緊，若失其一望路馳。
- 馬官不語臂指揮，乃知仗下非新羈。
- 吾嘗覽觀在坰馬，駑駘成列無權奇。
- 緬懷胡沙英妙質，一雄可將千萬雌。
- 决非皂櫪所成就，天驥生駒人得之。
- 千金市骨今何有，士或不價五羖皮。
- 李侯畫隠百僚底，初不自期人誤知。
- 戲弄丹青聊卒歲，身如閱世老禪師。

## 拼音

- tai4 shi3 suo3 chuang1 yun2 yu3 chui2 ， shi4 kai1 san1 ma3 fu2 zhu1 si1 。
- li3 hou2 xie3 ying3 han2 gan4 mo4 ， zi4 you3 bi3 ru2 sha1 hua4 zhui1 。
- jue2 chen2 chao1 ri4 jing1 shuang3 jin3 ， ruo4 shi1 qi2 yi1 wang4 lu4 chi2 。
- ma3 guan1 bu4 yu3 bi4 zhi3 hui1 ， nai3 zhi1 zhang4 xia4 fei1 xin1 ji1 。
- wu2 chang2 lan3 guan1 zai4 jiong1 ma3 ， nu2 tai2 cheng2 lie4 wu2 quan2 qi2 。
- mian3 huai2 hu2 sha1 ying1 miao4 zhi4 ， yi4 xiong2 ke3 jiang1 qian1 wan4 ci2 。
- jue2 fei1 zao4 li4 suo3 cheng2 jiu4 ， tian1 ji4 sheng1 ju1 ren2 de2 zhi1 。
- qian1 jin1 shi4 gu3 jin1 he2 you3 ， shi4 huo4 bu2 jia4 wu3 gu3 pi2 。
- li3 hou2 hua4 yin3 bai3 liao2 di3 ， chu1 bu2 zi4 qi1 ren2 wu4 zhi1 。
- xi4 nong4 dan1 qing1 liao2 zu2 sui4 ， shen1 ru2 yue4 shi4 lao3 shan4 shi1 。

## 注释

## 译文

## 赏析
