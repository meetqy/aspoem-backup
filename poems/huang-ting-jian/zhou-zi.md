---
id: huang-ting-jian-zhou-zi
title: 舟子
titlePinyin: zhou1 zi3
titleSlug: zhou-zi
author: 黄庭堅
authorPinyin: huang2 ting2 jian1
authorSlug: huang-ting-jian
dynasty: 宋
dynastyPinyin: song4
dynastySlug: song
tags: []
---

## 正文

- 黄須客子居水濱，水行水宿忘冬春。
- 莽渺三江五湖外，短船無地不知津。
- 弓彎夜月射鳴雁，舷繫曉風歌采蘋。
- 時望青旗沽白酒，醉煮白魚羹紫蓴。
- 平生未識州縣路，鷗鳥蒹葭成四鄰。
- 市人誘我利三倍，輟棹一出幾危身。
- 古來有道處漁釣，豈與荷擔爲儓臣。
- 欲論舊業誰知者，滿地車輪來往塵。
- 言歸明月滄波上，依舊操舟妙若神。

## 拼音

- huang2 xu1 ke4 zi3 ju1 shui3 bin1 ， shui3 xing2 shui3 su4 wang4 dong1 chun1 。
- mang3 miao3 san1 jiang1 wu3 hu2 wai4 ， duan3 chuan2 wu2 di4 bu4 zhi1 jin1 。
- gong1 wan1 ye4 yue4 she4 ming2 yan4 ， xian2 xi4 xiao3 feng1 ge1 cai3 pin2 。
- shi2 wang4 qing1 qi2 gu1 bai2 jiu3 ， zui4 zhu3 bai2 yu2 geng1 zi3 chun2 。
- ping2 sheng1 wei4 shi2 zhou1 xian4 lu4 ， ou1 niao3 jian1 jia1 cheng2 si4 lin2 。
- shi4 ren2 you4 wo3 li4 san1 bei4 ， chuo4 zhao4 yi4 chu1 ji1 wei1 shen1 。
- gu3 lai2 you3 dao4 chu3 yu2 diao4 ， qi3 yu3 he2 dan1 wei2 tai2 chen2 。
- yu4 lun4 jiu4 ye4 shui2 zhi1 zhe3 ， man3 di4 ju1 lun2 lai2 wang3 chen2 。
- yan2 gui1 ming2 yue4 cang1 bo1 shang4 ， yi1 jiu4 cao1 zhou1 miao4 ruo4 shen2 。

## 注释

## 译文

## 赏析
