---
id: huang-ting-jian-xue-le-dao-zi-nan-yang-lai-ru-dou-liu-su-hui-yin-zuo-shi-jian-xing
title: 薛樂道自南陽來入都留宿會飲作詩餞行
titlePinyin: xue1 le4 dao4 zi4 nan2 yang2 lai2 ru4 dou1 liu2 su4 hui4 yin3 zuo4 shi1 jian4 xing2
titleSlug: xue-le-dao-zi-nan-yang-lai-ru-dou-liu-su-hui-yin-zuo-shi-jian-xing
author: 黄庭堅
authorPinyin: huang2 ting2 jian1
authorSlug: huang-ting-jian
dynasty: 宋
dynastyPinyin: song4
dynastySlug: song
tags: []
---

## 正文

- 薛侯本貴胄，射策一矢中。
- 金蘭託平生，瓜葛比諸從。
- 數面尚成親，況乃居連棟。
- 交游及父子，講學連伯仲。
- 奴人通使令，孩稚接戲弄。
- 相憐負米勤，同力采蘭供。
- 每持君家書，平安覷款縫。
- 秦人與吾炙，憂樂一體共。
- 釋之廷尉曹，微過成繫訟。
- 從此張長公，不肯爲時用。
- 丘阿無梧桐，曲直不在鳳。
- 生涯谷口耕，世事邯鄲夢。
- 自君抱憂端，酒椀未忍齅。
- 高秋自南歸，意氣稍寬縱。
- 黄花尚滿籬，白蟻方浮甕。
- 私言助燕喜，且莫戒輜重。
- 霜風獵帷幕，銀燭吐螮蝀。
- 密坐幸頗歡，劇飲寧辭痛。
- 疏鐘鳴曉撞，小雨作寒霿。
- 廐馬蕭蕭鳴，征人稍稍動。
- 九衢槐柳中，縱緩青絲鞚。
- 朱樓豪士集，紅袖清歌送。
- 河鯉獻鱠材，江橙解包貢。
- 蟹擘鵝子黄，酒傾琥珀凍。
- 舉觴遙酌我，發嚏知見頌。
- 行行鞭箠倦，短句煩屢諷。

## 拼音

- xue1 hou2 ben3 gui4 zhou4 ， she4 ce4 yi4 shi3 zhong1 。
- jin1 lan2 tuo1 ping2 sheng1 ， gua1 ge2 bi3 zhu1 cong2 。
- shu4 mian4 shang4 cheng2 qin1 ， kuang4 nai3 ju1 lian2 dong4 。
- jiao1 you2 ji2 fu4 zi3 ， jiang3 xue2 lian2 bo2 zhong4 。
- nu2 ren2 tong1 shi3 ling4 ， hai2 zhi4 jie1 xi4 nong4 。
- xiang1 lian2 fu4 mi3 qin2 ， tong2 li4 cai3 lan2 gong4 。
- mei3 chi2 jun1 jia1 shu1 ， ping2 an1 qu4 kuan3 feng2 。
- qin2 ren2 yu3 wu2 zhi4 ， you1 le4 yi4 ti3 gong4 。
- shi4 zhi1 ting2 wei4 cao2 ， wei1 guo4 cheng2 xi4 song4 。
- cong2 ci3 zhang1 chang2 gong1 ， bu4 ken3 wei2 shi2 yong4 。
- qiu1 a1 wu2 wu2 tong2 ， qu1 zhi2 bu2 zai4 feng4 。
- sheng1 ya2 gu3 kou3 geng1 ， shi4 shi4 han2 dan1 meng4 。
- zi4 jun1 bao4 you1 duan1 ， jiu3 wan3 wei4 ren3 xiu4 。
- gao1 qiu1 zi4 nan2 gui1 ， yi4 qi4 shao1 kuan1 zong4 。
- huang2 hua1 shang4 man3 li2 ， bai2 yi3 fang1 fu2 weng4 。
- si1 yan2 zhu4 yan4 xi3 ， qie3 mo4 jie4 zi1 zhong4 。
- shuang1 feng1 lie4 wei2 mu4 ， yin2 zhu2 tu3 di4 dong1 。
- mi4 zuo4 xing4 po1 huan1 ， ju4 yin3 ning2 ci2 tong4 。
- shu1 zhong1 ming2 xiao3 zhuang4 ， xiao3 yu3 zuo4 han2 meng2 。
- jiu4 ma3 xiao1 xiao1 ming2 ， zheng1 ren2 shao1 shao1 dong4 。
- jiu3 qu2 huai2 liu3 zhong1 ， zong4 huan3 qing1 si1 kong4 。
- zhu1 lou2 hao2 shi4 ji2 ， hong2 xiu4 qing1 ge1 song4 。
- he2 li3 xian4 kuai4 cai2 ， jiang1 cheng2 jie3 bao1 gong4 。
- xie4 bo4 e2 zi3 huang2 ， jiu3 qing1 hu3 po4 dong4 。
- ju3 shang1 yao2 zhuo2 wo3 ， fa1 ti4 zhi1 jian4 song4 。
- hang2 hang2 bian1 chui2 juan4 ， duan3 ju4 fan2 lü3 feng3 。

## 注释

## 译文

## 赏析
