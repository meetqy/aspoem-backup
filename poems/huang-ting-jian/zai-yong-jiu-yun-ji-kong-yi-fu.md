---
id: huang-ting-jian-zai-yong-jiu-yun-ji-kong-yi-fu
title: 再用舊韵寄孔毅甫
titlePinyin: zai4 yong4 jiu4 yun4 ji4 kong3 yi4 fu3
titleSlug: zai-yong-jiu-yun-ji-kong-yi-fu
author: 黄庭堅
authorPinyin: huang2 ting2 jian1
authorSlug: huang-ting-jian
dynasty: 宋
dynastyPinyin: song4
dynastySlug: song
tags: []
---

## 正文

- 鑒中之髮蒲柳望秋衰，眼中之人風雨俱星散。
- 往者託體同青山，健者漂零不相見。
- 庾公樓上有詩人，平生落筆瀉河漢。
- 置驛勤來索我詩，自說中郎識元歎。
- 我方凍坐酒官曹，爲公然薪炙冰硯。
- 不解窮愁著一書，豈有文章名九縣。
- 奴星結柳送文窮，退倚北窗睡松風。
- 太阿耿耿截歸鴻，夜思龍泉號匣中。
- 斗柄垂天霜雨空，獨雁叫羣雲萬重。
- 何時握手香爐峰，下看寒泉濯卧龍。

## 拼音

- jian4 zhong1 zhi1 fa4 pu2 liu3 wang4 qiu1 shuai1 ， yan3 zhong1 zhi1 ren2 feng1 yu3 ju4 xing1 san4 。
- wang3 zhe3 tuo1 ti3 tong2 qing1 shan1 ， jian4 zhe3 piao1 ling2 bu4 xiang1 jian4 。
- yu3 gong1 lou2 shang4 you3 shi1 ren2 ， ping2 sheng1 luo4 bi3 xie4 he2 han4 。
- zhi4 yi4 qin2 lai2 suo3 wo3 shi1 ， zi4 shuo1 zhong1 lang2 shi2 yuan2 tan4 。
- wo3 fang1 dong4 zuo4 jiu3 guan1 cao2 ， wei2 gong1 ran2 xin1 zhi4 bing1 yan4 。
- bu4 jie3 qiong2 chou2 zhu4 yi4 shu1 ， qi3 you3 wen2 zhang1 ming2 jiu3 xian4 。
- nu2 xing1 jie2 liu3 song4 wen2 qiong2 ， tui4 yi3 bei3 chuang1 shui4 song1 feng1 。
- tai4 e1 geng3 geng3 jie2 gui1 hong2 ， ye4 si1 long2 quan2 hao4 xia2 zhong1 。
- dou3 bing3 chui2 tian1 shuang1 yu3 kong1 ， du2 yan4 jiao4 qun2 yun2 wan4 zhong4 。
- he2 shi2 wo4 shou3 xiang1 lu2 feng1 ， xia4 kan4 han2 quan2 zhuo2 wo4 long2 。

## 注释

## 译文

## 赏析
