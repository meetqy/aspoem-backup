---
id: huang-ting-jian-huan-shen-fu-tong-nian-xiong-shi-juan
title: 還深父同年兄詩卷
titlePinyin: huan2 shen1 fu4 tong2 nian2 xiong1 shi1 juan4
titleSlug: huan-shen-fu-tong-nian-xiong-shi-juan
author: 黄庭堅
authorPinyin: huang2 ting2 jian1
authorSlug: huang-ting-jian
dynasty: 宋
dynastyPinyin: song4
dynastySlug: song
tags: []
---

## 正文

- 四體懶不佳，百蟲夜相煎。
- 呼燈探床頭，忽得故人編。
- 一哦肺渴減，再讀頭風痊。
- 清切如其人，石齒潄潺湲。
- 園林秋郊靜，桃李春晝妍。
- 雍容比興體，百物落眼前。
- 仍仍愁時語，聽猿三峽船。
- 梅黄雨撲地，水白雁橫天。
- 歎息夜渠央，屋角月上弦。
- 把卷著牀頭，我知其人賢。
- 昨日河間令，橫胥不顧錢。
- 如臂使十指，從我伸與拳。
- 淹留落閑處，坐研考二篇。
- 更使有閒日，歌嘲拾蘭荃。
- 何時造化手，端爲鑄龍泉。

## 拼音

- si4 ti3 lan3 bu4 jia1 ， bai3 chong2 ye4 xiang1 jian1 。
- hu1 deng1 tan4 chuang2 tou2 ， hu1 de2 gu4 ren2 bian1 。
- yi2 o4 fei4 ke3 jian3 ， zai4 du2 tou2 feng1 quan2 。
- qing1 qie4 ru2 qi2 ren2 ， shi2 chi3 shu4 chan2 yuan2 。
- yuan2 lin2 qiu1 jiao1 jing4 ， tao2 li3 chun1 zhou4 yan2 。
- yong1 rong2 bi3 xing1 ti3 ， bai3 wu4 luo4 yan3 qian2 。
- reng2 reng2 chou2 shi2 yu3 ， ting1 yuan2 san1 xia2 chuan2 。
- mei2 huang2 yu3 pu1 di4 ， shui3 bai2 yan4 heng2 tian1 。
- tan4 xi1 ye4 qu2 yang1 ， wu1 jiao3 yue4 shang4 xian2 。
- ba3 juan4 zhu4 chuang2 tou2 ， wo3 zhi1 qi2 ren2 xian2 。
- zuo2 ri4 he2 jian4 ling4 ， heng2 xu1 bu2 gu4 qian2 。
- ru2 bi4 shi3 shi2 zhi3 ， cong2 wo3 shen1 yu3 quan2 。
- yan1 liu2 luo4 xian2 chu3 ， zuo4 yan2 kao3 er4 pian1 。
- geng4 shi3 you3 xian2 ri4 ， ge1 chao2 shi2 lan2 quan2 。
- he2 shi2 zao4 hua4 shou3 ， duan1 wei2 zhu4 long2 quan2 。

## 注释

## 译文

## 赏析
