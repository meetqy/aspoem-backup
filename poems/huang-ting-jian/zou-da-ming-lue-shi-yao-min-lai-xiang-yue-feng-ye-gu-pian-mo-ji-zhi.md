---
id: huang-ting-jian-zou-da-ming-lue-shi-yao-min-lai-xiang-yue-feng-ye-gu-pian-mo-ji-zhi
title: 走答明略適堯民來相約奉謁故篇末及之
titlePinyin: zou3 da2 ming2 lüe4 shi4 yao2 min2 lai2 xiang1 yue1 feng4 ye4 gu4 pian1 mo4 ji2 zhi1
titleSlug: zou-da-ming-lue-shi-yao-min-lai-xiang-yue-feng-ye-gu-pian-mo-ji-zhi
author: 黄庭堅
authorPinyin: huang2 ting2 jian1
authorSlug: huang-ting-jian
dynasty: 宋
dynastyPinyin: song4
dynastySlug: song
tags: []
---

## 正文

- 君不見生不願爲牛後，寧爲雞口。
- 吾聞向來得道人，終古不忒如維斗。
- 希價咸陽諸少年，可推令往挽令還。
- 俗學風波能自拔，我識廖侯眉宇間。
- 省庭無人與爭長，主司得之如受賞。
- 東家一笑市盡傾，略無下蔡與陽城。
- 生珠之水砂礫潤，生玉之山草木榮。
- 觀君詞章亦如此，諒知躬行有君子。
- 更約探囊閱舊文，蛛絲燈花助我喜。
- 賢樂堂前竹影斑，好鳥自語莫令彈。
- 北鄰著作相勞苦，整駕謁子邀同攀。
- 應煩下榻煮茶藥，坐待月輪銜屋山。

## 拼音

- jun1 bu2 jian4 sheng1 bu2 yuan4 wei2 niu2 hou4 ， ning2 wei2 ji1 kou3 。
- wu2 wen2 xiang4 lai2 de2 dao4 ren2 ， zhong1 gu3 bu2 te4 ru2 wei2 dou4 。
- xi1 jia4 xian2 yang2 zhu1 shao4 nian2 ， ke3 tui1 ling4 wang3 wan3 ling4 huan2 。
- su2 xue2 feng1 bo1 neng2 zi4 ba2 ， wo3 shi2 liao4 hou2 mei2 yu3 jian4 。
- sheng3 ting2 wu2 ren2 yu3 zheng1 chang2 ， zhu3 si1 de2 zhi1 ru2 shou4 shang3 。
- dong1 jia1 yi2 xiao4 shi4 jin4 qing1 ， lüe4 wu2 xia4 cai4 yu3 yang2 cheng2 。
- sheng1 zhu1 zhi1 shui3 sha1 li4 run4 ， sheng1 yu4 zhi1 shan1 cao3 mu4 rong2 。
- guan1 jun1 ci2 zhang1 yi4 ru2 ci3 ， liang4 zhi1 gong1 xing2 you3 jun1 zi3 。
- geng4 yue1 tan4 nang2 yue4 jiu4 wen2 ， zhu1 si1 deng1 hua1 zhu4 wo3 xi3 。
- xian2 le4 tang2 qian2 zhu2 ying3 ban1 ， hao3 niao3 zi4 yu3 mo4 ling4 dan4 。
- bei3 lin2 zhu4 zuo4 xiang1 lao2 ku3 ， zheng3 jia4 ye4 zi3 yao1 tong2 pan1 。
- ying1 fan2 xia4 ta4 zhu3 cha2 yao4 ， zuo4 dai4 yue4 lun2 xian2 wu1 shan1 。

## 注释

## 译文

## 赏析
