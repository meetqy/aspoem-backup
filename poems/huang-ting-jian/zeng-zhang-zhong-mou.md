---
id: huang-ting-jian-zeng-zhang-zhong-mou
title: 贈張仲謀
titlePinyin: zeng4 zhang1 zhong4 mou2
titleSlug: zeng-zhang-zhong-mou
author: 黄庭堅
authorPinyin: huang2 ting2 jian1
authorSlug: huang-ting-jian
dynasty: 宋
dynastyPinyin: song4
dynastySlug: song
tags: []
---

## 正文

- 車如雞栖馬如狗，閉門常多出門少。
- 去天尺五張公子，官居城南池館好。
- 健兒快馬紫游韁，迎我不知沙路長。
- 高榆老柳媚寒日，枯荷小鴨凍野航。
- 津人刺船起應客，遙知故人一水隔。
- 下馬索酒呼三遲，騎奴笑言客竟癡。
- 向來情義比瓜葛，萬事略不置町畦。
- 追數存亡異憂樂，燭如白虹貫酒巵。
- 開軒臨水弄長笛，吹落殘月風凄凄。
- 城頭漏下四十刻，破魔驚睡聽新詩。
- 君詩清壯悲節物，正與秋蟲同一律。
- 邇來更覺苦語工，思婦霜碪擣寒月。
- 朱顔綠髮深誤人，不似草木長青春。
- 潔身好賢君自有，今日相看進于舊。
- 以茲敢傾一盃酒，爲太夫人千萬壽。

## 拼音

- ju1 ru2 ji1 qi1 ma3 ru2 gou3 ， bi4 men2 chang2 duo1 chu1 men2 shao3 。
- qu4 tian1 chi3 wu3 zhang1 gong1 zi3 ， guan1 ju1 cheng2 nan2 chi2 guan3 hao3 。
- jian4 er2 kuai4 ma3 zi3 you2 jiang1 ， ying2 wo3 bu4 zhi1 sha1 lu4 chang2 。
- gao1 yu2 lao3 liu3 mei4 han2 ri4 ， ku1 he2 xiao3 ya1 dong4 ye3 hang2 。
- jin1 ren2 ci4 chuan2 qi3 ying1 ke4 ， yao2 zhi1 gu4 ren2 yi4 shui3 ge2 。
- xia4 ma3 suo3 jiu3 hu1 san1 chi2 ， qi2 nu2 xiao4 yan2 ke4 jing4 chi1 。
- xiang4 lai2 qing2 yi4 bi3 gua1 ge2 ， wan4 shi4 lüe4 bu2 zhi4 ting3 qi2 。
- zhui1 shu4 cun2 wang2 yi4 you1 le4 ， zhu2 ru2 bai2 hong2 guan4 jiu3 zhi1 。
- kai1 xuan1 lin2 shui3 nong4 chang2 di2 ， chui1 luo4 can2 yue4 feng1 qi1 qi1 。
- cheng2 tou2 lou4 xia4 si4 shi2 ke4 ， po4 mo2 jing1 shui4 ting1 xin1 shi1 。
- jun1 shi1 qing1 zhuang4 bei1 jie2 wu4 ， zheng4 yu3 qiu1 chong2 tong2 yi2 lü4 。
- er3 lai2 geng4 jue2 ku3 yu3 gong1 ， si1 fu4 shuang1 zhen1 dao3 han2 yue4 。
- zhu1 yan2 lü4 fa4 shen1 wu4 ren2 ， bu2 si4 cao3 mu4 chang2 qing1 chun1 。
- jie2 shen1 hao3 xian2 jun1 zi4 you3 ， jin1 ri4 xiang1 kan4 jin4 yu2 jiu4 。
- yi3 zi1 gan3 qing1 yi4 bei1 jiu3 ， wei2 tai4 fu1 ren2 qian1 wan4 shou4 。

## 注释

## 译文

## 赏析
