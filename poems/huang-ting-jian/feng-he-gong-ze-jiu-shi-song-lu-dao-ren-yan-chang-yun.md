---
id: huang-ting-jian-feng-he-gong-ze-jiu-shi-song-lu-dao-ren-yan-chang-yun
title: 奉和公擇舅氏送呂道人研長韵
titlePinyin: feng4 he2 gong1 ze2 jiu4 shi4 song4 lü3 dao4 ren2 yan2 chang2 yun4
titleSlug: feng-he-gong-ze-jiu-shi-song-lu-dao-ren-yan-chang-yun
author: 黄庭堅
authorPinyin: huang2 ting2 jian1
authorSlug: huang-ting-jian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 奉身玉壺冰，立朝朱絲絃。
- 妙質寄郢匠，素心乃林泉。
- 力耕不罪歲，嘉穀有逢年。
- 校書天祿閣，蓺竹老風煙。
- 携提寒泉泓，松煤厭磨研。
- 藉甚在臺省，六經勤傳箋。
- 諫草蠹穿穴，江湖渺歸船。
- 春官酌典禮，日月麗秋天。
- 少也長母家，學海頗尋沿。
- 諸公許似舅，賤子豈能賢。
- 轅駒蒙推挽，官次奉丹鉛。
- 新詩先舊物，包送比青氈。
- 繆傳黄梅鉢，未印少林禪。
- 汲井滌敗墨，蒼珪謝磨鎸。
- 玉蟾瀉明滴，要須筆如椽。
- 眷求盡耆德，舅氏且進遷。
- 山龍用補衮，舟楫功濟川。
- 當身任百世，舊學不虛捐。
- 私持殺青簡，緝綴報餐錢。
- 屢書願無愧，儻繼麟趾篇。

## 拼音

- feng4 shen1 yu4 hu2 bing1 ， li4 chao2 zhu1 si1 xian2 。
- miao4 zhi4 ji4 ying3 jiang4 ， su4 xin1 nai3 lin2 quan2 。
- li4 geng1 bu2 zui4 sui4 ， jia1 gu3 you3 feng2 nian2 。
- xiao4 shu1 tian1 lu4 ge2 ， yi4 zhu2 lao3 feng1 yan1 。
- xie2 ti2 han2 quan2 hong2 ， song1 mei2 yan4 mo2 yan2 。
- jie4 shen4 zai4 tai2 sheng3 ， liu4 jing1 qin2 chuan2 jian1 。
- jian4 cao3 du4 chuan1 xue2 ， jiang1 hu2 miao3 gui1 chuan2 。
- chun1 guan1 zhuo2 dian3 li3 ， ri4 yue4 li2 qiu1 tian1 。
- shao3 ye3 chang2 mu3 jia1 ， xue2 hai3 po1 xun2 yan2 。
- zhu1 gong1 xu1 si4 jiu4 ， jian4 zi3 qi3 neng2 xian2 。
- yuan2 ju1 meng2 tui1 wan3 ， guan1 ci4 feng4 dan1 qian1 。
- xin1 shi1 xian1 jiu4 wu4 ， bao1 song4 bi3 qing1 zhan1 。
- mou2 chuan2 huang2 mei2 bo1 ， wei4 yin4 shao4 lin2 shan4 。
- ji2 jing3 di2 bai4 mo4 ， cang1 gui1 xie4 mo2 juan1 。
- yu4 chan2 xie4 ming2 di1 ， yao4 xu1 bi3 ru2 chuan2 。
- juan4 qiu2 jin4 qi2 de2 ， jiu4 shi4 qie3 jin4 qian1 。
- shan1 long2 yong4 bu3 gun3 ， zhou1 ji2 gong1 ji4 chuan1 。
- dang1 shen1 ren4 bai3 shi4 ， jiu4 xue2 bu4 xu1 juan1 。
- si1 chi2 sha1 qing1 jian3 ， ji2 zhui4 bao4 can1 qian2 。
- lü3 shu1 yuan4 wu2 kui4 ， tang3 ji4 lin2 zhi3 pian1 。

## 注释

## 译文

## 赏析
