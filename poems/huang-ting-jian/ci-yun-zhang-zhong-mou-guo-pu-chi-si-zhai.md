---
id: huang-ting-jian-ci-yun-zhang-zhong-mou-guo-pu-chi-si-zhai
title: 次韵張仲謀過酺池寺齋
titlePinyin: ci4 yun4 zhang1 zhong4 mou2 guo4 pu2 chi2 si4 zhai1
titleSlug: ci-yun-zhang-zhong-mou-guo-pu-chi-si-zhai
author: 黄庭堅
authorPinyin: huang2 ting2 jian1
authorSlug: huang-ting-jian
dynasty: 宋
dynastyPinyin: song4
dynastySlug: song
tags: []
---

## 正文

- 十年醉錦幄，酴醾照金沙。
- 敧眠春風底，不去留君家。
- 是時應門兒，紫蘭茁其芽。
- 只今將弟妹，嬉戲牽羊車。
- 忽書滿窗紙，整整復斜斜。
- 平生悲歡事，頭緒亂如麻。
- 苟祿無補報，幾成來食嗟。
- 喜君崇名節，青雲似有涯。
- 我夢江湖去，釣船刺蘆花。
- 江濱開園宅，畦蔗蒔梨柤。
- 夢驚如昨日，炊玉困京華。
- 公來或藜羹，愛我不疵瑕。
- 深念煩鄉里，忍窮禁貸賒。
- 夜談簾幕冷，霜月動金蛇。
- 即是桃李月，春蟲語交加。
- 我亦無酒飲，一室可盤蝸。
- 要公共文字，朱墨勘舛差。
- 非復少年日，聲名取嫮姱。
- 諸阮有二妙，能詩定自嘉。
- 何時來煮餠，蟹眼試官茶。

## 拼音

- shi2 nian2 zui4 jin3 wo4 ， tu2 mi2 zhao4 jin1 sha1 。
- qi1 mian2 chun1 feng1 di3 ， bu2 qu4 liu2 jun1 jia1 。
- shi4 shi2 ying1 men2 er2 ， zi3 lan2 zhuo2 qi2 ya2 。
- zhi1 jin1 jiang1 di4 mei4 ， xi1 xi4 qian1 yang2 ju1 。
- hu1 shu1 man3 chuang1 zhi3 ， zheng3 zheng3 fu4 xie2 xie2 。
- ping2 sheng1 bei1 huan1 shi4 ， tou2 xu4 luan4 ru2 ma2 。
- gou3 lu4 wu2 bu3 bao4 ， ji1 cheng2 lai2 shi2 jie1 。
- xi3 jun1 chong2 ming2 jie2 ， qing1 yun2 si4 you3 ya2 。
- wo3 meng4 jiang1 hu2 qu4 ， diao4 chuan2 ci4 lu2 hua1 。
- jiang1 bin1 kai1 yuan2 zhai2 ， qi2 zhe4 shi4 li2 zha1 。
- meng4 jing1 ru2 zuo2 ri4 ， chui1 yu4 kun4 jing1 hua2 。
- gong1 lai2 huo4 li2 geng1 ， ai4 wo3 bu4 ci1 xia2 。
- shen1 nian4 fan2 xiang1 li3 ， ren3 qiong2 jin4 dai4 she1 。
- ye4 tan2 lian2 mu4 leng3 ， shuang1 yue4 dong4 jin1 she2 。
- ji2 shi4 tao2 li3 yue4 ， chun1 chong2 yu3 jiao1 jia1 。
- wo3 yi4 wu2 jiu3 yin3 ， yi2 shi4 ke3 pan2 wo1 。
- yao4 gong1 gong4 wen2 zi4 ， zhu1 mo4 kan1 chuan3 cha4 。
- fei1 fu4 shao4 nian2 ri4 ， sheng1 ming2 qu3 hu4 kua1 。
- zhu1 ruan3 you3 er4 miao4 ， neng2 shi1 ding4 zi4 jia1 。
- he2 shi2 lai2 zhu3 bing3 ， xie4 yan3 shi4 guan1 cha2 。

## 注释

## 译文

## 赏析
