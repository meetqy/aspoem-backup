---
id: huang-ting-jian-da-wang-dao-ji-si-cheng-guan-xu-dao-ning-shan-shui-tu
title: 答王道濟寺丞觀許道甯山水圖
titlePinyin: da2 wang2 dao4 ji4 si4 cheng2 guan1 xu1 dao4 ning2 shan1 shui3 tu2
titleSlug: da-wang-dao-ji-si-cheng-guan-xu-dao-ning-shan-shui-tu
author: 黄庭堅
authorPinyin: huang2 ting2 jian1
authorSlug: huang-ting-jian
dynasty: 宋
dynastyPinyin: song4
dynastySlug: song
tags: []
---

## 正文

- 往逢醉許在長安，蠻溪大硯磨松煙。
- 忽呼絹素翻硯水，久不下筆或經年。
- 一日踏門撼門鈕，巾帽欹斜猶索酒。
- 舉杯意氣欲翻盆，倒卧虛樽將八九。
- 醉拈枯筆嘗墨色，勢若山崩不停手。
- 數尺江山萬里遙，滿堂風物冷蕭蕭。
- 山僧歸寺童子後，漁伯欲渡行人招。
- 先君笑指溪上宅，鸕鷀白鷺如相識。
- 許生再拜謝不能，迺是天機非筆力。
- 自陳精力初未衰，八幅生絹作四時。
- 蚤師李成最得意，什襲自藏人已知。
- 貴人取去棄牆角，流落幾姓知今誰。
- 大梁畫肆閱水墨，四圖宛然當物色。
- 自言早過許史門，常賣一聲偶然得。
- 雨雪涔涔滿寺庭，四圖泠落讓丹青。
- 往來睥睨誰比數，十萬酬之觀者驚。
- 客還次第閱春夏，坐見歲序寒崢嶸。
- 王丞來觀嘆唧唧，亦如我昔初見日。
- 新詩雌黄多得實，信知君家有摩詰。
- 我持此圖二十年，眼見綠髮皆華顛。
- 許生縮手入黄泉，衆史弄筆摩青天。
- 君家枯松出老翟，頗似破屏有骨骼。
- 一時所棄願愛惜，不誣方將有人識。

## 拼音

- wang3 feng2 zui4 xu1 zai4 chang2 an1 ， man2 xi1 da4 yan4 mo2 song1 yan1 。
- hu1 hu1 juan4 su4 fan1 yan4 shui3 ， jiu3 bu2 xia4 bi3 huo4 jing1 nian2 。
- yi2 ri4 ta4 men2 han4 men2 niu3 ， jin1 mao4 qi1 xie2 you2 suo3 jiu3 。
- ju3 bei1 yi4 qi4 yu4 fan1 pen2 ， dao3 wo4 xu1 zun1 jiang1 ba1 jiu3 。
- zui4 nian1 ku1 bi3 chang2 mo4 se4 ， shi4 ruo4 shan1 beng1 bu4 ting2 shou3 。
- shu4 chi3 jiang1 shan1 wan4 li3 yao2 ， man3 tang2 feng1 wu4 leng3 xiao1 xiao1 。
- shan1 seng1 gui1 si4 tong2 zi3 hou4 ， yu2 bo2 yu4 du4 xing2 ren2 zhao1 。
- xian1 jun1 xiao4 zhi3 xi1 shang4 zhai2 ， lu2 ci2 bai2 lu4 ru2 xiang1 shi2 。
- xu1 sheng1 zai4 bai4 xie4 bu4 neng2 ， nai3 shi4 tian1 ji1 fei1 bi3 li4 。
- zi4 chen2 jing1 li4 chu1 wei4 shuai1 ， ba1 fu2 sheng1 juan4 zuo4 si4 shi2 。
- zao3 shi1 li3 cheng2 zui4 de2 yi4 ， shen2 xi2 zi4 cang2 ren2 yi3 zhi1 。
- gui4 ren2 qu3 qu4 qi4 qiang2 jiao3 ， liu2 luo4 ji1 xing4 zhi1 jin1 shui2 。
- da4 liang2 hua4 si4 yue4 shui3 mo4 ， si4 tu2 wan3 ran2 dang1 wu4 se4 。
- zi4 yan2 zao3 guo4 xu1 shi3 men2 ， chang2 mai4 yi4 sheng1 ou3 ran2 de2 。
- yu3 xue3 cen2 cen2 man3 si4 ting2 ， si4 tu2 ling2 luo4 rang4 dan1 qing1 。
- wang3 lai2 pi4 ni4 shui2 bi3 shu4 ， shi2 wan4 chou2 zhi1 guan1 zhe3 jing1 。
- ke4 huan2 ci4 di4 yue4 chun1 xia4 ， zuo4 jian4 sui4 xu4 han2 zheng1 rong2 。
- wang2 cheng2 lai2 guan1 tan4 ji1 ji1 ， yi4 ru2 wo3 xi1 chu1 jian4 ri4 。
- xin1 shi1 ci2 huang2 duo1 de2 shi2 ， xin4 zhi1 jun1 jia1 you3 mo2 jie2 。
- wo3 chi2 ci3 tu2 er4 shi2 nian2 ， yan3 jian4 lü4 fa4 jie1 hua2 dian1 。
- xu1 sheng1 suo1 shou3 ru4 huang2 quan2 ， zhong4 shi3 nong4 bi3 mo2 qing1 tian1 。
- jun1 jia1 ku1 song1 chu1 lao3 zhai2 ， po1 si4 po4 ping2 you3 gu3 ge2 。
- yi4 shi2 suo3 qi4 yuan4 ai4 xi1 ， bu4 wu1 fang1 jiang1 you3 ren2 shi2 。

## 注释

## 译文

## 赏析
