---
id: huang-ting-jian-guo-zhi-zheng-tun-tian-liu-gong-yin-lu
title: 過致政屯田劉公隠廬
titlePinyin: guo4 zhi4 zheng4 tun2 tian2 liu2 gong1 yin3 lu2
titleSlug: guo-zhi-zheng-tun-tian-liu-gong-yin-lu
author: 黄庭堅
authorPinyin: huang2 ting2 jian1
authorSlug: huang-ting-jian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 兒時拜公牀，眼碧眉紫煙。
- 舍前架茅茨，爐香坐僧禪。
- 女奴煮甖粟，石盆瀉機泉。
- 今來掃門巷，竹間翁蛻蟬。
- 堂堂列五老，勝氣失江山。
- 石盆爛黄土，茅齋薪壞椽。
- 女奴爲民妻，又瘞蒿里園。
- 當年笑語地，華屋轉朱欄。
- 課兒種松子，傘蓋上參天。
- 投策數去日，木行天再環。
- 先生古人風，鐵膽石肺肝。
- 眼前不可意，壯日掛其冠。
- 解衣廬君峰，洗耳瀑布源。
- 霧豹藏文章，驚世時一斑。
- 衆人初易之，久遠乃見難。
- 憶昔子政在，爲翁數解顔。
- 五兵森武庫，河漢落舌端。
- 王陽已富貴，塵冠不肯彈。
- 呻吟刊十史，凡例墨新乾。
- 宰木忽拱把，相望風隧寒。
- 百楹書萬卷，少子似翁賢。

## 拼音

- er2 shi2 bai4 gong1 chuang2 ， yan3 bi4 mei2 zi3 yan1 。
- she4 qian2 jia4 mao2 ci2 ， lu2 xiang1 zuo4 seng1 shan4 。
- nü3 nu2 zhu3 ying1 su4 ， shi2 pen2 xie4 ji1 quan2 。
- jin1 lai2 sao3 men2 xiang4 ， zhu2 jian4 weng1 tui4 chan2 。
- tang2 tang2 lie4 wu3 lao3 ， sheng4 qi4 shi1 jiang1 shan1 。
- shi2 pen2 lan4 huang2 tu3 ， mao2 zhai1 xin1 huai4 chuan2 。
- nü3 nu2 wei2 min2 qi1 ， you4 yi4 hao1 li3 yuan2 。
- dang1 nian2 xiao4 yu3 di4 ， hua2 wu1 zhuan3 zhu1 lan2 。
- ke4 er2 zhong3 song1 zi3 ， san3 gai4 shang4 can1 tian1 。
- tou2 ce4 shu4 qu4 ri4 ， mu4 xing2 tian1 zai4 huan2 。
- xian1 sheng0 gu3 ren2 feng1 ， tie3 dan3 shi2 fei4 gan1 。
- yan3 qian2 bu4 ke3 yi4 ， zhuang4 ri4 gua4 qi2 guan1 。
- jie3 yi1 lu2 jun1 feng1 ， xi3 er3 pu4 bu4 yuan2 。
- wu4 bao4 cang2 wen2 zhang1 ， jing1 shi4 shi2 yi4 ban1 。
- zhong4 ren2 chu1 yi4 zhi1 ， jiu3 yuan3 nai3 jian4 nan2 。
- yi4 xi1 zi3 zheng4 zai4 ， wei2 weng1 shu4 jie3 yan2 。
- wu3 bing1 sen1 wu3 ku4 ， he2 han4 luo4 she2 duan1 。
- wang2 yang2 yi3 fu4 gui4 ， chen2 guan1 bu4 ken3 dan4 。
- shen1 yin2 kan1 shi2 shi3 ， fan2 li4 mo4 xin1 qian2 。
- zai3 mu4 hu1 gong3 ba3 ， xiang1 wang4 feng1 sui4 han2 。
- bai3 ying2 shu1 wan4 juan4 ， shao3 zi3 si4 weng1 xian2 。

## 注释

## 译文

## 赏析
