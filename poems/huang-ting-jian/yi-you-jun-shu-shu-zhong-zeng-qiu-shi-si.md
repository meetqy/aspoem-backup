---
id: huang-ting-jian-yi-you-jun-shu-shu-zhong-zeng-qiu-shi-si
title: 以右軍書數種贈邱十四
titlePinyin: yi3 you4 jun1 shu1 shu4 zhong3 zeng4 qiu1 shi2 si4
titleSlug: yi-you-jun-shu-shu-zhong-zeng-qiu-shi-si
author: 黄庭堅
authorPinyin: huang2 ting2 jian1
authorSlug: huang-ting-jian
dynasty: 宋
dynastyPinyin: song4
dynastySlug: song
tags: []
---

## 正文

- 邱郎氣如春景晴，風暄百果草木生。
- 眼如霜鶻齒玉冰，擁書環坐愛窗明。
- 松花泛硯摹真行，字身藏穎秀勁清，問誰學之果蘭亭。
- 我昔頗復喜墨卿，銀鈎蠆尾爛箱籝，贈君鋪案黏曲屏。
- 小字莫作癡凍蠅，樂毅論勝遺教經。
- 大字無過瘞鶴銘，官奴作草欺伯英。
- 隨人作計終後人，自成一家始逼真。
- 卿家小女名阿潛，眉目似翁有精神。
- 試留此書他日學，往往不減衛夫人。

## 拼音

- qiu1 lang2 qi4 ru2 chun1 jing3 qing2 ， feng1 xuan1 bai3 guo3 cao3 mu4 sheng1 。
- yan3 ru2 shuang1 gu3 chi3 yu4 bing1 ， yong1 shu1 huan2 zuo4 ai4 chuang1 ming2 。
- song1 hua1 fan4 yan4 mo2 zhen1 xing2 ， zi4 shen1 cang2 ying3 xiu4 jin4 qing1 ， wen4 shui2 xue2 zhi1 guo3 lan2 ting2 。
- wo3 xi1 po1 fu4 xi3 mo4 qing1 ， yin2 gou1 chai4 wei3 lan4 xiang1 ying2 ， zeng4 jun1 pu1 an4 nian2 qu3 ping2 。
- xiao3 zi4 mo4 zuo4 chi1 dong4 ying2 ， le4 yi4 lun4 sheng4 yi2 jiao4 jing1 。
- da4 zi4 wu2 guo4 yi4 he4 ming2 ， guan1 nu2 zuo4 cao3 qi1 bo2 ying1 。
- sui2 ren2 zuo4 ji4 zhong1 hou4 ren2 ， zi4 cheng2 yi4 jia1 shi3 bi1 zhen1 。
- qing1 jia1 xiao3 nü3 ming2 a1 qian2 ， mei2 mu4 si4 weng1 you3 jing1 shen2 。
- shi4 liu2 ci3 shu1 ta1 ri4 xue2 ， wang3 wang3 bu4 jian3 wei4 fu1 ren2 。

## 注释

## 译文

## 赏析
