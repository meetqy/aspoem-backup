---
id: huang-ting-jian-yi-xiao-tuan-long-ji-ban-ting-zeng-wu-jiu-bing-shi-yong-qian-yun-wei-xi
title: 以小團龍及半挺贈无咎并詩用前韵爲戲
titlePinyin: yi3 xiao3 tuan2 long2 ji2 ban4 ting3 zeng4 wu2 jiu4 bing4 shi1 yong4 qian2 yun4 wei2 xi4
titleSlug: yi-xiao-tuan-long-ji-ban-ting-zeng-wu-jiu-bing-shi-yong-qian-yun-wei-xi
author: 黄庭堅
authorPinyin: huang2 ting2 jian1
authorSlug: huang-ting-jian
dynasty: 宋
dynastyPinyin: song4
dynastySlug: song
tags: []
---

## 正文

- 我持玄圭與蒼璧，以暗投人渠不識。
- 城南窮巷有佳人，不索賓郎常晏食。
- 赤銅茗椀雨斑斑，銀粟翻光解破顔。
- 上有龍文下棋局，探囊贈君諾已宿。
- 此物已是元豐春，先皇聖功調玉燭。
- 晁子胸中開典禮，平生自期莘與渭。
- 故用澆君磊隗胸，莫令鬢毛雪相似。
- 曲几團蒲聽煮湯，煎成車聲繞羊腸。
- 雞蘇胡麻留渴羌，不應亂我官焙香。
- 肥如瓠壺鼻雷吼，幸君飲此勿飲酒。

## 拼音

- wo3 chi2 xuan2 gui1 yu3 cang1 bi4 ， yi3 an4 tou2 ren2 qu2 bu4 shi2 。
- cheng2 nan2 qiong2 xiang4 you3 jia1 ren2 ， bu4 suo3 bin1 lang2 chang2 yan4 shi2 。
- chi4 tong2 ming2 wan3 yu3 ban1 ban1 ， yin2 su4 fan1 guang1 jie3 po4 yan2 。
- shang4 you3 long2 wen2 xia4 qi2 ju2 ， tan4 nang2 zeng4 jun1 nuo4 yi3 su4 。
- ci3 wu4 yi3 shi4 yuan2 feng1 chun1 ， xian1 huang2 sheng4 gong1 diao4 yu4 zhu2 。
- chao2 zi3 xiong1 zhong1 kai1 dian3 li3 ， ping2 sheng1 zi4 qi1 shen1 yu3 wei4 。
- gu4 yong4 jiao1 jun1 lei3 wei3 xiong1 ， mo4 ling4 bin4 mao2 xue3 xiang1 si4 。
- qu3 ji3 tuan2 pu2 ting1 zhu3 tang1 ， jian1 cheng2 ju1 sheng1 rao4 yang2 chang2 。
- ji1 su1 hu2 ma2 liu2 ke3 qiang1 ， bu4 ying1 luan4 wo3 guan1 bei4 xiang1 。
- fei2 ru2 hu4 hu2 bi2 lei2 hou3 ， xing4 jun1 yin3 ci3 wu4 yin3 jiu3 。

## 注释

## 译文

## 赏析
