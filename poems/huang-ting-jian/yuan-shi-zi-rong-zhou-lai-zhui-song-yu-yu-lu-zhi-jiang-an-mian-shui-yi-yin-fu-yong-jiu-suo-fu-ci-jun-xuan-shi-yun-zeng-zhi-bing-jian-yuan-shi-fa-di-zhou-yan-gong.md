---
id: huang-ting-jian-yuan-shi-zi-rong-zhou-lai-zhui-song-yu-yu-lu-zhi-jiang-an-mian-shui-yi-yin-fu-yong-jiu-suo-fu-ci-jun-xuan-shi-yun-zeng-zhi-bing-jian-yuan-shi-fa-di-zhou-yan-gong
title: 元師自榮州來追送余于瀘之江安綿水驛因復用舊所賦此君軒詩韵贈之并簡元師法弟周彥公
titlePinyin: yuan2 shi1 zi4 rong2 zhou1 lai2 zhui1 song4 yu2 yu2 lu2 zhi1 jiang1 an1 mian2 shui3 yi4 yin1 fu4 yong4 jiu4 suo3 fu4 ci3 jun1 xuan1 shi1 yun4 zeng4 zhi1 bing4 jian3 yuan2 shi1 fa3 di4 zhou1 yan4 gong1
titleSlug: yuan-shi-zi-rong-zhou-lai-zhui-song-yu-yu-lu-zhi-jiang-an-mian-shui-yi-yin-fu-yong-jiu-suo-fu-ci-jun-xuan-shi-yun-zeng-zhi-bing-jian-yuan-shi-fa-di-zhou-yan-gong
author: 黄庭堅
authorPinyin: huang2 ting2 jian1
authorSlug: huang-ting-jian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 歲行辛巳建中年，諸公起廢自林泉。
- 王師側聞陛下聖，抱琴欲奏南風絃。
- 孤臣蒙恩已三命，望堯如日開金鏡。
- 但憂衰疾不敢前，眼前黑花耳聞磬。
- 豈如道人山繞門，開軒友此歲寒君。
- 能來作詩賞勁節，家有曉事揚子雲。
- 籜龍森森新間舊，父翁老蒼孫子秀。
- 但知戰勝得道肥，莫問無肉令人瘦。
- 是師胸中抱明月，醉翁不死起自說。
- 竹影生凉到屋椽，此聲可聽不可傳。

## 拼音

- sui4 xing2 xin1 si4 jian4 zhong1 nian2 ， zhu1 gong1 qi3 fei4 zi4 lin2 quan2 。
- wang2 shi1 ce4 wen2 bi4 xia4 sheng4 ， bao4 qin2 yu4 zou4 nan2 feng1 xian2 。
- gu1 chen2 meng2 en1 yi3 san1 ming4 ， wang4 yao2 ru2 ri4 kai1 jin1 jing4 。
- dan4 you1 shuai1 ji2 bu4 gan3 qian2 ， yan3 qian2 hei1 hua1 er3 wen2 qing4 。
- qi3 ru2 dao4 ren2 shan1 rao4 men2 ， kai1 xuan1 you3 ci3 sui4 han2 jun1 。
- neng2 lai2 zuo4 shi1 shang3 jin4 jie2 ， jia1 you3 xiao3 shi4 yang2 zi3 yun2 。
- tuo4 long2 sen1 sen1 xin1 jian4 jiu4 ， fu4 weng1 lao3 cang1 sun1 zi3 xiu4 。
- dan4 zhi1 zhan4 sheng4 de2 dao4 fei2 ， mo4 wen4 wu2 rou4 ling4 ren2 shou4 。
- shi4 shi1 xiong1 zhong1 bao4 ming2 yue4 ， zui4 weng1 bu4 si3 qi3 zi4 shuo1 。
- zhu2 ying3 sheng1 liang2 dao4 wu1 chuan2 ， ci3 sheng1 ke3 ting1 bu4 ke3 chuan2 。

## 注释

## 译文

## 赏析
