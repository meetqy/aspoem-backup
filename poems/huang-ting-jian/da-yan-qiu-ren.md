---
id: huang-ting-jian-da-yan-qiu-ren
title: 答閻求仁
titlePinyin: da2 yan2 qiu2 ren2
titleSlug: da-yan-qiu-ren
author: 黄庭堅
authorPinyin: huang2 ting2 jian1
authorSlug: huang-ting-jian
dynasty: 宋
dynastyPinyin: song4
dynastySlug: song
tags: []
---

## 正文

- 暮天携手步河梁，把酒淹留斜日光。
- 生當有別各異方，古人嗟此樂難當。
- 大梁嬉遊少年場，春風花枝囀鸝黄。
- 節物謝徂歲渠央，來自江南登君堂。
- 秋氣欲動聞寒螿，會幾何日今別長。
- 與子觀化言兩忘，浩歌放船入莽蒼。
- 綠藻刺眼紅蕖香，湖月夜飛衣袂凉。
- 相從宴坐歌胡床，贈言錦繡邀報章。
- 君心溫良志則剛，不能牛下學歌商。
- 欲謝世紛自翱翔，果行此策無乃良。
- 昔人所學浩渺茫，海涵地負無抵當。
- 棄捐其人及粃糠，帝王之功一豪芒。
- 既趨世故自遐遑，何異臧穀俱亡羊。
- 以生隨之中道傷，止吾已知終必亡。
- 我亦聞之未能行，慨今無策可伏藏。
- 身隨衣食葉南陽，脫身自當及康强。
- 不待齒疏髮蒼浪，優游濠上如惠莊，論交莫逆與子相。

## 拼音

- mu4 tian1 xie2 shou3 bu4 he2 liang2 ， ba3 jiu3 yan1 liu2 xie2 ri4 guang1 。
- sheng1 dang1 you3 bie2 ge4 yi4 fang1 ， gu3 ren2 jie1 ci3 le4 nan2 dang1 。
- da4 liang2 xi1 you2 shao4 nian2 chang3 ， chun1 feng1 hua1 zhi1 zhuan4 li2 huang2 。
- jie2 wu4 xie4 cu2 sui4 qu2 yang1 ， lai2 zi4 jiang1 nan2 deng1 jun1 tang2 。
- qiu1 qi4 yu4 dong4 wen2 han2 jiang1 ， hui4 ji1 he2 ri4 jin1 bie2 chang2 。
- yu3 zi3 guan1 hua4 yan2 liang3 wang4 ， hao4 ge1 fang4 chuan2 ru4 mang3 cang1 。
- lü4 zao3 ci4 yan3 hong2 qu2 xiang1 ， hu2 yue4 ye4 fei1 yi1 mei4 liang2 。
- xiang1 cong2 yan4 zuo4 ge1 hu2 chuang2 ， zeng4 yan2 jin3 xiu4 yao1 bao4 zhang1 。
- jun1 xin1 wen1 liang2 zhi4 ze2 gang1 ， bu4 neng2 niu2 xia4 xue2 ge1 shang1 。
- yu4 xie4 shi4 fen1 zi4 ao2 xiang2 ， guo3 xing2 ci3 ce4 wu2 nai3 liang2 。
- xi1 ren2 suo3 xue2 hao4 miao3 mang2 ， hai3 han2 di4 fu4 wu2 di3 dang1 。
- qi4 juan1 qi2 ren2 ji2 bi3 kang1 ， di4 wang2 zhi1 gong1 yi4 hao2 mang2 。
- ji4 qu1 shi4 gu4 zi4 xia2 huang2 ， he2 yi4 zang1 gu3 ju4 wang2 yang2 。
- yi3 sheng1 sui2 zhi1 zhong1 dao4 shang1 ， zhi3 wu2 yi3 zhi1 zhong1 bi4 wang2 。
- wo3 yi4 wen2 zhi1 wei4 neng2 xing2 ， kai3 jin1 wu2 ce4 ke3 fu2 cang2 。
- shen1 sui2 yi1 shi2 ye4 nan2 yang2 ， tuo1 shen1 zi4 dang1 ji2 kang1 qiang2 。
- bu2 dai4 chi3 shu1 fa4 cang1 lang4 ， you1 you2 hao2 shang4 ru2 hui4 zhuang1 ， lun4 jiao1 mo4 ni4 yu3 zi3 xiang1 。

## 注释

## 译文

## 赏析
