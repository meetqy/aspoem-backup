---
id: huang-ting-jian-ming-shu-zhi-xian-he-shi-guo-jia-shang-zhong-er-pian-fu-ci-yun-qi-yi
title: 明叔知縣和示過家上冢二篇復次韵  其一
titlePinyin: ming2 shu1 zhi1 xian4 he2 shi4 guo4 jia1 shang4 zhong3 er4 pian1 fu4 ci4 yun4     qi2 yi1
titleSlug: ming-shu-zhi-xian-he-shi-guo-jia-shang-zhong-er-pian-fu-ci-yun-qi-yi
author: 黄庭堅
authorPinyin: huang2 ting2 jian1
authorSlug: huang-ting-jian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 敝邑荷佳政，耕桑及時運。
- 令君平生歡，遠別喜親近。
- 吾友徐光祿，死戰萬事盡。
- 不見東陵侯，惟見瓜連畛。
- 且當置是事，椎牛會賓親。
- 百年共如此，破涕作嘲哂。
- 枯荷野塘水，照影驚顔鬢。
- 功名黄粱炊，成敗白蟻陣。
- 少時無老境，身到乃盡信。
- 此來見抱子，別日多未齔。
- 夜闌如夢寐，寒燭泣餘寸。

## 拼音

- bi4 yi4 he2 jia1 zheng4 ， geng1 sang1 ji2 shi2 yun4 。
- ling4 jun1 ping2 sheng1 huan1 ， yuan3 bie2 xi3 qin1 jin4 。
- wu2 you3 xu2 guang1 lu4 ， si3 zhan4 wan4 shi4 jin4 。
- bu2 jian4 dong1 ling2 hou2 ， wei2 jian4 gua1 lian2 zhen3 。
- qie3 dang1 zhi4 shi4 shi4 ， zhui1 niu2 hui4 bin1 qin1 。
- bai3 nian2 gong4 ru2 ci3 ， po4 ti4 zuo4 chao2 shen3 。
- ku1 he2 ye3 tang2 shui3 ， zhao4 ying3 jing1 yan2 bin4 。
- gong1 ming2 huang2 liang2 chui1 ， cheng2 bai4 bai2 yi3 zhen4 。
- shao3 shi2 wu2 lao3 jing4 ， shen1 dao4 nai3 jin4 xin4 。
- ci3 lai2 jian4 bao4 zi3 ， bie2 ri4 duo1 wei4 chen4 。
- ye4 lan2 ru2 meng4 mei4 ， han2 zhu2 qi4 yu2 cun4 。

## 注释

## 译文

## 赏析
