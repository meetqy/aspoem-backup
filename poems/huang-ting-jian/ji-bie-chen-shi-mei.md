---
id: huang-ting-jian-ji-bie-chen-shi-mei
title: 寄別陳氏妹
titlePinyin: ji4 bie2 chen2 shi4 mei4
titleSlug: ji-bie-chen-shi-mei
author: 黄庭堅
authorPinyin: huang2 ting2 jian1
authorSlug: huang-ting-jian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 西風吹天雲，頃刻異秦越。
- 叔子從天東，忽與同姓別。
- 餞行在半塗，一食三四噎。
- 遙遙馬嘶斷，芳草迷車轍。
- 引襟滿眼淚，回首寸心折。
- 母氏孝且慈，愛養數毛髮。
- 諸兒恩至均，如指孰可齕。
- 汝今始歸人，綿綿比瓜瓞。
- 中畦不灌溉，芳意還銷歇。
- 黄鳥止桑楚，南山采薇蕨。
- 擇歸既甚明，寡取迺爲悅。
- 我開賢女傳，須己爲汝說。
- 在宋有伯姬，潔身若冰雪。
- 下堂失傅母，上堂就焚爇。
- 吾嘗嘉惠康，有婦皆明哲。
- 戮力事耦耕，甘貧至同穴。
- 彼於視三公，其猶吹一吷。
- 雍容二南閒，此婦真豪傑。
- 男兒何有哉，今壯而善耋。
- 逢時秉鈞軸，邂逅把旄鉞。
- 富貴多禍憂，朋黨相媒糵。
- 等之彀中遊，巧者未如拙。
- 勿以貧賤故，事人不盡節。
- 母儀尊聖善，婦道尚曲折。
- 葛生晚萋萋，絺綌代裘褐。
- 女工既有餘，枕簟清煩暍。
- 誰言淮蔡遠，曾不以日月。
- 跂予升高丘，佇望飛鳥滅。
- 善懷詩所歌，行矣勿惜別。
- 皇皇太史筆，期汝書英烈。

## 拼音

- xi1 feng1 chui1 tian1 yun2 ， qing3 ke4 yi4 qin2 yue4 。
- shu1 zi0 cong2 tian1 dong1 ， hu1 yu3 tong2 xing4 bie2 。
- jian4 xing2 zai4 ban4 tu2 ， yi4 shi2 san1 si4 ye1 。
- yao2 yao2 ma3 si1 duan4 ， fang1 cao3 mi2 ju1 zhe2 。
- yin3 jin1 man3 yan3 lei4 ， hui2 shou3 cun4 xin1 zhe2 。
- mu3 shi4 xiao4 qie3 ci2 ， ai4 yang3 shu4 mao2 fa4 。
- zhu1 er2 en1 zhi4 jun1 ， ru2 zhi3 shu2 ke3 he2 。
- ru3 jin1 shi3 gui1 ren2 ， mian2 mian2 bi3 gua1 die2 。
- zhong1 qi2 bu2 guan4 gai4 ， fang1 yi4 huan2 xiao1 xie1 。
- huang2 niao3 zhi3 sang1 chu3 ， nan2 shan1 cai3 wei1 jue2 。
- ze2 gui1 ji4 shen4 ming2 ， gua3 qu3 nai3 wei2 yue4 。
- wo3 kai1 xian2 nü3 chuan2 ， xu1 ji3 wei2 ru3 shuo1 。
- zai4 song4 you3 bo2 ji1 ， jie2 shen1 ruo4 bing1 xue3 。
- xia4 tang2 shi1 fu4 mu3 ， shang4 tang2 jiu4 fen2 ruo4 。
- wu2 chang2 jia1 hui4 kang1 ， you3 fu4 jie1 ming2 zhe2 。
- lu4 li4 shi4 ou3 geng1 ， gan1 pin2 zhi4 tong2 xue2 。
- bi3 wu1 shi4 san1 gong1 ， qi2 you2 chui1 yi2 xue4 。
- yong1 rong2 er4 nan2 xian2 ， ci3 fu4 zhen1 hao2 jie2 。
- nan2 er2 he2 you3 zai1 ， jin1 zhuang4 er2 shan4 die2 。
- feng2 shi2 bing3 jun1 zhou2 ， xie4 hou4 ba3 mao2 yue4 。
- fu4 gui4 duo1 huo4 you1 ， peng2 dang3 xiang1 mei2 nie4 。
- deng3 zhi1 gou4 zhong1 you2 ， qiao3 zhe3 wei4 ru2 zhuo1 。
- wu4 yi3 pin2 jian4 gu4 ， shi4 ren2 bu2 jin4 jie2 。
- mu3 yi2 zun1 sheng4 shan4 ， fu4 dao4 shang4 qu1 zhe2 。
- ge3 sheng1 wan3 qi1 qi1 ， chi1 xi4 dai4 qiu2 he4 。
- nü3 gong1 ji4 you3 yu2 ， zhen3 dian4 qing1 fan2 ye1 。
- shui2 yan2 huai2 cai4 yuan3 ， ceng2 bu4 yi3 ri4 yue4 。
- qi2 yu3 sheng1 gao1 qiu1 ， zhu4 wang4 fei1 niao3 mie4 。
- shan4 huai2 shi1 suo3 ge1 ， xing2 yi3 wu4 xi1 bie2 。
- huang2 huang2 tai4 shi3 bi3 ， qi1 ru3 shu1 ying1 lie4 。

## 注释

## 译文

## 赏析
