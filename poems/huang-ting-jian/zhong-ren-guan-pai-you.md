---
id: huang-ting-jian-zhong-ren-guan-pai-you
title: 衆人觀俳優
titlePinyin: zhong4 ren2 guan1 pai2 you1
titleSlug: zhong-ren-guan-pai-you
author: 黄庭堅
authorPinyin: huang2 ting2 jian1
authorSlug: huang-ting-jian
dynasty: 宋
dynastyPinyin: song4
dynastySlug: song
tags: []
---

## 正文

- 衆人觀俳優，誠有可笑時。
- 侏儒笑人後，所笑動未知。
- 非桀是堯舜，諸生同一詞。
- 不能解其會，何笑侏儒爲。
- 桓公方讀書，輪扁釋斧鑿。
- 借問作書人，已歸蒿里宅。
- 至精固不傳，所說乃糟粕。
- 使道如懷珍，分我贍人貧。
- 人將遺朋友，誰不獻君親。
- 喁喁來噍食，泯泯去游魂。
- 昭穆才弟兄，愚智已子孫。
- 愚游智者籠，智受萬物役。
- 奔奔相後先，成則自爲德。
- 勞神不知疲，求所不能知。
- 深心著文字，有如鳥粘黐。
- 敗新爲故袴，何獨鄭人妻。
- 鵠卵待啄菢，自憐非荆雞。
- 誰能起千載，化此故紙癡。

## 拼音

- zhong4 ren2 guan1 pai2 you1 ， cheng2 you3 ke3 xiao4 shi2 。
- zhu1 ru2 xiao4 ren2 hou4 ， suo3 xiao4 dong4 wei4 zhi1 。
- fei1 jie2 shi4 yao2 shun4 ， zhu1 sheng1 tong2 yi4 ci2 。
- bu4 neng2 jie3 qi2 hui4 ， he2 xiao4 zhu1 ru2 wei2 。
- huan2 gong1 fang1 du2 shu1 ， lun2 bian3 shi4 fu3 zao2 。
- jie4 wen4 zuo4 shu1 ren2 ， yi3 gui1 hao1 li3 zhai2 。
- zhi4 jing1 gu4 bu4 chuan2 ， suo3 shuo1 nai3 zao1 po4 。
- shi3 dao4 ru2 huai2 zhen1 ， fen1 wo3 shan4 ren2 pin2 。
- ren2 jiang1 yi2 peng2 you0 ， shui2 bu2 xian4 jun1 qin1 。
- yong2 yong2 lai2 jiao4 shi2 ， min3 min3 qu4 you2 hun2 。
- zhao1 mu4 cai2 di4 xiong0 ， yu2 zhi4 yi3 zi3 sun1 。
- yu2 you2 zhi4 zhe3 long2 ， zhi4 shou4 wan4 wu4 yi4 。
- ben1 ben1 xiang1 hou4 xian1 ， cheng2 ze2 zi4 wei2 de2 。
- lao2 shen2 bu4 zhi1 pi2 ， qiu2 suo3 bu4 neng2 zhi1 。
- shen1 xin1 zhu4 wen2 zi4 ， you3 ru2 niao3 nian2 chi1 。
- bai4 xin1 wei2 gu4 ku4 ， he2 du2 zheng4 ren2 qi1 。
- hu2 luan3 dai4 zhuo2 bao4 ， zi4 lian2 fei1 jing1 ji1 。
- shui2 neng2 qi3 qian1 zai4 ， hua4 ci3 gu4 zhi3 chi1 。

## 注释

## 译文

## 赏析
