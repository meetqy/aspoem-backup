---
id: huang-ting-jian-ci-yun-li-zhi-chun-shao-jian-hui-yan
title: 次韵李之純少監惠硯
titlePinyin: ci4 yun4 li3 zhi1 chun2 shao3 jian1 hui4 yan4
titleSlug: ci-yun-li-zhi-chun-shao-jian-hui-yan
author: 黄庭堅
authorPinyin: huang2 ting2 jian1
authorSlug: huang-ting-jian
dynasty: 宋
dynastyPinyin: song4
dynastySlug: song
tags: []
---

## 正文

- 黄公山下黄雞秋，持節恤刑曾少休。
- 小人負弩得開道，掃葉張飲林巖幽。
- 相傳有石非地産，列仙持來自羅浮。
- 酒酣步出雲雨上，南撫方城西嵩丘。
- 林端乃見石空洞，猛獸贔屭踞上頭。
- 鳥道兔迒謀挽致，萬牛不動五丁愁。
- 道家蓬萊見仙伯，我亦洗湔與清流。
- 探囊贈研頗宜墨，近出黄山非遠求。
- 乃知此山自才美，物欲致用當窮搜。
- 迷邦故令成器晚，不琢元非匠石羞。

## 拼音

- huang2 gong1 shan1 xia4 huang2 ji1 qiu1 ， chi2 jie2 xu4 xing2 ceng2 shao3 xiu1 。
- xiao3 ren2 fu4 nu3 de2 kai1 dao4 ， sao3 ye4 zhang1 yin3 lin2 yan2 you1 。
- xiang1 chuan2 you3 shi2 fei1 di4 chan3 ， lie4 xian1 chi2 lai2 zi4 luo2 fu2 。
- jiu3 han1 bu4 chu1 yun2 yu3 shang4 ， nan2 fu3 fang1 cheng2 xi1 song1 qiu1 。
- lin2 duan1 nai3 jian4 shi2 kong1 dong4 ， meng3 shou4 bi4 xi4 ju4 shang4 tou2 。
- niao3 dao4 tu4 hang2 mou2 wan3 zhi4 ， wan4 niu2 bu2 dong4 wu3 ding1 chou2 。
- dao4 jia1 peng2 lai2 jian4 xian1 bo2 ， wo3 yi4 xi3 jian1 yu3 qing1 liu2 。
- tan4 nang2 zeng4 yan2 po1 yi2 mo4 ， jin4 chu1 huang2 shan1 fei1 yuan3 qiu2 。
- nai3 zhi1 ci3 shan1 zi4 cai2 mei3 ， wu4 yu4 zhi4 yong4 dang1 qiong2 sou1 。
- mi2 bang1 gu4 ling4 cheng2 qi4 wan3 ， bu4 zhuo2 yuan2 fei1 jiang4 shi2 xiu1 。

## 注释

## 译文

## 赏析
