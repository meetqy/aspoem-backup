---
id: huang-ting-jian-ci-yun-feng-song-gong-ding
title: 次韵奉送公定
titlePinyin: ci4 yun4 feng4 song4 gong1 ding4
titleSlug: ci-yun-feng-song-gong-ding
author: 黄庭堅
authorPinyin: huang2 ting2 jian1
authorSlug: huang-ting-jian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 去年君渡河，棗下實離離。
- 今年君渡河，剝棗詠豳詩。
- 直緣恩義重，不憚鞍馬疲。
- 詩書半行李，道路費歲時。
- 親交歎存亡，學問訪闕遺。
- 我多後時悔，君亦見事遲。
- 即此有真意，定非兒女知。
- 虛名無用處，北斗與南箕。
- 燕趙游俠子，長安輕薄兒。
- 狂掉三寸舌，躐登九級墀。
- 覆手雲雨翻，立談光陰移。
- 歃血盟父子，指天出肝脾。
- 從來國器重，見謂骨相奇。
- 築巖發夢寐，獵渭非熊螭。
- 百工改繩墨，一世擅文詞。
- 全人脰肩肩，甕盎嫵且宜。
- 大槐陰黄庭，女蘿綿絡之。
- 昭陽兩兄弟，還自妬蛾眉。
- 工顰又宜笑，百輩來茹咨。
- 班姬輕鴻毛，更合衆口吹。
- 引繩痛排拫，蒙蔽枉成帷。
- 惟恐出己上，殺之如弈棋。
- 塵埃百年琴，絕絃爲鍾期。
- 落落虎豹文，義難管中窺。
- 至今揚子雲，不與俗諧嬉。
- 歲晚草玄經，覃思寫天維。
- 脫身天祿閣，危于劍頭炊。
- 卧聞策董賢，閉門甘忍饑。
- 五侯盛賓客，騶轡交橫馳。
- 時通問字人，得酒未曾辭。
- 近者君家翁，天與脫馽鞿。
- 已爲冥冥鴻，矰繳尚安施。
- 養蘭尋僧圃，愛竹到水湄。
- 北闕免朝請，西都分保釐。
- 文章九鼎重，富貴一黍累。
- 趙良請灌園，但爲商君嗤。
- 棄甲尚文過，兕多牛有皮。
- 出仕書掣肘，歸來菊荒籬。
- 不爲五斗折，自無三徑資。
- 勝箭洗蹀血，歸鞍懸月支。
- 斯人萬戶侯，造物付鑪錘。
- 我觀史臣篇，疏略記糟醨。
- 譬如官池蛙，誰能問公私。
- 君懷明月珠，簸弄滄海涯。
- 深房佩芳蘭，固是王所姬。
- 南貢尚包橘，漢濱莫大隨。
- 每來促談麈，風生庭竹枝。
- 骯髒得家法，伊優不能爲。
- 但聽呼摴蒱，便足解人頤。
- 功成在漏刻，穎利處囊錐。
- 失勢落坑穽，寒窀如愁鴟。
- 得馬折足禍，亡羊多歧悲。
- 屢敵因心計，伏兵幾面欺。
- 長戈仰關來，吐款受羈縻。
- 萬事只如此，畢竟誰成虧。
- 愛君方寸間，醇朴乃器師。
- 安得擺俗纏，東岡竝鉏犁。
- 由來在陰鶴，不必振羽儀。
- 送行傾車蓋，載酒滿鴟夷。
- 天高木葉下，潦退河流卑。
- 屯雲搴六幕，新月吐半規。
- 人生會面難，取醉聽狂癡。
- 語穽發欺笑，詩鋒犯嘲譏。
- 懸知履霜來，少別爲不怡。
- 天津媚河漢，闕角掛秋霓。
- 中有鬼與神，赤舌弄陰機。
- 夜光但十襲，出懷即瑕疵。
- 去去善逆旅，凍醪約重持。
- 山藥倒藤架，紅梨带寒曦。
- 坐須騎奴還，淹留歲恐期。
- 無爲出門念，牽衣嬰孺啼。
- 短韵願成誦，時時寄相思。

## 拼音

- qu4 nian2 jun1 du4 he2 ， zao3 xia4 shi2 li2 li2 。
- jin1 nian2 jun1 du4 he2 ， bao1 zao3 yong3 bin1 shi1 。
- zhi2 yuan2 en1 yi4 zhong4 ， bu2 dan4 an1 ma3 pi2 。
- shi1 shu1 ban4 xing2 li0 ， dao4 lu4 fei4 sui4 shi2 。
- qin1 jiao1 tan4 cun2 wang2 ， xue2 wen4 fang3 que4 yi2 。
- wo3 duo1 hou4 shi2 hui3 ， jun1 yi4 jian4 shi4 chi2 。
- ji2 ci3 you3 zhen1 yi4 ， ding4 fei1 er2 nü3 zhi1 。
- xu1 ming2 wu2 yong4 chu3 ， bei3 dou3 yu3 nan2 ji1 。
- yan4 zhao4 you2 xia2 zi3 ， chang2 an1 qing1 bao2 er2 。
- kuang2 diao4 san1 cun4 she2 ， lie4 deng1 jiu3 ji2 chi2 。
- fu4 shou3 yun2 yu3 fan1 ， li4 tan2 guang1 yin1 yi2 。
- sha4 xue4 meng2 fu4 zi3 ， zhi3 tian1 chu1 gan1 pi2 。
- cong2 lai2 guo2 qi4 zhong4 ， jian4 wei4 gu3 xiang4 qi2 。
- zhu4 yan2 fa1 meng4 mei4 ， lie4 wei4 fei1 xiong2 chi1 。
- bai3 gong1 gai3 sheng2 mo4 ， yi2 shi4 shan4 wen2 ci2 。
- quan2 ren2 dou4 jian1 jian1 ， weng4 ang4 wu3 qie3 yi2 。
- da4 huai2 yin1 huang2 ting2 ， nü3 luo2 mian2 luo4 zhi1 。
- zhao1 yang2 liang3 xiong1 di4 ， huan2 zi4 du4 e2 mei2 。
- gong1 pin2 you4 yi2 xiao4 ， bai3 bei4 lai2 ru2 zi1 。
- ban1 ji1 qing1 hong2 mao2 ， geng4 he2 zhong4 kou3 chui1 。
- yin3 sheng2 tong4 pai2 hen2 ， meng2 bi4 wang3 cheng2 wei2 。
- wei2 kong3 chu1 ji3 shang4 ， sha1 zhi1 ru2 yi4 qi2 。
- chen2 ai1 bai3 nian2 qin2 ， jue2 xian2 wei2 zhong1 qi1 。
- luo4 luo4 hu3 bao4 wen2 ， yi4 nan2 guan3 zhong1 kui1 。
- zhi4 jin1 yang2 zi3 yun2 ， bu4 yu3 su2 xie2 xi1 。
- sui4 wan3 cao3 xuan2 jing1 ， qin2 si1 xie3 tian1 wei2 。
- tuo1 shen1 tian1 lu4 ge2 ， wei1 yu2 jian4 tou2 chui1 。
- wo4 wen2 ce4 dong3 xian2 ， bi4 men2 gan1 ren3 ji1 。
- wu3 hou2 sheng4 bin1 ke4 ， zou1 pei4 jiao1 heng2 chi2 。
- shi2 tong1 wen4 zi4 ren2 ， de2 jiu3 wei4 ceng2 ci2 。
- jin4 zhe3 jun1 jia1 weng1 ， tian1 yu3 tuo1 zhi2 ji1 。
- yi3 wei2 ming2 ming2 hong2 ， zeng1 jiao3 shang4 an1 shi1 。
- yang3 lan2 xun2 seng1 pu3 ， ai4 zhu2 dao4 shui3 mei2 。
- bei3 que4 mian3 chao2 qing3 ， xi1 du1 fen1 bao3 li2 。
- wen2 zhang1 jiu3 ding3 zhong4 ， fu4 gui4 yi4 shu3 lei4 。
- zhao4 liang2 qing3 guan4 yuan2 ， dan4 wei2 shang1 jun1 chi1 。
- qi4 jia3 shang4 wen2 guo4 ， si4 duo1 niu2 you3 pi2 。
- chu1 shi4 shu1 che4 zhou3 ， gui1 lai2 ju2 huang1 li2 。
- bu4 wei2 wu3 dou3 zhe2 ， zi4 wu2 san1 jing4 zi1 。
- sheng4 jian4 xi3 die2 xue4 ， gui1 an1 xuan2 yue4 zhi1 。
- si1 ren2 wan4 hu4 hou2 ， zao4 wu4 fu4 lu2 chui2 。
- wo3 guan1 shi3 chen2 pian1 ， shu1 lüe4 ji4 zao1 li2 。
- pi4 ru2 guan1 chi2 wa1 ， shui2 neng2 wen4 gong1 si1 。
- jun1 huai2 ming2 yue4 zhu1 ， bo3 nong4 cang1 hai3 ya2 。
- shen1 fang2 pei4 fang1 lan2 ， gu4 shi4 wang2 suo3 ji1 。
- nan2 gong4 shang4 bao1 ju2 ， han4 bin1 mo4 da4 sui2 。
- mei3 lai2 cu4 tan2 zhu3 ， feng1 sheng1 ting2 zhu2 zhi1 。
- ang1 zang1 de2 jia1 fa3 ， yi1 you1 bu4 neng2 wei2 。
- dan4 ting1 hu1 chu1 pu2 ， bian4 zu2 jie3 ren2 yi2 。
- gong1 cheng2 zai4 lou4 ke4 ， ying3 li4 chu3 nang2 zhui1 。
- shi1 shi4 luo4 keng1 jing3 ， han2 zhun1 ru2 chou2 chi1 。
- de2 ma3 zhe2 zu2 huo4 ， wang2 yang2 duo1 qi2 bei1 。
- lü3 di2 yin1 xin1 ji4 ， fu2 bing1 ji1 mian4 qi1 。
- chang2 ge1 yang3 guan1 lai2 ， tu3 kuan3 shou4 ji1 mi2 。
- wan4 shi4 zhi1 ru2 ci3 ， bi4 jing4 shui2 cheng2 kui1 。
- ai4 jun1 fang1 cun4 jian4 ， chun2 pu3 nai3 qi4 shi1 。
- an1 de2 bai3 su2 chan2 ， dong1 gang1 bing4 chu2 li2 。
- you2 lai2 zai4 yin1 he4 ， bu2 bi4 zhen4 yu3 yi2 。
- song4 xing2 qing1 ju1 gai4 ， zai4 jiu3 man3 chi1 yi2 。
- tian1 gao1 mu4 ye4 xia4 ， liao2 tui4 he2 liu2 bei1 。
- tun2 yun2 qian1 liu4 mu4 ， xin1 yue4 tu3 ban4 gui1 。
- ren2 sheng1 hui4 mian4 nan2 ， qu3 zui4 ting1 kuang2 chi1 。
- yu3 jing3 fa1 qi1 xiao4 ， shi1 feng1 fan4 chao2 ji1 。
- xuan2 zhi1 lü3 shuang1 lai2 ， shao3 bie2 wei2 bu4 yi2 。
- tian1 jin1 mei4 he2 han4 ， que4 jiao3 gua4 qiu1 ni2 。
- zhong1 you3 gui3 yu3 shen2 ， chi4 she2 nong4 yin1 ji1 。
- ye4 guang1 dan4 shi2 xi2 ， chu1 huai2 ji2 xia2 ci1 。
- qu4 qu4 shan4 ni4 lü3 ， dong4 lao2 yue1 zhong4 chi2 。
- shan1 yao4 dao3 teng2 jia4 ， hong2 li2 dai4 han2 xi1 。
- zuo4 xu1 qi2 nu2 huan2 ， yan1 liu2 sui4 kong3 qi1 。
- wu2 wei2 chu1 men2 nian4 ， qian1 yi1 ying1 ru2 ti2 。
- duan3 yun4 yuan4 cheng2 song4 ， shi2 shi2 ji4 xiang1 si1 。

## 注释

## 译文

## 赏析
