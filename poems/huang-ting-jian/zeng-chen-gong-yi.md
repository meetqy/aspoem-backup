---
id: huang-ting-jian-zeng-chen-gong-yi
title: 贈陳公益
titlePinyin: zeng4 chen2 gong1 yi4
titleSlug: zeng-chen-gong-yi
author: 黄庭堅
authorPinyin: huang2 ting2 jian1
authorSlug: huang-ting-jian
dynasty: 宋
dynastyPinyin: song4
dynastySlug: song
tags: []
---

## 正文

- 陳子善學問，正色鉏其驕。
- 束身居言前，析理在意標。
- 心隨出處樂，性與寂寞超。
- 安安而雅雅，不以行險徼。
- 王良馭驥子，冉弱六轡調。
- 自吾與之遊，忘味如聞韶。
- 志道斯近神，莊生說承蜩。
- 顧恐陳子止，誰能中道要。
- 我求一飯飽，黄綬强折腰。
- 取舍不由己，悲哉馬銜鑣。
- 長嘯天地閒，搔首獨無聊。
- 雅約青山雲，伊人與逍遙。
- 有如渝此盟，白日尚昭昭。
- 平時多英豪，楚楚在本朝。
- 吾徒固長物，分當老簞瓢。

## 拼音

- chen2 zi3 shan4 xue2 wen4 ， zheng4 se4 chu2 qi2 jiao1 。
- shu4 shen1 ju1 yan2 qian2 ， xi1 li3 zai4 yi4 biao1 。
- xin1 sui2 chu1 chu3 le4 ， xing4 yu3 ji4 mo4 chao1 。
- an1 an1 er2 ya3 ya3 ， bu4 yi3 xing2 xian3 jiao3 。
- wang2 liang2 yu4 ji4 zi3 ， ran3 ruo4 liu4 pei4 diao4 。
- zi4 wu2 yu3 zhi1 you2 ， wang4 wei4 ru2 wen2 shao2 。
- zhi4 dao4 si1 jin4 shen2 ， zhuang1 sheng1 shuo1 cheng2 tiao2 。
- gu4 kong3 chen2 zi3 zhi3 ， shui2 neng2 zhong1 dao4 yao4 。
- wo3 qiu2 yi2 fan4 bao3 ， huang2 shou4 qiang2 zhe2 yao1 。
- qu3 she3 bu4 you2 ji3 ， bei1 zai1 ma3 xian2 biao1 。
- chang2 xiao4 tian1 di4 xian2 ， sao1 shou3 du2 wu2 liao2 。
- ya3 yue1 qing1 shan1 yun2 ， yi1 ren2 yu3 xiao1 yao2 。
- you3 ru2 yu2 ci3 meng2 ， bai2 ri4 shang4 zhao1 zhao1 。
- ping2 shi2 duo1 ying1 hao2 ， chu3 chu3 zai4 ben3 chao2 。
- wu2 tu2 gu4 chang2 wu4 ， fen1 dang1 lao3 dan1 piao2 。

## 注释

## 译文

## 赏析
