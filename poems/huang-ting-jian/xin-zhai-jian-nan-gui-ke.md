---
id: huang-ting-jian-xin-zhai-jian-nan-gui-ke
title: 新寨餞南歸客
titlePinyin: xin1 zhai4 jian4 nan2 gui1 ke4
titleSlug: xin-zhai-jian-nan-gui-ke
author: 黄庭堅
authorPinyin: huang2 ting2 jian1
authorSlug: huang-ting-jian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 初更月蝕缺半璧，三更北風雪平屋。
- 夜寒置酒送歸客，長歌燕雁燈前落。
- 故園無書已十月，目極千里雲水隔。
- 客方有行乃未已，歸且經予江上宅。
- 比鄰諸老應相問，爲道於今不如昔。
- 新知翻手覆手閒，故人江南與江北。
- 有時日高天氣清，炙背南軒把書策。
- 可憐斯人巧言語，今已埋沒黄土陌。
- 乃知生前傾意氣，不用身後書竹帛。
- 往在江南最少年，萬事過眼如鳥翼。
- 夜行南山看射虎，失脚墜入崖底黑。
- 却攀荆棘上平田，何曾悔念身可惜。
- 辭家上馬不反顧，談笑據鞍似無敵。
- 邇來多病足憂虞，平地進寸退數尺。
- 意氣索然成老翁，所有鬢髮猶未白。
- 閑居爲婦執薪爨，宿處野人爭卧席。
- 昔壯今衰殆不如，吾恐未必不爲福。
- 寄聲諸老善自愛，客行努力更强食。
- 門前種柳今幾長，戒兒勿令打鸂鶒。
- 春晚歸來躑躅間，爲公置酒臨江閣。

## 拼音

- chu1 geng1 yue4 shi2 que1 ban4 bi4 ， san1 geng1 bei3 feng1 xue3 ping2 wu1 。
- ye4 han2 zhi4 jiu3 song4 gui1 ke4 ， chang2 ge1 yan4 yan4 deng1 qian2 luo4 。
- gu4 yuan2 wu2 shu1 yi3 shi2 yue4 ， mu4 ji2 qian1 li3 yun2 shui3 ge2 。
- ke4 fang1 you3 xing2 nai3 wei4 yi3 ， gui1 qie3 jing1 yu3 jiang1 shang4 zhai2 。
- bi3 lin2 zhu1 lao3 ying1 xiang1 wen4 ， wei2 dao4 wu1 jin1 bu4 ru2 xi1 。
- xin1 zhi1 fan1 shou3 fu4 shou3 xian2 ， gu4 ren2 jiang1 nan2 yu3 jiang1 bei3 。
- you3 shi2 ri4 gao1 tian1 qi4 qing1 ， zhi4 bei4 nan2 xuan1 ba3 shu1 ce4 。
- ke3 lian2 si1 ren2 qiao3 yan2 yu3 ， jin1 yi3 mai2 mei2 huang2 tu3 mo4 。
- nai3 zhi1 sheng1 qian2 qing1 yi4 qi4 ， bu2 yong4 shen1 hou4 shu1 zhu2 bo2 。
- wang3 zai4 jiang1 nan2 zui4 shao4 nian2 ， wan4 shi4 guo4 yan3 ru2 niao3 yi4 。
- ye4 xing2 nan2 shan1 kan4 she4 hu3 ， shi1 jiao3 zhui4 ru4 ya2 di3 hei1 。
- que4 pan1 jing1 ji2 shang4 ping2 tian2 ， he2 ceng2 hui3 nian4 shen1 ke3 xi1 。
- ci2 jia1 shang4 ma3 bu4 fan3 gu4 ， tan2 xiao4 ju4 an1 si4 wu2 di2 。
- er3 lai2 duo1 bing4 zu2 you1 yu2 ， ping2 di4 jin4 cun4 tui4 shu4 chi3 。
- yi4 qi4 suo3 ran2 cheng2 lao3 weng1 ， suo3 you3 bin4 fa4 you2 wei4 bai2 。
- xian2 ju1 wei2 fu4 zhi2 xin1 cuan4 ， su4 chu3 ye3 ren2 zheng1 wo4 xi2 。
- xi1 zhuang4 jin1 shuai1 dai4 bu4 ru2 ， wu2 kong3 wei4 bi4 bu4 wei2 fu2 。
- ji4 sheng1 zhu1 lao3 shan4 zi4 ai4 ， ke4 xing2 nu3 li4 geng4 qiang2 shi2 。
- men2 qian2 zhong3 liu3 jin1 ji1 chang2 ， jie4 er2 wu4 ling4 da3 xi1 chi4 。
- chun1 wan3 gui1 lai2 zhi2 zhu2 jian4 ， wei2 gong1 zhi4 jiu3 lin2 jiang1 ge2 。

## 注释

## 译文

## 赏析
