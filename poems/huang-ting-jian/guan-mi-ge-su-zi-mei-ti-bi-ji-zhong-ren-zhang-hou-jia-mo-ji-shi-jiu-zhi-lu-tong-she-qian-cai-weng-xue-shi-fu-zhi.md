---
id: huang-ting-jian-guan-mi-ge-su-zi-mei-ti-bi-ji-zhong-ren-zhang-hou-jia-mo-ji-shi-jiu-zhi-lu-tong-she-qian-cai-weng-xue-shi-fu-zhi
title: 觀秘閣蘇子美題壁及中人張侯家墨跡十九紙率同舍錢才翁學士賦之
titlePinyin: guan1 mi4 ge2 su1 zi3 mei3 ti2 bi4 ji2 zhong1 ren2 zhang1 hou2 jia1 mo4 ji4 shi2 jiu3 zhi3 lü4 tong2 she4 qian2 cai2 weng1 xue2 shi4 fu4 zhi1
titleSlug: guan-mi-ge-su-zi-mei-ti-bi-ji-zhong-ren-zhang-hou-jia-mo-ji-shi-jiu-zhi-lu-tong-she-qian-cai-weng-xue-shi-fu-zhi
author: 黄庭堅
authorPinyin: huang2 ting2 jian1
authorSlug: huang-ting-jian
dynasty: 宋
dynastyPinyin: song4
dynastySlug: song
tags: []
---

## 正文

- 仁祖康四海，本朝盛文章。
- 蘇郎如虎豹，孤嘯翰墨場。
- 風流映海岱，俊鋒不可當。
- 學書窺法窟，當代見崔張。
- 銀鉤刻琬琰，蠆尾回縑緗。
- 擢登羣玉府，臺閣自生光。
- 春風吹曉雨，禁直夢滄浪。
- 人聲市朝遠，簾影花光凉。
- 秋河湔筆研，怨句挾風霜。
- 不甘老天祿，試欲叫未央。
- 小臣膽如斗，侏儒俸一囊。
- 請提師十萬，奉辭問犬羊。
- 歸鞍飲月支，伏背笞中行。
- 人事多乖迕，南遷浮夜航。
- 此時調玉燭，日行中道黄。
- 柄臣似牛李，傾奪謀未臧。
- 魯酒圍邯鄲，老龜禍枯桑。
- 兼官百郡邸，報賽用歲常。
- 招延青雲士，共醉椒糈觴。
- 俗客避白眼，傲歌舞紅裳。
- 謗書動宸極，牢戶繫桁楊。
- 一網收冠蓋，九原人走藏。
- 庖丁提刀立，滿志無四旁。
- 論罪等饕餮，囚衣禦方良。
- 姑蘇麋鹿畽，風月在書堂。
- 永無湔祓期，山鬼共幽篁。
- 萬戶封侯骨，今成狐兔岡。
- 邇來四十年，我亦校書郎。
- 雄文終膾炙，妙墨見垣牆。
- 高山仰豪氣，崢嶸乃不亡。
- 張侯開詩卷，詞意尚軒昂。
- 草書十紙餘，雨漏古屋廊。
- 誠知千里馬，不服萬乘箱。
- 遂令駕鼓車，此豈用其長。
- 事往飛鳥過，九原色莽蒼。
- 敢告大鈞手，才難幸扶將。

## 拼音

- ren2 zu3 kang1 si4 hai3 ， ben3 chao2 sheng4 wen2 zhang1 。
- su1 lang2 ru2 hu3 bao4 ， gu1 xiao4 han4 mo4 chang3 。
- feng1 liu2 ying4 hai3 dai4 ， jun4 feng1 bu4 ke3 dang1 。
- xue2 shu1 kui1 fa3 ku1 ， dang1 dai4 jian4 cui1 zhang1 。
- yin2 gou1 ke4 wan3 yan3 ， chai4 wei3 hui2 jian1 xiang1 。
- zhuo2 deng1 qun2 yu4 fu3 ， tai2 ge2 zi4 sheng1 guang1 。
- chun1 feng1 chui1 xiao3 yu3 ， jin4 zhi2 meng4 cang1 lang4 。
- ren2 sheng1 shi4 chao2 yuan3 ， lian2 ying3 hua1 guang1 liang2 。
- qiu1 he2 jian1 bi3 yan2 ， yuan4 ju4 xie2 feng1 shuang1 。
- bu4 gan1 lao3 tian1 lu4 ， shi4 yu4 jiao4 wei4 yang1 。
- xiao3 chen2 dan3 ru2 dou4 ， zhu1 ru2 feng4 yi4 nang2 。
- qing3 ti2 shi1 shi2 wan4 ， feng4 ci2 wen4 quan3 yang2 。
- gui1 an1 yin3 yue4 zhi1 ， fu2 bei4 chi1 zhong1 hang2 。
- ren2 shi4 duo1 guai1 wu3 ， nan2 qian1 fu2 ye4 hang2 。
- ci3 shi2 diao4 yu4 zhu2 ， ri4 xing2 zhong1 dao4 huang2 。
- bing3 chen2 si4 niu2 li3 ， qing1 duo2 mou2 wei4 zang1 。
- lu3 jiu3 wei2 han2 dan1 ， lao3 gui1 huo4 ku1 sang1 。
- jian1 guan1 bai3 jun4 di3 ， bao4 sai4 yong4 sui4 chang2 。
- zhao1 yan2 qing1 yun2 shi4 ， gong4 zui4 jiao1 xu3 shang1 。
- su2 ke4 bi4 bai2 yan3 ， ao4 ge1 wu3 hong2 shang0 。
- bang4 shu1 dong4 chen2 ji2 ， lao2 hu4 xi4 heng2 yang2 。
- yi4 wang3 shou1 guan1 gai4 ， jiu3 yuan2 ren2 zou3 cang2 。
- pao2 ding1 ti2 dao1 li4 ， man3 zhi4 wu2 si4 pang2 。
- lun4 zui4 deng3 tao1 tie4 ， qiu2 yi1 yu4 fang1 liang2 。
- gu1 su1 mi2 lu4 tuan3 ， feng1 yue4 zai4 shu1 tang2 。
- yong3 wu2 jian1 fu2 qi1 ， shan1 gui3 gong4 you1 huang2 。
- wan4 hu4 feng1 hou2 gu3 ， jin1 cheng2 hu2 tu4 gang1 。
- er3 lai2 si4 shi2 nian2 ， wo3 yi4 xiao4 shu1 lang2 。
- xiong2 wen2 zhong1 kuai4 zhi4 ， miao4 mo4 jian4 yuan2 qiang2 。
- gao1 shan1 yang3 hao2 qi4 ， zheng1 rong2 nai3 bu4 wang2 。
- zhang1 hou2 kai1 shi1 juan4 ， ci2 yi4 shang4 xuan1 ang2 。
- cao3 shu1 shi2 zhi3 yu2 ， yu3 lou4 gu3 wu1 lang2 。
- cheng2 zhi1 qian1 li3 ma3 ， bu4 fu2 wan4 cheng2 xiang1 。
- sui4 ling4 jia4 gu3 ju1 ， ci3 qi3 yong4 qi2 chang2 。
- shi4 wang3 fei1 niao3 guo4 ， jiu3 yuan2 se4 mang3 cang1 。
- gan3 gao4 da4 jun1 shou3 ， cai2 nan2 xing4 fu2 jiang1 。

## 注释

## 译文

## 赏析
