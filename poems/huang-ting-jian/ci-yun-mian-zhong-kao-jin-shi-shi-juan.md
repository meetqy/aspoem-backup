---
id: huang-ting-jian-ci-yun-mian-zhong-kao-jin-shi-shi-juan
title: 次韵冕仲考進士試卷
titlePinyin: ci4 yun4 mian3 zhong4 kao3 jin4 shi4 shi4 juan4
titleSlug: ci-yun-mian-zhong-kao-jin-shi-shi-juan
author: 黄庭堅
authorPinyin: huang2 ting2 jian1
authorSlug: huang-ting-jian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 少年迷翰墨，無異蟲蠹木。
- 諸生程藝文，承詔當品目。
- 牀敷設箱篚，賦納忽數束。
- 變名混甲乙，謄寫失句讀。
- 晝窗過白駒，夜几跋紅燭。
- 鉤深思嘉魚，攻璞願良玉。
- 談天用一律，呻訊壓重複。
- 絲布澀難縫，快意忽破竹。
- 聖言裨曲學，割衮綴邪幅。
- 注金無全巧，竊發或中鵠。
- 翟公辟廱老，薪槱茂棫樸。
- 御史威降霜，行私不容粟。
- 吏部提英鑒，片善蒙采錄。
- 博士刈其楚，銓量頗三復。
- 因人享成事，賤子真碌碌。

## 拼音

- shao4 nian2 mi2 han4 mo4 ， wu2 yi4 chong2 du4 mu4 。
- zhu1 sheng1 cheng2 yi4 wen2 ， cheng2 zhao4 dang1 pin3 mu4 。
- chuang2 fu1 she4 xiang1 fei3 ， fu4 na4 hu1 shu4 shu4 。
- bian4 ming2 hun4 jia3 yi3 ， teng2 xie3 shi1 ju4 du2 。
- zhou4 chuang1 guo4 bai2 ju1 ， ye4 ji3 ba2 hong2 zhu2 。
- gou1 shen1 si1 jia1 yu2 ， gong1 pu2 yuan4 liang2 yu4 。
- tan2 tian1 yong4 yi2 lü4 ， shen1 xun4 ya1 zhong4 fu4 。
- si1 bu4 se4 nan2 feng2 ， kuai4 yi4 hu1 po4 zhu2 。
- sheng4 yan2 bi4 qu3 xue2 ， ge1 gun3 zhui4 xie2 fu2 。
- zhu4 jin1 wu2 quan2 qiao3 ， qie4 fa1 huo4 zhong1 hu2 。
- zhai2 gong1 pi4 yong1 lao3 ， xin1 you3 mao4 yu4 pu3 。
- yu4 shi3 wei1 jiang4 shuang1 ， xing2 si1 bu4 rong2 su4 。
- li4 bu4 ti2 ying1 jian4 ， pian4 shan4 meng2 cai3 lu4 。
- bo2 shi4 yi4 qi2 chu3 ， quan2 liang2 po1 san1 fu4 。
- yin1 ren2 xiang3 cheng2 shi4 ， jian4 zi3 zhen1 lu4 lu4 。

## 注释

## 译文

## 赏析
