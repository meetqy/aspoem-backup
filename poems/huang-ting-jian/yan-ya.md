---
id: huang-ting-jian-yan-ya
title: 演雅
titlePinyin: yan3 ya3
titleSlug: yan-ya
author: 黄庭堅
authorPinyin: huang2 ting2 jian1
authorSlug: huang-ting-jian
dynasty: 宋
dynastyPinyin: song4
dynastySlug: song
tags: []
---

## 正文

- 桑蠶作繭自纏裹，蛛蝥結網工遮邏。
- 燕無居舍經始忙，蝶爲風光勾引破。
- 老鶬銜石宿水飲，穉蜂趨衙供蜜課。
- 鵲傳吉語安得閒，雞催晨興不敢卧。
- 氣陵千里蠅附驥，枉過一生蟻旋磨。
- 蝨聞湯沸尚血食，雀喜宮成自相賀。
- 晴天振羽樂蜉蝣，空穴祝兒成蜾蠃。
- 蛣蜣轉丸賤蘇合，飛蛾赴燭甘死禍。
- 井邊蠹李螬苦肥，枝頭飲露蟬常餓。
- 天螻伏隙錄人語，射工含沙須影過。
- 訓狐啄屋真行怪，蠨蛸報喜太多可。
- 鸕鷀密伺魚蝦便，白鷺不禁塵土涴。
- 絡緯何嘗省機織，布穀未應勤種播。
- 五技鼯鼠笑鳩拙，百足馬蚿憐鼈跛。
- 老蚌胎中珠是賊，醯雞甕裏天幾大。
- 螳螂當轍恃長臂，熠燿宵行矜照火。
- 提壺猶能勸沽酒，黄口只知貪飯顆。
- 伯勞饒舌世不問，鸚鵡纔言便關鏁。
- 春蛙夏蜩更嘈雜，土蚓壁蟫何碎瑣。
- 江南野水碧于天，中有白鷗閒似我。

## 拼音

- sang1 can2 zuo4 jian3 zi4 chan2 guo3 ， zhu1 mao2 jie2 wang3 gong1 zhe1 luo2 。
- yan4 wu2 ju1 she4 jing1 shi3 mang2 ， die2 wei2 feng1 guang1 gou1 yin3 po4 。
- lao3 cang1 xian2 shi2 su4 shui3 yin3 ， zhi4 feng1 qu1 ya2 gong4 mi4 ke4 。
- que4 chuan2 ji2 yu3 an1 de2 xian2 ， ji1 cui1 chen2 xing1 bu4 gan3 wo4 。
- qi4 ling2 qian1 li3 ying2 fu4 ji4 ， wang3 guo4 yi4 sheng1 yi3 xuan2 mo2 。
- shi1 wen2 tang1 fei4 shang4 xue4 shi2 ， que4 xi3 gong1 cheng2 zi4 xiang1 he4 。
- qing2 tian1 zhen4 yu3 le4 fu2 you2 ， kong1 xue2 zhu4 er2 cheng2 guo3 luo3 。
- jie2 qiang1 zhuan3 wan2 jian4 su1 he2 ， fei1 e2 fu4 zhu2 gan1 si3 huo4 。
- jing3 bian1 du4 li3 cao2 ku3 fei2 ， zhi1 tou2 yin3 lu4 chan2 chang2 e4 。
- tian1 lou2 fu2 xi4 lu4 ren2 yu3 ， she4 gong1 han2 sha1 xu1 ying3 guo4 。
- xun4 hu2 zhuo2 wu1 zhen1 xing2 guai4 ， xiao1 shao1 bao4 xi3 tai4 duo1 ke3 。
- lu2 ci2 mi4 si4 yu2 xia1 bian4 ， bai2 lu4 bu4 jin1 chen2 tu3 wo4 。
- luo4 wei3 he2 chang2 sheng3 ji1 zhi1 ， bu4 gu3 wei4 ying1 qin2 zhong3 bo1 。
- wu3 ji4 wu2 shu3 xiao4 jiu1 zhuo1 ， bai3 zu2 ma3 xian2 lian2 bie1 bo3 。
- lao3 bang4 tai1 zhong1 zhu1 shi4 zei2 ， xi1 ji1 weng4 li3 tian1 ji1 da4 。
- tang2 lang2 dang1 zhe2 shi4 chang2 bi4 ， yi4 yao4 xiao1 xing2 jin1 zhao4 huo3 。
- ti2 hu2 you2 neng2 quan4 gu1 jiu3 ， huang2 kou3 zhi1 zhi1 tan1 fan4 ke1 。
- bo2 lao2 rao2 she2 shi4 bu2 wen4 ， ying1 wu3 cai2 yan2 bian4 guan1 suo3 。
- chun1 wa1 xia4 tiao2 geng4 cao2 za2 ， tu3 yin3 bi4 yin2 he2 sui4 suo3 。
- jiang1 nan2 ye3 shui3 bi4 yu2 tian1 ， zhong1 you3 bai2 ou1 xian2 si4 wo3 。

## 注释

## 译文

## 赏析
