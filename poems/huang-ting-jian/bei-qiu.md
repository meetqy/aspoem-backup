---
id: huang-ting-jian-bei-qiu
title: 悲秋
titlePinyin: bei1 qiu1
titleSlug: bei-qiu
author: 黄庭堅
authorPinyin: huang2 ting2 jian1
authorSlug: huang-ting-jian
dynasty: 宋
dynastyPinyin: song4
dynastySlug: song
tags: []
---

## 正文

- 有美一人兮，臨清秋而太息。
- 傷天形之缺然兮，與有足者同堂而並席。
- 儻嘗獲罪於天兮，使而至於斯極。
- 夫陰凝而陽化兮，沖氣飪而爲和。
- 駢拇所以爲少，枝指所以爲多。
- 謂天任汝以道兮，曾是形畸而貌獨。
- 天厭棄汝兮，修汝德而謂何。
- 中無所考此耿耿兮，獨遡風而浩歌。
- 歌曰父耶母耶，人乎天乎。
- 才之爲祥，固不若不才之全乎。
- 非天地之私兮，又非父母之願也。
- 慨伏思而不得兮，夢漂漂而行遠。
- 逆真人於軒臺兮，請端策而徵衍。
- 遇水盈之坎坎兮，得山麓而爲蹇。
- 雖御良而馬服兮，猶往蹇而來連。
- 艮之初六來告休兮，艮其趾而无咎。
- 如風日之過河兮，人謂守水而爲耗。
- 知水性之循環兮，曾何損益之足道。
- 蚿百足之狂攘兮，夔踸踔以行地。
- 蛇虺蔓延不自好兮，謂風蓬蓬而無似物。
- 憐物之無窮兮，目尚爲心之僕隸。
- 夫精於形器之表兮，視四體百骸其在外。
- 予將執汝手兮，游乎浩蕩之會。
- 憑天津而濯髮兮，攬日月以爲珮。
- 嗟不知去來之爲我兮，天下莫予之爲對。
- 恐路遠而多岐兮，聊贈汝以指南。
- 將雍容於勝日兮，嘗試爲汝而妄談。

## 拼音

- you3 mei3 yi4 ren2 xi1 ， lin2 qing1 qiu1 er2 tai4 xi1 。
- shang1 tian1 xing2 zhi1 que1 ran2 xi1 ， yu3 you3 zu2 zhe3 tong2 tang2 er2 bing4 xi2 。
- tang3 chang2 huo4 zui4 wu1 tian1 xi1 ， shi3 er2 zhi4 yu2 si1 ji2 。
- fu1 yin1 ning2 er2 yang2 hua4 xi1 ， chong1 qi4 ren4 er2 wei2 he2 。
- pian2 mu3 suo3 yi3 wei2 shao3 ， zhi1 zhi3 suo3 yi3 wei2 duo1 。
- wei4 tian1 ren4 ru3 yi3 dao4 xi1 ， ceng2 shi4 xing2 ji1 er2 mao4 du2 。
- tian1 yan4 qi4 ru3 xi1 ， xiu1 ru3 de2 er2 wei4 he2 。
- zhong1 wu2 suo3 kao3 ci3 geng3 geng3 xi1 ， du2 su4 feng1 er2 hao4 ge1 。
- ge1 yue1 fu4 ye1 mu3 ye1 ， ren2 hu1 tian1 hu1 。
- cai2 zhi1 wei2 xiang2 ， gu4 bu2 ruo4 bu4 cai2 zhi1 quan2 hu1 。
- fei1 tian1 di4 zhi1 si1 xi1 ， you4 fei1 fu4 mu3 zhi1 yuan4 ye3 。
- kai3 fu2 si1 er2 bu4 de2 xi1 ， meng4 piao1 piao1 er2 xing2 yuan3 。
- ni4 zhen1 ren2 wu1 xuan1 tai2 xi1 ， qing3 duan1 ce4 er2 zhi3 yan3 。
- yu4 shui3 ying2 zhi1 kan3 kan3 xi1 ， de2 shan1 lu4 er2 wei2 jian3 。
- sui1 yu4 liang2 er2 ma3 fu2 xi1 ， you2 wang3 jian3 er2 lai2 lian2 。
- gen4 zhi1 chu1 liu4 lai2 gao4 xiu1 xi1 ， gen4 qi2 zhi3 er2 wu2 jiu4 。
- ru2 feng1 ri4 zhi1 guo4 he2 xi1 ， ren2 wei4 shou3 shui3 er2 wei2 hao4 。
- zhi1 shui3 xing4 zhi1 xun2 huan2 xi1 ， ceng2 he2 sun3 yi4 zhi1 zu2 dao4 。
- xian2 bai3 zu2 zhi1 kuang2 rang3 xi1 ， kui2 chen3 chuo1 yi3 xing2 di4 。
- she2 hui1 man4 yan2 bu2 zi4 hao3 xi1 ， wei4 feng1 peng2 peng2 er2 wu2 si4 wu4 。
- lian2 wu4 zhi1 wu2 qiong2 xi1 ， mu4 shang4 wei2 xin1 zhi1 pu2 li4 。
- fu1 jing1 wu1 xing2 qi4 zhi1 biao3 xi1 ， shi4 si4 ti3 bai3 hai2 qi2 zai4 wai4 。
- yu3 jiang1 zhi2 ru3 shou3 xi1 ， you2 hu1 hao4 dang4 zhi1 hui4 。
- ping2 tian1 jin1 er2 zhuo2 fa4 xi1 ， lan3 ri4 yue4 yi3 wei2 pei4 。
- jie1 bu4 zhi1 qu4 lai2 zhi1 wei2 wo3 xi1 ， tian1 xia4 mo4 yu3 zhi1 wei2 dui4 。
- kong3 lu4 yuan3 er2 duo1 qi2 xi1 ， liao2 zeng4 ru3 yi3 zhi3 nan2 。
- jiang1 yong1 rong2 wu1 sheng4 ri4 xi1 ， chang2 shi4 wei2 ru3 er2 wang4 tan2 。

## 注释

## 译文

## 赏析
