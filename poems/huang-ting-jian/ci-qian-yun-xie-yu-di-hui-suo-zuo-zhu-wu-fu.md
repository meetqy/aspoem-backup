---
id: huang-ting-jian-ci-qian-yun-xie-yu-di-hui-suo-zuo-zhu-wu-fu
title: 次前韵謝與迪惠所作竹五幅
titlePinyin: ci4 qian2 yun4 xie4 yu3 di2 hui4 suo3 zuo4 zhu2 wu3 fu2
titleSlug: ci-qian-yun-xie-yu-di-hui-suo-zuo-zhu-wu-fu
author: 黄庭堅
authorPinyin: huang2 ting2 jian1
authorSlug: huang-ting-jian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 吾宗墨脩竹，心手不自知。
- 天公造化爐，攬取如拾遺。
- 風雪煙霧雨，榮悴各一時。
- 此物抱晚節，君又潤色之。
- 抽萌或發石，懸箠有阽危。
- 林梢一片雨，造次以筆追。
- 猛吹萬籟作，微凉大音希。
- 霜兔束毫健，松煙泛硯肥。
- 盤桓未落筆，落筆必中宜。
- 今代捧心學，取笑如東施。
- 或可遺巾幗，選耎如辛毗。
- 生枝不應節，亂葉無所歸。
- 非君一起予，衰病豈能詩。
- 憶君初解鞍，新月挂彎眉。
- 夜來上金鏡，坐歎光景馳。
- 我有好東絹，晴明要會期。
- 猗猗淇園姿，此君有威儀。
- 願作數百竿，水石相因依。
- 他年風動璧，洗我別後思。
- 開圖慰滿眼，何時遂臻茲。

## 拼音

- wu2 zong1 mo4 xiu1 zhu2 ， xin1 shou3 bu2 zi4 zhi1 。
- tian1 gong1 zao4 hua4 lu2 ， lan3 qu3 ru2 shi2 yi2 。
- feng1 xue3 yan1 wu4 yu3 ， rong2 cui4 ge4 yi4 shi2 。
- ci3 wu4 bao4 wan3 jie2 ， jun1 you4 run4 se4 zhi1 。
- chou1 meng2 huo4 fa1 shi2 ， xuan2 chui2 you3 yan2 wei1 。
- lin2 shao1 yi2 pian4 yu3 ， zao4 ci4 yi3 bi3 zhui1 。
- meng3 chui1 wan4 lai4 zuo4 ， wei1 liang2 da4 yin1 xi1 。
- shuang1 tu4 shu4 hao2 jian4 ， song1 yan1 fan4 yan4 fei2 。
- pan2 huan2 wei4 luo4 bi3 ， luo4 bi3 bi4 zhong1 yi2 。
- jin1 dai4 peng3 xin1 xue2 ， qu3 xiao4 ru2 dong1 shi1 。
- huo4 ke3 yi2 jin1 guo2 ， xuan3 ruan3 ru2 xin1 pi2 。
- sheng1 zhi1 bu4 ying1 jie2 ， luan4 ye4 wu2 suo3 gui1 。
- fei1 jun1 yi4 qi3 yu3 ， shuai1 bing4 qi3 neng2 shi1 。
- yi4 jun1 chu1 jie3 an1 ， xin1 yue4 gua4 wan1 mei2 。
- ye4 lai2 shang4 jin1 jing4 ， zuo4 tan4 guang1 jing3 chi2 。
- wo3 you3 hao3 dong1 juan4 ， qing2 ming2 yao4 hui4 qi1 。
- yi1 yi1 qi2 yuan2 zi1 ， ci3 jun1 you3 wei1 yi2 。
- yuan4 zuo4 shu4 bai3 gan1 ， shui3 shi2 xiang1 yin1 yi1 。
- ta1 nian2 feng1 dong4 bi4 ， xi3 wo3 bie2 hou4 si1 。
- kai1 tu2 wei4 man3 yan3 ， he2 shi2 sui4 zhen1 zi1 。

## 注释

## 译文

## 赏析
