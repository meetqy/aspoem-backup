---
id: huang-ting-jian-zai-he-da-zhang-zhong-mou-chen-chun-yi-xiong-di
title: 再和答張仲謀陳純益兄弟
titlePinyin: zai4 he2 da2 zhang1 zhong4 mou2 chen2 chun2 yi4 xiong1 di4
titleSlug: zai-he-da-zhang-zhong-mou-chen-chun-yi-xiong-di
author: 黄庭堅
authorPinyin: huang2 ting2 jian1
authorSlug: huang-ting-jian
dynasty: 宋
dynastyPinyin: song4
dynastySlug: song
tags: []
---

## 正文

- 渡江羈宦襄江北，紅塵染盡春衫色。
- 春畬輟耕草苒苒，瘦妻病餘廢組織。
- 官倉得粟何常飽，清夜饑腸吟唧唧。
- 西風吹夢到故鄉，千里關山雲水白。
- 可憐奪却田園樂，何異萬金輸一擲。
- 亂轍曾無長者車，經年不造先生席。
- 張侯少年二陳俊，傾蓋能如舊相識。
- 凉秋夏日數來過，要與六經生羽翼。
- 貧家雖無樽酒懽，小徑曾鉏待三益。
- 劇談莫問井闌干，坐須山月吐半璧。

## 拼音

- du4 jiang1 ji1 huan4 xiang1 jiang1 bei3 ， hong2 chen2 ran3 jin4 chun1 shan1 se4 。
- chun1 she1 chuo4 geng1 cao3 ran3 ran3 ， shou4 qi1 bing4 yu2 fei4 zu3 zhi1 。
- guan1 cang1 de2 su4 he2 chang2 bao3 ， qing1 ye4 ji1 chang2 yin2 ji1 ji1 。
- xi1 feng1 chui1 meng4 dao4 gu4 xiang1 ， qian1 li3 guan1 shan1 yun2 shui3 bai2 。
- ke3 lian2 duo2 que4 tian2 yuan2 le4 ， he2 yi4 wan4 jin1 shu1 yi2 zhi4 。
- luan4 zhe2 ceng2 wu2 chang2 zhe3 ju1 ， jing1 nian2 bu2 zao4 xian1 sheng0 xi2 。
- zhang1 hou2 shao4 nian2 er4 chen2 jun4 ， qing1 gai4 neng2 ru2 jiu4 xiang1 shi2 。
- liang2 qiu1 xia4 ri4 shu4 lai2 guo4 ， yao4 yu3 liu4 jing1 sheng1 yu3 yi4 。
- pin2 jia1 sui1 wu2 zun1 jiu3 huan1 ， xiao3 jing4 ceng2 chu2 dai4 san1 yi4 。
- ju4 tan2 mo4 wen4 jing3 lan2 gan1 ， zuo4 xu1 shan1 yue4 tu3 ban4 bi4 。

## 注释

## 译文

## 赏析
