---
id: huang-ting-jian-ju-ci-song
title: 具茨頌
titlePinyin: ju4 ci2 song4
titleSlug: ju-ci-song
author: 黄庭堅
authorPinyin: huang2 ting2 jian1
authorSlug: huang-ting-jian
dynasty: 宋
dynastyPinyin: song4
dynastySlug: song
tags: []
---

## 正文

- 帝省具茨，在國南屏。
- 篤生韓公，補天子聖。
- 文武韓公，其德庭方。
- 靡職不宜，乃宣力四方。
- 四方維則，歸補我衮職。
- 西羌不庭，王師濯濯。
- 奏功不時，公請命行。
- 公出撫師，王師矯矯。
- 羌戎震驚，其藪澤是狩。
- 復我王土，將築於河之滸。
- 人亦有言，功不在初，其潰於成。
- 陰有齒牙，以猾覆城。
- 天子聖神，知我公孔武。
- 公雖歸止，四方以無侮。
- 京師之屏，公曰維許樂土。
- 赫赫王命，北門是處。
- 公治北門，有條有葉。
- 夷根披節，蟊賊是伐。
- 惠及鰥寡，日用飲酒。
- 萬有千載，樂公壽考。
- 公御宴喜，樂酒溫克。
- 賓秩醉飽，柔嘉維則。
- 維公之德，萬有千歲。
- 畀公遐福。
- 陟彼具茨，松柏孔碩。
- 若濟巨川，維舟檝是度。
- 瞻彼具茨，有渰其陰。
- 如彼歲旱，視公作霖。
- 公至北門，河潤九里。
- 公歸本朝，萬物露雨。
- 帝顧具茨，公歸廟堂。
- 爲天下師傅，於大隗有光。
- 於大隗有光，公壽考無疆。

## 拼音

- di4 sheng3 ju4 ci2 ， zai4 guo2 nan2 ping2 。
- du3 sheng1 han2 gong1 ， bu3 tian1 zi3 sheng4 。
- wen2 wu3 han2 gong1 ， qi2 de2 ting2 fang1 。
- mi2 zhi2 bu4 yi2 ， nai3 xuan1 li4 si4 fang1 。
- si4 fang1 wei2 ze2 ， gui1 bu3 wo3 gun3 zhi2 。
- xi1 qiang1 bu4 ting2 ， wang2 shi1 zhuo2 zhuo2 。
- zou4 gong1 bu4 shi2 ， gong1 qing3 ming4 xing2 。
- gong1 chu1 fu3 shi1 ， wang2 shi1 jiao3 jiao3 。
- qiang1 rong2 zhen4 jing1 ， qi2 sou3 ze2 shi4 shou4 。
- fu4 wo3 wang2 tu3 ， jiang1 zhu4 wu1 he2 zhi1 hu3 。
- ren2 yi4 you3 yan2 ， gong1 bu2 zai4 chu1 ， qi2 kui4 wu1 cheng2 。
- yin1 you3 chi3 ya2 ， yi3 hua2 fu4 cheng2 。
- tian1 zi3 sheng4 shen2 ， zhi1 wo3 gong1 kong3 wu3 。
- gong1 sui1 gui1 zhi3 ， si4 fang1 yi3 wu2 wu3 。
- jing1 shi1 zhi1 ping2 ， gong1 yue1 wei2 xu1 le4 tu3 。
- he4 he4 wang2 ming4 ， bei3 men2 shi4 chu3 。
- gong1 zhi4 bei3 men2 ， you3 tiao2 you3 ye4 。
- yi2 gen1 pi1 jie2 ， mao2 zei2 shi4 fa2 。
- hui4 ji2 guan1 gua3 ， ri4 yong4 yin3 jiu3 。
- wan4 you3 qian1 zai4 ， le4 gong1 shou4 kao3 。
- gong1 yu4 yan4 xi3 ， le4 jiu3 wen1 ke4 。
- bin1 zhi4 zui4 bao3 ， rou2 jia1 wei2 ze2 。
- wei2 gong1 zhi1 de2 ， wan4 you3 qian1 sui4 。
- bi4 gong1 xia2 fu2 。
- zhi4 bi3 ju4 ci2 ， song1 bai3 kong3 shuo4 。
- ruo4 ji4 ju4 chuan1 ， wei2 zhou1 ji2 shi4 du4 。
- zhan1 bi3 ju4 ci2 ， you3 yan3 qi2 yin1 。
- ru2 bi3 sui4 han4 ， shi4 gong1 zuo4 lin2 。
- gong1 zhi4 bei3 men2 ， he2 run4 jiu3 li3 。
- gong1 gui1 ben3 chao2 ， wan4 wu4 lu4 yu3 。
- di4 gu4 ju4 ci2 ， gong1 gui1 miao4 tang2 。
- wei2 tian1 xia4 shi1 fu4 ， wu1 da4 wei3 you3 guang1 。
- wu1 da4 wei3 you3 guang1 ， gong1 shou4 kao3 wu2 jiang1 。

## 注释

## 译文

## 赏析
