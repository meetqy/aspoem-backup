---
id: huang-ting-jian-qing-xian-chu-shi-song
title: 清閑處士頌
titlePinyin: qing1 xian2 chu3 shi4 song4
titleSlug: qing-xian-chu-shi-song
author: 黄庭堅
authorPinyin: huang2 ting2 jian1
authorSlug: huang-ting-jian
dynasty: 宋
dynastyPinyin: song4
dynastySlug: song
tags: []
---

## 正文

- 至樂山中，嘉木之樾。
- 有人天游，風雲爲馬，鷗鷺爲舟。
- 有詩客李發，字之曰清閒處士。
- 而蜀有豪士王當，以爲蓋謝敷之流。
- 其清也不登市井之隴，其閒也不齅王公之鈎。
- 傲睨萬物，逍遙一丘。
- 身與長松共老，名與北斗俱休。
- 涪翁曰名之不稱實也久矣，吾子何以是爲哉。
- 書潞則失涿，謂鷹則化鳩。
- 故一以我爲馬，一以我爲牛。
- 蓋有有其實而不受，亦有無其實而固求者也。
- 常試爲吾子道清閒之致乎。
- 水之爲物，甚寒而極清。
- 鬰爲堅冰，得溫而釋，遍利諸生。
- 雲之爲物，無心而出岫穴。
- 風休雨息，反一無跡。
- 我觀古人，以是爲則。
- 若夫汙泥濁水，與蛙同生，不溷其清。
- 自操井臼，日耕荒徼，未嘗不閒。
- 惟有道者能藏於天，吾子何處焉。
- 清閒曰我無所用於世，而從所好。
- 惟水雲與之忘老，何敢以爲有道。
- 涪翁曰舐痔十乘，曹商自優，非君清流。
- 商財計得白圭，擬國以閒爲慝。
- 雖然同一大夢，達者先覺。
- 方在蟻垤，憂樂計校也。
- 世無公孫僑孔仲尼，誰辨夢覺。
- 亦曰舉世溷濁，惟我獨清。
- 萬法本閒，而人自擾擾爾。

## 拼音

- zhi4 le4 shan1 zhong1 ， jia1 mu4 zhi1 yue4 。
- you3 ren2 tian1 you2 ， feng1 yun2 wei2 ma3 ， ou1 lu4 wei2 zhou1 。
- you3 shi1 ke4 li3 fa1 ， zi4 zhi1 yue1 qing1 xian2 chu3 shi4 。
- er2 shu3 you3 hao2 shi4 wang2 dang1 ， yi3 wei2 gai4 xie4 fu1 zhi1 liu2 。
- qi2 qing1 ye3 bu4 deng1 shi4 jing3 zhi1 long3 ， qi2 xian2 ye3 bu2 xiu4 wang2 gong1 zhi1 gou1 。
- ao4 ni4 wan4 wu4 ， xiao1 yao2 yi4 qiu1 。
- shen1 yu3 chang2 song1 gong4 lao3 ， ming2 yu3 bei3 dou3 ju4 xiu1 。
- fu2 weng1 yue1 ming2 zhi1 bu4 cheng1 shi2 ye3 jiu3 yi3 ， wu2 zi3 he2 yi3 shi4 wei2 zai1 。
- shu1 lu4 ze2 shi1 zhuo1 ， wei4 ying1 ze2 hua4 jiu1 。
- gu4 yi4 yi3 wo3 wei2 ma3 ， yi4 yi3 wo3 wei2 niu2 。
- gai4 you3 you3 qi2 shi2 er2 bu2 shou4 ， yi4 you3 wu2 qi2 shi2 er2 gu4 qiu2 zhe3 ye3 。
- chang2 shi4 wei2 wu2 zi3 dao4 qing1 xian2 zhi1 zhi4 hu1 。
- shui3 zhi1 wei2 wu4 ， shen4 han2 er2 ji2 qing1 。
- yu4 wei2 jian1 bing1 ， de2 wen1 er2 shi4 ， bian4 li4 zhu1 sheng1 。
- yun2 zhi1 wei2 wu4 ， wu2 xin1 er2 chu1 xiu4 xue2 。
- feng1 xiu1 yu3 xi1 ， fan3 yi4 wu2 ji4 。
- wo3 guan1 gu3 ren2 ， yi3 shi4 wei2 ze2 。
- ruo4 fu2 wu1 ni2 zhuo2 shui3 ， yu3 wa1 tong2 sheng1 ， bu2 hun4 qi2 qing1 。
- zi4 cao1 jing3 jiu4 ， ri4 geng1 huang1 jiao3 ， wei4 chang2 bu4 xian2 。
- wei2 you3 dao4 zhe3 neng2 cang2 wu1 tian1 ， wu2 zi3 he2 chu3 yan1 。
- qing1 xian2 yue1 wo3 wu2 suo3 yong4 wu1 shi4 ， er2 cong2 suo3 hao3 。
- wei2 shui3 yun2 yu3 zhi1 wang4 lao3 ， he2 gan3 yi3 wei2 you3 dao4 。
- fu2 weng1 yue1 shi4 zhi4 shi2 cheng2 ， cao2 shang1 zi4 you1 ， fei1 jun1 qing1 liu2 。
- shang1 cai2 ji4 de2 bai2 gui1 ， ni3 guo2 yi3 xian2 wei2 te4 。
- sui1 ran2 tong2 yi2 da4 meng4 ， da2 zhe3 xian1 jue2 。
- fang1 zai4 yi3 die2 ， you1 le4 ji4 xiao4 ye3 。
- shi4 wu2 gong1 sun1 qiao2 kong3 zhong4 ni2 ， shui2 bian4 meng4 jue2 。
- yi4 yue1 ju3 shi4 hun4 zhuo2 ， wei2 wo3 du2 qing1 。
- wan4 fa3 ben3 xian2 ， er2 ren2 zi4 rao3 rao3 er3 。

## 注释

## 译文

## 赏析
