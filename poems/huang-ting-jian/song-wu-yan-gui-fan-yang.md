---
id: huang-ting-jian-song-wu-yan-gui-fan-yang
title: 送吳彥歸番陽
titlePinyin: song4 wu2 yan4 gui1 fan1 yang2
titleSlug: song-wu-yan-gui-fan-yang
author: 黄庭堅
authorPinyin: huang2 ting2 jian1
authorSlug: huang-ting-jian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 學省困齏鹽，人材任尊奬。
- 倥侗祝螟蛉，小大器罌瓬。
- 諸生厭晚成，躐學要儈駔。
- 摹書說偏旁，破義析名象。
- 九鼎奏簫韶，爰居端不饗。
- 青衿少到門，庭除晝閒敞。
- 竹風交槐陰，三見秋氣爽。
- 時頼解事人，載酒直心賞。
- 吳郎楚國材，幽蘭秀榛莽。
- 彥國吐嘉言，子將喜標榜。
- 平生欽豪俊，久客慕鄉黨。
- 虛齋延灑掃，薄飯薦腒鮝。
- 詩句唾成珠，笑嘲愜爬痒。
- 春夏頻謝除，曾未厭來往。
- 歸雁多喜聲，寒蟬停哀響。
- 黄花滿籬落，白蟻鬧甕盎。
- 留君待佳節，忽忽戒徂兩。
- 親戚傷離居，交游念疇曩。
- 棋局無對曹，摴蒱失朋長。
- 問君去爲何，雲物愁莽蒼。
- 壽親髮斑斑，千里勞夢想。
- 家雞藁頭肥，寒魚受罾網。
- 甘旨蔌中厨，伊啞弄文襁。
- 此行樂未央，安知川塗廣。
- 深秋上滄江，遠水平如掌。
- 人生要得意，壯士多曠蕩。
- 野鶴被籠樊，江鷗戀菰蔣。
- 本來丘壑姿，不著芻豢養。
- 寄聲謝鄉鄰，爲我具兩槳。
- 有路即歸田，君其信非誑。

## 拼音

- xue2 sheng3 kun4 ji1 yan2 ， ren2 cai2 ren4 zun1 jiang3 。
- kong3 dong4 zhu4 ming2 ling2 ， xiao3 da4 qi4 ying1 fang3 。
- zhu1 sheng1 yan4 wan3 cheng2 ， lie4 xue2 yao4 kuai4 zang3 。
- mo2 shu1 shuo1 pian1 pang2 ， po4 yi4 xi1 ming2 xiang4 。
- jiu3 ding3 zou4 xiao1 shao2 ， yuan2 ju1 duan1 bu4 xiang3 。
- qing1 jin1 shao3 dao4 men2 ， ting2 chu2 zhou4 xian2 chang3 。
- zhu2 feng1 jiao1 huai2 yin1 ， san1 jian4 qiu1 qi4 shuang3 。
- shi2 lai4 jie3 shi4 ren2 ， zai4 jiu3 zhi2 xin1 shang3 。
- wu2 lang2 chu3 guo2 cai2 ， you1 lan2 xiu4 zhen1 mang3 。
- yan4 guo2 tu3 jia1 yan2 ， zi3 jiang1 xi3 biao1 bang3 。
- ping2 sheng1 qin1 hao2 jun4 ， jiu3 ke4 mu4 xiang1 dang3 。
- xu1 zhai1 yan2 sa3 sao3 ， bao2 fan4 jian4 ju1 xiang3 。
- shi1 ju4 tuo4 cheng2 zhu1 ， xiao4 chao2 qie4 pa2 yang3 。
- chun1 xia4 bin1 xie4 chu2 ， ceng2 wei4 yan4 lai2 wang3 。
- gui1 yan4 duo1 xi3 sheng1 ， han2 chan2 ting2 ai1 xiang3 。
- huang2 hua1 man3 li2 luo4 ， bai2 yi3 nao4 weng4 ang4 。
- liu2 jun1 dai4 jia1 jie2 ， hu1 hu1 jie4 cu2 liang3 。
- qin1 qi1 shang1 li2 ju1 ， jiao1 you2 nian4 chou2 nang3 。
- qi2 ju2 wu2 dui4 cao2 ， chu1 pu2 shi1 peng2 chang2 。
- wen4 jun1 qu4 wei2 he2 ， yun2 wu4 chou2 mang3 cang1 。
- shou4 qin1 fa4 ban1 ban1 ， qian1 li3 lao2 meng4 xiang3 。
- jia1 ji1 gao3 tou2 fei2 ， han2 yu2 shou4 zeng1 wang3 。
- gan1 zhi3 su4 zhong1 chu2 ， yi1 ya3 nong4 wen2 qiang3 。
- ci3 xing2 le4 wei4 yang1 ， an1 zhi1 chuan1 tu2 guang3 。
- shen1 qiu1 shang4 cang1 jiang1 ， yuan3 shui3 ping2 ru2 zhang3 。
- ren2 sheng1 yao4 de2 yi4 ， zhuang4 shi4 duo1 kuang4 dang4 。
- ye3 he4 bei4 long2 fan2 ， jiang1 ou1 lian4 gu1 jiang3 。
- ben3 lai2 qiu1 he4 zi1 ， bu2 zhu4 chu2 huan4 yang3 。
- ji4 sheng1 xie4 xiang1 lin2 ， wei2 wo3 ju4 liang3 jiang3 。
- you3 lu4 ji2 gui1 tian2 ， jun1 qi2 xin4 fei1 kuang2 。

## 注释

## 译文

## 赏析
