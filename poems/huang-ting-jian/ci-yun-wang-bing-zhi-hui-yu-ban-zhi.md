---
id: huang-ting-jian-ci-yun-wang-bing-zhi-hui-yu-ban-zhi
title: 次韵王炳之惠玉版紙
titlePinyin: ci4 yun4 wang2 bing3 zhi1 hui4 yu4 ban3 zhi3
titleSlug: ci-yun-wang-bing-zhi-hui-yu-ban-zhi
author: 黄庭堅
authorPinyin: huang2 ting2 jian1
authorSlug: huang-ting-jian
dynasty: 宋
dynastyPinyin: song4
dynastySlug: song
tags: []
---

## 正文

- 王侯鬚若緣坡竹，哦詩清風起空谷。
- 古田小紙惠我百，信知溪翁能解玉。
- 鳴踸千杵動秋山，裹糧萬里來輦轂。
- 儒林丈人有蘇公，相如子雲再生蜀。
- 往時翰墨頗橫流，此公歸來有邊幅。
- 小楷多傳樂毅論，高詞欲奏雲門曲。
- 不持去掃蘇公門，乃令小人今拜辱。
- 去騷甚遠文氣卑，畫虎不成書勢俗。
- 董狐南史一筆無，誤掌殺青司記錄。
- 雖然此中有公議，或辱五鼎榮半菽。
- 願公進德使見書，不敢求公米千斛。

## 拼音

- wang2 hou2 xu1 ruo4 yuan2 po1 zhu2 ， o4 shi1 qing1 feng1 qi3 kong1 gu3 。
- gu3 tian2 xiao3 zhi3 hui4 wo3 bai3 ， xin4 zhi1 xi1 weng1 neng2 jie3 yu4 。
- ming2 chen3 qian1 chu3 dong4 qiu1 shan1 ， guo3 liang2 wan4 li3 lai2 nian3 gu3 。
- ru2 lin2 zhang4 ren2 you3 su1 gong1 ， xiang1 ru2 zi3 yun2 zai4 sheng1 shu3 。
- wang3 shi2 han4 mo4 po1 heng2 liu2 ， ci3 gong1 gui1 lai2 you3 bian1 fu2 。
- xiao3 kai3 duo1 chuan2 le4 yi4 lun4 ， gao1 ci2 yu4 zou4 yun2 men2 qu3 。
- bu4 chi2 qu4 sao3 su1 gong1 men2 ， nai3 ling4 xiao3 ren2 jin1 bai4 ru3 。
- qu4 sao1 shen4 yuan3 wen2 qi4 bei1 ， hua4 hu3 bu4 cheng2 shu1 shi4 su2 。
- dong3 hu2 nan2 shi3 yi4 bi3 wu2 ， wu4 zhang3 sha1 qing1 si1 ji4 lu4 。
- sui1 ran2 ci3 zhong1 you3 gong1 yi4 ， huo4 ru3 wu3 ding3 rong2 ban4 shu1 。
- yuan4 gong1 jin4 de2 shi3 jian4 shu1 ， bu4 gan3 qiu2 gong1 mi3 qian1 hu2 。

## 注释

## 译文

## 赏析
