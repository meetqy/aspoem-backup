---
id: huang-ting-jian-zeng-bie-li-duan-shu
title: 贈別李端叔
titlePinyin: zeng4 bie2 li3 duan1 shu1
titleSlug: zeng-bie-li-duan-shu
author: 黄庭堅
authorPinyin: huang2 ting2 jian1
authorSlug: huang-ting-jian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 我觀江南山，如目不受垢。
- 憶食江南薇，子獨于我厚。
- 在北思江山，如懷冰雪顔。
- 千峰上雲雨，岑絕何由攀。
- 當時喜文章，各有兒子氣。
- 爾來頷鬚白，有兒能拜起。
- 讀書浩湖海，解意開春冰。
- 成山更崇崛，顧我醜丘陵。
- 白玉著石中，與物本落落。
- 涇渭相將流，世不名清濁。
- 乞言既不易，贈言良獨難。
- 古來得道人，掛舌屋壁間。
- 牧羊金華道，載酒太玄宅。
- 支頤聽晤語，願君喙三尺。
- 我行風雨夜，船窗聞遠雞。
- 故人不可見，故人心可知。

## 拼音

- wo3 guan1 jiang1 nan2 shan1 ， ru2 mu4 bu2 shou4 gou4 。
- yi4 shi2 jiang1 nan2 wei1 ， zi3 du2 yu2 wo3 hou4 。
- zai4 bei3 si1 jiang1 shan1 ， ru2 huai2 bing1 xue3 yan2 。
- qian1 feng1 shang4 yun2 yu3 ， cen2 jue2 he2 you2 pan1 。
- dang1 shi2 xi3 wen2 zhang1 ， ge4 you3 er2 zi3 qi4 。
- er3 lai2 han4 xu1 bai2 ， you3 er2 neng2 bai4 qi3 。
- du2 shu1 hao4 hu2 hai3 ， jie3 yi4 kai1 chun1 bing1 。
- cheng2 shan1 geng4 chong2 jue2 ， gu4 wo3 chou3 qiu1 ling2 。
- bai2 yu4 zhu4 shi2 zhong1 ， yu3 wu4 ben3 luo4 luo4 。
- jing1 wei4 xiang1 jiang1 liu2 ， shi4 bu4 ming2 qing1 zhuo2 。
- qi3 yan2 ji4 bu2 yi4 ， zeng4 yan2 liang2 du2 nan2 。
- gu3 lai2 de2 dao4 ren2 ， gua4 she2 wu1 bi4 jian4 。
- mu4 yang2 jin1 hua2 dao4 ， zai4 jiu3 tai4 xuan2 zhai2 。
- zhi1 yi2 ting1 wu4 yu3 ， yuan4 jun1 hui4 san1 chi3 。
- wo3 xing2 feng1 yu3 ye4 ， chuan2 chuang1 wen2 yuan3 ji1 。
- gu4 ren2 bu4 ke3 jian4 ， gu4 ren2 xin1 ke3 zhi1 。

## 注释

## 译文

## 赏析
