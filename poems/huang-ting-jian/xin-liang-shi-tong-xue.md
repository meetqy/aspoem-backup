---
id: huang-ting-jian-xin-liang-shi-tong-xue
title: 新凉示同學
titlePinyin: xin1 liang2 shi4 tong2 xue2
titleSlug: xin-liang-shi-tong-xue
author: 黄庭堅
authorPinyin: huang2 ting2 jian1
authorSlug: huang-ting-jian
dynasty: 宋
dynastyPinyin: song4
dynastySlug: song
tags: []
---

## 正文

- 西風先自無消息，忽上青林報秋色。
- 天高月明露泥泥，團扇已從蛛網織。
- 蛩螿何苦不自聊，入我夜牀鳴唧唧。
- 似言冰雪催授衣，今者不樂君髮白。
- 春深花落病在牀，永夏過眼等虛擲。
- 卷簾昨暮得新凉，空堂呼燈照几席。
- 豈無熟書試一讀，欲似平生不相識。
- 今日明日相尋來，百年青天過鳥翼。
- 夜闌歎息仰屋梁，廢弃寢膳思無益。
- 吾徒奈何縱嫚遊，君不見禹重寸陰輕尺璧。

## 拼音

- xi1 feng1 xian1 zi4 wu2 xiao1 xi0 ， hu1 shang4 qing1 lin2 bao4 qiu1 se4 。
- tian1 gao1 yue4 ming2 lu4 ni2 ni2 ， tuan2 shan4 yi3 cong2 zhu1 wang3 zhi1 。
- qiong2 jiang1 he2 ku3 bu2 zi4 liao2 ， ru4 wo3 ye4 chuang2 ming2 ji1 ji1 。
- si4 yan2 bing1 xue3 cui1 shou4 yi1 ， jin1 zhe3 bu2 le4 jun1 fa4 bai2 。
- chun1 shen1 hua1 luo4 bing4 zai4 chuang2 ， yong3 xia4 guo4 yan3 deng3 xu1 zhi4 。
- juan4 lian2 zuo2 mu4 de2 xin1 liang2 ， kong1 tang2 hu1 deng1 zhao4 ji3 xi2 。
- qi3 wu2 shu2 shu1 shi4 yi4 du2 ， yu4 si4 ping2 sheng1 bu4 xiang1 shi2 。
- jin1 ri4 ming2 ri4 xiang1 xun2 lai2 ， bai3 nian2 qing1 tian1 guo4 niao3 yi4 。
- ye4 lan2 tan4 xi1 yang3 wu1 liang2 ， fei4 qi4 qin3 shan4 si1 wu2 yi4 。
- wu2 tu2 nai4 he2 zong4 man4 you2 ， jun1 bu2 jian4 yu3 zhong4 cun4 yin1 qing1 chi3 bi4 。

## 注释

## 译文

## 赏析
