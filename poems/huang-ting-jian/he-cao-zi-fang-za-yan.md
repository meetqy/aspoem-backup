---
id: huang-ting-jian-he-cao-zi-fang-za-yan
title: 和曹子方雜言
titlePinyin: he2 cao2 zi3 fang1 za2 yan2
titleSlug: he-cao-zi-fang-za-yan
author: 黄庭堅
authorPinyin: huang2 ting2 jian1
authorSlug: huang-ting-jian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 正月尾，垂雲如覆盂，雁作斜行書。
- 三十六陂浸煙水，想對西江彭蠡湖。
- 人言春色濃如酒，不見插秧吳女手。
- 冷卿小塢頗藏春，張侯官居柳對門。
- 當風橫笛留三弄，燒燭圍棋覆九軍。
- 盡是向來行樂事，每見琵琶憶朝雲。
- 只今不舉蛾眉酒，紅牙捍撥網蛛塵。
- 曹侯束書丞太僕，試說相馬猶可人。
- 照夜白，真乘黄。
- 萬馬同秣隨低昂，一矢射落皂鵰雙。
- 張侯猶思在戎行，橫山虎北開漢疆。
- 冷卿智多髮蒼浪，牛刀發硎思一邦。
- 政成十綴舞紅妝，兩侯不如曹子方。
- 朵頤論詩蝟毛張，龜藏六用中有光。
- 何時端能俱過我，掃除北寺讀書堂。
- 菊苗煮餠深注湯，更碾盤龍不入香。

## 拼音

- zheng1 yue4 wei3 ， chui2 yun2 ru2 fu4 yu2 ， yan4 zuo4 xie2 xing2 shu1 。
- san1 shi2 liu4 bei1 jin4 yan1 shui3 ， xiang3 dui4 xi1 jiang1 peng2 li2 hu2 。
- ren2 yan2 chun1 se4 nong2 ru2 jiu3 ， bu2 jian4 cha1 yang1 wu2 nü3 shou3 。
- leng3 qing1 xiao3 wu4 po1 cang2 chun1 ， zhang1 hou2 guan1 ju1 liu3 dui4 men2 。
- dang1 feng1 heng2 di2 liu2 san1 nong4 ， shao1 zhu2 wei2 qi2 fu4 jiu3 jun1 。
- jin4 shi4 xiang4 lai2 xing2 le4 shi4 ， mei3 jian4 pi2 pa0 yi4 chao2 yun2 。
- zhi1 jin1 bu4 ju3 e2 mei2 jiu3 ， hong2 ya2 han4 bo1 wang3 zhu1 chen2 。
- cao2 hou2 shu4 shu1 cheng2 tai4 pu2 ， shi4 shuo1 xiang1 ma3 you2 ke3 ren2 。
- zhao4 ye4 bai2 ， zhen1 cheng2 huang2 。
- wan4 ma3 tong2 mo4 sui2 di1 ang2 ， yi4 shi3 she4 luo4 zao4 diao1 shuang1 。
- zhang1 hou2 you2 si1 zai4 rong2 xing2 ， heng2 shan1 hu3 bei3 kai1 han4 jiang1 。
- leng3 qing1 zhi4 duo1 fa4 cang1 lang4 ， niu2 dao1 fa1 xing2 si1 yi4 bang1 。
- zheng4 cheng2 shi2 zhui4 wu3 hong2 zhuang1 ， liang3 hou2 bu4 ru2 cao2 zi3 fang1 。
- duo3 yi2 lun4 shi1 wei4 mao2 zhang1 ， gui1 cang2 liu4 yong4 zhong1 you3 guang1 。
- he2 shi2 duan1 neng2 ju4 guo4 wo3 ， sao3 chu2 bei3 si4 du2 shu1 tang2 。
- ju2 miao2 zhu3 bing3 shen1 zhu4 tang1 ， geng4 nian3 pan2 long2 bu2 ru4 xiang1 。

## 注释

## 译文

## 赏析
