---
id: huang-ting-jian-song-chen-ji-chang-gui-luo
title: 送陳季常歸洛
titlePinyin: song4 chen2 ji4 chang2 gui1 luo4
titleSlug: song-chen-ji-chang-gui-luo
author: 黄庭堅
authorPinyin: huang2 ting2 jian1
authorSlug: huang-ting-jian
dynasty: 宋
dynastyPinyin: song4
dynastySlug: song
tags: []
---

## 正文

- 人生俱行役，何能如聚鹿。
- 浮楂在江湖，邂逅一相觸。
- 天邊數年別，故人有陳叔。
- 誰云區區葉，車馬肯來辱。
- 清樽聽夜語，常灺三四燭。
- 劇談連古今，天漢瀉崖谷。
- 高材歎加壯，所向動乖俗。
- 我官塵土閒，强折腰不曲。
- 飽飯逐人行，君來方拭目。
- 汝潁無奇士，僕夫催結束。
- 嗟如秋窗暉，來少去苦速。
- 蚤吾接雍容，愛德心不足。
- 歲晚託懿親，清義迺愈篤。
- 落日送河梁，鳴蟬度喬木。
- 歲寒贈君何，唯有南溪竹。

## 拼音

- ren2 sheng1 ju4 xing2 yi4 ， he2 neng2 ru2 ju4 lu4 。
- fu2 zha1 zai4 jiang1 hu2 ， xie4 hou4 yi4 xiang1 chu4 。
- tian1 bian1 shu4 nian2 bie2 ， gu4 ren2 you3 chen2 shu1 。
- shui2 yun2 qu1 qu1 ye4 ， ju1 ma3 ken3 lai2 ru3 。
- qing1 zun1 ting1 ye4 yu3 ， chang2 xie4 san1 si4 zhu2 。
- ju4 tan2 lian2 gu3 jin1 ， tian1 han4 xie4 ya2 gu3 。
- gao1 cai2 tan4 jia1 zhuang4 ， suo3 xiang4 dong4 guai1 su2 。
- wo3 guan1 chen2 tu3 xian2 ， qiang2 zhe2 yao1 bu4 qu3 。
- bao3 fan4 zhu2 ren2 hang2 ， jun1 lai2 fang1 shi4 mu4 。
- ru3 ying3 wu2 qi2 shi4 ， pu2 fu1 cui1 jie2 shu4 。
- jie1 ru2 qiu1 chuang1 hui1 ， lai2 shao3 qu4 ku3 su4 。
- zao3 wu2 jie1 yong1 rong2 ， ai4 de2 xin1 bu4 zu2 。
- sui4 wan3 tuo1 yi4 qin1 ， qing1 yi4 nai3 yu4 du3 。
- luo4 ri4 song4 he2 liang2 ， ming2 chan2 du4 qiao2 mu4 。
- sui4 han2 zeng4 jun1 he2 ， wei2 you3 nan2 xi1 zhu2 。

## 注释

## 译文

## 赏析
