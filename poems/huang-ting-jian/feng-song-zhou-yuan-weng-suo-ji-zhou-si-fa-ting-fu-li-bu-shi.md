---
id: huang-ting-jian-feng-song-zhou-yuan-weng-suo-ji-zhou-si-fa-ting-fu-li-bu-shi
title: 奉送周元翁鎖吉州司法廳赴禮部試
titlePinyin: feng4 song4 zhou1 yuan2 weng1 suo3 ji2 zhou1 si1 fa3 ting1 fu4 li3 bu4 shi4
titleSlug: feng-song-zhou-yuan-weng-suo-ji-zhou-si-fa-ting-fu-li-bu-shi
author: 黄庭堅
authorPinyin: huang2 ting2 jian1
authorSlug: huang-ting-jian
dynasty: 宋
dynastyPinyin: song4
dynastySlug: song
tags: []
---

## 正文

- 江南江北木葉黄，五湖歸雁天雨霜。
- 繫船湓城秣高馬，客丁結束女縫裳。
- 貢書登名徹未央，不比長卿薄游梁。
- 南山霧豹出文章，去取公卿易驅羊。
- 與君初無一日雅，傾蓋許子如班揚。
- 囚拘官曹少相見，忽忽歲晚稼滌場。
- 一盃僚友喜多在，謝守不見空澄江。
- 澄江如練明橘柚，萬峰相倚摩青蒼。
- 暮堂醺醺客被酒，艷歌聒醉燭生光。
- 椎鼓發船星斗白，明日各在天一方。
- 寒鴉滿枝二橋宅，樽前顧曲憶周郎。
- 鱸魚斫膾蔗爲漿，恨君不留誰與嘗。
- 殿前春風君射策，漢庭諸公必動色。
- 故人若問黄初平，將作金華牧羊客。

## 拼音

- jiang1 nan2 jiang1 bei3 mu4 ye4 huang2 ， wu3 hu2 gui1 yan4 tian1 yu3 shuang1 。
- xi4 chuan2 pen2 cheng2 mo4 gao1 ma3 ， ke4 ding1 jie2 shu4 nü3 feng2 shang0 。
- gong4 shu1 deng1 ming2 che4 wei4 yang1 ， bu4 bi3 chang2 qing1 bao2 you2 liang2 。
- nan2 shan1 wu4 bao4 chu1 wen2 zhang1 ， qu4 qu3 gong1 qing1 yi4 qu1 yang2 。
- yu3 jun1 chu1 wu2 yi2 ri4 ya3 ， qing1 gai4 xu1 zi3 ru2 ban1 yang2 。
- qiu2 ju1 guan1 cao2 shao3 xiang1 jian4 ， hu1 hu1 sui4 wan3 jia4 di2 chang3 。
- yi4 bei1 liao2 you3 xi3 duo1 zai4 ， xie4 shou3 bu2 jian4 kong1 cheng2 jiang1 。
- cheng2 jiang1 ru2 lian4 ming2 ju2 you4 ， wan4 feng1 xiang1 yi3 mo2 qing1 cang1 。
- mu4 tang2 xun1 xun1 ke4 bei4 jiu3 ， yan4 ge1 guo1 zui4 zhu2 sheng1 guang1 。
- chui2 gu3 fa1 chuan2 xing1 dou3 bai2 ， ming2 ri4 ge4 zai4 tian1 yi4 fang1 。
- han2 ya1 man3 zhi1 er4 qiao2 zhai2 ， zun1 qian2 gu4 qu3 yi4 zhou1 lang2 。
- lu2 yu2 zhuo2 kuai4 zhe4 wei2 jiang1 ， hen4 jun1 bu4 liu2 shui2 yu3 chang2 。
- dian4 qian2 chun1 feng1 jun1 she4 ce4 ， han4 ting2 zhu1 gong1 bi4 dong4 se4 。
- gu4 ren2 ruo4 wen4 huang2 chu1 ping2 ， jiang1 zuo4 jin1 hua2 mu4 yang2 ke4 。

## 注释

## 译文

## 赏析
