---
id: huang-ting-jian-ting-lu-shuang-cao
title: 聽履霜操
titlePinyin: ting1 lü3 shuang1 cao1
titleSlug: ting-lu-shuang-cao
author: 黄庭堅
authorPinyin: huang2 ting2 jian1
authorSlug: huang-ting-jian
dynasty: 宋
dynastyPinyin: song4
dynastySlug: song
tags: []
---

## 正文

- 靈宮窈窕兮寒夜永，篁竹造天兮明月下影，木葉隕霜兮秋聲動。
- 我以歲莫起視夜兮，北山飲予斗柄。
- 幽人拂琴而當予，曰夫子則鍾期，嘗試刳心而爲之聽。
- 若有人兮亦既脩，宴衽席之言兮不知其子之齊聖。
- 嘉孝子之心終無已兮，不忍忘初之戒命。
- 人則不語兮弦則語，客有變容而涕洟，奄不知哀之來處。
- 悲乎痛哉！葛屨翦翦兮絺綌凉凉，衣則風兮車上霜，天雲愁兮空山四野。
- 竭九河湔涕痕兮，忽承睫其更下。
- 嫠不憂其緯兮，恤楚社之不血食。
- 盡子職而不我愛兮，終非父母之本心。
- 天高地厚施莫報兮，固自有物以至今。
- 雉雊雞乳兮，麋鹿解角。
- 天性則然兮，無有要約。
- 哀號中野兮，於父母又何求。
- 我行于野兮，不敢有履聲。
- 恐親心爲予動兮，是以有履霜之憂。
- 古人之骨朽矣，匪斯今也。
- 蹙然如動乎其指，浩然如生乎其心也。
- 聲音之發，鈎其深也。
- 枯薪三尺，惟學林也。

## 拼音

- ling2 gong1 yao3 tiao3 xi1 han2 ye4 yong3 ， huang2 zhu2 zao4 tian1 xi1 ming2 yue4 xia4 ying3 ， mu4 ye4 yun3 shuang1 xi1 qiu1 sheng1 dong4 。
- wo3 yi3 sui4 mo4 qi3 shi4 ye4 xi1 ， bei3 shan1 yin3 yu3 dou3 bing3 。
- you1 ren2 fu2 qin2 er2 dang1 yu3 ， yue1 fu1 zi3 ze2 zhong1 qi1 ， chang2 shi4 ku1 xin1 er2 wei2 zhi1 ting1 。
- ruo4 you3 ren2 xi1 yi4 ji4 xiu1 ， yan4 ren4 xi2 zhi1 yan2 xi1 bu4 zhi1 qi2 zi3 zhi1 qi2 sheng4 。
- jia1 xiao4 zi3 zhi1 xin1 zhong1 wu2 yi3 xi1 ， bu4 ren3 wang4 chu1 zhi1 jie4 ming4 。
- ren2 ze2 bu4 yu3 xi1 xian2 ze2 yu3 ， ke4 you3 bian4 rong2 er2 ti4 yi2 ， yan3 bu4 zhi1 ai1 zhi1 lai2 chu3 。
- bei1 hu1 tong4 zai1 ！ ge3 ju4 jian3 jian3 xi1 chi1 xi4 liang2 liang2 ， yi1 ze2 feng1 xi1 ju1 shang4 shuang1 ， tian1 yun2 chou2 xi1 kong1 shan1 si4 ye3 。
- jie2 jiu3 he2 jian1 ti4 hen2 xi1 ， hu1 cheng2 jie2 qi2 geng4 xia4 。
- li2 bu4 you1 qi2 wei3 xi1 ， xu4 chu3 she4 zhi1 bu2 xue4 shi2 。
- jin4 zi3 zhi2 er2 bu4 wo3 ai4 xi1 ， zhong1 fei1 fu4 mu3 zhi1 ben3 xin1 。
- tian1 gao1 di4 hou4 shi1 mo4 bao4 xi1 ， gu4 zi4 you3 wu4 yi3 zhi4 jin1 。
- zhi4 gou4 ji1 ru3 xi1 ， mi2 lu4 jie3 jiao3 。
- tian1 xing4 ze2 ran2 xi1 ， wu2 you3 yao4 yue1 。
- ai1 hao4 zhong1 ye3 xi1 ， wu1 fu4 mu3 you4 he2 qiu2 。
- wo3 xing2 yu2 ye3 xi1 ， bu4 gan3 you3 lü3 sheng1 。
- kong3 qin1 xin1 wei2 yu3 dong4 xi1 ， shi4 yi3 you3 lü3 shuang1 zhi1 you1 。
- gu3 ren2 zhi1 gu3 xiu3 yi3 ， fei3 si1 jin1 ye3 。
- cu4 ran2 ru2 dong4 hu1 qi2 zhi3 ， hao4 ran2 ru2 sheng1 hu1 qi2 xin1 ye3 。
- sheng1 yin1 zhi1 fa1 ， gou1 qi2 shen1 ye3 。
- ku1 xin1 san1 chi3 ， wei2 xue2 lin2 ye3 。

## 注释

## 译文

## 赏析
