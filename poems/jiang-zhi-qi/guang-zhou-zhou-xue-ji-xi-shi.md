---
id: jiang-zhi-qi-guang-zhou-zhou-xue-ji-xi-shi
title: 廣州州學記繫詩
titlePinyin: guang3 zhou1 zhou1 xue2 ji4 xi4 shi1
titleSlug: guang-zhou-zhou-xue-ji-xi-shi
author: 蔣之奇
authorPinyin: jiang3 zhi1 qi2
authorSlug: jiang-zhi-qi
dynasty: 宋
dynastyPinyin: song4
dynastySlug: song
tags: []
---

## 正文

- 諸侯之學，是謂泮水。
- 詩人所頌，魯侯戾止。
- 獻馘於是，獻囚於是。
- 釆芹則美，飲酒維旨。
- 淮夷來服，觩弓搜矢。
- 其摯維何，元龜象齒。
- 區區魯邦，陋無足紀。
- 維泮之興，功烈如彼。
- 下逮鄭國，學校不修。
- 青青子衿，莫肯來遊。
- 誰欲毀之，僑吉厥猶。
- 視其所召，藥之則瘳。
- 我得吾師，實獲所求。
- 首善于京，其速置郵。
- 矧在守長，宣化承流。
- 德音不昭，維職之憂。
- 番禺之學，莫原所作。
- 歲月其綿，棟楹腐惡。
- 藩級板夷，屋垣圮剝。
- 圖像之威，弗丹弗雘。
- 聖經不談，束置高閣。
- 講席其虛，維塵漠漠。
- 譬彼弗殖，萎其將落。
- 于嗟斯民，誰啟誰覺。
- 釋老二氏，尚能尊師。
- 豈伊吾儒，曾是弗爲。
- 道廢若此，莫或恥之。
- 振而起諸，豈不在茲。
- 爰命鳩材，僝工以時。
- 肇新兩序，翼如翬飛。
- 載闢祠庭，奐其輪而。
- 頤指而化，鬼設神施。
- 乃延師生，來燕來處。
- 匪怒伊教，載笑載語。
- 籩豆有踐，殽核維旅。
- 以妥以侑，禮儀具舉。
- 濟間多士，進退規矩。
- 夏弦春誦，各得其所。
- 相彼錯薪，有擢維楚。
- 遐不作人，成是才諝。
- 在漢循吏，時則文翁。
- 修起學宮，成都市中。
- 常衮在閩，講導從容。
- 士比內州，歲貢以充。
- 賢不天成，有養自蒙。
- 誰謂越遠，齊魯同風。
- 憬彼夷蠻，來順來從。
- 南交厎寧，猗學之功。

## 拼音

- zhu1 hou2 zhi1 xue2 ， shi4 wei4 pan4 shui3 。
- shi1 ren2 suo3 song4 ， lu3 hou2 li4 zhi3 。
- xian4 guo2 wu1 shi4 ， xian4 qiu2 wu1 shi4 。
- bian4 qin2 ze2 mei3 ， yin3 jiu3 wei2 zhi3 。
- huai2 yi2 lai2 fu2 ， qiu2 gong1 sou1 shi3 。
- qi2 zhi4 wei2 he2 ， yuan2 gui1 xiang4 chi3 。
- qu1 qu1 lu3 bang1 ， lou4 wu2 zu2 ji4 。
- wei2 pan4 zhi1 xing1 ， gong1 lie4 ru2 bi3 。
- xia4 dai3 zheng4 guo2 ， xue2 xiao4 bu4 xiu1 。
- qing1 qing1 zi3 jin1 ， mo4 ken3 lai2 you2 。
- shui2 yu4 hui3 zhi1 ， qiao2 ji2 jue2 you2 。
- shi4 qi2 suo3 zhao4 ， yao4 zhi1 ze2 chou1 。
- wo3 de2 wu2 shi1 ， shi2 huo4 suo3 qiu2 。
- shou3 shan4 yu2 jing1 ， qi2 su4 zhi4 you2 。
- shen3 zai4 shou3 chang2 ， xuan1 hua4 cheng2 liu2 。
- de2 yin1 bu4 zhao1 ， wei2 zhi2 zhi1 you1 。
- pan1 yu2 zhi1 xue2 ， mo4 yuan2 suo3 zuo4 。
- sui4 yue4 qi2 mian2 ， dong4 ying2 fu3 e4 。
- fan1 ji2 ban3 yi2 ， wu1 yuan2 pi3 bao1 。
- tu2 xiang4 zhi1 wei1 ， fu2 dan1 fu2 huo4 。
- sheng4 jing1 bu4 tan2 ， shu4 zhi4 gao1 ge2 。
- jiang3 xi2 qi2 xu1 ， wei2 chen2 mo4 mo4 。
- pi4 bi3 fu2 zhi2 ， wei3 qi2 jiang1 luo4 。
- yu2 jie1 si1 min2 ， shui2 qi3 shui2 jue2 。
- shi4 lao3 er4 shi4 ， shang4 neng2 zun1 shi1 。
- qi3 yi1 wu2 ru2 ， ceng2 shi4 fu2 wei2 。
- dao4 fei4 ruo4 ci3 ， mo4 huo4 chi3 zhi1 。
- zhen4 er2 qi3 zhu1 ， qi3 bu2 zai4 zi1 。
- yuan2 ming4 jiu1 cai2 ， chan2 gong1 yi3 shi2 。
- zhao4 xin1 liang3 xu4 ， yi4 ru2 hui1 fei1 。
- zai4 pi4 ci2 ting2 ， huan4 qi2 lun2 er2 。
- yi2 zhi3 er2 hua4 ， gui3 she4 shen2 shi1 。
- nai3 yan2 shi1 sheng1 ， lai2 yan4 lai2 chu3 。
- fei3 nu4 yi1 jiao4 ， zai4 xiao4 zai4 yu3 。
- bian1 dou4 you3 jian4 ， yao2 he2 wei2 lü3 。
- yi3 tuo3 yi3 you4 ， li3 yi2 ju4 ju3 。
- ji4 jian4 duo1 shi4 ， jin4 tui4 gui1 ju3 。
- xia4 xian2 chun1 song4 ， ge4 de2 qi2 suo3 。
- xiang1 bi3 cuo4 xin1 ， you3 zhuo2 wei2 chu3 。
- xia2 bu2 zuo4 ren2 ， cheng2 shi4 cai2 xu1 。
- zai4 han4 xun2 li4 ， shi2 ze2 wen2 weng1 。
- xiu1 qi3 xue2 gong1 ， cheng2 du1 shi4 zhong1 。
- chang2 gun3 zai4 min3 ， jiang3 dao3 cong2 rong2 。
- shi4 bi3 nei4 zhou1 ， sui4 gong4 yi3 chong1 。
- xian2 bu4 tian1 cheng2 ， you3 yang3 zi4 meng2 。
- shui2 wei4 yue4 yuan3 ， qi2 lu3 tong2 feng1 。
- jing3 bi3 yi2 man2 ， lai2 shun4 lai2 cong2 。
- nan2 jiao1 di3 ning2 ， yi1 xue2 zhi1 gong1 。

## 注释

## 译文

## 赏析
