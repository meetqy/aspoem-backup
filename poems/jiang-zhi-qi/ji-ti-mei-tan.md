---
id: jiang-zhi-qi-ji-ti-mei-tan
title: 寄題梅壇
titlePinyin: ji4 ti2 mei2 tan2
titleSlug: ji-ti-mei-tan
author: 蔣之奇
authorPinyin: jiang3 zhi1 qi2
authorSlug: jiang-zhi-qi
dynasty: 宋
dynastyPinyin: song4
dynastySlug: song
tags: []
---

## 正文

- 昔我承乏江西官，豫章聖跡無不觀。
- 如何復有此遺恨，獨我不到梅仙壇。
- 梅仙壇在豐城界，真風爽氣埃塵外。
- 當年補尉向南昌，才譽雖高官未大。
- 漢成帝時綱紀壞，先生諫書至於再。
- 前擢王章矯曲朝，戮及妻子讎黨快。
- 群臣知非不敢爭，遂令天下言爲誡。
- 烏乎此語誠甚危，譏切權強何慷慨。
- 借令觸突倖臣牙，嗜一羈單未爲害。
- 公卿大臣噤不吐，彼爲私謀安足怪。
- 正人在下吁可悲，變名吳市復誰知。
- 元豐敕書爲旌表，故故丹井存遺基。
- 壽春真人錫顯號，稱其高蹈與俗遺。
- 先生雖不遇於昔，而遇於今蒙獎飭。
- 令丞作書譽忠直，潛德幽光輝無極。

## 拼音

- xi1 wo3 cheng2 fa2 jiang1 xi1 guan1 ， yu4 zhang1 sheng4 ji4 wu2 bu4 guan1 。
- ru2 he2 fu4 you3 ci3 yi2 hen4 ， du2 wo3 bu2 dao4 mei2 xian1 tan2 。
- mei2 xian1 tan2 zai4 feng1 cheng2 jie4 ， zhen1 feng1 shuang3 qi4 ai1 chen2 wai4 。
- dang1 nian2 bu3 wei4 xiang4 nan2 chang1 ， cai2 yu4 sui1 gao1 guan1 wei4 da4 。
- han4 cheng2 di4 shi2 gang1 ji4 huai4 ， xian1 sheng0 jian4 shu1 zhi4 yu2 zai4 。
- qian2 zhuo2 wang2 zhang1 jiao3 qu3 chao2 ， lu4 ji2 qi1 zi0 chou2 dang3 kuai4 。
- qun2 chen2 zhi1 fei1 bu4 gan3 zheng1 ， sui4 ling4 tian1 xia4 yan2 wei2 jie4 。
- wu1 hu1 ci3 yu3 cheng2 shen4 wei1 ， ji1 qie4 quan2 qiang2 he2 kang1 kai3 。
- jie4 ling4 chu4 tu1 xing4 chen2 ya2 ， shi4 yi4 ji1 dan1 wei4 wei2 hai4 。
- gong1 qing1 da4 chen2 jin4 bu4 tu3 ， bi3 wei2 si1 mou2 an1 zu2 guai4 。
- zheng4 ren2 zai4 xia4 xu1 ke3 bei1 ， bian4 ming2 wu2 shi4 fu4 shui2 zhi1 。
- yuan2 feng1 chi4 shu1 wei2 jing1 biao3 ， gu4 gu4 dan1 jing3 cun2 yi2 ji1 。
- shou4 chun1 zhen1 ren2 xi1 xian3 hao4 ， cheng1 qi2 gao1 dao3 yu3 su2 yi2 。
- xian1 sheng0 sui1 bu2 yu4 wu1 xi1 ， er2 yu4 wu1 jin1 meng2 jiang3 chi4 。
- ling4 cheng2 zuo4 shu1 yu4 zhong1 zhi2 ， qian2 de2 you1 guang1 hui1 wu2 ji2 。

## 注释

## 译文

## 赏析
