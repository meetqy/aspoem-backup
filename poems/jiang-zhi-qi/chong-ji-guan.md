---
id: jiang-zhi-qi-chong-ji-guan
title: 沖寂觀
titlePinyin: chong1 ji4 guan1
titleSlug: chong-ji-guan
author: 蔣之奇
authorPinyin: jiang3 zhi1 qi2
authorSlug: jiang-zhi-qi
dynasty: 宋
dynastyPinyin: song4
dynastySlug: song
tags: []
---

## 正文

- 樓閣鬰穹窿，清都幸此逢。
- 兔藏賢令井，鯨吼貳卿鍾。
- 花覆瑤臺暗，香飄寶鼎濃。
- 仙居赤城洞，人住玉霄峰。
- 棋響風敲竹，琴棲月在松。
- 雲霞隨步武，猿鶴伴從容。
- 湖漲銷千尺，山浮黛色重。
- 人間真福地，物外是靈蹤。
- 鷲嶺標香剎，蛟溪接近封。
- 枌榆偏在念，桑梓更惟恭。
- 學道功成就，沖霄願必從。
- 他年隨羽化，橫跨葛坡龍。

## 拼音

- lou2 ge2 yu4 qiong2 long2 ， qing1 dou1 xing4 ci3 feng2 。
- tu4 cang2 xian2 ling4 jing3 ， jing1 hou3 er4 qing1 zhong1 。
- hua1 fu4 yao2 tai2 an4 ， xiang1 piao1 bao3 ding3 nong2 。
- xian1 ju1 chi4 cheng2 dong4 ， ren2 zhu4 yu4 xiao1 feng1 。
- qi2 xiang3 feng1 qiao1 zhu2 ， qin2 qi1 yue4 zai4 song1 。
- yun2 xia2 sui2 bu4 wu3 ， yuan2 he4 ban4 cong2 rong2 。
- hu2 zhang3 xiao1 qian1 chi3 ， shan1 fu2 dai4 se4 zhong4 。
- ren2 jian4 zhen1 fu2 di4 ， wu4 wai4 shi4 ling2 zong1 。
- jiu4 ling3 biao1 xiang1 cha4 ， jiao1 xi1 jie1 jin4 feng1 。
- fen2 yu2 pian1 zai4 nian4 ， sang1 zi3 geng4 wei2 gong1 。
- xue2 dao4 gong1 cheng2 jiu4 ， chong1 xiao1 yuan4 bi4 cong2 。
- ta1 nian2 sui2 yu3 hua4 ， heng2 kua4 ge3 po1 long2 。

## 注释

## 译文

## 赏析
