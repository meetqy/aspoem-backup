---
id: jiang-zhi-qi-xia-shan
title: 峽山
titlePinyin: xia2 shan1
titleSlug: xia-shan
author: 蔣之奇
authorPinyin: jiang3 zhi1 qi2
authorSlug: jiang-zhi-qi
dynasty: 宋
dynastyPinyin: song4
dynastySlug: song
tags: []
---

## 正文

- 昨從湞陽來，暮過峽山寺。
- 適聞新昌寇，道路傳者沸。
- 余時不敢留，一葦翻然逝。
- 雖經絕妙境，已負清幽意。
- 捲簾坐船，船極目望蒼翠。
- 有如逢珍寶，不暇貯篋笥。
- 又如過屠門，大嚼涎垂喙。
- 每欲問其詳，曾莫得圖志。
- 道人山中來，爲我譚一二。
- 犀去金鎖沈，猿歸玉環墜。
- 趙胡垂釣石，巋然出江際。
- 穆王雙車轍，想像常按轡。
- 漢晉五仙人，曾騎五羊至。
- 俊靄二禪師，神力與迎馭。
- 岧嶢五岳塔，初自崑崙施。
- 三祖石堪奇，僧粲嘗所憩。
- 上方獅子臺，下視見雲氣。
- 異花成帳幄，紅紫嫣然媚。
- 蒙茸綠崖草，莖葉相覆被。
- 或黄如金釵，或白如珠珥。
- 造化窮天巧，肖像名殊異。
- 梁間許渾詩，壁上李翱記。
- 但知攷事蹟，何暇評文字。
- 清遠中古宿，俯壓南海澨。
- 退之貶潮陽，亦曾經此地。
- 幢碎逢颶風，雷電助其勢。
- 我來幸無恙，恬然不憂畏。
- 祥飇送輕帆，默已荷神賜。
- 此歸會有日，維舟就津次。
- 當爲小盤桓，歷覽嘗夙志。

## 拼音

- zuo2 cong2 zhen1 yang2 lai2 ， mu4 guo4 xia2 shan1 si4 。
- shi4 wen2 xin1 chang1 kou4 ， dao4 lu4 chuan2 zhe3 fei4 。
- yu2 shi2 bu4 gan3 liu2 ， yi4 wei3 fan1 ran2 shi4 。
- sui1 jing1 jue2 miao4 jing4 ， yi3 fu4 qing1 you1 yi4 。
- juan3 lian2 zuo4 chuan2 ， chuan2 ji2 mu4 wang4 cang1 cui4 。
- you3 ru2 feng2 zhen1 bao3 ， bu4 xia2 zhu4 qie4 si4 。
- you4 ru2 guo4 tu2 men2 ， da4 jiao2 xian2 chui2 hui4 。
- mei3 yu4 wen4 qi2 xiang2 ， ceng2 mo4 de2 tu2 zhi4 。
- dao4 ren2 shan1 zhong1 lai2 ， wei2 wo3 tan2 yi1 er4 。
- xi1 qu4 jin1 suo3 shen3 ， yuan2 gui1 yu4 huan2 zhui4 。
- zhao4 hu2 chui2 diao4 shi2 ， kui1 ran2 chu1 jiang1 ji4 。
- mu4 wang2 shuang1 ju1 zhe2 ， xiang3 xiang4 chang2 an4 pei4 。
- han4 jin4 wu3 xian1 ren2 ， ceng2 qi2 wu3 yang2 zhi4 。
- jun4 ai3 er4 shan4 shi1 ， shen2 li4 yu3 ying2 yu4 。
- tiao2 yao2 wu3 yue4 ta3 ， chu1 zi4 kun1 lun2 shi1 。
- san1 zu3 shi2 kan1 qi2 ， seng1 can4 chang2 suo3 qi4 。
- shang4 fang1 shi1 zi3 tai2 ， xia4 shi4 jian4 yun2 qi4 。
- yi4 hua1 cheng2 zhang4 wo4 ， hong2 zi3 yan1 ran2 mei4 。
- meng2 rong2 lü4 ya2 cao3 ， jing4 ye4 xiang1 fu4 bei4 。
- huo4 huang2 ru2 jin1 chai1 ， huo4 bai2 ru2 zhu1 er3 。
- zao4 hua4 qiong2 tian1 qiao3 ， xiao4 xiang4 ming2 shu1 yi4 。
- liang2 jian4 xu1 hun2 shi1 ， bi4 shang4 li3 ao2 ji4 。
- dan4 zhi1 kao3 shi4 ji4 ， he2 xia2 ping2 wen2 zi4 。
- qing1 yuan3 zhong1 gu3 su4 ， fu3 ya1 nan2 hai3 shi4 。
- tui4 zhi1 bian3 chao2 yang2 ， yi4 ceng2 jing1 ci3 di4 。
- zhuang4 sui4 feng2 ju4 feng1 ， lei2 dian4 zhu4 qi2 shi4 。
- wo3 lai2 xing4 wu2 yang4 ， tian2 ran2 bu4 you1 wei4 。
- xiang2 biao1 song4 qing1 fan1 ， mo4 yi3 he2 shen2 ci4 。
- ci3 gui1 hui4 you3 ri4 ， wei2 zhou1 jiu4 jin1 ci4 。
- dang1 wei2 xiao3 pan2 huan2 ， li4 lan3 chang2 su4 zhi4 。

## 注释

## 译文

## 赏析
