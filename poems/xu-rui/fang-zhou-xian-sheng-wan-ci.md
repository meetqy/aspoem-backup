---
id: xu-rui-fang-zhou-xian-sheng-wan-ci
title: 芳洲先生挽詞
titlePinyin: fang1 zhou1 xian1 sheng0 wan3 ci2
titleSlug: fang-zhou-xian-sheng-wan-ci
author: 徐瑞
authorPinyin: xu2 rui4
authorSlug: xu-rui
dynasty: 宋
dynastyPinyin: song4
dynastySlug: song
tags: []
---

## 正文

- 宇宙靈光在，山川爽氣銷。
- 天公奪此老，人望絕今朝。
- 蚤歲收名第，華章爛慶霄。
- 晚成端有待，穎出一何超。
- 風浪鰲山動，煙塵翠水遥。
- 退藏工用拙，小試略舒翹。
- 講學重師席，咨謀贊使軺。
- 奇書萃鐘鼎，雅道播咸韶。
- 匵美誰能賈，知音不恨焦。
- 瓜園秋寂寞，梅逕雪蕭條。
- 丘壑情深重，功名意自消。
- 春暉娛寢膳，夜雨樂朋僚。
- 老走違時好，深心託久要。
- 共期采杜若，幾度寄蘭苕。
- 每疾浮文陋，還驚末俗澆。
- 頹波回渺渺，古韻振寥寥。
- 舊夢南柯蟻，英魂東海潮。
- 凄凉留筆塚，零落付詩瓢。
- 戲墨人爭購，遺編手自標。
- 神交惟宋玉，哀意寓三招。

## 拼音

- yu3 zhou4 ling2 guang1 zai4 ， shan1 chuan1 shuang3 qi4 xiao1 。
- tian1 gong1 duo2 ci3 lao3 ， ren2 wang4 jue2 jin1 zhao1 。
- zao3 sui4 shou1 ming2 di4 ， hua2 zhang1 lan4 qing4 xiao1 。
- wan3 cheng2 duan1 you3 dai4 ， ying3 chu1 yi4 he2 chao1 。
- feng1 lang4 ao2 shan1 dong4 ， yan1 chen2 cui4 shui3 yao2 。
- tui4 cang2 gong1 yong4 zhuo1 ， xiao3 shi4 lüe4 shu1 qiao2 。
- jiang3 xue2 zhong4 shi1 xi2 ， zi1 mou2 zan4 shi3 yao2 。
- qi2 shu1 cui4 zhong1 ding3 ， ya3 dao4 bo1 xian2 shao2 。
- du2 mei3 shui2 neng2 jia3 ， zhi1 yin1 bu2 hen4 jiao1 。
- gua1 yuan2 qiu1 ji4 mo4 ， mei2 jing4 xue3 xiao1 tiao2 。
- qiu1 he4 qing2 shen1 zhong4 ， gong1 ming2 yi4 zi4 xiao1 。
- chun1 hui1 yu2 qin3 shan4 ， ye4 yu3 le4 peng2 liao2 。
- lao3 zou3 wei2 shi2 hao3 ， shen1 xin1 tuo1 jiu3 yao4 。
- gong4 qi1 cai3 du4 ruo4 ， ji1 du4 ji4 lan2 tiao2 。
- mei3 ji2 fu2 wen2 lou4 ， huan2 jing1 mo4 su2 jiao1 。
- tui2 bo1 hui2 miao3 miao3 ， gu3 yun4 zhen4 liao2 liao2 。
- jiu4 meng4 nan2 ke1 yi3 ， ying1 hun2 dong1 hai3 chao2 。
- qi1 liang2 liu2 bi3 zhong3 ， ling2 luo4 fu4 shi1 piao2 。
- xi4 mo4 ren2 zheng1 gou4 ， yi2 bian1 shou3 zi4 biao1 。
- shen2 jiao1 wei2 song4 yu4 ， ai1 yi4 yu4 san1 zhao1 。

## 注释

## 译文

## 赏析
