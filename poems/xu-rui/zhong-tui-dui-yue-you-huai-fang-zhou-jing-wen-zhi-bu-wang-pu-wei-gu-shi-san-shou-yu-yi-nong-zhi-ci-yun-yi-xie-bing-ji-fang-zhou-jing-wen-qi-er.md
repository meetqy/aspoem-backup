---
id: xu-rui-zhong-tui-dui-yue-you-huai-fang-zhou-jing-wen-zhi-bu-wang-pu-wei-gu-shi-san-shou-yu-yi-nong-zhi-ci-yun-yi-xie-bing-ji-fang-zhou-jing-wen-qi-er
title: 仲退對月有懷芳洲景文至不忘僕爲古詩三首語意濃至次韻以謝并寄芳洲景文  其二
titlePinyin: zhong4 tui4 dui4 yue4 you3 huai2 fang1 zhou1 jing3 wen2 zhi4 bu2 wang4 pu2 wei2 gu3 shi1 san1 shou3 yu3 yi4 nong2 zhi4 ci4 yun4 yi3 xie4 bing4 ji4 fang1 zhou1 jing3 wen2     qi2 er4
titleSlug: zhong-tui-dui-yue-you-huai-fang-zhou-jing-wen-zhi-bu-wang-pu-wei-gu-shi-san-shou-yu-yi-nong-zhi-ci-yun-yi-xie-bing-ji-fang-zhou-jing-wen-qi-er
author: 徐瑞
authorPinyin: xu2 rui4
authorSlug: xu-rui
dynasty: 宋
dynastyPinyin: song4
dynastySlug: song
tags: []
---

## 正文

- 景文大兄行，世念如浮雲。
- 自讀仲退詩，夜夜夢見君。
- 憶昨初識君，所見溢所聞。
- 促席傾底裏，談諧意彌勤。
- 尚論三湯公，剪燭夜達分。
- 共悲風流遠，纍纍北邙墳。
- 今年芝山聚，有感蘭亭文。
- 醉墨出三昧，逸氣凌鵝群。
- 茲聞賦遠遊，應接當紛紜。
- 中洲盛吟事，群公氣如焚。
- 勗哉爭長難，吾衰不能軍。

## 拼音

- jing3 wen2 da4 xiong1 xing2 ， shi4 nian4 ru2 fu2 yun2 。
- zi4 du2 zhong4 tui4 shi1 ， ye4 ye4 meng4 jian4 jun1 。
- yi4 zuo2 chu1 shi2 jun1 ， suo3 jian4 yi4 suo3 wen2 。
- cu4 xi2 qing1 di3 li3 ， tan2 xie2 yi4 mi2 qin2 。
- shang4 lun4 san1 tang1 gong1 ， jian3 zhu2 ye4 da2 fen1 。
- gong4 bei1 feng1 liu2 yuan3 ， lei2 lei2 bei3 mang2 fen2 。
- jin1 nian2 zhi1 shan1 ju4 ， you3 gan3 lan2 ting2 wen2 。
- zui4 mo4 chu1 san1 mei4 ， yi4 qi4 ling2 e2 qun2 。
- zi1 wen2 fu4 yuan3 you2 ， ying1 jie1 dang1 fen1 yun2 。
- zhong1 zhou1 sheng4 yin2 shi4 ， qun2 gong1 qi4 ru2 fen2 。
- xu4 zai1 zheng1 chang2 nan2 ， wu2 shuai1 bu4 neng2 jun1 。

## 注释

## 译文

## 赏析
