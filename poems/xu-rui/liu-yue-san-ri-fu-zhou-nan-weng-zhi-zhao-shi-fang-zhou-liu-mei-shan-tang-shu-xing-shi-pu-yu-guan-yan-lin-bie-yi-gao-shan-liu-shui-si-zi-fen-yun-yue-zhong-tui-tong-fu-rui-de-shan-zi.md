---
id: xu-rui-liu-yue-san-ri-fu-zhou-nan-weng-zhi-zhao-shi-fang-zhou-liu-mei-shan-tang-shu-xing-shi-pu-yu-guan-yan-lin-bie-yi-gao-shan-liu-shui-si-zi-fen-yun-yue-zhong-tui-tong-fu-rui-de-shan-zi
title: 六月三日赴周南翁之招時芳洲留梅山堂述行實僕與觀焉臨別以高山流水四字分韻約仲退同賦瑞得山字
titlePinyin: liu4 yue4 san1 ri4 fu4 zhou1 nan2 weng1 zhi1 zhao1 shi2 fang1 zhou1 liu2 mei2 shan1 tang2 shu4 xing2 shi2 pu2 yu3 guan1 yan1 lin2 bie2 yi3 gao1 shan1 liu2 shui3 si4 zi4 fen1 yun4 yue1 zhong4 tui4 tong2 fu4 rui4 de2 shan1 zi4
titleSlug: liu-yue-san-ri-fu-zhou-nan-weng-zhi-zhao-shi-fang-zhou-liu-mei-shan-tang-shu-xing-shi-pu-yu-guan-yan-lin-bie-yi-gao-shan-liu-shui-si-zi-fen-yun-yue-zhong-tui-tong-fu-rui-de-shan-zi
author: 徐瑞
authorPinyin: xu2 rui4
authorSlug: xu-rui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 人事恒有數，一聚百阻難。
- 朅來集斯堂，主客俱蕭閒。
- 明公圖不朽，盤礴筆墨間。
- 諏求逮耆耄，采錄及蒯菅。
- 論述本至公，不待潤與刪。
- 居然是傳信，可但起澆頑。
- 古今文章家，我粗窺一斑。
- 茲事未易言，千載有相關。
- 周旋得所願，欣快忘幽孱。
- 炎塵屏四野，清風洗沈瘝。
- 佳興殊未極，延緣念當還。
- 呼童夙嚴駕，東明映青山。

## 拼音

- ren2 shi4 heng2 you3 shu4 ， yi2 ju4 bai3 zu3 nan2 。
- qie4 lai2 ji2 si1 tang2 ， zhu3 ke4 ju4 xiao1 xian2 。
- ming2 gong1 tu2 bu4 xiu3 ， pan2 bo2 bi3 mo4 jian4 。
- zou1 qiu2 dai3 qi2 mao4 ， cai3 lu4 ji2 kuai3 jian1 。
- lun4 shu4 ben3 zhi4 gong1 ， bu2 dai4 run4 yu3 shan1 。
- ju1 ran2 shi4 chuan2 xin4 ， ke3 dan4 qi3 jiao1 wan2 。
- gu3 jin1 wen2 zhang1 jia1 ， wo3 cu1 kui1 yi4 ban1 。
- zi1 shi4 wei4 yi4 yan2 ， qian1 zai4 you3 xiang1 guan1 。
- zhou1 xuan2 de2 suo3 yuan4 ， xin1 kuai4 wang4 you1 chan2 。
- yan2 chen2 ping2 si4 ye3 ， qing1 feng1 xi3 shen3 guan1 。
- jia1 xing1 shu1 wei4 ji2 ， yan2 yuan2 nian4 dang1 huan2 。
- hu1 tong2 su4 yan2 jia4 ， dong1 ming2 ying4 qing1 shan1 。

## 注释

## 译文

## 赏析
