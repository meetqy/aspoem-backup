---
id: xu-rui-tian-yuan-qi-yi
title: 田園  其一
titlePinyin: tian2 yuan2     qi2 yi1
titleSlug: tian-yuan-qi-yi
author: 徐瑞
authorPinyin: xu2 rui4
authorSlug: xu-rui
dynasty: 宋
dynastyPinyin: song4
dynastySlug: song
tags: []
---

## 正文

- 結茅北山下，竹樹深以幽。
- 門前二頃田，躬耕遂吾謀。
- 東風二三月，綠水如潑油。
- 戴星事犁鉏，戮力期有秋。
- 經行彼何人，黄金絡馬頭。
- 停鞭略躊躇，爲問幾時休。
- 所得不償勞，胡不從我遊。
- 再拜謝行人，此意何綢繆。
- 相從良不惡，違己誠所羞。
- 卿宜用卿法，吾亦飯吾牛。

## 拼音

- jie2 mao2 bei3 shan1 xia4 ， zhu2 shu4 shen1 yi3 you1 。
- men2 qian2 er4 qing3 tian2 ， gong1 geng1 sui4 wu2 mou2 。
- dong1 feng1 er4 san1 yue4 ， lü4 shui3 ru2 po1 you2 。
- dai4 xing1 shi4 li2 chu2 ， lu4 li4 qi1 you3 qiu1 。
- jing1 xing2 bi3 he2 ren2 ， huang2 jin1 luo4 ma3 tou2 。
- ting2 bian1 lüe4 chou2 chu2 ， wei2 wen4 ji1 shi2 xiu1 。
- suo3 de2 bu4 chang2 lao2 ， hu2 bu4 cong2 wo3 you2 。
- zai4 bai4 xie4 xing2 ren2 ， ci3 yi4 he2 chou2 mou2 。
- xiang1 cong2 liang2 bu2 e4 ， wei2 ji3 cheng2 suo3 xiu1 。
- qing1 yi2 yong4 qing1 fa3 ， wu2 yi4 fan4 wu2 niu2 。

## 注释

## 译文

## 赏析
