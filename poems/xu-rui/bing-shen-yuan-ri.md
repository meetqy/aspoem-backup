---
id: xu-rui-bing-shen-yuan-ri
title: 丙申元日
titlePinyin: bing3 shen1 yuan2 ri4
titleSlug: bing-shen-yuan-ri
author: 徐瑞
authorPinyin: xu2 rui4
authorSlug: xu-rui
dynasty: 宋
dynastyPinyin: song4
dynastySlug: song
tags: []
---

## 正文

- 丙申正月初一日，巢君野人拈禿筆。
- 塗窗作鴉憶少年，不知老醜光陰疾。
- 退藏未了桑蠶繭，生涯僅似崖蜂蜜。
- 小兒怪我不同塵，進不能寸退盈尺。
- 豈知窮通自有命，我手可斷不書乞。
- 安道何事竟碎琴，管寧何意至割席。
- 五斗不換東籬菊，千戶寧如江陵橘。
- 蚊虻甕盎互起滅，歡樂幾何長鬰鬰。
- 我從方外得天游，始嘆世緣如沐漆。
- 縱橫妙用劍兩枝，出入無方馬一隻。
- 老師雲邊親授記，許我虛空轟霹靂。
- 東風吹動老虬枝，笑拂蒼髯雙眼碧。

## 拼音

- bing3 shen1 zheng1 yue4 chu1 yi1 ri4 ， chao2 jun1 ye3 ren2 nian1 tu1 bi3 。
- tu2 chuang1 zuo4 ya1 yi4 shao4 nian2 ， bu4 zhi1 lao3 chou3 guang1 yin1 ji2 。
- tui4 cang2 wei4 liao3 sang1 can2 jian3 ， sheng1 ya2 jin3 si4 ya2 feng1 mi4 。
- xiao3 er2 guai4 wo3 bu4 tong2 chen2 ， jin4 bu4 neng2 cun4 tui4 ying2 chi3 。
- qi3 zhi1 qiong2 tong1 zi4 you3 ming4 ， wo3 shou3 ke3 duan4 bu4 shu1 qi3 。
- an1 dao4 he2 shi4 jing4 sui4 qin2 ， guan3 ning2 he2 yi4 zhi4 ge1 xi2 。
- wu3 dou3 bu2 huan4 dong1 li2 ju2 ， qian1 hu4 ning2 ru2 jiang1 ling2 ju2 。
- wen2 meng2 weng4 ang4 hu4 qi3 mie4 ， huan1 le4 ji1 he2 chang2 yu4 yu4 。
- wo3 cong2 fang1 wai4 de2 tian1 you2 ， shi3 tan4 shi4 yuan2 ru2 mu4 qi1 。
- zong4 heng2 miao4 yong4 jian4 liang3 zhi1 ， chu1 ru4 wu2 fang1 ma3 yi4 zhi1 。
- lao3 shi1 yun2 bian1 qin1 shou4 ji4 ， xu1 wo3 xu1 kong1 hong1 pi1 li4 。
- dong1 feng1 chui1 dong4 lao3 qiu2 zhi1 ， xiao4 fu2 cang1 ran2 shuang1 yan3 bi4 。

## 注释

## 译文

## 赏析
