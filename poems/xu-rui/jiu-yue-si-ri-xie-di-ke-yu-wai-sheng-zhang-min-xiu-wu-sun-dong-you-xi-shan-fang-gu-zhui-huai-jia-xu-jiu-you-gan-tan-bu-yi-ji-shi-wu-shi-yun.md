---
id: xu-rui-jiu-yue-si-ri-xie-di-ke-yu-wai-sheng-zhang-min-xiu-wu-sun-dong-you-xi-shan-fang-gu-zhui-huai-jia-xu-jiu-you-gan-tan-bu-yi-ji-shi-wu-shi-yun
title: 九月四日偕弟可玉外甥張敏修吾孫棟游西山訪古追懷甲戌舊游感嘆不已紀事五十韻
titlePinyin: jiu3 yue4 si4 ri4 xie2 di4 ke3 yu4 wai4 sheng0 zhang1 min3 xiu1 wu2 sun1 dong4 you2 xi1 shan1 fang3 gu3 zhui1 huai2 jia3 xu1 jiu4 you2 gan3 tan4 bu4 yi3 ji4 shi4 wu3 shi2 yun4
titleSlug: jiu-yue-si-ri-xie-di-ke-yu-wai-sheng-zhang-min-xiu-wu-sun-dong-you-xi-shan-fang-gu-zhui-huai-jia-xu-jiu-you-gan-tan-bu-yi-ji-shi-wu-shi-yun
author: 徐瑞
authorPinyin: xu2 rui4
authorSlug: xu-rui
dynasty: 宋
dynastyPinyin: song4
dynastySlug: song
tags: []
---

## 正文

- 秋日清且厲，發興山西游。
- 步出錢塘門，纍纍但荒丘。
- 繁華歘消歇，王氣竟誰收。
- 寂寞石函橋，小水清淺流。
- 秦皇纜船處，螺髻現佛頭。
- 雖非凌雲像，雄偉亦罕儔。
- 開示一指禪，觀者領悟不。
- 作禮三皈依，將行復綢繆。
- 浮屠踞山巔，何年困鬰攸。
- 返步遵大路，叢薄新篁抽。
- 前有佛足泉，一竇清瀏瀏。
- 凄凉鄂王祠，墓道鎖松楸。
- 可憐忠烈魂，寄此土一抔。
- 遺像儼中堂，怒氣橫雙眸。
- 誤國彼何人，寸斬不足酬。
- 迤𨓦訪玉泉，泓澄湛靈湫。
- 老龍閟神蹤，金鱗自夷猶。
- 白詩揭楣間，三嘆歲月悠。
- 荆榛何王府，瓦礫誰家樓。
- 當年歌舞地，今縱羊與牛。
- 或爲少僧廬，或爲老圃耰。
- 徑趨九里松，吳筆勁且遒。
- 靈鷲號飛來，荒幻不可諏。
- 直北抵靈隠，殿宇壯岩陬。
- 高峰堪遠眺，欲上畏攙樓。
- 冷泉貯清寒，古木扶盤樛。
- 瀹茗鬒髪婦，呼猿白頭嫂。
- 岩洞千佛相，黄金飾琱鎪。
- 古人留姓字，興懷仰先猷。
- 但恨芳穢雜，殘缺難盡收。
- 面南歷三竺，氣象恰相侔。
- 山石劇犖确，竹樹含清幽。
- 蒼藤蔽白日，略彴臨清溝。
- 小憩流觴亭，飲泉雪入喉。
- 上竺擅翠密，嘯壑風颼飀。
- 修然白衣仙，坐閲塵世浮。
- 寺有野處碑，文章粲炳彪。
- 陸子亦有記，日晚讀不周。
- 匆匆回六橋，勝處難窮搜。
- 三賢堂久蕪，湖山跡空留。
- 玲瓏一片石，屹立獨忘憂。
- 遥睇孤山雲，高致希前修。
- 憶昔縱游賞，冰盤羅珍羞。
- 畫舫載娉婷，簫鼓擁俳優。
- 回首煙塵飛，四十又四秋。
- 朋儕愴丘首，桑海驚風漚。
- 山川無古今，撫事增羈愁。
- 買船絕湖歸，城市燈火稠。
- 同行二三子，小酌雜嘲謳。
- 詩成漸挂漏，醉墨如蟠虯。

## 拼音

- qiu1 ri4 qing1 qie3 li4 ， fa1 xing1 shan1 xi1 you2 。
- bu4 chu1 qian2 tang2 men2 ， lei2 lei2 dan4 huang1 qiu1 。
- fan2 hua2 xu1 xiao1 xie1 ， wang2 qi4 jing4 shui2 shou1 。
- ji4 mo4 shi2 han2 qiao2 ， xiao3 shui3 qing1 qian3 liu2 。
- qin2 huang2 lan3 chuan2 chu3 ， luo2 ji4 xian4 fo2 tou2 。
- sui1 fei1 ling2 yun2 xiang4 ， xiong2 wei3 yi4 han3 chou2 。
- kai1 shi4 yi4 zhi3 shan4 ， guan1 zhe3 ling3 wu4 bu4 。
- zuo4 li3 san1 gui1 yi1 ， jiang1 xing2 fu4 chou2 mou2 。
- fu2 tu2 ju4 shan1 dian1 ， he2 nian2 kun4 yu4 you1 。
- fan3 bu4 zun1 da4 lu4 ， cong2 bao2 xin1 huang2 chou1 。
- qian2 you3 fo2 zu2 quan2 ， yi2 dou4 qing1 liu2 liu2 。
- qi1 liang2 e4 wang2 ci2 ， mu4 dao4 suo3 song1 qiu1 。
- ke3 lian2 zhong1 lie4 hun2 ， ji4 ci3 tu3 yi4 pou2 。
- yi2 xiang4 yan3 zhong1 tang2 ， nu4 qi4 heng2 shuang1 mou2 。
- wu4 guo2 bi3 he2 ren2 ， cun4 zhan3 bu4 zu2 chou2 。
- yi3 𨓦 fang3 yu4 quan2 ， hong2 cheng2 zhan4 ling2 qiu1 。
- lao3 long2 bi4 shen2 zong1 ， jin1 lin2 zi4 yi2 you2 。
- bai2 shi1 jie1 mei2 jian4 ， san1 tan4 sui4 yue4 you1 。
- jing1 zhen1 he2 wang2 fu3 ， wa3 li4 shui2 jia1 lou2 。
- dang1 nian2 ge1 wu3 di4 ， jin1 zong4 yang2 yu3 niu2 。
- huo4 wei2 shao3 seng1 lu2 ， huo4 wei2 lao3 pu3 you1 。
- jing4 qu1 jiu3 li3 song1 ， wu2 bi3 jin4 qie3 qiu2 。
- ling2 jiu4 hao4 fei1 lai2 ， huang1 huan4 bu4 ke3 zou1 。
- zhi2 bei3 di3 ling2 yin3 ， dian4 yu3 zhuang4 yan2 zou1 。
- gao1 feng1 kan1 yuan3 tiao4 ， yu4 shang4 wei4 chan1 lou2 。
- leng3 quan2 zhu4 qing1 han2 ， gu3 mu4 fu2 pan2 jiu1 。
- yue4 ming2 zhen3 fa4 fu4 ， hu1 yuan2 bai2 tou2 sao3 。
- yan2 dong4 qian1 fo2 xiang1 ， huang2 jin1 shi4 diao1 sou1 。
- gu3 ren2 liu2 xing4 zi4 ， xing1 huai2 yang3 xian1 you2 。
- dan4 hen4 fang1 hui4 za2 ， can2 que1 nan2 jin4 shou1 。
- mian4 nan2 li4 san1 zhu2 ， qi4 xiang4 qia4 xiang1 mou2 。
- shan1 shi2 ju4 luo4 que4 ， zhu2 shu4 han2 qing1 you1 。
- cang1 teng2 bi4 bai2 ri4 ， lüe4 zhuo2 lin2 qing1 gou1 。
- xiao3 qi4 liu2 shang1 ting2 ， yin3 quan2 xue3 ru4 hou2 。
- shang4 zhu2 shan4 cui4 mi4 ， xiao4 he4 feng1 sou1 liu2 。
- xiu1 ran2 bai2 yi1 xian1 ， zuo4 yue4 chen2 shi4 fu2 。
- si4 you3 ye3 chu3 bei1 ， wen2 zhang1 can4 bing3 biao1 。
- lu4 zi3 yi4 you3 ji4 ， ri4 wan3 du2 bu4 zhou1 。
- cong1 cong1 hui2 liu4 qiao2 ， sheng4 chu3 nan2 qiong2 sou1 。
- san1 xian2 tang2 jiu3 wu2 ， hu2 shan1 ji4 kong1 liu2 。
- ling2 long2 yi2 pian4 shi2 ， yi4 li4 du2 wang4 you1 。
- yao2 di4 gu1 shan1 yun2 ， gao1 zhi4 xi1 qian2 xiu1 。
- yi4 xi1 zong4 you2 shang3 ， bing1 pan2 luo2 zhen1 xiu1 。
- hua4 fang3 zai4 ping1 ting2 ， xiao1 gu3 yong1 pai2 you1 。
- hui2 shou3 yan1 chen2 fei1 ， si4 shi2 you4 si4 qiu1 。
- peng2 chai2 chuang4 qiu1 shou3 ， sang1 hai3 jing1 feng1 ou1 。
- shan1 chuan1 wu2 gu3 jin1 ， fu3 shi4 zeng1 ji1 chou2 。
- mai3 chuan2 jue2 hu2 gui1 ， cheng2 shi4 deng1 huo3 chou2 。
- tong2 hang2 er4 san1 zi3 ， xiao3 zhuo2 za2 chao2 ou1 。
- shi1 cheng2 jian4 gua4 lou4 ， zui4 mo4 ru2 pan2 qiu2 。

## 注释

## 译文

## 赏析
