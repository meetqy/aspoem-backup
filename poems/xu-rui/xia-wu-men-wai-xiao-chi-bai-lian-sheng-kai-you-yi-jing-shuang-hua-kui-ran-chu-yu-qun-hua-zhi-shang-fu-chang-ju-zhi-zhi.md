---
id: xu-rui-xia-wu-men-wai-xiao-chi-bai-lian-sheng-kai-you-yi-jing-shuang-hua-kui-ran-chu-yu-qun-hua-zhi-shang-fu-chang-ju-zhi-zhi
title: 夏五門外小池白蓮盛開有一莖雙花巋然出于群花之上賦長句志之
titlePinyin: xia4 wu3 men2 wai4 xiao3 chi2 bai2 lian2 sheng4 kai1 you3 yi2 jing4 shuang1 hua1 kui1 ran2 chu1 yu2 qun2 hua1 zhi1 shang4 fu4 chang2 ju4 zhi4 zhi1
titleSlug: xia-wu-men-wai-xiao-chi-bai-lian-sheng-kai-you-yi-jing-shuang-hua-kui-ran-chu-yu-qun-hua-zhi-shang-fu-chang-ju-zhi-zhi
author: 徐瑞
authorPinyin: xu2 rui4
authorSlug: xu-rui
dynasty: 宋
dynastyPinyin: song4
dynastySlug: song
tags: []
---

## 正文

- 方塘風露清泠泠，萬荷嶷立森高青。
- 群花迎日各有態，一莖出水初亭亭。
- 雙苞並蒂發天巧，雕飾盡去殊瞻聽。
- 風標自是絕塵土，道氣直欲凌青冥。
- 恍然兩仙來帝庭，翠雲綠霧浮輜軿。
- 飄飄羽服共蕭散，隠隠水珮爭瓏玲。
- 同輿鄙笑岳及湛，專城彷彿石與丁。
- 看花何啻日千轉，屬辭含意行且停。
- 涪翁食蓮寄深感，如此妙質誰當銘。
- 我歌此詩百其聆，一洗千古脂粉腥。

## 拼音

- fang1 tang2 feng1 lu4 qing1 ling2 ling2 ， wan4 he2 yi2 li4 sen1 gao1 qing1 。
- qun2 hua1 ying2 ri4 ge4 you3 tai4 ， yi2 jing4 chu1 shui3 chu1 ting2 ting2 。
- shuang1 bao1 bing4 di4 fa1 tian1 qiao3 ， diao1 shi4 jin4 qu4 shu1 zhan1 ting1 。
- feng1 biao1 zi4 shi4 jue2 chen2 tu3 ， dao4 qi4 zhi2 yu4 ling2 qing1 ming2 。
- huang3 ran2 liang3 xian1 lai2 di4 ting2 ， cui4 yun2 lü4 wu4 fu2 zi1 ping2 。
- piao1 piao1 yu3 fu2 gong4 xiao1 san4 ， yin3 yin3 shui3 pei4 zheng1 long2 ling2 。
- tong2 yu2 bi3 xiao4 yue4 ji2 zhan4 ， zhuan1 cheng2 pang2 fu2 shi2 yu3 ding1 。
- kan4 hua1 he2 chi4 ri4 qian1 zhuan3 ， shu3 ci2 han2 yi4 xing2 qie3 ting2 。
- fu2 weng1 shi2 lian2 ji4 shen1 gan3 ， ru2 ci3 miao4 zhi4 shui2 dang1 ming2 。
- wo3 ge1 ci3 shi1 bai3 qi2 ling2 ， yi4 xi3 qian1 gu3 zhi1 fen3 xing1 。

## 注释

## 译文

## 赏析
