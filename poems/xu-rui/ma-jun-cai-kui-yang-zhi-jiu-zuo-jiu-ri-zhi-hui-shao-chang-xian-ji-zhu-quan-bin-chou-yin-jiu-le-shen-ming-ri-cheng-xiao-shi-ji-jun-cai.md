---
id: xu-rui-ma-jun-cai-kui-yang-zhi-jiu-zuo-jiu-ri-zhi-hui-shao-chang-xian-ji-zhu-quan-bin-chou-yin-jiu-le-shen-ming-ri-cheng-xiao-shi-ji-jun-cai
title: 馬君采刲羊置酒作九日之會少長咸集主勸賓酬飲酒樂甚明日成小詩寄君采
titlePinyin: ma3 jun1 cai3 kui1 yang2 zhi4 jiu3 zuo4 jiu3 ri4 zhi1 hui4 shao3 chang2 xian2 ji2 zhu3 quan4 bin1 chou2 yin3 jiu3 le4 shen4 ming2 ri4 cheng2 xiao3 shi1 ji4 jun1 cai3
titleSlug: ma-jun-cai-kui-yang-zhi-jiu-zuo-jiu-ri-zhi-hui-shao-chang-xian-ji-zhu-quan-bin-chou-yin-jiu-le-shen-ming-ri-cheng-xiao-shi-ji-jun-cai
author: 徐瑞
authorPinyin: xu2 rui4
authorSlug: xu-rui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 節序催成歲，朋曹阻異方。
- 幽懷興獨感，舉俗愛重陽。
- 有美珠灣客，能勤秋月章。
- 華堂開晚集，勝友侑清觴。
- 饌設羊肪白，杯持菊蘂黄。
- 髹盤行棗栗，甆玉進齏粻。
- 擊缶歌呼雜，飛觥賞罰忙。
- 群豪矜爪利，二老鬬身强。
- 且用酒爲日，何妨鬢欲霜。
- 風松薦琴石，水竹煉丹房。
- 境勝身宜適，心閒味自長。
- 明年應更健，此會未渠央。

## 拼音

- jie2 xu4 cui1 cheng2 sui4 ， peng2 cao2 zu3 yi4 fang1 。
- you1 huai2 xing1 du2 gan3 ， ju3 su2 ai4 zhong4 yang2 。
- you3 mei3 zhu1 wan1 ke4 ， neng2 qin2 qiu1 yue4 zhang1 。
- hua2 tang2 kai1 wan3 ji2 ， sheng4 you3 you4 qing1 shang1 。
- zhuan4 she4 yang2 fang2 bai2 ， bei1 chi2 ju2 rui3 huang2 。
- xiu1 pan2 xing2 zao3 li4 ， ci2 yu4 jin4 ji1 zhang1 。
- ji1 fou3 ge1 hu1 za2 ， fei1 gong1 shang3 fa2 mang2 。
- qun2 hao2 jin1 zhua3 li4 ， er4 lao3 dou4 shen1 qiang2 。
- qie3 yong4 jiu3 wei2 ri4 ， he2 fang2 bin4 yu4 shuang1 。
- feng1 song1 jian4 qin2 shi2 ， shui3 zhu2 lian4 dan1 fang2 。
- jing4 sheng4 shen1 yi2 shi4 ， xin1 xian2 wei4 zi4 chang2 。
- ming2 nian2 ying1 geng4 jian4 ， ci3 hui4 wei4 qu2 yang1 。

## 注释

## 译文

## 赏析
