---
id: xu-rui-lin-weng-wang-dao-ren-song-wu-yi-tu
title: 鄰翁王道人送武夷圖
titlePinyin: lin2 weng1 wang2 dao4 ren2 song4 wu3 yi2 tu2
titleSlug: lin-weng-wang-dao-ren-song-wu-yi-tu
author: 徐瑞
authorPinyin: xu2 rui4
authorSlug: xu-rui
dynasty: 宋
dynastyPinyin: song4
dynastySlug: song
tags: []
---

## 正文

- 客從建安歸，遺我武夷圖。
- 開圖掛素壁，風煙生座隅。
- 奇峰三十六，拔起凌天衢。
- 一水從中來，九折何縈紆。
- 想見岩壑間，縹緲藏仙都。
- 荒哉武與夷，遼遼不可呼。
- 尚聞雲谷仙，舊跡未深蕪。
- 櫂歌留絕唱，遺書鎮精廬。
- 高操誰能攀，幽致或可摹。
- 三年規一遊，神往形尤拘。
- 便須理行纏，勿遣歲月徂。
- 山靈有夙契，清風爲前驅。

## 拼音

- ke4 cong2 jian4 an1 gui1 ， yi2 wo3 wu3 yi2 tu2 。
- kai1 tu2 gua4 su4 bi4 ， feng1 yan1 sheng1 zuo4 yu2 。
- qi2 feng1 san1 shi2 liu4 ， ba2 qi3 ling2 tian1 qu2 。
- yi4 shui3 cong2 zhong1 lai2 ， jiu3 zhe2 he2 ying2 yu1 。
- xiang3 jian4 yan2 he4 jian4 ， piao3 miao3 cang2 xian1 du1 。
- huang1 zai1 wu3 yu3 yi2 ， liao2 liao2 bu4 ke3 hu1 。
- shang4 wen2 yun2 gu3 xian1 ， jiu4 ji4 wei4 shen1 wu2 。
- zhao4 ge1 liu2 jue2 chang4 ， yi2 shu1 zhen4 jing1 lu2 。
- gao1 cao1 shui2 neng2 pan1 ， you1 zhi4 huo4 ke3 mo2 。
- san1 nian2 gui1 yi4 you2 ， shen2 wang3 xing2 you2 ju1 。
- bian4 xu1 li3 xing2 chan2 ， wu4 qian3 sui4 yue4 cu2 。
- shan1 ling2 you3 su4 qi4 ， qing1 feng1 wei2 qian2 qu1 。

## 注释

## 译文

## 赏析
