---
id: xu-rui-ji-hai-er-yue-zhong-tui-ji-tao-hua-xue-chang-he-shi-juan-ci-yun
title: 己亥二月仲退寄桃花雪倡和詩卷次韻
titlePinyin: ji3 hai4 er4 yue4 zhong4 tui4 ji4 tao2 hua1 xue3 chang4 he2 shi1 juan4 ci4 yun4
titleSlug: ji-hai-er-yue-zhong-tui-ji-tao-hua-xue-chang-he-shi-juan-ci-yun
author: 徐瑞
authorPinyin: xu2 rui4
authorSlug: xu-rui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 天公笑子成詩顛，雕琢肝腎窮歲年。
- 桃自成蹊天何言，桃開雪落無媸妍。
- 我呼斗酒看花飲，酒酣停杯爲問天。
- 正色蒼蒼以意對，癡人說夢真可憐。
- 陰陽迭運有饒乏，化機妙斡存經權。
- 茫茫下土汩聲色，九河翻倒不足湔。
- 偶然相值等戲劇，過眼變滅如飛煙。
- 炎天梅蘂發冷趣，冬月齏韭誇賓筵。
- 天時人事古如此，水陸何必病車船。
- 萼華阿母在何許，若事狡獪奚其仙。
- 莫將幻語駭聾俗，東風有恨應難傳。
- 還君此卷三嘆息，坐看綠色歸平田。

## 拼音

- tian1 gong1 xiao4 zi3 cheng2 shi1 dian1 ， diao1 zhuo2 gan1 shen4 qiong2 sui4 nian2 。
- tao2 zi4 cheng2 qi1 tian1 he2 yan2 ， tao2 kai1 xue3 luo4 wu2 chi1 yan2 。
- wo3 hu1 dou4 jiu3 kan4 hua1 yin3 ， jiu3 han1 ting2 bei1 wei2 wen4 tian1 。
- zheng4 se4 cang1 cang1 yi3 yi4 dui4 ， chi1 ren2 shuo1 meng4 zhen1 ke3 lian2 。
- yin1 yang2 die2 yun4 you3 rao2 fa2 ， hua4 ji1 miao4 wo4 cun2 jing1 quan2 。
- mang2 mang2 xia4 tu3 gu3 sheng1 se4 ， jiu3 he2 fan1 dao3 bu4 zu2 jian1 。
- ou3 ran2 xiang1 zhi2 deng3 xi4 ju4 ， guo4 yan3 bian4 mie4 ru2 fei1 yan1 。
- yan2 tian1 mei2 rui3 fa1 leng3 qu4 ， dong1 yue4 ji1 jiu3 kua1 bin1 yan2 。
- tian1 shi2 ren2 shi4 gu3 ru2 ci3 ， shui3 lu4 he2 bi4 bing4 ju1 chuan2 。
- e4 hua2 a1 mu3 zai4 he2 xu1 ， ruo4 shi4 jiao3 kuai4 xi1 qi2 xian1 。
- mo4 jiang1 huan4 yu3 hai4 long2 su2 ， dong1 feng1 you3 hen4 ying1 nan2 chuan2 。
- huan2 jun1 ci3 juan4 san1 tan4 xi1 ， zuo4 kan4 lü4 se4 gui1 ping2 tian2 。

## 注释

## 译文

## 赏析
