---
id: xu-rui-xin-chou-jiu-yue-shi-er-yu-fang-zhou-liu-su-ya-shan-tang-sui-qie-zhou-yi-fang-zhou-zai-wang-fu-gu-shi-shi-er-yun-feng-ji-ren-yin-jiu-yue-shi-yi-ri-ye
title: 辛丑九月十二與芳洲留宿雅山堂歲且周矣芳洲再往賦古詩十二韻奉寄壬寅九月十一日也
titlePinyin: xin1 chou3 jiu3 yue4 shi2 er4 yu3 fang1 zhou1 liu2 su4 ya3 shan1 tang2 sui4 qie3 zhou1 yi3 fang1 zhou1 zai4 wang3 fu4 gu3 shi1 shi2 er4 yun4 feng4 ji4 ren2 yin2 jiu3 yue4 shi2 yi1 ri4 ye3
titleSlug: xin-chou-jiu-yue-shi-er-yu-fang-zhou-liu-su-ya-shan-tang-sui-qie-zhou-yi-fang-zhou-zai-wang-fu-gu-shi-shi-er-yun-feng-ji-ren-yin-jiu-yue-shi-yi-ri-ye
author: 徐瑞
authorPinyin: xu2 rui4
authorSlug: xu-rui
dynasty: 宋
dynastyPinyin: song4
dynastySlug: song
tags: []
---

## 正文

- 山林或塵土，城郭無市譁。
- 境勝固繇人，況是詩書家。
- 小齋貯虛明，景物亦可嘉。
- 怪石卧屭贔，修藤綰龍蛇。
- 清泉纖纖草，小樹疏疏花。
- 主人古衣冠，宴坐勝紛華。
- 群從儼連璧，學子鏗衝牙。
- 喜我味稍同，下榻煮秋茶。
- 道充韻更長，身退心自遐。
- 豈惟擅清致，當在勒與差。
- 別來入夢頻，急景令人嗟。
- 寄詩寫幽懷，勿與世俗誇。

## 拼音

- shan1 lin2 huo4 chen2 tu3 ， cheng2 guo1 wu2 shi4 hua2 。
- jing4 sheng4 gu4 yao2 ren2 ， kuang4 shi4 shi1 shu1 jia1 。
- xiao3 zhai1 zhu4 xu1 ming2 ， jing3 wu4 yi4 ke3 jia1 。
- guai4 shi2 wo4 xi4 bi4 ， xiu1 teng2 wan3 long2 she2 。
- qing1 quan2 xian1 xian1 cao3 ， xiao3 shu4 shu1 shu1 hua1 。
- zhu3 ren2 gu3 yi1 guan1 ， yan4 zuo4 sheng4 fen1 hua2 。
- qun2 cong2 yan3 lian2 bi4 ， xue2 zi3 keng1 chong1 ya2 。
- xi3 wo3 wei4 shao1 tong2 ， xia4 ta4 zhu3 qiu1 cha2 。
- dao4 chong1 yun4 geng4 chang2 ， shen1 tui4 xin1 zi4 xia2 。
- qi3 wei2 shan4 qing1 zhi4 ， dang1 zai4 le4 yu3 cha4 。
- bie2 lai2 ru4 meng4 bin1 ， ji2 jing3 ling4 ren2 jie1 。
- ji4 shi1 xie3 you1 huai2 ， wu4 yu3 shi4 su2 kua1 。

## 注释

## 译文

## 赏析
