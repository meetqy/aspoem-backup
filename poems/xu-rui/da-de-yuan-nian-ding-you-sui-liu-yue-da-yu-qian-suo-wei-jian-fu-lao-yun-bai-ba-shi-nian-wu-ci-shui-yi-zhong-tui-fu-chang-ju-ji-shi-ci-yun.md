---
id: xu-rui-da-de-yuan-nian-ding-you-sui-liu-yue-da-yu-qian-suo-wei-jian-fu-lao-yun-bai-ba-shi-nian-wu-ci-shui-yi-zhong-tui-fu-chang-ju-ji-shi-ci-yun
title: 大德元年丁酉歲六月大雨前所未見父老云百八十年無此水矣仲退賦長句紀事次韻
titlePinyin: da4 de2 yuan2 nian2 ding1 you3 sui4 liu4 yue4 da4 yu3 qian2 suo3 wei4 jian4 fu4 lao3 yun2 bai3 ba1 shi2 nian2 wu2 ci3 shui3 yi3 zhong4 tui4 fu4 chang2 ju4 ji4 shi4 ci4 yun4
titleSlug: da-de-yuan-nian-ding-you-sui-liu-yue-da-yu-qian-suo-wei-jian-fu-lao-yun-bai-ba-shi-nian-wu-ci-shui-yi-zhong-tui-fu-chang-ju-ji-shi-ci-yun
author: 徐瑞
authorPinyin: xu2 rui4
authorSlug: xu-rui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 曾將太乙推主客，不眠坐數蓮花滴。
- 今年春夏甲子雨，白髪無端爲憂國。
- 乘船入市讖不虛，平陸成江勢何斥。
- 乃當六月初五夜，天意冥冥難察識。
- 直疑女媧功未完，石破天穿地維折。
- 飛廉上助澎湃威，馮夷不闢泉源脈。
- 城中魚鱉混生人，樓堞瀰漫不計尺。
- 彭城當年二丈八，蘇公隄衛無遺蹟。
- 喜聞賢守力賑濟，安得神人拔其塞。
- 不然帝復陸渾怨，特遣五龍施此溺。

## 拼音

- ceng2 jiang1 tai4 yi3 tui1 zhu3 ke4 ， bu4 mian2 zuo4 shu4 lian2 hua1 di1 。
- jin1 nian2 chun1 xia4 jia3 zi3 yu3 ， bai2 fa4 wu2 duan1 wei2 you1 guo2 。
- cheng2 chuan2 ru4 shi4 chen4 bu4 xu1 ， ping2 lu4 cheng2 jiang1 shi4 he2 chi4 。
- nai3 dang1 liu4 yue4 chu1 wu3 ye4 ， tian1 yi4 ming2 ming2 nan2 cha2 shi2 。
- zhi2 yi2 nü3 wa1 gong1 wei4 wan2 ， shi2 po4 tian1 chuan1 di4 wei2 zhe2 。
- fei1 lian2 shang4 zhu4 peng2 pai4 wei1 ， feng2 yi2 bu2 pi4 quan2 yuan2 mai4 。
- cheng2 zhong1 yu2 bie1 hun4 sheng1 ren2 ， lou2 die2 mi2 man4 bu2 ji4 chi3 。
- peng2 cheng2 dang1 nian2 er4 zhang4 ba1 ， su1 gong1 di1 wei4 wu2 yi2 ji4 。
- xi3 wen2 xian2 shou3 li4 zhen4 ji4 ， an1 de2 shen2 ren2 ba2 qi2 sai1 。
- bu4 ran2 di4 fu4 lu4 hun2 yuan4 ， te4 qian3 wu3 long2 shi1 ci3 ni4 。

## 注释

## 译文

## 赏析
