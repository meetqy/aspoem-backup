---
id: xu-rui-zhong-tui-dui-yue-you-huai-fang-zhou-jing-wen-zhi-bu-wang-pu-wei-gu-shi-san-shou-yu-yi-nong-zhi-ci-yun-yi-xie-bing-ji-fang-zhou-jing-wen-qi-san
title: 仲退對月有懷芳洲景文至不忘僕爲古詩三首語意濃至次韻以謝并寄芳洲景文  其三
titlePinyin: zhong4 tui4 dui4 yue4 you3 huai2 fang1 zhou1 jing3 wen2 zhi4 bu2 wang4 pu2 wei2 gu3 shi1 san1 shou3 yu3 yi4 nong2 zhi4 ci4 yun4 yi3 xie4 bing4 ji4 fang1 zhou1 jing3 wen2     qi2 san1
titleSlug: zhong-tui-dui-yue-you-huai-fang-zhou-jing-wen-zhi-bu-wang-pu-wei-gu-shi-san-shou-yu-yi-nong-zhi-ci-yun-yi-xie-bing-ji-fang-zhou-jing-wen-qi-san
author: 徐瑞
authorPinyin: xu2 rui4
authorSlug: xu-rui
dynasty: 宋
dynastyPinyin: song4
dynastySlug: song
tags: []
---

## 正文

- 丈夫貴意氣，豈必在合并。
- 琅琅對月篇，中有伐木聲。
- 夫子黎湯流，事事誇奇情。
- 未忘雷張舊，蒯綆媿青萍。
- 向來在匣時，雌雄互悲鳴。
- 分離未云遠，涇渭判濁清。
- 精靈諒密契，歲月空崢嶸。
- 吾方師漆園，因劍論養生。
- 時時呼斗酒，磊落澆使平。

## 拼音

- zhang4 fu0 gui4 yi4 qi4 ， qi3 bi4 zai4 he2 bing4 。
- lang2 lang2 dui4 yue4 pian1 ， zhong1 you3 fa2 mu4 sheng1 。
- fu1 zi3 li2 tang1 liu2 ， shi4 shi4 kua1 qi2 qing2 。
- wei4 wang4 lei2 zhang1 jiu4 ， kuai3 geng3 kui4 qing1 ping2 。
- xiang4 lai2 zai4 xia2 shi2 ， ci2 xiong2 hu4 bei1 ming2 。
- fen1 li2 wei4 yun2 yuan3 ， jing1 wei4 pan4 zhuo2 qing1 。
- jing1 ling2 liang4 mi4 qi4 ， sui4 yue4 kong1 zheng1 rong2 。
- wu2 fang1 shi1 qi1 yuan2 ， yin1 jian4 lun4 yang3 sheng1 。
- shi2 shi2 hu1 dou4 jiu3 ， lei3 luo4 jiao1 shi3 ping2 。

## 注释

## 译文

## 赏析
