---
id: xu-rui-yu-jing-ke-shi-wang-zi-ming-zhu-jun-da-xue-shi-juan-ci-yun
title: 余敬可示汪子明諸君大雪詩卷次韻
titlePinyin: yu2 jing4 ke3 shi4 wang1 zi0 ming2 zhu1 jun1 da4 xue3 shi1 juan4 ci4 yun4
titleSlug: yu-jing-ke-shi-wang-zi-ming-zhu-jun-da-xue-shi-juan-ci-yun
author: 徐瑞
authorPinyin: xu2 rui4
authorSlug: xu-rui
dynasty: 宋
dynastyPinyin: song4
dynastySlug: song
tags: []
---

## 正文

- 當年聚星堂上雪，醉翁一時盛賓客。
- 賦詩下令自作古，寸鐵不持渠戰白。
- 坡翁晚出繼風流，號令尤嚴筆尤特。
- 兩翁高蹈二百年，對雪興懷足悲悅。
- 癡雲漠漠落未已，忍聽窮闍嗟困踣。
- 寒江短艇釣空濛，孤城暮角傳嗚咽。
- 獵徒原上肆鷹犬，幽士坐窗唯一默。
- 豪門夜釂不知旦，粧樓曉鏡驚明豁。
- 眼前種種總堪詩，歐蘇故事成闊絕。
- 劃聞雲君出新語，字如瘦竹行欹仄。
- 臨湖道人口業在，宛然箎仲賡塤伯。
- 何如松下觀幻質，仰天大笑累墮幘。
- 吾家兒女況能貧，海圖爭把波濤拆。

## 拼音

- dang1 nian2 ju4 xing1 tang2 shang4 xue3 ， zui4 weng1 yi4 shi2 sheng4 bin1 ke4 。
- fu4 shi1 xia4 ling4 zi4 zuo4 gu3 ， cun4 tie3 bu4 chi2 qu2 zhan4 bai2 。
- po1 weng1 wan3 chu1 ji4 feng1 liu2 ， hao4 ling4 you2 yan2 bi3 you2 te4 。
- liang3 weng1 gao1 dao3 er4 bai3 nian2 ， dui4 xue3 xing1 huai2 zu2 bei1 yue4 。
- chi1 yun2 mo4 mo4 luo4 wei4 yi3 ， ren3 ting1 qiong2 du1 jie1 kun4 bo2 。
- han2 jiang1 duan3 ting3 diao4 kong1 meng2 ， gu1 cheng2 mu4 jiao3 chuan2 wu1 yan4 。
- lie4 tu2 yuan2 shang4 si4 ying1 quan3 ， you1 shi4 zuo4 chuang1 wei2 yi1 mo4 。
- hao2 men2 ye4 jiao4 bu4 zhi1 dan4 ， zhuang1 lou2 xiao3 jing4 jing1 ming2 huo1 。
- yan3 qian2 zhong3 zhong3 zong3 kan1 shi1 ， ou1 su1 gu4 shi0 cheng2 kuo4 jue2 。
- hua2 wen2 yun2 jun1 chu1 xin1 yu3 ， zi4 ru2 shou4 zhu2 xing2 qi1 ze4 。
- lin2 hu2 dao4 ren2 kou3 ye4 zai4 ， wan3 ran2 chi2 zhong4 geng1 xun1 bo2 。
- he2 ru2 song1 xia4 guan1 huan4 zhi4 ， yang3 tian1 da4 xiao4 lei4 duo4 ze2 。
- wu2 jia1 er2 nü3 kuang4 neng2 pin2 ， hai3 tu2 zheng1 ba3 bo1 tao1 chai1 。

## 注释

## 译文

## 赏析
