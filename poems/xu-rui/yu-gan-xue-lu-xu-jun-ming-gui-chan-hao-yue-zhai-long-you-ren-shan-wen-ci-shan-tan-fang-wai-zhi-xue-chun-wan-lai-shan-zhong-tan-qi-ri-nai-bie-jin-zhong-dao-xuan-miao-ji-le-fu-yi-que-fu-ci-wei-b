---
id: xu-rui-yu-gan-xue-lu-xu-jun-ming-gui-chan-hao-yue-zhai-long-you-ren-shan-wen-ci-shan-tan-fang-wai-zhi-xue-chun-wan-lai-shan-zhong-tan-qi-ri-nai-bie-jin-zhong-dao-xuan-miao-ji-le-fu-yi-que-fu-ci-wei-bie
title: 餘干學錄徐君名桂蟾號月齋龍游人善文詞善談方外之學春晚來山中談七日乃別今重到玄妙寄樂府一闋賦此爲別
titlePinyin: yu2 gan1 xue2 lu4 xu2 jun1 ming2 gui4 chan2 hao4 yue4 zhai1 long2 you2 ren2 shan4 wen2 ci2 shan4 tan2 fang1 wai4 zhi1 xue2 chun1 wan3 lai2 shan1 zhong1 tan2 qi1 ri4 nai3 bie2 jin1 zhong4 dao4 xuan2 miao4 ji4 le4 fu3 yi2 que4 fu4 ci3 wei2 bie2
titleSlug: yu-gan-xue-lu-xu-jun-ming-gui-chan-hao-yue-zhai-long-you-ren-shan-wen-ci-shan-tan-fang-wai-zhi-xue-chun-wan-lai-shan-zhong-tan-qi-ri-nai-bie-jin-zhong-dao-xuan-miao-ji-le-fu-yi-que-fu-ci-wei-bie
author: 徐瑞
authorPinyin: xu2 rui4
authorSlug: xu-rui
dynasty: 宋
dynastyPinyin: song4
dynastySlug: song
tags: []
---

## 正文

- 博雅南州士，風流小隠仙。
- 橫經越水夢，會弁鵲湖緣。
- 蕩蕩乾坤理，明明日月懸。
- 鈎深發奇藴，觀象洞真詮。
- 不謂宗盟合，能令古道還。
- 肯來留七日，遽別半年。
- 流水高山趣，陽春白雪篇。
- 朗吟驚玉立，抱玩美珠連。
- 更憶彈馮鋏，兼懷訪戴船。
- 續貂吾豈敢，韞匵爾宜專。
- 老驥思騰櫪，潜鱗樂在淵。
- 邯鄲正炊黍，黄石有遺編。
- 撫己懷難盡，忘言意已傳。
- 會同速風馭，去採華山蓮。

## 拼音

- bo2 ya3 nan2 zhou1 shi4 ， feng1 liu2 xiao3 yin3 xian1 。
- heng2 jing1 yue4 shui3 meng4 ， hui4 bian4 que4 hu2 yuan2 。
- dang4 dang4 qian2 kun1 li3 ， ming2 ming2 ri4 yue4 xuan2 。
- gou1 shen1 fa1 qi2 yun4 ， guan1 xiang4 dong4 zhen1 quan2 。
- bu2 wei4 zong1 meng2 he2 ， neng2 ling4 gu3 dao4 huan2 。
- ken3 lai2 liu2 qi1 ri4 ， ju4 bie2 ban4 nian2 。
- liu2 shui3 gao1 shan1 qu4 ， yang2 chun1 bai2 xue3 pian1 。
- lang3 yin2 jing1 yu4 li4 ， bao4 wan2 mei3 zhu1 lian2 。
- geng4 yi4 dan4 feng2 jia2 ， jian1 huai2 fang3 dai4 chuan2 。
- xu4 diao1 wu2 qi3 gan3 ， yun4 du2 er3 yi2 zhuan1 。
- lao3 ji4 si1 teng2 li4 ， qian2 lin2 le4 zai4 yuan1 。
- han2 dan1 zheng4 chui1 shu3 ， huang2 shi2 you3 yi2 bian1 。
- fu3 ji3 huai2 nan2 jin4 ， wang4 yan2 yi4 yi3 chuan2 。
- hui4 tong2 su4 feng1 yu4 ， qu4 cai3 hua2 shan1 lian2 。

## 注释

## 译文

## 赏析
