---
id: hui-neng-xiu-xing-song
title: 修行頌
titlePinyin: xiu1 xing2 song4
titleSlug: xiu-xing-song
author: 慧能
authorPinyin: hui4 neng2
authorSlug: hui-neng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 說通及心通，如日處虛空。
- 惟傳頓教法，出世破邪宗。
- 教即無頓漸，迷悟有遲疾。
- 若學頓教法，愚人不可悉。
- 說即須萬般，合離還歸一。
- 煩惱暗宅中，常須生惠日。
- 邪來因煩惱，正來煩惱除。
- 邪正悉不用，清淨至無餘。
- 菩提本清淨，起心即是妄。
- 淨性在妄中，但正除三障。
- 世間若修道，一切盡不妨。
- 常見自己過，與道即相當。
- 色類自有道，離道別覓道。
- 覓道不見道，到頭還自惱。
- 若欲見真道，行正即是道。
- 自若無正心，暗行不見道。
- 若真修道人，不見世間過。
- 若見世間非，自非却是左。
- 他非我無罪，我非自有罪。
- 但自去非心，打破煩惱碎。
- 若欲化愚人，是須有方便。
- 勿令彼有疑，即有菩提現。
- 法元在世間，於世出世間。
- 勿離世間上，外求出世間。
- 邪見是世間，正見出世間。
- 邪正悉打却，菩提性宛然。
- 此但是頓教，亦名爲大乘。
- 迷來經累劫，悟則剎那間。
- （同前）。

## 拼音

- shuo1 tong1 ji2 xin1 tong1 ， ru2 ri4 chu3 xu1 kong1 。
- wei2 chuan2 dun4 jiao4 fa3 ， chu1 shi4 po4 xie2 zong1 。
- jiao4 ji2 wu2 dun4 jian4 ， mi2 wu4 you3 chi2 ji2 。
- ruo4 xue2 dun4 jiao4 fa3 ， yu2 ren2 bu4 ke3 xi1 。
- shuo1 ji2 xu1 wan4 ban1 ， he2 li2 huan2 gui1 yi1 。
- fan2 nao3 an4 zhai2 zhong1 ， chang2 xu1 sheng1 hui4 ri4 。
- xie2 lai2 yin1 fan2 nao3 ， zheng4 lai2 fan2 nao3 chu2 。
- xie2 zheng4 xi1 bu2 yong4 ， qing1 jing4 zhi4 wu2 yu2 。
- pu2 ti2 ben3 qing1 jing4 ， qi3 xin1 ji2 shi4 wang4 。
- jing4 xing4 zai4 wang4 zhong1 ， dan4 zheng4 chu2 san1 zhang4 。
- shi4 jian4 ruo4 xiu1 dao4 ， yi2 qie4 jin4 bu4 fang2 。
- chang2 jian4 zi4 ji3 guo4 ， yu3 dao4 ji2 xiang1 dang1 。
- se4 lei4 zi4 you3 dao4 ， li2 dao4 bie2 mi4 dao4 。
- mi4 dao4 bu2 jian4 dao4 ， dao4 tou2 huan2 zi4 nao3 。
- ruo4 yu4 jian4 zhen1 dao4 ， xing2 zheng4 ji2 shi4 dao4 。
- zi4 ruo4 wu2 zheng4 xin1 ， an4 xing2 bu2 jian4 dao4 。
- ruo4 zhen1 xiu1 dao4 ren2 ， bu2 jian4 shi4 jian4 guo4 。
- ruo4 jian4 shi4 jian4 fei1 ， zi4 fei1 que4 shi4 zuo3 。
- ta1 fei1 wo3 wu2 zui4 ， wo3 fei1 zi4 you3 zui4 。
- dan4 zi4 qu4 fei1 xin1 ， da3 po4 fan2 nao3 sui4 。
- ruo4 yu4 hua4 yu2 ren2 ， shi4 xu1 you3 fang1 bian4 。
- wu4 ling4 bi3 you3 yi2 ， ji2 you3 pu2 ti2 xian4 。
- fa3 yuan2 zai4 shi4 jian4 ， wu1 shi4 chu1 shi4 jian4 。
- wu4 li2 shi4 jian4 shang4 ， wai4 qiu2 chu1 shi4 jian4 。
- xie2 jian4 shi4 shi4 jian4 ， zheng4 jian4 chu1 shi4 jian4 。
- xie2 zheng4 xi1 da3 que4 ， pu2 ti2 xing4 wan3 ran2 。
- ci3 dan4 shi4 dun4 jiao4 ， yi4 ming2 wei2 da4 cheng2 。
- mi2 lai2 jing1 lei4 jie2 ， wu4 ze2 cha4 na4 jian4 。
- （ tong2 qian2 ）。

## 注释

## 译文

## 赏析
