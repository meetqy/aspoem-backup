---
id: shi-ze-chong-si-kong-shan-ge
title: 司空山歌
titlePinyin: si1 kong1 shan1 ge1
titleSlug: si-kong-shan-ge
author: 釋擇崇
authorPinyin: shi4 ze2 chong2
authorSlug: shi-ze-chong
dynasty: 宋
dynastyPinyin: song4
dynastySlug: song
tags: []
---

## 正文

- 司空山，在雲外，時人到得方自在。
- 我今隨力幸登臨，四顧巍巍無向背。
- 絕遮攔，難比況，千山萬山齊恃仰。
- 九夏炎炎雪正飛，三冬颯颯華初放。
- 春不榮，秋不落，隱隱昭昭倚寥廓。
- 直下人間咫尺間，欲上之人難措腳。
- 人跡絕，野境寬，觸事無能懶散便。
- 有時向日巖前坐，有時乘困日高眠。
- 不學禪，不修道，只麽騰騰恣顛倒。
- 百種無求箇野人，隨分隨緣能作造。
- 不從他，不覓己，一句靈靈萬緣裏。
- 自從識得祖師關，歷歷明明此爲始。
- 無妙名，無忌諱，來者向渠只麽是。
- 任你千般與萬般，何曾出得箇些子。
- 分明說報知音，目炙風吹不用尋。
- 須彌南畔相逢著，積翠臺邊旨更深。
- 旨更深，誰會得，東村王老眼前黑。
- 李四張三不信伊，問盡鄰家轉疑惑。
- 轉疑惑，不較多，爲君吟作司空歌。
- 宮商角徵任吹唱，角徵宮商爭奈何。

## 拼音

- si1 kong1 shan1 ， zai4 yun2 wai4 ， shi2 ren2 dao4 de2 fang1 zi4 zai4 。
- wo3 jin1 sui2 li4 xing4 deng1 lin2 ， si4 gu4 wei1 wei1 wu2 xiang4 bei4 。
- jue2 zhe1 lan2 ， nan2 bi3 kuang4 ， qian1 shan1 wan4 shan1 qi2 shi4 yang3 。
- jiu3 xia4 yan2 yan2 xue3 zheng4 fei1 ， san1 dong1 sa4 sa4 hua2 chu1 fang4 。
- chun1 bu4 rong2 ， qiu1 bu2 luo4 ， yin3 yin3 zhao1 zhao1 yi3 liao2 kuo4 。
- zhi2 xia4 ren2 jian4 zhi3 chi3 jian4 ， yu4 shang4 zhi1 ren2 nan2 cuo4 jiao3 。
- ren2 ji4 jue2 ， ye3 jing4 kuan1 ， chu4 shi4 wu2 neng2 lan3 san4 bian4 。
- you3 shi2 xiang4 ri4 yan2 qian2 zuo4 ， you3 shi2 cheng2 kun4 ri4 gao1 mian2 。
- bu4 xue2 shan4 ， bu4 xiu1 dao4 ， zhi1 mo2 teng2 teng2 zi4 dian1 dao3 。
- bai3 zhong3 wu2 qiu2 ge4 ye3 ren2 ， sui2 fen1 sui2 yuan2 neng2 zuo4 zao4 。
- bu4 cong2 ta1 ， bu2 mi4 ji3 ， yi2 ju4 ling2 ling2 wan4 yuan2 li3 。
- zi4 cong2 shi2 de2 zu3 shi1 guan1 ， li4 li4 ming2 ming2 ci3 wei2 shi3 。
- wu2 miao4 ming2 ， wu2 ji4 hui4 ， lai2 zhe3 xiang4 qu2 zhi1 mo2 shi4 。
- ren4 ni3 qian1 ban1 yu3 wan4 ban1 ， he2 ceng2 chu1 de2 ge4 xie1 zi3 。
- fen1 ming2 shuo1 bao4 zhi1 yin1 ， mu4 zhi4 feng1 chui1 bu2 yong4 xun2 。
- xu1 mi2 nan2 pan4 xiang1 feng2 zhu4 ， ji1 cui4 tai2 bian1 zhi3 geng4 shen1 。
- zhi3 geng4 shen1 ， shui2 hui4 de2 ， dong1 cun1 wang2 lao3 yan3 qian2 hei1 。
- li3 si4 zhang1 san1 bu2 xin4 yi1 ， wen4 jin4 lin2 jia1 zhuan3 yi2 huo4 。
- zhuan3 yi2 huo4 ， bu2 jiao4 duo1 ， wei2 jun1 yin2 zuo4 si1 kong1 ge1 。
- gong1 shang1 jiao3 zhi3 ren4 chui1 chang4 ， jiao3 zhi3 gong1 shang1 zheng1 nai4 he2 。

## 注释

## 译文

## 赏析
