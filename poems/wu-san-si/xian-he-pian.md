---
id: wu-san-si-xian-he-pian
title: 仙鶴篇
titlePinyin: xian1 he4 pian1
titleSlug: xian-he-pian
author: 武三思
authorPinyin: wu3 san1 si1
authorSlug: wu-san-si
dynasty: 唐
dynastyPinyin: tang2
dynastySlug: tang
tags: [] 
---

## 正文

- 白鶴乘空何處來？青田紫蓋本相依。
- 緱山七月雖長去，遼水千年會憶歸。
- 緱山杳杳翔寥廓，遼水纍纍歎城郭。
- 經隨羽客步丹丘，曾逐仙人遊碧落。
- 迢迢碧落斷氛埃，霞堂雲閣幾重開。
- 欲尋東海黃金竈，仍向西山白玉臺。
- 九臯獨唳方清切，五里驚羣俄斷絕。
- 月下分行似度雲，風前颺影疑迴雪。
- 風前月下路漫漫，水宿雲翔去幾般。
- 宛轉能傾吳國市，裴回巧拂漢皇壇。
- 琴中作曲從來易，鼓裏傳聲有甚難。
- 夜夜恆飛銀漢曲，朝朝常飲玉池瀾。
- 別有聞簫出紫煙，還如化履上青天。
- 霜毛忽控三神下，玉羽俄看二客旋。
- 燕雀終迷橫海志，蜉蝣豈識在陰年。
- 莫言一舉輕千里，爲與三山送九仙。

## 拼音

- bai2 he4 cheng2 kong1 he2 chu3 lai2 ？ qing1 tian2 zi3 gai4 ben3 xiang4 yi1 。
- gou1 shan1 qi1 yue4 sui1 chang2 qu4 ， liao2 shui3 qian1 nian2 hui4 yi4 gui1 。
- gou1 shan1 yao3 yao3 xiang2 liao2 kuo4 ， liao2 shui3 lei2 lei2 tan4 cheng2 guo1 。
- jing1 sui2 yu3 ke4 bu4 dan1 qiu1 ， ceng2 zhu2 xian1 ren2 you2 bi4 luo4 。
- tiao2 tiao2 bi4 luo4 duan4 fen1 ai1 ， xia2 tang2 yun2 ge2 ji1 zhong4 kai1 。
- yu4 xun2 dong1 hai3 huang2 jin1 zao4 ， reng2 xiang4 xi1 shan1 bai2 yu4 tai2 。
- jiu3 gao1 du2 li4 fang1 qing1 qie4 ， wu3 li3 jing1 qun2 e2 duan4 jue2 。
- yue4 xia4 fen1 hang2 si4 du4 yun2 ， feng1 qian2 yang2 ying3 yi2 hui2 xue3 。
- feng1 qian2 yue4 xia4 lu4 man4 man4 ， shui3 su4 yun2 xiang2 qu4 ji1 ban1 。
- wan3 zhuan3 neng2 qing1 wu2 guo2 shi4 ， pei2 hui2 qiao3 fu2 han4 huang2 tan2 。
- qin2 zhong1 zuo4 qu3 cong2 lai2 yi4 ， gu3 li3 chuan2 sheng1 you3 shen4 nan2 。
- ye4 ye4 heng2 fei1 yin2 han4 qu3 ， zhao1 zhao1 chang2 yin3 yu4 chi2 lan2 。
- bie2 you3 wen2 xiao1 chu1 zi3 yan1 ， huan2 ru2 hua4 lü3 shang4 qing1 tian1 。
- shuang1 mao2 hu1 kong4 san1 shen2 xia4 ， yu4 yu3 e2 kan4 er4 ke4 xuan2 。
- yan4 que4 zhong1 mi2 heng2 hai3 zhi4 ， fu2 you2 qi3 shi2 zai4 yin1 nian2 。
- mo4 yan2 yi4 ju3 qing1 qian1 li3 ， wei2 yu3 san1 shan1 song4 jiu3 xian1 。

## 注释

## 译文

## 赏析
