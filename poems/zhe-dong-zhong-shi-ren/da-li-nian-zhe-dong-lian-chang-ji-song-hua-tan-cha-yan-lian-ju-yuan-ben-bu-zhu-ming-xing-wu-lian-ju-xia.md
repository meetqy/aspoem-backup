---
id: zhe-dong-zhong-shi-ren-da-li-nian-zhe-dong-lian-chang-ji-song-hua-tan-cha-yan-lian-ju-yuan-ben-bu-zhu-ming-xing-wu-lian-ju-xia
title: 大曆年浙東聯唱集 松花壇茶宴聯句（元本不注名姓於聯句下）
titlePinyin: da4 li4 nian2 zhe4 dong1 lian2 chang4 ji2   song1 hua1 tan2 cha2 yan4 lian2 ju4 （ yuan2 ben3 bu2 zhu4 ming2 xing4 wu1 lian2 ju4 xia4 ）
titleSlug: da-li-nian-zhe-dong-lian-chang-ji-song-hua-tan-cha-yan-lian-ju-yuan-ben-bu-zhu-ming-xing-wu-lian-ju-xia
author: 浙東衆詩人
authorPinyin: zhe4 dong1 zhong4 shi1 ren2
authorSlug: zhe-dong-zhong-shi-ren
dynasty: 唐
dynastyPinyin: tang2
dynastySlug: tang
tags: [] 
---

## 正文

- 幾歲松花下，今來草色平。
- 衣冠遊佛剎，鼓角望軍城。
- 亂竹邊溪暗，孤雲向嶺明。
- 遶壇煙樹老，入殿雨花輕。
- 山磬入天界，風泉遠近聲。
- 夜禪三世晤，朝梵一章清。
- 上砌莓苔遍，緣窗薜荔生。
- 焚香忘世慮，啜茗長幽情。
- 聚土何年置，修心此地成。
- 道緣雲起滅，人世月虧盈。
- 蟬噪林當曉，虹生澗欲晴。
- 水流驚歲序，塵網悟簪纓。
- 池上蓮無著，籬間槿自榮。
- 因知性不染，更識理常精。
- 從此應貪味，非惟悔近名。
- 山棲多自愜，林臥欲無營。
- 已接追凉處，仍陪問法行。
- 賞心殊未遍，惆悵暮鐘鳴。

## 拼音

- ji1 sui4 song1 hua1 xia4 ， jin1 lai2 cao3 se4 ping2 。
- yi1 guan1 you2 fo2 cha4 ， gu3 jiao3 wang4 jun1 cheng2 。
- luan4 zhu2 bian1 xi1 an4 ， gu1 yun2 xiang4 ling3 ming2 。
- rao4 tan2 yan1 shu4 lao3 ， ru4 dian4 yu3 hua1 qing1 。
- shan1 qing4 ru4 tian1 jie4 ， feng1 quan2 yuan3 jin4 sheng1 。
- ye4 shan4 san1 shi4 wu4 ， chao2 fan4 yi4 zhang1 qing1 。
- shang4 qi4 mei2 tai2 bian4 ， yuan2 chuang1 bi4 li4 sheng1 。
- fen2 xiang1 wang4 shi4 lü4 ， chuo4 ming2 chang2 you1 qing2 。
- ju4 tu3 he2 nian2 zhi4 ， xiu1 xin1 ci3 di4 cheng2 。
- dao4 yuan2 yun2 qi3 mie4 ， ren2 shi4 yue4 kui1 ying2 。
- chan2 zao4 lin2 dang1 xiao3 ， hong2 sheng1 jian4 yu4 qing2 。
- shui3 liu2 jing1 sui4 xu4 ， chen2 wang3 wu4 zan1 ying1 。
- chi2 shang4 lian2 wu2 zhu4 ， li2 jian4 jin3 zi4 rong2 。
- yin1 zhi1 xing4 bu4 ran3 ， geng4 shi2 li3 chang2 jing1 。
- cong2 ci3 ying1 tan1 wei4 ， fei1 wei2 hui3 jin4 ming2 。
- shan1 qi1 duo1 zi4 qie4 ， lin2 wo4 yu4 wu2 ying2 。
- yi3 jie1 zhui1 liang2 chu3 ， reng2 pei2 wen4 fa3 xing2 。
- shang3 xin1 shu1 wei4 bian4 ， chou2 chang4 mu4 zhong1 ming2 。

## 注释

## 译文

## 赏析
