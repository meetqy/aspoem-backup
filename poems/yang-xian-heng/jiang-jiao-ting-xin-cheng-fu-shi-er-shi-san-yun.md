---
id: yang-xian-heng-jiang-jiao-ting-xin-cheng-fu-shi-er-shi-san-yun
title: 江郊亭新成賦詩二十三韻
titlePinyin: jiang1 jiao1 ting2 xin1 cheng2 fu4 shi1 er4 shi2 san1 yun4
titleSlug: jiang-jiao-ting-xin-cheng-fu-shi-er-shi-san-yun
author: 楊咸亨
authorPinyin: yang2 xian2 heng1
authorSlug: yang-xian-heng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 蜀江千里東南傾，峽門橫鎖千丈鯨。
- 吳帆蜀楫過如織，府主四海皆弟兄。
- 城西門前二十里，客去當送來當迎。
- 藤梢橘刺密無路，短亭四壁荒榛荆。
- 春風淡沱酌客處，我陪後乘同郊行。
- 碧油紅旆駐沙尾，連宵急雨鼓不鳴。
- 元戎玉皇香案吏，俯仰茆屋無乃輕。
- 擘山鞭石相原隰，釘頭瓦縫粟縷盈。
- 偉哉幻書此奇觀，丹楹畫棟光崢嶸。
- 山長波迥目力短，空濛宜雨高宜晴。
- 危嵐滴翠染窗戶，空江倒影翻檐甍。
- 天藏地設久相待，更爲佳處得佳名。
- 梁間橫陳大手筆，龍蛇飛動鬼神驚。
- 高齋百篇子美唱，峴山千載羊公情。
- 試呼小隊訪新館，壯遊始與盛概并。
- 披雲喚月星斗動，放舟聞鶴天水明。
- 練光渺渺風力壯，疊鼓西上帆東征。
- 舳艫冠蓋兩嘆息，歡謠晝亂漁樵聲。
- 元戎故是活國手，山河指顧風塵清。
- 淒涼三峽小遊戲，樸斲丹黝安足程。
- 明堂梁棟要杞梓，天關一柱須公擎。
- 紛紛故吏萬里外，燕雀行慶大厦成。
- 賦詩抵掌者誰子，夜郎野老楊咸亨。

## 拼音

- shu3 jiang1 qian1 li3 dong1 nan2 qing1 ， xia2 men2 heng2 suo3 qian1 zhang4 jing1 。
- wu2 fan1 shu3 ji2 guo4 ru2 zhi1 ， fu3 zhu3 si4 hai3 jie1 di4 xiong0 。
- cheng2 xi1 men2 qian2 er4 shi2 li3 ， ke4 qu4 dang1 song4 lai2 dang1 ying2 。
- teng2 shao1 ju2 ci4 mi4 wu2 lu4 ， duan3 ting2 si4 bi4 huang1 zhen1 jing1 。
- chun1 feng1 dan4 tuo2 zhuo2 ke4 chu3 ， wo3 pei2 hou4 cheng2 tong2 jiao1 xing2 。
- bi4 you2 hong2 pei4 zhu4 sha1 wei3 ， lian2 xiao1 ji2 yu3 gu3 bu4 ming2 。
- yuan2 rong2 yu4 huang2 xiang1 an4 li4 ， fu3 yang3 mao2 wu1 wu2 nai3 qing1 。
- bo4 shan1 bian1 shi2 xiang1 yuan2 xi2 ， ding1 tou2 wa3 feng2 su4 lü3 ying2 。
- wei3 zai1 huan4 shu1 ci3 qi2 guan1 ， dan1 ying2 hua4 dong4 guang1 zheng1 rong2 。
- shan1 chang2 bo1 jiong3 mu4 li4 duan3 ， kong1 meng2 yi2 yu3 gao1 yi2 qing2 。
- wei1 lan2 di1 cui4 ran3 chuang1 hu4 ， kong1 jiang1 dao4 ying3 fan1 yan2 meng2 。
- tian1 cang2 di4 she4 jiu3 xiang1 dai4 ， geng4 wei2 jia1 chu3 de2 jia1 ming2 。
- liang2 jian4 heng2 chen2 da4 shou3 bi3 ， long2 she2 fei1 dong4 gui3 shen2 jing1 。
- gao1 zhai1 bai3 pian1 zi3 mei3 chang4 ， xian4 shan1 qian1 zai4 yang2 gong1 qing2 。
- shi4 hu1 xiao3 dui4 fang3 xin1 guan3 ， zhuang4 you2 shi3 yu3 sheng4 gai4 bing4 。
- pi1 yun2 huan4 yue4 xing1 dou3 dong4 ， fang4 zhou1 wen2 he4 tian1 shui3 ming2 。
- lian4 guang1 miao3 miao3 feng1 li4 zhuang4 ， die2 gu3 xi1 shang4 fan1 dong1 zheng1 。
- zhu2 lu2 guan1 gai4 liang3 tan4 xi1 ， huan1 yao2 zhou4 luan4 yu2 qiao2 sheng1 。
- yuan2 rong2 gu4 shi4 huo2 guo2 shou3 ， shan1 he2 zhi3 gu4 feng1 chen2 qing1 。
- qi1 liang2 san1 xia2 xiao3 you2 xi4 ， pu3 zhuo2 dan1 you3 an1 zu2 cheng2 。
- ming2 tang2 liang2 dong4 yao4 qi3 zi3 ， tian1 guan1 yi2 zhu4 xu1 gong1 qing2 。
- fen1 fen1 gu4 li4 wan4 li3 wai4 ， yan4 que4 xing2 qing4 da4 sha4 cheng2 。
- fu4 shi1 di3 zhang3 zhe3 shui2 zi3 ， ye4 lang2 ye3 lao3 yang2 xian2 heng1 。

## 注释

## 译文

## 赏析
