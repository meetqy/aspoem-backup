---
id: cheng-gong-xu-an-ren-zhao-shi-ai-ci
title: 安人趙氏哀詞
titlePinyin: an1 ren2 zhao4 shi4 ai1 ci2
titleSlug: an-ren-zhao-shi-ai-ci
author: 程公許
authorPinyin: cheng2 gong1 xu1
authorSlug: cheng-gong-xu
dynasty: 宋
dynastyPinyin: song4
dynastySlug: song
tags: []
---

## 正文

- 商飈之蕭瑟兮，百草莽其披離。
- 何深林之敷蕙兮，藹芳華其不虧。
- 物有生而專媺兮，豈伊人而不然。
- 閴濬房其窈窕兮，非從夫將孰稱賢。
- 媚璇源之駛瀏兮，四僊之峰其𡽱嶪。
- 衮衣藹其碩膚兮，笄珈配之煒曄。
- 有齋季女淑且明兮，天作之對奚苟求。
- 懿玉屏之有孫兮，嗣寬閒之潔修。
- 面嘉命其必敬戒兮，庶幾君子之好逑。
- 歌福履之將兮，詠室家之宜。
- 敝屣珠玉吾何有兮，佩禮義而服書詩。
- 顧俗好之騖榮兮，得則盈而失則沮。
- 媺君子其獨不羣兮，期百歲而偕處。
- 夫何孤鸞一朝而舞鏡兮，悼亡賦而鬢霜。
- 念天秩之有典兮，幽明離隔其忍忘。
- 冷辟邪而燼絕兮，疊旁行其蛛蟊。
- 耿松岡之夜月兮，尚欣欣以從舅姑之遊。
- 悼人命其孰司兮，參大衍其非夭。
- 信流芳之未沫兮，豈獨華髮而曰壽。
- 苟天理之可恃兮，君子之步其丹霄。
- 湯沐大國日可冀兮，尚足慰芳魂於一丘。

## 拼音

- shang1 biao1 zhi1 xiao1 se4 xi1 ， bai3 cao3 mang3 qi2 pi1 li2 。
- he2 shen1 lin2 zhi1 fu1 hui4 xi1 ， ai3 fang1 hua2 qi2 bu4 kui1 。
- wu4 you3 sheng1 er2 zhuan1 mei3 xi1 ， qi3 yi1 ren2 er2 bu4 ran2 。
- qu4 jun4 fang2 qi2 yao3 tiao3 xi1 ， fei1 cong2 fu1 jiang1 shu2 cheng1 xian2 。
- mei4 xuan2 yuan2 zhi1 shi3 liu2 xi1 ， si4 xian1 zhi1 feng1 qi2 𡽱 ye4 。
- gun3 yi1 ai3 qi2 shuo4 fu1 xi1 ， ji1 jia1 pei4 zhi1 wei3 ye4 。
- you3 zhai1 ji4 nü3 shu1 qie3 ming2 xi1 ， tian1 zuo4 zhi1 dui4 xi1 gou3 qiu2 。
- yi4 yu4 ping2 zhi1 you3 sun1 xi1 ， si4 kuan1 xian2 zhi1 jie2 xiu1 。
- mian4 jia1 ming4 qi2 bi4 jing4 jie4 xi1 ， shu4 ji1 jun1 zi3 zhi1 hao3 qiu2 。
- ge1 fu2 lü3 zhi1 jiang1 xi1 ， yong3 shi4 jia1 zhi1 yi2 。
- bi4 xi3 zhu1 yu4 wu2 he2 you3 xi1 ， pei4 li3 yi4 er2 fu2 shu1 shi1 。
- gu4 su2 hao3 zhi1 wu4 rong2 xi1 ， de2 ze2 ying2 er2 shi1 ze2 ju3 。
- mei3 jun1 zi3 qi2 du2 bu4 qun2 xi1 ， qi1 bai3 sui4 er2 xie2 chu3 。
- fu1 he2 gu1 luan2 yi4 zhao1 er2 wu3 jing4 xi1 ， dao4 wang2 fu4 er2 bin4 shuang1 。
- nian4 tian1 zhi4 zhi1 you3 dian3 xi1 ， you1 ming2 li2 ge2 qi2 ren3 wang4 。
- leng3 bi4 xie2 er2 jin4 jue2 xi1 ， die2 pang2 xing2 qi2 zhu1 mao2 。
- geng3 song1 gang1 zhi1 ye4 yue4 xi1 ， shang4 xin1 xin1 yi3 cong2 jiu4 gu1 zhi1 you2 。
- dao4 ren2 ming4 qi2 shu2 si1 xi1 ， can1 da4 yan3 qi2 fei1 yao1 。
- xin4 liu2 fang1 zhi1 wei4 mo4 xi1 ， qi3 du2 hua2 fa4 er2 yue1 shou4 。
- gou3 tian1 li3 zhi1 ke3 shi4 xi1 ， jun1 zi3 zhi1 bu4 qi2 dan1 xiao1 。
- tang1 mu4 da4 guo2 ri4 ke3 ji4 xi1 ， shang4 zu2 wei4 fang1 hun2 wu1 yi4 qiu1 。

## 注释

## 译文

## 赏析
