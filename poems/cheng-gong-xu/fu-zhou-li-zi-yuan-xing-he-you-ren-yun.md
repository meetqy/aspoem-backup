---
id: cheng-gong-xu-fu-zhou-li-zi-yuan-xing-he-you-ren-yun
title: 涪州荔子園行和友人韻
titlePinyin: fu2 zhou1 li4 zi3 yuan2 xing2 he2 you3 ren2 yun4
titleSlug: fu-zhou-li-zi-yuan-xing-he-you-ren-yun
author: 程公許
authorPinyin: cheng2 gong1 xu1
authorSlug: cheng-gong-xu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 愁雲暖日愁無邊，荔枝園下客艤船。
- 嗚呼宴安毒於鴆，燎原戒之爝火燃。
- 楊家妖女去復入，開元天寶治亂如手翻覆間。
- 綠雲一縷天上去，食自不旨寢不安。
- 長生昵語月皎皎，沉香醉夢春酣酣。
- 羯鼓數聲花破萼，霓裳一曲天開顔。
- 薰風殿開苦嫌熱，驪山聯轡來遊盤。
- 汗綃紅透心渴煩，荔枝不來慘不懽。
- 飛塵一騎關山曉，奔騰那知血濺道。
- 一朝羽檄漁陽來，决策西狩殊匆草。
- 百年宗社棄若遺，何計奈渠春風貌。
- 雨鐸琅璫驚昨夢，雲棧崎嶇回馬首。
- 凄凉故驛疾揚鞭，歲月轉眼弩落弦。
- 張后李父自一時，西內荒階滿苔錢。
- 金鑑難忘曲江相，浯頌長憐聱叟元。
- 涪陵荔枝不須辨故物，紫金鱸骨何幸還陵園。

## 拼音

- chou2 yun2 nuan3 ri4 chou2 wu2 bian1 ， li4 zhi1 yuan2 xia4 ke4 yi3 chuan2 。
- wu1 hu1 yan4 an1 du2 wu1 zhen4 ， liao2 yuan2 jie4 zhi1 jue2 huo3 ran2 。
- yang2 jia1 yao1 nü3 qu4 fu4 ru4 ， kai1 yuan2 tian1 bao3 zhi4 luan4 ru2 shou3 fan1 fu4 jian4 。
- lü4 yun2 yi4 lü3 tian1 shang4 qu4 ， shi2 zi4 bu4 zhi3 qin3 bu4 an1 。
- chang2 sheng1 ni4 yu3 yue4 jiao3 jiao3 ， chen2 xiang1 zui4 meng4 chun1 han1 han1 。
- jie2 gu3 shu4 sheng1 hua1 po4 e4 ， ni2 chang2 yi4 qu3 tian1 kai1 yan2 。
- xun1 feng1 dian4 kai1 ku3 xian2 re4 ， li2 shan1 lian2 pei4 lai2 you2 pan2 。
- han4 xiao1 hong2 tou4 xin1 ke3 fan2 ， li4 zhi1 bu4 lai2 can3 bu4 huan1 。
- fei1 chen2 yi4 qi2 guan1 shan1 xiao3 ， ben1 teng2 na4 zhi1 xue4 jian4 dao4 。
- yi4 zhao1 yu3 xi2 yu2 yang2 lai2 ， jue2 ce4 xi1 shou4 shu1 cong1 cao3 。
- bai3 nian2 zong1 she4 qi4 ruo4 yi2 ， he2 ji4 nai4 qu2 chun1 feng1 mao4 。
- yu3 duo2 lang2 dang1 jing1 zuo2 meng4 ， yun2 zhan4 qi2 qu1 hui2 ma3 shou3 。
- qi1 liang2 gu4 yi4 ji2 yang2 bian1 ， sui4 yue4 zhuan3 yan3 nu3 luo4 xian2 。
- zhang1 hou4 li3 fu4 zi4 yi4 shi2 ， xi1 nei4 huang1 jie1 man3 tai2 qian2 。
- jin1 jian4 nan2 wang4 qu3 jiang1 xiang1 ， wu2 song4 chang2 lian2 ao2 sou3 yuan2 。
- fu2 ling2 li4 zhi1 bu4 xu1 bian4 gu4 wu4 ， zi3 jin1 lu2 gu3 he2 xing4 huan2 ling2 yuan2 。

## 注释

## 译文

## 赏析
