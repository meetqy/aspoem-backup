---
id: cheng-gong-xu-you-yi-yan-shi-zhi-liu-jiang-zhu-bo-xue-fu-zai-jiu-xiang-lao-wu-li-dui-xin-fan-zai-xian-yu-zi-qing-yong-kang-li-cao-ji-de-fu-dao-jiang-shi-xian-yu-cai-qing-tong-hui
title: 又以堰事滯留姜主簿學父載酒相勞於離堆新繁宰鮮于子清永康理曹季德夫導江士鮮于才卿同會
titlePinyin: you4 yi3 yan4 shi4 zhi4 liu2 jiang1 zhu3 bo2 xue2 fu4 zai4 jiu3 xiang1 lao2 wu1 li2 dui1 xin1 fan2 zai3 xian1 yu2 zi3 qing1 yong3 kang1 li3 cao2 ji4 de2 fu1 dao3 jiang1 shi4 xian1 yu2 cai2 qing1 tong2 hui4
titleSlug: you-yi-yan-shi-zhi-liu-jiang-zhu-bo-xue-fu-zai-jiu-xiang-lao-wu-li-dui-xin-fan-zai-xian-yu-zi-qing-yong-kang-li-cao-ji-de-fu-dao-jiang-shi-xian-yu-cai-qing-tong-hui
author: 程公許
authorPinyin: cheng2 gong1 xu1
authorSlug: cheng-gong-xu
dynasty: 宋
dynastyPinyin: song4
dynastySlug: song
tags: []
---

## 正文

- 穿江慨秦守，瞻岷懷子長。
- 成書著不刊，明德益難忘。
- 千載志尚友，百里職勸相。
- 每負伐檀恥，欲期盡心償。
- 籠石飽冬霽，雲車喧春陽。
- 經始愧前哲，憫勞得仇香。
- 選勝山水窟，浣我冰雪腸。
- 飛幰集諸彥，引睇周八荒。
- 暖翠凝黛面，晴雲抹川梁。
- 清歌勸引滿，佳趣殊未央。
- 舉頭萬仞雪，中有千斯倉。
- 采薇亦勞止，薄斂恐未遑。
- 何當洗甲兵，無以累廟堂。
- 文移寬郡邑，靴鞭却藩方。
- 源清流乃浚，葉瘁根必傷。
- 念此意惝怳，憑高歌慨慷。
- 不如邀飛仙，更與釂一觴。

## 拼音

- chuan1 jiang1 kai3 qin2 shou3 ， zhan1 min2 huai2 zi3 chang2 。
- cheng2 shu1 zhu4 bu4 kan1 ， ming2 de2 yi4 nan2 wang4 。
- qian1 zai4 zhi4 shang4 you3 ， bai3 li3 zhi2 quan4 xiang1 。
- mei3 fu4 fa2 tan2 chi3 ， yu4 qi1 jin4 xin1 chang2 。
- long2 shi2 bao3 dong1 ji4 ， yun2 ju1 xuan1 chun1 yang2 。
- jing1 shi3 kui4 qian2 zhe2 ， min3 lao2 de2 chou2 xiang1 。
- xuan3 sheng4 shan1 shui3 ku1 ， huan4 wo3 bing1 xue3 chang2 。
- fei1 xian3 ji2 zhu1 yan4 ， yin3 di4 zhou1 ba1 huang1 。
- nuan3 cui4 ning2 dai4 mian4 ， qing2 yun2 mo3 chuan1 liang2 。
- qing1 ge1 quan4 yin3 man3 ， jia1 qu4 shu1 wei4 yang1 。
- ju3 tou2 wan4 ren4 xue3 ， zhong1 you3 qian1 si1 cang1 。
- cai3 wei1 yi4 lao2 zhi3 ， bao2 lian3 kong3 wei4 huang2 。
- he2 dang1 xi3 jia3 bing1 ， wu2 yi3 lei4 miao4 tang2 。
- wen2 yi2 kuan1 jun4 yi4 ， xue1 bian1 que4 fan1 fang1 。
- yuan2 qing1 liu2 nai3 jun4 ， ye4 cui4 gen1 bi4 shang1 。
- nian4 ci3 yi4 chang3 huang3 ， ping2 gao1 ge1 kai3 kang1 。
- bu4 ru2 yao1 fei1 xian1 ， geng4 yu3 jiao4 yi4 shang1 。

## 注释

## 译文

## 赏析
