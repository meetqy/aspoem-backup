---
id: cheng-gong-xu-dai-shou-li-can-yu-yan-hu-xian-sheng-wu-shi-yun
title: 代壽李參預鴈湖先生五十韻
titlePinyin: dai4 shou4 li3 can1 yu4 yan4 hu2 xian1 sheng0 wu3 shi2 yun4
titleSlug: dai-shou-li-can-yu-yan-hu-xian-sheng-wu-shi-yun
author: 程公許
authorPinyin: cheng2 gong1 xu1
authorSlug: cheng-gong-xu
dynasty: 宋
dynastyPinyin: song4
dynastySlug: song
tags: []
---

## 正文

- 仙李蟬嫣系緒長，丹崖譜牒自曹王。
- 滔滔江漢流波漫，濯濯芝蘭奕葉芳。
- 陵井已偕儒術顯，巽巖尤擅史才良。
- 榆枌倍借千鈞重，閥閲高騰萬丈光。
- 在昔五之皆瑞晉，祇今三薛共推唐。
- 何人說似公初誕，趺坐從來見未嘗。
- 不是老聃鍾瑞異，也應太白減精芒。
- 直從上界飄霞佩，來向塵寰艷織襄。
- 疑夢無因嗤衛玠，問炊不餡比元方。
- 鯉庭早熟蘭膏讀，蟾窟濃分桂子香。
- 秘館繙書推博洽，著庭紬史極精詳。
- 歸來兩郡驅紅旆，還入修門荷紫囊。
- 議禮挽回周典制，代言直似漢文章。
- 一朝誰作兵端啟，萬里應勞使指將。
- 射鴈子卿歸亦幸，棄豚竇憲勢方張。
- 披肝九陛獰羣吠，回首三邊已戰場。
- 妙選何心榮寵利，扶顛有意爲周防。
- 事難忍作抽身計，幾密方明疾惡腸。
- 鸞鳳得朋應漸集，鴟鴞鎩羽可能翔。
- 魚頭熟念衣寬带，虎士歡趨氣涌湯。
- 詔下九天銜袖滿，人知二府畫謀臧。
- 古來所貴真儒用，天定何憂敵國强。
- 刑典已先明兩觀，和盟便許復侵疆。
- 論功自合專台席，讒口胡爲弄巧簧。
- 三載峨峰聽鶴唳，九年里社祗龜藏。
- 疎疎竹色橫青瑣，灧灧湖光映畫廊。
- 曉案聖經研藴奧，夜窗古史閲興亡。
- 烟霞雅趣疑成痼，風雨清吟樂對床。
- 誰遣白駒歌逸豫，未應綠野久徜徉。
- 情知蕭艾糅芳澤，手藝衡蘭儲糗糧。
- 擬輔皇輿休僨軸，莫令中道嘆無航。
- 新銜寵自乾坤施，繼廩恩疏雨露瀼。
- 公論在人元不泯，精忠報國諒難忘。
- 慨思周道憂如擣，常恐豳風怨缺斨。
- 九世陵園無復理，百年玉帛不能償。
- 鸞旂龍馭猶西浙，貂帽狐裘滿大梁。
- 休怪窮猿能倔强，且防新羯重披猖。
- 夢疑謝駕遊春墅，望渴商霖澤旱秧。
- 借問孤舟橫野渡，誰爲一柱屹明堂。
- 會看馬首遮于叟，併遣籌帷出子房。
- 勤恤民心延命脉，精搜人物整朝綱。
- 國威久憤寧終屈，事會時來豈有常。
- 決眥三階明象緯，爲渠一矢殞天狼。
- 日高宮線初添繡，霧滃門弧記設桑。
- 盛事滿堂皆象服，榮觀三壽簇霞觴。
- 擬將善頌祈周斗，空有遐思戀孔牆。
- 期與八荒開壽域，也榮枯枿舞春陽。
- 詩書澤厚床堆笏，竹帛勳高繡織裳。
- 與國同休山若礪，錫公難老壽如岡。
- 丹成却結喬松侶，駕鶴三清樂未央。

## 拼音

- xian1 li3 chan2 yan1 xi4 xu4 chang2 ， dan1 ya2 pu3 die2 zi4 cao2 wang2 。
- tao1 tao1 jiang1 han4 liu2 bo1 man4 ， zhuo2 zhuo2 zhi1 lan2 yi4 ye4 fang1 。
- ling2 jing3 yi3 xie2 ru2 shu4 xian3 ， xun4 yan2 you2 shan4 shi3 cai2 liang2 。
- yu2 fen2 bei4 jie4 qian1 jun1 zhong4 ， fa2 yue4 gao1 teng2 wan4 zhang4 guang1 。
- zai4 xi1 wu3 zhi1 jie1 rui4 jin4 ， qi2 jin1 san1 xue1 gong4 tui1 tang2 。
- he2 ren2 shuo1 si4 gong1 chu1 dan4 ， fu1 zuo4 cong2 lai2 jian4 wei4 chang2 。
- bu2 shi4 lao3 dan1 zhong1 rui4 yi4 ， ye3 ying1 tai4 bai2 jian3 jing1 mang2 。
- zhi2 cong2 shang4 jie4 piao1 xia2 pei4 ， lai2 xiang4 chen2 huan2 yan4 zhi1 xiang1 。
- yi2 meng4 wu2 yin1 chi1 wei4 jie4 ， wen4 chui1 bu2 xian4 bi3 yuan2 fang1 。
- li3 ting2 zao3 shu2 lan2 gao1 du2 ， chan2 ku1 nong2 fen1 gui4 zi3 xiang1 。
- mi4 guan3 fan1 shu1 tui1 bo2 qia4 ， zhu4 ting2 chou1 shi3 ji2 jing1 xiang2 。
- gui1 lai2 liang3 jun4 qu1 hong2 pei4 ， huan2 ru4 xiu1 men2 he2 zi3 nang2 。
- yi4 li3 wan3 hui2 zhou1 dian3 zhi4 ， dai4 yan2 zhi2 si4 han4 wen2 zhang1 。
- yi4 chao2 shui2 zuo4 bing1 duan1 qi3 ， wan4 li3 ying1 lao2 shi3 zhi3 jiang1 。
- she4 yan4 zi3 qing1 gui1 yi4 xing4 ， qi4 tun2 dou4 xian4 shi4 fang1 zhang1 。
- pi1 gan1 jiu3 bi4 ning2 qun2 fei4 ， hui2 shou3 san1 bian1 yi3 zhan4 chang3 。
- miao4 xuan3 he2 xin1 rong2 chong3 li4 ， fu2 dian1 you3 yi4 wei2 zhou1 fang2 。
- shi4 nan2 ren3 zuo4 chou1 shen1 ji4 ， ji1 mi4 fang1 ming2 ji2 e4 chang2 。
- luan2 feng4 de2 peng2 ying1 jian4 ji2 ， chi1 xiao1 sha1 yu3 ke3 neng2 xiang2 。
- yu2 tou2 shu2 nian4 yi1 kuan1 dai4 ， hu3 shi4 huan1 qu1 qi4 yong3 tang1 。
- zhao4 xia4 jiu3 tian1 xian2 xiu4 man3 ， ren2 zhi1 er4 fu3 hua4 mou2 zang1 。
- gu3 lai2 suo3 gui4 zhen1 ru2 yong4 ， tian1 ding4 he2 you1 di2 guo2 qiang2 。
- xing2 dian3 yi3 xian1 ming2 liang3 guan1 ， he2 meng2 bian4 xu1 fu4 qin1 jiang1 。
- lun4 gong1 zi4 he2 zhuan1 tai2 xi2 ， chan2 kou3 hu2 wei2 nong4 qiao3 huang2 。
- san1 zai4 e2 feng1 ting1 he4 li4 ， jiu3 nian2 li3 she4 zhi1 gui1 cang2 。
- shu1 shu1 zhu2 se4 heng2 qing1 suo3 ， yan4 yan4 hu2 guang1 ying4 hua4 lang2 。
- xiao3 an4 sheng4 jing1 yan2 yun4 ao4 ， ye4 chuang1 gu3 shi3 yue4 xing1 wang2 。
- yan1 xia2 ya3 qu4 yi2 cheng2 gu4 ， feng1 yu3 qing1 yin2 le4 dui4 chuang2 。
- shui2 qian3 bai2 ju1 ge1 yi4 yu4 ， wei4 ying1 lü4 ye3 jiu3 chang2 yang2 。
- qing2 zhi1 xiao1 ai4 rou2 fang1 ze2 ， shou3 yi4 heng2 lan2 chu3 qiu3 liang2 。
- ni3 fu3 huang2 yu2 xiu1 fen4 zhou2 ， mo4 ling4 zhong1 dao4 tan4 wu2 hang2 。
- xin1 xian2 chong3 zi4 qian2 kun1 shi1 ， ji4 lin3 en1 shu1 yu3 lu4 rang2 。
- gong1 lun4 zai4 ren2 yuan2 bu4 min3 ， jing1 zhong1 bao4 guo2 liang4 nan2 wang4 。
- kai3 si1 zhou1 dao4 you1 ru2 dao3 ， chang2 kong3 bin1 feng1 yuan4 que1 qiang1 。
- jiu3 shi4 ling2 yuan2 wu2 fu4 li3 ， bai3 nian2 yu4 bo2 bu4 neng2 chang2 。
- luan2 qi2 long2 yu4 you2 xi1 zhe4 ， diao1 mao4 hu2 qiu2 man3 da4 liang2 。
- xiu1 guai4 qiong2 yuan2 neng2 jue2 jiang4 ， qie3 fang2 xin1 jie2 zhong4 pi1 chang1 。
- meng4 yi2 xie4 jia4 you2 chun1 shu4 ， wang4 ke3 shang1 lin2 ze2 han4 yang1 。
- jie4 wen4 gu1 zhou1 heng2 ye3 du4 ， shui2 wei2 yi2 zhu4 yi4 ming2 tang2 。
- hui4 kan4 ma3 shou3 zhe1 yu2 sou3 ， bing4 qian3 chou2 wei2 chu1 zi3 fang2 。
- qin2 xu4 min2 xin1 yan2 ming4 mai4 ， jing1 sou1 ren2 wu4 zheng3 chao2 gang1 。
- guo2 wei1 jiu3 fen4 ning2 zhong1 qu1 ， shi4 hui4 shi2 lai2 qi3 you3 chang2 。
- jue2 zi4 san1 jie1 ming2 xiang4 wei3 ， wei2 qu2 yi4 shi3 yun3 tian1 lang2 。
- ri4 gao1 gong1 xian4 chu1 tian1 xiu4 ， wu4 weng3 men2 hu2 ji4 she4 sang1 。
- sheng4 shi4 man3 tang2 jie1 xiang4 fu2 ， rong2 guan1 san1 shou4 cu4 xia2 shang1 。
- ni3 jiang1 shan4 song4 qi2 zhou1 dou4 ， kong1 you3 xia2 si1 lian4 kong3 qiang2 。
- qi1 yu3 ba1 huang1 kai1 shou4 yu4 ， ye3 rong2 ku1 nie4 wu3 chun1 yang2 。
- shi1 shu1 ze2 hou4 chuang2 dui1 hu4 ， zhu2 bo2 xun1 gao1 xiu4 zhi1 shang0 。
- yu3 guo2 tong2 xiu1 shan1 ruo4 li4 ， xi1 gong1 nan2 lao3 shou4 ru2 gang1 。
- dan1 cheng2 que4 jie2 qiao2 song1 lü3 ， jia4 he4 san1 qing1 le4 wei4 yang1 。

## 注释

## 译文

## 赏析
