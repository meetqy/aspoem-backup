---
id: cheng-gong-xu-mu-pi-kou-ji-shi-wei-gu-mian-rong-shuai-he-jin-fu-ye
title: 木皮口紀事爲故沔戎帥何進賦也
titlePinyin: mu4 pi2 kou3 ji4 shi4 wei2 gu4 mian3 rong2 shuai4 he2 jin4 fu4 ye3
titleSlug: mu-pi-kou-ji-shi-wei-gu-mian-rong-shuai-he-jin-fu-ye
author: 程公許
authorPinyin: cheng2 gong1 xu1
authorSlug: cheng-gong-xu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 驅車木皮口，地接嘉陵市。
- 山川鬰盤紆，草木慘憔悴。
- 昔在歲辛卯，大將何憨子。
- 行營與賊遇，力戰遂死此。
- 道逢田舍翁，款曲問所以。
- 耳目親見聞，朴忠今無比。
- 沉鷙老不衰，甘苦同戰士。
- 以此得士心，急難不相棄。
- 閫制力主和，豈虞敵情詭。
- 幣篚方交馳，羽書俄狎至。
- 初冬二十五，坌入我內地。
- 或渡河而馳，或截路以伺。
- 俄然斡腹來，陡若自天墜。
- 諸軍抽摘餘，精銳能有幾。
- 千兵僅烏合，轉鬭殊未已。
- 可忍負將軍，同生亦同死。
- 落日塵土昏，鼓寒聲不起。
- 至今堆阜間，白骨猶紛委。
- 語罷聲悽哽，相顧潛灑淚。
- 念昔佐戎軒，世屯未云弭。
- 主公極仁明，慘惻念此事。
- 露章求恤典，爵子嚴廟祀。
- 意將勸忠臣，爲國當盡瘁。
- 儒守陳西和，武將田與李。
- 後先被褒錄，名姓編國史。
- 敵知吾有人，心寧不畏忌。
- 自古重徂征，司命在主帥。
- 委託或非人，險阻那可恃。
- 嗚呼數君子，一死甘若薺。
- 推原其本心，死奚益於世。
- 事大繆不然，舍生而取義。
- 乃知丈人吉，易自有深旨。
- 往轍忍復云，方來那得諱。
- 長謠激凄風，嗚咽嘉陵水。

## 拼音

- qu1 ju1 mu4 pi2 kou3 ， di4 jie1 jia1 ling2 shi4 。
- shan1 chuan1 yu4 pan2 yu1 ， cao3 mu4 can3 qiao2 cui4 。
- xi1 zai4 sui4 xin1 mao3 ， da4 jiang1 he2 han1 zi0 。
- xing2 ying2 yu3 zei2 yu4 ， li4 zhan4 sui4 si3 ci3 。
- dao4 feng2 tian2 she4 weng1 ， kuan3 qu1 wen4 suo3 yi3 。
- er3 mu4 qin1 jian4 wen2 ， pu3 zhong1 jin1 wu2 bi3 。
- chen2 zhi4 lao3 bu4 shuai1 ， gan1 ku3 tong2 zhan4 shi4 。
- yi3 ci3 de2 shi4 xin1 ， ji2 nan2 bu4 xiang1 qi4 。
- kun3 zhi4 li4 zhu3 he2 ， qi3 yu2 di2 qing2 gui3 。
- bi4 fei3 fang1 jiao1 chi2 ， yu3 shu1 e2 xia2 zhi4 。
- chu1 dong1 er4 shi2 wu3 ， ben4 ru4 wo3 nei4 di4 。
- huo4 du4 he2 er2 chi2 ， huo4 jie2 lu4 yi3 si4 。
- e2 ran2 wo4 fu4 lai2 ， dou3 ruo4 zi4 tian1 zhui4 。
- zhu1 jun1 chou1 zhai1 yu2 ， jing1 rui4 neng2 you3 ji1 。
- qian1 bing1 jin3 wu1 he2 ， zhuan3 dou4 shu1 wei4 yi3 。
- ke3 ren3 fu4 jiang1 jun1 ， tong2 sheng1 yi4 tong2 si3 。
- luo4 ri4 chen2 tu3 hun1 ， gu3 han2 sheng1 bu4 qi3 。
- zhi4 jin1 dui1 fu4 jian4 ， bai2 gu3 you2 fen1 wei3 。
- yu3 ba4 sheng1 qi1 geng3 ， xiang1 gu4 qian2 sa3 lei4 。
- nian4 xi1 zuo3 rong2 xuan1 ， shi4 tun2 wei4 yun2 mi3 。
- zhu3 gong1 ji2 ren2 ming2 ， can3 ce4 nian4 ci3 shi4 。
- lu4 zhang1 qiu2 xu4 dian3 ， jue2 zi3 yan2 miao4 si4 。
- yi4 jiang1 quan4 zhong1 chen2 ， wei2 guo2 dang1 jin4 cui4 。
- ru2 shou3 chen2 xi1 he2 ， wu3 jiang1 tian2 yu3 li3 。
- hou4 xian1 bei4 bao1 lu4 ， ming2 xing4 bian1 guo2 shi3 。
- di2 zhi1 wu2 you3 ren2 ， xin1 ning2 bu2 wei4 ji4 。
- zi4 gu3 zhong4 cu2 zheng1 ， si1 ming4 zai4 zhu3 shuai4 。
- wei3 tuo1 huo4 fei1 ren2 ， xian3 zu3 na4 ke3 shi4 。
- wu1 hu1 shu4 jun1 zi3 ， yi4 si3 gan1 ruo4 ji4 。
- tui1 yuan2 qi2 ben3 xin1 ， si3 xi1 yi4 wu1 shi4 。
- shi4 da4 mou2 bu4 ran2 ， she3 sheng1 er2 qu3 yi4 。
- nai3 zhi1 zhang4 ren2 ji2 ， yi4 zi4 you3 shen1 zhi3 。
- wang3 zhe2 ren3 fu4 yun2 ， fang1 lai2 na4 de2 hui4 。
- chang2 yao2 ji1 qi1 feng1 ， wu1 yan4 jia1 ling2 shui3 。

## 注释

## 译文

## 赏析
