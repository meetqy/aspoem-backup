---
id: cheng-gong-xu-lu-shui-qing
title: 瀘水清
titlePinyin: lu2 shui3 qing1
titleSlug: lu-shui-qing
author: 程公許
authorPinyin: cheng2 gong1 xu1
authorSlug: cheng-gong-xu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 瀘水清，瀘水之清如鏡平。
- 蜀江西來流沄沄，內江胥命如逡巡。
- 兩江合處聳百雉，表裏益梓巴夔分，如戶有限齒有唇。
- 雲南與夜郎，甫隔東西鄰。
- 山川之險守在人，武侯氣燄千古猶長存。
- 有來范侯人中英，蜀國忠文之子孫，清姿勁氣排秋旻。
- 立朝物望高縉紳，睥睨衆醉甘獨醒。
- 烏臺縱好羞呈身，十年江海心朝廷。
- 瀘水清，我歌慷慨君試聽。
- 蜀東諸鎮瀘最重，范侯之來更覺一面如金城。
- 東軍之驕昔所患，南詔之黠那易馴。
- 我侯方寸澄止水，鎮以寡欲撫以誠。
- 重門嚴柝夕烽冷，紫邏雜耕膏雨勻。
- 七年逗遛不得去，邊民愛侯有如父母親。
- 今年北邊羽書急，兩川夫調紛苛征。
- 吏敲門，農輟耕，期限迫星火，頃刻那得停。
- 黄金棄賣如土賤，楮幣翔踴餘貫緡。
- 立談之頃富作貧，縣官忍復規其贏。
- 五十六州洶洶如浪沸，獨有三瀘之江清復清。
- 有客東州來，爲我委曲陳。
- 范侯疇昔澹無累，貫朽之積本爲民。
- 二分官與輸一分，一分猶恐民顰呻。
- 軍儲糴本仍借給，少待秋熟寬作程，風和日晏江上村。
- 老醉稚擁爭扶迎，吏呼何曾怒目瞠。
- 只有提壺布穀日日喧曉晴，樂哉三瀘之國有如華胥與大庭。
- 九重天遠呼不聞，侯忍棄我歸鄉枌。
- 强敵游魂尚三秦，邊頭何時能撤屯。
- 帑無羨帛粟空囷，將驕卒惰難使令。
- 義徒星散自嘯聚，往往千百相爲羣。
- 秋霖淫溢稼不登，仲冬虺虺雷鼓轟，我心隠思鼻酸辛。
- 人情玩愒渾不悟，有才空使棲巖扃。
- 我聞瀘民愛侯心不釋，祝侯壽考備福如忠文。
- 侯雖潔身翫泉石，獨忍一息忘吾君。
- 何時璽書自天下，詔侯起家朝紫清。
- 扶持國論開太平，整頓宇宙驅妖氛。
- 却學忠文挂冠神武門，筍輿野服歸游峨與岷。
- 杜陵昔覽舂陵行，知元使君實國禎。
- 悠悠千載缺嗣音，擊節爲侯歌斯文。
- 瀘水清，瀘水清，采詩之官今何人，歌成肝膽空輪囷。

## 拼音

- lu2 shui3 qing1 ， lu2 shui3 zhi1 qing1 ru2 jing4 ping2 。
- shu3 jiang1 xi1 lai2 liu2 yun2 yun2 ， nei4 jiang1 xu1 ming4 ru2 qun1 xun2 。
- liang3 jiang1 he2 chu3 song3 bai3 zhi4 ， biao3 li3 yi4 zi3 ba1 kui2 fen1 ， ru2 hu4 you3 xian4 chi3 you3 chun2 。
- yun2 nan2 yu3 ye4 lang2 ， fu3 ge2 dong1 xi1 lin2 。
- shan1 chuan1 zhi1 xian3 shou3 zai4 ren2 ， wu3 hou2 qi4 yan4 qian1 gu3 you2 chang2 cun2 。
- you3 lai2 fan4 hou2 ren2 zhong1 ying1 ， shu3 guo2 zhong1 wen2 zhi1 zi3 sun1 ， qing1 zi1 jin4 qi4 pai2 qiu1 min2 。
- li4 chao2 wu4 wang4 gao1 jin4 shen1 ， pi4 ni4 zhong4 zui4 gan1 du2 xing3 。
- wu1 tai2 zong4 hao3 xiu1 cheng2 shen1 ， shi2 nian2 jiang1 hai3 xin1 chao2 ting2 。
- lu2 shui3 qing1 ， wo3 ge1 kang1 kai3 jun1 shi4 ting1 。
- shu3 dong1 zhu1 zhen4 lu2 zui4 zhong4 ， fan4 hou2 zhi1 lai2 geng4 jue2 yi2 mian4 ru2 jin1 cheng2 。
- dong1 jun1 zhi1 jiao1 xi1 suo3 huan4 ， nan2 zhao4 zhi1 xia2 na4 yi4 xun4 。
- wo3 hou2 fang1 cun4 cheng2 zhi3 shui3 ， zhen4 yi3 gua3 yu4 fu3 yi3 cheng2 。
- zhong4 men2 yan2 tuo4 xi1 feng1 leng3 ， zi3 luo2 za2 geng1 gao1 yu3 yun2 。
- qi1 nian2 dou4 liu2 bu4 de2 qu4 ， bian1 min2 ai4 hou2 you3 ru2 fu4 mu3 qin1 。
- jin1 nian2 bei3 bian1 yu3 shu1 ji2 ， liang3 chuan1 fu1 diao4 fen1 ke1 zheng1 。
- li4 qiao1 men2 ， nong2 chuo4 geng1 ， qi1 xian4 po4 xing1 huo3 ， qing3 ke4 na4 de2 ting2 。
- huang2 jin1 qi4 mai4 ru2 tu3 jian4 ， chu3 bi4 xiang2 yong3 yu2 guan4 min2 。
- li4 tan2 zhi1 qing3 fu4 zuo4 pin2 ， xian4 guan1 ren3 fu4 gui1 qi2 ying2 。
- wu3 shi2 liu4 zhou1 xiong1 xiong1 ru2 lang4 fei4 ， du2 you3 san1 lu2 zhi1 jiang1 qing1 fu4 qing1 。
- you3 ke4 dong1 zhou1 lai2 ， wei2 wo3 wei3 qu1 chen2 。
- fan4 hou2 chou2 xi1 dan4 wu2 lei4 ， guan4 xiu3 zhi1 ji1 ben3 wei2 min2 。
- er4 fen1 guan1 yu3 shu1 yi4 fen1 ， yi4 fen1 you2 kong3 min2 pin2 shen1 。
- jun1 chu3 di2 ben3 reng2 jie4 gei3 ， shao3 dai1 qiu1 shu2 kuan1 zuo4 cheng2 ， feng1 he2 ri4 yan4 jiang1 shang4 cun1 。
- lao3 zui4 zhi4 yong1 zheng1 fu2 ying2 ， li4 hu1 he2 ceng2 nu4 mu4 cheng1 。
- zhi3 you3 ti2 hu2 bu4 gu3 ri4 ri4 xuan1 xiao3 qing2 ， le4 zai1 san1 lu2 zhi1 guo2 you3 ru2 hua2 xu1 yu3 da4 ting2 。
- jiu3 chong2 tian1 yuan3 hu1 bu4 wen2 ， hou2 ren3 qi4 wo3 gui1 xiang1 fen2 。
- qiang2 di2 you2 hun2 shang4 san1 qin2 ， bian1 tou2 he2 shi2 neng2 che4 tun2 。
- tang3 wu2 xian4 bo2 su4 kong1 qun1 ， jiang1 jiao1 zu2 duo4 nan2 shi3 ling4 。
- yi4 tu2 xing1 san4 zi4 xiao4 ju4 ， wang3 wang3 qian1 bai3 xiang1 wei2 qun2 。
- qiu1 lin2 yin2 yi4 jia4 bu4 deng1 ， zhong4 dong1 hui1 hui1 lei2 gu3 hong1 ， wo3 xin1 yin3 si1 bi2 suan1 xin1 。
- ren2 qing2 wan2 kai4 hun2 bu2 wu4 ， you3 cai2 kong1 shi3 qi1 yan2 jiong1 。
- wo3 wen2 lu2 min2 ai4 hou2 xin1 bu2 shi4 ， zhu4 hou2 shou4 kao3 bei4 fu2 ru2 zhong1 wen2 。
- hou2 sui1 jie2 shen1 wan2 quan2 shi2 ， du2 ren3 yi4 xi1 wang4 wu2 jun1 。
- he2 shi2 xi3 shu1 zi4 tian1 xia4 ， zhao4 hou2 qi3 jia1 chao2 zi3 qing1 。
- fu2 chi2 guo2 lun4 kai1 tai4 ping2 ， zheng3 dun4 yu3 zhou4 qu1 yao1 fen1 。
- que4 xue2 zhong1 wen2 gua4 guan1 shen2 wu3 men2 ， sun3 yu2 ye3 fu2 gui1 you2 e2 yu3 min2 。
- du4 ling2 xi1 lan3 chong1 ling2 xing2 ， zhi1 yuan2 shi3 jun1 shi2 guo2 zhen1 。
- you1 you1 qian1 zai4 que1 si4 yin1 ， ji1 jie2 wei2 hou2 ge1 si1 wen2 。
- lu2 shui3 qing1 ， lu2 shui3 qing1 ， cai3 shi1 zhi1 guan1 jin1 he2 ren2 ， ge1 cheng2 gan1 dan3 kong1 lun2 qun1 。

## 注释

## 译文

## 赏析
