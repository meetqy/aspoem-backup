---
id: cheng-gong-xu-ni-gu-er-zhang-qi-yi
title: 擬古二章  其一
titlePinyin: ni3 gu3 er4 zhang1     qi2 yi1
titleSlug: ni-gu-er-zhang-qi-yi
author: 程公許
authorPinyin: cheng2 gong1 xu1
authorSlug: cheng-gong-xu
dynasty: 宋
dynastyPinyin: song4
dynastySlug: song
tags: []
---

## 正文

- 剛風軼飛浮，叢霄隠寥闊。
- 其上仙者家，俯世塵漠漠。
- 慨我志遠遊，幽思無與豁。
- 披雲一長嘯，曾舉騎轇轕。
- 整袂謁靈君，授我一丸藥。
- 侍宴旬始宮，從遊紫虛閣。
- 琅函閟道帙，許我抽玉鑰。
- 玄期記三生，廣度有夙諾。
- 世氛日澒洞，帝念慘不樂。
- 願借萬里風，從君駕鸞鶴。
- 鞭雷揮斗柄，夔罔併縶縛。
- 掃清六合塵，景象囘閶闔。
- 帝命不可稽，侍晨司校錄。
- 永劫保澄明，何問癡仙愕。

## 拼音

- gang1 feng1 yi4 fei1 fu2 ， cong2 xiao1 yin3 liao2 kuo4 。
- qi2 shang4 xian1 zhe3 jia1 ， fu3 shi4 chen2 mo4 mo4 。
- kai3 wo3 zhi4 yuan3 you2 ， you1 si1 wu2 yu3 huo1 。
- pi1 yun2 yi4 chang2 xiao4 ， ceng2 ju3 qi2 jiao1 ge2 。
- zheng3 mei4 ye4 ling2 jun1 ， shou4 wo3 yi4 wan2 yao4 。
- shi4 yan4 xun2 shi3 gong1 ， cong2 you2 zi3 xu1 ge2 。
- lang2 han2 bi4 dao4 zhi4 ， xu1 wo3 chou1 yu4 yue4 。
- xuan2 qi1 ji4 san1 sheng1 ， guang3 du4 you3 su4 nuo4 。
- shi4 fen1 ri4 hong4 dong4 ， di4 nian4 can3 bu2 le4 。
- yuan4 jie4 wan4 li3 feng1 ， cong2 jun1 jia4 luan2 he4 。
- bian1 lei2 hui1 dou3 bing3 ， kui2 wang3 bing4 zhi2 fu4 。
- sao3 qing1 liu4 he2 chen2 ， jing3 xiang4 hui2 chang1 he2 。
- di4 ming4 bu4 ke3 ji1 ， shi4 chen2 si1 xiao4 lu4 。
- yong3 jie2 bao3 cheng2 ming2 ， he2 wen4 chi1 xian1 e4 。

## 注释

## 译文

## 赏析
