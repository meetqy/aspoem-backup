---
id: cheng-gong-xu-qing-shan-gao-wei-song-lang-zhong-de-zhi-zuo
title: 青山高爲宋郎中德之作
titlePinyin: qing1 shan1 gao1 wei2 song4 lang2 zhong1 de2 zhi1 zuo4
titleSlug: qing-shan-gao-wei-song-lang-zhong-de-zhi-zuo
author: 程公許
authorPinyin: cheng2 gong1 xu1
authorSlug: cheng-gong-xu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 青山高，六六峰。
- 瑶鎸嵽嶪千萬仞，斗起西南天半空。
- 蒸嵐噴薄不得洩，翠屏掩靄深幾重。
- 不知丹梯委曲到何許，飛樓傑觀縹緲疑神功。
- 丈人天上足官府，愛此疊嶂高巃嵷。
- 奏疏白玉京，此山上帝之離宮。
- 臣請爲帝守宮鑰，檢課列仙功行之異同。
- 帝憑玉几頷其奏，導以絳節雙青童。
- 岳靈嶪峩遠奔命，其下瀆鬼趨濛鴻。
- 丹書校錄曉繼夕，朱衣執侍嚴且恭。
- 赤明龍漢屈指今幾劫，珠幢羽帔可想不可蹤。
- 雲璈鏗鍧洞天曉，步虛寥亮閶闔風。
- 有時山空夜永斗柄出復沒，眩眼千炬煜煜燈吐紅。
- 嗚呼青山高兮六六峰，丈人宮闕兮遠層穹，飛仙來往兮安得逢。
- 山中人兮媚幽獨，烜山緒兮雪谿翁。
- 形癯霄漢舞皓鶴，神茂晴巒森老松。
- 三生曾侍丈人之左右，出入孔老竺乾之學該以通。
- 把茅山間二十年，幽棲活計那諱窮。
- 白雲四壁兮風月窗櫳，玉泉如飴兮柏實可饔。
- 丈人憫世日混濁，敕遣下山開瞽矇。
- 被髮鞭麒麟，駕霆呵靈霳。
- 高岡一鳴衆鳥瘖不吐，修門再入九虎獰以攻。
- 飄然整我飛霞佩，佳山水處挾冊從。
- 仙槎尚有樓突兀，蕩漾萬頃風濤中。
- 酒酣浩歌蘂珠三疊之險韻，出沒蛟蜃悲魚龍。
- 道逢仇池老仙伯，握手一笑蟇鼻烟溟濛。
- 混成菴中據梧默數息，明霞閣上彈鋏看飛鴻。
- 丈人嗔不歸，鸞歌鳳舞瞻聽慵。
- 我聞至人離世不忘世，肯學山澤之臞塊獨守此虎豹叢。
- 歐子來自神清洞，樂天故棲蓬海東。
- 手携天孫雲漢之機杼，下與世俗一洗組纂之拙工。
- 後先相望幾百年，帝命何獨私與公。
- 青山之阻烟霞濃，六時滴水聲玲瓏。
- 猿鶴何知强悽怨，祝公不用思𢥞𢥞。
- 我願飛章夜扣丈人九仙之寶室，世路荆棘人心蓬。
- 洗氛滌祲待雨露，驚聵醒醉須笙鏞。
- 乞公且住千百歲，要使民有司命儒有宗。
- 色絲不盡今古胸，帝衮何闕須彌縫，笑談變俗爲時雍。
- 青山青山長好在，洞天氣物何曾改。
- 歸來瑶簡朝丈人，坐看桑田變滄海。

## 拼音

- qing1 shan1 gao1 ， liu4 liu4 feng1 。
- yao2 juan1 di4 ye4 qian1 wan4 ren4 ， dou4 qi3 xi1 nan2 tian1 ban4 kong1 。
- zheng1 lan2 pen1 bao2 bu4 de2 xie4 ， cui4 ping2 yan3 ai3 shen1 ji1 zhong4 。
- bu4 zhi1 dan1 ti1 wei3 qu1 dao4 he2 xu1 ， fei1 lou2 jie2 guan1 piao3 miao3 yi2 shen2 gong1 。
- zhang4 ren2 tian1 shang4 zu2 guan1 fu3 ， ai4 ci3 die2 zhang4 gao1 long2 song3 。
- zou4 shu1 bai2 yu4 jing1 ， ci3 shan1 shang4 di4 zhi1 li2 gong1 。
- chen2 qing3 wei2 di4 shou3 gong1 yue4 ， jian3 ke4 lie4 xian1 gong1 xing2 zhi1 yi4 tong2 。
- di4 ping2 yu4 ji3 han4 qi2 zou4 ， dao3 yi3 jiang4 jie2 shuang1 qing1 tong2 。
- yue4 ling2 ye4 e2 yuan3 ben4 ming4 ， qi2 xia4 du2 gui3 qu1 meng2 hong2 。
- dan1 shu1 xiao4 lu4 xiao3 ji4 xi1 ， zhu1 yi1 zhi2 shi4 yan2 qie3 gong1 。
- chi4 ming2 long2 han4 qu1 zhi3 jin1 ji1 jie2 ， zhu1 zhuang4 yu3 pei4 ke3 xiang3 bu4 ke3 zong1 。
- yun2 ao2 keng1 hong1 dong4 tian1 xiao3 ， bu4 xu1 liao2 liang4 chang1 he2 feng1 。
- you3 shi2 shan1 kong1 ye4 yong3 dou3 bing3 chu1 fu4 mei2 ， xuan4 yan3 qian1 ju4 yu4 yu4 deng1 tu3 hong2 。
- wu1 hu1 qing1 shan1 gao1 xi1 liu4 liu4 feng1 ， zhang4 ren2 gong1 que4 xi1 yuan3 ceng2 qiong2 ， fei1 xian1 lai2 wang3 xi1 an1 de2 feng2 。
- shan1 zhong1 ren2 xi1 mei4 you1 du2 ， xuan1 shan1 xu4 xi1 xue3 xi1 weng1 。
- xing2 qu2 xiao1 han4 wu3 hao4 he4 ， shen2 mao4 qing2 luan2 sen1 lao3 song1 。
- san1 sheng1 ceng2 shi4 zhang4 ren2 zhi1 zuo3 you4 ， chu1 ru4 kong3 lao3 zhu2 qian2 zhi1 xue2 gai1 yi3 tong1 。
- ba3 mao2 shan1 jian4 er4 shi2 nian2 ， you1 qi1 huo2 ji4 na4 hui4 qiong2 。
- bai2 yun2 si4 bi4 xi1 feng1 yue4 chuang1 long2 ， yu4 quan2 ru2 yi2 xi1 bai3 shi2 ke3 yong1 。
- zhang4 ren2 min3 shi4 ri4 hun4 zhuo2 ， chi4 qian3 xia4 shan1 kai1 gu3 meng1 。
- bei4 fa4 bian1 qi2 lin2 ， jia4 ting2 he1 ling2 long2 。
- gao1 gang1 yi4 ming2 zhong4 niao3 yin1 bu4 tu3 ， xiu1 men2 zai4 ru4 jiu3 hu3 ning2 yi3 gong1 。
- piao1 ran2 zheng3 wo3 fei1 xia2 pei4 ， jia1 shan1 shui3 chu3 xie2 ce4 cong2 。
- xian1 cha2 shang4 you3 lou2 tu1 wu4 ， dang4 yang4 wan4 qing3 feng1 tao1 zhong1 。
- jiu3 han1 hao4 ge1 rui3 zhu1 san1 die2 zhi1 xian3 yun4 ， chu1 mei2 jiao1 shen4 bei1 yu2 long2 。
- dao4 feng2 qiu2 chi2 lao3 xian1 bo2 ， wo4 shou3 yi2 xiao4 ma2 bi2 yan1 ming2 meng2 。
- hun4 cheng2 an1 zhong1 ju4 wu2 mo4 shu4 xi1 ， ming2 xia2 ge2 shang4 dan4 jia2 kan4 fei1 hong2 。
- zhang4 ren2 chen1 bu4 gui1 ， luan2 ge1 feng4 wu3 zhan1 ting1 yong1 。
- wo3 wen2 zhi4 ren2 li2 shi4 bu2 wang4 shi4 ， ken3 xue2 shan1 ze2 zhi1 qu2 kuai4 du2 shou3 ci3 hu3 bao4 cong2 。
- ou1 zi3 lai2 zi4 shen2 qing1 dong4 ， le4 tian1 gu4 qi1 peng2 hai3 dong1 。
- shou3 xie2 tian1 sun1 yun2 han4 zhi1 ji1 zhu4 ， xia4 yu3 shi4 su2 yi4 xi3 zu3 zuan3 zhi1 zhuo1 gong1 。
- hou4 xian1 xiang1 wang4 ji1 bai3 nian2 ， di4 ming4 he2 du2 si1 yu3 gong1 。
- qing1 shan1 zhi1 zu3 yan1 xia2 nong2 ， liu4 shi2 di1 shui3 sheng1 ling2 long2 。
- yuan2 he4 he2 zhi1 qiang2 qi1 yuan4 ， zhu4 gong1 bu2 yong4 si1 𢥞𢥞。
- wo3 yuan4 fei1 zhang1 ye4 kou4 zhang4 ren2 jiu3 xian1 zhi1 bao3 shi4 ， shi4 lu4 jing1 ji2 ren2 xin1 peng2 。
- xi3 fen1 di2 jin4 dai4 yu3 lu4 ， jing1 kui4 xing3 zui4 xu1 sheng1 yong1 。
- qi3 gong1 qie3 zhu4 qian1 bai3 sui4 ， yao4 shi3 min2 you3 si1 ming4 ru2 you3 zong1 。
- se4 si1 bu2 jin4 jin1 gu3 xiong1 ， di4 gun3 he2 que4 xu1 mi2 feng2 ， xiao4 tan2 bian4 su2 wei2 shi2 yong1 。
- qing1 shan1 qing1 shan1 chang2 hao3 zai4 ， dong4 tian1 qi4 wu4 he2 ceng2 gai3 。
- gui1 lai2 yao2 jian3 chao2 zhang4 ren2 ， zuo4 kan4 sang1 tian2 bian4 cang1 hai3 。

## 注释

## 译文

## 赏析
