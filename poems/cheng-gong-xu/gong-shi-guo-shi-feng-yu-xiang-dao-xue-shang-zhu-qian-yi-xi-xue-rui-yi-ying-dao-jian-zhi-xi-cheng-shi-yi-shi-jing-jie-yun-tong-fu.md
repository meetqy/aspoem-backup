---
id: cheng-gong-xu-gong-shi-guo-shi-feng-yu-xiang-dao-xue-shang-zhu-qian-yi-xi-xue-rui-yi-ying-dao-jian-zhi-xi-cheng-shi-yi-shi-jing-jie-yun-tong-fu
title: 工侍國史奉御香禱雪上竺前一夕雪瑞已應道間志喜成詩以示敬借韻同賦
titlePinyin: gong1 shi4 guo2 shi3 feng4 yu4 xiang1 dao3 xue3 shang4 zhu2 qian2 yi4 xi1 xue3 rui4 yi3 ying1 dao4 jian4 zhi4 xi3 cheng2 shi1 yi3 shi4 jing4 jie4 yun4 tong2 fu4
titleSlug: gong-shi-guo-shi-feng-yu-xiang-dao-xue-shang-zhu-qian-yi-xi-xue-rui-yi-ying-dao-jian-zhi-xi-cheng-shi-yi-shi-jing-jie-yun-tong-fu
author: 程公許
authorPinyin: cheng2 gong1 xu1
authorSlug: cheng-gong-xu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 庚子歲維夏，亢陽一何驕。
- 侵尋徂暑迫，惻怛聖慮焦。
- 祈禱喧三農，雩祀奔百僚。
- 商飈忽以厲，老魃意愈囂。
- 萬井沸湯釜，四野烜赤熛。
- 俄聞罪己詔，還下中興朝。
- 寶香款太一，嘉薦羞廟祧。
- 移蹕給孤園，熏心梵音潮。
- 芝蓋屏不御，鸞扇亦罷摇。
- 還宮慘玉色，轉燭翻天瓢。
- 小臣忝侍祠，囊封叩層霄。
- 帝念亦勞止，暵災殊未消。
- 良月始沾洽，封畿轉蕭條。
- 白瑞彌渴望，沍陰那易料。
- 測景展繡紋，飛霜困青要。
- 麥芒鬰不吐，蔬甲半已凋。
- 足蹷叢祠趨，潔蠲沉水燒。
- 忱念交肸蠁，同雲散瓊瑶。
- 夜窗訝明皎，曉檻俄紛飄。
- 天意竟作慳，瞬息倏已消。
- 冬瘟幸稍壓，蝗蟄故自饒。
- 東皇趣命駕，北斗將旋杓。
- 更須絮亂撥，間作珠碎跳。
- 儻幸尺許積，庶幾食可邀。
- 民脈餘幾何，邦儲况復枵。
- 但知骨髓瀝，遑恤膏火焦。
- 老我雜班綴，素絲颯飄蕭。
- 强令典綸綍，拙不工琢雕。
- 炯茲方寸丹，敢以後福徼。
- 世味本枯淡，癙思劇蒸敲。
- 灑血書綠章，飛神羾清飂。
- 玉食自不甘，黄竹寧復謠。
- 扶持倚梁棟，諮詢及芻蕘。
- 正途會四闢，賢旌欲旁招。
- 上帝如悔禍，盜賊非難梟。
- 斂盡戰鋒慘，重使農畝劭。
- 玉燭調氣機，黼扆寬旰宵。
- 量才愧擁腫，賦分甘漁樵。
- 經綸有管樂，議論付董鼂。
- 故山歸去來，歲晚樂逍遥。
- 曝背茅簷日，擊壤歌帝堯。

## 拼音

- geng1 zi3 sui4 wei2 xia4 ， kang4 yang2 yi4 he2 jiao1 。
- qin1 xun2 cu2 shu3 po4 ， ce4 da2 sheng4 lü4 jiao1 。
- qi2 dao3 xuan1 san1 nong2 ， yu2 si4 ben1 bai3 liao2 。
- shang1 biao1 hu1 yi3 li4 ， lao3 ba2 yi4 yu4 xiao1 。
- wan4 jing3 fei4 tang1 fu3 ， si4 ye3 xuan1 chi4 biao1 。
- e2 wen2 zui4 ji3 zhao4 ， huan2 xia4 zhong1 xing1 chao2 。
- bao3 xiang1 kuan3 tai4 yi1 ， jia1 jian4 xiu1 miao4 tiao1 。
- yi2 bi4 gei3 gu1 yuan2 ， xun1 xin1 fan4 yin1 chao2 。
- zhi1 gai4 ping2 bu2 yu4 ， luan2 shan4 yi4 ba4 yao2 。
- huan2 gong1 can3 yu4 se4 ， zhuan3 zhu2 fan1 tian1 piao2 。
- xiao3 chen2 tian3 shi4 ci2 ， nang2 feng1 kou4 ceng2 xiao1 。
- di4 nian4 yi4 lao2 zhi3 ， han4 zai1 shu1 wei4 xiao1 。
- liang2 yue4 shi3 zhan1 qia4 ， feng1 ji1 zhuan3 xiao1 tiao2 。
- bai2 rui4 mi2 ke3 wang4 ， hu4 yin1 na4 yi4 liao4 。
- ce4 jing3 zhan3 xiu4 wen2 ， fei1 shuang1 kun4 qing1 yao4 。
- mai4 mang2 yu4 bu4 tu3 ， shu1 jia3 ban4 yi3 diao1 。
- zu2 jue2 cong2 ci2 qu1 ， jie2 juan1 chen2 shui3 shao1 。
- chen2 nian4 jiao1 xi1 xiang3 ， tong2 yun2 san4 qiong2 yao2 。
- ye4 chuang1 ya4 ming2 jiao3 ， xiao3 jian4 e2 fen1 piao1 。
- tian1 yi4 jing4 zuo4 qian1 ， shun4 xi1 shu1 yi3 xiao1 。
- dong1 wen1 xing4 shao1 ya1 ， huang2 zhe2 gu4 zi4 rao2 。
- dong1 huang2 qu4 ming4 jia4 ， bei3 dou3 jiang1 xuan2 shao2 。
- geng4 xu1 xu4 luan4 bo1 ， jian4 zuo4 zhu1 sui4 tiao4 。
- tang3 xing4 chi3 xu1 ji1 ， shu4 ji1 shi2 ke3 yao1 。
- min2 mai4 yu2 ji1 he2 ， bang1 chu3 kuang4 fu4 xiao1 。
- dan4 zhi1 gu3 sui3 li4 ， huang2 xu4 gao1 huo3 jiao1 。
- lao3 wo3 za2 ban1 zhui4 ， su4 si1 sa4 piao1 xiao1 。
- qiang2 ling4 dian3 lun2 fu2 ， zhuo1 bu4 gong1 zhuo2 diao1 。
- jiong3 zi1 fang1 cun4 dan1 ， gan3 yi3 hou4 fu2 jiao3 。
- shi4 wei4 ben3 ku1 dan4 ， shu3 si1 ju4 zheng1 qiao1 。
- sa3 xue4 shu1 lü4 zhang1 ， fei1 shen2 hong2 qing1 liu4 。
- yu4 shi2 zi4 bu4 gan1 ， huang2 zhu2 ning2 fu4 yao2 。
- fu2 chi2 yi3 liang2 dong4 ， zi1 xun2 ji2 chu2 rao2 。
- zheng4 tu2 hui4 si4 pi4 ， xian2 jing1 yu4 pang2 zhao1 。
- shang4 di4 ru2 hui3 huo4 ， dao4 zei2 fei1 nan2 xiao1 。
- lian3 jin4 zhan4 feng1 can3 ， zhong4 shi3 nong2 mu3 shao4 。
- yu4 zhu2 diao4 qi4 ji1 ， fu3 yi3 kuan1 gan4 xiao1 。
- liang2 cai2 kui4 yong1 zhong3 ， fu4 fen1 gan1 yu2 qiao2 。
- jing1 lun2 you3 guan3 le4 ， yi4 lun4 fu4 dong3 chao2 。
- gu4 shan1 gui1 qu4 lai2 ， sui4 wan3 le4 xiao1 yao2 。
- pu4 bei4 mao2 yan2 ri4 ， ji1 rang3 ge1 di4 yao2 。

## 注释

## 译文

## 赏析
