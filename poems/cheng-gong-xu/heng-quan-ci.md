---
id: cheng-gong-xu-heng-quan-ci
title: 亨泉詞
titlePinyin: heng1 quan2 ci2
titleSlug: heng-quan-ci
author: 程公許
authorPinyin: cheng2 gong1 xu1
authorSlug: cheng-gong-xu
dynasty: 宋
dynastyPinyin: song4
dynastySlug: song
tags: []
---

## 正文

- 有閟兮寒泉，運而往兮幾何年。
- 地靈兮啟秀，不我後兮不我先。
- 川媚珠兮圓折，蓮吐岫兮便娟。
- 坤文郁兮瑞世，所思邈兮西都之虞淵。
- 芳至今兮未沫，世載英兮昌維。
- 其已考槃兮山之阿，龜何以兮食只。
- 築之垣兮登登，忽而凹兮窈而深。
- 累甓兮尋丈，刳木兮虛心。
- 木爲仁兮仁者靜，水閡險兮中不失信。
- 矧生數兮土以培，固受命兮獨也正。
- 孰牖兮孰窒，孰導兮觱沸。
- 否傾以亨兮繄所遭，余何喪兮何得。
- 美人兮委蛇，泂酌兮永歌。
- 昔泥不食兮匪我吝，今渫可汲兮湛不波。
- 韋絕編兮堂上，晤三聖兮惝怳。
- 有孚兮坎習，不窮兮井養。
- 消息兮盈虛，道之體兮易之象。
- 沛吾輈兮八荒，志拯溺兮靡遑。
- 雞鳴喈喈兮霜月曉，紛紜歸夢兮殷轆轤之下銀床。
- 萬家兮渴飲，渺千里兮相望。
- 猿奚悲兮鶴奚怨，旱欲霖兮川欲航。
- 功成兮不居，媲彼泉兮有常。
- 纓可濯兮滄浪，鯉可羞兮漢之姜。
- 修綆兮汲古，涴新學兮肺腸。
- 美人兮歸何時，樂莫樂兮舊鄉。

## 拼音

- you3 bi4 xi1 han2 quan2 ， yun4 er2 wang3 xi1 ji1 he2 nian2 。
- di4 ling2 xi1 qi3 xiu4 ， bu4 wo3 hou4 xi1 bu4 wo3 xian1 。
- chuan1 mei4 zhu1 xi1 yuan2 zhe2 ， lian2 tu3 xiu4 xi1 bian4 juan1 。
- kun1 wen2 yu4 xi1 rui4 shi4 ， suo3 si1 miao3 xi1 xi1 du1 zhi1 yu2 yuan1 。
- fang1 zhi4 jin1 xi1 wei4 mo4 ， shi4 zai4 ying1 xi1 chang1 wei2 。
- qi2 yi3 kao3 pan2 xi1 shan1 zhi1 a1 ， gui1 he2 yi3 xi1 shi2 zhi1 。
- zhu4 zhi1 yuan2 xi1 deng1 deng1 ， hu1 er2 ao1 xi1 yao3 er2 shen1 。
- lei4 pi4 xi1 xun2 zhang4 ， ku1 mu4 xi1 xu1 xin1 。
- mu4 wei2 ren2 xi1 ren2 zhe3 jing4 ， shui3 he2 xian3 xi1 zhong1 bu4 shi1 xin4 。
- shen3 sheng1 shu4 xi1 tu3 yi3 pei2 ， gu4 shou4 ming4 xi1 du2 ye3 zheng4 。
- shu2 you3 xi1 shu2 zhi4 ， shu2 dao3 xi1 bi4 fei4 。
- fou3 qing1 yi3 heng1 xi1 yi1 suo3 zao1 ， yu2 he2 sang1 xi1 he2 de2 。
- mei3 ren2 xi1 wei1 yi2 ， jiong3 zhuo2 xi1 yong3 ge1 。
- xi1 ni2 bu4 shi2 xi1 fei3 wo3 lin4 ， jin1 xie4 ke3 ji2 xi1 zhan4 bu4 bo1 。
- wei2 jue2 bian1 xi1 tang2 shang4 ， wu4 san1 sheng4 xi1 chang3 huang3 。
- you3 fu2 xi1 kan3 xi2 ， bu4 qiong2 xi1 jing3 yang3 。
- xiao1 xi0 xi1 ying2 xu1 ， dao4 zhi1 ti3 xi1 yi4 zhi1 xiang4 。
- pei4 wu2 zhou1 xi1 ba1 huang1 ， zhi4 zheng3 ni4 xi1 mi2 huang2 。
- ji1 ming2 jie1 jie1 xi1 shuang1 yue4 xiao3 ， fen1 yun2 gui1 meng4 xi1 yin1 lu4 lu2 zhi1 xia4 yin2 chuang2 。
- wan4 jia1 xi1 ke3 yin3 ， miao3 qian1 li3 xi1 xiang1 wang4 。
- yuan2 xi1 bei1 xi1 he4 xi1 yuan4 ， han4 yu4 lin2 xi1 chuan1 yu4 hang2 。
- gong1 cheng2 xi1 bu4 ju1 ， pi4 bi3 quan2 xi1 you3 chang2 。
- ying1 ke3 zhuo2 xi1 cang1 lang4 ， li3 ke3 xiu1 xi1 han4 zhi1 jiang1 。
- xiu1 geng3 xi1 ji2 gu3 ， wo4 xin1 xue2 xi1 fei4 chang2 。
- mei3 ren2 xi1 gui1 he2 shi2 ， le4 mo4 le4 xi1 jiu4 xiang1 。

## 注释

## 译文

## 赏析
