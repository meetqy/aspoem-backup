---
id: cheng-gong-xu-chun-shi-wu-ji-duan-ju-xiao-suo-zhui-huai-cheng-du-jiu-you-kai-ran-you-fu
title: 春事無幾端居蕭索追懷成都舊遊慨然有賦
titlePinyin: chun1 shi4 wu2 ji1 duan1 ju1 xiao1 suo3 zhui1 huai2 cheng2 du1 jiu4 you2 kai3 ran2 you3 fu4
titleSlug: chun-shi-wu-ji-duan-ju-xiao-suo-zhui-huai-cheng-du-jiu-you-kai-ran-you-fu
author: 程公許
authorPinyin: cheng2 gong1 xu1
authorSlug: cheng-gong-xu
dynasty: 宋
dynastyPinyin: song4
dynastySlug: song
tags: []
---

## 正文

- 憶昔吏錦城，寄隠雲水鄉。
- 蕭散不任事，上官容我狂。
- 短篷漾空明，舞棹歌滄浪。
- 會心多勝友，一舉累十觴。
- 芳春樂事饒，飛幰集寶坊。
- 意行無定在，有花即相羊。
- 馬蹄穿夜市，奚奴背詩囊。
- 三年一炊黍，舊遊想微茫。
- 誰知涪江濱，側翅不得翔。
- 醉飲無與和，三歎熱中腸。
- 雨晴好風景，輕輿便晚涼。
- 亂絮撲晚靄，牡丹泫殘粧。
- 春物能幾何，營巢燕飛忙。
- 茶事迫榆火，餳膠催粥香。
- 我本樂烟霞，失身縛簪裳。
- 官曹幸云冷，詩債可不償。
- 錦城未即去，十景茲難忘。
- 安能窘邊幅，低頭甘鎖韁。
- 升沈自天分，矯情恐有妨。
- 借我白玉壺，爲君歌慨慷。

## 拼音

- yi4 xi1 li4 jin3 cheng2 ， ji4 yin3 yun2 shui3 xiang1 。
- xiao1 san4 bu2 ren4 shi4 ， shang4 guan1 rong2 wo3 kuang2 。
- duan3 peng2 yang4 kong1 ming2 ， wu3 zhao4 ge1 cang1 lang4 。
- hui4 xin1 duo1 sheng4 you3 ， yi4 ju3 lei4 shi2 shang1 。
- fang1 chun1 le4 shi4 rao2 ， fei1 xian3 ji2 bao3 fang1 。
- yi4 xing2 wu2 ding4 zai4 ， you3 hua1 ji2 xiang1 yang2 。
- ma3 ti2 chuan1 ye4 shi4 ， xi1 nu2 bei4 shi1 nang2 。
- san1 nian2 yi4 chui1 shu3 ， jiu4 you2 xiang3 wei1 mang2 。
- shui2 zhi1 fu2 jiang1 bin1 ， ce4 chi4 bu4 de2 xiang2 。
- zui4 yin3 wu2 yu3 he2 ， san1 tan4 re4 zhong1 chang2 。
- yu3 qing2 hao3 feng1 jing3 ， qing1 yu2 bian4 wan3 liang2 。
- luan4 xu4 pu1 wan3 ai3 ， mu3 dan1 xuan4 can2 zhuang1 。
- chun1 wu4 neng2 ji1 he2 ， ying2 chao2 yan4 fei1 mang2 。
- cha2 shi4 po4 yu2 huo3 ， xing2 jiao1 cui1 zhou1 xiang1 。
- wo3 ben3 le4 yan1 xia2 ， shi1 shen1 fu4 zan1 shang0 。
- guan1 cao2 xing4 yun2 leng3 ， shi1 zhai4 ke3 bu4 chang2 。
- jin3 cheng2 wei4 ji2 qu4 ， shi2 jing3 zi1 nan2 wang4 。
- an1 neng2 jiong3 bian1 fu2 ， di1 tou2 gan1 suo3 jiang1 。
- sheng1 shen3 zi4 tian1 fen4 ， jiao3 qing2 kong3 you3 fang2 。
- jie4 wo3 bai2 yu4 hu2 ， wei2 jun1 ge1 kai3 kang1 。

## 注释

## 译文

## 赏析
