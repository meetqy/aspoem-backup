---
id: cheng-gong-xu-xi-yu-shang-xi-qing-cui-xian-sheng
title: 喜雨上西清崔先生
titlePinyin: xi3 yu3 shang4 xi1 qing1 cui1 xian1 sheng0
titleSlug: xi-yu-shang-xi-qing-cui-xian-sheng
author: 程公許
authorPinyin: cheng2 gong1 xu1
authorSlug: cheng-gong-xu
dynasty: 宋
dynastyPinyin: song4
dynastySlug: song
tags: []
---

## 正文

- 東皇司發生，何以忽僤怒。
- 旱乾遍兩川，陰陽錯常度。
- 侍晨秉清德，方嶽煩卧護。
- 隠憂切四體，曉夕煎百慮。
- 尪暴奚以爲，丘禱元有素。
- 皇明一頷首，膏澤倏如霔。
- 豐隆鼓增氣，耕父愁失據。
- 苧桑鬰華滋，餠餌當厭飫。
- 乃知天九重，不隔香一炷。
- 宇宙滿戈甲，椎剝劇刀鋸。
- 殺氣慘未除，衆慼那得籲。
- 毋以休咎徵，諉曰水旱數。
- 憂端轉搶攘，邦本須愛護。
- 願公遲東歸，爲帝寬西顧。
- 以萬金良藥，起衆兆沉痼。
- 使民安農疇，櫜弓藏武庫。
- 爲霖澤四海，媲迹商巖傅。

## 拼音

- dong1 huang2 si1 fa1 sheng1 ， he2 yi3 hu1 dan4 nu4 。
- han4 qian2 bian4 liang3 chuan1 ， yin1 yang2 cuo4 chang2 du4 。
- shi4 chen2 bing3 qing1 de2 ， fang1 yue4 fan2 wo4 hu4 。
- yin3 you1 qie4 si4 ti3 ， xiao3 xi1 jian1 bai3 lü4 。
- wang1 bao4 xi1 yi3 wei2 ， qiu1 dao3 yuan2 you3 su4 。
- huang2 ming2 yi2 han4 shou3 ， gao1 ze2 shu1 ru2 shu4 。
- feng1 long2 gu3 zeng1 qi4 ， geng1 fu4 chou2 shi1 ju4 。
- zhu4 sang1 yu4 hua2 zi1 ， bing3 er3 dang1 yan4 yu4 。
- nai3 zhi1 tian1 jiu3 chong2 ， bu4 ge2 xiang1 yi2 zhu4 。
- yu3 zhou4 man3 ge1 jia3 ， zhui1 bao1 ju4 dao1 ju4 。
- sha1 qi4 can3 wei4 chu2 ， zhong4 qi1 na4 de2 yu4 。
- wu2 yi3 xiu1 jiu4 zhi3 ， wei3 yue1 shui3 han4 shu4 。
- you1 duan1 zhuan3 qiang1 rang3 ， bang1 ben3 xu1 ai4 hu4 。
- yuan4 gong1 chi2 dong1 gui1 ， wei2 di4 kuan1 xi1 gu4 。
- yi3 wan4 jin1 liang2 yao4 ， qi3 zhong4 zhao4 chen2 gu4 。
- shi3 min2 an1 nong2 chou2 ， gao1 gong1 cang2 wu3 ku4 。
- wei2 lin2 ze2 si4 hai3 ， pi4 ji4 shang1 yan2 fu4 。

## 注释

## 译文

## 赏析
