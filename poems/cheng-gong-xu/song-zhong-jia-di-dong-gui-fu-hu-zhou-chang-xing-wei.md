---
id: cheng-gong-xu-song-zhong-jia-di-dong-gui-fu-hu-zhou-chang-xing-wei
title: 送仲嘉弟東歸赴湖州長興尉
titlePinyin: song4 zhong4 jia1 di4 dong1 gui1 fu4 hu2 zhou1 chang2 xing1 wei4
titleSlug: song-zhong-jia-di-dong-gui-fu-hu-zhou-chang-xing-wei
author: 程公許
authorPinyin: cheng2 gong1 xu1
authorSlug: cheng-gong-xu
dynasty: 宋
dynastyPinyin: song4
dynastySlug: song
tags: []
---

## 正文

- 喬松天與歲寒節，直從拱把禁霜雪。
- 如君生小樂真筌，衆說咻之莫能奪。
- 青春閉閤蛾眉怨，永日啖茹庖烟絕。
- 交朋勸止徒爾爲，我亦無言可開說。
- 老親坐堂眉不開，姑請聊向人間來。
- 人間可欲如涕唾，此心久已同寒灰。
- 太虛浮雲漫塵點，明鏡過影常往回。
- 宰官居士等人耳，捨喧取靜非兼該。
- 知君心量已超越，去盡障塞真奇哉。
- 王城蝸屋欣再睹，燭盡鴉啼夜深語。
- 云從投足窺吏曹，始知敝屣人爭恥。
- 長興風物吾所羨，朝拏扁舟晚叩縣。
- 霜刃割魚慎莫嘗，唯有青銅可照面。
- 我行作吏三十秋，日暮不歸鳥飛倦。
- 臨分欲效昔人言，畏子機鋒如閃電。
- 出門揮手即江湖，猛利應無兒女戀。

## 拼音

- qiao2 song1 tian1 yu3 sui4 han2 jie2 ， zhi2 cong2 gong3 ba3 jin4 shuang1 xue3 。
- ru2 jun1 sheng1 xiao3 le4 zhen1 quan2 ， zhong4 shuo1 xiu1 zhi1 mo4 neng2 duo2 。
- qing1 chun1 bi4 he2 e2 mei2 yuan4 ， yong3 ri4 dan4 ru2 pao2 yan1 jue2 。
- jiao1 peng2 quan4 zhi3 tu2 er3 wei2 ， wo3 yi4 wu2 yan2 ke3 kai1 shuo1 。
- lao3 qin1 zuo4 tang2 mei2 bu4 kai1 ， gu1 qing3 liao2 xiang4 ren2 jian4 lai2 。
- ren2 jian4 ke3 yu4 ru2 ti4 tuo4 ， ci3 xin1 jiu3 yi3 tong2 han2 hui1 。
- tai4 xu1 fu2 yun2 man4 chen2 dian3 ， ming2 jing4 guo4 ying3 chang2 wang3 hui2 。
- zai3 guan1 ju1 shi4 deng3 ren2 er3 ， she3 xuan1 qu3 jing4 fei1 jian1 gai1 。
- zhi1 jun1 xin1 liang2 yi3 chao1 yue4 ， qu4 jin4 zhang4 sai1 zhen1 qi2 zai1 。
- wang2 cheng2 wo1 wu1 xin1 zai4 du3 ， zhu2 jin4 ya1 ti2 ye4 shen1 yu3 。
- yun2 cong2 tou2 zu2 kui1 li4 cao2 ， shi3 zhi1 bi4 xi3 ren2 zheng1 chi3 。
- chang2 xing1 feng1 wu4 wu2 suo3 xian4 ， chao2 na2 pian1 zhou1 wan3 kou4 xian4 。
- shuang1 ren4 ge1 yu2 shen4 mo4 chang2 ， wei2 you3 qing1 tong2 ke3 zhao4 mian4 。
- wo3 xing2 zuo4 li4 san1 shi2 qiu1 ， ri4 mu4 bu4 gui1 niao3 fei1 juan4 。
- lin2 fen1 yu4 xiao4 xi1 ren2 yan2 ， wei4 zi3 ji1 feng1 ru2 shan3 dian4 。
- chu1 men2 hui1 shou3 ji2 jiang1 hu2 ， meng3 li4 ying1 wu2 er2 nü3 lian4 。

## 注释

## 译文

## 赏析
