---
id: cheng-gong-xu-song-cui-ji-fu-wai-ci-an-kang-fen-yun-de-ke-zi
title: 送崔吉甫外刺安康分韻得客字
titlePinyin: song4 cui1 ji2 fu3 wai4 ci4 an1 kang1 fen1 yun4 de2 ke4 zi4
titleSlug: song-cui-ji-fu-wai-ci-an-kang-fen-yun-de-ke-zi
author: 程公許
authorPinyin: cheng2 gong1 xu1
authorSlug: cheng-gong-xu
dynasty: 宋
dynastyPinyin: song4
dynastySlug: song
tags: []
---

## 正文

- 崔郎神駿如天馬兮來西極，霜蹄蹴踏汗流赤。
- 不令長楸嘶風扈屬車，亦合交河涉冰摧敵魄。
- 世無善御如王良，可能帖耳受鞭策。
- 棧雲嵯峩漢江碧，一眼長淮天不隔。
- 風寒幾處索調護，我有奇謀同藥石。
- 囊書行萬里，三載京華客。
- 浮雲黯黮一掃空，歸來雙劍翔鳬舄。
- 行臺岌嶪立分鼎，叱咤風霆人辟易。
- 文書曉夜來急急，吏衙事牘看山積。
- 那知退食清心堂，萬卷敷床客滿席。
- 落落一世誰憐才，令我推枕三太息。
- 翺翔半刺頭欲雪，袖長奈何地褊迫。
- 我聞安康坦途走洛師，內與荆襄梁益通血脈。
- 軍興生聚計蕭條，嗷嗷悲鴻尚中澤。
- 鼓鼙何日當罷警，濟時孰是良籌畫。
- 薰風催熟崆峒麥，本根須人爲愛惜。
- 志士慘淡意則同，摻袪况復念行役。
- 君看老驥久伏櫪，一蹴千里如咫尺。
- 醉歸爲君慨慷擊唾壺，天雞三叫東方白。

## 拼音

- cui1 lang2 shen2 jun4 ru2 tian1 ma3 xi1 lai2 xi1 ji2 ， shuang1 ti2 cu4 ta4 han4 liu2 chi4 。
- bu2 ling4 chang2 qiu1 si1 feng1 hu4 shu3 ju1 ， yi4 he2 jiao1 he2 she4 bing1 cui1 di2 po4 。
- shi4 wu2 shan4 yu4 ru2 wang2 liang2 ， ke3 neng2 tie1 er3 shou4 bian1 ce4 。
- zhan4 yun2 cuo2 e2 han4 jiang1 bi4 ， yi4 yan3 chang2 huai2 tian1 bu4 ge2 。
- feng1 han2 ji1 chu3 suo3 diao4 hu4 ， wo3 you3 qi2 mou2 tong2 yao4 shi2 。
- nang2 shu1 xing2 wan4 li3 ， san1 zai4 jing1 hua2 ke4 。
- fu2 yun2 an4 dan4 yi4 sao3 kong1 ， gui1 lai2 shuang1 jian4 xiang2 fu2 xi4 。
- xing2 tai2 ji2 ye4 li4 fen1 ding3 ， chi4 zha4 feng1 ting2 ren2 pi4 yi4 。
- wen2 shu1 xiao3 ye4 lai2 ji2 ji2 ， li4 ya2 shi4 du2 kan4 shan1 ji1 。
- na4 zhi1 tui4 shi2 qing1 xin1 tang2 ， wan4 juan4 fu1 chuang2 ke4 man3 xi2 。
- luo4 luo4 yi2 shi4 shui2 lian2 cai2 ， ling4 wo3 tui1 zhen3 san1 tai4 xi1 。
- ao2 xiang2 ban4 ci4 tou2 yu4 xue3 ， xiu4 chang2 nai4 he2 di4 bian3 po4 。
- wo3 wen2 an1 kang1 tan3 tu2 zou3 luo4 shi1 ， nei4 yu3 jing1 xiang1 liang2 yi4 tong1 xue4 mai4 。
- jun1 xing1 sheng1 ju4 ji4 xiao1 tiao2 ， ao2 ao2 bei1 hong2 shang4 zhong1 ze2 。
- gu3 pi2 he2 ri4 dang1 ba4 jing3 ， ji4 shi2 shu2 shi4 liang2 chou2 hua4 。
- xun1 feng1 cui1 shu2 kong1 tong2 mai4 ， ben3 gen1 xu1 ren2 wei2 ai4 xi1 。
- zhi4 shi4 can3 dan4 yi4 ze2 tong2 ， chan1 qu1 kuang4 fu4 nian4 xing2 yi4 。
- jun1 kan4 lao3 ji4 jiu3 fu2 li4 ， yi2 cu4 qian1 li3 ru2 zhi3 chi3 。
- zui4 gui1 wei2 jun1 kai3 kang1 ji1 tuo4 hu2 ， tian1 ji1 san1 jiao4 dong1 fang1 bai2 。

## 注释

## 译文

## 赏析
