---
id: cheng-gong-xu-dai-shou-an-xuan-xiang
title: 代壽安宣相
titlePinyin: dai4 shou4 an1 xuan1 xiang1
titleSlug: dai-shou-an-xuan-xiang
author: 程公許
authorPinyin: cheng2 gong1 xu1
authorSlug: cheng-gong-xu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 帝祐炎圖合中興，風雲嘉會契千齡。
- 石田旱暵須膏澤，蟄戶陰凝聳震霆。
- 審象巖間同說命，絕韋聖處見羲經。
- 立談解使梟羹爛，餘事能空兔窟腥。
- 岌岌危機還奠枕，恢恢游刃發新硎。
- 坐令含哺娛黄耈，忍使供徭困白丁。
- 河带已知申漢誓，雲和聊復訪湘靈。
- 歸來旌節華仁里，寄傲壺觴等大庭。
- 天厭游氛侵上國，風傳飛羽警邊亭。
- 汗顔何限指空血，膠柱誰云瑟可聽。
- 斧鉞重開都督府，緌紳盛集小朝廷。
- 白波坐壓風濤洶，黄紙恩濃雨露泠。
- 重與蜀民司命脈，定知天陛渴儀形。
- 着高何病棋難活，事定端如醉得醒。
- 萬里車書寧久隔，三邊鼙鼓幾時停。
- 西南屹立擎天柱，子午長驅建屋瓴。
- 會見輿圖恢故境，便紆公衮坐頭廳。
- 無窮壽福由忠赤，不朽功名付汗青。
- 自笑此生同塞馬，若爲有幸列侯鯖。
- 誦詩起爲蒼生賀，南極星環帝座星。

## 拼音

- di4 you4 yan2 tu2 he2 zhong1 xing1 ， feng1 yun2 jia1 hui4 qi4 qian1 ling2 。
- shi2 tian2 han4 han4 xu1 gao1 ze2 ， zhe2 hu4 yin1 ning2 song3 zhen4 ting2 。
- shen3 xiang4 yan2 jian4 tong2 shuo1 ming4 ， jue2 wei2 sheng4 chu3 jian4 xi1 jing1 。
- li4 tan2 jie3 shi3 xiao1 geng1 lan4 ， yu2 shi4 neng2 kong1 tu4 ku1 xing1 。
- ji2 ji2 wei1 ji1 huan2 dian4 zhen3 ， hui1 hui1 you2 ren4 fa1 xin1 xing2 。
- zuo4 ling4 han2 bu3 yu2 huang2 gou3 ， ren3 shi3 gong4 yao2 kun4 bai2 ding1 。
- he2 dai4 yi3 zhi1 shen1 han4 shi4 ， yun2 he2 liao2 fu4 fang3 xiang1 ling2 。
- gui1 lai2 jing1 jie2 hua2 ren2 li3 ， ji4 ao4 hu2 shang1 deng3 da4 ting2 。
- tian1 yan4 you2 fen1 qin1 shang4 guo2 ， feng1 chuan2 fei1 yu3 jing3 bian1 ting2 。
- han4 yan2 he2 xian4 zhi3 kong1 xue4 ， jiao1 zhu4 shui2 yun2 se4 ke3 ting1 。
- fu3 yue4 zhong4 kai1 du1 du0 fu3 ， rui2 shen1 sheng4 ji2 xiao3 chao2 ting2 。
- bai2 bo1 zuo4 ya1 feng1 tao1 xiong1 ， huang2 zhi3 en1 nong2 yu3 lu4 ling2 。
- zhong4 yu3 shu3 min2 si1 ming4 mai4 ， ding4 zhi1 tian1 bi4 ke3 yi2 xing2 。
- zhe0 gao1 he2 bing4 qi2 nan2 huo2 ， shi4 ding4 duan1 ru2 zui4 de2 xing3 。
- wan4 li3 ju1 shu1 ning2 jiu3 ge2 ， san1 bian1 pi2 gu3 ji1 shi2 ting2 。
- xi1 nan2 yi4 li4 qing2 tian1 zhu4 ， zi3 wu3 chang2 qu1 jian4 wu1 ling2 。
- hui4 jian4 yu2 tu2 hui1 gu4 jing4 ， bian4 yu1 gong1 gun3 zuo4 tou2 ting1 。
- wu2 qiong2 shou4 fu2 you2 zhong1 chi4 ， bu4 xiu3 gong1 ming2 fu4 han4 qing1 。
- zi4 xiao4 ci3 sheng1 tong2 sai1 ma3 ， ruo4 wei2 you3 xing4 lie4 hou2 qing1 。
- song4 shi1 qi3 wei2 cang1 sheng1 he4 ， nan2 ji2 xing1 huan2 di4 zuo4 xing1 。

## 注释

## 译文

## 赏析
