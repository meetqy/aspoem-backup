---
id: cheng-gong-xu-ru-dou-yi-nian-yu-she-guan-wu-qian-zui-hou-de-yang-yuan-kong-wu-pi-yuan-shi-xiao-kuan-jie-shuang-kai-huo-hou-zhuang-wen-fu-yi-zhong-zhi-rang-duo-cang-huang-xi-yu-feng-chang-zhi-yin-qing-tang-cheng-wu-yan-chang-pian
title: 入都一年餘舍館五遷最後得楊園空屋僻遠市囂寬潔爽塏火後莊文府以中旨攘奪倉皇徙寓奉常之寅清堂成五言長篇
titlePinyin: ru4 dou1 yi4 nian2 yu2 she4 guan3 wu3 qian1 zui4 hou4 de2 yang2 yuan2 kong1 wu1 pi4 yuan3 shi4 xiao1 kuan1 jie2 shuang3 kai3 huo3 hou4 zhuang1 wen2 fu3 yi3 zhong1 zhi3 rang3 duo2 cang1 huang2 xi3 yu4 feng4 chang2 zhi1 yin2 qing1 tang2 cheng2 wu3 yan2 chang2 pian1
titleSlug: ru-dou-yi-nian-yu-she-guan-wu-qian-zui-hou-de-yang-yuan-kong-wu-pi-yuan-shi-xiao-kuan-jie-shuang-kai-huo-hou-zhuang-wen-fu-yi-zhong-zhi-rang-duo-cang-huang-xi-yu-feng-chang-zhi-yin-qing-tang-cheng-wu-yan-chang-pian
author: 程公許
authorPinyin: cheng2 gong1 xu1
authorSlug: cheng-gong-xu
dynasty: 宋
dynastyPinyin: song4
dynastySlug: song
tags: []
---

## 正文

- 瀆江萬里來，武林一年客。
- 飄摇無定棲，一一得安宅。
- 委巷遠塵囂，八窗耿虛白。
- 冰曹省造請，公退味禪寂。
- 乃者赤熛怒，橫爲閭井厄。
- 羈貧幸我貰，安坐有慙色。
- 侯門意睥睨，府檄加峻迫。
- 倉皇襆衣被，包裹到書冊。
- 曲臺許借居，虛堂暫休息。
- 砌蛩伴宵吟，樹鴉趣晨汲。
- 隨寓亦足娛，一枝更須擇。
- 是身如浮雲，何所爲定跡。
- 顧憐性梗野，雅嗜祇泉石。
- 陳力怯荷殳，康屯况無策。
- 强顔雜班綴，頗覺非本色。
- 時清早得歸，永願守蓬蓽。

## 拼音

- du2 jiang1 wan4 li3 lai2 ， wu3 lin2 yi4 nian2 ke4 。
- piao1 yao2 wu2 ding4 qi1 ， yi1 yi1 de2 an1 zhai2 。
- wei3 xiang4 yuan3 chen2 xiao1 ， ba1 chuang1 geng3 xu1 bai2 。
- bing1 cao2 sheng3 zao4 qing3 ， gong1 tui4 wei4 shan4 ji4 。
- nai3 zhe3 chi4 biao1 nu4 ， heng2 wei2 lü2 jing3 e4 。
- ji1 pin2 xing4 wo3 shi4 ， an1 zuo4 you3 can2 se4 。
- hou2 men2 yi4 pi4 ni4 ， fu3 xi2 jia1 jun4 po4 。
- cang1 huang2 fu2 yi1 bei4 ， bao1 guo3 dao4 shu1 ce4 。
- qu3 tai2 xu1 jie4 ju1 ， xu1 tang2 zan4 xiu1 xi0 。
- qi4 qiong2 ban4 xiao1 yin2 ， shu4 ya1 qu4 chen2 ji2 。
- sui2 yu4 yi4 zu2 yu2 ， yi4 zhi1 geng4 xu1 ze2 。
- shi4 shen1 ru2 fu2 yun2 ， he2 suo3 wei2 ding4 ji4 。
- gu4 lian2 xing4 geng3 ye3 ， ya3 shi4 qi2 quan2 shi2 。
- chen2 li4 qie4 he2 shu1 ， kang1 tun2 kuang4 wu2 ce4 。
- qiang2 yan2 za2 ban1 zhui4 ， po1 jue2 fei1 ben3 se4 。
- shi2 qing1 zao3 de2 gui1 ， yong3 yuan4 shou3 peng2 bi4 。

## 注释

## 译文

## 赏析
