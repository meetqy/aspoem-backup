---
id: cheng-gong-xu-shu-jiu-song-qi-er
title: 述九頌  其二
titlePinyin: shu4 jiu3 song4     qi2 er4
titleSlug: shu-jiu-song-qi-er
author: 程公許
authorPinyin: cheng2 gong1 xu1
authorSlug: cheng-gong-xu
dynasty: 宋
dynastyPinyin: song4
dynastySlug: song
tags: []
---

## 正文

- 岷山兮五嶽丈人，大江兮四瀆之尊。
- 羌鬰積兮佳氣，固人物兮載英。
- 環兩川兮千里，何江鄉兮專媺。
- 匯千頃兮玻瓈，龍與鶴兮集止。
- 山之隠者聃耳孫，子正見兮楊氏女。
- 乘汎景兮軼罡風，藹僊蹤兮山之趾。
- 稟帝命兮叢霄，聊世人兮游戲。
- 五男子兮翹英，今嶢嶢兮鼎峙。
- 彼談遷兮世史官，悵有歉兮晜及季。
- 真人兮高翔，盼塵寰兮粃糠。
- 憫俗兮惛瞀，蹇余佩兮熒煌。
- 老翁泉兮龍鶴之雲，前蘇後李兮藹芳馨。
- 岷可礪兮江可竭，不可沫兮英與靈。

## 拼音

- min2 shan1 xi1 wu3 yue4 zhang4 ren2 ， da4 jiang1 xi1 si4 du2 zhi1 zun1 。
- qiang1 yu4 ji1 xi1 jia1 qi4 ， gu4 ren2 wu4 xi1 zai4 ying1 。
- huan2 liang3 chuan1 xi1 qian1 li3 ， he2 jiang1 xiang1 xi1 zhuan1 mei3 。
- hui4 qian1 qing3 xi1 bo1 li2 ， long2 yu3 he4 xi1 ji2 zhi3 。
- shan1 zhi1 yin3 zhe3 dan1 er3 sun1 ， zi3 zheng4 jian4 xi1 yang2 shi4 nü3 。
- cheng2 fan4 jing3 xi1 yi4 gang1 feng1 ， ai3 xian1 zong1 xi1 shan1 zhi1 zhi3 。
- bing3 di4 ming4 xi1 cong2 xiao1 ， liao2 shi4 ren2 xi1 you2 xi4 。
- wu3 nan2 zi3 xi1 qiao2 ying1 ， jin1 yao2 yao2 xi1 ding3 zhi4 。
- bi3 tan2 qian1 xi1 shi4 shi3 guan1 ， chang4 you3 qian4 xi1 kun1 ji2 ji4 。
- zhen1 ren2 xi1 gao1 xiang2 ， pan4 chen2 huan2 xi1 bi3 kang1 。
- min3 su2 xi1 hun1 mao4 ， jian3 yu2 pei4 xi1 ying2 huang2 。
- lao3 weng1 quan2 xi1 long2 he4 zhi1 yun2 ， qian2 su1 hou4 li3 xi1 ai3 fang1 xin1 。
- min2 ke3 li4 xi1 jiang1 ke3 jie2 ， bu4 ke3 mo4 xi1 ying1 yu3 ling2 。

## 注释

## 译文

## 赏析
