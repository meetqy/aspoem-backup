---
id: cheng-gong-xu-xue-feng-dao-yuan
title: 雪峰道院
titlePinyin: xue3 feng1 dao4 yuan4
titleSlug: xue-feng-dao-yuan
author: 程公許
authorPinyin: cheng2 gong1 xu1
authorSlug: cheng-gong-xu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 琅函真筌何所云，丈人嵯峩五嶽尊。
- 矞雲晝護耀魄寶，玉繩夜低天市垣。
- 瓊瑶其上矗千仞，冰雪爲人醒醉魂。
- 飛鴻沒處杳難辨，飼虎遺跡應猶存。
- 甘泉使君趣丘壑，薰爐默坐存崑崙。
- 高齋圖史羅左右，大厦風月相吐吞。
- 巖泉酒熟芳桂蘂，茶鼎火活蒼松根。
- 坐邀麻姑來擘脯，祇恐摩詰難亡言。
- 界天之雪滿窗戶，喚起老仙重與論。
- 丁寧來者時汛掃，燕寢可避蜂衙喧。

## 拼音

- lang2 han2 zhen1 quan2 he2 suo3 yun2 ， zhang4 ren2 cuo2 e2 wu3 yue4 zun1 。
- yu4 yun2 zhou4 hu4 yao4 po4 bao3 ， yu4 sheng2 ye4 di1 tian1 shi4 yuan2 。
- qiong2 yao2 qi2 shang4 chu4 qian1 ren4 ， bing1 xue3 wei2 ren2 xing3 zui4 hun2 。
- fei1 hong2 mei2 chu3 yao3 nan2 bian4 ， si4 hu3 yi2 ji4 ying1 you2 cun2 。
- gan1 quan2 shi3 jun1 qu4 qiu1 he4 ， xun1 lu2 mo4 zuo4 cun2 kun1 lun2 。
- gao1 zhai1 tu2 shi3 luo2 zuo3 you4 ， da4 sha4 feng1 yue4 xiang4 tu3 tun1 。
- yan2 quan2 jiu3 shu2 fang1 gui4 rui3 ， cha2 ding3 huo3 huo2 cang1 song1 gen1 。
- zuo4 yao1 ma2 gu1 lai2 bo4 pu2 ， qi2 kong3 mo2 jie2 nan2 wang2 yan2 。
- jie4 tian1 zhi1 xue3 man3 chuang1 hu4 ， huan4 qi3 lao3 xian1 zhong4 yu3 lun4 。
- ding1 ning2 lai2 zhe3 shi2 xun4 sao3 ， yan4 qin3 ke3 bi4 feng1 ya2 xuan1 。

## 注释

## 译文

## 赏析
