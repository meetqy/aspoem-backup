---
id: cheng-gong-xu-zhong-yang-hou-yi-ri-qin-you-hui-yin-wu-cang-zhou-yi-chu-jiu-wei-cheng-xun-zhong-yang-ji-ci-chen-tan-yun-de-chu-wei-er-zi-qi-yi
title: 重陽後一日親友會飲於滄洲以初九未成旬重陽即此辰探韻得初未二字  其一
titlePinyin: zhong4 yang2 hou4 yi2 ri4 qin1 you3 hui4 yin3 wu1 cang1 zhou1 yi3 chu1 jiu3 wei4 cheng2 xun2 zhong4 yang2 ji2 ci3 chen2 tan4 yun4 de2 chu1 wei4 er4 zi4     qi2 yi1
titleSlug: zhong-yang-hou-yi-ri-qin-you-hui-yin-wu-cang-zhou-yi-chu-jiu-wei-cheng-xun-zhong-yang-ji-ci-chen-tan-yun-de-chu-wei-er-zi-qi-yi
author: 程公許
authorPinyin: cheng2 gong1 xu1
authorSlug: cheng-gong-xu
dynasty: 宋
dynastyPinyin: song4
dynastySlug: song
tags: []
---

## 正文

- 雅志厭闤闠，考槃樂郊墟。
- 言歸憩桑梓，不憚躬拮据。
- 歲晚此棲宿，佳氣鬰扶輿。
- 淫雨度陽節，晴雲吐月梳。
- 獨酌良亦佳，所思在羣居。
- 晨興喜復晴，草具何可徐。
- 黄花有餘馥，白酒無多儲。
- 清灘蟄雷吼，輕霞綵幄舒。
- 翳然林水間，舒嘯天籟虛。
- 雪髯醉先起，衆賓且躊躇。
- 人生有定分，適意不願餘。
- 衣食粗能給，吾當賦遂初。
- 相期晚節堅，結社同樵漁。

## 拼音

- ya3 zhi4 yan4 huan2 hui4 ， kao3 pan2 le4 jiao1 xu1 。
- yan2 gui1 qi4 sang1 zi3 ， bu2 dan4 gong1 jie2 ju1 。
- sui4 wan3 ci3 qi1 su4 ， jia1 qi4 yu4 fu2 yu2 。
- yin2 yu3 du4 yang2 jie2 ， qing2 yun2 tu3 yue4 shu1 。
- du2 zhuo2 liang2 yi4 jia1 ， suo3 si1 zai4 qun2 ju1 。
- chen2 xing1 xi3 fu4 qing2 ， cao3 ju4 he2 ke3 xu2 。
- huang2 hua1 you3 yu2 fu4 ， bai2 jiu3 wu2 duo1 chu3 。
- qing1 tan1 zhe2 lei2 hou3 ， qing1 xia2 cai3 wo4 shu1 。
- yi4 ran2 lin2 shui3 jian4 ， shu1 xiao4 tian1 lai4 xu1 。
- xue3 ran2 zui4 xian1 qi3 ， zhong4 bin1 qie3 chou2 chu2 。
- ren2 sheng1 you3 ding4 fen1 ， shi4 yi4 bu2 yuan4 yu2 。
- yi1 shi2 cu1 neng2 gei3 ， wu2 dang1 fu4 sui4 chu1 。
- xiang1 qi1 wan3 jie2 jian1 ， jie2 she4 tong2 qiao2 yu2 。

## 注释

## 译文

## 赏析
