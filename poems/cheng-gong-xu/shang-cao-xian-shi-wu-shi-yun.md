---
id: cheng-gong-xu-shang-cao-xian-shi-wu-shi-yun
title: 上曹憲使五十韻
titlePinyin: shang4 cao2 xian4 shi3 wu3 shi2 yun4
titleSlug: shang-cao-xian-shi-wu-shi-yun
author: 程公許
authorPinyin: cheng2 gong1 xu1
authorSlug: cheng-gong-xu
dynasty: 宋
dynastyPinyin: song4
dynastySlug: song
tags: []
---

## 正文

- 驥不稱其力，文當與德兼。
- 褊能多悻悻，小器或惉惉。
- 行世吾誰與，窺公意自厭。
- 秉心溫以恪，植操靜而廉。
- 信矣天資媺，加之學力漸。
- 巖巖疑壁立，灧灧乃淵潛。
- 李杜波瀾闊，黄陳律令嚴。
- 鏗鈜諧律呂，璀璨溢緗縑。
- 振采賢關闢，疏榮物議僉。
- 董帷終日下，戴席幾重添。
- 江漢荆之望，龜蒙魯所瞻。
- 鷁飛俄引却，蝶夢一何恬。
- 萬里紆朱紱，孤峰對白鹽。
- 清吟憑月檻，長嘯倚風簷。
- 偶過伊川洞，高褰刺史襜。
- 簡寬疏訟缿，惻怛到窮閻。
- 治行流江海，除書降陛廉。
- 六條頒屬部，五聽察蒼黔。
- 紫塞塵方暗，紅巾黨未殲。
- 人情彌震洶，鄰境倍危阽。
- 所恃福星照，能令妖焰熸。
- 民皆欣抃手，公亦笑掀髯。
- 鳳綍搜才切，驪珠信手拈。
- 春雷掀舊蟄，秋月吐新蟾。
- 平似衡加石，明如鏡出奩。
- 薦賢應受賞，端策不須占。
- 世路吁猶梗，宸衷祇自惔。
- 飛書星較速，多壘日相覘。
- 曀霧中原慘，何時聖化霑。
- 廟謀須謹密，人意惡猜嫌。
- 裘葛如無定，膏肓豈易砭。
- 內須和鼎鉉，外亦倚珠鈐。
- 頃者益謀帥，胡然心執謙。
- 有才空置散，蓄憤可能忺。
- 人物何其眇，公朝忌者憸。
- 幾曾明察察，競作息奄奄。
- 我自芻蕘侶，情酣筍蕨甜。
- 輟耕憐觳觫，貪餌强喁噞。
- 昔戀龜頭縮，今愁馬口箝。
- 何階羣玉府，入手萬牙籤。
- 憔悴投林翼，蹣跚上竹鮎。
- 自窺談屑璨，屢詫筆鋒銛。
- 愧甚享金帚，慙如倚玉蒹。
- 素懷長北闕，流景恐西崦。
- 天久思平治，公當贊景炎。
- 入應扶紫極，出則擁朱綅。
- 謀必先康濟，才宜拔滯淹。
- 豈聞春發育，而間物洪纖。
- 執御心無斁，題詩筆欠尖。
- 清波一引手，濁水脫膠粘。

## 拼音

- ji4 bu4 cheng1 qi2 li4 ， wen2 dang1 yu3 de2 jian1 。
- bian3 neng2 duo1 xing4 xing4 ， xiao3 qi4 huo4 zhan1 zhan1 。
- xing2 shi4 wu2 shui2 yu3 ， kui1 gong1 yi4 zi4 yan4 。
- bing3 xin1 wen1 yi3 ke4 ， zhi2 cao1 jing4 er2 lian2 。
- xin4 yi3 tian1 zi1 mei3 ， jia1 zhi1 xue2 li4 jian4 。
- yan2 yan2 yi2 bi4 li4 ， yan4 yan4 nai3 yuan1 qian2 。
- li3 du4 bo1 lan2 kuo4 ， huang2 chen2 lü4 ling4 yan2 。
- keng1 hong2 xie2 lü4 lü3 ， cui3 can4 yi4 xiang1 jian1 。
- zhen4 cai3 xian2 guan1 pi4 ， shu1 rong2 wu4 yi4 qian1 。
- dong3 wei2 zhong1 ri4 xia4 ， dai4 xi2 ji1 zhong4 tian1 。
- jiang1 han4 jing1 zhi1 wang4 ， gui1 meng2 lu3 suo3 zhan1 。
- yi4 fei1 e2 yin3 que4 ， die2 meng4 yi4 he2 tian2 。
- wan4 li3 yu1 zhu1 fu2 ， gu1 feng1 dui4 bai2 yan2 。
- qing1 yin2 ping2 yue4 jian4 ， chang2 xiao4 yi3 feng1 yan2 。
- ou3 guo4 yi1 chuan1 dong4 ， gao1 qian1 ci4 shi3 chan1 。
- jian3 kuan1 shu1 song4 xiang4 ， ce4 da2 dao4 qiong2 yan2 。
- zhi4 xing2 liu2 jiang1 hai3 ， chu2 shu1 jiang4 bi4 lian2 。
- liu4 tiao2 ban1 shu3 bu4 ， wu3 ting1 cha2 cang1 qian2 。
- zi3 sai1 chen2 fang1 an4 ， hong2 jin1 dang3 wei4 jian1 。
- ren2 qing2 mi2 zhen4 xiong1 ， lin2 jing4 bei4 wei1 yan2 。
- suo3 shi4 fu2 xing1 zhao4 ， neng2 ling4 yao1 yan4 jian1 。
- min2 jie1 xin1 bian4 shou3 ， gong1 yi4 xiao4 xian1 ran2 。
- feng4 fu2 sou1 cai2 qie4 ， li2 zhu1 xin4 shou3 nian1 。
- chun1 lei2 xian1 jiu4 zhe2 ， qiu1 yue4 tu3 xin1 chan2 。
- ping2 si4 heng2 jia1 shi2 ， ming2 ru2 jing4 chu1 lian2 。
- jian4 xian2 ying1 shou4 shang3 ， duan1 ce4 bu4 xu1 zhan4 。
- shi4 lu4 xu1 you2 geng3 ， chen2 zhong1 qi2 zi4 dan4 。
- fei1 shu1 xing1 jiao4 su4 ， duo1 lei3 ri4 xiang1 chan1 。
- yi4 wu4 zhong1 yuan2 can3 ， he2 shi2 sheng4 hua4 zhan1 。
- miao4 mou2 xu1 jin3 mi4 ， ren2 yi4 e4 cai1 xian2 。
- qiu2 ge3 ru2 wu2 ding4 ， gao1 huang1 qi3 yi4 bian1 。
- nei4 xu1 he2 ding3 xuan4 ， wai4 yi4 yi3 zhu1 qian2 。
- qing3 zhe3 yi4 mou2 shuai4 ， hu2 ran2 xin1 zhi2 qian1 。
- you3 cai2 kong1 zhi4 san4 ， xu4 fen4 ke3 neng2 xian1 。
- ren2 wu4 he2 qi2 miao3 ， gong1 chao2 ji4 zhe3 xian1 。
- ji1 ceng2 ming2 cha2 cha2 ， jing4 zuo4 xi1 yan3 yan3 。
- wo3 zi4 chu2 rao2 lü3 ， qing2 han1 sun3 jue2 tian2 。
- chuo4 geng1 lian2 hu2 su4 ， tan1 er3 qiang2 yong2 yan3 。
- xi1 lian4 gui1 tou2 suo1 ， jin1 chou2 ma3 kou3 qian2 。
- he2 jie1 qun2 yu4 fu3 ， ru4 shou3 wan4 ya2 qian1 。
- qiao2 cui4 tou2 lin2 yi4 ， pan2 shan1 shang4 zhu2 nian2 。
- zi4 kui1 tan2 xie4 can4 ， lü3 cha4 bi3 feng1 xian1 。
- kui4 shen4 xiang3 jin1 zhou3 ， can2 ru2 yi3 yu4 jian1 。
- su4 huai2 chang2 bei3 que4 ， liu2 jing3 kong3 xi1 yan1 。
- tian1 jiu3 si1 ping2 zhi4 ， gong1 dang1 zan4 jing3 yan2 。
- ru4 ying1 fu2 zi3 ji2 ， chu1 ze2 yong1 zhu1 qin1 。
- mou2 bi4 xian1 kang1 ji4 ， cai2 yi2 ba2 zhi4 yan1 。
- qi3 wen2 chun1 fa1 yu4 ， er2 jian4 wu4 hong2 xian1 。
- zhi2 yu4 xin1 wu2 yi4 ， ti2 shi1 bi3 qian4 jian1 。
- qing1 bo1 yi4 yin3 shou3 ， zhuo2 shui3 tuo1 jiao1 nian2 。

## 注释

## 译文

## 赏析
