---
id: cheng-gong-xu-yi-yan-shi-zou-yong-kang-su-jin-ma-zao-xing-jian-xue-shan-pai-xiao-ji-ming-li-yin-gan-xing-yi-zhi-ku-qiong-shou-cheng-shu-da-lang-zhong-bian-min-wu-shi-yu-niu-xi-zhuan-chuan-chao-ting-xia-qi-yi-wu-shuai-chen-jian-si-bu-zhi-zhong-yi-qian-xie-fou-ye
title: 以堰事走永康宿金馬早行見雪山排霄極明麗因感行役之苦邛守程叔達郎中便民五事欲牛溪轉船朝廷下其議於帥臣監司不知衆議僉諧否也
titlePinyin: yi3 yan4 shi4 zou3 yong3 kang1 su4 jin1 ma3 zao3 xing2 jian4 xue3 shan1 pai2 xiao1 ji2 ming2 li2 yin1 gan3 xing2 yi4 zhi1 ku3 qiong2 shou3 cheng2 shu1 da2 lang2 zhong1 bian4 min2 wu3 shi4 yu4 niu2 xi1 zhuan3 chuan2 chao2 ting2 xia4 qi2 yi4 wu1 shuai4 chen2 jian1 si1 bu4 zhi1 zhong4 yi4 qian1 xie2 fou3 ye3
titleSlug: yi-yan-shi-zou-yong-kang-su-jin-ma-zao-xing-jian-xue-shan-pai-xiao-ji-ming-li-yin-gan-xing-yi-zhi-ku-qiong-shou-cheng-shu-da-lang-zhong-bian-min-wu-shi-yu-niu-xi-zhuan-chuan-chao-ting-xia-qi-yi-wu-shuai-chen-jian-si-bu-zhi-zhong-yi-qian-xie-fou-ye
author: 程公許
authorPinyin: cheng2 gong1 xu1
authorSlug: cheng-gong-xu
dynasty: 宋
dynastyPinyin: song4
dynastySlug: song
tags: []
---

## 正文

- 雨響清客夢，雨晴催客行。
- 迥野曉寥落，界天玉崢嶸。
- 銀海眩雙照，瓊鈎對孤明。
- 英雲强吐吞，杲日還晶熒。
- 邂逅得奇觀，瞻相愜幽情。
- 意疑邃古初，立極扶西傾。
- 誰知絕險外，復有蓬婆城。
- 青天危輓輸，剽攘加怖驚。
- 奏函籲衆慼，仁言韙宗英。
- 早願虎口奪，少紓魴尾赬。
- 不勞嚴僕射，分弓窺敵營。

## 拼音

- yu3 xiang3 qing1 ke4 meng4 ， yu3 qing2 cui1 ke4 xing2 。
- jiong3 ye3 xiao3 liao2 luo4 ， jie4 tian1 yu4 zheng1 rong2 。
- yin2 hai3 xuan4 shuang1 zhao4 ， qiong2 gou1 dui4 gu1 ming2 。
- ying1 yun2 qiang2 tu3 tun1 ， gao3 ri4 huan2 jing1 ying2 。
- xie4 hou4 de2 qi2 guan1 ， zhan1 xiang1 qie4 you1 qing2 。
- yi4 yi2 sui4 gu3 chu1 ， li4 ji2 fu2 xi1 qing1 。
- shui2 zhi1 jue2 xian3 wai4 ， fu4 you3 peng2 po2 cheng2 。
- qing1 tian1 wei1 wan3 shu1 ， piao1 rang3 jia1 bu4 jing1 。
- zou4 han2 yu4 zhong4 qi1 ， ren2 yan2 wei3 zong1 ying1 。
- zao3 yuan4 hu3 kou3 duo2 ， shao3 shu1 fang2 wei3 cheng1 。
- bu4 lao2 yan2 pu2 she4 ， fen1 gong1 kui1 di2 ying2 。

## 注释

## 译文

## 赏析
