---
id: cheng-gong-xu-liang-yue-shi-liu-ri-yi-qi-qing-su-zhai-jiao-tan-si-seng-la-deng-mei-yan-du-gao-xiao-liang-chao-chen-han-ji-shi
title: 良月十六日以祈晴宿齋郊壇寺僧拉登梅巖讀高孝兩朝宸翰記事
titlePinyin: liang2 yue4 shi2 liu4 ri4 yi3 qi2 qing2 su4 zhai1 jiao1 tan2 si4 seng1 la1 deng1 mei2 yan2 du2 gao1 xiao4 liang3 chao2 chen2 han4 ji4 shi4
titleSlug: liang-yue-shi-liu-ri-yi-qi-qing-su-zhai-jiao-tan-si-seng-la-deng-mei-yan-du-gao-xiao-liang-chao-chen-han-ji-shi
author: 程公許
authorPinyin: cheng2 gong1 xu1
authorSlug: cheng-gong-xu
dynasty: 宋
dynastyPinyin: song4
dynastySlug: song
tags: []
---

## 正文

- 祝冊頒九重，郊丘以晴禱。
- 小臣職駿奔，單車倦塗潦。
- 崇阜踰巘崿，層壇敷秸藁。
- 中興念經始，面勢若天造。
- 濤雲日兩潮，幄霧山四抱。
- 袍毳亦可人，杖藜共幽討。
- 枯梅傲巖晚，陰壑得寒早。
- 勳華昔同來，奎文絢麗藻。
- 山靈沐高澤，虹彩軼晴昊。
- 苔蹊幾窘步，椶榦撐健倒。
- 嵌竇咽泉流，金石韻擊考。
- 齋廬耿燈青，簷花垂带縞。
- 苦憐風力癡，未快霾陰掃。
- 排雲出烏輪，測景進黄道。
- 六合還清明，烟霞願投老。

## 拼音

- zhu4 ce4 ban1 jiu3 chong2 ， jiao1 qiu1 yi3 qing2 dao3 。
- xiao3 chen2 zhi2 jun4 ben1 ， dan1 ju1 juan4 tu2 liao2 。
- chong2 fu4 yu2 yan3 e4 ， ceng2 tan2 fu1 jie1 gao3 。
- zhong1 xing1 nian4 jing1 shi3 ， mian4 shi4 ruo4 tian1 zao4 。
- tao1 yun2 ri4 liang3 chao2 ， wo4 wu4 shan1 si4 bao4 。
- pao2 cui4 yi4 ke3 ren2 ， zhang4 li2 gong4 you1 tao3 。
- ku1 mei2 ao4 yan2 wan3 ， yin1 he4 de2 han2 zao3 。
- xun1 hua2 xi1 tong2 lai2 ， kui2 wen2 xuan4 li2 zao3 。
- shan1 ling2 mu4 gao1 ze2 ， hong2 cai3 yi4 qing2 hao4 。
- tai2 qi1 ji1 jiong3 bu4 ， zong1 gan4 cheng1 jian4 dao3 。
- qian4 dou4 yan4 quan2 liu2 ， jin1 shi2 yun4 ji1 kao3 。
- zhai1 lu2 geng3 deng1 qing1 ， yan2 hua1 chui2 dai4 gao3 。
- ku3 lian2 feng1 li4 chi1 ， wei4 kuai4 mai2 yin1 sao3 。
- pai2 yun2 chu1 wu1 lun2 ， ce4 jing3 jin4 huang2 dao4 。
- liu4 he2 huan2 qing1 ming2 ， yan1 xia2 yuan4 tou2 lao3 。

## 注释

## 译文

## 赏析
