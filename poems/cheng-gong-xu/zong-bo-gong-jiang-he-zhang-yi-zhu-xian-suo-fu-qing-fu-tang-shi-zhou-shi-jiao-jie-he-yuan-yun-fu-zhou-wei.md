---
id: cheng-gong-xu-zong-bo-gong-jiang-he-zhang-yi-zhu-xian-suo-fu-qing-fu-tang-shi-zhou-shi-jiao-jie-he-yuan-yun-fu-zhou-wei
title: 宗博宮講何丈以諸賢所賦清賦堂詩軸示教借和元韻附軸尾
titlePinyin: zong1 bo2 gong1 jiang3 he2 zhang4 yi3 zhu1 xian2 suo3 fu4 qing1 fu4 tang2 shi1 zhou2 shi4 jiao4 jie4 he2 yuan2 yun4 fu4 zhou2 wei3
titleSlug: zong-bo-gong-jiang-he-zhang-yi-zhu-xian-suo-fu-qing-fu-tang-shi-zhou-shi-jiao-jie-he-yuan-yun-fu-zhou-wei
author: 程公許
authorPinyin: cheng2 gong1 xu1
authorSlug: cheng-gong-xu
dynasty: 宋
dynastyPinyin: song4
dynastySlug: song
tags: []
---

## 正文

- 避影惡木陰，忍渴貪泉水。
- 君看象渡河，步步須徹底。
- 士當秉特操，盛行貴知止。
- 佳境著蔗根，苦或起瓜蔕。
- 上尊錫方進，萬事咨伯始。
- 孰能超然觀，貫之以一理。
- 瓢飲有餘樂，我自味無味。
- 憶登君子堂，積雪幾沒趾。
- 雙鶴舞前除，穟烟縈素几。
- 疊石肖嶮崿，俯檻鑑清泚。
- 旌招還此來，歸夢曷能已。
- 紅塵交轡語，新律吐瓊蕊。
- 千載友元亮，顧未忍違世。
- 將壇建鼓旗，許我陪末至。
- 政恐如濁涇，難以汩清渭。
- 俗氛日轇轕，菉茨亂蓀芷。
- 爲君歌停雲，倦翮思决起。
- 念歸悵無家，素食心所恥。
- 安得三間茅，託身安穩地。
- 一編岫雲吟，枯腸或能擬。

## 拼音

- bi4 ying3 e4 mu4 yin1 ， ren3 ke3 tan1 quan2 shui3 。
- jun1 kan4 xiang4 du4 he2 ， bu4 bu4 xu1 che4 di3 。
- shi4 dang1 bing3 te4 cao1 ， sheng4 xing2 gui4 zhi1 zhi3 。
- jia1 jing4 zhu4 zhe4 gen1 ， ku3 huo4 qi3 gua1 di4 。
- shang4 zun1 xi1 fang1 jin4 ， wan4 shi4 zi1 bo2 shi3 。
- shu2 neng2 chao1 ran2 guan1 ， guan4 zhi1 yi3 yi4 li3 。
- piao2 yin3 you3 yu2 le4 ， wo3 zi4 wei4 wu2 wei4 。
- yi4 deng1 jun1 zi3 tang2 ， ji1 xue3 ji1 mei2 zhi3 。
- shuang1 he4 wu3 qian2 chu2 ， sui4 yan1 ying2 su4 ji3 。
- die2 shi2 xiao4 xian3 e4 ， fu3 jian4 jian4 qing1 ci3 。
- jing1 zhao1 huan2 ci3 lai2 ， gui1 meng4 he2 neng2 yi3 。
- hong2 chen2 jiao1 pei4 yu3 ， xin1 lü4 tu3 qiong2 rui3 。
- qian1 zai4 you3 yuan2 liang4 ， gu4 wei4 ren3 wei2 shi4 。
- jiang1 tan2 jian4 gu3 qi2 ， xu1 wo3 pei2 mo4 zhi4 。
- zheng4 kong3 ru2 zhuo2 jing1 ， nan2 yi3 gu3 qing1 wei4 。
- su2 fen1 ri4 jiao1 ge2 ， lu4 ci2 luan4 sun1 zhi3 。
- wei2 jun1 ge1 ting2 yun2 ， juan4 he2 si1 jue2 qi3 。
- nian4 gui1 chang4 wu2 jia1 ， su4 shi2 xin1 suo3 chi3 。
- an1 de2 san1 jian4 mao2 ， tuo1 shen1 an1 wen3 di4 。
- yi4 bian1 xiu4 yun2 yin2 ， ku1 chang2 huo4 neng2 ni3 。

## 注释

## 译文

## 赏析
