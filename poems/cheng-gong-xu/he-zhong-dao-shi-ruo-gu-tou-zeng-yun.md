---
id: cheng-gong-xu-he-zhong-dao-shi-ruo-gu-tou-zeng-yun
title: 和鍾道士若谷投贈韻
titlePinyin: he2 zhong1 dao4 shi0 ruo4 gu3 tou2 zeng4 yun4
titleSlug: he-zhong-dao-shi-ruo-gu-tou-zeng-yun
author: 程公許
authorPinyin: cheng2 gong1 xu1
authorSlug: cheng-gong-xu
dynasty: 宋
dynastyPinyin: song4
dynastySlug: song
tags: []
---

## 正文

- 流年衮衮灘頭浪，蕭騷白髮三千丈。
- 人生榮祿底須多，何嗟及矣負米養。
- 滄溟不禁尾閭泄，養素略窺道家說。
- 庶幾真一復保全，可以衆言强分裂。
- 瀛洲醉揮碧霞盃，集雲峰前偶此來。
- 吏衙鳬散鈴索靜，怪有飛佩鏘瓊瑰。
- 紫霄洞經曾熟讀，歸來烟霞繞冠服。
- 嵯峨千仞獅子峰，寒棲旋營數間屋。
- 飈遊爲我晷刻停，汲泉引滿如海鯨。
- 要學旌陽累功行，不妨天詔遲飛昇。
- 岷峨念歸可輕發，枉辦青鞋并布襪。
- 禁闥侯藩信所遭，幾曾仰空虛咄咄。
- 爐薰浪擬叩玄微，何如趙州東院西。
- 了知此理只麽是，亡羊何必惑多蹊。
- 自心有疑須自斷，勿用周遮添著一重案。
- 鍊師鍊師爲我印證之，六合同風兮九州共貫。

## 拼音

- liu2 nian2 gun3 gun3 tan1 tou2 lang4 ， xiao1 sao1 bai2 fa4 san1 qian1 zhang4 。
- ren2 sheng1 rong2 lu4 di3 xu1 duo1 ， he2 jie1 ji2 yi3 fu4 mi3 yang3 。
- cang1 ming2 bu4 jin1 wei3 lü2 xie4 ， yang3 su4 lüe4 kui1 dao4 jia1 shuo1 。
- shu4 ji1 zhen1 yi2 fu4 bao3 quan2 ， ke3 yi3 zhong4 yan2 qiang2 fen1 lie4 。
- ying2 zhou1 zui4 hui1 bi4 xia2 bei1 ， ji2 yun2 feng1 qian2 ou3 ci3 lai2 。
- li4 ya2 fu2 san4 ling2 suo3 jing4 ， guai4 you3 fei1 pei4 qiang1 qiong2 gui1 。
- zi3 xiao1 dong4 jing1 ceng2 shu2 du2 ， gui1 lai2 yan1 xia2 rao4 guan1 fu2 。
- cuo2 e2 qian1 ren4 shi1 zi3 feng1 ， han2 qi1 xuan2 ying2 shu4 jian4 wu1 。
- biao1 you2 wei2 wo3 gui3 ke4 ting2 ， ji2 quan2 yin3 man3 ru2 hai3 jing1 。
- yao4 xue2 jing1 yang2 lei4 gong1 xing2 ， bu4 fang2 tian1 zhao4 chi2 fei1 sheng1 。
- min2 e2 nian4 gui1 ke3 qing1 fa1 ， wang3 ban4 qing1 xie2 bing4 bu4 wa4 。
- jin4 ta4 hou2 fan1 xin4 suo3 zao1 ， ji1 ceng2 yang3 kong1 xu1 duo1 duo1 。
- lu2 xun1 lang4 ni3 kou4 xuan2 wei1 ， he2 ru2 zhao4 zhou1 dong1 yuan4 xi1 。
- liao3 zhi1 ci3 li3 zhi1 mo2 shi4 ， wang2 yang2 he2 bi4 huo4 duo1 qi1 。
- zi4 xin1 you3 yi2 xu1 zi4 duan4 ， wu4 yong4 zhou1 zhe1 tian1 zhu4 yi4 chong2 an4 。
- lian4 shi1 lian4 shi1 wei2 wo3 yin4 zheng4 zhi1 ， liu4 he2 tong0 feng1 xi1 jiu3 zhou1 gong4 guan4 。

## 注释

## 译文

## 赏析
