---
id: cheng-gong-xu-gu-bei-ta-si-gai-lu-wei-shan-xiang-dai-fu-zhao-ling-yun-zhi-shan-shi-zhu-fa-xi-gui-mo-jiu-zheng-hou-cheng-yong-hui-wei-fu-jie-zhang-he-zhe-cheng-zhou-shu-lai-suo-he
title: 古碑塔寺改律爲禪鄉大夫招凌雲智禪師主法席規模就整侯丞用晦爲賦揭章和者成軸書來索和
titlePinyin: gu3 bei1 ta3 si4 gai3 lü4 wei2 shan4 xiang1 dai4 fu0 zhao1 ling2 yun2 zhi4 shan4 shi1 zhu3 fa3 xi2 gui1 mo2 jiu4 zheng3 hou2 cheng2 yong4 hui4 wei2 fu4 jie1 zhang1 he2 zhe3 cheng2 zhou2 shu1 lai2 suo3 he2
titleSlug: gu-bei-ta-si-gai-lu-wei-shan-xiang-dai-fu-zhao-ling-yun-zhi-shan-shi-zhu-fa-xi-gui-mo-jiu-zheng-hou-cheng-yong-hui-wei-fu-jie-zhang-he-zhe-cheng-zhou-shu-lai-suo-he
author: 程公許
authorPinyin: cheng2 gong1 xu1
authorSlug: cheng-gong-xu
dynasty: 宋
dynastyPinyin: song4
dynastySlug: song
tags: []
---

## 正文

- 智禪生峩下，稚齒希空門。
- 落髮受具戒，持鉢巡諸村。
- 有如摩尼珠，烱然古井渾。
- 又若大明鏡，不受塵垢昏。
- 衰世不見理，窺天於覆盆。
- 誓將昌祖道，特用報佛恩。
- 得法歸燕社，閉口不復論。
- 眷言古叢城，往事空劍痕。
- 誰規此浮屠，峻極壓厚坤。
- 意令五濁海，親見兩足尊。
- 末法裨販盛，遺教髣髴存。
- 破律會十方，有詔下九閽。
- 法席遴厥選，爐香冷復溫。
- 豎拂集龍象，催粥吼鯨鯤。
- 能使幽衢暝，豁開若木暾。
- 空花眩俗眼，孰辦牢脚跟。
- 斯道許津梁，如天柱崑崙。
- 施金方山積，巧匠猶水奔。
- 請以六度法，爲拔六欲根。
- 諸君快說偈，羣魔驚褫魂。
- 何時共峻陟，層霄疑可捫。
- 勿謂蟹井小，可敵鯨海吞。

## 拼音

- zhi4 shan4 sheng1 e2 xia4 ， zhi4 chi3 xi1 kong1 men2 。
- luo4 fa4 shou4 ju4 jie4 ， chi2 bo1 xun2 zhu1 cun1 。
- you3 ru2 mo2 ni2 zhu1 ， jiong3 ran2 gu3 jing3 hun2 。
- you4 ruo4 da4 ming2 jing4 ， bu2 shou4 chen2 gou4 hun1 。
- shuai1 shi4 bu2 jian4 li3 ， kui1 tian1 wu1 fu4 pen2 。
- shi4 jiang1 chang1 zu3 dao4 ， te4 yong4 bao4 fo2 en1 。
- de2 fa3 gui1 yan4 she4 ， bi4 kou3 bu2 fu4 lun4 。
- juan4 yan2 gu3 cong2 cheng2 ， wang3 shi4 kong1 jian4 hen2 。
- shui2 gui1 ci3 fu2 tu2 ， jun4 ji2 ya1 hou4 kun1 。
- yi4 ling4 wu3 zhuo2 hai3 ， qin1 jian4 liang3 zu2 zun1 。
- mo4 fa3 bi4 fan4 sheng4 ， yi2 jiao4 fang3 fu2 cun2 。
- po4 lü4 hui4 shi2 fang1 ， you3 zhao4 xia4 jiu3 hun1 。
- fa3 xi2 lin2 jue2 xuan3 ， lu2 xiang1 leng3 fu4 wen1 。
- shu4 fu2 ji2 long2 xiang4 ， cui1 zhou1 hou3 jing1 kun1 。
- neng2 shi3 you1 qu2 ming2 ， huo1 kai1 ruo4 mu4 tun1 。
- kong1 hua1 xuan4 su2 yan3 ， shu2 ban4 lao2 jiao3 gen1 。
- si1 dao4 xu1 jin1 liang2 ， ru2 tian1 zhu4 kun1 lun2 。
- shi1 jin1 fang1 shan1 ji1 ， qiao3 jiang4 you2 shui3 ben1 。
- qing3 yi3 liu4 du4 fa3 ， wei2 ba2 liu4 yu4 gen1 。
- zhu1 jun1 kuai4 shuo1 ji4 ， qun2 mo2 jing1 chi3 hun2 。
- he2 shi2 gong4 jun4 zhi4 ， ceng2 xiao1 yi2 ke3 men2 。
- wu4 wei4 xie4 jing3 xiao3 ， ke3 di2 jing1 hai3 tun1 。

## 注释

## 译文

## 赏析
