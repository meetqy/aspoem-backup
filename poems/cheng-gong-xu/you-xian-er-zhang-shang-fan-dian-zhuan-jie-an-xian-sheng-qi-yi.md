---
id: cheng-gong-xu-you-xian-er-zhang-shang-fan-dian-zhuan-jie-an-xian-sheng-qi-yi
title: 遊仙二章上范殿撰潔菴先生  其一
titlePinyin: you2 xian1 er4 zhang1 shang4 fan4 dian4 zhuan4 jie2 an1 xian1 sheng0     qi2 yi1
titleSlug: you-xian-er-zhang-shang-fan-dian-zhuan-jie-an-xian-sheng-qi-yi
author: 程公許
authorPinyin: cheng2 gong1 xu1
authorSlug: cheng-gong-xu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 風埃曀八表，濤瀾浩無涯。
- 岧嶢崑崙峰，高與星緯排。
- 真人撫元運，太虛以爲家。
- 控轡下碧落，蜚步凌紫霞。
- 周覽興未已，歸憩誰與偕。
- 喬松撫瑶瑟，偓佺薦瓊花。
- 顰蹙睨塵世，腐鼠紛攫拏。
- 迢遥五雲佩，蕩漾八月槎。
- 我欲往從之，層雲不可階。
- 素心耿相照，退當三月齋。

## 拼音

- feng1 ai1 yi4 ba1 biao3 ， tao1 lan2 hao4 wu2 ya2 。
- tiao2 yao2 kun1 lun2 feng1 ， gao1 yu3 xing1 wei3 pai2 。
- zhen1 ren2 fu3 yuan2 yun4 ， tai4 xu1 yi3 wei2 jia1 。
- kong4 pei4 xia4 bi4 luo4 ， fei1 bu4 ling2 zi3 xia2 。
- zhou1 lan3 xing1 wei4 yi3 ， gui1 qi4 shui2 yu3 xie2 。
- qiao2 song1 fu3 yao2 se4 ， wo4 quan2 jian4 qiong2 hua1 。
- pin2 cu4 ni4 chen2 shi4 ， fu3 shu3 fen1 jue2 na2 。
- tiao2 yao2 wu3 yun2 pei4 ， dang4 yang4 ba1 yue4 cha2 。
- wo3 yu4 wang3 cong2 zhi1 ， ceng2 yun2 bu4 ke3 jie1 。
- su4 xin1 geng3 xiang1 zhao4 ， tui4 dang1 san1 yue4 zhai1 。

## 注释

## 译文

## 赏析
