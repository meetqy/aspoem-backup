---
id: cheng-gong-xu-he-lu-ling-shi-yin-ba-jun-tou-zeng-yun
title: 和廬陵士尹八俊投贈韻
titlePinyin: he2 lu2 ling2 shi4 yin3 ba1 jun4 tou2 zeng4 yun4
titleSlug: he-lu-ling-shi-yin-ba-jun-tou-zeng-yun
author: 程公許
authorPinyin: cheng2 gong1 xu1
authorSlug: cheng-gong-xu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 白苧裁春衫，京塵可得緇。
- 一麾江海去，何成復何虧。
- 馳驅兩輪朱，蕭騷雙鬢絲。
- 所欣歲功就，千里春臺熙。
- 素念恥伐檀，煩政戒楚茨。
- 同心何自來，邂逅得我師。
- 金華仙去遠，文其不在茲。
- 諸公競唐體，頹流誰檝維。
- 命將騷雅壇，幸子無牢辭。
- 爲我緩節歌，紓我商謳悲。
- 邊塵塞鄉國，介鱗語侏𠌯。
- 登樓仲宣賦，遣興子美詩。
- 懷歸自無計，慘戚將奚爲。
- 排雲天九重，抒我危苦詞。

## 拼音

- bai2 zhu4 cai2 chun1 shan1 ， jing1 chen2 ke3 de2 zi1 。
- yi4 hui1 jiang1 hai3 qu4 ， he2 cheng2 fu4 he2 kui1 。
- chi2 qu1 liang3 lun2 zhu1 ， xiao1 sao1 shuang1 bin4 si1 。
- suo3 xin1 sui4 gong1 jiu4 ， qian1 li3 chun1 tai2 xi1 。
- su4 nian4 chi3 fa2 tan2 ， fan2 zheng4 jie4 chu3 ci2 。
- tong2 xin1 he2 zi4 lai2 ， xie4 hou4 de2 wo3 shi1 。
- jin1 hua2 xian1 qu4 yuan3 ， wen2 qi2 bu2 zai4 zi1 。
- zhu1 gong1 jing4 tang2 ti3 ， tui2 liu2 shui2 ji2 wei2 。
- ming4 jiang1 sao1 ya3 tan2 ， xing4 zi3 wu2 lao2 ci2 。
- wei2 wo3 huan3 jie2 ge1 ， shu1 wo3 shang1 ou1 bei1 。
- bian1 chen2 sai1 xiang1 guo2 ， jie4 lin2 yu3 zhu1 𠌯。
- deng1 lou2 zhong4 xuan1 fu4 ， qian3 xing1 zi3 mei3 shi1 。
- huai2 gui1 zi4 wu2 ji4 ， can3 qi1 jiang1 xi1 wei2 。
- pai2 yun2 tian1 jiu3 chong2 ， shu1 wo3 wei1 ku3 ci2 。

## 注释

## 译文

## 赏析
