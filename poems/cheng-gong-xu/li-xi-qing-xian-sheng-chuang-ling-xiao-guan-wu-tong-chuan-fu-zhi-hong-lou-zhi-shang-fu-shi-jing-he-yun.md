---
id: cheng-gong-xu-li-xi-qing-xian-sheng-chuang-ling-xiao-guan-wu-tong-chuan-fu-zhi-hong-lou-zhi-shang-fu-shi-jing-he-yun
title: 李西清先生創凌霄觀於潼川府治紅樓之上賦詩敬和韻
titlePinyin: li3 xi1 qing1 xian1 sheng0 chuang4 ling2 xiao1 guan1 wu1 tong2 chuan1 fu3 zhi4 hong2 lou2 zhi1 shang4 fu4 shi1 jing4 he2 yun4
titleSlug: li-xi-qing-xian-sheng-chuang-ling-xiao-guan-wu-tong-chuan-fu-zhi-hong-lou-zhi-shang-fu-shi-jing-he-yun
author: 程公許
authorPinyin: cheng2 gong1 xu1
authorSlug: cheng-gong-xu
dynasty: 宋
dynastyPinyin: song4
dynastySlug: song
tags: []
---

## 正文

- 丈人氣湖海，合卧百尺樓。
- 引袖麾八極，無處豁前眸。
- 肯以治城志，而忘天下憂。
- 窘步爭徑捷，危炊迷劍頭。
- 攀天限九閽，起家先一州。
- 顧瞻衆山會，慘澹春色浮。
- 憑高展遐眺，幾幅烟雨秋。
- 象緯逼紫宸，飈輪通十洲。
- 吏衙散鳬鶩，野盟參鷺鷗。
- 所思隔秋水，倚天看吳鉤。
- 寄懷廣莫外，任運逍遥遊。
- 遐哉郝使君，一往歲月遒。
- 名字著不朽，實繄杜參謀。
- 後先五百年，意氣有此不。
- 不須蘇門嘯，我自商聲謳。
- 烟霞雜揮灑，風月共獻酬。
- 跡忝梁苑舊，目送涪江流。
- 可能呼小艇，醉歌賡四愁。
- 宇縣暗矛戟，田原輟耡耰。
- 念公志經綸，季孟忠武侯。
- 肯袖斲泥手，江海寂寞休。
- 檻前水東注，鼓枻不可留。
- 撫翼附青雲，忍滯鶑谷幽。

## 拼音

- zhang4 ren2 qi4 hu2 hai3 ， he2 wo4 bai3 chi3 lou2 。
- yin3 xiu4 hui1 ba1 ji2 ， wu2 chu3 huo1 qian2 mou2 。
- ken3 yi3 zhi4 cheng2 zhi4 ， er2 wang4 tian1 xia4 you1 。
- jiong3 bu4 zheng1 jing4 jie2 ， wei1 chui1 mi2 jian4 tou2 。
- pan1 tian1 xian4 jiu3 hun1 ， qi3 jia1 xian1 yi4 zhou1 。
- gu4 zhan1 zhong4 shan1 hui4 ， can3 dan4 chun1 se4 fu2 。
- ping2 gao1 zhan3 xia2 tiao4 ， ji1 fu2 yan1 yu3 qiu1 。
- xiang4 wei3 bi1 zi3 chen2 ， biao1 lun2 tong1 shi2 zhou1 。
- li4 ya2 san4 fu2 wu4 ， ye3 meng2 can1 lu4 ou1 。
- suo3 si1 ge2 qiu1 shui3 ， yi3 tian1 kan4 wu2 gou1 。
- ji4 huai2 guang3 mo4 wai4 ， ren4 yun4 xiao1 yao2 you2 。
- xia2 zai1 hao3 shi3 jun1 ， yi4 wang3 sui4 yue4 qiu2 。
- ming2 zi4 zhu4 bu4 xiu3 ， shi2 yi1 du4 can1 mou2 。
- hou4 xian1 wu3 bai3 nian2 ， yi4 qi4 you3 ci3 bu4 。
- bu4 xu1 su1 men2 xiao4 ， wo3 zi4 shang1 sheng1 ou1 。
- yan1 xia2 za2 hui1 sa3 ， feng1 yue4 gong4 xian4 chou2 。
- ji4 tian3 liang2 yuan4 jiu4 ， mu4 song4 fu2 jiang1 liu2 。
- ke3 neng2 hu1 xiao3 ting3 ， zui4 ge1 geng1 si4 chou2 。
- yu3 xian4 an4 mao2 ji3 ， tian2 yuan2 chuo4 chu2 you1 。
- nian4 gong1 zhi4 jing1 lun2 ， ji4 meng4 zhong1 wu3 hou2 。
- ken3 xiu4 zhuo2 ni2 shou3 ， jiang1 hai3 ji4 mo4 xiu1 。
- jian4 qian2 shui3 dong1 zhu4 ， gu3 yi4 bu4 ke3 liu2 。
- fu3 yi4 fu4 qing1 yun2 ， ren3 zhi4 ying1 gu3 you1 。

## 注释

## 译文

## 赏析
