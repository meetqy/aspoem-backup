---
id: cheng-gong-xu-sui-ning-yu-sheng-hua-lu-shen-jing-jie-tong-guan-liang-zhi-cheng-ye-yu-yin-ling-zuo-ba-fu-tu-zhang-shi-chi-cheng-guan-zhu-hui-yi-lu-shen-xun-wei-shu-ri-hu-you-yi-lu-ben-zhi-xian-pu-fei-yi-shi-suo-huan-yang-zhe-jing-bu-xiang-qi-suo-zi-lai-wu-li-gan-zhao-hua-long-er-zhi-zhen-long-si-wei-zu-wei-dan-ye-jie-yi-shi-zhang-quan-fu-shi-yun-yi-zeng-zhi
title: 遂寧喻生畫鹿甚精介同官梁知丞謁余因令作八幅圖帳適赤城觀主惠一鹿甚馴未數日忽又一鹿奔至縣圃非邑士所豢養者竟不詳其所自來物理感召畫龍而致真龍似未足爲誕也借邑士張權父詩韻以贈之
titlePinyin: sui4 ning2 yu4 sheng1 hua4 lu4 shen4 jing1 jie4 tong2 guan1 liang2 zhi1 cheng2 ye4 yu2 yin1 ling4 zuo4 ba1 fu2 tu2 zhang4 shi4 chi4 cheng2 guan1 zhu3 hui4 yi2 lu4 shen4 xun4 wei4 shu4 ri4 hu1 you4 yi2 lu4 ben1 zhi4 xian4 pu3 fei1 yi4 shi4 suo3 huan4 yang3 zhe3 jing4 bu4 xiang2 qi2 suo3 zi4 lai2 wu4 li3 gan3 zhao4 hua4 long2 er2 zhi4 zhen1 long2 si4 wei4 zu2 wei2 dan4 ye3 jie4 yi4 shi4 zhang1 quan2 fu4 shi1 yun4 yi3 zeng4 zhi1
titleSlug: sui-ning-yu-sheng-hua-lu-shen-jing-jie-tong-guan-liang-zhi-cheng-ye-yu-yin-ling-zuo-ba-fu-tu-zhang-shi-chi-cheng-guan-zhu-hui-yi-lu-shen-xun-wei-shu-ri-hu-you-yi-lu-ben-zhi-xian-pu-fei-yi-shi-suo-huan-yang-zhe-jing-bu-xiang-qi-suo-zi-lai-wu-li-gan-zhao-hua-long-er-zhi-zhen-long-si-wei-zu-wei-dan-ye-jie-yi-shi-zhang-quan-fu-shi-yun-yi-zeng-zhi
author: 程公許
authorPinyin: cheng2 gong1 xu1
authorSlug: cheng-gong-xu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 生不逮治古，郊藪觀鳳麟。
- 頗愛麋鹿性，似是我輩人。
- 食苹詠周雅，祝網依湯仁。
- 幸不主八卦，非關十二辰。
- 無魂休我欺，掇皮詳皆真。
- 佳哉喻生筆，能與元吉倫。
- 雅可簿書堆，坐有澗壑春。
- 適意自起卧，匿樹如徼巡。
- 便思投手板，長嘯岸白綸。
- 藉爾爲我駕，仙會陪末陳。
- 人生幾舜華，洞天自靈椿。
- 謹護此畫本，勿遣侵俗塵。

## 拼音

- sheng1 bu4 dai3 zhi4 gu3 ， jiao1 sou3 guan1 feng4 lin2 。
- po1 ai4 mi2 lu4 xing4 ， si4 shi4 wo3 bei4 ren2 。
- shi2 ping2 yong3 zhou1 ya3 ， zhu4 wang3 yi1 tang1 ren2 。
- xing4 bu4 zhu3 ba1 gua4 ， fei1 guan1 shi2 er4 chen2 。
- wu2 hun2 xiu1 wo3 qi1 ， duo1 pi2 xiang2 jie1 zhen1 。
- jia1 zai1 yu4 sheng1 bi3 ， neng2 yu3 yuan2 ji2 lun2 。
- ya3 ke3 bo2 shu1 dui1 ， zuo4 you3 jian4 he4 chun1 。
- shi4 yi4 zi4 qi3 wo4 ， ni4 shu4 ru2 jiao3 xun2 。
- bian4 si1 tou2 shou3 ban3 ， chang2 xiao4 an4 bai2 lun2 。
- jie4 er3 wei2 wo3 jia4 ， xian1 hui4 pei2 mo4 chen2 。
- ren2 sheng1 ji1 shun4 hua2 ， dong4 tian1 zi4 ling2 chun1 。
- jin3 hu4 ci3 hua4 ben3 ， wu4 qian3 qin1 su2 chen2 。

## 注释

## 译文

## 赏析
