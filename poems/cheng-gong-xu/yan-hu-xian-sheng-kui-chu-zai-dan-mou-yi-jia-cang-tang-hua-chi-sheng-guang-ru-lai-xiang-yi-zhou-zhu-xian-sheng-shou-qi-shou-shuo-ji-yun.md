---
id: cheng-gong-xu-yan-hu-xian-sheng-kui-chu-zai-dan-mou-yi-jia-cang-tang-hua-chi-sheng-guang-ru-lai-xiang-yi-zhou-zhu-xian-sheng-shou-qi-shou-shuo-ji-yun
title: 鴈湖先生揆初在旦某以家藏唐畫熾盛光如來像一軸祝先生壽稽首說偈云
titlePinyin: yan4 hu2 xian1 sheng0 kui2 chu1 zai4 dan4 mou3 yi3 jia1 cang2 tang2 hua4 chi4 sheng4 guang1 ru2 lai2 xiang4 yi4 zhou2 zhu4 xian1 sheng0 shou4 qi3 shou3 shuo1 ji4 yun2
titleSlug: yan-hu-xian-sheng-kui-chu-zai-dan-mou-yi-jia-cang-tang-hua-chi-sheng-guang-ru-lai-xiang-yi-zhou-zhu-xian-sheng-shou-qi-shou-shuo-ji-yun
author: 程公許
authorPinyin: cheng2 gong1 xu1
authorSlug: cheng-gong-xu
dynasty: 宋
dynastyPinyin: song4
dynastySlug: song
tags: []
---

## 正文

- 十方世界香水海，如微塵數無邊億。
- 諸佛各以本誓願，遍坐道場作饒益。
- 稽首兩足熾盛光，具有廣大神通力。
- 剛風其上羅諸天，日月星宿與梵釋。
- 手持宮殿充妙供，雨香花雲作嚴飾。
- 慈悲爲車衆寶聚，載以萬行波羅蜜。
- 周游三界一彈指，善行何曾有轍迹。
- 我曾禮足持祕呪，寶繪偶得唐人筆。
- 素縑一幅幾斷爛，丹青慘澹古顔色。
- 巍巍趺坐寶蓮臺，冠佩環趨星拱極。
- 未論畫手入何品，成壞難以有相詰。
- 龍天守護敢不戒，一會靈山儼如昔。
- 恭惟鴈湖老尊宿，佛地位人人不識。
- 偶年與世作依怙，意倦還歸弄泉石。
- 願持畫本祝修齡，往與浄名分半席。
- 刀兵之劫遍大地，三界同聚一火宅。
- 要須開士運悲心，立大津梁拯羣溺。
- 豈同小乘專利己，塊守空山縛禪寂。
- 金輪慈光耀今古，願與我公占壽籍。
- 向來摩頂經授記，堅拂許令親入室。
- 夜深急雪欲齊腰，不室巖前好消息。

## 拼音

- shi2 fang1 shi4 jie4 xiang1 shui3 hai3 ， ru2 wei1 chen2 shu4 wu2 bian1 yi4 。
- zhu1 fo2 ge4 yi3 ben3 shi4 yuan4 ， bian4 zuo4 dao4 chang3 zuo4 rao2 yi4 。
- qi3 shou3 liang3 zu2 chi4 sheng4 guang1 ， ju4 you3 guang3 da4 shen2 tong1 li4 。
- gang1 feng1 qi2 shang4 luo2 zhu1 tian1 ， ri4 yue4 xing1 xiu4 yu3 fan4 shi4 。
- shou3 chi2 gong1 dian4 chong1 miao4 gong4 ， yu3 xiang1 hua1 yun2 zuo4 yan2 shi4 。
- ci2 bei1 wei2 ju1 zhong4 bao3 ju4 ， zai4 yi3 wan4 xing2 bo1 luo2 mi4 。
- zhou1 you2 san1 jie4 yi2 dan4 zhi3 ， shan4 xing2 he2 ceng2 you3 zhe2 ji4 。
- wo3 ceng2 li3 zu2 chi2 bi4 zhou4 ， bao3 hui4 ou3 de2 tang2 ren2 bi3 。
- su4 jian1 yi4 fu2 ji1 duan4 lan4 ， dan1 qing1 can3 dan4 gu3 yan2 se4 。
- wei1 wei1 fu1 zuo4 bao3 lian2 tai2 ， guan1 pei4 huan2 qu1 xing1 gong3 ji2 。
- wei4 lun4 hua4 shou3 ru4 he2 pin3 ， cheng2 huai4 nan2 yi3 you3 xiang1 jie2 。
- long2 tian1 shou3 hu4 gan3 bu2 jie4 ， yi2 hui4 ling2 shan1 yan3 ru2 xi1 。
- gong1 wei2 yan4 hu2 lao3 zun1 su4 ， fo2 di4 wei4 ren2 ren2 bu4 shi2 。
- ou3 nian2 yu3 shi4 zuo4 yi1 hu4 ， yi4 juan4 huan2 gui1 nong4 quan2 shi2 。
- yuan4 chi2 hua4 ben3 zhu4 xiu1 ling2 ， wang3 yu3 jing4 ming2 fen4 ban4 xi2 。
- dao1 bing1 zhi1 jie2 bian4 da4 di4 ， san1 jie4 tong2 ju4 yi4 huo3 zhai2 。
- yao4 xu1 kai1 shi4 yun4 bei1 xin1 ， li4 da4 jin1 liang2 zheng3 qun2 ni4 。
- qi3 tong2 xiao3 cheng2 zhuan1 li4 ji3 ， kuai4 shou3 kong1 shan1 fu4 shan4 ji4 。
- jin1 lun2 ci2 guang1 yao4 jin1 gu3 ， yuan4 yu3 wo3 gong1 zhan4 shou4 ji2 。
- xiang4 lai2 mo2 ding3 jing1 shou4 ji4 ， jian1 fu2 xu1 ling4 qin1 ru4 shi4 。
- ye4 shen1 ji2 xue3 yu4 qi2 yao1 ， bu2 shi4 yan2 qian2 hao3 xiao1 xi0 。

## 注释

## 译文

## 赏析
