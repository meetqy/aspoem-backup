---
id: cheng-gong-xu-shou-zhi-shi-dong-shi-lang
title: 壽制使董侍郎
titlePinyin: shou4 zhi4 shi3 dong3 shi4 lang2
titleSlug: shou-zhi-shi-dong-shi-lang
author: 程公許
authorPinyin: cheng2 gong1 xu1
authorSlug: cheng-gong-xu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 秋雲陰陰壓邊城，秋風颯颯飛邊塵。
- 淮堧夕烽連峴首，往來羽檄無時停。
- 那知籌邊樓上一長嘯，環六十郡皆陽春。
- 老翁哺兒誇說尹，連年我倉歌既盈。
- 皇明如在殿西角，恩許借留爲福星。
- 六弧標慶當揆度，載途鼎沸歌謠聲。
- 請公細酌成都酒，拄笏看度西山雲。
- 只將祭酒瞪目意，坐鎮坤軸如砥平。
- 可憐兒輩見坎井，孰知我公身遠萬里心朝廷。
- 天生人物關運數，豈爲爾較山重輕。
- 浙江時巡今四葉，上流地險如建瓴。
- 强敵逆天天久厭，力困尚逞牙距獰。
- 膽折棧雲不敢向，介胄酣眠宵徹明。
- 雅知折衝妙方略，胸中歷歷不啻風雪身經行。
- 我聞四海如一體，手足雖異脈絡元相親。
- 癢疴何適不關我，仁者頃刻安得寧。
- 吾皇盛德堯舜主，包瑕匿垢韜厥靈。
- 一朝震怒詔薄伐，天戈所指壺漿迎。
- 西南倚公九鼎重，草木亦自知威名。
- 寶書斑斕真學士，陣圖指授諸將軍。
- 頻來寵光對赫奕，富有學問規經綸。
- 蜀才自昔比齊魯，公既崇學揚其文。
- 更須度外廣物色，聲病未可拘豪英。
- 蜀民生理日艱急，公既減賤矜其貧。
- 張弓何時可復弛，一分可寬寬一分。
- 蜀邊儲峙僅虛籍，公既檄吏探其囷。
- 餽糧千里憂不繼，渭上可無人雜耕。
- 蜀兵十萬今有幾，公既選練蒐其精。
- 將驕易置端在我，尾大安得平如衡。
- 公心渾如古井水，沄沄外物何關情。
- 公才信是澗壑松，大厦安樂扶其傾。
- 勿謂蜀漢彈丸土，酇侯用之開西京。
- 間關武侯亦良苦，千古大分垂丹青。
- 願公爲國一引手，饑食渴飲心經營。
- 從前規模會展拓，蓋世事業看崢嶸。
- 旆旌揚風出子午，笳鼓動地超三秦。
- 毋使酇侯武侯得專美，蜀山豈無齊天之石可磨亦可銘。
- 少徐带礪河山盟，命圭相印酬元勳，胙土奕葉疏恩榮。
- 却歸麻壇之山命仙侶，脯麟酌醴一曲歌長生。

## 拼音

- qiu1 yun2 yin1 yin1 ya1 bian1 cheng2 ， qiu1 feng1 sa4 sa4 fei1 bian1 chen2 。
- huai2 ruan2 xi1 feng1 lian2 xian4 shou3 ， wang3 lai2 yu3 xi2 wu2 shi2 ting2 。
- na4 zhi1 chou2 bian1 lou2 shang4 yi4 chang2 xiao4 ， huan2 liu4 shi2 jun4 jie1 yang2 chun1 。
- lao3 weng1 bu3 er2 kua1 shuo1 yin3 ， lian2 nian2 wo3 cang1 ge1 ji4 ying2 。
- huang2 ming2 ru2 zai4 dian4 xi1 jiao3 ， en1 xu1 jie4 liu2 wei2 fu2 xing1 。
- liu4 hu2 biao1 qing4 dang1 kui2 du4 ， zai4 tu2 ding3 fei4 ge1 yao2 sheng1 。
- qing3 gong1 xi4 zhuo2 cheng2 du1 jiu3 ， zhu3 hu4 kan4 du4 xi1 shan1 yun2 。
- zhi1 jiang1 ji4 jiu3 deng4 mu4 yi4 ， zuo4 zhen4 kun1 zhou2 ru2 di3 ping2 。
- ke3 lian2 er2 bei4 jian4 kan3 jing3 ， shu2 zhi1 wo3 gong1 shen1 yuan3 wan4 li3 xin1 chao2 ting2 。
- tian1 sheng1 ren2 wu4 guan1 yun4 shu4 ， qi3 wei2 er3 jiao4 shan1 zhong4 qing1 。
- zhe4 jiang1 shi2 xun2 jin1 si4 ye4 ， shang4 liu2 di4 xian3 ru2 jian4 ling2 。
- qiang2 di2 ni4 tian1 tian1 jiu3 yan4 ， li4 kun4 shang4 cheng3 ya2 ju4 ning2 。
- dan3 zhe2 zhan4 yun2 bu4 gan3 xiang4 ， jie4 zhou4 han1 mian2 xiao1 che4 ming2 。
- ya3 zhi1 zhe2 chong1 miao4 fang1 lüe4 ， xiong1 zhong1 li4 li4 bu2 chi4 feng1 xue3 shen1 jing1 xing2 。
- wo3 wen2 si4 hai3 ru2 yi4 ti3 ， shou3 zu2 sui1 yi4 mai4 luo4 yuan2 xiang1 qin1 。
- yang3 ke1 he2 shi4 bu4 guan1 wo3 ， ren2 zhe3 qing3 ke4 an1 de2 ning2 。
- wu2 huang2 sheng4 de2 yao2 shun4 zhu3 ， bao1 xia2 ni4 gou4 tao1 jue2 ling2 。
- yi4 zhao1 zhen4 nu4 zhao4 bao2 fa2 ， tian1 ge1 suo3 zhi3 hu2 jiang1 ying2 。
- xi1 nan2 yi3 gong1 jiu3 ding3 zhong4 ， cao3 mu4 yi4 zi4 zhi1 wei1 ming2 。
- bao3 shu1 ban1 lan2 zhen1 xue2 shi4 ， zhen4 tu2 zhi3 shou4 zhu1 jiang1 jun1 。
- bin1 lai2 chong3 guang1 dui4 he4 yi4 ， fu4 you3 xue2 wen4 gui1 jing1 lun2 。
- shu3 cai2 zi4 xi1 bi3 qi2 lu3 ， gong1 ji4 chong2 xue2 yang2 qi2 wen2 。
- geng4 xu1 du4 wai4 guang3 wu4 se4 ， sheng1 bing4 wei4 ke3 ju1 hao2 ying1 。
- shu3 min2 sheng1 li3 ri4 jian1 ji2 ， gong1 ji4 jian3 jian4 jin1 qi2 pin2 。
- zhang1 gong1 he2 shi2 ke3 fu4 chi2 ， yi4 fen1 ke3 kuan1 kuan1 yi4 fen1 。
- shu3 bian1 chu3 zhi4 jin3 xu1 ji2 ， gong1 ji4 xi2 li4 tan4 qi2 qun1 。
- kui4 liang2 qian1 li3 you1 bu2 ji4 ， wei4 shang4 ke3 wu2 ren2 za2 geng1 。
- shu3 bing1 shi2 wan4 jin1 you3 ji1 ， gong1 ji4 xuan3 lian4 sou1 qi2 jing1 。
- jiang1 jiao1 yi4 zhi4 duan1 zai4 wo3 ， wei3 da4 an1 de2 ping2 ru2 heng2 。
- gong1 xin1 hun2 ru2 gu3 jing3 shui3 ， yun2 yun2 wai4 wu4 he2 guan1 qing2 。
- gong1 cai2 xin4 shi4 jian4 he4 song1 ， da4 sha4 an1 le4 fu2 qi2 qing1 。
- wu4 wei4 shu3 han4 dan4 wan2 tu3 ， zan4 hou2 yong4 zhi1 kai1 xi1 jing1 。
- jian4 guan1 wu3 hou2 yi4 liang2 ku3 ， qian1 gu3 da4 fen1 chui2 dan1 qing1 。
- yuan4 gong1 wei2 guo2 yi4 yin3 shou3 ， ji1 shi2 ke3 yin3 xin1 jing1 ying2 。
- cong2 qian2 gui1 mo2 hui4 zhan3 tuo4 ， gai4 shi4 shi4 ye4 kan4 zheng1 rong2 。
- pei4 jing1 yang2 feng1 chu1 zi3 wu3 ， jia1 gu3 dong4 di4 chao1 san1 qin2 。
- wu2 shi3 zan4 hou2 wu3 hou2 de2 zhuan1 mei3 ， shu3 shan1 qi3 wu2 qi2 tian1 zhi1 shi2 ke3 mo2 yi4 ke3 ming2 。
- shao3 xu2 dai4 li4 he2 shan1 meng2 ， ming4 gui1 xiang1 yin4 chou2 yuan2 xun1 ， zuo4 tu3 yi4 ye4 shu1 en1 rong2 。
- que4 gui1 ma2 tan2 zhi1 shan1 ming4 xian1 lü3 ， pu2 lin2 zhuo2 li3 yi4 qu3 ge1 chang2 sheng1 。

## 注释

## 译文

## 赏析
