---
id: cheng-gong-xu-shu-jiu-song-qi-jiu
title: 述九頌  其九
titlePinyin: shu4 jiu3 song4     qi2 jiu3
titleSlug: shu-jiu-song-qi-jiu
author: 程公許
authorPinyin: cheng2 gong1 xu1
authorSlug: cheng-gong-xu
dynasty: 宋
dynastyPinyin: song4
dynastySlug: song
tags: []
---

## 正文

- 天門開兮九重，爛鈎陳兮紫宮。
- 烜舜瞳兮萬里，穆五絃兮從容。
- 予唱兮孰和，勞心兮𢥞𢥞。
- 渺煙塵兮蕭瑟，慨世途兮荆棘。
- 上帝兮孔仁，賫予兮良弼。
- 金碧波兮漲漪淪，妖氛洗兮景氣新。
- 皇軫思兮六合，佇公來兮經營。
- 天蒼兮地厚，日月兮悠久。
- 民命兮以延，國脈兮以壽。
- 雲鬅鬙兮僊者家，瑶之臺兮戶瓊玖。
- 飯寶屑兮醴玄霜，脯擘麟兮果梨棗。
- 馭鶴兮鞭龍，故山兮春風。
- 吾誰侶兮赤松，匪上玄兮曷從。
- 撫塵劫兮浩蕩，燕鈞天兮樂融。
- 長接引兮羣品，與龍漢兮無窮。

## 拼音

- tian1 men2 kai1 xi1 jiu3 chong2 ， lan4 gou1 chen2 xi1 zi3 gong1 。
- xuan1 shun4 tong2 xi1 wan4 li3 ， mu4 wu3 xian2 xi1 cong2 rong2 。
- yu3 chang4 xi1 shu2 he2 ， lao2 xin1 xi1 𢥞𢥞。
- miao3 yan1 chen2 xi1 xiao1 se4 ， kai3 shi4 tu2 xi1 jing1 ji2 。
- shang4 di4 xi1 kong3 ren2 ， ji1 yu3 xi1 liang2 bi4 。
- jin1 bi4 bo1 xi1 zhang3 yi1 lun2 ， yao1 fen1 xi3 xi1 jing3 qi4 xin1 。
- huang2 zhen3 si1 xi1 liu4 he2 ， zhu4 gong1 lai2 xi1 jing1 ying2 。
- tian1 cang1 xi1 di4 hou4 ， ri4 yue4 xi1 you1 jiu3 。
- min2 ming4 xi1 yi3 yan2 ， guo2 mai4 xi1 yi3 shou4 。
- yun2 peng2 seng1 xi1 xian1 zhe3 jia1 ， yao2 zhi1 tai2 xi1 hu4 qiong2 jiu3 。
- fan4 bao3 xie4 xi1 li3 xuan2 shuang1 ， pu2 bo4 lin2 xi1 guo3 li2 zao3 。
- yu4 he4 xi1 bian1 long2 ， gu4 shan1 xi1 chun1 feng1 。
- wu2 shui2 lü3 xi1 chi4 song1 ， fei3 shang4 xuan2 xi1 he2 cong2 。
- fu3 chen2 jie2 xi1 hao4 dang4 ， yan4 jun1 tian1 xi1 le4 rong2 。
- chang2 jie1 yin3 xi1 qun2 pin3 ， yu3 long2 han4 xi1 wu2 qiong2 。

## 注释

## 译文

## 赏析
