---
id: cheng-gong-xu-qin-yuan-chun
title: 沁园春
titlePinyin: qin4 yuan2 chun1
titleSlug: qin-yuan-chun
author: 程公许
authorPinyin: cheng2 gong1 xu3
authorSlug: cheng-gong-xu
dynasty: 宋
dynastyPinyin: song4
dynastySlug: song
tags: []
---

## 正文

- 万里飘萍，送江入海，过古润州。
- 正羁怀无奈，凭高纵览，濛濛烟雨，簇簇渔舟。
- 南北区分，江山形胜，忧愤令人扶上楼。
- 沈凝久，任斜飞雪片，急洒貂裘。
- 英风追想孙刘。
- 似黑白两奁棋未收。
- 把烟霞饶与，坡仙米老，丹青难觅，摩诘营邱。
- 斗野号风，海门残照，长与人间管领愁。
- 凭谁问，借天河一挽，洗甲兵休。

## 拼音

- wan4 li3 piao1 ping2 ， song4 jiang1 ru4 hai3 ， guo4 gu3 run4 zhou1 。
- zheng4 ji1 huai2 wu2 nai4 ， ping2 gao1 zong4 lan3 ， meng2 meng2 yan1 yu3 ， cu4 cu4 yu2 zhou1 。
- nan2 bei3 qu1 fen1 ， jiang1 shan1 xing2 sheng4 ， you1 fen4 ling4 ren2 fu2 shang4 lou2 。
- shen3 ning2 jiu3 ， ren4 xie2 fei1 xue3 pian4 ， ji2 sa3 diao1 qiu2 。
- ying1 feng1 zhui1 xiang3 sun1 liu2 。
- si4 hei1 bai2 liang3 lian2 qi2 wei4 shou1 。
- ba3 yan1 xia2 rao2 yu3 ， po1 xian1 mi3 lao3 ， dan1 qing1 nan2 mi4 ， mo2 jie2 ying2 qiu1 。
- dou4 ye3 hao4 feng1 ， hai3 men2 can2 zhao4 ， chang2 yu3 ren2 jian1 guan3 ling3 chou2 。
- ping2 shui2 wen4 ， jie4 tian1 he2 yi4 wan3 ， xi3 jia3 bing1 xiu1 。

## 注释

## 译文

## 赏析
