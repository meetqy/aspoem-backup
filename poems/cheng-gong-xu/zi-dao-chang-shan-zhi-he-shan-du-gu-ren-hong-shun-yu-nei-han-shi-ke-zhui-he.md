---
id: cheng-gong-xu-zi-dao-chang-shan-zhi-he-shan-du-gu-ren-hong-shun-yu-nei-han-shi-ke-zhui-he
title: 自道場山至何山讀故人洪舜俞內翰詩刻追和
titlePinyin: zi4 dao4 chang3 shan1 zhi4 he2 shan1 du2 gu4 ren2 hong2 shun4 yu2 nei4 han4 shi1 ke4 zhui1 he2
titleSlug: zi-dao-chang-shan-zhi-he-shan-du-gu-ren-hong-shun-yu-nei-han-shi-ke-zhui-he
author: 程公許
authorPinyin: cheng2 gong1 xu1
authorSlug: cheng-gong-xu
dynasty: 宋
dynastyPinyin: song4
dynastySlug: song
tags: []
---

## 正文

- 褊性不諧俗，泛梗歸無家。
- 故人右扶風，雙旌擁崇牙。
- 款門及暇日，褰裳躡飛霞。
- 維南古道場，諸天集毗耶。
- 巍撐鳳鶱舞，岌起龍騰拏。
- 坡仙舊詩刻，清芬郁天葩。
- 雲表塔標峻，具區帆影賒。
- 萬象森湊泊，窮探忽谽谺。
- 金輿度窈窕，翠幄巧蔽遮。
- 昔賢此幽棲，禪扉寂無譁。
- 蕭爽萬竿竹，芬甘一甌茶。
- 清泉茁蘭茗，黄粉飄松花。
- 意疑人境外，身漾天漢槎。
- 浮生能幾何，騖智那有涯。
- 神龜寶巾笥，曳尾寧坳漥。
- 所嗜在閒曠，何心事雄夸。
- 洪崖石交舊，歲晚蔗境佳。
- 心源秋水澹，藝苑春容奢。
- 冢上木遽拱，海山棗如瓜。
- 今古一轉燭，聚散猶摶沙。
- 暮江趣浮鷁，城樹喧棲鴉。
- 願言借一窗，爐香繙楞伽。

## 拼音

- bian3 xing4 bu4 xie2 su2 ， fan4 geng3 gui1 wu2 jia1 。
- gu4 ren2 you4 fu2 feng1 ， shuang1 jing1 yong1 chong2 ya2 。
- kuan3 men2 ji2 xia2 ri4 ， qian1 shang0 nie4 fei1 xia2 。
- wei2 nan2 gu3 dao4 chang3 ， zhu1 tian1 ji2 pi2 ye1 。
- wei1 cheng1 feng4 xian1 wu3 ， ji2 qi3 long2 teng2 na2 。
- po1 xian1 jiu4 shi1 ke4 ， qing1 fen1 yu4 tian1 pa1 。
- yun2 biao3 ta3 biao1 jun4 ， ju4 qu1 fan1 ying3 she1 。
- wan4 xiang4 sen1 cou4 bo2 ， qiong2 tan4 hu1 han1 xia1 。
- jin1 yu2 du4 yao3 tiao3 ， cui4 wo4 qiao3 bi4 zhe1 。
- xi1 xian2 ci3 you1 qi1 ， shan4 fei1 ji4 wu2 hua2 。
- xiao1 shuang3 wan4 gan1 zhu2 ， fen1 gan1 yi4 ou1 cha2 。
- qing1 quan2 zhuo2 lan2 ming2 ， huang2 fen3 piao1 song1 hua1 。
- yi4 yi2 ren2 jing4 wai4 ， shen1 yang4 tian1 han4 cha2 。
- fu2 sheng1 neng2 ji1 he2 ， wu4 zhi4 na4 you3 ya2 。
- shen2 gui1 bao3 jin1 si4 ， ye4 wei3 ning2 ao4 wa1 。
- suo3 shi4 zai4 xian2 kuang4 ， he2 xin1 shi4 xiong2 kua1 。
- hong2 ya2 shi2 jiao1 jiu4 ， sui4 wan3 zhe4 jing4 jia1 。
- xin1 yuan2 qiu1 shui3 dan4 ， yi4 yuan4 chun1 rong2 she1 。
- zhong3 shang4 mu4 ju4 gong3 ， hai3 shan1 zao3 ru2 gua1 。
- jin1 gu3 yi4 zhuan3 zhu2 ， ju4 san4 you2 tuan2 sha1 。
- mu4 jiang1 qu4 fu2 yi4 ， cheng2 shu4 xuan1 qi1 ya1 。
- yuan4 yan2 jie4 yi4 chuang1 ， lu2 xiang1 fan1 leng2 qie2 。

## 注释

## 译文

## 赏析
