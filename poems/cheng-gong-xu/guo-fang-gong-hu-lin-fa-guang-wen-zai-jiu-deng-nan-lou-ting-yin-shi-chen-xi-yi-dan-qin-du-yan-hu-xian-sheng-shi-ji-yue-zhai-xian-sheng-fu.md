---
id: cheng-gong-xu-guo-fang-gong-hu-lin-fa-guang-wen-zai-jiu-deng-nan-lou-ting-yin-shi-chen-xi-yi-dan-qin-du-yan-hu-xian-sheng-shi-ji-yue-zhai-xian-sheng-fu
title: 過房公湖臨發廣文載酒登南樓聽隠士陳希逸彈琴讀鴈湖先生詩及悅齋先生賦
titlePinyin: guo4 fang2 gong1 hu2 lin2 fa1 guang3 wen2 zai4 jiu3 deng1 nan2 lou2 ting1 yin3 shi4 chen2 xi1 yi4 dan4 qin2 du2 yan4 hu2 xian1 sheng0 shi1 ji2 yue4 zhai1 xian1 sheng0 fu4
titleSlug: guo-fang-gong-hu-lin-fa-guang-wen-zai-jiu-deng-nan-lou-ting-yin-shi-chen-xi-yi-dan-qin-du-yan-hu-xian-sheng-shi-ji-yue-zhai-xian-sheng-fu
author: 程公許
authorPinyin: cheng2 gong1 xu1
authorSlug: cheng-gong-xu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 湖蕩匝城府，堤柳一徑通。
- 森戟晝漏永，闃如墟野中。
- 掣鈴三日留，鬰鬰殊寡悰。
- 登埤展遐眺，盪我磊磈胸。
- 溝畦磨衲麗，烟蕪圖采工。
- 廣文一尊酒，邂逅清賞同。
- 慨昔石林老，小駐雙旌紅。
- 燕坐鳬鶩退，行散龜鶴從。
- 得句陵子美，高世猶房公。
- 想此據胡牀，長嘯延清風。
- 想此躡珠履，和月吸酒鍾。
- 想此援采毫，醉題揖遥峰。
- 想此披綺裘，憑高目征鴻。
- 逸駕渺難追，風光爲誰容。
- 空餘翰墨香，披拂葭葦叢。
- 翠琰子由賦，正聲響笙鏞。
- 千年古徐州，綺疏貫晴虹。
- 過眼不再讀，恨我性識蒙。
- 喬木噪晚鴉，低囘馬首東。
- 綠綺有餘韻，因之訊仙翁。

## 拼音

- hu2 dang4 za1 cheng2 fu3 ， di1 liu3 yi2 jing4 tong1 。
- sen1 ji3 zhou4 lou4 yong3 ， qu4 ru2 xu1 ye3 zhong1 。
- che4 ling2 san1 ri4 liu2 ， yu4 yu4 shu1 gua3 cong2 。
- deng1 pi2 zhan3 xia2 tiao4 ， dang4 wo3 lei3 wei3 xiong1 。
- gou1 qi2 mo2 na4 li2 ， yan1 wu2 tu2 cai3 gong1 。
- guang3 wen2 yi4 zun1 jiu3 ， xie4 hou4 qing1 shang3 tong2 。
- kai3 xi1 shi2 lin2 lao3 ， xiao3 zhu4 shuang1 jing1 hong2 。
- yan4 zuo4 fu2 wu4 tui4 ， xing2 san4 gui1 he4 cong2 。
- de2 ju4 ling2 zi3 mei3 ， gao1 shi4 you2 fang2 gong1 。
- xiang3 ci3 ju4 hu2 chuang2 ， chang2 xiao4 yan2 qing1 feng1 。
- xiang3 ci3 nie4 zhu1 lü3 ， he2 yue4 xi1 jiu3 zhong1 。
- xiang3 ci3 yuan2 cai3 hao2 ， zui4 ti2 yi1 yao2 feng1 。
- xiang3 ci3 pi1 qi3 qiu2 ， ping2 gao1 mu4 zheng1 hong2 。
- yi4 jia4 miao3 nan2 zhui1 ， feng1 guang1 wei2 shui2 rong2 。
- kong1 yu2 han4 mo4 xiang1 ， pi1 fu2 jia1 wei3 cong2 。
- cui4 yan3 zi3 you2 fu4 ， zheng4 sheng1 xiang3 sheng1 yong1 。
- qian1 nian2 gu3 xu2 zhou1 ， qi3 shu1 guan4 qing2 hong2 。
- guo4 yan3 bu2 zai4 du2 ， hen4 wo3 xing4 shi2 meng2 。
- qiao2 mu4 zao4 wan3 ya1 ， di1 hui2 ma3 shou3 dong1 。
- lü4 qi3 you3 yu2 yun4 ， yin1 zhi1 xun4 xian1 weng1 。

## 注释

## 译文

## 赏析
