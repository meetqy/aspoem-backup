---
id: cheng-gong-xu-ni-gu-er-zhang-qi-er
title: 擬古二章  其二
titlePinyin: ni3 gu3 er4 zhang1     qi2 er4
titleSlug: ni-gu-er-zhang-qi-er
author: 程公許
authorPinyin: cheng2 gong1 xu1
authorSlug: cheng-gong-xu
dynasty: 宋
dynastyPinyin: song4
dynastySlug: song
tags: []
---

## 正文

- 霜英濾雲母，月華吐幽魄。
- 濬房鎖葳蕤，弄杼夜咿軋。
- 天寒日苦短，篋不貯寸帛。
- 嬋娟空自妍，襟袖無乃窄。
- 停機掩孤嚬，欲歌心已咽。
- 積此萬縷工，織成苧羅白。
- 蹇修來何時，復關滯塗轍。
- 女無終不嫁，謹勿昧所擇。
- 忍寒青瑣窗，熏麝翠羅幙。
- 粲粲雙明璫，團團雙白璧。
- 稚齒昔所娛，翫之不能斁。
- 春風蕩繁囿，觸眼會良匹。
- 擷芳索幽占，兩美斯有合。
- 及茲歲未晏，爲君媚芳澤。

## 拼音

- shuang1 ying1 lü4 yun2 mu3 ， yue4 hua2 tu3 you1 po4 。
- jun4 fang2 suo3 wei1 rui2 ， nong4 zhu4 ye4 yi1 ya4 。
- tian1 han2 ri4 ku3 duan3 ， qie4 bu2 zhu4 cun4 bo2 。
- chan2 juan1 kong1 zi4 yan2 ， jin1 xiu4 wu2 nai3 zhai3 。
- ting2 ji1 yan3 gu1 pin2 ， yu4 ge1 xin1 yi3 yan4 。
- ji1 ci3 wan4 lü3 gong1 ， zhi1 cheng2 zhu4 luo2 bai2 。
- jian3 xiu1 lai2 he2 shi2 ， fu4 guan1 zhi4 tu2 zhe2 。
- nü3 wu2 zhong1 bu2 jia4 ， jin3 wu4 mei4 suo3 ze2 。
- ren3 han2 qing1 suo3 chuang1 ， xun1 she4 cui4 luo2 mu4 。
- can4 can4 shuang1 ming2 dang1 ， tuan2 tuan2 shuang1 bai2 bi4 。
- zhi4 chi3 xi1 suo3 yu2 ， wan2 zhi1 bu4 neng2 yi4 。
- chun1 feng1 dang4 fan2 you4 ， chu4 yan3 hui4 liang2 pi3 。
- xie2 fang1 suo3 you1 zhan4 ， liang3 mei3 si1 you3 he2 。
- ji2 zi1 sui4 wei4 yan4 ， wei2 jun1 mei4 fang1 ze2 。

## 注释

## 译文

## 赏析
