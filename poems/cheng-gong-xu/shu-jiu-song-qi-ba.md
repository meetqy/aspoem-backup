---
id: cheng-gong-xu-shu-jiu-song-qi-ba
title: 述九頌  其八
titlePinyin: shu4 jiu3 song4     qi2 ba1
titleSlug: shu-jiu-song-qi-ba
author: 程公許
authorPinyin: cheng2 gong1 xu1
authorSlug: cheng-gong-xu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 一之日兮周正，建子兮良辰。
- 黄鐘兮起律，魯臺兮望雲。
- 氣機兮翕闢，往來兮不停。
- 皇揆予兮初度，秉幼志兮潔貞。
- 延日月兮察幽，睎雨露兮瀹氛。
- 蓀拳拳兮余愛，何險艱兮弛勤。
- 與蓀違兮星紀，思專專兮曷已。
- 九折臂兮成醫，信情質兮可恃。
- 端策兮以占，有孚兮韋編。
- 陰極兮陽復，豈賢運兮不然。
- 矧甲子兮一周，測天度兮循環。
- 丹臺兮定錄，壽紀兮日延。
- 理無窒兮不亨，物去故兮就新。
- 蠖屈兮求信，根之歸兮再榮。
- 彼涸陰兮毓質，亦忍俟兮陽春。
- 洪鈞兮密庸，播物兮無垠。
- 開八荒兮壽域，如華胥兮大庭。

## 拼音

- yi1 zhi1 ri4 xi1 zhou1 zheng4 ， jian4 zi3 xi1 liang2 chen2 。
- huang2 zhong1 xi1 qi3 lü4 ， lu3 tai2 xi1 wang4 yun2 。
- qi4 ji1 xi1 xi1 pi4 ， wang3 lai2 xi1 bu4 ting2 。
- huang2 kui2 yu3 xi1 chu1 du4 ， bing3 you4 zhi4 xi1 jie2 zhen1 。
- yan2 ri4 yue4 xi1 cha2 you1 ， xi1 yu3 lu4 xi1 yue4 fen1 。
- sun1 quan2 quan2 xi1 yu2 ai4 ， he2 xian3 jian1 xi1 chi2 qin2 。
- yu3 sun1 wei2 xi1 xing1 ji4 ， si1 zhuan1 zhuan1 xi1 he2 yi3 。
- jiu3 zhe2 bi4 xi1 cheng2 yi1 ， xin4 qing2 zhi4 xi1 ke3 shi4 。
- duan1 ce4 xi1 yi3 zhan4 ， you3 fu2 xi1 wei2 bian1 。
- yin1 ji2 xi1 yang2 fu4 ， qi3 xian2 yun4 xi1 bu4 ran2 。
- shen3 jia3 zi3 xi1 yi4 zhou1 ， ce4 tian1 du4 xi1 xun2 huan2 。
- dan1 tai2 xi1 ding4 lu4 ， shou4 ji4 xi1 ri4 yan2 。
- li3 wu2 zhi4 xi1 bu4 heng1 ， wu4 qu4 gu4 xi1 jiu4 xin1 。
- huo4 qu1 xi1 qiu2 xin4 ， gen1 zhi1 gui1 xi1 zai4 rong2 。
- bi3 he2 yin1 xi1 yu4 zhi4 ， yi4 ren3 si4 xi1 yang2 chun1 。
- hong2 jun1 xi1 mi4 yong1 ， bo1 wu4 xi1 wu2 yin2 。
- kai1 ba1 huang1 xi1 shou4 yu4 ， ru2 hua2 xu1 xi1 da4 ting2 。

## 注释

## 译文

## 赏析
