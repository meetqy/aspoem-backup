---
id: cheng-gong-xu-xing-hei-shui-gu-san-shi-li-yi-er-mu-wen-jian-you-fu
title: 行黑水谷三十里以耳目聞見有賦
titlePinyin: xing2 hei1 shui3 gu3 san1 shi2 li3 yi3 er3 mu4 wen2 jian4 you3 fu4
titleSlug: xing-hei-shui-gu-san-shi-li-yi-er-mu-wen-jian-you-fu
author: 程公許
authorPinyin: cheng2 gong1 xu1
authorSlug: cheng-gong-xu
dynasty: 宋
dynastyPinyin: song4
dynastySlug: song
tags: []
---

## 正文

- 自過三泉境，紆回谷道中。
- 居民雖漸復，生理頓成空。
- 敗屋翳蒿逕，頹牆荒棘叢。
- 稻田多宿莽，麥隴間鋪茸。
- 耕織豈當廢，傷殘甘忍窮。
- 遑憐已死骨，使得掩幽宮。
- 梨粉偏饒白，桃腮也自紅。
- 羈游愁滿眼，感憤氣填胸。
- 家計艱營葺，人謀有異同。
- 熟爲根本慮，無使浪施功。

## 拼音

- zi4 guo4 san1 quan2 jing4 ， yu1 hui2 gu3 dao4 zhong1 。
- ju1 min2 sui1 jian4 fu4 ， sheng1 li3 dun4 cheng2 kong1 。
- bai4 wu1 yi4 hao1 jing4 ， tui2 qiang2 huang1 ji2 cong2 。
- dao4 tian2 duo1 su4 mang3 ， mai4 long3 jian4 pu1 rong2 。
- geng1 zhi1 qi3 dang1 fei4 ， shang1 can2 gan1 ren3 qiong2 。
- huang2 lian2 yi3 si3 gu3 ， shi3 de0 yan3 you1 gong1 。
- li2 fen3 pian1 rao2 bai2 ， tao2 sai1 ye3 zi4 hong2 。
- ji1 you2 chou2 man3 yan3 ， gan3 fen4 qi4 tian2 xiong1 。
- jia1 ji4 jian1 ying2 qi4 ， ren2 mou2 you3 yi4 tong2 。
- shu2 wei2 gen1 ben3 lü4 ， wu2 shi3 lang4 shi1 gong1 。

## 注释

## 译文

## 赏析
