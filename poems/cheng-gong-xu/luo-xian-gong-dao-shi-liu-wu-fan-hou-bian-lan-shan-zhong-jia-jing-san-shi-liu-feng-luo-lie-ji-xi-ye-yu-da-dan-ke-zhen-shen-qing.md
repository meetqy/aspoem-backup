---
id: cheng-gong-xu-luo-xian-gong-dao-shi-liu-wu-fan-hou-bian-lan-shan-zhong-jia-jing-san-shi-liu-feng-luo-lie-ji-xi-ye-yu-da-dan-ke-zhen-shen-qing
title: 羅仙宮道士留午飯後遍覽山中佳景三十六峰羅列几席夜雨達旦客枕甚清
titlePinyin: luo2 xian1 gong1 dao4 shi0 liu2 wu3 fan4 hou4 bian4 lan3 shan1 zhong1 jia1 jing3 san1 shi2 liu4 feng1 luo2 lie4 ji3 xi2 ye4 yu3 da2 dan4 ke4 zhen3 shen4 qing1
titleSlug: luo-xian-gong-dao-shi-liu-wu-fan-hou-bian-lan-shan-zhong-jia-jing-san-shi-liu-feng-luo-lie-ji-xi-ye-yu-da-dan-ke-zhen-shen-qing
author: 程公許
authorPinyin: cheng2 gong1 xu1
authorSlug: cheng-gong-xu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 老樹萬安驛，古井羅真山。
- 玉虬五雲車，仙翁此往還。
- 雲蹤久不刓，汎景疑可攀。
- 憶昔摛藻頖，題詩揭松關。
- 抱琴唐昌來，快晴春物妍。
- 截竹倚伶俜，引袂飛褊褼。
- 歷階一稽首，爲我展笑顔。
- 善救無棄物，廣度隨有緣。
- 殊庭遥相望，異關非浪傳。
- 道士多野朴，山肴親潔蠲。
- 披榛爲前導，𣂏酒勤款延。
- 墨池鑑寒藻，書臺滃非烟。
- 所著何隠帙，乃忍慳不傳。
- 空餘六六峰，可想格筆椽。
- 最憐覆盂亭，秀出層巒顛。
- 周遭碧霞嶂，莽蒼雲海連。
- 酒囤擬泂酌，花坪夐連娟。
- 暝色阻窮探，夜雨得佳眠。
- 塵緣一相誤，凡骨何當仙。
- 雲霞豈不戀，簡書當趣旋。
- 神丹夜澗火，青藜洞中天。
- 仙翁如點頭，未忍甘棄捐。

## 拼音

- lao3 shu4 wan4 an1 yi4 ， gu3 jing3 luo2 zhen1 shan1 。
- yu4 qiu2 wu3 yun2 ju1 ， xian1 weng1 ci3 wang3 huan2 。
- yun2 zong1 jiu3 bu4 wan2 ， fan4 jing3 yi2 ke3 pan1 。
- yi4 xi1 chi1 zao3 pan4 ， ti2 shi1 jie1 song1 guan1 。
- bao4 qin2 tang2 chang1 lai2 ， kuai4 qing2 chun1 wu4 yan2 。
- jie2 zhu2 yi3 ling2 ping1 ， yin3 mei4 fei1 bian3 xian1 。
- li4 jie1 yi4 qi3 shou3 ， wei2 wo3 zhan3 xiao4 yan2 。
- shan4 jiu4 wu2 qi4 wu4 ， guang3 du4 sui2 you3 yuan2 。
- shu1 ting2 yao2 xiang1 wang4 ， yi4 guan1 fei1 lang4 chuan2 。
- dao4 shi0 duo1 ye3 pu3 ， shan1 yao2 qin1 jie2 juan1 。
- pi1 zhen1 wei2 qian2 dao3 ，𣂏 jiu3 qin2 kuan3 yan2 。
- mo4 chi2 jian4 han2 zao3 ， shu1 tai2 weng3 fei1 yan1 。
- suo3 zhu4 he2 yin3 zhi4 ， nai3 ren3 qian1 bu4 chuan2 。
- kong1 yu2 liu4 liu4 feng1 ， ke3 xiang3 ge2 bi3 chuan2 。
- zui4 lian2 fu4 yu2 ting2 ， xiu4 chu1 ceng2 luan2 dian1 。
- zhou1 zao1 bi4 xia2 zhang4 ， mang3 cang1 yun2 hai3 lian2 。
- jiu3 tun2 ni3 jiong3 zhuo2 ， hua1 ping2 xuan4 lian2 juan1 。
- ming2 se4 zu3 qiong2 tan4 ， ye4 yu3 de2 jia1 mian2 。
- chen2 yuan2 yi4 xiang1 wu4 ， fan2 gu3 he2 dang1 xian1 。
- yun2 xia2 qi3 bu2 lian4 ， jian3 shu1 dang1 qu4 xuan2 。
- shen2 dan1 ye4 jian4 huo3 ， qing1 li2 dong4 zhong1 tian1 。
- xian1 weng1 ru2 dian3 tou2 ， wei4 ren3 gan1 qi4 juan1 。

## 注释

## 译文

## 赏析
