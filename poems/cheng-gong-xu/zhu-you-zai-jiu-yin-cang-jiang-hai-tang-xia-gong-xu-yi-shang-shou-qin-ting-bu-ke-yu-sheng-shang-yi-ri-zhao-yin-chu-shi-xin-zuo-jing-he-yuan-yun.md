---
id: cheng-gong-xu-zhu-you-zai-jiu-yin-cang-jiang-hai-tang-xia-gong-xu-yi-shang-shou-qin-ting-bu-ke-yu-sheng-shang-yi-ri-zhao-yin-chu-shi-xin-zuo-jing-he-yuan-yun
title: 諸友載酒飲滄江海棠下公許以上壽親庭不克與勝賞翌日招飲出示新作敬和元韻
titlePinyin: zhu1 you3 zai4 jiu3 yin3 cang1 jiang1 hai3 tang2 xia4 gong1 xu1 yi3 shang4 shou4 qin1 ting2 bu2 ke4 yu3 sheng4 shang3 yi4 ri4 zhao1 yin3 chu1 shi4 xin1 zuo4 jing4 he2 yuan2 yun4
titleSlug: zhu-you-zai-jiu-yin-cang-jiang-hai-tang-xia-gong-xu-yi-shang-shou-qin-ting-bu-ke-yu-sheng-shang-yi-ri-zhao-yin-chu-shi-xin-zuo-jing-he-yuan-yun
author: 程公許
authorPinyin: cheng2 gong1 xu1
authorSlug: cheng-gong-xu
dynasty: 宋
dynastyPinyin: song4
dynastySlug: song
tags: []
---

## 正文

- 杜陵老翁身轉蓬，浣花溪頭詩更工。
- 向來隠語最沉著，錦宮花里看曉紅。
- 想當繞樹經營時，吟思拍拍春醅醲。
- 重跗疊萼今勝昔，五百年遠誰爲容。
- 使君結廬滄江上，補處不隔牛馬風。
- 竹蹊花塢穿窈窕，佳趣似是桃源同。
- 一年好春海棠擅，隔牆恨不載酒從。
- 頗聞花陰喧語笑，何似橘仙隠巴邛。
- 主人眼底有青白，風流駭俗阮嗣宗。
- 化工不耐凌鑠苦，故使分薄阿堵中。
- 那知陽春恣陶寫，何物芥此雲夢胸。
- 玉湖亭上一尊酒，柳花漠漠江溶溶。
- 錦機轉眼雪糝逕，還有明年春再逢。
- 要知造物無盡藏，那肯一日居成功。
- 商謳爲公不成調，誰叫閶闔箋天公。
- 晚紅一醉亦聊爾，休逐滄浪垂釣翁。

## 拼音

- du4 ling2 lao3 weng1 shen1 zhuan3 peng2 ， huan4 hua1 xi1 tou2 shi1 geng4 gong1 。
- xiang4 lai2 yin3 yu3 zui4 chen2 zhu4 ， jin3 gong1 hua1 li3 kan4 xiao3 hong2 。
- xiang3 dang1 rao4 shu4 jing1 ying2 shi2 ， yin2 si1 pai1 pai1 chun1 pei1 nong2 。
- zhong4 fu1 die2 e4 jin1 sheng4 xi1 ， wu3 bai3 nian2 yuan3 shui2 wei2 rong2 。
- shi3 jun1 jie2 lu2 cang1 jiang1 shang4 ， bu3 chu3 bu4 ge2 niu2 ma3 feng1 。
- zhu2 qi1 hua1 wu4 chuan1 yao3 tiao3 ， jia1 qu4 si4 shi4 tao2 yuan2 tong2 。
- yi4 nian2 hao3 chun1 hai3 tang2 shan4 ， ge2 qiang2 hen4 bu2 zai4 jiu3 cong2 。
- po1 wen2 hua1 yin1 xuan1 yu3 xiao4 ， he2 si4 ju2 xian1 yin3 ba1 qiong2 。
- zhu3 ren2 yan3 di3 you3 qing1 bai2 ， feng1 liu2 hai4 su2 ruan3 si4 zong1 。
- hua4 gong1 bu2 nai4 ling2 shuo4 ku3 ， gu4 shi3 fen1 bao2 a1 du3 zhong1 。
- na4 zhi1 yang2 chun1 zi4 tao2 xie3 ， he2 wu4 jie4 ci3 yun2 meng4 xiong1 。
- yu4 hu2 ting2 shang4 yi4 zun1 jiu3 ， liu3 hua1 mo4 mo4 jiang1 rong2 rong2 。
- jin3 ji1 zhuan3 yan3 xue3 san3 jing4 ， huan2 you3 ming2 nian2 chun1 zai4 feng2 。
- yao4 zhi1 zao4 wu4 wu2 jin4 cang2 ， na4 ken3 yi2 ri4 ju1 cheng2 gong1 。
- shang1 ou1 wei2 gong1 bu4 cheng2 diao4 ， shui2 jiao4 chang1 he2 jian1 tian1 gong1 。
- wan3 hong2 yi2 zui4 yi4 liao2 er3 ， xiu1 zhu2 cang1 lang4 chui2 diao4 weng1 。

## 注释

## 译文

## 赏析
