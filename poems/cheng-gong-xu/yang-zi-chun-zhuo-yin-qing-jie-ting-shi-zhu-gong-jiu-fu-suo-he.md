---
id: cheng-gong-xu-yang-zi-chun-zhuo-yin-qing-jie-ting-shi-zhu-gong-jiu-fu-suo-he
title: 楊子春酌飲清節亭示諸公舊賦索和
titlePinyin: yang2 zi3 chun1 zhuo2 yin3 qing1 jie2 ting2 shi4 zhu1 gong1 jiu4 fu4 suo3 he2
titleSlug: yang-zi-chun-zhuo-yin-qing-jie-ting-shi-zhu-gong-jiu-fu-suo-he
author: 程公許
authorPinyin: cheng2 gong1 xu1
authorSlug: cheng-gong-xu
dynasty: 宋
dynastyPinyin: song4
dynastySlug: song
tags: []
---

## 正文

- 雨餘熱喘思澡雪，有客叩門筇九節。
- 相携款竹墨池家，竹間張飲碧筒折。
- 樅樅玉立肩相齊，何羨掖垣歌紫微。
- 會須把臂入林去，山王掉首麾去之。
- 骨相恐難飛食肉，功名浪費殺青竹。
- 渭川自有千戶封，持此較彼差不俗。
- 平生我亦厭榮觀，爲君醉眠蘄簟寒。
- 人間有此碧玉鏡，那怕火繖張炎官。

## 拼音

- yu3 yu2 re4 chuan3 si1 zao3 xue3 ， you3 ke4 kou4 men2 qiong2 jiu3 jie2 。
- xiang1 xie2 kuan3 zhu2 mo4 chi2 jia1 ， zhu2 jian4 zhang1 yin3 bi4 tong3 zhe2 。
- cong1 cong1 yu4 li4 jian1 xiang1 qi2 ， he2 xian4 ye4 yuan2 ge1 zi3 wei1 。
- hui4 xu1 ba3 bi4 ru4 lin2 qu4 ， shan1 wang2 diao4 shou3 hui1 qu4 zhi1 。
- gu3 xiang4 kong3 nan2 fei1 shi2 rou4 ， gong1 ming2 lang4 fei4 sha1 qing1 zhu2 。
- wei4 chuan1 zi4 you3 qian1 hu4 feng1 ， chi2 ci3 jiao4 bi3 cha4 bu4 su2 。
- ping2 sheng1 wo3 yi4 yan4 rong2 guan1 ， wei2 jun1 zui4 mian2 qi2 dian4 han2 。
- ren2 jian4 you3 ci3 bi4 yu4 jing4 ， na4 pa4 huo3 san3 zhang1 yan2 guan1 。

## 注释

## 译文

## 赏析
