---
id: cheng-gong-xu-zhuan-xian-bo-gui-yin-xian-sheng-ai-ci
title: 撰先伯桂隠先生哀詞
titlePinyin: zhuan4 xian1 bo2 gui4 yin3 xian1 sheng0 ai1 ci2
titleSlug: zhuan-xian-bo-gui-yin-xian-sheng-ai-ci
author: 程公許
authorPinyin: cheng2 gong1 xu1
authorSlug: cheng-gong-xu
dynasty: 宋
dynastyPinyin: song4
dynastySlug: song
tags: []
---

## 正文

- 丹山之巖兮阻且深，丹山之雲兮閟其霖。
- 中有姝兮靜處，冠岌峨兮瑶簪。
- 方轍兮坎滯，聊返轡兮穹林。
- 辛夷兮爲屋，芷幄兮蘭衾。
- 世與我兮異好，不可揉兮精金。
- 信有味兮恬漠，亦何怨兮寡朋。
- 猿嗥兮鶴憤，鳥悲兮蛟吟。
- 忽西崦兮墮日，急響絕兮玉琴。
- 載營魄兮焉逝，空桂枝兮蕭森。
- 朔風兮陵厲，白晝兮多陰。
- 素車兮丹旐，曷返兮遥岑。
- 天高兮地厚，古往兮來今。
- 彼達觀兮超曠，奚死生兮愛憎。
- 四方兮上下，杳眇兮莫尋。
- 鶴歸兮何日，瑶草碧兮勞我心。
- 涕浪浪兮霑襟，君無滯兮遠淫。
- 歸來兮娛樂，故山兮崚嶒。

## 拼音

- dan1 shan1 zhi1 yan2 xi1 zu3 qie3 shen1 ， dan1 shan1 zhi1 yun2 xi1 bi4 qi2 lin2 。
- zhong1 you3 shu1 xi1 jing4 chu3 ， guan1 ji2 e2 xi1 yao2 zan1 。
- fang1 zhe2 xi1 kan3 zhi4 ， liao2 fan3 pei4 xi1 qiong2 lin2 。
- xin1 yi2 xi1 wei2 wu1 ， zhi3 wo4 xi1 lan2 qin1 。
- shi4 yu3 wo3 xi1 yi4 hao3 ， bu4 ke3 rou2 xi1 jing1 jin1 。
- xin4 you3 wei4 xi1 tian2 mo4 ， yi4 he2 yuan4 xi1 gua3 peng2 。
- yuan2 hao2 xi1 he4 fen4 ， niao3 bei1 xi1 jiao1 yin2 。
- hu1 xi1 yan1 xi1 duo4 ri4 ， ji2 xiang3 jue2 xi1 yu4 qin2 。
- zai4 ying2 po4 xi1 yan1 shi4 ， kong1 gui4 zhi1 xi1 xiao1 sen1 。
- shuo4 feng1 xi1 ling2 li4 ， bai2 zhou4 xi1 duo1 yin1 。
- su4 ju1 xi1 dan1 zhao4 ， he2 fan3 xi1 yao2 cen2 。
- tian1 gao1 xi1 di4 hou4 ， gu3 wang3 xi1 lai2 jin1 。
- bi3 da2 guan1 xi1 chao1 kuang4 ， xi1 si3 sheng1 xi1 ai4 zeng1 。
- si4 fang1 xi1 shang4 xia4 ， yao3 miao3 xi1 mo4 xun2 。
- he4 gui1 xi1 he2 ri4 ， yao2 cao3 bi4 xi1 lao2 wo3 xin1 。
- ti4 lang4 lang4 xi1 zhan1 jin1 ， jun1 wu2 zhi4 xi1 yuan3 yin2 。
- gui1 lai2 xi1 yu2 le4 ， gu4 shan1 xi1 ling2 ceng2 。

## 注释

## 译文

## 赏析
