---
id: cheng-gong-xu-bu-xu-rui-zhu-qi-yan
title: 步虛蕊珠七言
titlePinyin: bu4 xu1 rui3 zhu1 qi1 yan2
titleSlug: bu-xu-rui-zhu-qi-yan
author: 程公許
authorPinyin: cheng2 gong1 xu1
authorSlug: cheng-gong-xu
dynasty: 宋
dynastyPinyin: song4
dynastySlug: song
tags: []
---

## 正文

- 玄蓋之天高崒嵂，自兩天眼支一脈。
- 嶙峋四面森翠壁，中有瑶柱倚天立。
- 窈窈鬰鬰仙者宅，涵雲蓄霧九鎖隔。
- 石扉誰遣玉 {𥫗氐} 擘，通行豈虞虎豹搤。
- 雲臺散吏青城客，掉頭三島風烟窄。
- 南薰駕我來散策，晴天萬里展笑色。
- 祖龍驅山山辟易，仙人抵住如刻劃。
- 武皇情念膏火迫，宮壇經營競奚益。
- 惟我章聖薦簡璧，心與天同綿寶歷。
- 高皇中天定都邑，脫屣大位駐清蹕。
- 至今仙館閟奎畫，跪拜締眎涕霑臆。
- 大滌棲真轉石室，幽巖邃竇杳莫測。
- 似聞句曲通咫尺，飈游何曾有轍跡。
- 天壇可望不可陟，翠箬閃閃丹氣溢。
- 我名何自標洞額，得非三生託真籍。
- 一念之差甘墮謫，拊心靜慮深咎責。
- 羽衣窺我慘不懌，爲我洗琖酌琥珀。
- 沈沈古井龍嗜蟄，誰令怒吼捲飛帛。
- 夜涼健倒風雨急，醒悟乃是巖溜滴。
- 西瞻氛祲羌堛塞，玉華故棲歸未得。
- 文舉遠遊記夙昔，借一菴地紬隠帙。
- 百六行度運會厄，列真校錄曉繼夕。
- 恫憫含生沛德澤，罷征寬斂戢鋒鏑。
- 名山是處可棲逸，不材我自安社櫟。
- 勳業振古名揭日，邂逅要知非爾力。
- 蠻觸擾擾鏖得失，豈容汩我室虛白。
- 流鈴擲火九穹碧，泰初爲鄰壽無極。

## 拼音

- xuan2 gai4 zhi1 tian1 gao1 zu2 lü4 ， zi4 liang3 tian1 yan3 zhi1 yi2 mai4 。
- lin2 xun2 si4 mian4 sen1 cui4 bi4 ， zhong1 you3 yao2 zhu4 yi3 tian1 li4 。
- yao3 yao3 yu4 yu4 xian1 zhe3 zhai2 ， han2 yun2 xu4 wu4 jiu3 suo3 ge2 。
- shi2 fei1 shui2 qian3 yu4  {𥫗 di1 }  bo4 ， tong1 xing2 qi3 yu2 hu3 bao4 e4 。
- yun2 tai2 san4 li4 qing1 cheng2 ke4 ， diao4 tou2 san1 dao3 feng1 yan1 zhai3 。
- nan2 xun1 jia4 wo3 lai2 san4 ce4 ， qing2 tian1 wan4 li3 zhan3 xiao4 se4 。
- zu3 long2 qu1 shan1 shan1 pi4 yi4 ， xian1 ren2 di3 zhu4 ru2 ke4 hua2 。
- wu3 huang2 qing2 nian4 gao1 huo3 po4 ， gong1 tan2 jing1 ying2 jing4 xi1 yi4 。
- wei2 wo3 zhang1 sheng4 jian4 jian3 bi4 ， xin1 yu3 tian1 tong2 mian2 bao3 li4 。
- gao1 huang2 zhong1 tian1 ding4 du1 yi4 ， tuo1 xi3 da4 wei4 zhu4 qing1 bi4 。
- zhi4 jin1 xian1 guan3 bi4 kui2 hua4 ， gui4 bai4 di4 shi4 ti4 zhan1 yi4 。
- da4 di2 qi1 zhen1 zhuan3 shi2 shi4 ， you1 yan2 sui4 dou4 yao3 mo4 ce4 。
- si4 wen2 ju4 qu3 tong1 zhi3 chi3 ， biao1 you2 he2 ceng2 you3 zhe2 ji4 。
- tian1 tan2 ke3 wang4 bu4 ke3 zhi4 ， cui4 ruo4 shan3 shan3 dan1 qi4 yi4 。
- wo3 ming2 he2 zi4 biao1 dong4 e2 ， de2 fei1 san1 sheng1 tuo1 zhen1 ji2 。
- yi2 nian4 zhi1 cha1 gan1 duo4 zhe2 ， fu3 xin1 jing4 lü4 shen1 jiu4 ze2 。
- yu3 yi1 kui1 wo3 can3 bu2 yi4 ， wei2 wo3 xi3 zhan3 zhuo2 hu3 po4 。
- shen3 shen3 gu3 jing3 long2 shi4 zhe2 ， shui2 ling4 nu4 hou3 juan3 fei1 bo2 。
- ye4 liang2 jian4 dao3 feng1 yu3 ji2 ， xing3 wu4 nai3 shi4 yan2 liu1 di1 。
- xi1 zhan1 fen1 jin4 qiang1 bi4 sai1 ， yu4 hua2 gu4 qi1 gui1 wei4 de2 。
- wen2 ju3 yuan3 you2 ji4 su4 xi1 ， jie4 yi4 an1 di4 chou1 yin3 zhi4 。
- bai3 liu4 xing2 du4 yun4 hui4 e4 ， lie4 zhen1 xiao4 lu4 xiao3 ji4 xi1 。
- dong4 min3 han2 sheng1 pei4 de2 ze2 ， ba4 zheng1 kuan1 lian3 ji2 feng1 di2 。
- ming2 shan1 shi4 chu3 ke3 qi1 yi4 ， bu4 cai2 wo3 zi4 an1 she4 li4 。
- xun1 ye4 zhen4 gu3 ming2 jie1 ri4 ， xie4 hou4 yao4 zhi1 fei1 er3 li4 。
- man2 chu4 rao3 rao3 ao2 de2 shi1 ， qi3 rong2 gu3 wo3 shi4 xu1 bai2 。
- liu2 ling2 zhi4 huo3 jiu3 qiong2 bi4 ， tai4 chu1 wei2 lin2 shou4 wu2 ji2 。

## 注释

## 译文

## 赏析
