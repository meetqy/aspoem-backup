---
id: cheng-gong-xu-yi-xi-xing-song-li-cheng-zhi-zhi-jun
title: 憶昔行送李成之徵君
titlePinyin: yi4 xi1 xing2 song4 li3 cheng2 zhi1 zhi3 jun1
titleSlug: yi-xi-xing-song-li-cheng-zhi-zhi-jun
author: 程公許
authorPinyin: cheng2 gong1 xu1
authorSlug: cheng-gong-xu
dynasty: 宋
dynastyPinyin: song4
dynastySlug: song
tags: []
---

## 正文

- 憶昔與君同射策，同舟同館心膠漆。
- 萬言入奏甘棄置，頼有湖山好看客。
- 歸裝濡滯及黄池，半菽寒菹作除夕。
- 慨慷相與期古人，聊復名場借梯級。
- 君家三秀立分鼎，太阿覺君鋒更穎。
- 吏行鳬鶩鬨塵坌，寒露玉壺夐光炯。
- 五羊仙伯兩眼明月秋，薦書萬里徹冕旒。
- 四賢同時一網收，朔風扶柂長江流。
- 遲頑我自費推激，隠憂百罹霜鬢出。
- 未能勇决便幽棲，寧免隨陽睨殘粒。
- 送君矯翮玉霄去，爲我一破胸怏悒。
- 向來四海李兵部，正色立朝古遺直。
- 九原凜凜有生氣，餘憤須與君湔滌。
- 世故翻覆况多端，沉思使我心膽寒。
- 誰生厲階今爲梗，涓涓不窒驚濤瀾。
- 不知聚幾州鐵鑄此錯，百尺竿頭一步底處著。
- 天位天職特用軒輊人，明眼勘破定何物。
- 波流何可金石轉，鮑肆詎能蘭麝奪。
- 君不見考功望郎諫疏瀝忠赤，垂紳滿朝皆太息。
- 信有宗工妙繩尺，梁園我亦塵下客。
- 法當冗散逃百謫，滿意諸賢拱霄極。
- 讜言正論囊封溢，國勢不難一枰活。
- 正途未易荆榛闢，有謀勿憚時造膝。
- 救溺拯焚奚可失，海南波寬老龍蟄。
- 朝朝滿澗翫泉石，當爲諸賢失衰疾。
- 我亦三叫喜動色，早願采薇休戍役。

## 拼音

- yi4 xi1 yu3 jun1 tong2 she4 ce4 ， tong2 zhou1 tong2 guan3 xin1 jiao1 qi1 。
- wan4 yan2 ru4 zou4 gan1 qi4 zhi4 ， lai4 you3 hu2 shan1 hao3 kan4 ke4 。
- gui1 zhuang1 ru2 zhi4 ji2 huang2 chi2 ， ban4 shu1 han2 zu1 zuo4 chu2 xi1 。
- kai3 kang1 xiang1 yu3 qi1 gu3 ren2 ， liao2 fu4 ming2 chang3 jie4 ti1 ji2 。
- jun1 jia1 san1 xiu4 li4 fen1 ding3 ， tai4 e1 jue2 jun1 feng1 geng4 ying3 。
- li4 xing2 fu2 wu4 hong4 chen2 ben4 ， han2 lu4 yu4 hu2 xuan4 guang1 jiong3 。
- wu3 yang2 xian1 bo2 liang3 yan3 ming2 yue4 qiu1 ， jian4 shu1 wan4 li3 che4 mian3 liu2 。
- si4 xian2 tong2 shi2 yi4 wang3 shou1 ， shuo4 feng1 fu2 yi2 chang2 jiang1 liu2 。
- chi2 wan2 wo3 zi4 fei4 tui1 ji1 ， yin3 you1 bai3 li2 shuang1 bin4 chu1 。
- wei4 neng2 yong3 jue2 bian4 you1 qi1 ， ning2 mian3 sui2 yang2 ni4 can2 li4 。
- song4 jun1 jiao3 he2 yu4 xiao1 qu4 ， wei2 wo3 yi2 po4 xiong1 yang4 yi4 。
- xiang4 lai2 si4 hai3 li3 bing1 bu4 ， zheng4 se4 li4 chao2 gu3 yi2 zhi2 。
- jiu3 yuan2 lin3 lin3 you3 sheng1 qi4 ， yu2 fen4 xu1 yu3 jun1 jian1 di2 。
- shi4 gu4 fan1 fu4 kuang4 duo1 duan1 ， chen2 si1 shi3 wo3 xin1 dan3 han2 。
- shui2 sheng1 li4 jie1 jin1 wei2 geng3 ， juan1 juan1 bu2 zhi4 jing1 tao1 lan2 。
- bu4 zhi1 ju4 ji1 zhou1 tie3 zhu4 ci3 cuo4 ， bai3 chi3 gan1 tou2 yi2 bu4 di3 chu3 zhu4 。
- tian1 wei4 tian1 zhi2 te4 yong4 xuan1 zhi4 ren2 ， ming2 yan3 kan1 po4 ding4 he2 wu4 。
- bo1 liu2 he2 ke3 jin1 shi2 zhuan3 ， bao4 si4 ju4 neng2 lan2 she4 duo2 。
- jun1 bu2 jian4 kao3 gong1 wang4 lang2 jian4 shu1 li4 zhong1 chi4 ， chui2 shen1 man3 chao2 jie1 tai4 xi1 。
- xin4 you3 zong1 gong1 miao4 sheng2 chi3 ， liang2 yuan2 wo3 yi4 chen2 xia4 ke4 。
- fa3 dang1 rong3 san4 tao2 bai3 zhe2 ， man3 yi4 zhu1 xian2 gong3 xiao1 ji2 。
- dang3 yan2 zheng4 lun4 nang2 feng1 yi4 ， guo2 shi4 bu4 nan2 yi4 ping2 huo2 。
- zheng4 tu2 wei4 yi4 jing1 zhen1 pi4 ， you3 mou2 wu4 dan4 shi2 zao4 xi1 。
- jiu4 ni4 zheng3 fen2 xi1 ke3 shi1 ， hai3 nan2 bo1 kuan1 lao3 long2 zhe2 。
- zhao1 zhao1 man3 jian4 wan2 quan2 shi2 ， dang1 wei2 zhu1 xian2 shi1 shuai1 ji2 。
- wo3 yi4 san1 jiao4 xi3 dong4 se4 ， zao3 yuan4 cai3 wei1 xiu1 shu4 yi4 。

## 注释

## 译文

## 赏析
