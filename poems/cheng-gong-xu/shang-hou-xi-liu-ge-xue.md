---
id: cheng-gong-xu-shang-hou-xi-liu-ge-xue
title: 上後溪劉閣學
titlePinyin: shang4 hou4 xi1 liu2 ge2 xue2
titleSlug: shang-hou-xi-liu-ge-xue
author: 程公許
authorPinyin: cheng2 gong1 xu1
authorSlug: cheng-gong-xu
dynasty: 宋
dynastyPinyin: song4
dynastySlug: song
tags: []
---

## 正文

- 如來藏有大經卷，無古無今無成壞。
- 卷之可納一毫端，舒之彌綸於法界。
- 衆生與佛同受持，謂有定法便虛假。
- 祇園食飽洗鉢坐，何曾有意一場話。
- 空生强起鑿太虛，立字安名爲般若。
- 三十二相不可著，况有卵胎并濕化。
- 要知人與法俱空，何須到岸筏方舍。
- 雙林大士更周遮，來對蕭翁閒拍報。
- 至今唱頌四十九，同此經傳四天下。
- 稽首後溪老尊宿，第一義諦最深解。
- 以宿誓願悲濟心，具堅固力清浄戒。
- 父子孫曾一道場，良窳精粗大爐冶。
- 綵衣堂上春融融，後先十日𣂏壽斝。
- 耆齡天爲開九袠，後學心知宗大雅。
- 吾親千里意勤劬，授我軸書字端楷。
- 金銀絢爛滿雲藍，是不誑語真語者。
- 鬼神祕護知幾年，持以壽翁翁勿詫。
- 願翁覺性日圓明，願翁眉壽備純嘏。
- 如金剛體不可壞，以大方便福朝野。
- 亦願吾親壽似翁，歲歲持觴拜堂下。

## 拼音

- ru2 lai2 cang2 you3 da4 jing1 juan4 ， wu2 gu3 wu2 jin1 wu2 cheng2 huai4 。
- juan4 zhi1 ke3 na4 yi4 hao2 duan1 ， shu1 zhi1 mi2 lun2 wu1 fa3 jie4 。
- zhong4 sheng1 yu3 fo2 tong2 shou4 chi2 ， wei4 you3 ding4 fa3 bian4 xu1 jia3 。
- qi2 yuan2 shi2 bao3 xi3 bo1 zuo4 ， he2 ceng2 you3 yi4 yi4 chang3 hua4 。
- kong1 sheng1 qiang2 qi3 zao2 tai4 xu1 ， li4 zi4 an1 ming2 wei2 bo1 re3 。
- san1 shi2 er4 xiang1 bu4 ke3 zhu4 ， kuang4 you3 luan3 tai1 bing4 shi1 hua4 。
- yao4 zhi1 ren2 yu3 fa3 ju4 kong1 ， he2 xu1 dao4 an4 fa2 fang1 she4 。
- shuang1 lin2 da4 shi4 geng4 zhou1 zhe1 ， lai2 dui4 xiao1 weng1 xian2 pai1 bao4 。
- zhi4 jin1 chang4 song4 si4 shi2 jiu3 ， tong2 ci3 jing1 chuan2 si4 tian1 xia4 。
- qi3 shou3 hou4 xi1 lao3 zun1 su4 ， di4 yi1 yi4 di4 zui4 shen1 jie3 。
- yi3 su4 shi4 yuan4 bei1 ji4 xin1 ， ju4 jian1 gu4 li4 qing1 jing4 jie4 。
- fu4 zi3 sun1 ceng2 yi2 dao4 chang3 ， liang2 yu3 jing1 cu1 da4 lu2 ye3 。
- cai3 yi1 tang2 shang4 chun1 rong2 rong2 ， hou4 xian1 shi2 ri4 𣂏 shou4 jia3 。
- qi2 ling2 tian1 wei2 kai1 jiu3 zhi4 ， hou4 xue2 xin1 zhi1 zong1 da4 ya3 。
- wu2 qin1 qian1 li3 yi4 qin2 qu2 ， shou4 wo3 zhou2 shu1 zi4 duan1 kai3 。
- jin1 yin2 xuan4 lan4 man3 yun2 lan2 ， shi4 bu4 kuang2 yu3 zhen1 yu3 zhe3 。
- gui3 shen2 bi4 hu4 zhi1 ji1 nian2 ， chi2 yi3 shou4 weng1 weng1 wu4 cha4 。
- yuan4 weng1 jue2 xing4 ri4 yuan2 ming2 ， yuan4 weng1 mei2 shou4 bei4 chun2 gu3 。
- ru2 jin1 gang1 ti3 bu4 ke3 huai4 ， yi3 da4 fang1 bian4 fu2 chao2 ye3 。
- yi4 yuan4 wu2 qin1 shou4 si4 weng1 ， sui4 sui4 chi2 shang1 bai4 tang2 xia4 。

## 注释

## 译文

## 赏析
