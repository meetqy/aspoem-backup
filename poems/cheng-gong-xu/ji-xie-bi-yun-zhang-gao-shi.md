---
id: cheng-gong-xu-ji-xie-bi-yun-zhang-gao-shi
title: 寄謝碧雲張高士
titlePinyin: ji4 xie4 bi4 yun2 zhang1 gao1 shi4
titleSlug: ji-xie-bi-yun-zhang-gao-shi
author: 程公許
authorPinyin: cheng2 gong1 xu1
authorSlug: cheng-gong-xu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 臨邛自昔多仙才，鶴鳴神丹夜昭回。
- 唐鴻都客尤奇俊，飛神碧落超蓬萊。
- 宋采石戰强敵摧，少微褒封自公台。
- 玄風寥寥閟寒灰，那知軒髯張，心印今復傳雲來。
- 儒釋老氏鼎立如三才，凡囿形數由剸裁。
- 授非其人委烟埃，如碧雲張亦異哉。
- 幾年願見心渴梅，吾徒笑我老尚孩。
- 三生髣髴同侍劫刃臺，羊腸百折何獨行虺隤。
- 赤城醮盟三月齋，青雲有梯攀崔嵬，星冠禹步旋斗魁。
- 天門蕩蕩金碧堆，章函歷上九虎開。
- 津梁爽靈帝所哀，瞬息命令傳風雷。
- 帝宸留侍非不佳，眷此濁海多劫災。
- 力扶道法授沉埋，三千功行之積仙可階。
- 世人汩沒井底蛙，各主其教相觝排。
- 吾師思以一理該，與我心契無復猜。
- 何當歲晚棄置塵累，棲巖一龕烟雲相與儕。
- 芝朮可庖露可杯，商略道藴生死裁。
- 左携羨門安期右洪崖，超塵沙劫馭氣凌九垓。

## 拼音

- lin2 qiong2 zi4 xi1 duo1 xian1 cai2 ， he4 ming2 shen2 dan1 ye4 zhao1 hui2 。
- tang2 hong2 dou1 ke4 you2 qi2 jun4 ， fei1 shen2 bi4 luo4 chao1 peng2 lai2 。
- song4 cai3 shi2 zhan4 qiang2 di2 cui1 ， shao3 wei1 bao1 feng1 zi4 gong1 tai2 。
- xuan2 feng1 liao2 liao2 bi4 han2 hui1 ， na4 zhi1 xuan1 ran2 zhang1 ， xin1 yin4 jin1 fu4 chuan2 yun2 lai2 。
- ru2 shi4 lao3 shi4 ding3 li4 ru2 san1 cai2 ， fan2 you4 xing2 shu4 you2 tuan2 cai2 。
- shou4 fei1 qi2 ren2 wei3 yan1 ai1 ， ru2 bi4 yun2 zhang1 yi4 yi4 zai1 。
- ji1 nian2 yuan4 jian4 xin1 ke3 mei2 ， wu2 tu2 xiao4 wo3 lao3 shang4 hai2 。
- san1 sheng1 fang3 fu2 tong2 shi4 jie2 ren4 tai2 ， yang2 chang2 bai3 zhe2 he2 du2 xing2 hui1 tui2 。
- chi4 cheng2 jiao4 meng2 san1 yue4 zhai1 ， qing1 yun2 you3 ti1 pan1 cui1 wei2 ， xing1 guan1 yu3 bu4 xuan2 dou4 kui2 。
- tian1 men2 dang4 dang4 jin1 bi4 dui1 ， zhang1 han2 li4 shang4 jiu3 hu3 kai1 。
- jin1 liang2 shuang3 ling2 di4 suo3 ai1 ， shun4 xi1 ming4 ling4 chuan2 feng1 lei2 。
- di4 chen2 liu2 shi4 fei1 bu4 jia1 ， juan4 ci3 zhuo2 hai3 duo1 jie2 zai1 。
- li4 fu2 dao4 fa3 shou4 chen2 mai2 ， san1 qian1 gong1 xing2 zhi1 ji1 xian1 ke3 jie1 。
- shi4 ren2 gu3 mei2 jing3 di3 wa1 ， ge4 zhu3 qi2 jiao4 xiang1 di3 pai2 。
- wu2 shi1 si1 yi3 yi4 li3 gai1 ， yu3 wo3 xin1 qi4 wu2 fu4 cai1 。
- he2 dang1 sui4 wan3 qi4 zhi4 chen2 lei4 ， qi1 yan2 yi4 kan1 yan1 yun2 xiang1 yu3 chai2 。
- zhi1 zhu2 ke3 pao2 lu4 ke3 bei1 ， shang1 lüe4 dao4 yun4 sheng1 si3 cai2 。
- zuo3 xie2 xian4 men2 an1 qi1 you4 hong2 ya2 ， chao1 chen2 sha1 jie2 yu4 qi4 ling2 jiu3 gai1 。

## 注释

## 译文

## 赏析
