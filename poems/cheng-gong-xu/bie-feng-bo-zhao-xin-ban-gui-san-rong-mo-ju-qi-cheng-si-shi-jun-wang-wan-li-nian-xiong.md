---
id: cheng-gong-xu-bie-feng-bo-zhao-xin-ban-gui-san-rong-mo-ju-qi-cheng-si-shi-jun-wang-wan-li-nian-xiong
title: 別馮伯昭新班歸三榮末句乞呈似使君王萬里年兄
titlePinyin: bie2 feng2 bo2 zhao1 xin1 ban1 gui1 san1 rong2 mo4 ju4 qi3 cheng2 si4 shi3 jun1 wang2 wan4 li3 nian2 xiong1
titleSlug: bie-feng-bo-zhao-xin-ban-gui-san-rong-mo-ju-qi-cheng-si-shi-jun-wang-wan-li-nian-xiong
author: 程公許
authorPinyin: cheng2 gong1 xu1
authorSlug: cheng-gong-xu
dynasty: 宋
dynastyPinyin: song4
dynastySlug: song
tags: []
---

## 正文

- 東郭滄江市橋柳，邂逅論心成二友。
- 仙曹如水往復來，永晝論文間巵酒。
- 十五年間如掣電，屋梁落月幾回首。
- 愛君沖靜天機深，玉雪照我驚老醜。
- 寶屏兩月同舍館，青眼相看祇如舊。
- 秋風一鶚空百鷙，四海知心悅齋老。
- 鵲聲查查客當還，鶴髮倚門春一笑。
- 榮途埃𡏖倦馳騖，聖域工夫窺窔奧。
- 拏雲豈無九霄志，緩轡徐驅千里道。
- 平生我亦重擇交，與君同盟期耐久。
- 紛紜歸夢促嚴裝，黯淡羈情更分手。
- 旭川夙擅溪壑勝，雌堂况得文章守。
- 贏糧寧憚兩日程，龍洞烟霞共幽討。

## 拼音

- dong1 guo1 cang1 jiang1 shi4 qiao2 liu3 ， xie4 hou4 lun4 xin1 cheng2 er4 you3 。
- xian1 cao2 ru2 shui3 wang3 fu4 lai2 ， yong3 zhou4 lun4 wen2 jian4 zhi1 jiu3 。
- shi2 wu3 nian2 jian4 ru2 che4 dian4 ， wu1 liang2 luo4 yue4 ji1 hui2 shou3 。
- ai4 jun1 chong1 jing4 tian1 ji1 shen1 ， yu4 xue3 zhao4 wo3 jing1 lao3 chou3 。
- bao3 ping2 liang3 yue4 tong2 she4 guan3 ， qing1 yan3 xiang1 kan4 qi2 ru2 jiu4 。
- qiu1 feng1 yi2 e4 kong1 bai3 zhi4 ， si4 hai3 zhi1 xin1 yue4 zhai1 lao3 。
- que4 sheng1 cha2 cha2 ke4 dang1 huan2 ， he4 fa4 yi3 men2 chun1 yi2 xiao4 。
- rong2 tu2 ai1 𡏖 juan4 chi2 wu4 ， sheng4 yu4 gong1 fu0 kui1 yao4 ao4 。
- na2 yun2 qi3 wu2 jiu3 xiao1 zhi4 ， huan3 pei4 xu2 qu1 qian1 li3 dao4 。
- ping2 sheng1 wo3 yi4 zhong4 ze2 jiao1 ， yu3 jun1 tong2 meng2 qi1 nai4 jiu3 。
- fen1 yun2 gui1 meng4 cu4 yan2 zhuang1 ， an4 dan4 ji1 qing2 geng4 fen1 shou3 。
- xu4 chuan1 su4 shan4 xi1 he4 sheng4 ， ci2 tang2 kuang4 de2 wen2 zhang1 shou3 。
- ying2 liang2 ning2 dan4 liang3 ri4 cheng2 ， long2 dong4 yan1 xia2 gong4 you1 tao3 。

## 注释

## 译文

## 赏析
