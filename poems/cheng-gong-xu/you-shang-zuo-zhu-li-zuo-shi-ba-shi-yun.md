---
id: cheng-gong-xu-you-shang-zuo-zhu-li-zuo-shi-ba-shi-yun
title: 又上座主李左史八十韻
titlePinyin: you4 shang4 zuo4 zhu3 li3 zuo3 shi3 ba1 shi2 yun4
titleSlug: you-shang-zuo-zhu-li-zuo-shi-ba-shi-yun
author: 程公許
authorPinyin: cheng2 gong1 xu1
authorSlug: cheng-gong-xu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 江路三年別，心旌萬里摇。
- 登龍空有夢，蟄蟻困無聊。
- 側聽除書峻，深期廟論調。
- 方看儀玉筍，胡遽理蓀橈。
- 在昔推華族，於今壯本朝。
- 談遷承緒遠，坡潁更難超。
- 江漢英風迥，堪輿間氣饒。
- 文傳千戶印，和備九成簫。
- 撼地喧雷鼓，當空插斗杓。
- 靈龜韜遠見，瘦鶴峙孤標。
- 久矣駑陵驥，凄其鵠避鵰。
- 與時爲準的，立己有科條。
- 蚤歲趨嚴詔，修名聳百僚。
- 青藜窺夜讀，紈箑障塵飄。
- 洊綰藩侯紱，連驅使者軺。
- 通才期用世，所至藹騰謠。
- 將略雄諸葛，皇靈格有苗。
- 帝思前席問，命下賜環招。
- 敷奏趨丹陛，疏榮逼紫霄。
- 一朝驚玉立，三館看纓彯。
- 曉露坳螭潤，春風砌藥嬌。
- 倚才兼夕拜，專對禠天驕。
- 草詔鑾坡夜，橫經鶴禁朝。
- 紫荷班已峻，黄閣路非遥。
- 感激君恩重，傷嗟世論澆。
- 維時憂旱暵，大地徧炎熇。
- 公道荒荆棘，輿情渴蓼蕭。
- 直前臣語戇，蹙聽帝心怊。
- 剪爪晨頒綍，濡膏夕灑瓢。
- 孤鳴知鳳瑞，衆疾奈鳩佻。
- 賈勇封囊上，噓回士氣消。
- 防門獰九虎，利吻譟羣鴞。
- 自古譏簧巧，傷人甚骨銷。
- 吾身任江海，公論付芻蕘。
- 姱節寒冰雪，歸情遡汐潮。
- 鷺鷗波浩蕩，龍鶴夢岧嶢。
- 雅量陂難撓，身心柏後凋。
- 不妨閒袖手，冷看疾揚鑣。
- 詠草春波綠，移牀夜雨瀟。
- 湖邊鴻並影，夢裏鹿藏蕉。
- 庸俗偏酣豢，清風久寂寥。
- 菉葹紛蔽戶，蕭艾服盈腰。
- 甘作墦間乞，真成陌上挑。
- 迷途爭窘步，俚耳怪聞韶。
- 主自明如舜，人寧免吠堯。
- 與時雖落落，任運獨囂囂。
- 正論何曾泯，羣公莫誤料。
- 邦基期奠鼎，隣火逼回飈。
- 漫倚泥封谷，徒嫌斗擊刁。
- 護疽雖蹔逸，廢食可禁枵。
- 嘗膽當忘食，求衣合在宵。
- 若爲人杞梓，空使侶漁樵。
- 蠟潤東山屐，塵漫北闕貂。
- 牙籤搜蠹槁，畫舫看魚跳。
- 回首堯天闊，驚心郢路迢。
- 僕夫悲馬跼，詹尹拂龜燋。
- 忍使遐心寫，懸知睿想翹。
- 天街催並轡，里社恥題橋。
- 慨念材成就，艱如器琢雕。
- 扶持非有素，運用恐無繇。
- 康世先營度，猶農待勸劭。
- 可容苗亂莠，莫使榝侵椒。
- 議必和平勃，忠無棄董晁。
- 皇皇賢路闢，汲汲將才驍。
- 不廢菁莪育，精分玉石燒。
- 人心如眷眷，天理自昭昭。
- 蓄銳勤耕渭，乘機速渡遼。
- 定應人激厲，可使氣嫖姚。
- 催促元勳紀，歡呼敵首梟。
- 明知霖雨渴，不用鼎烹要。
- 豫卜中興漢，毋徒小惠僑。
- 寒儒鑽蠹簡，雅志自垂髫。
- 有夢騫鵬浪，無心翫翠苕。
- 憶曾持鐵寸，誤辱采桐焦。
- 步想長楸展，癡成大瓠呺。
- 長懷梧鳳表，屢賦草蟲喓。
- 官冗盆繅繭，身覊甲附蜩。
- 不辭行役倦，願奉燕居夭。
- 抱璞求礲琢，荒疇待蔉穮。
- 木瓜如許贈，誓志報瓊瑶。

## 拼音

- jiang1 lu4 san1 nian2 bie2 ， xin1 jing1 wan4 li3 yao2 。
- deng1 long2 kong1 you3 meng4 ， zhe2 yi3 kun4 wu2 liao2 。
- ce4 ting1 chu2 shu1 jun4 ， shen1 qi1 miao4 lun4 diao4 。
- fang1 kan4 yi2 yu4 sun3 ， hu2 ju4 li3 sun1 rao2 。
- zai4 xi1 tui1 hua2 zu2 ， wu1 jin1 zhuang4 ben3 chao2 。
- tan2 qian1 cheng2 xu4 yuan3 ， po1 ying3 geng4 nan2 chao1 。
- jiang1 han4 ying1 feng1 jiong3 ， kan1 yu2 jian4 qi4 rao2 。
- wen2 chuan2 qian1 hu4 yin4 ， he2 bei4 jiu3 cheng2 xiao1 。
- han4 di4 xuan1 lei2 gu3 ， dang1 kong1 cha1 dou4 shao2 。
- ling2 gui1 tao1 yuan3 jian4 ， shou4 he4 zhi4 gu1 biao1 。
- jiu3 yi3 nu2 ling2 ji4 ， qi1 qi2 hu2 bi4 diao1 。
- yu3 shi2 wei2 zhun3 de0 ， li4 ji3 you3 ke1 tiao2 。
- zao3 sui4 qu1 yan2 zhao4 ， xiu1 ming2 song3 bai3 liao2 。
- qing1 li2 kui1 ye4 du2 ， wan2 sha4 zhang4 chen2 piao1 。
- jian4 wan3 fan1 hou2 fu2 ， lian2 qu1 shi3 zhe3 yao2 。
- tong1 cai2 qi1 yong4 shi4 ， suo3 zhi4 ai3 teng2 yao2 。
- jiang1 lüe4 xiong2 zhu1 ge3 ， huang2 ling2 ge2 you3 miao2 。
- di4 si1 qian2 xi2 wen4 ， ming4 xia4 ci4 huan2 zhao1 。
- fu1 zou4 qu1 dan1 bi4 ， shu1 rong2 bi1 zi3 xiao1 。
- yi4 chao2 jing1 yu4 li4 ， san1 guan3 kan4 ying1 piao1 。
- xiao3 lu4 ao4 chi1 run4 ， chun1 feng1 qi4 yao4 jiao1 。
- yi3 cai2 jian1 xi1 bai4 ， zhuan1 dui4 si1 tian1 jiao1 。
- cao3 zhao4 luan2 po1 ye4 ， heng2 jing1 he4 jin4 chao2 。
- zi3 he2 ban1 yi3 jun4 ， huang2 ge2 lu4 fei1 yao2 。
- gan3 ji1 jun1 en1 zhong4 ， shang1 jie1 shi4 lun4 jiao1 。
- wei2 shi2 you1 han4 han4 ， da4 di4 bian4 yan2 he4 。
- gong1 dao4 huang1 jing1 ji2 ， yu2 qing2 ke3 liao3 xiao1 。
- zhi2 qian2 chen2 yu3 zhuang4 ， cu4 ting1 di4 xin1 chao1 。
- jian3 zhua3 chen2 ban1 fu2 ， ru2 gao1 xi1 sa3 piao2 。
- gu1 ming2 zhi1 feng4 rui4 ， zhong4 ji2 nai4 jiu1 tiao1 。
- jia3 yong3 feng1 nang2 shang4 ， xu1 hui2 shi4 qi4 xiao1 。
- fang2 men2 ning2 jiu3 hu3 ， li4 wen3 zao4 qun2 xiao1 。
- zi4 gu3 ji1 huang2 qiao3 ， shang1 ren2 shen4 gu3 xiao1 。
- wu2 shen1 ren4 jiang1 hai3 ， gong1 lun4 fu4 chu2 rao2 。
- kua1 jie2 han2 bing1 xue3 ， gui1 qing2 su4 xi1 chao2 。
- lu4 ou1 bo1 hao4 dang4 ， long2 he4 meng4 tiao2 yao2 。
- ya3 liang4 bei1 nan2 nao2 ， shen1 xin1 bai3 hou4 diao1 。
- bu4 fang2 xian2 xiu4 shou3 ， leng3 kan4 ji2 yang2 biao1 。
- yong3 cao3 chun1 bo1 lü4 ， yi2 chuang2 ye4 yu3 xiao1 。
- hu2 bian1 hong2 bing4 ying3 ， meng4 li3 lu4 cang2 jiao1 。
- yong1 su2 pian1 han1 huan4 ， qing1 feng1 jiu3 ji4 liao2 。
- lu4 shi1 fen1 bi4 hu4 ， xiao1 ai4 fu2 ying2 yao1 。
- gan1 zuo4 fan2 jian4 qi3 ， zhen1 cheng2 mo4 shang4 tiao1 。
- mi2 tu2 zheng1 jiong3 bu4 ， li3 er3 guai4 wen2 shao2 。
- zhu3 zi4 ming2 ru2 shun4 ， ren2 ning2 mian3 fei4 yao2 。
- yu3 shi2 sui1 luo4 luo4 ， ren4 yun4 du2 xiao1 xiao1 。
- zheng4 lun4 he2 ceng2 min3 ， qun2 gong1 mo4 wu4 liao4 。
- bang1 ji1 qi1 dian4 ding3 ， lin2 huo3 bi1 hui2 biao1 。
- man4 yi3 ni2 feng1 gu3 ， tu2 xian2 dou4 ji1 diao1 。
- hu4 ju1 sui1 zan4 yi4 ， fei4 shi2 ke3 jin4 xiao1 。
- chang2 dan3 dang1 wang4 shi2 ， qiu2 yi1 he2 zai4 xiao1 。
- ruo4 wei2 ren2 qi3 zi3 ， kong1 shi3 lü3 yu2 qiao2 。
- la4 run4 dong1 shan1 ji1 ， chen2 man4 bei3 que4 diao1 。
- ya2 qian1 sou1 du4 gao3 ， hua4 fang3 kan4 yu2 tiao4 。
- hui2 shou3 yao2 tian1 kuo4 ， jing1 xin1 ying3 lu4 tiao2 。
- pu2 fu1 bei1 ma3 ju2 ， zhan1 yin3 fu2 gui1 jiao1 。
- ren3 shi3 xia2 xin1 xie3 ， xuan2 zhi1 rui4 xiang3 qiao2 。
- tian1 jie1 cui1 bing4 pei4 ， li3 she4 chi3 ti2 qiao2 。
- kai3 nian4 cai2 cheng2 jiu4 ， jian1 ru2 qi4 zhuo2 diao1 。
- fu2 chi2 fei1 you3 su4 ， yun4 yong4 kong3 wu2 yao2 。
- kang1 shi4 xian1 ying2 du4 ， you2 nong2 dai4 quan4 shao4 。
- ke3 rong2 miao2 luan4 you3 ， mo4 shi3 sha1 qin1 jiao1 。
- yi4 bi4 he2 ping2 bo2 ， zhong1 wu2 qi4 dong3 chao2 。
- huang2 huang2 xian2 lu4 pi4 ， ji2 ji2 jiang1 cai2 xiao1 。
- bu2 fei4 jing1 e2 yu4 ， jing1 fen1 yu4 shi2 shao1 。
- ren2 xin1 ru2 juan4 juan4 ， tian1 li3 zi4 zhao1 zhao1 。
- xu4 rui4 qin2 geng1 wei4 ， cheng2 ji1 su4 du4 liao2 。
- ding4 ying1 ren2 ji1 li4 ， ke3 shi3 qi4 piao2 yao2 。
- cui1 cu4 yuan2 xun1 ji4 ， huan1 hu1 di2 shou3 xiao1 。
- ming2 zhi1 lin2 yu3 ke3 ， bu2 yong4 ding3 peng1 yao4 。
- yu4 bu3 zhong1 xing1 han4 ， wu2 tu2 xiao3 hui4 qiao2 。
- han2 ru2 zuan1 du4 jian3 ， ya3 zhi4 zi4 chui2 tiao2 。
- you3 meng4 qian1 peng2 lang4 ， wu2 xin1 wan2 cui4 tiao2 。
- yi4 ceng2 chi2 tie3 cun4 ， wu4 ru3 cai3 tong2 jiao1 。
- bu4 xiang3 chang2 qiu1 zhan3 ， chi1 cheng2 da4 hu4 hao2 。
- chang2 huai2 wu2 feng4 biao3 ， lü3 fu4 cao3 chong2 yao1 。
- guan1 rong3 pen2 sao1 jian3 ， shen1 ji1 jia3 fu4 tiao2 。
- bu4 ci2 xing2 yi4 juan4 ， yuan4 feng4 yan4 ju1 yao1 。
- bao4 pu2 qiu2 long2 zhuo2 ， huang1 chou2 dai4 gun3 biao1 。
- mu4 gua1 ru2 xu1 zeng4 ， shi4 zhi4 bao4 qiong2 yao2 。

## 注释

## 译文

## 赏析
