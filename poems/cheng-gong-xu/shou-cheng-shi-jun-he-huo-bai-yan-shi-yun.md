---
id: cheng-gong-xu-shou-cheng-shi-jun-he-huo-bai-yan-shi-yun
title: 壽程使君和獲白鴈詩韻
titlePinyin: shou4 cheng2 shi3 jun1 he2 huo4 bai2 yan4 shi1 yun4
titleSlug: shou-cheng-shi-jun-he-huo-bai-yan-shi-yun
author: 程公許
authorPinyin: cheng2 gong1 xu1
authorSlug: cheng-gong-xu
dynasty: 宋
dynastyPinyin: song4
dynastySlug: song
tags: []
---

## 正文

- 流膏千里喧笑聲，祥心萬丈南極星。
- 祈年未了香火債，饌客肯汙刀鑊腥。
- 此心與民同疴癢，出令可忍奔風霆。
- 仙人飛來丹楓闕，俗眼詫見白鶴翎。
- 蟻封縈策屈良御，牛軱輟刃煩庖丁。
- 立談千仗環鐵甕，傾耳千行頒紫冥。
- 雅知方寸厚培殖，未覺雙鬢輕飄零。
- 馬蹄去踏東華塵，猿吟恐辜北山靈。
- 賸將石田沃雨露，更爲嘉穀除蟊螟。
- 寥寥宗風特扶起，懇懇善頌何丁寧。
- 長生祕籙啟雲笈，紫府丹臺元不扃。

## 拼音

- liu2 gao1 qian1 li3 xuan1 xiao4 sheng1 ， xiang2 xin1 wan4 zhang4 nan2 ji2 xing1 。
- qi2 nian2 wei4 liao3 xiang1 huo3 zhai4 ， zhuan4 ke4 ken3 wu1 dao1 huo4 xing1 。
- ci3 xin1 yu3 min2 tong2 ke1 yang3 ， chu1 ling4 ke3 ren3 ben1 feng1 ting2 。
- xian1 ren2 fei1 lai2 dan1 feng1 que4 ， su2 yan3 cha4 jian4 bai2 he4 ling2 。
- yi3 feng1 ying2 ce4 qu1 liang2 yu4 ， niu2 gu1 chuo4 ren4 fan2 pao2 ding1 。
- li4 tan2 qian1 zhang4 huan2 tie3 weng4 ， qing1 er3 qian1 xing2 ban1 zi3 ming2 。
- ya3 zhi1 fang1 cun4 hou4 pei2 zhi2 ， wei4 jue2 shuang1 bin4 qing1 piao1 ling2 。
- ma3 ti2 qu4 ta4 dong1 hua2 chen2 ， yuan2 yin2 kong3 gu1 bei3 shan1 ling2 。
- sheng4 jiang1 shi2 tian2 wo4 yu3 lu4 ， geng4 wei2 jia1 gu3 chu2 mao2 ming2 。
- liao2 liao2 zong1 feng1 te4 fu2 qi3 ， ken3 ken3 shan4 song4 he2 ding1 ning2 。
- chang2 sheng1 bi4 lu4 qi3 yun2 ji2 ， zi3 fu3 dan1 tai2 yuan2 bu4 jiong1 。

## 注释

## 译文

## 赏析
