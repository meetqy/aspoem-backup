---
id: cheng-gong-xu-shou-cha-shi-san-shi-yun
title: 壽茶使三十韻
titlePinyin: shou4 cha2 shi3 san1 shi2 yun4
titleSlug: shou-cha-shi-san-shi-yun
author: 程公許
authorPinyin: cheng2 gong1 xu1
authorSlug: cheng-gong-xu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 湖海裒英氣，星凰瑞聖朝。
- 黄鍾回暖律，紫毳下層霄。
- 平武登巍選，高才局下僚。
- 一朝翻渤海，萬里羾扶摇。
- 遷次更州牧，澄清奉漢條。
- 帑藏參會計，閫寄竦嫖姚。
- 帝想重關阻，雲連八水遼。
- 近知敵運盡，不復舊時驕。
- 遣送紆天寵，將輸伏使軺。
- 艱難須力濟，氛祲覺潜銷。
- 還把天隅繡，來題駟馬橋。
- 留良無復恨，擷秀自應饒。
- 倚重藩條布，尤先政理調。
- 根株探吏蠹，襦袴藹民謠。
- 流地金錢溢，褰風錦幄飄。
- 異時司榷牧，永日但逍遥。
- 誰似躬行美，能知燕處超。
- 兵厨疎螘味，訟牘列牛腰。
- 苦節同儒素，清風起俗囂。
- 世途猶梗塞，士氣况陰消。
- 竭澤無餘算，何時罷擊刁。
- 定知虛宁久，可卜賜環招。
- 經世須材略，猶農力蔉穮。
- 牧時宜解瑟，渴治急聞韶。
- 豹尾催持橐，蟬冠合珥貂。
- 致身期丙魏，耐老並松喬。
- 笑我同溝斷，惟公賞爨焦。
- 窮棲官署冷，阻侍燕居夭。
- 春信梅先覺，霜天柏後凋。
- 殷勤眉壽祝，持用報瓊瑶。

## 拼音

- hu2 hai3 pou2 ying1 qi4 ， xing1 huang2 rui4 sheng4 chao2 。
- huang2 zhong1 hui2 nuan3 lü4 ， zi3 cui4 xia4 ceng2 xiao1 。
- ping2 wu3 deng1 wei1 xuan3 ， gao1 cai2 ju2 xia4 liao2 。
- yi4 zhao1 fan1 bo2 hai3 ， wan4 li3 hong2 fu2 yao2 。
- qian1 ci4 geng4 zhou1 mu4 ， cheng2 qing1 feng4 han4 tiao2 。
- tang3 cang2 can1 hui4 ji4 ， kun3 ji4 song3 piao2 yao2 。
- di4 xiang3 zhong4 guan1 zu3 ， yun2 lian2 ba1 shui3 liao2 。
- jin4 zhi1 di2 yun4 jin4 ， bu2 fu4 jiu4 shi2 jiao1 。
- qian3 song4 yu1 tian1 chong3 ， jiang1 shu1 fu2 shi3 yao2 。
- jian1 nan2 xu1 li4 ji4 ， fen1 jin4 jue2 qian2 xiao1 。
- huan2 ba3 tian1 yu2 xiu4 ， lai2 ti2 si4 ma3 qiao2 。
- liu2 liang2 wu2 fu4 hen4 ， xie2 xiu4 zi4 ying1 rao2 。
- yi3 zhong4 fan1 tiao2 bu4 ， you2 xian1 zheng4 li3 diao4 。
- gen1 zhu1 tan4 li4 du4 ， ru2 ku4 ai3 min2 yao2 。
- liu2 di4 jin1 qian2 yi4 ， qian1 feng1 jin3 wo4 piao1 。
- yi4 shi2 si1 que4 mu4 ， yong3 ri4 dan4 xiao1 yao2 。
- shui2 si4 gong1 xing2 mei3 ， neng2 zhi1 yan4 chu3 chao1 。
- bing1 chu2 shu1 yi3 wei4 ， song4 du2 lie4 niu2 yao1 。
- ku3 jie2 tong2 ru2 su4 ， qing1 feng1 qi3 su2 xiao1 。
- shi4 tu2 you2 geng3 se4 ， shi4 qi4 kuang4 yin1 xiao1 。
- jie2 ze2 wu2 yu2 suan4 ， he2 shi2 ba4 ji1 diao1 。
- ding4 zhi1 xu1 ning2 jiu3 ， ke3 bu3 ci4 huan2 zhao1 。
- jing1 shi4 xu1 cai2 lüe4 ， you2 nong2 li4 gun3 biao1 。
- mu4 shi2 yi2 jie3 se4 ， ke3 zhi4 ji2 wen2 shao2 。
- bao4 wei3 cui1 chi2 tuo2 ， chan2 guan1 he2 er3 diao1 。
- zhi4 shen1 qi1 bing3 wei4 ， nai4 lao3 bing4 song1 qiao2 。
- xiao4 wo3 tong2 gou1 duan4 ， wei2 gong1 shang3 cuan4 jiao1 。
- qiong2 qi1 guan1 shu3 leng3 ， zu3 shi4 yan4 ju1 yao1 。
- chun1 xin4 mei2 xian1 jue2 ， shuang1 tian1 bai3 hou4 diao1 。
- yin1 qin2 mei2 shou4 zhu4 ， chi2 yong4 bao4 qiong2 yao2 。

## 注释

## 译文

## 赏析
