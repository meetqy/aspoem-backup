---
id: cheng-gong-xu-guo-jin-tang-yu-lu-deng-san-xue-shan-li-ba-bai-xian-ren-dao-chang
title: 過金堂迂路登三學山李八百仙人道場
titlePinyin: guo4 jin1 tang2 yu1 lu4 deng1 san1 xue2 shan1 li3 ba1 bai3 xian1 ren2 dao4 chang3
titleSlug: guo-jin-tang-yu-lu-deng-san-xue-shan-li-ba-bai-xian-ren-dao-chang
author: 程公許
authorPinyin: cheng2 gong1 xu1
authorSlug: cheng-gong-xu
dynasty: 宋
dynastyPinyin: song4
dynastySlug: song
tags: []
---

## 正文

- 失脚塵土窄，謁歸旬朔暫。
- 迂徑款名山，攀險得幽翫。
- 平川開靄杳，長江遠疏散。
- 驅車松柏陰，闖戶風日淡。
- 樓居規制古，殿壁丹青暗。
- 仙翁李八百，曾舉陟霄漢。
- 遺跡古未陳，見我若笑粲。
- 靈液噴幽喦，枯楠茁新幹。
- 黄冠肅延勞，綠茗勸澆灌。
- 饑腸殷雷蟄，塵慮忽冰泮。
- 碑閲唐隸遒，詩爲處士歎。
- 三生學精苦，一日升汗漫。
- 我豈無宿緣，心猶憫世難。
- 思見甲兵洗，永息氈毳悍。
- 王度式金玉，民勞拔塗炭。
- 翛然一儒腐，不自省疏緩。
- 强令事馳驅，終覺窘羈絆。
- 何當脫屣去，託跡烟霞伴。
- 宮洞吟步虛，丹經嚴靜觀。
- 太初以爲鄰，巧歷那可算。
- 松風天末來，爲我發永歎。

## 拼音

- shi1 jiao3 chen2 tu3 zhai3 ， ye4 gui1 xun2 shuo4 zan4 。
- yu1 jing4 kuan3 ming2 shan1 ， pan1 xian3 de2 you1 wan2 。
- ping2 chuan1 kai1 ai3 yao3 ， chang2 jiang1 yuan3 shu1 san4 。
- qu1 ju1 song1 bai3 yin1 ， chuang3 hu4 feng1 ri4 dan4 。
- lou2 ju1 gui1 zhi4 gu3 ， dian4 bi4 dan1 qing1 an4 。
- xian1 weng1 li3 ba1 bai3 ， ceng2 ju3 zhi4 xiao1 han4 。
- yi2 ji4 gu3 wei4 chen2 ， jian4 wo3 ruo4 xiao4 can4 。
- ling2 ye4 pen1 you1 yan2 ， ku1 nan2 zhuo2 xin1 gan4 。
- huang2 guan1 su4 yan2 lao2 ， lü4 ming2 quan4 jiao1 guan4 。
- ji1 chang2 yin1 lei2 zhe2 ， chen2 lü4 hu1 bing1 pan4 。
- bei1 yue4 tang2 li4 qiu2 ， shi1 wei2 chu3 shi4 tan4 。
- san1 sheng1 xue2 jing1 ku3 ， yi2 ri4 sheng1 han4 man4 。
- wo3 qi3 wu2 su4 yuan2 ， xin1 you2 min3 shi4 nan2 。
- si1 jian4 jia3 bing1 xi3 ， yong3 xi1 zhan1 cui4 han4 。
- wang2 du4 shi4 jin1 yu4 ， min2 lao2 ba2 tu2 tan4 。
- xiao1 ran2 yi4 ru2 fu3 ， bu2 zi4 sheng3 shu1 huan3 。
- qiang2 ling4 shi4 chi2 qu1 ， zhong1 jue2 jiong3 ji1 ban4 。
- he2 dang1 tuo1 xi3 qu4 ， tuo1 ji4 yan1 xia2 ban4 。
- gong1 dong4 yin2 bu4 xu1 ， dan1 jing1 yan2 jing4 guan1 。
- tai4 chu1 yi3 wei2 lin2 ， qiao3 li4 na4 ke3 suan4 。
- song1 feng1 tian1 mo4 lai2 ， wei2 wo3 fa1 yong3 tan4 。

## 注释

## 译文

## 赏析
