---
id: cheng-gong-xu-shu-jiu-song-qi-qi
title: 述九頌  其七
titlePinyin: shu4 jiu3 song4     qi2 qi1
titleSlug: shu-jiu-song-qi-qi
author: 程公許
authorPinyin: cheng2 gong1 xu1
authorSlug: cheng-gong-xu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 奫淪兮澤有水，渺莫窺兮涯涘。
- 鼓之雷兮噓之風，沛萬里兮流莫止。
- 潏濤瀾兮汎東洋，張乾綱兮翕坤紀。
- 渺觀兮古今，賢運兮齊軌。
- 狼跋兮其胡，赤舄兮几几。
- 東征兮遲遲，滔滔兮不歸。
- 歸來兮何時，繡裳兮衮衣。
- 美人兮嫮好，思不見兮令人老。
- 昔與余兮成言，忍棄之兮異道。
- 九疑兮緬哉，重華兮宴娭。
- 蒼龍兮峙闕，岧嶢兮帝臺。
- 蕙裯兮芷幄，從之兮九垓。
- 麾青虬兮以梁，驂孔鸞兮以駕。
- 靄雲旃兮繽紛，恍松喬兮來御。
- 步咫尺兮帝軒，帝一笑兮何言。
- 恍流盼兮下土，掃埃氛兮九埏。
- 余左兮汝右，余先兮汝後。
- 汝作朕兮股肱，拜稽首兮皇萬壽。

## 拼音

- yun1 lun2 xi1 ze2 you3 shui3 ， miao3 mo4 kui1 xi1 ya2 si4 。
- gu3 zhi1 lei2 xi1 xu1 zhi1 feng1 ， pei4 wan4 li3 xi1 liu2 mo4 zhi3 。
- yu4 tao1 lan2 xi1 fan4 dong1 yang2 ， zhang1 qian2 gang1 xi1 xi1 kun1 ji4 。
- miao3 guan1 xi1 gu3 jin1 ， xian2 yun4 xi1 qi2 gui3 。
- lang2 ba2 xi1 qi2 hu2 ， chi4 xi4 xi1 ji3 ji3 。
- dong1 zheng1 xi1 chi2 chi2 ， tao1 tao1 xi1 bu4 gui1 。
- gui1 lai2 xi1 he2 shi2 ， xiu4 shang0 xi1 gun3 yi1 。
- mei3 ren2 xi1 hu4 hao3 ， si1 bu2 jian4 xi1 ling4 ren2 lao3 。
- xi1 yu3 yu2 xi1 cheng2 yan2 ， ren3 qi4 zhi1 xi1 yi4 dao4 。
- jiu3 yi2 xi1 mian3 zai1 ， zhong4 hua2 xi1 yan4 xi1 。
- cang1 long2 xi1 zhi4 que4 ， tiao2 yao2 xi1 di4 tai2 。
- hui4 dao1 xi1 zhi3 wo4 ， cong2 zhi1 xi1 jiu3 gai1 。
- hui1 qing1 qiu2 xi1 yi3 liang2 ， can1 kong3 luan2 xi1 yi3 jia4 。
- ai3 yun2 zhan1 xi1 bin1 fen1 ， huang3 song1 qiao2 xi1 lai2 yu4 。
- bu4 zhi3 chi3 xi1 di4 xuan1 ， di4 yi2 xiao4 xi1 he2 yan2 。
- huang3 liu2 pan4 xi1 xia4 tu3 ， sao3 ai1 fen1 xi1 jiu3 shan1 。
- yu2 zuo3 xi1 ru3 you4 ， yu2 xian1 xi1 ru3 hou4 。
- ru3 zuo4 zhen4 xi1 gu3 gong1 ， bai4 qi3 shou3 xi1 huang2 wan4 shou4 。

## 注释

## 译文

## 赏析
