---
id: cheng-gong-xu-ni-jiu-song-qi-jiu
title: 擬九頌  其九
titlePinyin: ni3 jiu3 song4     qi2 jiu3
titleSlug: ni-jiu-song-qi-jiu
author: 程公許
authorPinyin: cheng2 gong1 xu1
authorSlug: cheng-gong-xu
dynasty: 宋
dynastyPinyin: song4
dynastySlug: song
tags: []
---

## 正文

- 桑枝綠兮麥齊腰，醴泉山下兮春和柔。
- 有美一人兮山之曲，薜荔屋兮蕙裯。
- 溪流兮清瀏，嵐靄兮穠秀。
- 鳥語韻兮清風，花氣馥兮晴晝。
- 山中人兮衮繡衣，汎濫游兮憺忘歸。
- 溉千頃兮芳茝，藝百畝兮留夷。
- 歲暮兮華實，折以遺兮所思。
- 懷渺渺兮何極，時不可兮再得。
- 丹鳳兮飛飛，何兩美兮未合。
- 山中人兮忍淹留，皇渴佇兮石田秋。
- 樂行兮憂違，余心兮焉求。
- 草萋碧兮日婉娩，炯四目兮余袂挽。
- 披霞縕兮紬瓊編，倚僊翁兮與周旋。
- 樂莫樂兮醴泉之墅，役薪水兮公忍余棄。
- 凌汎景兮從之遊，渺下顧兮一稊米。

## 拼音

- sang1 zhi1 lü4 xi1 mai4 qi2 yao1 ， li3 quan2 shan1 xia4 xi1 chun1 he2 rou2 。
- you3 mei3 yi4 ren2 xi1 shan1 zhi1 qu3 ， bi4 li4 wu1 xi1 hui4 dao1 。
- xi1 liu2 xi1 qing1 liu2 ， lan2 ai3 xi1 nong2 xiu4 。
- niao3 yu3 yun4 xi1 qing1 feng1 ， hua1 qi4 fu4 xi1 qing2 zhou4 。
- shan1 zhong1 ren2 xi1 gun3 xiu4 yi1 ， fan4 lan4 you2 xi1 dan4 wang4 gui1 。
- gai4 qian1 qing3 xi1 fang1 chai3 ， yi4 bai3 mu3 xi1 liu2 yi2 。
- sui4 mu4 xi1 hua2 shi2 ， zhe2 yi3 yi2 xi1 suo3 si1 。
- huai2 miao3 miao3 xi1 he2 ji2 ， shi2 bu4 ke3 xi1 zai4 de2 。
- dan1 feng4 xi1 fei1 fei1 ， he2 liang3 mei3 xi1 wei4 he2 。
- shan1 zhong1 ren2 xi1 ren3 yan1 liu2 ， huang2 ke3 zhu4 xi1 shi2 tian2 qiu1 。
- le4 xing2 xi1 you1 wei2 ， yu2 xin1 xi1 yan1 qiu2 。
- cao3 qi1 bi4 xi1 ri4 wan3 mian3 ， jiong3 si4 mu4 xi1 yu2 mei4 wan3 。
- pi1 xia2 yun4 xi1 chou1 qiong2 bian1 ， yi3 xian1 weng1 xi1 yu3 zhou1 xuan2 。
- le4 mo4 le4 xi1 li3 quan2 zhi1 shu4 ， yi4 xin1 shui3 xi1 gong1 ren3 yu2 qi4 。
- ling2 fan4 jing3 xi1 cong2 zhi1 you2 ， miao3 xia4 gu4 xi1 yi4 ti2 mi3 。

## 注释

## 译文

## 赏析
