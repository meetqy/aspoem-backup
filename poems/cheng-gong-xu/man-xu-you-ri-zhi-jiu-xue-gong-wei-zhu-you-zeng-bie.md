---
id: cheng-gong-xu-man-xu-you-ri-zhi-jiu-xue-gong-wei-zhu-you-zeng-bie
title: 滿戌有日置酒學宮爲諸友贈別
titlePinyin: man3 xu1 you3 ri4 zhi4 jiu3 xue2 gong1 wei2 zhu1 you3 zeng4 bie2
titleSlug: man-xu-you-ri-zhi-jiu-xue-gong-wei-zhu-you-zeng-bie
author: 程公許
authorPinyin: cheng2 gong1 xu1
authorSlug: cheng-gong-xu
dynasty: 宋
dynastyPinyin: song4
dynastySlug: song
tags: []
---

## 正文

- 左綿山川平且寬，周遭四境皆奇觀。
- 廣文官曹冰雪寒，摧風剝雨無時安。
- 巧手無麫良獨難，慚汗如瀋時一歎。
- 浪浪春雨紅杏壇，堆盤苜蓿空闌干。
- 三年轉燭槐夢殘，明當西郊掛征鞍。
- 平生但知取友端，忍御艾蕭捐杜蘭。
- 丁寧何須勸加餐，活計不但故紙鑽。
- 孔轍回環顔一簞，君民堯舜無兩般。
- 此印萬古元不刓，聚奎堂中儼衣冠，尚友謹勿輕杇墁。
- 丈夫事業期不刊，脚根牢取百尺竿。

## 拼音

- zuo3 mian2 shan1 chuan1 ping2 qie3 kuan1 ， zhou1 zao1 si4 jing4 jie1 qi2 guan1 。
- guang3 wen2 guan1 cao2 bing1 xue3 han2 ， cui1 feng1 bao1 yu3 wu2 shi2 an1 。
- qiao3 shou3 wu2 mian4 liang2 du2 nan2 ， can2 han4 ru2 shen3 shi2 yi2 tan4 。
- lang4 lang4 chun1 yu3 hong2 xing4 tan2 ， dui1 pan2 mu4 xu0 kong1 lan2 gan1 。
- san1 nian2 zhuan3 zhu2 huai2 meng4 can2 ， ming2 dang1 xi1 jiao1 gua4 zheng1 an1 。
- ping2 sheng1 dan4 zhi1 qu3 you3 duan1 ， ren3 yu4 ai4 xiao1 juan1 du4 lan2 。
- ding1 ning2 he2 xu1 quan4 jia1 can1 ， huo2 ji4 bu2 dan4 gu4 zhi3 zuan1 。
- kong3 zhe2 hui2 huan2 yan2 yi4 dan1 ， jun1 min2 yao2 shun4 wu2 liang3 ban1 。
- ci3 yin4 wan4 gu3 yuan2 bu4 wan2 ， ju4 kui2 tang2 zhong1 yan3 yi1 guan1 ， shang4 you3 jin3 wu4 qing1 wu1 man4 。
- zhang4 fu0 shi4 ye4 qi1 bu4 kan1 ， jiao3 gen1 lao2 qu3 bai3 chi3 gan1 。

## 注释

## 译文

## 赏析
