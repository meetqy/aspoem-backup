---
id: cheng-gong-xu-he-xiao-ruan-yan-gan-shi-yun
title: 和小阮沇感時韻
titlePinyin: he2 xiao3 ruan3 yan3 gan3 shi2 yun4
titleSlug: he-xiao-ruan-yan-gan-shi-yun
author: 程公許
authorPinyin: cheng2 gong1 xu1
authorSlug: cheng-gong-xu
dynasty: 宋
dynastyPinyin: song4
dynastySlug: song
tags: []
---

## 正文

- 豆籩列炙凌丘垤，有酒如澠旨且洌。
- 得似年豐世小康，漁樵結社談蜚屑。
- 畏途羊腸徧宇縣，二十年間行未徹。
- 憂時無力爲支撐，問計商顔未能决。
- 頻年水旱釀災眚，况復刀兵值空劫。
- 剜瘡補肉不遑恤，椎膚瀝髓供一切。
- 詩歌碩鼠想樂郊，澤自無魚可堪竭。
- 何時天狼隕芒焰，盡驅狐兔縶故穴。
- 危機欲濟重坎陷，暴征須戢猛火烈。
- 所期世路靜風塵，甘隠瓜疇耘露瓞。
- 阿咸年少知激昂，勉法前修立功業。

## 拼音

- dou4 bian1 lie4 zhi4 ling2 qiu1 die2 ， you3 jiu3 ru2 mian3 zhi3 qie3 lie4 。
- de2 si4 nian2 feng1 shi4 xiao3 kang1 ， yu2 qiao2 jie2 she4 tan2 fei1 xie4 。
- wei4 tu2 yang2 chang2 bian4 yu3 xian4 ， er4 shi2 nian2 jian4 xing2 wei4 che4 。
- you1 shi2 wu2 li4 wei2 zhi1 cheng1 ， wen4 ji4 shang1 yan2 wei4 neng2 jue2 。
- bin1 nian2 shui3 han4 niang4 zai1 sheng3 ， kuang4 fu4 dao1 bing1 zhi2 kong1 jie2 。
- wan1 chuang1 bu3 rou4 bu4 huang2 xu4 ， zhui1 fu1 li4 sui3 gong4 yi2 qie4 。
- shi1 ge1 shuo4 shu3 xiang3 le4 jiao1 ， ze2 zi4 wu2 yu2 ke3 kan1 jie2 。
- he2 shi2 tian1 lang2 yun3 mang2 yan4 ， jin4 qu1 hu2 tu4 zhi2 gu4 xue2 。
- wei1 ji1 yu4 ji4 zhong4 kan3 xian4 ， bao4 zheng1 xu1 ji2 meng3 huo3 lie4 。
- suo3 qi1 shi4 lu4 jing4 feng1 chen2 ， gan1 yin3 gua1 chou2 yun2 lu4 die2 。
- a1 xian2 nian2 shao4 zhi1 ji1 ang2 ， mian3 fa3 qian2 xiu1 li4 gong1 ye4 。

## 注释

## 译文

## 赏析
