---
id: cheng-gong-xu-chi-kou-zhao-ming-tai-zi-diao-ji-shu-seng-zhu-shan-xiang-yao-fang-gu-he-bi-jian-yun
title: 池口昭明太子釣磯蜀僧住山相邀訪古和壁間韻
titlePinyin: chi2 kou3 zhao1 ming2 tai4 zi3 diao4 ji1 shu3 seng1 zhu4 shan1 xiang1 yao1 fang3 gu3 he2 bi4 jian4 yun4
titleSlug: chi-kou-zhao-ming-tai-zi-diao-ji-shu-seng-zhu-shan-xiang-yao-fang-gu-he-bi-jian-yun
author: 程公許
authorPinyin: cheng2 gong1 xu1
authorSlug: cheng-gong-xu
dynasty: 宋
dynastyPinyin: song4
dynastySlug: song
tags: []
---

## 正文

- 繫船池口汎濫遊，老禪邀我半日留。
- 岸莎堤柳度窈窕，初暑忽送風雨秋。
- 蕭郎釣臺三間屋，萬頃烟波媚幽獨。
- 長令千載好事人，貪爲淮山流遠目。
- 芊芊蔓草迷長竿，臺城直作平野寬。
- 那知萬古文選理，不盡詞源八節灘。
- 英魂遠逝招不得，謫仙小杜底處覓。
- 插天崷崒九芙蓉，試與憑高閒物色。

## 拼音

- xi4 chuan2 chi2 kou3 fan4 lan4 you2 ， lao3 shan4 yao1 wo3 ban4 ri4 liu2 。
- an4 sha1 di1 liu3 du4 yao3 tiao3 ， chu1 shu3 hu1 song4 feng1 yu3 qiu1 。
- xiao1 lang2 diao4 tai2 san1 jian4 wu1 ， wan4 qing3 yan1 bo1 mei4 you1 du2 。
- chang2 ling4 qian1 zai4 hao3 shi4 ren2 ， tan1 wei2 huai2 shan1 liu2 yuan3 mu4 。
- qian1 qian1 man4 cao3 mi2 chang2 gan1 ， tai2 cheng2 zhi2 zuo4 ping2 ye3 kuan1 。
- na4 zhi1 wan4 gu3 wen2 xuan3 li3 ， bu2 jin4 ci2 yuan2 ba1 jie2 tan1 。
- ying1 hun2 yuan3 shi4 zhao1 bu4 de2 ， zhe2 xian1 xiao3 du4 di3 chu3 mi4 。
- cha1 tian1 qiu2 zu2 jiu3 fu2 rong2 ， shi4 yu3 ping2 gao1 xian2 wu4 se4 。

## 注释

## 译文

## 赏析
