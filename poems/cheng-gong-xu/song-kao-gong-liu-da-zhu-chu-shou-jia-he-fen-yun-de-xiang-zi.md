---
id: cheng-gong-xu-song-kao-gong-liu-da-zhu-chu-shou-jia-he-fen-yun-de-xiang-zi
title: 送考功劉大著出守嘉禾分韻得相字
titlePinyin: song4 kao3 gong1 liu2 da4 zhu4 chu1 shou3 jia1 he2 fen1 yun4 de2 xiang1 zi4
titleSlug: song-kao-gong-liu-da-zhu-chu-shou-jia-he-fen-yun-de-xiang-zi
author: 程公許
authorPinyin: cheng2 gong1 xu1
authorSlug: cheng-gong-xu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 夙昔抱奇志，取友周四方。
- 遠遊阻風塵，隠思鬰衷腸。
- 羞以麋鹿性，綴茲鴛鷺行。
- 三年去復還，同省皆望郎。
- 劉侯交最久，德履金玉相。
- 佩瓊矯衆嫮，製荷耿孤芳。
- 暫寄錦衾直，倚登白玉堂。
- 忽以刺郡請，翻然整歸裝。
- 安輿擁鶴髮，懷綬榮錦鄉。
- 那知槜李城，騎竹喧道傍。
- 矯首候鳴騶，如渴須飲漿。
- 紫禁屢入對，從前幾封章。
- 肯袖活國手，春疇課耕桑。
- 納約易爲入，公寧久回翔。
- 熟看氣弘毅，致遠可易量。
- 蹇我歸未能，遲留重慙惶。
- 亦思丐一麾，庶以毫髮償。
- 樂莫樂心知，執手歌慷慨。
- 安得飛霞佩，雲霄相頡頏。

## 拼音

- su4 xi1 bao4 qi2 zhi4 ， qu3 you3 zhou1 si4 fang1 。
- yuan3 you2 zu3 feng1 chen2 ， yin3 si1 yu4 zhong1 chang2 。
- xiu1 yi3 mi2 lu4 xing4 ， zhui4 zi1 yuan1 lu4 xing2 。
- san1 nian2 qu4 fu4 huan2 ， tong2 sheng3 jie1 wang4 lang2 。
- liu2 hou2 jiao1 zui4 jiu3 ， de2 lü3 jin1 yu4 xiang1 。
- pei4 qiong2 jiao3 zhong4 hu4 ， zhi4 he2 geng3 gu1 fang1 。
- zan4 ji4 jin3 qin1 zhi2 ， yi3 deng1 bai2 yu4 tang2 。
- hu1 yi3 ci4 jun4 qing3 ， fan1 ran2 zheng3 gui1 zhuang1 。
- an1 yu2 yong1 he4 fa4 ， huai2 shou4 rong2 jin3 xiang1 。
- na4 zhi1 zui4 li3 cheng2 ， qi2 zhu2 xuan1 dao4 bang4 。
- jiao3 shou3 hou4 ming2 zou1 ， ru2 ke3 xu1 yin3 jiang1 。
- zi3 jin4 lü3 ru4 dui4 ， cong2 qian2 ji1 feng1 zhang1 。
- ken3 xiu4 huo2 guo2 shou3 ， chun1 chou2 ke4 geng1 sang1 。
- na4 yue1 yi4 wei2 ru4 ， gong1 ning2 jiu3 hui2 xiang2 。
- shu2 kan4 qi4 hong2 yi4 ， zhi4 yuan3 ke3 yi4 liang2 。
- jian3 wo3 gui1 wei4 neng2 ， chi2 liu2 zhong4 can2 huang2 。
- yi4 si1 gai4 yi4 hui1 ， shu4 yi3 hao2 fa4 chang2 。
- le4 mo4 le4 xin1 zhi1 ， zhi2 shou3 ge1 kang1 kai3 。
- an1 de2 fei1 xia2 pei4 ， yun2 xiao1 xiang1 jie2 hang2 。

## 注释

## 译文

## 赏析
