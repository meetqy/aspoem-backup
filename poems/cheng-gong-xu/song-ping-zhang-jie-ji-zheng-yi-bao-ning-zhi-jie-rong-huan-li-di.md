---
id: cheng-gong-xu-song-ping-zhang-jie-ji-zheng-yi-bao-ning-zhi-jie-rong-huan-li-di
title: 送平章解機政以保寧之節榮還里第
titlePinyin: song4 ping2 zhang1 jie3 ji1 zheng4 yi3 bao3 ning2 zhi1 jie2 rong2 huan2 li3 di4
titleSlug: song-ping-zhang-jie-ji-zheng-yi-bao-ning-zhi-jie-rong-huan-li-di
author: 程公許
authorPinyin: cheng2 gong1 xu1
authorSlug: cheng-gong-xu
dynasty: 宋
dynastyPinyin: song4
dynastySlug: song
tags: []
---

## 正文

- 孔山高嵯峩，其下一區宅。
- 敷床萬牙籤，寧取籯金積。
- 委身事君子，星駕莫遑息。
- 豈不念林巖，政爾柄樞極。
- 巨川爾杭之，陛下心以懌。
- 累章拜俞旨，告廷敭顯冊。
- 一笑堂印拋，我友浮丘伯。
- 士以名德重，如護萬金璧。
- 受寵惕臨深，持滿常懼溢。
- 恭惟學古胸，富有經世策。
- 探懷取二三，興運際五百。
- 賢人如參朮，足以壯國脈。
- 茲理要密庸，寧復膠於迹。
- 肘後可無傳，能使壽金石。
- 先生還孔山，宸奎揭素壁。
- 似勝平泉墅，林立萬株石。
- 向來翹材館，楹桷富山積。
- 終焉愧輪囷，可能補寸尺。
- 淛潮浪拍天，歸帆風借力。
- 百拜壽斯文，華皓配南極。
- 何當脫拘攣，日侍維摩室。

## 拼音

- kong3 shan1 gao1 cuo2 e2 ， qi2 xia4 yi4 qu1 zhai2 。
- fu1 chuang2 wan4 ya2 qian1 ， ning2 qu3 ying2 jin1 ji1 。
- wei3 shen1 shi4 jun1 zi3 ， xing1 jia4 mo4 huang2 xi1 。
- qi3 bu2 nian4 lin2 yan2 ， zheng4 er3 bing3 shu1 ji2 。
- ju4 chuan1 er3 hang2 zhi1 ， bi4 xia4 xin1 yi3 yi4 。
- lei4 zhang1 bai4 yu2 zhi3 ， gao4 ting2 yang2 xian3 ce4 。
- yi2 xiao4 tang2 yin4 pao1 ， wo3 you3 fu2 qiu1 bo2 。
- shi4 yi3 ming2 de2 zhong4 ， ru2 hu4 wan4 jin1 bi4 。
- shou4 chong3 ti4 lin2 shen1 ， chi2 man3 chang2 ju4 yi4 。
- gong1 wei2 xue2 gu3 xiong1 ， fu4 you3 jing1 shi4 ce4 。
- tan4 huai2 qu3 er4 san1 ， xing1 yun4 ji4 wu3 bai3 。
- xian2 ren2 ru2 can1 zhu2 ， zu2 yi3 zhuang4 guo2 mai4 。
- zi1 li3 yao4 mi4 yong1 ， ning2 fu4 jiao1 wu1 ji4 。
- zhou3 hou4 ke3 wu2 chuan2 ， neng2 shi3 shou4 jin1 shi2 。
- xian1 sheng0 huan2 kong3 shan1 ， chen2 kui2 jie1 su4 bi4 。
- si4 sheng4 ping2 quan2 shu4 ， lin2 li4 wan4 zhu1 shi2 。
- xiang4 lai2 qiao2 cai2 guan3 ， ying2 jue2 fu4 shan1 ji1 。
- zhong1 yan1 kui4 lun2 qun1 ， ke3 neng2 bu3 cun4 chi3 。
- zhe4 chao2 lang4 pai1 tian1 ， gui1 fan1 feng1 jie4 li4 。
- bai3 bai4 shou4 si1 wen2 ， hua2 hao4 pei4 nan2 ji2 。
- he2 dang1 tuo1 ju1 luan2 ， ri4 shi4 wei2 mo2 shi4 。

## 注释

## 译文

## 赏析
