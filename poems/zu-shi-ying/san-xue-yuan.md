---
id: zu-shi-ying-san-xue-yuan
title: 三學院
titlePinyin: san1 xue2 yuan4
titleSlug: san-xue-yuan
author: 祖世英
authorPinyin: zu3 shi4 ying1
authorSlug: zu-shi-ying
dynasty: 宋
dynastyPinyin: song4
dynastySlug: song
tags: []
---

## 正文

- 洞庭之山天下奇，岡巒百轉盤青螭。
- 金堂玉室白雲鎖，中有仙客來棲遲。
- 方睛秀骨郭文舉，孤劍青鞋出巖戶。
- 朅來此地訪禪翁，共掃松花談太古。
- 拏雲忽駕升天行，西歸隻履埋巖坰。
- 聲流影散遽如許，故山惟有松風清。
- 道師懷古興不淺，堂宇橫陳迎翠巘。
- 悠悠遐想山阿人，水带雲衣猶在眼。
- 凉飆五月吹浮埃，蕉旗竹𥶙摇空階。
- 我來箕踞發長嘯，月光飛射雲樓開。
- 寸心浩蕩逸天外，欲去復住聊徘徊。
- 永懷西山五色藥，服之羽化登蓬萊。

## 拼音

- dong4 ting2 zhi1 shan1 tian1 xia4 qi2 ， gang1 luan2 bai3 zhuan3 pan2 qing1 chi1 。
- jin1 tang2 yu4 shi4 bai2 yun2 suo3 ， zhong1 you3 xian1 ke4 lai2 qi1 chi2 。
- fang1 jing1 xiu4 gu3 guo1 wen2 ju3 ， gu1 jian4 qing1 xie2 chu1 yan2 hu4 。
- qie4 lai2 ci3 di4 fang3 shan4 weng1 ， gong4 sao3 song1 hua1 tan2 tai4 gu3 。
- na2 yun2 hu1 jia4 sheng1 tian1 xing2 ， xi1 gui1 zhi1 lü3 mai2 yan2 jiong1 。
- sheng1 liu2 ying3 san4 ju4 ru2 xu1 ， gu4 shan1 wei2 you3 song1 feng1 qing1 。
- dao4 shi1 huai2 gu3 xing1 bu4 qian3 ， tang2 yu3 heng2 chen2 ying2 cui4 yan3 。
- you1 you1 xia2 xiang3 shan1 a1 ren2 ， shui3 dai4 yun2 yi1 you2 zai4 yan3 。
- liang2 biao1 wu3 yue4 chui1 fu2 ai1 ， jiao1 qi2 zhu2 𥶙 yao2 kong1 jie1 。
- wo3 lai2 ji1 ju4 fa1 chang2 xiao4 ， yue4 guang1 fei1 she4 yun2 lou2 kai1 。
- cun4 xin1 hao4 dang4 yi4 tian1 wai4 ， yu4 qu4 fu4 zhu4 liao2 pai2 huai2 。
- yong3 huai2 xi1 shan1 wu3 se4 yao4 ， fu2 zhi1 yu3 hua4 deng1 peng2 lai2 。

## 注释

## 译文

## 赏析
