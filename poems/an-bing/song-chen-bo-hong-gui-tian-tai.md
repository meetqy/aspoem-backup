---
id: an-bing-song-chen-bo-hong-gui-tian-tai
title: 送陳伯宏歸天台
titlePinyin: song4 chen2 bo2 hong2 gui1 tian1 tai2
titleSlug: song-chen-bo-hong-gui-tian-tai
author: 安丙
authorPinyin: an1 bing3
authorSlug: an-bing
dynasty: 唐
dynastyPinyin: tang2
dynastySlug: tang
tags: [] 
---

## 正文

- 平生江湖興，欲住元無由。
- 一朝忽復來，飄然泛扁舟。
- 相將東南去，子獨從之游。
- 傾蓋荷相與，琖斝頻勸酬。
- 危坐每長歎，經營出奇謀。
- 浩然天地間，憤氣衝斗牛。
- 追陪文字飲，酣歌大開喉。
- 與君結深交，交朋情欲周。
- 會合元有時，妄意追陶劉。
- 每恨不久住，共此敝馬裘。
- 西風彫梧桐，忽忽春復秋。
- 嗟余客中都，中夜懷百憂。
- 區區爲貧仕，坐此徒窮愁。
- 我恨各南北，公乃遂所求。
- 天台亙雁蕩，今爲故鄉游。
- 忽焉又分襟，涼風已颼颼。
- 可憐煙水闊，坐見群山幽。
- 音書有可寄，還解顧我不。

## 拼音

- ping2 sheng1 jiang1 hu2 xing1 ， yu4 zhu4 yuan2 wu2 you2 。
- yi4 zhao1 hu1 fu4 lai2 ， piao1 ran2 fan4 pian1 zhou1 。
- xiang1 jiang1 dong1 nan2 qu4 ， zi3 du2 cong2 zhi1 you2 。
- qing1 gai4 he2 xiang1 yu3 ， zhan3 jia3 bin1 quan4 chou2 。
- wei1 zuo4 mei3 chang2 tan4 ， jing1 ying2 chu1 qi2 mou2 。
- hao4 ran2 tian1 di4 jian4 ， fen4 qi4 chong1 dou4 niu2 。
- zhui1 pei2 wen2 zi4 yin3 ， han1 ge1 da4 kai1 hou2 。
- yu3 jun1 jie2 shen1 jiao1 ， jiao1 peng2 qing2 yu4 zhou1 。
- hui4 he2 yuan2 you3 shi2 ， wang4 yi4 zhui1 tao2 liu2 。
- mei3 hen4 bu4 jiu3 zhu4 ， gong4 ci3 bi4 ma3 qiu2 。
- xi1 feng1 diao1 wu2 tong2 ， hu1 hu1 chun1 fu4 qiu1 。
- jie1 yu2 ke4 zhong1 du1 ， zhong1 ye4 huai2 bai3 you1 。
- qu1 qu1 wei2 pin2 shi4 ， zuo4 ci3 tu2 qiong2 chou2 。
- wo3 hen4 ge4 nan2 bei3 ， gong1 nai3 sui4 suo3 qiu2 。
- tian1 tai2 gen4 yan4 dang4 ， jin1 wei2 gu4 xiang1 you2 。
- hu1 yan1 you4 fen1 jin1 ， liang2 feng1 yi3 sou1 sou1 。
- ke3 lian2 yan1 shui3 kuo4 ， zuo4 jian4 qun2 shan1 you1 。
- yin1 shu1 you3 ke3 ji4 ， huan2 jie3 gu4 wo3 bu4 。

## 注释

## 译文

## 赏析
