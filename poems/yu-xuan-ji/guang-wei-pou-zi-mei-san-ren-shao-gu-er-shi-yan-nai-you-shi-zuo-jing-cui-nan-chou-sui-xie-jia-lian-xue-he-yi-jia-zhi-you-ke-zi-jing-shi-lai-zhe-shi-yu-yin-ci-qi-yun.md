---
id: yu-xuan-ji-guang-wei-pou-zi-mei-san-ren-shao-gu-er-shi-yan-nai-you-shi-zuo-jing-cui-nan-chou-sui-xie-jia-lian-xue-he-yi-jia-zhi-you-ke-zi-jing-shi-lai-zhe-shi-yu-yin-ci-qi-yun
title: 光威裒姊妹三人少孤而始妍乃有是作精粹難儔雖謝家聯雪何以加之有客自京師來者示予因次其韻
titlePinyin: guang1 wei1 pou2 zi3 mei4 san1 ren2 shao3 gu1 er2 shi3 yan2 nai3 you3 shi4 zuo4 jing1 cui4 nan2 chou2 sui1 xie4 jia1 lian2 xue3 he2 yi3 jia1 zhi1 you3 ke4 zi4 jing1 shi1 lai2 zhe3 shi4 yu3 yin1 ci4 qi2 yun4
titleSlug: guang-wei-pou-zi-mei-san-ren-shao-gu-er-shi-yan-nai-you-shi-zuo-jing-cui-nan-chou-sui-xie-jia-lian-xue-he-yi-jia-zhi-you-ke-zi-jing-shi-lai-zhe-shi-yu-yin-ci-qi-yun
author: 魚玄機
authorPinyin: yu2 xuan2 ji1
authorSlug: yu-xuan-ji
dynasty: 唐
dynastyPinyin: tang2
dynastySlug: tang
tags: [] 
---

## 正文

- 昔聞南國容華少，今日東鄰姊妹三。
- 妝閣相看鸚鵡賦，碧窗應繡鳳凰衫。
- 紅芳滿院參差折，綠醑盈杯次第銜。
- 恐向瑤池曾作女，謫來塵世未爲男。
- 文姬有貌終堪比，西子無言我更慚。
- 一曲豔歌琴杳杳，四弦輕撥語喃喃。
- 當臺競鬬青絲髮，對月爭誇白玉簪。
- 小有洞中松露滴，大羅天上柳煙含。
- 但能爲雨心長在，不怕吹簫事未諳。
- 阿母幾嗔花下語，潘郎曾向夢中參。
- 暫持清句魂猶斷，若覩紅顏死亦甘。
- 悵望佳人何處在，行雲歸北又歸南。

## 拼音

- xi1 wen2 nan2 guo2 rong2 hua2 shao3 ， jin1 ri4 dong1 lin2 zi3 mei4 san1 。
- zhuang1 ge2 xiang1 kan4 ying1 wu3 fu4 ， bi4 chuang1 ying1 xiu4 feng4 huang2 shan1 。
- hong2 fang1 man3 yuan4 can1 cha4 zhe2 ， lü4 xu3 ying2 bei1 ci4 di4 xian2 。
- kong3 xiang4 yao2 chi2 ceng2 zuo4 nü3 ， zhe2 lai2 chen2 shi4 wei4 wei2 nan2 。
- wen2 ji1 you3 mao4 zhong1 kan1 bi3 ， xi1 zi3 wu2 yan2 wo3 geng4 can2 。
- yi4 qu3 yan4 ge1 qin2 yao3 yao3 ， si4 xian2 qing1 bo1 yu3 nan2 nan2 。
- dang1 tai2 jing4 dou4 qing1 si1 fa4 ， dui4 yue4 zheng1 kua1 bai2 yu4 zan1 。
- xiao3 you3 dong4 zhong1 song1 lu4 di1 ， da4 luo2 tian1 shang4 liu3 yan1 han2 。
- dan4 neng2 wei2 yu3 xin1 chang2 zai4 ， bu2 pa4 chui1 xiao1 shi4 wei4 an1 。
- a1 mu3 ji1 chen1 hua1 xia4 yu3 ， pan1 lang2 ceng2 xiang4 meng4 zhong1 can1 。
- zan4 chi2 qing1 ju4 hun2 you2 duan4 ， ruo4 du3 hong2 yan2 si3 yi4 gan1 。
- chang4 wang4 jia1 ren2 he2 chu3 zai4 ， xing2 yun2 gui1 bei3 you4 gui1 nan2 。

## 注释

## 译文

## 赏析
