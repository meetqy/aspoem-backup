---
id: sun-qin-chen-luo-fu-ji-jing
title: 羅浮即景
titlePinyin: luo2 fu2 ji2 jing3
titleSlug: luo-fu-ji-jing
author: 孫欽臣
authorPinyin: sun1 qin1 chen2
authorSlug: sun-qin-chen
dynasty: 宋
dynastyPinyin: song4
dynastySlug: song
tags: []
---

## 正文

- 巨鰲掀釣去，何代泛蓬瀛。
- 百里風光積，崇朝香氣橫。
- 盤根爭聳拔，峻嶺共崢嶸。
- 繖蓋千重出，笙竽萬籟聲。
- 望高南鎮越，勢遠北歸溟。
- 澗險難窮路，花多不記名。
- 寒流飛白練，怪石疊蒼瓊。
- 雨向山腰下，雲從洞口生。
- 喬松隨歲古，異卉逐時榮。
- 近逼天風冷，遥瞻海日明。
- 淡烟輕糾素，修蔓密垂纓。
- 泉湧知無盡，崖危訝欲傾。
- 深沈宜造化，頃刻變陰晴。
- 遊客逢巖住，歸僧带月行。
- 更尋應有分，再到已忘情。
- 但恐看難遍，須知畫不成。
- 惜哉居絕域，不得視公卿。

## 拼音

- ju4 ao2 xian1 diao4 qu4 ， he2 dai4 fan4 peng2 ying2 。
- bai3 li3 feng1 guang1 ji1 ， chong2 chao2 xiang1 qi4 heng2 。
- pan2 gen1 zheng1 song3 ba2 ， jun4 ling3 gong4 zheng1 rong2 。
- san3 gai4 qian1 chong2 chu1 ， sheng1 yu2 wan4 lai4 sheng1 。
- wang4 gao1 nan2 zhen4 yue4 ， shi4 yuan3 bei3 gui1 ming2 。
- jian4 xian3 nan2 qiong2 lu4 ， hua1 duo1 bu2 ji4 ming2 。
- han2 liu2 fei1 bai2 lian4 ， guai4 shi2 die2 cang1 qiong2 。
- yu3 xiang4 shan1 yao1 xia4 ， yun2 cong2 dong4 kou3 sheng1 。
- qiao2 song1 sui2 sui4 gu3 ， yi4 hui4 zhu2 shi2 rong2 。
- jin4 bi1 tian1 feng1 leng3 ， yao2 zhan1 hai3 ri4 ming2 。
- dan4 yan1 qing1 jiu1 su4 ， xiu1 man4 mi4 chui2 ying1 。
- quan2 yong3 zhi1 wu2 jin4 ， ya2 wei1 ya4 yu4 qing1 。
- shen1 shen3 yi2 zao4 hua4 ， qing3 ke4 bian4 yin1 qing2 。
- you2 ke4 feng2 yan2 zhu4 ， gui1 seng1 dai4 yue4 xing2 。
- geng4 xun2 ying1 you3 fen1 ， zai4 dao4 yi3 wang4 qing2 。
- dan4 kong3 kan4 nan2 bian4 ， xu1 zhi1 hua4 bu4 cheng2 。
- xi1 zai1 ju1 jue2 yu4 ， bu4 de2 shi4 gong1 qing1 。

## 注释

## 译文

## 赏析
