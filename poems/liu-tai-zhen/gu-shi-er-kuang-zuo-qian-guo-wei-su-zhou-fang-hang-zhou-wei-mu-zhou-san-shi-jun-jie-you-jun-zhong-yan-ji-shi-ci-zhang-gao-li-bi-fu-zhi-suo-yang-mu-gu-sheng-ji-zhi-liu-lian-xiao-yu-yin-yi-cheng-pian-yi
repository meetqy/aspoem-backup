---
id: liu-tai-zhen-gu-shi-er-kuang-zuo-qian-guo-wei-su-zhou-fang-hang-zhou-wei-mu-zhou-san-shi-jun-jie-you-jun-zhong-yan-ji-shi-ci-zhang-gao-li-bi-fu-zhi-suo-yang-mu-gu-sheng-ji-zhi-liu-lian-xiao-yu-yin-yi-cheng-pian-yi-ji-san-jun-zi-zhi-feng-yan
title: 顧十二況左遷過韋蘇州房杭州韋睦州三使君皆有郡中燕集詩辭章高麗鄙夫之所仰慕顧生既至留連笑語因亦成篇以繼三君子之風焉
titlePinyin: gu4 shi2 er4 kuang4 zuo3 qian1 guo4 wei2 su1 zhou1 fang2 hang2 zhou1 wei2 mu4 zhou1 san1 shi3 jun1 jie1 you3 jun4 zhong1 yan4 ji2 shi1 ci2 zhang1 gao1 li2 bi3 fu1 zhi1 suo3 yang3 mu4 gu4 sheng1 ji4 zhi4 liu2 lian2 xiao4 yu3 yin1 yi4 cheng2 pian1 yi3 ji4 san1 jun1 zi3 zhi1 feng1 yan1
titleSlug: gu-shi-er-kuang-zuo-qian-guo-wei-su-zhou-fang-hang-zhou-wei-mu-zhou-san-shi-jun-jie-you-jun-zhong-yan-ji-shi-ci-zhang-gao-li-bi-fu-zhi-suo-yang-mu-gu-sheng-ji-zhi-liu-lian-xiao-yu-yin-yi-cheng-pian-yi-ji-san-jun-zi-zhi-feng-yan
author: 劉太真
authorPinyin: liu2 tai4 zhen1
authorSlug: liu-tai-zhen
dynasty: 唐
dynastyPinyin: tang2
dynastySlug: tang
tags: []
---

## 正文

- 寵至乃不驚，罪及非無由。奔迸曆畏途，緬邈赴偏陬。
- 牧此凋弊甿，屬當賦斂秋。夙興諒無補，旬暇焉敢休。
- 前日懷友生，獨登城上樓。迢迢西北望，遠思不可收。
- 今日車騎來，曠然銷人憂。晨迎東齋飯，晚度南溪遊。
- 以我碧流水，泊君青翰舟。莫將遷客程，不為勝境留。
- 飛劄謝三守，斯篇希見酬。

## 拼音

- chong3 zhi4 nai3 bu4 jing1 ， zui4 ji2 fei1 wu2 you2 。 ben1 beng4 li4 wei4 tu2 ， mian3 miao3 fu4 pian1 zou1 。
- mu4 ci3 diao1 bi4 meng2 ， shu3 dang1 fu4 lian3 qiu1 。 su4 xing1 liang4 wu2 bu3 ， xun2 xia2 yan1 gan3 xiu1 。
- qian2 ri4 huai2 you3 sheng1 ， du2 deng1 cheng2 shang4 lou2 。 tiao2 tiao2 xi1 bei3 wang4 ， yuan3 si1 bu4 ke3 shou1 。
- jin1 ri4 ju1 qi2 lai2 ， kuang4 ran2 xiao1 ren2 you1 。 chen2 ying2 dong1 zhai1 fan4 ， wan3 du4 nan2 xi1 you2 。
- yi3 wo3 bi4 liu2 shui3 ， bo2 jun1 qing1 han4 zhou1 。 mo4 jiang1 qian1 ke4 cheng2 ， bu4 wei2 sheng4 jing4 liu2 。
- fei1 zha1 xie4 san1 shou3 ， si1 pian1 xi1 jian4 chou2 。

## 注释

## 译文

## 赏析
