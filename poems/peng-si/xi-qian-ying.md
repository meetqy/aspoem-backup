---
id: peng-si-xi-qian-ying
title: 喜迁莺
titlePinyin: xi3 qian1 ying1
titleSlug: xi-qian-ying
author: 彭耜
authorPinyin: peng2 si4
authorSlug: peng-si
dynasty: 宋
dynastyPinyin: song4
dynastySlug: song
tags: []
---

## 正文

- 吾家何处。
- 对落日残鸦，乱花飞絮。
- 五湖四海，千岩万壑，已把此生分付。
- 怎得海棠心绪，更没鸳鸯债负。
- 春正好，叹流光有限，老山无数。
- 归去。
- 君试觑。
- 紫燕黄鹂，愁怕韶华暮。
- 细雨斜风，断烟芳草，暑往寒来几度。
- 锁却心猿意马，缚住金鸟玉兔。
- 今古事，似一江流水，此怀难诉。

## 拼音

- wu2 jia1 he2 chu4 。
- dui4 luo4 ri4 can2 ya1 ， luan4 hua1 fei1 xu4 。
- wu3 hu2 si4 hai3 ， qian1 yan2 wan4 he4 ， yi3 ba3 ci3 sheng1 fen1 fu4 。
- zen3 de2 hai3 tang2 xin1 xu4 ， geng4 mei2 yuan1 yang1 zhai4 fu4 。
- chun1 zheng4 hao3 ， tan4 liu2 guang1 you3 xian4 ， lao3 shan1 wu2 shu4 。
- gui1 qu4 。
- jun1 shi4 qu4 。
- zi3 yan4 huang2 li2 ， chou2 pa4 shao2 hua2 mu4 。
- xi4 yu3 xie2 feng1 ， duan4 yan1 fang1 cao3 ， shu3 wang3 han2 lai2 ji3 du4 。
- suo3 que4 xin1 yuan2 yi4 ma3 ， fu4 zhu4 jin1 niao3 yu4 tu4 。
- jin1 gu3 shi4 ， si4 yi4 jiang1 liu2 shui3 ， ci3 huai2 nan2 su4 。

## 注释

## 译文

## 赏析
