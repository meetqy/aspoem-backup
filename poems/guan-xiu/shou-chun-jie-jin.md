---
id: guan-xiu-shou-chun-jie-jin
title: 壽春節進
titlePinyin: shou4 chun1 jie2 jin4
titleSlug: shou-chun-jie-jin
author: 貫休
authorPinyin: guan4 xiu1
authorSlug: guan-xiu
dynasty: 唐
dynastyPinyin: tang2
dynastySlug: tang
tags: []
---

## 正文

- 聖運關天紀，龍飛古帝基。
- 振搖三蜀地，聳發萬年枝。
- 出震同中古，承乾動四夷。
- 恩頒新命廣，淚向舊朝垂。
- 大寶歸玄讖，殊祥出遠池。
- 法天深罔測，體聖妙難知。
- 儉德爲全德，無思契十思。
- 丕圖非力至，英武悉天資。
- 正直方親切，回邪豈敢窺。
- 將排頗與牧，相得稷兼夔。
- 鹽出符真主，麟來合大規。
- 賡歌隨羽籥，奕葉斅伊祁。
- 寡欲情雖泰，憂民色未怡。
- 盛如唐創業，宛勝晉朝儀。
- 旰食宮鶯囀，宵衣禁漏遲。
- 多於湯土地，還有禹胼胝。
- 視物如傷日，勝殘去殺時。
- 守文情的的，無逸戒孜孜。
- 軒頊風重振，皇唐鼎創移。
- 始聞呈瑞石，又報產靈芝。
- 覆幬高緣大，包容妙在卑。
- 兄呼春赫日，師指佛牟尼。
- 佳氣宸居合，淳風樂府吹。
- 急賢彰帝業，解網見天慈。
- 粟赤千千窖，軍雄萬萬兒。
- 八蠻須稽顙，四海仰昌期。
- 玉輦嬪嬙擁，宮花錦繡欹。
- 堯雲同靉靆，漢祖太驅馳。
- 氛祲根株盡，澆訛朕兆隳。
- 山河方有截，野逸詔無遺。
- 境靜消鋒鏑，田香熟稻𪎭。
- 夢中逢傅說，殿上見辛毗。
- 金鏡懸千古，彤雲起四維。
- 盛行唐典法，再覩舜雍熙。
- 祝壽乾文動，郊天太一隨。
- 煌煌還宿衛，亹亹叶聲詩。
- 飲醴和甘雨，非煙遶御帷。
- 銀輪隨寶馬，玉沼見金龜。
- 杳杳聞韶濩，重重降撫綏。
- 魏徵須却出，葛亮更何之。
- 簡約逾前古，昇平美不疑。
- 觸邪羊唅唅，鼓腹叟嘻嘻。
- 邁五方云大，超三始見奇。
- 錦霞連紫極，仙鳥下峨眉。
- 謝傅還爲傅，周師又作師。
- 納隍爲永任，從諫契無爲。
- 子子寰瀛主，孫孫日月旗。
- 壽春嗟壽域，萬國盡虔祈。
- 捧日三車子，恭思八彩眉。
- 願將七萬歲，匍匐拜瑤墀。

## 拼音

- sheng4 yun4 guan1 tian1 ji4 ， long2 fei1 gu3 di4 ji1 。
- zhen4 yao2 san1 shu3 di4 ， song3 fa1 wan4 nian2 zhi1 。
- chu1 zhen4 tong2 zhong1 gu3 ， cheng2 qian2 dong4 si4 yi2 。
- en1 ban1 xin1 ming4 guang3 ， lei4 xiang4 jiu4 chao2 chui2 。
- da4 bao3 gui1 xuan2 chen4 ， shu1 xiang2 chu1 yuan3 chi2 。
- fa3 tian1 shen1 wang3 ce4 ， ti3 sheng4 miao4 nan2 zhi1 。
- jian3 de2 wei2 quan2 de2 ， wu2 si1 qi4 shi2 si1 。
- pi1 tu2 fei1 li4 zhi4 ， ying1 wu3 xi1 tian1 zi1 。
- zheng4 zhi2 fang1 qin1 qie4 ， hui2 xie2 qi3 gan3 kui1 。
- jiang1 pai2 po1 yu3 mu4 ， xiang1 de2 ji4 jian1 kui2 。
- yan2 chu1 fu2 zhen1 zhu3 ， lin2 lai2 he2 da4 gui1 。
- geng1 ge1 sui2 yu3 yue4 ， yi4 ye4 xiao4 yi1 qi2 。
- gua3 yu4 qing2 sui1 tai4 ， you1 min2 se4 wei4 yi2 。
- sheng4 ru2 tang2 chuang4 ye4 ， wan3 sheng4 jin4 chao2 yi2 。
- gan4 shi2 gong1 ying1 zhuan4 ， xiao1 yi1 jin4 lou4 chi2 。
- duo1 wu1 tang1 tu3 di4 ， huan2 you3 yu3 pian2 zhi1 。
- shi4 wu4 ru2 shang1 ri4 ， sheng4 can2 qu4 sha1 shi2 。
- shou3 wen2 qing2 de0 de0 ， wu2 yi4 jie4 zi1 zi1 。
- xuan1 xu4 feng1 chong2 zhen4 ， huang2 tang2 ding3 chuang4 yi2 。
- shi3 wen2 cheng2 rui4 shi2 ， you4 bao4 chan3 ling2 zhi1 。
- fu4 chou2 gao1 yuan2 da4 ， bao1 rong2 miao4 zai4 bei1 。
- xiong1 hu1 chun1 he4 ri4 ， shi1 zhi3 fo2 mu4 ni2 。
- jia1 qi4 chen2 ju1 he2 ， chun2 feng1 le4 fu3 chui1 。
- ji2 xian2 zhang1 di4 ye4 ， jie3 wang3 jian4 tian1 ci2 。
- su4 chi4 qian1 qian1 jiao4 ， jun1 xiong2 wan4 wan4 er2 。
- ba1 man2 xu1 ji1 sang3 ， si4 hai3 yang3 chang1 qi1 。
- yu4 nian3 pin2 qiang2 yong1 ， gong1 hua1 jin3 xiu4 qi1 。
- yao2 yun2 tong2 ai4 dai4 ， han4 zu3 tai4 qu1 chi2 。
- fen1 jin4 gen1 zhu1 jin4 ， jiao1 e2 zhen4 zhao4 hui1 。
- shan1 he2 fang1 you3 jie2 ， ye3 yi4 zhao4 wu2 yi2 。
- jing4 jing4 xiao1 feng1 di2 ， tian2 xiang1 shu2 dao4 𪎭。
- meng4 zhong1 feng2 fu4 shuo1 ， dian4 shang4 jian4 xin1 pi2 。
- jin1 jing4 xuan2 qian1 gu3 ， tong2 yun2 qi3 si4 wei2 。
- sheng4 xing2 tang2 dian3 fa3 ， zai4 du3 shun4 yong1 xi1 。
- zhu4 shou4 qian2 wen2 dong4 ， jiao1 tian1 tai4 yi4 sui2 。
- huang2 huang2 huan2 su4 wei4 ， wei3 wei3 ye4 sheng1 shi1 。
- yin3 li3 he2 gan1 yu3 ， fei1 yan1 rao4 yu4 wei2 。
- yin2 lun2 sui2 bao3 ma3 ， yu4 zhao3 jian4 jin1 gui1 。
- yao3 yao3 wen2 shao2 hu4 ， chong2 chong2 jiang4 fu3 sui2 。
- wei4 zhi3 xu1 que4 chu1 ， ge3 liang4 geng4 he2 zhi1 。
- jian3 yue1 yu2 qian2 gu3 ， sheng1 ping2 mei3 bu4 yi2 。
- chu4 xie2 yang2 han2 han2 ， gu3 fu4 sou3 xi1 xi1 。
- mai4 wu3 fang1 yun2 da4 ， chao1 san1 shi3 jian4 qi2 。
- jin3 xia2 lian2 zi3 ji2 ， xian1 niao3 xia4 e2 mei2 。
- xie4 fu4 huan2 wei2 fu4 ， zhou1 shi1 you4 zuo4 shi1 。
- na4 huang2 wei2 yong3 ren4 ， cong2 jian4 qi4 wu2 wei2 。
- zi3 zi3 huan2 ying2 zhu3 ， sun1 sun1 ri4 yue4 qi2 。
- shou4 chun1 jie1 shou4 yu4 ， wan4 guo2 jin4 qian2 qi2 。
- peng3 ri4 san1 ju1 zi3 ， gong1 si1 ba1 cai3 mei2 。
- yuan4 jiang1 qi1 wan4 sui4 ， pu2 fu2 bai4 yao2 chi2 。

## 注释

## 译文

## 赏析
