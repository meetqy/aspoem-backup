---
id: guan-xiu-song-cui-shang-shu-chao-jin
title: 送崔尚書朝覲
titlePinyin: song4 cui1 shang4 shu1 chao2 jin4
titleSlug: song-cui-shang-shu-chao-jin
author: 貫休
authorPinyin: guan4 xiu1
authorSlug: guan-xiu
dynasty: 唐
dynastyPinyin: tang2
dynastySlug: tang
tags: []
---

## 正文

- 至理契穹旻，方生甫與申。
- 一麾歌政正，三相賀仁人。
- 叵似盧懷慎，全如邵信臣。
- 澄渟消宿蠹，煦愛劇陽春。
- 對客煙花拆，焚香渥澤新。
- 徵黃還有自，挽鄧住無因。
- 峽水全輸潔，巫娥却訝神。
- 宋均顏未老，劉寵骨應貧。
- 大醉辭王翦，含香望紫宸。
- 三峰初有雪，萬里正無塵。
- 伊昔林中社，多招席上珍。
- 終期仙掌下，香火一相親。

## 拼音

- zhi4 li3 qi4 qiong2 min2 ， fang1 sheng1 fu3 yu3 shen1 。
- yi4 hui1 ge1 zheng4 zheng4 ， san1 xiang4 he4 ren2 ren2 。
- po3 si4 lu2 huai2 shen4 ， quan2 ru2 shao4 xin4 chen2 。
- cheng2 ting2 xiao1 su4 du4 ， xu4 ai4 ju4 yang2 chun1 。
- dui4 ke4 yan1 hua1 chai1 ， fen2 xiang1 wo4 ze2 xin1 。
- zhi3 huang2 huan2 you3 zi4 ， wan3 deng4 zhu4 wu2 yin1 。
- xia2 shui3 quan2 shu1 jie2 ， wu1 e2 que4 ya4 shen2 。
- song4 jun1 yan2 wei4 lao3 ， liu2 chong3 gu3 ying1 pin2 。
- da4 zui4 ci2 wang2 jian3 ， han2 xiang1 wang4 zi3 chen2 。
- san1 feng1 chu1 you3 xue3 ， wan4 li3 zheng4 wu2 chen2 。
- yi1 xi1 lin2 zhong1 she4 ， duo1 zhao1 xi2 shang4 zhen1 。
- zhong1 qi1 xian1 zhang3 xia4 ， xiang1 huo3 yi4 xiang1 qin1 。

## 注释

## 译文

## 赏析
