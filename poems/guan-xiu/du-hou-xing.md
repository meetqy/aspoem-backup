---
id: guan-xiu-du-hou-xing
title: 杜侯行
titlePinyin: du4 hou2 xing2
titleSlug: du-hou-xing
author: 貫休
authorPinyin: guan4 xiu1
authorSlug: guan-xiu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 天目連天搏秀氣，崢嶸作起新城地。
- 德門鍾秀光盛時，三虎八龍皆世瑞。
- 頃者天厖亂下鯨翻海，烽火崩騰照行在。
- 江表唯傳君子營，劍衝牛斗疏真宰。
- 金昆玉季輕三鼓，煮海懸魚臣節苦。
- 鴈影參差入瑞煙，荆花燦爛開仙圃。
- 我聞大中咸通真令主，相惟大杜兼小杜。
- 但能致君活國濟生人，亦何必須踏金梯，折桂樹。
- 宣宗懿宗調舜琴，大杜小杜爲殷霖。
- 出將入相兮功德深，生人受賜兮直至今。
- 杜侯兄弟繼之後，璞玉渾金美騰口。
- 常言一呼百萬何足云，終取封侯之印大如斗。
- 功聞吾皇似堯禹，搜索賢良皆面覩。
- 杜侯杜侯，君儻修令德，克有終，即必還爲大杜兼小杜。
- 人之戴兮天筆註，國之福兮天固祚。
- 四海無波八表臣，如今而後君看取。

## 拼音

- tian1 mu4 lian2 tian1 bo2 xiu4 qi4 ， zheng1 rong2 zuo4 qi3 xin1 cheng2 di4 。
- de2 men2 zhong1 xiu4 guang1 sheng4 shi2 ， san1 hu3 ba1 long2 jie1 shi4 rui4 。
- qing3 zhe3 tian1 mang2 luan4 xia4 jing1 fan1 hai3 ， feng1 huo3 beng1 teng2 zhao4 xing2 zai4 。
- jiang1 biao3 wei2 chuan2 jun1 zi3 ying2 ， jian4 chong1 niu2 dou4 shu1 zhen1 zai3 。
- jin1 kun1 yu4 ji4 qing1 san1 gu3 ， zhu3 hai3 xuan2 yu2 chen2 jie2 ku3 。
- yan4 ying3 can1 cha4 ru4 rui4 yan1 ， jing1 hua1 can4 lan4 kai1 xian1 pu3 。
- wo3 wen2 da4 zhong1 xian2 tong1 zhen1 ling4 zhu3 ， xiang1 wei2 da4 du4 jian1 xiao3 du4 。
- dan4 neng2 zhi4 jun1 huo2 guo2 ji4 sheng1 ren2 ， yi4 he2 bi4 xu1 ta4 jin1 ti1 ， zhe2 gui4 shu4 。
- xuan1 zong1 yi4 zong1 diao4 shun4 qin2 ， da4 du4 xiao3 du4 wei2 yin1 lin2 。
- chu1 jiang1 ru4 xiang1 xi1 gong1 de2 shen1 ， sheng1 ren2 shou4 ci4 xi1 zhi2 zhi4 jin1 。
- du4 hou2 xiong1 di4 ji4 zhi1 hou4 ， pu2 yu4 hun2 jin1 mei3 teng2 kou3 。
- chang2 yan2 yi4 hu1 bai3 wan4 he2 zu2 yun2 ， zhong1 qu3 feng1 hou2 zhi1 yin4 da4 ru2 dou4 。
- gong1 wen2 wu2 huang2 si4 yao2 yu3 ， sou1 suo3 xian2 liang2 jie1 mian4 du3 。
- du4 hou2 du4 hou2 ， jun1 tang3 xiu1 ling4 de2 ， ke4 you3 zhong1 ， ji2 bi4 huan2 wei2 da4 du4 jian1 xiao3 du4 。
- ren2 zhi1 dai4 xi1 tian1 bi3 zhu4 ， guo2 zhi1 fu2 xi1 tian1 gu4 zuo4 。
- si4 hai3 wu2 bo1 ba1 biao3 chen2 ， ru2 jin1 er2 hou4 jun1 kan4 qu3 。

## 注释

## 译文

## 赏析
