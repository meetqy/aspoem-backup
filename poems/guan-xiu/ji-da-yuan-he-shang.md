---
id: guan-xiu-ji-da-yuan-he-shang
title: 寄大願和尚
titlePinyin: ji4 da4 yuan4 he2 shang4
titleSlug: ji-da-yuan-he-shang
author: 貫休
authorPinyin: guan4 xiu1
authorSlug: guan-xiu
dynasty: 唐
dynastyPinyin: tang2
dynastySlug: tang
tags: []
---

## 正文

- 道朗居太山，達磨住熊耳。
- 手擎清涼月，靈光溢天地。
- 盡騎金師子，去世久已矣。
- 吾師隱廬岳，外念全刳削。
- 擲孔聖之日月，相空王之橐籥。
- 曾升麟德殿，譚無著。
- 賜衣三銖讓不著，唯思紅泉白石閣。
- 因隨裴楷離京索，邇來便止於匡霍。
- 瀑布千尋噴冷煙，旃檀一枝翹瘦鶴。
- 峴首故人清信在，千書萬書取不諾。
- 微人昔爲門下人，扣玄佩惠無邊垠。
- 自憐亦是師子子，未逾三載能嚬呻。
- 一從散席歸寧後，溪寺更有誰相親。
- 青山古木入白浪，赤松道士爲東鄰。
- 焚香西望情何極，不及曇詵淚空滴。
- 桐江太守社中人，還送郄超米千石。
- 寶書遽掩修章句，萬里空函亦何益。
- 終須一替辟虵人，未解融神出空寂。

## 拼音

- dao4 lang3 ju1 tai4 shan1 ， da2 mo2 zhu4 xiong2 er3 。
- shou3 qing2 qing1 liang2 yue4 ， ling2 guang1 yi4 tian1 di4 。
- jin4 qi2 jin1 shi1 zi3 ， qu4 shi4 jiu3 yi3 yi3 。
- wu2 shi1 yin3 lu2 yue4 ， wai4 nian4 quan2 ku1 xiao1 。
- zhi4 kong3 sheng4 zhi1 ri4 yue4 ， xiang1 kong1 wang2 zhi1 tuo2 yue4 。
- ceng2 sheng1 lin2 de2 dian4 ， tan2 wu2 zhu4 。
- ci4 yi1 san1 zhu1 rang4 bu2 zhu4 ， wei2 si1 hong2 quan2 bai2 shi2 ge2 。
- yin1 sui2 pei2 kai3 li2 jing1 suo3 ， er3 lai2 bian4 zhi3 wu1 kuang1 huo4 。
- pu4 bu4 qian1 xun2 pen1 leng3 yan1 ， zhan1 tan2 yi4 zhi1 qiao2 shou4 he4 。
- xian4 shou3 gu4 ren2 qing1 xin4 zai4 ， qian1 shu1 wan4 shu1 qu3 bu2 nuo4 。
- wei1 ren2 xi1 wei2 men2 xia4 ren2 ， kou4 xuan2 pei4 hui4 wu2 bian1 yin2 。
- zi4 lian2 yi4 shi4 shi1 zi3 zi3 ， wei4 yu2 san1 zai4 neng2 pin2 shen1 。
- yi4 cong2 san4 xi2 gui1 ning2 hou4 ， xi1 si4 geng4 you3 shui2 xiang1 qin1 。
- qing1 shan1 gu3 mu4 ru4 bai2 lang4 ， chi4 song1 dao4 shi0 wei2 dong1 lin2 。
- fen2 xiang1 xi1 wang4 qing2 he2 ji2 ， bu4 ji2 tan2 shen1 lei4 kong1 di1 。
- tong2 jiang1 tai4 shou3 she4 zhong1 ren2 ， huan2 song4 xi4 chao1 mi3 qian1 shi2 。
- bao3 shu1 ju4 yan3 xiu1 zhang1 ju4 ， wan4 li3 kong1 han2 yi4 he2 yi4 。
- zhong1 xu1 yi2 ti4 pi4 she2 ren2 ， wei4 jie3 rong2 shen2 chu1 kong1 ji4 。

## 注释

## 译文

## 赏析
