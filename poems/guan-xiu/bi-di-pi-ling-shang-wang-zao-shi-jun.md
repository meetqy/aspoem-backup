---
id: guan-xiu-bi-di-pi-ling-shang-wang-zao-shi-jun
title: 避地毘陵上王慥使君
titlePinyin: bi4 di4 pi2 ling2 shang4 wang2 zao4 shi3 jun1
titleSlug: bi-di-pi-ling-shang-wang-zao-shi-jun
author: 貫休
authorPinyin: guan4 xiu1
authorSlug: guan-xiu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 至理至昭昭，心通即不遙。
- 聖威無遠近，吾道太孤標。
- 辛苦蘇氓俗，端貞荅盛朝。
- 氣高吞海岳，貧甚似漁樵。
- 庾亮風流澹，劉寬政事超。
- 清須遭貴遇，隱已被誰招。
- 栗塢修禪寺，仙香寄石橋。
- 風雷巡稼穡，魚鳥合歌謠。
- 視事私終殺，憂民態亦彫。
- 道高無不及，恩甚固難消。
- 大寇山難隔，孤城數合燒。
- 烽煙終日起，湯沐用心燋。
- 勇義排千陣，誅鋤擬一朝。
- 誓盟違日月，旌斾過寒潮。
- 古驛江雲入，荒宮海雨飄。
- 仙松添瘦碧，天驥減豐臕。
- 似在陳兼衛，終爲宋與姚。
- 已觀雲似鹿，即報首皆梟。
- 盡願迴清鏡，重希在此條。
- 應憐千萬戶，禱祝向唐堯。

## 拼音

- zhi4 li3 zhi4 zhao1 zhao1 ， xin1 tong1 ji2 bu4 yao2 。
- sheng4 wei1 wu2 yuan3 jin4 ， wu2 dao4 tai4 gu1 biao1 。
- xin1 ku3 su1 mang2 su2 ， duan1 zhen1 da2 sheng4 chao2 。
- qi4 gao1 tun1 hai3 yue4 ， pin2 shen4 si4 yu2 qiao2 。
- yu3 liang4 feng1 liu2 dan4 ， liu2 kuan1 zheng4 shi4 chao1 。
- qing1 xu1 zao1 gui4 yu4 ， yin3 yi3 bei4 shui2 zhao1 。
- li4 wu4 xiu1 shan4 si4 ， xian1 xiang1 ji4 shi2 qiao2 。
- feng1 lei2 xun2 jia4 se4 ， yu2 niao3 he2 ge1 yao2 。
- shi4 shi4 si1 zhong1 sha1 ， you1 min2 tai4 yi4 diao1 。
- dao4 gao1 wu2 bu4 ji2 ， en1 shen4 gu4 nan2 xiao1 。
- da4 kou4 shan1 nan2 ge2 ， gu1 cheng2 shu4 he2 shao1 。
- feng1 yan1 zhong1 ri4 qi3 ， tang1 mu4 yong4 xin1 jiao1 。
- yong3 yi4 pai2 qian1 zhen4 ， zhu1 chu2 ni3 yi4 zhao1 。
- shi4 meng2 wei2 ri4 yue4 ， jing1 pei4 guo4 han2 chao2 。
- gu3 yi4 jiang1 yun2 ru4 ， huang1 gong1 hai3 yu3 piao1 。
- xian1 song1 tian1 shou4 bi4 ， tian1 ji4 jian3 feng1 biao1 。
- si4 zai4 chen2 jian1 wei4 ， zhong1 wei2 song4 yu3 yao2 。
- yi3 guan1 yun2 si4 lu4 ， ji2 bao4 shou3 jie1 xiao1 。
- jin4 yuan4 hui2 qing1 jing4 ， zhong4 xi1 zai4 ci3 tiao2 。
- ying1 lian2 qian1 wan4 hu4 ， dao3 zhu4 xiang4 tang2 yao2 。

## 注释

## 译文

## 赏析
