---
id: guan-xiu-gu-yi-jiu-shou
title: 古意九首
titlePinyin: gu3 yi4 jiu3 shou3
titleSlug: gu-yi-jiu-shou
author: 貫休
authorPinyin: guan4 xiu1
authorSlug: guan-xiu
dynasty: 唐
dynastyPinyin: tang2
dynastySlug: tang
tags: []
---

## 正文

- 一雨火雲盡，閉門心冥冥。蘭花與芙蓉，滿院同芳馨。
- 佳人天一涯，好鳥何嚶嚶。我有雙白璧，不羨于虞卿。
- 我有徑寸珠，別是天地精。玩之室生白，瀟灑身安輕。
- 只應天上人，見我雙眼明。
- 陽烏爍萬物，草木懷春恩。茫茫塵土飛，培壅名利根。
- 我本是蓑笠，幼知天子尊。學為毛氏詩，亦多直致言。
- 不慕需臑類，附勢同崩奔。唯尋桃李蹊，去去長者門。
- 美人如游龍，被服金鴛鴦。手把古刀尺，在彼白玉堂。
- 文章深掣曳，珂佩鳴丁當。好風吹桃花，片片落銀床。
- 何妨學羽翰，遠逐朱鳥翔。
- 乾坤有清氣，散入詩人脾。聖賢遺清風，不在惡木枝。
- 千人萬人中，一人兩人知。憶在東溪日，花開葉落時。
- 幾擬以黃金，鑄作鐘子期。
- 莫輕白雲白，不與風雨會。莫見守羊兒，或是初平輩。
- 人生非日月，光輝豈常在。一榮與一辱，古今常相對。
- 君不見於公門，子孫好冠蓋。
- 古交如真金，百煉色不回。今交如暴流，倏忽生塵埃。
- 我願君子氣，散為青松栽。我恐荊棘花，只為小人開。
- 傷心複傷心，吟上高高臺。
- 常思謝康樂，文章有神力。是何清風清，凜然似相識。
- 一種為頑嚚，得作翻經石。一種為枯槁，得作登山屐。
- 永嘉為郡後，山水添鮮碧。何當學羽翰，一去觀遺跡。
- 常思李太白，仙筆驅造化。玄宗致之七寶床，
- 紫皇殿前五色麟，忽然掣斷黃金鎖。五湖大浪如銀山，
- 甯知江邊墳，不是猶醉臥。
- 憶在山中時，丹桂花葳蕤。紅泉浸瑤草，白日生華滋。
- 箬屋開地爐，翠牆掛藤衣。看經竹窗邊，白猿三兩枝。
- 東峰有老人，眼碧頭骨奇。種薤煮白石，旨趣如嬰兒。
- 月上來打門，月落方始歸。授我微妙訣，恬澹無所為。
- 別來六七年，只恐白日飛。

## 拼音

- yi4 yu3 huo3 yun2 jin4 ， bi4 men2 xin1 ming2 ming2 。 lan2 hua1 yu3 fu2 rong2 ， man3 yuan4 tong2 fang1 xin1 。
- jia1 ren2 tian1 yi4 ya2 ， hao3 niao3 he2 ying1 ying1 。 wo3 you3 shuang1 bai2 bi4 ， bu2 xian4 yu2 yu2 qing1 。
- wo3 you3 jing4 cun4 zhu1 ， bie2 shi4 tian1 di4 jing1 。 wan2 zhi1 shi4 sheng1 bai2 ， xiao1 sa3 shen1 an1 qing1 。
- zhi1 ying1 tian1 shang4 ren2 ， jian4 wo3 shuang1 yan3 ming2 。
- yang2 wu1 shuo4 wan4 wu4 ， cao3 mu4 huai2 chun1 en1 。 mang2 mang2 chen2 tu3 fei1 ， pei2 yong1 ming2 li4 gen1 。
- wo3 ben3 shi4 suo1 li4 ， you4 zhi1 tian1 zi3 zun1 。 xue2 wei2 mao2 shi4 shi1 ， yi4 duo1 zhi2 zhi4 yan2 。
- bu2 mu4 xu1 nao4 lei4 ， fu4 shi4 tong2 beng1 ben1 。 wei2 xun2 tao2 li3 qi1 ， qu4 qu4 chang2 zhe3 men2 。
- mei3 ren2 ru2 you2 long2 ， bei4 fu2 jin1 yuan1 yang1 。 shou3 ba3 gu3 dao1 chi3 ， zai4 bi3 bai2 yu4 tang2 。
- wen2 zhang1 shen1 che4 ye4 ， ke1 pei4 ming2 ding1 dang1 。 hao3 feng1 chui1 tao2 hua1 ， pian4 pian4 luo4 yin2 chuang2 。
- he2 fang2 xue2 yu3 han4 ， yuan3 zhu2 zhu1 niao3 xiang2 。
- qian2 kun1 you3 qing1 qi4 ， san4 ru4 shi1 ren2 pi2 。 sheng4 xian2 yi2 qing1 feng1 ， bu2 zai4 e4 mu4 zhi1 。
- qian1 ren2 wan4 ren2 zhong1 ， yi4 ren2 liang3 ren2 zhi1 。 yi4 zai4 dong1 xi1 ri4 ， hua1 kai1 ye4 luo4 shi2 。
- ji1 ni3 yi3 huang2 jin1 ， zhu4 zuo4 zhong1 zi3 qi1 。
- mo4 qing1 bai2 yun2 bai2 ， bu4 yu3 feng1 yu3 hui4 。 mo4 jian4 shou3 yang2 er2 ， huo4 shi4 chu1 ping2 bei4 。
- ren2 sheng1 fei1 ri4 yue4 ， guang1 hui1 qi3 chang2 zai4 。 yi4 rong2 yu3 yi4 ru3 ， gu3 jin1 chang2 xiang1 dui4 。
- jun1 bu2 jian4 wu1 gong1 men2 ， zi3 sun1 hao3 guan1 gai4 。
- gu3 jiao1 ru2 zhen1 jin1 ， bai3 lian4 se4 bu4 hui2 。 jin1 jiao1 ru2 bao4 liu2 ， shu1 hu1 sheng1 chen2 ai1 。
- wo3 yuan4 jun1 zi3 qi4 ， san4 wei2 qing1 song1 zai1 。 wo3 kong3 jing1 ji2 hua1 ， zhi1 wei2 xiao3 ren2 kai1 。
- shang1 xin1 fu4 shang1 xin1 ， yin2 shang4 gao1 gao1 tai2 。
- chang2 si1 xie4 kang1 le4 ， wen2 zhang1 you3 shen2 li4 。 shi4 he2 qing1 feng1 qing1 ， lin3 ran2 si4 xiang1 shi2 。
- yi4 zhong3 wei2 wan2 yin2 ， de2 zuo4 fan1 jing1 shi2 。 yi4 zhong3 wei2 ku1 gao3 ， de2 zuo4 deng1 shan1 ji1 。
- yong3 jia1 wei2 jun4 hou4 ， shan1 shui3 tian1 xian1 bi4 。 he2 dang1 xue2 yu3 han4 ， yi2 qu4 guan1 yi2 ji4 。
- chang2 si1 li3 tai4 bai2 ， xian1 bi3 qu1 zao4 hua4 。 xuan2 zong1 zhi4 zhi1 qi1 bao3 chuang2 ，
- zi3 huang2 dian4 qian2 wu3 se4 lin2 ， hu1 ran2 che4 duan4 huang2 jin1 suo3 。 wu3 hu2 da4 lang4 ru2 yin2 shan1 ，
- ning2 zhi1 jiang1 bian1 fen2 ， bu2 shi4 you2 zui4 wo4 。
- yi4 zai4 shan1 zhong1 shi2 ， dan1 gui4 hua1 wei1 rui2 。 hong2 quan2 jin4 yao2 cao3 ， bai2 ri4 sheng1 hua2 zi1 。
- ruo4 wu1 kai1 di4 lu2 ， cui4 qiang2 gua4 teng2 yi1 。 kan4 jing1 zhu2 chuang1 bian1 ， bai2 yuan2 san1 liang3 zhi1 。
- dong1 feng1 you3 lao3 ren2 ， yan3 bi4 tou2 gu3 qi2 。 zhong3 xie4 zhu3 bai2 shi2 ， zhi3 qu4 ru2 ying1 er2 。
- yue4 shang4 lai2 da3 men2 ， yue4 luo4 fang1 shi3 gui1 。 shou4 wo3 wei1 miao4 jue2 ， tian2 dan4 wu2 suo3 wei2 。
- bie2 lai2 liu4 qi1 nian2 ， zhi3 kong3 bai2 ri4 fei1 。

## 注释

## 译文

## 赏析
