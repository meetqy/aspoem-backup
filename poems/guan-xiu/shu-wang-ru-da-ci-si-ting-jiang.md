---
id: guan-xiu-shu-wang-ru-da-ci-si-ting-jiang
title: 蜀王入大慈寺聽講
titlePinyin: shu3 wang2 ru4 da4 ci2 si4 ting1 jiang3
titleSlug: shu-wang-ru-da-ci-si-ting-jiang
author: 貫休
authorPinyin: guan4 xiu1
authorSlug: guan-xiu
dynasty: 唐
dynastyPinyin: tang2
dynastySlug: tang
tags: []
---

## 正文

- 玉節金珂響似雷，水晶宮殿步裴回。
- 祗緣支遁談經妙，所以許詢都講來。
- 帝釋鏡中遙仰止，魔軍殿上動崔巍。
- 千重香擁龍鱗立，五種風生錦繡開。
- 寬似大溟生日月，秀如四岳出塵埃。
- 一條紫氣隨高步，九色仙花落古臺。
- 謝太傅須同八凱，姚梁公可並三台。
- 登樓喜色禾將熟，望國誠明首不迴。
- 駕馭英雄如赤子，雌黃賢哲貢瓊瑰。
- 六條消息心常苦，一劒晶熒敵盡摧。
- 木鐸聲中天降福，景星光裏地無災。
- 百千民擁聽經座，始見重天社稷才。

## 拼音

- yu4 jie2 jin1 ke1 xiang3 si4 lei2 ， shui3 jing1 gong1 dian4 bu4 pei2 hui2 。
- zhi1 yuan2 zhi1 dun4 tan2 jing1 miao4 ， suo3 yi3 xu1 xun2 dou1 jiang3 lai2 。
- di4 shi4 jing4 zhong1 yao2 yang3 zhi3 ， mo2 jun1 dian4 shang4 dong4 cui1 wei1 。
- qian1 chong2 xiang1 yong1 long2 lin2 li4 ， wu3 zhong3 feng1 sheng1 jin3 xiu4 kai1 。
- kuan1 si4 da4 ming2 sheng1 ri4 yue4 ， xiu4 ru2 si4 yue4 chu1 chen2 ai1 。
- yi4 tiao2 zi3 qi4 sui2 gao1 bu4 ， jiu3 se4 xian1 hua1 luo4 gu3 tai2 。
- xie4 tai4 fu4 xu1 tong2 ba1 kai3 ， yao2 liang2 gong1 ke3 bing4 san1 tai2 。
- deng1 lou2 xi3 se4 he2 jiang1 shu2 ， wang4 guo2 cheng2 ming2 shou3 bu4 hui2 。
- jia4 yu4 ying1 xiong2 ru2 chi4 zi3 ， ci2 huang2 xian2 zhe2 gong4 qiong2 gui1 。
- liu4 tiao2 xiao1 xi0 xin1 chang2 ku3 ， yi2 jian4 jing1 ying2 di2 jin4 cui1 。
- mu4 duo2 sheng1 zhong1 tian1 jiang4 fu2 ， jing3 xing1 guang1 li3 di4 wu2 zai1 。
- bai3 qian1 min2 yong1 ting1 jing1 zuo4 ， shi3 jian4 zhong4 tian1 she4 ji4 cai2 。

## 注释

## 译文

## 赏析
