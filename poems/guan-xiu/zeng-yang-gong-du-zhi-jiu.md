---
id: guan-xiu-zeng-yang-gong-du-zhi-jiu
title: 贈楊公杜之舅
titlePinyin: zeng4 yang2 gong1 du4 zhi1 jiu4
titleSlug: zeng-yang-gong-du-zhi-jiu
author: 貫休
authorPinyin: guan4 xiu1
authorSlug: guan-xiu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 分盡君憂一不遺，鳳書徵入萬民悲。
- 風雲終日如相逐，雨露前程即可知。
- 畫舸還盛江革石，秋山又看謝安棊。
- 談諧盡是經邦術，頭角由來出世姿。
- 天地事須歸橐籥，文章誰得到罘罳。
- 扣舷傍島清吟健，問俗看漁晚泊遲。
- 霞影滿江搖枕簟，鳥行和月下漣漪。
- 周秦漢魏書書在，麟鳳龜龍步步隨。
- 金殿恩波將浩浩，圭峯意緒謾孜孜。
- 郡中條令春常在，境外謌謠美更奇。
- 道者藥罏留要妙，林僧禪偈寄相思。
- 王楊盧駱真何者，房杜蕭張更是誰。
- 應念衢民千萬戶，家家皆置一生祠。

## 拼音

- fen1 jin4 jun1 you1 yi2 bu4 yi2 ， feng4 shu1 zhi3 ru4 wan4 min2 bei1 。
- feng1 yun2 zhong1 ri4 ru2 xiang1 zhu2 ， yu3 lu4 qian2 cheng2 ji2 ke3 zhi1 。
- hua4 ge3 huan2 sheng4 jiang1 ge2 shi2 ， qiu1 shan1 you4 kan4 xie4 an1 qi2 。
- tan2 xie2 jin4 shi4 jing1 bang1 shu4 ， tou2 jiao3 you2 lai2 chu1 shi4 zi1 。
- tian1 di4 shi4 xu1 gui1 tuo2 yue4 ， wen2 zhang1 shui2 de2 dao4 fu2 si1 。
- kou4 xian2 bang4 dao3 qing1 yin2 jian4 ， wen4 su2 kan4 yu2 wan3 bo2 chi2 。
- xia2 ying3 man3 jiang1 yao2 zhen3 dian4 ， niao3 xing2 he2 yue4 xia4 lian2 yi1 。
- zhou1 qin2 han4 wei4 shu1 shu1 zai4 ， lin2 feng4 gui1 long2 bu4 bu4 sui2 。
- jin1 dian4 en1 bo1 jiang1 hao4 hao4 ， gui1 feng1 yi4 xu4 man2 zi1 zi1 。
- jun4 zhong1 tiao2 ling4 chun1 chang2 zai4 ， jing4 wai4 ge1 yao2 mei3 geng4 qi2 。
- dao4 zhe3 yao4 lu2 liu2 yao4 miao4 ， lin2 seng1 shan4 ji4 ji4 xiang1 si1 。
- wang2 yang2 lu2 luo4 zhen1 he2 zhe3 ， fang2 du4 xiao1 zhang1 geng4 shi4 shui2 。
- ying1 nian4 qu2 min2 qian1 wan4 hu4 ， jia1 jia1 jie1 zhi4 yi4 sheng1 ci2 。

## 注释

## 译文

## 赏析
