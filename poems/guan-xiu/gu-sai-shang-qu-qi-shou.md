---
id: guan-xiu-gu-sai-shang-qu-qi-shou
title: 古塞上曲七首
titlePinyin: gu3 sai4 shang4 qu3 qi1 shou3
titleSlug: gu-sai-shang-qu-qi-shou
author: 貫休
authorPinyin: guan4 xiu1
authorSlug: guan-xiu
dynasty: 唐
dynastyPinyin: tang2
dynastySlug: tang
tags: []
---

## 正文

- 幽並兒百萬，百戰未曾輸。蕃界已深入，將軍仍遠圖。
- 月明風拔帳，磧暗鬼騎狐。但有東歸日，甘從筋力枯。
- 中軍殺白馬，白日祭蒼蒼。號變旗幡亂，鼙幹草木黃。
- 朔雲含凍雨，枯骨放妖光。故國今何處，參差近鬼方。
- 白雁兼羌笛，幾年垂淚聽。陰風吹殺氣，永日在青冥。
- 遠戍秋添將，邊烽夜雜星。嫖姚頭半白，猶自看兵經。
- 久雨始無塵，邊聲四散聞。浸河荒寨柱，吹角白頭軍。
- 戰馬齕腥草，烏鳶識陣雲。征人心力盡，枯骨更遭焚。
- 帳幕侵奚界，憑陵未可涯。擒生行別路，尋箭向平沙。
- 赤落蒲桃葉，香微甘草花。不堪登隴望，白日又西斜。
- 地角天涯外，人號鬼哭邊。大河流敗卒，寒日下蒼煙。
- 殺氣諸蕃動，軍書一箭傳。將軍莫惆悵，高處是燕然。
- 山接胡奴水，河連勃勃城。數州今已伏，此命豈堪輕。
- 磧吼旄頭落，風乾刁鬥清。因嗟李陵苦，只得沒蕃名。

## 拼音

- you1 bing4 er2 bai3 wan4 ， bai3 zhan4 wei4 ceng2 shu1 。 fan1 jie4 yi3 shen1 ru4 ， jiang1 jun1 reng2 yuan3 tu2 。
- yue4 ming2 feng1 ba2 zhang4 ， qi4 an4 gui3 qi2 hu2 。 dan4 you3 dong1 gui1 ri4 ， gan1 cong2 jin1 li4 ku1 。
- zhong1 jun1 sha1 bai2 ma3 ， bai2 ri4 ji4 cang1 cang1 。 hao4 bian4 qi2 fan1 luan4 ， pi2 gan4 cao3 mu4 huang2 。
- shuo4 yun2 han2 dong4 yu3 ， ku1 gu3 fang4 yao1 guang1 。 gu4 guo2 jin1 he2 chu3 ， can1 cha4 jin4 gui3 fang1 。
- bai2 yan4 jian1 qiang1 di2 ， ji1 nian2 chui2 lei4 ting1 。 yin1 feng1 chui1 sha1 qi4 ， yong3 ri4 zai4 qing1 ming2 。
- yuan3 shu4 qiu1 tian1 jiang1 ， bian1 feng1 ye4 za2 xing1 。 piao2 yao2 tou2 ban4 bai2 ， you2 zi4 kan4 bing1 jing1 。
- jiu3 yu3 shi3 wu2 chen2 ， bian1 sheng1 si4 san4 wen2 。 jin4 he2 huang1 zhai4 zhu4 ， chui1 jiao3 bai2 tou2 jun1 。
- zhan4 ma3 he2 xing1 cao3 ， wu1 yuan1 shi2 zhen4 yun2 。 zheng1 ren2 xin1 li4 jin4 ， ku1 gu3 geng4 zao1 fen2 。
- zhang4 mu4 qin1 xi1 jie4 ， ping2 ling2 wei4 ke3 ya2 。 qin2 sheng1 xing2 bie2 lu4 ， xun2 jian4 xiang4 ping2 sha1 。
- chi4 luo4 pu2 tao2 ye4 ， xiang1 wei1 gan1 cao3 hua1 。 bu4 kan1 deng1 long3 wang4 ， bai2 ri4 you4 xi1 xie2 。
- di4 jiao3 tian1 ya2 wai4 ， ren2 hao4 gui3 ku1 bian1 。 da4 he2 liu2 bai4 zu2 ， han2 ri4 xia4 cang1 yan1 。
- sha1 qi4 zhu1 fan1 dong4 ， jun1 shu1 yi2 jian4 chuan2 。 jiang1 jun1 mo4 chou2 chang4 ， gao1 chu3 shi4 yan4 ran2 。
- shan1 jie1 hu2 nu2 shui3 ， he2 lian2 bo2 bo2 cheng2 。 shu4 zhou1 jin1 yi3 fu2 ， ci3 ming4 qi3 kan1 qing1 。
- qi4 hou3 mao2 tou2 luo4 ， feng1 qian2 diao1 dou4 qing1 。 yin1 jie1 li3 ling2 ku3 ， zhi3 de2 mei2 fan1 ming2 。

## 注释

## 译文

## 赏析
