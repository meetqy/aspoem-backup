---
id: guan-xiu-he-zheng-shi-jun
title: 賀鄭使君
titlePinyin: he4 zheng4 shi3 jun1
titleSlug: he-zheng-shi-jun
author: 貫休
authorPinyin: guan4 xiu1
authorSlug: guan-xiu
dynasty: 唐
dynastyPinyin: tang2
dynastySlug: tang
tags: []
---

## 正文

- 三衢蜂蠆陷城池，八詠龍韜整武貔。
- 纔諭危亡書半幅，便思父母淚雙垂。
- 戈收甲束投仁境，汗浹魂飄拜虎旗。
- 死地再生知德重，精兵連譀覺山移。
- 人和美叶禎祥出，陣善深爲典教推。
- 仗信輸誠方始是，執俘折馘欲何爲。
- 清威嚴令無纖𡏖，長路深山不拾遺。
- 七邑恩波歌浩渺，一方雲物自鮮奇。
- 天文仰視同諸掌，劒術無前更數誰。
- 戰馬閑眠汀草遠，秋鼙乾揭岳霞隳。
- 義爲土地精靈伏，仁作金湯鐵石卑。
- 龔遂劉寬同煦嫗，張飛關羽太驅馳。
- 笙歌席上偏憐客，刀劒林中亦念詩。
- 縠渚美爲長飲水，金山高作受降碑。
- 時猶草草秋方盡，陳是堂堂孰敢窺。
- 寵渥豈唯分節鉞，勳庸須勒上鍾彝。
- 神資天贊誰堪比，名遂功成自不知。
- 捲箔倚闌雲欲雪，擁罏傾榼酒如飴。
- 扶堯社稷常憂老，到郭汾陽亦未遲。
- 釋子沾恩無以報，只將葑菲賀階墀。

## 拼音

- san1 qu2 feng1 chai4 xian4 cheng2 chi2 ， ba1 yong3 long2 tao1 zheng3 wu3 pi2 。
- cai2 yu4 wei1 wang2 shu1 ban4 fu2 ， bian4 si1 fu4 mu3 lei4 shuang1 chui2 。
- ge1 shou1 jia3 shu4 tou2 ren2 jing4 ， han4 jia1 hun2 piao1 bai4 hu3 qi2 。
- si3 di4 zai4 sheng1 zhi1 de2 zhong4 ， jing1 bing1 lian2 han4 jue2 shan1 yi2 。
- ren2 he2 mei3 ye4 zhen1 xiang2 chu1 ， zhen4 shan4 shen1 wei2 dian3 jiao4 tui1 。
- zhang4 xin4 shu1 cheng2 fang1 shi3 shi4 ， zhi2 fu2 zhe2 guo2 yu4 he2 wei2 。
- qing1 wei1 yan2 ling4 wu2 xian1 𡏖， chang2 lu4 shen1 shan1 bu4 shi2 yi2 。
- qi1 yi4 en1 bo1 ge1 hao4 miao3 ， yi4 fang1 yun2 wu4 zi4 xian1 qi2 。
- tian1 wen2 yang3 shi4 tong2 zhu1 zhang3 ， jian4 shu4 wu2 qian2 geng4 shu4 shui2 。
- zhan4 ma3 xian2 mian2 ting1 cao3 yuan3 ， qiu1 pi2 qian2 jie1 yue4 xia2 hui1 。
- yi4 wei2 tu3 di4 jing1 ling2 fu2 ， ren2 zuo4 jin1 tang1 tie3 shi2 bei1 。
- gong1 sui4 liu2 kuan1 tong2 xu4 yu4 ， zhang1 fei1 guan1 yu3 tai4 qu1 chi2 。
- sheng1 ge1 xi2 shang4 pian1 lian2 ke4 ， dao1 jian4 lin2 zhong1 yi4 nian4 shi1 。
- hu2 zhu3 mei3 wei2 chang2 yin3 shui3 ， jin1 shan1 gao1 zuo4 shou4 jiang4 bei1 。
- shi2 you2 cao3 cao3 qiu1 fang1 jin4 ， chen2 shi4 tang2 tang2 shu2 gan3 kui1 。
- chong3 wo4 qi3 wei2 fen1 jie2 yue4 ， xun1 yong1 xu1 le4 shang4 zhong1 yi2 。
- shen2 zi1 tian1 zan4 shui2 kan1 bi3 ， ming2 sui4 gong1 cheng2 zi4 bu4 zhi1 。
- juan3 bo2 yi3 lan2 yun2 yu4 xue3 ， yong1 lu2 qing1 ke1 jiu3 ru2 yi2 。
- fu2 yao2 she4 ji4 chang2 you1 lao3 ， dao4 guo1 fen2 yang2 yi4 wei4 chi2 。
- shi4 zi3 zhan1 en1 wu2 yi3 bao4 ， zhi1 jiang1 feng1 fei1 he4 jie1 chi2 。

## 注释

## 译文

## 赏析
