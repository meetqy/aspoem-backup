---
id: guan-xiu-he-yang-shi-jun-you-chi-song-shan
title: 和楊使君遊赤松山
titlePinyin: he2 yang2 shi3 jun1 you2 chi4 song1 shan1
titleSlug: he-yang-shi-jun-you-chi-song-shan
author: 貫休
authorPinyin: guan4 xiu1
authorSlug: guan-xiu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 爲郡三星無一事，龔黃意外扳喬松。
- 日邊揚歷不爭路，雲外苔蘚須留蹤。
- 溪月未落漏滴滴，隼旟已入山重重。
- 捫蘿蓋輸山屐伴，駐斾不見朝霞濃。
- 乳猨劇黠掛險樹，露木翠脆生諸峰。
- 初平謝公道非遠，黯然物外心相逢。
- 石羊依稀齕瑤草，桃花彷彿開仙宮。
- 終當歸補吾君衮，好山好水那相容。

## 拼音

- wei2 jun4 san1 xing1 wu2 yi2 shi4 ， gong1 huang2 yi4 wai4 ban1 qiao2 song1 。
- ri4 bian1 yang2 li4 bu4 zheng1 lu4 ， yun2 wai4 tai2 xian3 xu1 liu2 zong1 。
- xi1 yue4 wei4 luo4 lou4 di1 di1 ， sun3 yu2 yi3 ru4 shan1 chong2 chong2 。
- men2 luo2 gai4 shu1 shan1 ji1 ban4 ， zhu4 pei4 bu2 jian4 zhao1 xia2 nong2 。
- ru3 yuan2 ju4 xia2 gua4 xian3 shu4 ， lu4 mu4 cui4 cui4 sheng1 zhu1 feng1 。
- chu1 ping2 xie4 gong1 dao4 fei1 yuan3 ， an4 ran2 wu4 wai4 xin1 xiang1 feng2 。
- shi2 yang2 yi1 xi1 he2 yao2 cao3 ， tao2 hua1 pang2 fu2 kai1 xian1 gong1 。
- zhong1 dang1 gui1 bu3 wu2 jun1 gun3 ， hao3 shan1 hao3 shui3 na4 xiang1 rong2 。

## 注释

## 译文

## 赏析
