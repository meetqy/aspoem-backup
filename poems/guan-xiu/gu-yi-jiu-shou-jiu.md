---
id: guan-xiu-gu-yi-jiu-shou-jiu
title: 古意九首 九
titlePinyin: gu3 yi4 jiu3 shou3   jiu3
titleSlug: gu-yi-jiu-shou-jiu
author: 貫休
authorPinyin: guan4 xiu1
authorSlug: guan-xiu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 憶在山中時，丹桂花葳蕤。
- 紅泉浸瑤草，白日生華滋。
- 箬屋開地鑪，翠墻挂藤衣。
- 看經竹窗邊，白猨三兩枝。
- 東峰有老人，眼碧頭骨奇。
- 種薤煮白石，旨趣如嬰兒。
- 月上來打門，月落方始歸。
- 授我微妙訣，恬澹無所爲。
- 別來六七年，只恐白日飛。

## 拼音

- yi4 zai4 shan1 zhong1 shi2 ， dan1 gui4 hua1 wei1 rui2 。
- hong2 quan2 jin4 yao2 cao3 ， bai2 ri4 sheng1 hua2 zi1 。
- ruo4 wu1 kai1 di4 lu2 ， cui4 qiang2 gua4 teng2 yi1 。
- kan4 jing1 zhu2 chuang1 bian1 ， bai2 yuan2 san1 liang3 zhi1 。
- dong1 feng1 you3 lao3 ren2 ， yan3 bi4 tou2 gu3 qi2 。
- zhong3 xie4 zhu3 bai2 shi2 ， zhi3 qu4 ru2 ying1 er2 。
- yue4 shang4 lai2 da3 men2 ， yue4 luo4 fang1 shi3 gui1 。
- shou4 wo3 wei1 miao4 jue2 ， tian2 dan4 wu2 suo3 wei2 。
- bie2 lai2 liu4 qi1 nian2 ， zhi3 kong3 bai2 ri4 fei1 。

## 注释

## 译文

## 赏析
