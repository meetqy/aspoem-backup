---
id: guan-xiu-gu-sai-xia-qu-qi-shou
title: 古塞下曲七首
titlePinyin: gu3 sai4 xia4 qu3 qi1 shou3
titleSlug: gu-sai-xia-qu-qi-shou
author: 貫休
authorPinyin: guan4 xiu1
authorSlug: guan-xiu
dynasty: 唐
dynastyPinyin: tang2
dynastySlug: tang
tags: []
---

## 正文

- 下營依遁甲，分帥把河隍。地使人心惡，風吹旗焰荒。
- 搜山得探卒，放火獵黃羊。唯有南飛雁，聲聲斷客腸。
- 歸去是何年，山連邏逤川。蒼黃曾戰地，空闊養雕天。
- 旗插蒸沙堡，槍擔卓槊泉。蕭條寒日落，號令徹窮邊。
- 虜寇日相持，如龍馬不肥。突圍金甲破，趁賊鐵槍飛。
- 漢月堂堂上，胡雲慘慘微。黃河冰已合，猶未送征衣。
- 南北惟堪恨，東西實可嗟。常飛侵夏雪，何處有人家。
- 風刮陰山薄，河推大岸斜。只應寒夜夢，時見故園花。
- 不是將軍勇，胡兵豈易當。雨曾淋火陣，箭又中金瘡。
- 鐵嶺全無土，豺群亦有狼。因思無戰日，天子是陶唐。
- 榆葉飄蕭盡，關防烽寨重。寒來知馬疾，戰後覺人凶。
- 燒逐飛蓬死，沙生毒霧濃。誰能奏明主，功業已堪封。
- 萬戰千征地，蒼茫古塞門。陰兵為客祟，惡酒發刀痕。
- 風落昆侖石，河崩苜蓿根。將軍更移帳，日日近西蕃。

## 拼音

- xia4 ying2 yi1 dun4 jia3 ， fen1 shuai4 ba3 he2 huang2 。 di4 shi3 ren2 xin1 e4 ， feng1 chui1 qi2 yan4 huang1 。
- sou1 shan1 de2 tan4 zu2 ， fang4 huo3 lie4 huang2 yang2 。 wei2 you3 nan2 fei1 yan4 ， sheng1 sheng1 duan4 ke4 chang2 。
- gui1 qu4 shi4 he2 nian2 ， shan1 lian2 luo2 suo4 chuan1 。 cang1 huang2 ceng2 zhan4 di4 ， kong1 kuo4 yang3 diao1 tian1 。
- qi2 cha1 zheng1 sha1 bao3 ， qiang1 dan1 zhuo2 shuo4 quan2 。 xiao1 tiao2 han2 ri4 luo4 ， hao4 ling4 che4 qiong2 bian1 。
- lu3 kou4 ri4 xiang1 chi2 ， ru2 long2 ma3 bu4 fei2 。 tu1 wei2 jin1 jia3 po4 ， chen4 zei2 tie3 qiang1 fei1 。
- han4 yue4 tang2 tang2 shang4 ， hu2 yun2 can3 can3 wei1 。 huang2 he2 bing1 yi3 he2 ， you2 wei4 song4 zheng1 yi1 。
- nan2 bei3 wei2 kan1 hen4 ， dong1 xi1 shi2 ke3 jie1 。 chang2 fei1 qin1 xia4 xue3 ， he2 chu3 you3 ren2 jia1 。
- feng1 gua1 yin1 shan1 bao2 ， he2 tui1 da4 an4 xie2 。 zhi1 ying1 han2 ye4 meng4 ， shi2 jian4 gu4 yuan2 hua1 。
- bu2 shi4 jiang1 jun1 yong3 ， hu2 bing1 qi3 yi4 dang1 。 yu3 ceng2 lin2 huo3 zhen4 ， jian4 you4 zhong1 jin1 chuang1 。
- tie3 ling3 quan2 wu2 tu3 ， chai2 qun2 yi4 you3 lang2 。 yin1 si1 wu2 zhan4 ri4 ， tian1 zi3 shi4 tao2 tang2 。
- yu2 ye4 piao1 xiao1 jin4 ， guan1 fang2 feng1 zhai4 zhong4 。 han2 lai2 zhi1 ma3 ji2 ， zhan4 hou4 jue2 ren2 xiong1 。
- shao1 zhu2 fei1 peng2 si3 ， sha1 sheng1 du2 wu4 nong2 。 shui2 neng2 zou4 ming2 zhu3 ， gong1 ye4 yi3 kan1 feng1 。
- wan4 zhan4 qian1 zheng1 di4 ， cang1 mang2 gu3 sai1 men2 。 yin1 bing1 wei2 ke4 sui4 ， e4 jiu3 fa1 dao1 hen2 。
- feng1 luo4 kun1 lun2 shi2 ， he2 beng1 mu4 xu0 gen1 。 jiang1 jun1 geng4 yi2 zhang4 ， ri4 ri4 jin4 xi1 fan1 。

## 注释

## 译文

## 赏析
