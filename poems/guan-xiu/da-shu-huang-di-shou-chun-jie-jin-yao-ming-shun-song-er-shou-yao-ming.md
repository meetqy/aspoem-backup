---
id: guan-xiu-da-shu-huang-di-shou-chun-jie-jin-yao-ming-shun-song-er-shou-yao-ming
title: 大蜀皇帝壽春節進堯銘舜頌二首 堯銘
titlePinyin: da4 shu3 huang2 di4 shou4 chun1 jie2 jin4 yao2 ming2 shun4 song4 er4 shou3   yao2 ming2
titleSlug: da-shu-huang-di-shou-chun-jie-jin-yao-ming-shun-song-er-shou-yao-ming
author: 貫休
authorPinyin: guan4 xiu1
authorSlug: guan-xiu
dynasty: 唐
dynastyPinyin: tang2
dynastySlug: tang
tags: []
---

## 正文

- 金冊昭昭，列聖孤標。
- 仲尼有言，巍巍帝堯。
- 承天眷命，罔厥矜驕。
- 四德炎炎，堦蓂不凋。
- 永孚於休，垂衣飄颻。
- 吾皇則之，小心翼翼。
- 秉陽亭毒，不遑暇食。
- 土堦苔綠，茅茨雪滴。
- 君既天賦，相亦天錫。
- 德輈金鏡，以聖繼聖。
- 漢高將將，太宗兵柄。
- 吾皇則之，日新德盛。
- 朽索六馬，罔墜厥命。
- 熙熙蓼蕭，塊潤風調。
- 舞擎干羽，囿入蒭蕘。
- 既玉其葉，亦金其枝。
- 葉葉枝枝，百工允釐。
- 享國如堯，不疑不疑。

## 拼音

- jin1 ce4 zhao1 zhao1 ， lie4 sheng4 gu1 biao1 。
- zhong4 ni2 you3 yan2 ， wei1 wei1 di4 yao2 。
- cheng2 tian1 juan4 ming4 ， wang3 jue2 jin1 jiao1 。
- si4 de2 yan2 yan2 ， jie1 mi4 bu4 diao1 。
- yong3 fu2 wu1 xiu1 ， chui2 yi1 piao1 yao2 。
- wu2 huang2 ze2 zhi1 ， xiao3 xin1 yi4 yi4 。
- bing3 yang2 ting2 du2 ， bu4 huang2 xia2 shi2 。
- tu3 jie1 tai2 lü4 ， mao2 ci2 xue3 di1 。
- jun1 ji4 tian1 fu4 ， xiang1 yi4 tian1 xi1 。
- de2 zhou1 jin1 jing4 ， yi3 sheng4 ji4 sheng4 。
- han4 gao1 jiang1 jiang1 ， tai4 zong1 bing1 bing3 。
- wu2 huang2 ze2 zhi1 ， ri4 xin1 de2 sheng4 。
- xiu3 suo3 liu4 ma3 ， wang3 zhui4 jue2 ming4 。
- xi1 xi1 liao3 xiao1 ， kuai4 run4 feng1 diao4 。
- wu3 qing2 gan1 yu3 ， you4 ru4 chu2 rao2 。
- ji4 yu4 qi2 ye4 ， yi4 jin1 qi2 zhi1 。
- ye4 ye4 zhi1 zhi1 ， bai3 gong1 yun3 li2 。
- xiang3 guo2 ru2 yao2 ， bu4 yi2 bu0 yi2 。

## 注释

## 译文

## 赏析
