---
id: guan-xiu-tong-jiang-xian-ju-zuo-shi-er-shou
title: 桐江閒居作十二首
titlePinyin: tong2 jiang1 xian2 ju1 zuo4 shi2 er4 shou3
titleSlug: tong-jiang-xian-ju-zuo-shi-er-shou
author: 貫休
authorPinyin: guan4 xiu1
authorSlug: guan-xiu
dynasty: 唐
dynastyPinyin: tang2
dynastySlug: tang
tags: []
---

## 正文

- 木落雨翛翛，桐江古岸頭。擬歸仙掌去，剛被謝公留。
- 猛燒侵茶塢，殘霞照角樓。坐來還有意，流水面前流。
- 香刹通真觀，樓臺倚郡城。陰森古樹氣，粗淡老僧情。
- 壁畫連山潤，仙鐘扣月清。何須結西社，大道本無生。
- 靜室焚檀印，深爐燒鐵瓶。茶和阿魏暖，火種柏根馨。
- 數隻飛來鶴，成堆讀了經。何妨似支遁，騎馬入青冥。
- 不問賡桑子，唯師妙吉祥。等閒眠片石，不覺到斜陽。
- 獨自收櫧葉，教童探柏瓤。王孫莫指笑，淡泊味還長。
- 詩琢冰成句，多將大道論。人誰知此意，日日只關門。
- 乳鼠穿荒壁，溪龜上淨盆。因知無事貴，言外更無言。
- 紅黍飯溪苔，清吟茗數杯。只應唯道在，無意俟時來。
- 樹疊藏仙洞，山蒸足爆雷。從他嫌複笑，門更不曾開。
- 蟬急野蕭蕭，山中信屢招。樹香烹菌術，詩□□瓊瑤。
- 諸境教人認，荒榛引燒燒。吾皇禮金骨，誰□美南朝。
- 露滴滴蘅茅，秋成爽氣交。霜椑如蜜裹，□□似鹽苞。
- 浮蘚侵蛩穴，微陽落鶴巢。還如山裏日，門更絕人敲。
- 塹鳥毛衣別，頻來似愛吟。蕭條秋病後，斑駁綠苔深。
- 珠翠籠金像，風泉灑玉琴。孰知吾所適，終不是心心。
- 芙蓉峰裏居，關閉複何如。白玃兼花鹿，多年不見渠。
- 紅泉香滴瀝，丹桂冷扶疏。唯有西溪叟，時時到弊廬。
- 憶在山中日，為僧鬢欲衰。一燈常到曉，十載不離師。
- 水汲冰溪滑，鐘撞雪閣危。從來多自省，不學擬何為。
- 囊非撲滿器，門更絕人過。土井連岡冷，風簾迸葉多。
- 村童頑似鐵，山菜硬如莎。唯有前山色，窗中無奈何。

## 拼音

- mu4 luo4 yu3 xiao1 xiao1 ， tong2 jiang1 gu3 an4 tou2 。 ni3 gui1 xian1 zhang3 qu4 ， gang1 bei4 xie4 gong1 liu2 。
- meng3 shao1 qin1 cha2 wu4 ， can2 xia2 zhao4 jiao3 lou2 。 zuo4 lai2 huan2 you3 yi4 ， liu2 shui3 mian4 qian2 liu2 。
- xiang1 cha4 tong1 zhen1 guan1 ， lou2 tai2 yi3 jun4 cheng2 。 yin1 sen1 gu3 shu4 qi4 ， cu1 dan4 lao3 seng1 qing2 。
- bi4 hua4 lian2 shan1 run4 ， xian1 zhong1 kou4 yue4 qing1 。 he2 xu1 jie2 xi1 she4 ， da4 dao4 ben3 wu2 sheng1 。
- jing4 shi4 fen2 tan2 yin4 ， shen1 lu2 shao1 tie3 ping2 。 cha2 he2 a1 wei4 nuan3 ， huo3 zhong3 bai3 gen1 xin1 。
- shu4 zhi1 fei1 lai2 he4 ， cheng2 dui1 du2 le0 jing1 。 he2 fang2 si4 zhi1 dun4 ， qi2 ma3 ru4 qing1 ming2 。
- bu2 wen4 geng1 sang1 zi3 ， wei2 shi1 miao4 ji2 xiang2 。 deng3 xian2 mian2 pian4 shi2 ， bu4 jue2 dao4 xie2 yang2 。
- du2 zi4 shou1 zhu1 ye4 ， jiao4 tong2 tan4 bai3 rang2 。 wang2 sun1 mo4 zhi3 xiao4 ， dan4 bo2 wei4 huan2 chang2 。
- shi1 zhuo2 bing1 cheng2 ju4 ， duo1 jiang1 da4 dao4 lun4 。 ren2 shui2 zhi1 ci3 yi4 ， ri4 ri4 zhi1 guan1 men2 。
- ru3 shu3 chuan1 huang1 bi4 ， xi1 gui1 shang4 jing4 pen2 。 yin1 zhi1 wu2 shi4 gui4 ， yan2 wai4 geng4 wu2 yan2 。
- hong2 shu3 fan4 xi1 tai2 ， qing1 yin2 ming2 shu4 bei1 。 zhi1 ying1 wei2 dao4 zai4 ， wu2 yi4 si4 shi2 lai2 。
- shu4 die2 cang2 xian1 dong4 ， shan1 zheng1 zu2 bao4 lei2 。 cong2 ta1 xian2 fu4 xiao4 ， men2 geng4 bu4 ceng2 kai1 。
- chan2 ji2 ye3 xiao1 xiao1 ， shan1 zhong1 xin4 lü3 zhao1 。 shu4 xiang1 peng1 jun1 shu4 ， shi1 □□ qiong2 yao2 。
- zhu1 jing4 jiao1 ren2 ren4 ， huang1 zhen1 yin3 shao1 shao1 。 wu2 huang2 li3 jin1 gu3 ， shui2 □ mei3 nan2 chao2 。
- lu4 di1 di1 heng2 mao2 ， qiu1 cheng2 shuang3 qi4 jiao1 。 shuang1 bei1 ru2 mi4 guo3 ，□□ si4 yan2 bao1 。
- fu2 xian3 qin1 qiong2 xue2 ， wei1 yang2 luo4 he4 chao2 。 huan2 ru2 shan1 li3 ri4 ， men2 geng4 jue2 ren2 qiao1 。
- qian4 niao3 mao2 yi1 bie2 ， bin1 lai2 si4 ai4 yin2 。 xiao1 tiao2 qiu1 bing4 hou4 ， ban1 bo2 lü4 tai2 shen1 。
- zhu1 cui4 long2 jin1 xiang4 ， feng1 quan2 sa3 yu4 qin2 。 shu2 zhi1 wu2 suo3 shi4 ， zhong1 bu2 shi4 xin1 xin1 。
- fu2 rong2 feng1 li3 ju1 ， guan1 bi4 fu4 he2 ru2 。 bai2 jue2 jian1 hua1 lu4 ， duo1 nian2 bu2 jian4 qu2 。
- hong2 quan2 xiang1 di1 li4 ， dan1 gui4 leng3 fu2 shu1 。 wei2 you3 xi1 xi1 sou3 ， shi2 shi2 dao4 bi4 lu2 。
- yi4 zai4 shan1 zhong1 ri4 ， wei2 seng1 bin4 yu4 shuai1 。 yi4 deng1 chang2 dao4 xiao3 ， shi2 zai4 bu4 li2 shi1 。
- shui3 ji2 bing1 xi1 hua2 ， zhong1 zhuang4 xue3 ge2 wei1 。 cong2 lai2 duo1 zi4 sheng3 ， bu4 xue2 ni3 he2 wei2 。
- nang2 fei1 pu1 man3 qi4 ， men2 geng4 jue2 ren2 guo4 。 tu3 jing3 lian2 gang1 leng3 ， feng1 lian2 beng4 ye4 duo1 。
- cun1 tong2 wan2 si4 tie3 ， shan1 cai4 ying4 ru2 sha1 。 wei2 you3 qian2 shan1 se4 ， chuang1 zhong1 wu2 nai4 he2 。

## 注释

## 译文

## 赏析
