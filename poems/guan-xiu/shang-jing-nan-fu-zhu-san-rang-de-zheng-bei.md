---
id: guan-xiu-shang-jing-nan-fu-zhu-san-rang-de-zheng-bei
title: 上荆南府主三讓德政碑
titlePinyin: shang4 jing1 nan2 fu3 zhu3 san1 rang4 de2 zheng4 bei1
titleSlug: shang-jing-nan-fu-zhu-san-rang-de-zheng-bei
author: 貫休
authorPinyin: guan4 xiu1
authorSlug: guan-xiu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 明明赫赫中興主，動納諸隍冠前古。
- 四海英雄盡戢兵，皆如圪圪天金柱。
- 萬姓多論政與德，請樹豐碑似山岳。
- 一從寇滅二十年，琬琰雕鐫賜重疊。
- 荆州化風何卓異，寡欲無爲合天地。
- 雖立貞碑與衆殊，字字皆是吾皇意。
- 君侯捧碑西拜泣，臣且何人恩洊及。
- 鳳皇銜下雕龍文，德昧政虛爭敢立。
- 函封三奏心匍匐，堅讓此碑聲蓋國。
- 我恐江淹五色筆，作不立此碑之碑文不得。

## 拼音

- ming2 ming2 he4 he4 zhong1 xing1 zhu3 ， dong4 na4 zhu1 huang2 guan1 qian2 gu3 。
- si4 hai3 ying1 xiong2 jin4 ji2 bing1 ， jie1 ru2 ge1 ge1 tian1 jin1 zhu4 。
- wan4 xing4 duo1 lun4 zheng4 yu3 de2 ， qing3 shu4 feng1 bei1 si4 shan1 yue4 。
- yi4 cong2 kou4 mie4 er4 shi2 nian2 ， wan3 yan3 diao1 juan1 ci4 zhong4 die2 。
- jing1 zhou1 hua4 feng1 he2 zhuo2 yi4 ， gua3 yu4 wu2 wei2 he2 tian1 di4 。
- sui1 li4 zhen1 bei1 yu3 zhong4 shu1 ， zi4 zi4 jie1 shi4 wu2 huang2 yi4 。
- jun1 hou2 peng3 bei1 xi1 bai4 qi4 ， chen2 qie3 he2 ren2 en1 jian4 ji2 。
- feng4 huang2 xian2 xia4 diao1 long2 wen2 ， de2 mei4 zheng4 xu1 zheng1 gan3 li4 。
- han2 feng1 san1 zou4 xin1 pu2 fu2 ， jian1 rang4 ci3 bei1 sheng1 gai4 guo2 。
- wo3 kong3 jiang1 yan1 wu3 se4 bi3 ， zuo4 bu2 li4 ci3 bei1 zhi1 bei1 wen2 bu4 de2 。

## 注释

## 译文

## 赏析
