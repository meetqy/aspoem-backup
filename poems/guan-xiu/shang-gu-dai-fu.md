---
id: guan-xiu-shang-gu-dai-fu
title: 上顧大夫
titlePinyin: shang4 gu4 dai4 fu0
titleSlug: shang-gu-dai-fu
author: 貫休
authorPinyin: guan4 xiu1
authorSlug: guan-xiu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 碧海漾仙洲，驪珠外無寶。
- 一岳倚青冥，羣山盡如草。
- 君侯聖朝瑞，動只關玄造。
- 誰云倚天劍，含霜在懷抱。
- 誰云青雲險，門前是平道。
- 洪民亦何幸，里巷清如掃。
- 至化無經綸，至神無祝禱。
- 即應炳文柄，孤平去浩浩。
- 即應調鼎味，比屋堪封保。
- 野人慕正化，來自海邊島。
- 經傳髻裏珠，詩學池中藻。
- 閉門十餘載，庭杉共枯槁。
- 今朝投至鑒，得不傾肝腦。
- 斯文如未精，歸山更探討。

## 拼音

- bi4 hai3 yang4 xian1 zhou1 ， li2 zhu1 wai4 wu2 bao3 。
- yi2 yue4 yi3 qing1 ming2 ， qun2 shan1 jin4 ru2 cao3 。
- jun1 hou2 sheng4 chao2 rui4 ， dong4 zhi1 guan1 xuan2 zao4 。
- shui2 yun2 yi3 tian1 jian4 ， han2 shuang1 zai4 huai2 bao4 。
- shui2 yun2 qing1 yun2 xian3 ， men2 qian2 shi4 ping2 dao4 。
- hong2 min2 yi4 he2 xing4 ， li3 xiang4 qing1 ru2 sao3 。
- zhi4 hua4 wu2 jing1 lun2 ， zhi4 shen2 wu2 zhu4 dao3 。
- ji2 ying1 bing3 wen2 bing3 ， gu1 ping2 qu4 hao4 hao4 。
- ji2 ying1 diao4 ding3 wei4 ， bi3 wu1 kan1 feng1 bao3 。
- ye3 ren2 mu4 zheng4 hua4 ， lai2 zi4 hai3 bian1 dao3 。
- jing1 chuan2 ji4 li3 zhu1 ， shi1 xue2 chi2 zhong1 zao3 。
- bi4 men2 shi2 yu2 zai4 ， ting2 shan1 gong4 ku1 gao3 。
- jin1 zhao1 tou2 zhi4 jian4 ， de2 bu4 qing1 gan1 nao3 。
- si1 wen2 ru2 wei4 jing1 ， gui1 shan1 geng4 tan4 tao3 。

## 注释

## 译文

## 赏析
