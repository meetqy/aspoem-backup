---
id: wang-ruan-xu-hu-yin-qu-yi-shou
title: 續湖陰曲一首
titlePinyin: xu4 hu2 yin1 qu3 yi4 shou3
titleSlug: xu-hu-yin-qu-yi-shou
author: 王阮
authorPinyin: wang2 ruan3
authorSlug: wang-ruan
dynasty: 宋
dynastyPinyin: song4
dynastySlug: song
tags: []
---

## 正文

- 上林鳴蛙私邪官，金陵指顧成長安。
- 唾壺一曲玉如意，聲斷石城鋒鏑寒。
- 從來龍化中興主，不似黄鬚阿奴武。
- 當時斬鞅心下事，今日揚鞭目中虜。
- 黄埃散漫重瞳微，雨師不灑疑人知。
- 夢回日轉驚已午，馬驕風疾那容追。
- 一聲吉語禁門靜，萬國笙歌丹仗整。
- 山傾海動忽燃臍，地闢天開誰問鼎。
- 長江千里真險哉，煌煌晉業流秦淮。
- 江濤一洗妖氛息，湖陰千古琉璃碧。

## 拼音

- shang4 lin2 ming2 wa1 si1 xie2 guan1 ， jin1 ling2 zhi3 gu4 cheng2 chang2 an1 。
- tuo4 hu2 yi4 qu3 yu4 ru2 yi4 ， sheng1 duan4 shi2 cheng2 feng1 di2 han2 。
- cong2 lai2 long2 hua4 zhong1 xing1 zhu3 ， bu2 si4 huang2 xu1 a1 nu2 wu3 。
- dang1 shi2 zhan3 yang1 xin1 xia4 shi4 ， jin1 ri4 yang2 bian1 mu4 zhong1 lu3 。
- huang2 ai1 san3 man4 zhong4 tong2 wei1 ， yu3 shi1 bu4 sa3 yi2 ren2 zhi1 。
- meng4 hui2 ri4 zhuan3 jing1 yi3 wu3 ， ma3 jiao1 feng1 ji2 na4 rong2 zhui1 。
- yi4 sheng1 ji2 yu3 jin4 men2 jing4 ， wan4 guo2 sheng1 ge1 dan1 zhang4 zheng3 。
- shan1 qing1 hai3 dong4 hu1 ran2 qi2 ， di4 pi4 tian1 kai1 shui2 wen4 ding3 。
- chang2 jiang1 qian1 li3 zhen1 xian3 zai1 ， huang2 huang2 jin4 ye4 liu2 qin2 huai2 。
- jiang1 tao1 yi4 xi3 yao1 fen1 xi1 ， hu2 yin1 qian1 gu3 liu2 li2 bi4 。

## 注释

## 译文

## 赏析
