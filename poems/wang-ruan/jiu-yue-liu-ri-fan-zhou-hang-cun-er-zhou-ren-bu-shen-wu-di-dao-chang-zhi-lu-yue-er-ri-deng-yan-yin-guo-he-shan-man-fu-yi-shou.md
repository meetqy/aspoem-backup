---
id: wang-ruan-jiu-yue-liu-ri-fan-zhou-hang-cun-er-zhou-ren-bu-shen-wu-di-dao-chang-zhi-lu-yue-er-ri-deng-yan-yin-guo-he-shan-man-fu-yi-shou
title: 九月六日泛舟航村而舟人不審誤抵道場之麓越二日登焉因過何山謾賦一首
titlePinyin: jiu3 yue4 liu4 ri4 fan4 zhou1 hang2 cun1 er2 zhou1 ren2 bu4 shen3 wu4 di3 dao4 chang3 zhi1 lu4 yue4 er4 ri4 deng1 yan1 yin1 guo4 he2 shan1 man2 fu4 yi4 shou3
titleSlug: jiu-yue-liu-ri-fan-zhou-hang-cun-er-zhou-ren-bu-shen-wu-di-dao-chang-zhi-lu-yue-er-ri-deng-yan-yin-guo-he-shan-man-fu-yi-shou
author: 王阮
authorPinyin: wang2 ruan3
authorSlug: wang-ruan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 千巖矗空濛，一水還葱蒨。
- 寺從馴虎立，山作盤龍轉。
- 嗟予千里來，適此十年願。
- 初拏蓮葉舟，誤逐桃花片。
- 重携九節筇，上盡百結線。
- 陰崖滴翠寒，竹韻含風戰。
- 樹色爭煙霏，泓甃靡旱暵。
- 載窺窣堵尖，平視蒼狗變。
- 樓閣撐山光，城郭瞰波面。
- 未覺髀肉酸，先苦銀海眩。
- 晚尋小溪曲，更得何山便。
- 平疇翠浪湧，返照金色現。
- 回首笑月亭，消息真已薦。

## 拼音

- qian1 yan2 chu4 kong1 meng2 ， yi4 shui3 huan2 cong1 qian4 。
- si4 cong2 xun4 hu3 li4 ， shan1 zuo4 pan2 long2 zhuan3 。
- jie1 yu3 qian1 li3 lai2 ， shi4 ci3 shi2 nian2 yuan4 。
- chu1 na2 lian2 ye4 zhou1 ， wu4 zhu2 tao2 hua1 pian4 。
- zhong4 xie2 jiu3 jie2 qiong2 ， shang4 jin4 bai3 jie2 xian4 。
- yin1 ya2 di1 cui4 han2 ， zhu2 yun4 han2 feng1 zhan4 。
- shu4 se4 zheng1 yan1 fei1 ， hong2 zhou4 mi2 han4 han4 。
- zai4 kui1 su1 du3 jian1 ， ping2 shi4 cang1 gou3 bian4 。
- lou2 ge2 cheng1 shan1 guang1 ， cheng2 guo1 kan4 bo1 mian4 。
- wei4 jue2 bi4 rou4 suan1 ， xian1 ku3 yin2 hai3 xuan4 。
- wan3 xun2 xiao3 xi1 qu3 ， geng4 de2 he2 shan1 bian4 。
- ping2 chou2 cui4 lang4 yong3 ， fan3 zhao4 jin1 se4 xian4 。
- hui2 shou3 xiao4 yue4 ting2 ， xiao1 xi0 zhen1 yi3 jian4 。

## 注释

## 译文

## 赏析
