---
id: wang-ruan-shang-jiu-jiang-tang-she-ren-yi-shou-wu-shi-yun
title: 上九江唐舍人一首五十韻
titlePinyin: shang4 jiu3 jiang1 tang2 she4 ren2 yi4 shou3 wu3 shi2 yun4
titleSlug: shang-jiu-jiang-tang-she-ren-yi-shou-wu-shi-yun
author: 王阮
authorPinyin: wang2 ruan3
authorSlug: wang-ruan
dynasty: 宋
dynastyPinyin: song4
dynastySlug: song
tags: []
---

## 正文

- 江左承南渡，潯陽控上流。
- 平時稱用武，今日更防秋。
- 六代規摹古，三江險阨周。
- 高憑隆屏翰，下瞰握襟喉。
- 呼吸聞吳楚，封疆矗斗牛。
- 循良渡虎跡，神武射蛟遊。
- 勝事餘蓮社，風光足庾樓。
- 倚天開峻極，倒影湛飛浮。
- 鼎敗香山徃，官輕靖節休。
- 義門十世美，將業二王優。
- 頃歲承平久，斯民習俗修。
- 究心依學校，服力事田疇。
- 獄凈苔荒砌，山深麥掛丘。
- 共知忠義篤，肯陷矯誣羞。
- 不料腥羶起，能令日月幽。
- 雲屯滿赤縣，天意卒鴻溝。
- 郡邑生荆棘，江湖識冕旒。
- 竟捐形勢地，聚作虎狼陬。
- 昔計何勝辱，群生亦暫偷。
- 奇功思赫赫，內治頗悠悠。
- 法令中間弊，流移不可留。
- 未經真撫恤，還已困虔劉。
- 對壘緣淮甸，長蛇致虜酋。
- 雷聲忽天狗，旗尾又蚩尤。
- 隔岸幾航葦，孤城亦綴斿。
- 兵戈閑耒耜，戰艦奪松楸。
- 天下雖同擾，江西又不侔。
- 宿師惟此地，履畝倍他州。
- 諸將紛紛是，攸司日日掊。
- 文符競旁午，膏血罄誅求。
- 戰鬭連年永，瘡痍幾日瘳。
- 孽牙中作梗，氣習遂成媮。
- 情動穿墉鼠，風行借父耰。
- 秉彜均物則，失德自乾餱。
- 近世凡臨鎮，何人解撫柔。
- 帝爲輟近侍，人喜得賢侯。
- 父子文章偉，君臣契分投。
- 王言資潤色，國是仗謀猷。
- 詩似丘傳鯉，書如固續彪。
- 鳳毛宜鸑鷟，驥種自驊騮。
- 增重依蓮幕，尤煩借箸籌。
- 折衝皆婉畫，賜履又分憂。
- 奕奕長江上，源源數路頭。
- 若非煩柱石，何以鎮貔貅。
- 南土驚新事，西清擁碧油。
- 春風回野色，江月靜簾鈎。
- 地借長城望，塵清奕世讎。
- 有生皆固結，無士不冥搜。
- 立國須才用，聞公銳意收。
- 龍門如可上，敢請與荀儔。

## 拼音

- jiang1 zuo3 cheng2 nan2 du4 ， xun2 yang2 kong4 shang4 liu2 。
- ping2 shi2 cheng1 yong4 wu3 ， jin1 ri4 geng4 fang2 qiu1 。
- liu4 dai4 gui1 mo2 gu3 ， san1 jiang1 xian3 e4 zhou1 。
- gao1 ping2 long2 ping2 han4 ， xia4 kan4 wo4 jin1 hou2 。
- hu1 xi1 wen2 wu2 chu3 ， feng1 jiang1 chu4 dou4 niu2 。
- xun2 liang2 du4 hu3 ji4 ， shen2 wu3 she4 jiao1 you2 。
- sheng4 shi4 yu2 lian2 she4 ， feng1 guang1 zu2 yu3 lou2 。
- yi3 tian1 kai1 jun4 ji2 ， dao4 ying3 zhan4 fei1 fu2 。
- ding3 bai4 xiang1 shan1 wang3 ， guan1 qing1 jing4 jie2 xiu1 。
- yi4 men2 shi2 shi4 mei3 ， jiang1 ye4 er4 wang2 you1 。
- qing3 sui4 cheng2 ping2 jiu3 ， si1 min2 xi2 su2 xiu1 。
- jiu1 xin1 yi1 xue2 xiao4 ， fu2 li4 shi4 tian2 chou2 。
- yu4 jing4 tai2 huang1 qi4 ， shan1 shen1 mai4 gua4 qiu1 。
- gong4 zhi1 zhong1 yi4 du3 ， ken3 xian4 jiao3 wu1 xiu1 。
- bu2 liao4 xing1 shan1 qi3 ， neng2 ling4 ri4 yue4 you1 。
- yun2 tun2 man3 chi4 xian4 ， tian1 yi4 zu2 hong2 gou1 。
- jun4 yi4 sheng1 jing1 ji2 ， jiang1 hu2 shi2 mian3 liu2 。
- jing4 juan1 xing2 shi4 di4 ， ju4 zuo4 hu3 lang2 zou1 。
- xi1 ji4 he2 sheng4 ru3 ， qun2 sheng1 yi4 zan4 tou1 。
- qi2 gong1 si1 he4 he4 ， nei4 zhi4 po1 you1 you1 。
- fa3 ling4 zhong1 jian4 bi4 ， liu2 yi2 bu4 ke3 liu2 。
- wei4 jing1 zhen1 fu3 xu4 ， huan2 yi3 kun4 qian2 liu2 。
- dui4 lei3 yuan2 huai2 dian4 ， chang2 she2 zhi4 lu3 qiu2 。
- lei2 sheng1 hu1 tian1 gou3 ， qi2 wei3 you4 chi1 you2 。
- ge2 an4 ji1 hang2 wei3 ， gu1 cheng2 yi4 zhui4 you2 。
- bing1 ge1 xian2 lei3 si4 ， zhan4 jian4 duo2 song1 qiu1 。
- tian1 xia4 sui1 tong2 rao3 ， jiang1 xi1 you4 bu4 mou2 。
- su4 shi1 wei2 ci3 di4 ， lü3 mu3 bei4 ta1 zhou1 。
- zhu1 jiang1 fen1 fen1 shi4 ， you1 si1 ri4 ri4 pou2 。
- wen2 fu2 jing4 pang2 wu3 ， gao1 xue4 qing4 zhu1 qiu2 。
- zhan4 dou4 lian2 nian2 yong3 ， chuang1 yi2 ji1 ri4 chou1 。
- nie4 ya2 zhong1 zuo4 geng3 ， qi4 xi2 sui4 cheng2 tou1 。
- qing2 dong4 chuan1 yong1 shu3 ， feng1 xing2 jie4 fu4 you1 。
- bing3 yi2 jun1 wu4 ze2 ， shi1 de2 zi4 qian2 hou2 。
- jin4 shi4 fan2 lin2 zhen4 ， he2 ren2 jie3 fu3 rou2 。
- di4 wei2 chuo4 jin4 shi4 ， ren2 xi3 de2 xian2 hou2 。
- fu4 zi3 wen2 zhang1 wei3 ， jun1 chen2 qi4 fen1 tou2 。
- wang2 yan2 zi1 run4 se4 ， guo2 shi4 zhang4 mou2 you2 。
- shi1 si4 qiu1 chuan2 li3 ， shu1 ru2 gu4 xu4 biao1 。
- feng4 mao2 yi2 yue4 zhuo2 ， ji4 zhong3 zi4 hua2 liu2 。
- zeng1 zhong4 yi1 lian2 mu4 ， you2 fan2 jie4 zhu4 chou2 。
- zhe2 chong1 jie1 wan3 hua4 ， ci4 lü3 you4 fen1 you1 。
- yi4 yi4 chang2 jiang1 shang4 ， yuan2 yuan2 shu4 lu4 tou2 。
- ruo4 fei1 fan2 zhu4 shi2 ， he2 yi3 zhen4 pi2 xiu1 。
- nan2 tu3 jing1 xin1 shi4 ， xi1 qing1 yong1 bi4 you2 。
- chun1 feng1 hui2 ye3 se4 ， jiang1 yue4 jing4 lian2 gou1 。
- di4 jie4 chang2 cheng2 wang4 ， chen2 qing1 yi4 shi4 chou2 。
- you3 sheng1 jie1 gu4 jie2 ， wu2 shi4 bu4 ming2 sou1 。
- li4 guo2 xu1 cai2 yong4 ， wen2 gong1 rui4 yi4 shou1 。
- long2 men2 ru2 ke3 shang4 ， gan3 qing3 yu3 xun2 chou2 。

## 注释

## 译文

## 赏析
