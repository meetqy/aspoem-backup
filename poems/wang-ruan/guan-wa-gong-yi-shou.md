---
id: wang-ruan-guan-wa-gong-yi-shou
title: 館娃宮一首
titlePinyin: guan3 wa2 gong1 yi4 shou3
titleSlug: guan-wa-gong-yi-shou
author: 王阮
authorPinyin: wang2 ruan3
authorSlug: wang-ruan
dynasty: 宋
dynastyPinyin: song4
dynastySlug: song
tags: []
---

## 正文

- 釋越來妖艷，窮吳事儁遊。
- 笑談遺廟社，繪罽及山丘。
- 鵷宿離宮瓦，龍移別浦舟。
- 楯陳金制巧，床瑩玉光浮。
- 破雨驚楓落，馳煙入虎流。
- 蓴羹摘千里，荷蓋擁長洲。
- 緩緩花開陌，彎彎月照州。
- 輕風香逕暖，微步屧廊幽。
- 紅喜鱸堪切，黄嗔蟹不收。
- 池痕測朝夕，鄉思屬溫柔。
- 祇顧山銜日，何知餌带鈎。
- 味於重處減，心記捧時謀。
- 鯨鬣翻溟渤，金星犯斗牛。
- 六千君子銳，二八國人憂。
- 泰伯三稱讓，姑蘇一戰休。
- 共沉那有井，獨墜苦無樓。
- 人去扁舟遠，僧來野寺修。
- 宮烏今駭散，臺鹿任鳴呦。
- 月爲朱欄暗，山含翠黛愁。
- 燭殘新別淚，泉咽舊歌喉。
- 一代仇人事，千年壯士羞。
- 東門抉眼在，怒氣溢潮頭。

## 拼音

- shi4 yue4 lai2 yao1 yan4 ， qiong2 wu2 shi4 jun4 you2 。
- xiao4 tan2 yi2 miao4 she4 ， hui4 ji4 ji2 shan1 qiu1 。
- yuan1 su4 li2 gong1 wa3 ， long2 yi2 bie2 pu3 zhou1 。
- dun4 chen2 jin1 zhi4 qiao3 ， chuang2 ying2 yu4 guang1 fu2 。
- po4 yu3 jing1 feng1 luo4 ， chi2 yan1 ru4 hu3 liu2 。
- chun2 geng1 zhai1 qian1 li3 ， he2 gai4 yong1 chang2 zhou1 。
- huan3 huan3 hua1 kai1 mo4 ， wan1 wan1 yue4 zhao4 zhou1 。
- qing1 feng1 xiang1 jing4 nuan3 ， wei1 bu4 xie4 lang2 you1 。
- hong2 xi3 lu2 kan1 qie4 ， huang2 chen1 xie4 bu4 shou1 。
- chi2 hen2 ce4 zhao1 xi1 ， xiang1 si1 shu3 wen1 rou2 。
- qi2 gu4 shan1 xian2 ri4 ， he2 zhi1 er3 dai4 gou1 。
- wei4 wu1 zhong4 chu3 jian3 ， xin1 ji4 peng3 shi2 mou2 。
- jing1 lie4 fan1 ming2 bo2 ， jin1 xing1 fan4 dou4 niu2 。
- liu4 qian1 jun1 zi3 rui4 ， er4 ba1 guo2 ren2 you1 。
- tai4 bo2 san1 cheng1 rang4 ， gu1 su1 yi2 zhan4 xiu1 。
- gong4 chen2 na4 you3 jing3 ， du2 zhui4 ku3 wu2 lou2 。
- ren2 qu4 pian1 zhou1 yuan3 ， seng1 lai2 ye3 si4 xiu1 。
- gong1 wu1 jin1 hai4 san4 ， tai2 lu4 ren4 ming2 you1 。
- yue4 wei2 zhu1 lan2 an4 ， shan1 han2 cui4 dai4 chou2 。
- zhu2 can2 xin1 bie2 lei4 ， quan2 yan4 jiu4 ge1 hou2 。
- yi2 dai4 chou2 ren2 shi4 ， qian1 nian2 zhuang4 shi4 xiu1 。
- dong1 men2 jue2 yan3 zai4 ， nu4 qi4 yi4 chao2 tou2 。

## 注释

## 译文

## 赏析
