---
id: wang-ruan-ti-dong-lin-yi-shou
title: 題東林一首
titlePinyin: ti2 dong1 lin2 yi4 shou3
titleSlug: ti-dong-lin-yi-shou
author: 王阮
authorPinyin: wang2 ruan3
authorSlug: wang-ruan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 屏迹敷淺原，注目香爐峯。
- 飽聞送客溪，鼎新古梵宮。
- 緬懷結社人，豈止避俗翁。
- 一念薰戒香，千年仰玄蹤。
- 蜂房始義熙，鳳曆當元豐。
- 果有大士出，一與遺言同。
- 堂堂照覺師，赫赫襄敏公。
- 徹彼毗尼藏，揭我臨濟宗。
- 元曰立成佛，坡曰僧中龍。
- 少林來於西，雙林振以東。
- 冥數其理暗，野燒中宵紅。
- 天遣真道人，夜役衆鬼工。
- 幻出翬飛簷，化成雷吼鍾。
- 神運儼若初，佛法豈有終。
- 余生慕真乘，願力愧祖風。
- 再窺拈花座，駭歎折草功。
- 請續香山堂，老此平臺中。
- 白撫生池蓮，青友夾澗松。
- 永劫不出門，寂照涵虛空。

## 拼音

- ping2 ji4 fu1 qian3 yuan2 ， zhu4 mu4 xiang1 lu2 feng1 。
- bao3 wen2 song4 ke4 xi1 ， ding3 xin1 gu3 fan4 gong1 。
- mian3 huai2 jie2 she4 ren2 ， qi3 zhi3 bi4 su2 weng1 。
- yi2 nian4 xun1 jie4 xiang1 ， qian1 nian2 yang3 xuan2 zong1 。
- feng1 fang2 shi3 yi4 xi1 ， feng4 li4 dang1 yuan2 feng1 。
- guo3 you3 da4 shi4 chu1 ， yi4 yu3 yi2 yan2 tong2 。
- tang2 tang2 zhao4 jue2 shi1 ， he4 he4 xiang1 min3 gong1 。
- che4 bi3 pi2 ni2 cang2 ， jie1 wo3 lin2 ji4 zong1 。
- yuan2 yue1 li4 cheng2 fo2 ， po1 yue1 seng1 zhong1 long2 。
- shao4 lin2 lai2 wu1 xi1 ， shuang1 lin2 zhen4 yi3 dong1 。
- ming2 shu4 qi2 li3 an4 ， ye3 shao1 zhong1 xiao1 hong2 。
- tian1 qian3 zhen1 dao4 ren2 ， ye4 yi4 zhong4 gui3 gong1 。
- huan4 chu1 hui1 fei1 yan2 ， hua4 cheng2 lei2 hou3 zhong1 。
- shen2 yun4 yan3 ruo4 chu1 ， fo2 fa3 qi3 you3 zhong1 。
- yu2 sheng1 mu4 zhen1 cheng2 ， yuan4 li4 kui4 zu3 feng1 。
- zai4 kui1 nian1 hua1 zuo4 ， hai4 tan4 zhe2 cao3 gong1 。
- qing3 xu4 xiang1 shan1 tang2 ， lao3 ci3 ping2 tai2 zhong1 。
- bai2 fu3 sheng1 chi2 lian2 ， qing1 you3 jia1 jian4 song1 。
- yong3 jie2 bu4 chu1 men2 ， ji4 zhao4 han2 xu1 kong1 。

## 注释

## 译文

## 赏析
