---
id: wang-ling-shang-ao-yu-xian-sheng
title: 上聱隅先生
titlePinyin: shang4 ao2 yu2 xian1 sheng0
titleSlug: shang-ao-yu-xian-sheng
author: 王令
authorPinyin: wang2 ling4
authorSlug: wang-ling
dynasty: 宋
dynastyPinyin: song4
dynastySlug: song
tags: []
---

## 正文

- 夫子儒門傑，心誠行亦醇。
- 玉金精粹美，椒桂性芬辛。
- 一入随邦計，咸期利國賓。
- 生民待儒效，天意属人倫。
- 蜀犬争驚日，鄒人不識麟。
- 窮途千古泪，白髮四方塵。
- 弊世誰思救，仁賢自合振。
- 愛狙徒食費，好鶴浪軒馴。
- 不結臨川網，偷安厝火薪。
- 忠言驚苦逆，恬議貴因循。
- 漆軌書三上，清時死九濱。
- 不思防蟻壌，徒欲衞龍鱗。
- 當道豺狼愎，升堂犬馬嚚。
- 旱餘雲不雨，命塞器藏身。
- 獨抱遺經老，来爲後進陳。
- 手提三聖出，口壓九師堙。
- 衆耳雷霆震，羣觀日月新。
- 韋編重斷絕，文席互酬詢。
- 魯變全歸道，陳糧絕更貧。
- 賤生無自幸，俗繫弗容親。
- 盆覆徒經日，龜埋不伏人。
- 短詩徒自訟，已伏下斯民。

## 拼音

- fu1 zi3 ru2 men2 jie2 ， xin1 cheng2 xing2 yi4 chun2 。
- yu4 jin1 jing1 cui4 mei3 ， jiao1 gui4 xing4 fen1 xin1 。
- yi2 ru4 sui2 bang1 ji4 ， xian2 qi1 li4 guo2 bin1 。
- sheng1 min2 dai4 ru2 xiao4 ， tian1 yi4 shu3 ren2 lun2 。
- shu3 quan3 zheng1 jing1 ri4 ， zou1 ren2 bu4 shi2 lin2 。
- qiong2 tu2 qian1 gu3 lei4 ， bai2 fa4 si4 fang1 chen2 。
- bi4 shi4 shui2 si1 jiu4 ， ren2 xian2 zi4 he2 zhen4 。
- ai4 ju1 tu2 shi2 fei4 ， hao3 he4 lang4 xuan1 xun4 。
- bu4 jie2 lin2 chuan1 wang3 ， tou1 an1 cuo4 huo3 xin1 。
- zhong1 yan2 jing1 ku3 ni4 ， tian2 yi4 gui4 yin1 xun2 。
- qi1 gui3 shu1 san1 shang4 ， qing1 shi2 si3 jiu3 bin1 。
- bu4 si1 fang2 yi3 rang3 ， tu2 yu4 wei4 long2 lin2 。
- dang1 dao4 chai2 lang2 bi4 ， sheng1 tang2 quan3 ma3 yin2 。
- han4 yu2 yun2 bu4 yu3 ， ming4 sai1 qi4 cang2 shen1 。
- du2 bao4 yi2 jing1 lao3 ， lai2 wei2 hou4 jin4 chen2 。
- shou3 ti2 san1 sheng4 chu1 ， kou3 ya1 jiu3 shi1 yin1 。
- zhong4 er3 lei2 ting2 zhen4 ， qun2 guan1 ri4 yue4 xin1 。
- wei2 bian1 zhong4 duan4 jue2 ， wen2 xi2 hu4 chou2 xun2 。
- lu3 bian4 quan2 gui1 dao4 ， chen2 liang2 jue2 geng4 pin2 。
- jian4 sheng1 wu2 zi4 xing4 ， su2 xi4 fu2 rong2 qin1 。
- pen2 fu4 tu2 jing1 ri4 ， gui1 mai2 bu4 fu2 ren2 。
- duan3 shi1 tu2 zi4 song4 ， yi3 fu2 xia4 si1 min2 。

## 注释

## 译文

## 赏析
