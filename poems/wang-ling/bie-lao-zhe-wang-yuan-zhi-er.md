---
id: wang-ling-bie-lao-zhe-wang-yuan-zhi-er
title: 别老者王元之二
titlePinyin: bie2 lao3 zhe3 wang2 yuan2 zhi1 er4
titleSlug: bie-lao-zhe-wang-yuan-zhi-er
author: 王令
authorPinyin: wang2 ling4
authorSlug: wang-ling
dynasty: 宋
dynastyPinyin: song4
dynastySlug: song
tags: []
---

## 正文

- 二夷之來始何自，乘我中國方迷昏。
- 各投陰誣張誕妄，尋附罅隙爲株根。
- 例誇難能壓甚畏，釣博天下要推尊。
- 其流汗漫已不制，尚自冲蕩洪其源。
- 一戎中侵欲內侮，猶遣萬甲疆場屯。
- 何哉二戎日內壞，不思刷去仍資存。
- 嘗聞古人第氣類，皆以夷敵禽獸論。
- 惜乎無倫弗禮義，幾希不得人相捫。
- 吾觀世之陷此者，不啻火立足向燔。
- 豈期之子既自悟，不思跳出乃欲𨀛。
- 余方往就西北食，聞子亦整東南轅。
- 雖然去就固在子，安忍惜手不試援。

## 拼音

- er4 yi2 zhi1 lai2 shi3 he2 zi4 ， cheng2 wo3 zhong1 guo2 fang1 mi2 hun1 。
- ge4 tou2 yin1 wu1 zhang1 dan4 wang4 ， xun2 fu4 xia4 xi4 wei2 zhu1 gen1 。
- li4 kua1 nan2 neng2 ya1 shen4 wei4 ， diao4 bo2 tian1 xia4 yao4 tui1 zun1 。
- qi2 liu2 han4 man4 yi3 bu2 zhi4 ， shang4 zi4 chong1 dang4 hong2 qi2 yuan2 。
- yi4 rong2 zhong1 qin1 yu4 nei4 wu3 ， you2 qian3 wan4 jia3 jiang1 chang3 tun2 。
- he2 zai1 er4 rong2 ri4 nei4 huai4 ， bu4 si1 shua1 qu4 reng2 zi1 cun2 。
- chang2 wen2 gu3 ren2 di4 qi4 lei4 ， jie1 yi3 yi2 di2 qin2 shou4 lun4 。
- xi1 hu1 wu2 lun2 fu2 li3 yi4 ， ji1 xi1 bu4 de2 ren2 xiang1 men2 。
- wu2 guan1 shi4 zhi1 xian4 ci3 zhe3 ， bu2 chi4 huo3 li4 zu2 xiang4 fan2 。
- qi3 qi1 zhi1 zi3 ji4 zi4 wu4 ， bu4 si1 tiao4 chu1 nai3 yu4 𨀛。
- yu2 fang1 wang3 jiu4 xi1 bei3 shi2 ， wen2 zi3 yi4 zheng3 dong1 nan2 yuan2 。
- sui1 ran2 qu4 jiu4 gu4 zai4 zi3 ， an1 ren3 xi1 shou3 bu2 shi4 yuan2 。

## 注释

## 译文

## 赏析
