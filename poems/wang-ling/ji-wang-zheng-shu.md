---
id: wang-ling-ji-wang-zheng-shu
title: 寄王正叔
titlePinyin: ji4 wang2 zheng4 shu1
titleSlug: ji-wang-zheng-shu
author: 王令
authorPinyin: wang2 ling4
authorSlug: wang-ling
dynasty: 宋
dynastyPinyin: song4
dynastySlug: song
tags: []
---

## 正文

- 微生不過人，氣力兩眇麽。
- 力學失自謀，徑古與今左。
- 病世相陷賊，樹性期剛果。
- 豈不中是時，然亦未嘗過。
- 奈何衆好殊，未語咻已夥。
- 倀倀獨何之，云云鋭亦挫。
- 忠言不售耳，直面屢得唾。
- 怒目瞋以環，謗口焰而火。
- 出門先自羞，有衣恍疑裸。
- 過市不成步，傴僂侔鼈跛。
- 周旋不出扉，迷若蟻循磨。
- 人惡固爲甚，自厭近亦頗。
- 媚世定有術，欲學從誰可。
- 必也泥自售，恐由此始禍。
- 賢子遠相問，幸有以敎我。
- 得報速是宜，翹企不容坐。

## 拼音

- wei1 sheng1 bu2 guo4 ren2 ， qi4 li4 liang3 miao3 mo2 。
- li4 xue2 shi1 zi4 mou2 ， jing4 gu3 yu3 jin1 zuo3 。
- bing4 shi4 xiang4 xian4 zei2 ， shu4 xing4 qi1 gang1 guo3 。
- qi3 bu4 zhong1 shi4 shi2 ， ran2 yi4 wei4 chang2 guo4 。
- nai4 he2 zhong4 hao3 shu1 ， wei4 yu3 xiu1 yi3 huo3 。
- chang1 chang1 du2 he2 zhi1 ， yun2 yun2 rui4 yi4 cuo4 。
- zhong1 yan2 bu2 shou4 er3 ， zhi2 mian4 lü3 de2 tuo4 。
- nu4 mu4 chen1 yi3 huan2 ， bang4 kou3 yan4 er2 huo3 。
- chu1 men2 xian1 zi4 xiu1 ， you3 yi1 huang3 yi2 luo3 。
- guo4 shi4 bu4 cheng2 bu4 ， yu3 lü3 mou2 bie1 bo3 。
- zhou1 xuan2 bu4 chu1 fei1 ， mi2 ruo4 yi3 xun2 mo2 。
- ren2 e4 gu4 wei2 shen4 ， zi4 yan4 jin4 yi4 po1 。
- mei4 shi4 ding4 you3 shu4 ， yu4 xue2 cong2 shui2 ke3 。
- bi4 ye3 ni2 zi4 shou4 ， kong3 you2 ci3 shi3 huo4 。
- xian2 zi3 yuan3 xiang1 wen4 ， xing4 you3 yi3 jiao4 wo3 。
- de2 bao4 su4 shi4 yi2 ， qiao2 qi3 bu4 rong2 zuo4 。

## 注释

## 译文

## 赏析
