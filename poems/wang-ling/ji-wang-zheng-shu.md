---
id: wang-ling-ji-wang-zheng-shu
title: 寄王正叔
titlePinyin: ji4 wang2 zheng4 shu1
titleSlug: ji-wang-zheng-shu
author: 王令
authorPinyin: wang2 ling4
authorSlug: wang-ling
dynasty: 唐
dynastyPinyin: tang2
dynastySlug: tang
tags: [] 
---

## 正文

- 形骸飫饜城市勞，思得遠去與俗逃。
- 借来馬病行欲倒，著鞭迫急翻奔跳。
- 連綿半日走十堠，急雨随濕衣與袍。
- 到家覓火烘衣濕，亟書名紙揮墨毫。
- 由来道同志易合，顧人謂我此可交。
- 形穢向逢珠在側，聯坐愧用狗續貂。
- 喜愛常令對面月，招延不許他有庖。
- 玄談直抵世不到，大論許致君爲尭。
- 喧呼脱落笑絕倒，中樂不肯旁誚嘲。
- 久孤得聚氣遂振，張目視人皆麽么。
- 促席捉手坐接膝，不肯放去逾分宵。
- 平明懶睡未及起，稠叠僕足煩見招。
- 披嚢示我文數紙，晚霞爛漫新晴霄。
- 魂迷心醉不敢議，畏伏縮若鼠見猫。
- 同騎疲馬遠眺望，獨止不進須連鑣。
- 江東山水雅豐富，熟視若在圖畫抄。
- 嶙峋髙疑地作限，浪渺遠若天不包。
- 是時髙秋鱸可鱠，愛欲棄綬同魚舠。
- 直道有知私自賀，生平欝結數日消。
- 笑顔快意面改色，食飲愜足腸生膋。
- 今之腐儒不可洽，欲近俗氣先腥臊。
- 尋常語我我不聽，視如秋月鳴蜩蟧。
- 數日忽得正叔語，温玉摐擊金相敲。
- 胸懷坦儻氣焰大，天馬斷轡鯨横濤。
- 惜乎偶會復促别，歸鞭行袖交相飄。
- 還家日益無聊賴，口久不語如著膠。
- 畏人常先走木猭，得食毎後殘桃螬。
- 飄風西来歲月晚，寒壓天面低不凹。
- 一夕濃霜死羣翠，病若火逼毛髮焦。
- 鳴鴻南飛地得暖，鴉烏暮去林有巢。
- 使人對之亦自感，平時乃此窮途號。
- 百憂叢侵方寸亂，頂髪不癢手自搔。
- 時時強酒期自醉，不忍把筆私成騷。
- 近嫌文字不足學，欲出簡札臨淵抛。
- 惟思邊堠願得到，耳静意若聞金刀。
- 安得鐵馬十數萬，少負弩矢加矛腰。
- 力在快戰不願守，直令疻鬬而血鏖。
- 東西南北四問罪，使人不敢誣天驕。
- 增尸爲城骨築壘，滴血釁地塵不囂。
- 歸来再拜賀太平，亟出敵首都城梟。
- 如何壮志不可遂，窮愁壓挫朱顔彫。
- 因君知我故道此，以代面語相喧呶。

## 拼音

- xing2 hai2 yu4 yan4 cheng2 shi4 lao2 ， si1 de2 yuan3 qu4 yu3 su2 tao2 。
- jie4 lai2 ma3 bing4 xing2 yu4 dao3 ， zhu4 bian1 po4 ji2 fan1 ben1 tiao4 。
- lian2 mian2 ban4 ri4 zou3 shi2 hou4 ， ji2 yu3 sui2 shi1 yi1 yu3 pao2 。
- dao4 jia1 mi4 huo3 hong1 yi1 shi1 ， ji2 shu1 ming2 zhi3 hui1 mo4 hao2 。
- you2 lai2 dao4 tong2 zhi4 yi4 he2 ， gu4 ren2 wei4 wo3 ci3 ke3 jiao1 。
- xing2 hui4 xiang4 feng2 zhu1 zai4 ce4 ， lian2 zuo4 kui4 yong4 gou3 xu4 diao1 。
- xi3 ai4 chang2 ling4 dui4 mian4 yue4 ， zhao1 yan2 bu4 xu1 ta1 you3 pao2 。
- xuan2 tan2 zhi2 di3 shi4 bu2 dao4 ， da4 lun4 xu1 zhi4 jun1 wei2 yao2 。
- xuan1 hu1 tuo1 luo4 xiao4 jue2 dao3 ， zhong1 le4 bu4 ken3 pang2 qiao4 chao2 。
- jiu3 gu1 de2 ju4 qi4 sui4 zhen4 ， zhang1 mu4 shi4 ren2 jie1 mo2 me0 。
- cu4 xi2 zhuo1 shou3 zuo4 jie1 xi1 ， bu4 ken3 fang4 qu4 yu2 fen4 xiao1 。
- ping2 ming2 lan3 shui4 wei4 ji2 qi3 ， chou2 die2 pu2 zu2 fan2 jian4 zhao1 。
- pi1 nang2 shi4 wo3 wen2 shu4 zhi3 ， wan3 xia2 lan4 man4 xin1 qing2 xiao1 。
- hun2 mi2 xin1 zui4 bu4 gan3 yi4 ， wei4 fu2 suo1 ruo4 shu3 jian4 mao1 。
- tong2 qi2 pi2 ma3 yuan3 tiao4 wang4 ， du2 zhi3 bu2 jin4 xu1 lian2 biao1 。
- jiang1 dong1 shan1 shui3 ya3 feng1 fu4 ， shu2 shi4 ruo4 zai4 tu2 hua4 chao1 。
- lin2 xun2 gao1 yi2 di4 zuo4 xian4 ， lang4 miao3 yuan3 ruo4 tian1 bu4 bao1 。
- shi4 shi2 gao1 qiu1 lu2 ke3 kuai4 ， ai4 yu4 qi4 shou4 tong2 yu2 dao1 。
- zhi2 dao4 you3 zhi1 si1 zi4 he4 ， sheng1 ping2 yu4 jie2 shu4 ri4 xiao1 。
- xiao4 yan2 kuai4 yi4 mian4 gai3 se4 ， shi2 yin3 qie4 zu2 chang2 sheng1 liao2 。
- jin1 zhi1 fu3 ru2 bu4 ke3 qia4 ， yu4 jin4 su2 qi4 xian1 xing1 sao1 。
- xun2 chang2 yu3 wo3 wo3 bu4 ting1 ， shi4 ru2 qiu1 yue4 ming2 tiao2 lao2 。
- shu4 ri4 hu1 de2 zheng4 shu1 yu3 ， wen1 yu4 chuang1 ji1 jin1 xiang4 qiao1 。
- xiong1 huai2 tan3 tang3 qi4 yan4 da4 ， tian1 ma3 duan4 pei4 jing1 heng2 tao1 。
- xi1 hu1 ou3 hui4 fu4 cu4 bie2 ， gui1 bian1 xing2 xiu4 jiao1 xiang4 piao1 。
- huan2 jia1 ri4 yi4 wu2 liao2 lai4 ， kou3 jiu3 bu4 yu3 ru2 zhu4 jiao1 。
- wei4 ren2 chang2 xian1 zou3 mu4 chuan4 ， de2 shi2 mei3 hou4 can2 tao2 cao2 。
- piao1 feng1 xi1 lai2 sui4 yue4 wan3 ， han2 ya1 tian1 mian4 di1 bu4 ao1 。
- yi4 xi1 nong2 shuang1 si3 qun2 cui4 ， bing4 ruo4 huo3 bi1 mao2 fa4 jiao1 。
- ming2 hong2 nan2 fei1 di4 de2 nuan3 ， ya1 wu1 mu4 qu4 lin2 you3 chao2 。
- shi3 ren2 dui4 zhi1 yi4 zi4 gan3 ， ping2 shi2 nai3 ci3 qiong2 tu2 hao4 。
- bai3 you1 cong2 qin1 fang1 cun4 luan4 ， ding3 fa4 bu4 yang3 shou3 zi4 sao1 。
- shi2 shi2 qiang2 jiu3 qi1 zi4 zui4 ， bu4 ren3 ba3 bi3 si1 cheng2 sao1 。
- jin4 xian2 wen2 zi4 bu4 zu2 xue2 ， yu4 chu1 jian3 zha2 lin2 yuan1 pao1 。
- wei2 si1 bian1 hou4 yuan4 de2 dao4 ， er3 jing4 yi4 ruo4 wen2 jin1 dao1 。
- an1 de2 tie3 ma3 shi2 shu4 wan4 ， shao3 fu4 nu3 shi3 jia1 mao2 yao1 。
- li4 zai4 kuai4 zhan4 bu2 yuan4 shou3 ， zhi2 ling4 zhi3 dou4 er2 xue4 ao2 。
- dong1 xi1 nan2 bei3 si4 wen4 zui4 ， shi3 ren2 bu4 gan3 wu1 tian1 jiao1 。
- zeng1 shi1 wei2 cheng2 gu3 zhu4 lei3 ， di1 xue4 xin4 di4 chen2 bu4 xiao1 。
- gui1 lai2 zai4 bai4 he4 tai4 ping2 ， ji2 chu1 di2 shou3 du1 cheng2 xiao1 。
- ru2 he2 zhuang4 zhi4 bu4 ke3 sui4 ， qiong2 chou2 ya1 cuo4 zhu1 yan2 diao1 。
- yin1 jun1 zhi1 wo3 gu4 dao4 ci3 ， yi3 dai4 mian4 yu3 xiang1 xuan1 nao2 。

## 注释

## 译文

## 赏析
