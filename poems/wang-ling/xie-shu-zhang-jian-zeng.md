---
id: wang-ling-xie-shu-zhang-jian-zeng
title: 謝束丈見贈
titlePinyin: xie4 shu4 zhang4 jian4 zeng4
titleSlug: xie-shu-zhang-jian-zeng
author: 王令
authorPinyin: wang2 ling4
authorSlug: wang-ling
dynasty: 唐
dynastyPinyin: tang2
dynastySlug: tang
tags: [] 
---

## 正文

- 賤生不自辰，親没身孤零。
- 家無一稜田，不得農以耕。
- 巧智不迨人，工賈難自名。
- 妄來覷文字，朱墨紛縱横。
- 合窮心狂髙，不肯束世程。
- 掲欲望孔孟，今昔相招迎。
- 去古遠莫到，復今難回行。
- 窮步匍匐歸，失虎犬不成。
- 顛倒塵土中，甚若魚噞羮。
- 祖死不反骨，姊寡歸携甥。
- 蒼黄無爲謀，嘆慨私失聲。
- 叩頭屋厦借，解衣鍋蓋賡。
- 甔石固莫致，升掬猶時營。
- 學左世共笑，身賤人交輕。
- 父戒子勿効，妻引夫無朋。
- 妄承西來招，喜色轉以騂。
- 非惟迹脱死，始有心期生。
- 兒童相回環，朋友推弟兄。
- 有問多無對，新聞多慚驚。
- 自羞陋淺人，偷竊幸未黥。
- 風窗敞清虚，飽腹摩膨脝。
- 睡足起有書，案几交堆盈。
- 自喜主人仁，不我賢而惸。
- 新詩重來貺，褒揚借光榮。
- 何以示相謝，心銘踰血盟。

## 拼音

- jian4 sheng1 bu2 zi4 chen2 ， qin1 mei2 shen1 gu1 ling2 。
- jia1 wu2 yi4 leng2 tian2 ， bu4 de2 nong2 yi3 geng1 。
- qiao3 zhi4 bu2 dai4 ren2 ， gong1 jia3 nan2 zi4 ming2 。
- wang4 lai2 qu4 wen2 zi4 ， zhu1 mo4 fen1 zong4 heng2 。
- he2 qiong2 xin1 kuang2 gao1 ， bu4 ken3 shu4 shi4 cheng2 。
- jie1 yu4 wang4 kong3 meng4 ， jin1 xi1 xiang1 zhao1 ying2 。
- qu4 gu3 yuan3 mo4 dao4 ， fu4 jin1 nan2 hui2 xing2 。
- qiong2 bu4 pu2 fu2 gui1 ， shi1 hu3 quan3 bu4 cheng2 。
- dian1 dao3 chen2 tu3 zhong1 ， shen4 ruo4 yu2 yan3 geng1 。
- zu3 si3 bu4 fan3 gu3 ， zi3 gua3 gui1 xie2 sheng1 。
- cang1 huang2 wu2 wei2 mou2 ， tan4 kai3 si1 shi1 sheng1 。
- kou4 tou2 wu1 sha4 jie4 ， jie3 yi1 guo1 gai4 geng1 。
- dan1 shi2 gu4 mo4 zhi4 ， sheng1 ju1 you2 shi2 ying2 。
- xue2 zuo3 shi4 gong4 xiao4 ， shen1 jian4 ren2 jiao1 qing1 。
- fu4 jie4 zi3 wu4 xiao4 ， qi1 yin3 fu1 wu2 peng2 。
- wang4 cheng2 xi1 lai2 zhao1 ， xi3 se4 zhuan3 yi3 xing1 。
- fei1 wei2 ji4 tuo1 si3 ， shi3 you3 xin1 qi1 sheng1 。
- er2 tong2 xiang1 hui2 huan2 ， peng2 you0 tui1 di4 xiong0 。
- you3 wen4 duo1 wu2 dui4 ， xin1 wen2 duo1 can2 jing1 。
- zi4 xiu1 lou4 qian3 ren2 ， tou1 qie4 xing4 wei4 qing2 。
- feng1 chuang1 chang3 qing1 xu1 ， bao3 fu4 mo2 peng2 heng1 。
- shui4 zu2 qi3 you3 shu1 ， an4 ji1 jiao1 dui1 ying2 。
- zi4 xi3 zhu3 ren2 ren2 ， bu4 wo3 xian2 er2 qiong2 。
- xin1 shi1 zhong4 lai2 kuang4 ， bao1 yang2 jie4 guang1 rong2 。
- he2 yi3 shi4 xiang1 xie4 ， xin1 ming2 yu2 xue4 meng2 。

## 注释

## 译文

## 赏析
