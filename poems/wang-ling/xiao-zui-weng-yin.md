---
id: wang-ling-xiao-zui-weng-yin
title: 效醉翁吟
titlePinyin: xiao4 zui4 weng1 yin2
titleSlug: xiao-zui-weng-yin
author: 王令
authorPinyin: wang2 ling4
authorSlug: wang-ling
dynasty: 宋
dynastyPinyin: song4
dynastySlug: song
tags: []
---

## 正文

- 山巖巖兮谷幽幽，水無人兮自流。
- 始與誰兮樂此，昔之遊者兮今非是。
- 清吾樽兮潔吾斝，欲御以酒兮誰宜壽者。
- 山蘼春兮野鹿遊，亭無人兮飛鳥下。
- 喜公有遺兮樂相道語，從人以遊兮告以其處。
- 髙公所望兮卑公所遊，公爲廬兮燕笑以休。
- 摭山果以侑酒，登溪魚而供羞。
- 仰春木以搴華，俯秋泉而潄流。
- 公朝來兮暮去，肩乘輿兮馬兩御。
- 來與我民兮不間以處，誰不此留兮公則去遽。
- 花垂實兮樹生枝，我公之去兮今忽幾時。
- 知來之不可望兮，悔去而莫追。
- 人皆可來兮公何不歸，青山宛宛兮誰爲公思。

## 拼音

- shan1 yan2 yan2 xi1 gu3 you1 you1 ， shui3 wu2 ren2 xi1 zi4 liu2 。
- shi3 yu3 shui2 xi1 le4 ci3 ， xi1 zhi1 you2 zhe3 xi1 jin1 fei1 shi4 。
- qing1 wu2 zun1 xi1 jie2 wu2 jia3 ， yu4 yu4 yi3 jiu3 xi1 shui2 yi2 shou4 zhe3 。
- shan1 mi2 chun1 xi1 ye3 lu4 you2 ， ting2 wu2 ren2 xi1 fei1 niao3 xia4 。
- xi3 gong1 you3 yi2 xi1 le4 xiang1 dao4 yu3 ， cong2 ren2 yi3 you2 xi1 gao4 yi3 qi2 chu3 。
- gao1 gong1 suo3 wang4 xi1 bei1 gong1 suo3 you2 ， gong1 wei2 lu2 xi1 yan4 xiao4 yi3 xiu1 。
- zhi2 shan1 guo3 yi3 you4 jiu3 ， deng1 xi1 yu2 er2 gong4 xiu1 。
- yang3 chun1 mu4 yi3 qian1 hua2 ， fu3 qiu1 quan2 er2 shu4 liu2 。
- gong1 chao2 lai2 xi1 mu4 qu4 ， jian1 cheng2 yu2 xi1 ma3 liang3 yu4 。
- lai2 yu3 wo3 min2 xi1 bu2 jian4 yi3 chu3 ， shui2 bu4 ci3 liu2 xi1 gong1 ze2 qu4 ju4 。
- hua1 chui2 shi2 xi1 shu4 sheng1 zhi1 ， wo3 gong1 zhi1 qu4 xi1 jin1 hu1 ji1 shi2 。
- zhi1 lai2 zhi1 bu4 ke3 wang4 xi1 ， hui3 qu4 er2 mo4 zhui1 。
- ren2 jie1 ke3 lai2 xi1 gong1 he2 bu4 gui1 ， qing1 shan1 wan3 wan3 xi1 shui2 wei2 gong1 si1 。

## 注释

## 译文

## 赏析
