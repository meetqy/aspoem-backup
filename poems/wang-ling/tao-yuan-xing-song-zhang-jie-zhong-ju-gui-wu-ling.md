---
id: wang-ling-tao-yuan-xing-song-zhang-jie-zhong-ju-gui-wu-ling
title: 桃源行送張頡仲舉歸武陵
titlePinyin: tao2 yuan2 xing2 song4 zhang1 jie2 zhong4 ju3 gui1 wu3 ling2
titleSlug: tao-yuan-xing-song-zhang-jie-zhong-ju-gui-wu-ling
author: 王令
authorPinyin: wang2 ling4
authorSlug: wang-ling
dynasty: 宋
dynastyPinyin: song4
dynastySlug: song
tags: []
---

## 正文

- 山環環兮相圍，溪亂亂兮漣漪。
- 花漫漫兮不極，路繚繚兮安之。
- 棄舟步岸兮欲進復疑，山平阜斷兮忽得平原巨澤，莽不知其東西。
- 桑麻言言兮田野孔治，風回地近兮將亦聞乎犬雞。
- 信有居者兮，盍亦往而從之。
- 語何爲乎獨秦，服何爲乎異時。
- 見何驚兮遌錯，貌何野而棲遲。
- 問何迂兮古昔，聽何感而喑噫。
- 秦崩晉代兮河覆山移，天顛地陷兮何有不知。
- 上無君兮孰主，下無令兮孰隨。
- 身羣居而孰法，子娶嫁而孰媒。
- 既棄此而不用，何久保而弗離。
- 豈畏伏於亂世兮，猶魚潛而鳥棲。
- 寧知君之爲擾兮，不知上之可依。
- 豈懲薄而過厚兮，遂篤信而忘欺。
- 將久習以成俗兮，亦耳目之無知。
- 眷叙言之綢繆，與歡意之依稀。
- 及情終而禮闋，忽回腸而念歸。
- 更酸顔而慘頞，嘆異世之從容。
- 惜暫遇之偶然，嗟永離而莫同。
- 舟招招而去岸，帆冉冉以行風。
- 豁山靄之披袪，赫曉日之曈曨。
- 驚迴舟而返盼，忽逕斷而溪窮。
- 目恍惚兮圖畫，心輈張兮夢中。
- 何一人之獨悟，遂萬世之迷踪。
- 惟天地之茫茫兮，故神怪之或容。
- 惟昔王之制治兮，惡魑魅之人逢。
- 逮後世之凌夷兮，固人鬼之爭雄。
- 抑武陵之麗秀兮，故水複而山重。
- 及崖懸而磴絕，人跡之不到兮，反疑與夫仙通。
- 君生其地兮，宜神氣之所鍾。
- 觀顔面之峭峭兮，其秀猶有山水之餘風。
- 憫斯民之無知兮，久鬼覆而仙蒙。
- 顧窮探兮遠覽，究非是之所從。
- 因髙言而大唱，一洗世之昏聾。

## 拼音

- shan1 huan2 huan2 xi1 xiang1 wei2 ， xi1 luan4 luan4 xi1 lian2 yi1 。
- hua1 man4 man4 xi1 bu4 ji2 ， lu4 liao2 liao2 xi1 an1 zhi1 。
- qi4 zhou1 bu4 an4 xi1 yu4 jin4 fu4 yi2 ， shan1 ping2 fu4 duan4 xi1 hu1 de2 ping2 yuan2 ju4 ze2 ， mang3 bu4 zhi1 qi2 dong1 xi1 。
- sang1 ma2 yan2 yan2 xi1 tian2 ye3 kong3 zhi4 ， feng1 hui2 di4 jin4 xi1 jiang1 yi4 wen2 hu1 quan3 ji1 。
- xin4 you3 ju1 zhe3 xi1 ， he2 yi4 wang3 er2 cong2 zhi1 。
- yu3 he2 wei2 hu1 du2 qin2 ， fu2 he2 wei2 hu1 yi4 shi2 。
- jian4 he2 jing1 xi1 e4 cuo4 ， mao4 he2 ye3 er2 qi1 chi2 。
- wen4 he2 yu1 xi1 gu3 xi1 ， ting1 he2 gan3 er2 yin1 yi1 。
- qin2 beng1 jin4 dai4 xi1 he2 fu4 shan1 yi2 ， tian1 dian1 di4 xian4 xi1 he2 you3 bu4 zhi1 。
- shang4 wu2 jun1 xi1 shu2 zhu3 ， xia4 wu2 ling4 xi1 shu2 sui2 。
- shen1 qun2 ju1 er2 shu2 fa3 ， zi3 qu3 jia4 er2 shu2 mei2 。
- ji4 qi4 ci3 er2 bu2 yong4 ， he2 jiu3 bao3 er2 fu2 li2 。
- qi3 wei4 fu2 wu1 luan4 shi4 xi1 ， you2 yu2 qian2 er2 niao3 qi1 。
- ning2 zhi1 jun1 zhi1 wei2 rao3 xi1 ， bu4 zhi1 shang4 zhi1 ke3 yi1 。
- qi3 cheng2 bao2 er2 guo4 hou4 xi1 ， sui4 du3 xin4 er2 wang4 qi1 。
- jiang1 jiu3 xi2 yi3 cheng2 su2 xi1 ， yi4 er3 mu4 zhi1 wu2 zhi1 。
- juan4 xu4 yan2 zhi1 chou2 mou2 ， yu3 huan1 yi4 zhi1 yi1 xi1 。
- ji2 qing2 zhong1 er2 li3 que4 ， hu1 hui2 chang2 er2 nian4 gui1 。
- geng4 suan1 yan2 er2 can3 e4 ， tan4 yi4 shi4 zhi1 cong2 rong2 。
- xi1 zan4 yu4 zhi1 ou3 ran2 ， jie1 yong3 li2 er2 mo4 tong2 。
- zhou1 zhao1 zhao1 er2 qu4 an4 ， fan1 ran3 ran3 yi3 xing2 feng1 。
- huo1 shan1 ai3 zhi1 pi1 qu1 ， he4 xiao3 ri4 zhi1 tong2 long2 。
- jing1 hui2 zhou1 er2 fan3 pan4 ， hu1 jing4 duan4 er2 xi1 qiong2 。
- mu4 huang3 hu1 xi1 tu2 hua4 ， xin1 zhou1 zhang1 xi1 meng4 zhong1 。
- he2 yi4 ren2 zhi1 du2 wu4 ， sui4 wan4 shi4 zhi1 mi2 zong1 。
- wei2 tian1 di4 zhi1 mang2 mang2 xi1 ， gu4 shen2 guai4 zhi1 huo4 rong2 。
- wei2 xi1 wang2 zhi1 zhi4 zhi4 xi1 ， e4 chi1 mei4 zhi1 ren2 feng2 。
- dai3 hou4 shi4 zhi1 ling2 yi2 xi1 ， gu4 ren2 gui3 zhi1 zheng1 xiong2 。
- yi4 wu3 ling2 zhi1 li2 xiu4 xi1 ， gu4 shui3 fu4 er2 shan1 zhong4 。
- ji2 ya2 xuan2 er2 deng4 jue2 ， ren2 ji4 zhi1 bu2 dao4 xi1 ， fan3 yi2 yu3 fu1 xian1 tong1 。
- jun1 sheng1 qi2 di4 xi1 ， yi2 shen2 qi4 zhi1 suo3 zhong1 。
- guan1 yan2 mian4 zhi1 qiao4 qiao4 xi1 ， qi2 xiu4 you2 you3 shan1 shui3 zhi1 yu2 feng1 。
- min3 si1 min2 zhi1 wu2 zhi1 xi1 ， jiu3 gui3 fu4 er2 xian1 meng2 。
- gu4 qiong2 tan4 xi1 yuan3 lan3 ， jiu1 fei1 shi4 zhi1 suo3 cong2 。
- yin1 gao1 yan2 er2 da4 chang4 ， yi4 xi3 shi4 zhi1 hun1 long2 。

## 注释

## 译文

## 赏析
