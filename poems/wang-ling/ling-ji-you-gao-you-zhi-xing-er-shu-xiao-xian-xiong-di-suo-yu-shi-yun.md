---
id: wang-ling-ling-ji-you-gao-you-zhi-xing-er-shu-xiao-xian-xiong-di-suo-yu-shi-yun
title: 令既有髙郵之行而束孝先兄弟索余詩云
titlePinyin: ling4 ji4 you3 gao1 you2 zhi1 xing2 er2 shu4 xiao4 xian1 xiong1 di4 suo3 yu2 shi1 yun2
titleSlug: ling-ji-you-gao-you-zhi-xing-er-shu-xiao-xian-xiong-di-suo-yu-shi-yun
author: 王令
authorPinyin: wang2 ling4
authorSlug: wang-ling
dynasty: 宋
dynastyPinyin: song4
dynastySlug: song
tags: []
---

## 正文

- 擾擾利學者，久不可與謀。
- 讀書乃何爲，老不知軻丘。
- 弗恤義所在，務期髙爵收。
- 嘗聞失則嗟，不聞得之羞。
- 知誰洪其源，使世乘其流。
- 於今已汗漫，更久將遡游。
- 嘗聞古人言，饕餮爲共兜。
- 謂惡豈必多，偷飽德弗修。
- 不知自思者，舍此何所由。
- 故余早知懼，誓將異人求。
- 寜爲寒餓嗟，不同富貴謳。
- 此行况有獲，師德髙前修。
- 因嘗請子行，勉子無逗遛。
- 於吾乃何有，同病不獨瘳。
- 雖愛謂予然，尚疑子終不。
- 惜子有髙材，竿幢揭華旒。
- 苟能自擺去，不爲世學囚。
- 行將見遠到，强弩射弱菆。
- 何必請予詩，自合治子輈。

## 拼音

- rao3 rao3 li4 xue2 zhe3 ， jiu3 bu4 ke3 yu3 mou2 。
- du2 shu1 nai3 he2 wei2 ， lao3 bu4 zhi1 ke1 qiu1 。
- fu2 xu4 yi4 suo3 zai4 ， wu4 qi1 gao1 jue2 shou1 。
- chang2 wen2 shi1 ze2 jie1 ， bu4 wen2 de2 zhi1 xiu1 。
- zhi1 shui2 hong2 qi2 yuan2 ， shi3 shi4 cheng2 qi2 liu2 。
- wu1 jin1 yi3 han4 man4 ， geng4 jiu3 jiang1 su4 you2 。
- chang2 wen2 gu3 ren2 yan2 ， tao1 tie4 wei2 gong4 dou1 。
- wei4 e4 qi3 bi4 duo1 ， tou1 bao3 de2 fu2 xiu1 。
- bu4 zhi1 zi4 si1 zhe3 ， she3 ci3 he2 suo3 you2 。
- gu4 yu2 zao3 zhi1 ju4 ， shi4 jiang1 yi4 ren2 qiu2 。
- ning2 wei2 han2 e4 jie1 ， bu4 tong2 fu4 gui4 ou1 。
- ci3 xing2 kuang4 you3 huo4 ， shi1 de2 gao1 qian2 xiu1 。
- yin1 chang2 qing3 zi3 xing2 ， mian3 zi3 wu2 dou4 liu2 。
- wu1 wu2 nai3 he2 you3 ， tong2 bing4 bu4 du2 chou1 。
- sui1 ai4 wei4 yu3 ran2 ， shang4 yi2 zi3 zhong1 bu4 。
- xi1 zi3 you3 gao1 cai2 ， gan1 zhuang4 jie1 hua2 liu2 。
- gou3 neng2 zi4 bai3 qu4 ， bu4 wei2 shi4 xue2 qiu2 。
- xing2 jiang1 jian4 yuan3 dao4 ， qiang2 nu3 she4 ruo4 zou1 。
- he2 bi4 qing3 yu3 shi1 ， zi4 he2 zhi4 zi3 zhou1 。

## 注释

## 译文

## 赏析
