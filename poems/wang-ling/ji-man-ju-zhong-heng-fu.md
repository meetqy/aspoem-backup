---
id: wang-ling-ji-man-ju-zhong-heng-fu
title: 寄滿居中衡父
titlePinyin: ji4 man3 ju1 zhong1 heng2 fu4
titleSlug: ji-man-ju-zhong-heng-fu
author: 王令
authorPinyin: wang2 ling4
authorSlug: wang-ling
dynasty: 宋
dynastyPinyin: song4
dynastySlug: song
tags: []
---

## 正文

- 前會去莫追，後見來無期。
- 别嘆後見難，悔恨前會稀。
- 惟吾衡父兄，金純玉光輝。
- 裁磨殺圭角，不與瓦礫齊。
- 大匠陶百窑，不問履下泥。
- 一衡舉十鈞，何棄毫與釐。
- 余獨何爲人，乃不忍使遺。
- 有如横道芻，萬足踏不疑。
- 子何嗜好殊，獨俯掇以歸。
- 整束使不茨，欲令襍蘭芝。
- 蘭芝有天香，芻賤雜則非。
- 然其厠置間，適與薫染資。
- 文章每借觀，罅隙窺晴曦。
- 議論使坐聽，穴瞶聞英池。
- 春園或承招，遊騎亦許隨。
- 劇雲愛風枝，爇火圍夜棋。
- 縱談心開張，倒笑冠欹披。
- 匹馬載以來，東首頸脰疲。
- 夜夢不厭勞，百里夕一馳。
- 想見目與眉，百障千藩籬。
- 不虞自投置，遂若鳥遭黐。
- 何時獲因緣，連箠促馬蹄。
- 誓當盡晨昏，不復起退辭。

## 拼音

- qian2 hui4 qu4 mo4 zhui1 ， hou4 jian4 lai2 wu2 qi1 。
- bie2 tan4 hou4 jian4 nan2 ， hui3 hen4 qian2 hui4 xi1 。
- wei2 wu2 heng2 fu4 xiong1 ， jin1 chun2 yu4 guang1 hui1 。
- cai2 mo2 sha1 gui1 jiao3 ， bu4 yu3 wa3 li4 qi2 。
- da4 jiang4 tao2 bai3 yao2 ， bu2 wen4 lü3 xia4 ni2 。
- yi4 heng2 ju3 shi2 jun1 ， he2 qi4 hao2 yu3 li2 。
- yu2 du2 he2 wei2 ren2 ， nai3 bu4 ren3 shi3 yi2 。
- you3 ru2 heng2 dao4 chu2 ， wan4 zu2 ta4 bu4 yi2 。
- zi3 he2 shi4 hao4 shu1 ， du2 fu3 duo1 yi3 gui1 。
- zheng3 shu4 shi3 bu4 ci2 ， yu4 ling4 za2 lan2 zhi1 。
- lan2 zhi1 you3 tian1 xiang1 ， chu2 jian4 za2 ze2 fei1 。
- ran2 qi2 ce4 zhi4 jian4 ， shi4 yu3 xun1 ran3 zi1 。
- wen2 zhang1 mei3 jie4 guan1 ， xia4 xi4 kui1 qing2 xi1 。
- yi4 lun4 shi3 zuo4 ting1 ， xue2 gui4 wen2 ying1 chi2 。
- chun1 yuan2 huo4 cheng2 zhao1 ， you2 qi2 yi4 xu1 sui2 。
- ju4 yun2 ai4 feng1 zhi1 ， ruo4 huo3 wei2 ye4 qi2 。
- zong4 tan2 xin1 kai1 zhang1 ， dao3 xiao4 guan1 qi1 pi1 。
- pi3 ma3 zai4 yi3 lai2 ， dong1 shou3 jing3 dou4 pi2 。
- ye4 meng4 bu2 yan4 lao2 ， bai3 li3 xi1 yi4 chi2 。
- xiang3 jian4 mu4 yu3 mei2 ， bai3 zhang4 qian1 fan1 li2 。
- bu4 yu2 zi4 tou2 zhi4 ， sui4 ruo4 niao3 zao1 chi1 。
- he2 shi2 huo4 yin1 yuan2 ， lian2 chui2 cu4 ma3 ti2 。
- shi4 dang1 jin4 chen2 hun1 ， bu2 fu4 qi3 tui4 ci2 。

## 注释

## 译文

## 赏析
