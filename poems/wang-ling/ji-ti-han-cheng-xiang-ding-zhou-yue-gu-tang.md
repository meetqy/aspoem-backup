---
id: wang-ling-ji-ti-han-cheng-xiang-ding-zhou-yue-gu-tang
title: 寄題韓丞相定州閲古堂
titlePinyin: ji4 ti2 han2 cheng2 xiang4 ding4 zhou1 yue4 gu3 tang2
titleSlug: ji-ti-han-cheng-xiang-ding-zhou-yue-gu-tang
author: 王令
authorPinyin: wang2 ling4
authorSlug: wang-ling
dynasty: 宋
dynastyPinyin: song4
dynastySlug: song
tags: []
---

## 正文

- 始聞定作閲古堂，又聞定有閲古詩。
- 揚之遠定五千里，思得兩翅擘以飛。
- 偶聞人來說堂事，初敝兩壁無塵疵。
- 間時公來命繪匠，親以玉指交畫揮。
- 教令某載若某狀，匠拜奉命唯不辭。
- 左圖守相父母吏，右狀將帥熊羆姿。
- 長冠峩峩偉笏佩，鬬以玄白爲裳衣。
- 屹如丁寧立以議，遜若避讓行而隨。
- 圖成儼毅色可讋，過吏不敢竊目窺。
- 仍令大筆署行事，寫出黑膽朱肝脾。
- 死者有靈如不冺，合有英氣來附兹。
- 故公之謀不知出，宜有神鬼陰助其。
- 茫茫九泉謂巳朽，豈意一旦存形儀。
- 請留中壁素莫繪，待千歲後公以歸。
- 當搜國匠第一手，狀寫公像存依稀。
- 要知文完武繩備，遺與萬世瞻思資。
- 我知觀者定墮淚，不復峴首羊公碑。
- 又聞當世大手筆，磊砢詩句相撐支。
- 手搏蛟龍拔解角，爪擘虎豹全脱皮。
- 鄆州溪堂遂寂寞，韓詩塵蔽人不吹。
- 想應從此傳萬世，粹玉貫串珠縈纍。
- 小戎何爲而縮伏，久滯公斧血不滋。
- 何時功成事業就，兩手一掃清三垂。
- 歸來天子喜以頷，泰階輝煥平無欺。
- 次招當世草茅士，各使呈露心腹披。
- 締裾聯纓上廊廟，留與後世圖爲師。
- 然後回謝閲古堂，彼合異代今一時。

## 拼音

- shi3 wen2 ding4 zuo4 yue4 gu3 tang2 ， you4 wen2 ding4 you3 yue4 gu3 shi1 。
- yang2 zhi1 yuan3 ding4 wu3 qian1 li3 ， si1 de2 liang3 chi4 bo4 yi3 fei1 。
- ou3 wen2 ren2 lai2 shuo1 tang2 shi4 ， chu1 bi4 liang3 bi4 wu2 chen2 ci1 。
- jian4 shi2 gong1 lai2 ming4 hui4 jiang4 ， qin1 yi3 yu4 zhi3 jiao1 hua4 hui1 。
- jiao4 ling4 mou3 zai4 ruo4 mou3 zhuang4 ， jiang4 bai4 feng4 ming4 wei2 bu4 ci2 。
- zuo3 tu2 shou3 xiang1 fu4 mu3 li4 ， you4 zhuang4 jiang1 shuai4 xiong2 pi2 zi1 。
- chang2 guan1 e2 e2 wei3 hu4 pei4 ， dou4 yi3 xuan2 bai2 wei2 shang0 yi1 。
- yi4 ru2 ding1 ning2 li4 yi3 yi4 ， xun4 ruo4 bi4 rang4 xing2 er2 sui2 。
- tu2 cheng2 yan3 yi4 se4 ke3 zhe2 ， guo4 li4 bu4 gan3 qie4 mu4 kui1 。
- reng2 ling4 da4 bi3 shu3 xing2 shi4 ， xie3 chu1 hei1 dan3 zhu1 gan1 pi2 。
- si3 zhe3 you3 ling2 ru2 bu4 min3 ， he2 you3 ying1 qi4 lai2 fu4 zi1 。
- gu4 gong1 zhi1 mou2 bu4 zhi1 chu1 ， yi2 you3 shen2 gui3 yin1 zhu4 qi2 。
- mang2 mang2 jiu3 quan2 wei4 si4 xiu3 ， qi3 yi4 yi2 dan4 cun2 xing2 yi2 。
- qing3 liu2 zhong1 bi4 su4 mo4 hui4 ， dai4 qian1 sui4 hou4 gong1 yi3 gui1 。
- dang1 sou1 guo2 jiang4 di4 yi1 shou3 ， zhuang4 xie3 gong1 xiang4 cun2 yi1 xi1 。
- yao4 zhi1 wen2 wan2 wu3 sheng2 bei4 ， yi2 yu3 wan4 shi4 zhan1 si1 zi1 。
- wo3 zhi1 guan1 zhe3 ding4 duo4 lei4 ， bu2 fu4 xian4 shou3 yang2 gong1 bei1 。
- you4 wen2 dang1 shi4 da4 shou3 bi3 ， lei3 luo3 shi1 ju4 xiang1 cheng1 zhi1 。
- shou3 bo2 jiao1 long2 ba2 jie3 jiao3 ， zhua3 bo4 hu3 bao4 quan2 tuo1 pi2 。
- yun4 zhou1 xi1 tang2 sui4 ji4 mo4 ， han2 shi1 chen2 bi4 ren2 bu4 chui1 。
- xiang3 ying1 cong2 ci3 chuan2 wan4 shi4 ， cui4 yu4 guan4 chuan4 zhu1 ying2 lei2 。
- xiao3 rong2 he2 wei2 er2 suo1 fu2 ， jiu3 zhi4 gong1 fu3 xue4 bu4 zi1 。
- he2 shi2 gong1 cheng2 shi4 ye4 jiu4 ， liang3 shou3 yi4 sao3 qing1 san1 chui2 。
- gui1 lai2 tian1 zi3 xi3 yi3 han4 ， tai4 jie1 hui1 huan4 ping2 wu2 qi1 。
- ci4 zhao1 dang1 shi4 cao3 mao2 shi4 ， ge4 shi3 cheng2 lu4 xin1 fu4 pi1 。
- di4 ju1 lian2 ying1 shang4 lang2 miao4 ， liu2 yu3 hou4 shi4 tu2 wei2 shi1 。
- ran2 hou4 hui2 xie4 yue4 gu3 tang2 ， bi3 he2 yi4 dai4 jin1 yi4 shi2 。

## 注释

## 译文

## 赏析
