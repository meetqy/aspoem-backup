---
id: wang-ling-ti-man-shi-shen-shen-ting
title: 題滿氏申申亭
titlePinyin: ti2 man3 shi4 shen1 shen1 ting2
titleSlug: ti-man-shi-shen-shen-ting
author: 王令
authorPinyin: wang2 ling4
authorSlug: wang-ling
dynasty: 宋
dynastyPinyin: song4
dynastySlug: song
tags: []
---

## 正文

- 申申亭者名自誰，河東丈人身銘之。
- 方其作亭自休息，固欲申暢名其題。
- 雖然自奉頗幽樂，豈敢兼忽當世爲。
- 若日所憂非所及，因以遯世無悶辭。
- 丈人疏髙喜自適，去不限約來無時。
- 門無賓僚車馬絕，室有几杖衣冠欹。
- 夜徑行招海月伴，晝榻坐與天雲期。
- 春林喧和鳥聲好，勝聽俗論相啞吚。
- 塵埃縱爾得風力，卒不到此徒自飛。
- 亭前朱朱有冶態，亭下白白無俗姿。
- 好木留存竟見實，惡草鋤拔無容茨。
- 嘗聞景勝未易敵，須有大句相參差。
- 故吾經年不敢往，日望詩老力可支。
- 偶來爲游適已晚，花梢尚有春餘遺。
- 髙哦遶樹惜時節，拾嚼紅庁行逶遲。
- 回看北林竹萬顆，寒氣欲起凌人威。
- 清風時來助氣勢，寒甲夜聚言語私。
- 方將投間日來此，脚踏樹下成交蹊。
- 無端塵土又爲隔，明日跨馬西北馳。
- 心思夢好定頻到，不必直俟歸風吹。

## 拼音

- shen1 shen1 ting2 zhe3 ming2 zi4 shui2 ， he2 dong1 zhang4 ren2 shen1 ming2 zhi1 。
- fang1 qi2 zuo4 ting2 zi4 xiu1 xi0 ， gu4 yu4 shen1 chang4 ming2 qi2 ti2 。
- sui1 ran2 zi4 feng4 po1 you1 le4 ， qi3 gan3 jian1 hu1 dang1 shi4 wei2 。
- ruo4 ri4 suo3 you1 fei1 suo3 ji2 ， yin1 yi3 dun4 shi4 wu2 men4 ci2 。
- zhang4 ren2 shu1 gao1 xi3 zi4 shi4 ， qu4 bu2 xian4 yue1 lai2 wu2 shi2 。
- men2 wu2 bin1 liao2 ju1 ma3 jue2 ， shi4 you3 ji3 zhang4 yi1 guan1 qi1 。
- ye4 jing4 xing2 zhao1 hai3 yue4 ban4 ， zhou4 ta4 zuo4 yu3 tian1 yun2 qi1 。
- chun1 lin2 xuan1 he2 niao3 sheng1 hao3 ， sheng4 ting1 su2 lun4 xiang1 ya3 yi1 。
- chen2 ai1 zong4 er3 de2 feng1 li4 ， zu2 bu2 dao4 ci3 tu2 zi4 fei1 。
- ting2 qian2 zhu1 zhu1 you3 ye3 tai4 ， ting2 xia4 bai2 bai2 wu2 su2 zi1 。
- hao3 mu4 liu2 cun2 jing4 jian4 shi2 ， e4 cao3 chu2 ba2 wu2 rong2 ci2 。
- chang2 wen2 jing3 sheng4 wei4 yi4 di2 ， xu1 you3 da4 ju4 xiang1 can1 cha4 。
- gu4 wu2 jing1 nian2 bu4 gan3 wang3 ， ri4 wang4 shi1 lao3 li4 ke3 zhi1 。
- ou3 lai2 wei2 you2 shi4 yi3 wan3 ， hua1 shao1 shang4 you3 chun1 yu2 yi2 。
- gao1 o4 rao4 shu4 xi1 shi2 jie2 ， shi2 jiao2 hong2 ting1 xing2 wei1 chi2 。
- hui2 kan4 bei3 lin2 zhu2 wan4 ke1 ， han2 qi4 yu4 qi3 ling2 ren2 wei1 。
- qing1 feng1 shi2 lai2 zhu4 qi4 shi4 ， han2 jia3 ye4 ju4 yan2 yu3 si1 。
- fang1 jiang1 tou2 jian4 ri4 lai2 ci3 ， jiao3 ta4 shu4 xia4 cheng2 jiao1 qi1 。
- wu2 duan1 chen2 tu3 you4 wei2 ge2 ， ming2 ri4 kua4 ma3 xi1 bei3 chi2 。
- xin1 si0 meng4 hao3 ding4 bin1 dao4 ， bu2 bi4 zhi2 si4 gui1 feng1 chui1 。

## 注释

## 译文

## 赏析
