---
id: wang-ling-yao-jian-lao-jian-yue-ou-cheng
title: 姚堅老見約偶成
titlePinyin: yao2 jian1 lao3 jian4 yue1 ou3 cheng2
titleSlug: yao-jian-lao-jian-yue-ou-cheng
author: 王令
authorPinyin: wang2 ling4
authorSlug: wang-ling
dynasty: 唐
dynastyPinyin: tang2
dynastySlug: tang
tags: [] 
---

## 正文

- 初正布新和，餘臘争近候。
- 升騰陽力微，恇怯老陰鬬。
- 江雲蕩空碧，疏雨沐清晝。
- 林梢釋冬枯，土蘖壮春簇。
- 萎蕤風日舒，刻畫山野秀。
- 關關先春鳥，格磔弄晴咮。
- 無人與調和，終日自嘲詬。
- 唯君卜近適，過我許来就。
- 遷延日屢蹉，嘆惜月復彀。
- 人生誠多故，世事那可究。
- 惟當自推置，障絕俗慮寇。
- 休閑倘能偷，疏懶當自宥。
- 徒行苟憚勞，借馬欲誰廏。
- 清沽如定携，佳客可先購。
- 勉之無使遲，梅蕚已堪齅。

## 拼音

- chu1 zheng4 bu4 xin1 he2 ， yu2 la4 zheng1 jin4 hou4 。
- sheng1 teng2 yang2 li4 wei1 ， kuang1 qie4 lao3 yin1 dou4 。
- jiang1 yun2 dang4 kong1 bi4 ， shu1 yu3 mu4 qing1 zhou4 。
- lin2 shao1 shi4 dong1 ku1 ， tu3 nie4 zhuang4 chun1 cu4 。
- wei3 rui2 feng1 ri4 shu1 ， ke4 hua4 shan1 ye3 xiu4 。
- guan1 guan1 xian1 chun1 niao3 ， ge2 zhe2 nong4 qing2 zhou4 。
- wu2 ren2 yu3 diao4 he2 ， zhong1 ri4 zi4 chao2 gou4 。
- wei2 jun1 bu3 jin4 shi4 ， guo4 wo3 xu1 lai2 jiu4 。
- qian1 yan2 ri4 lü3 cuo1 ， tan4 xi1 yue4 fu4 gou4 。
- ren2 sheng1 cheng2 duo1 gu4 ， shi4 shi4 na4 ke3 jiu1 。
- wei2 dang1 zi4 tui1 zhi4 ， zhang4 jue2 su2 lü4 kou4 。
- xiu1 xian2 tang3 neng2 tou1 ， shu1 lan3 dang1 zi4 you4 。
- tu2 xing2 gou3 dan4 lao2 ， jie4 ma3 yu4 shui2 jiu4 。
- qing1 gu1 ru2 ding4 xie2 ， jia1 ke4 ke3 xian1 gou4 。
- mian3 zhi1 wu2 shi3 chi2 ， mei2 e4 yi3 kan1 xiu4 。

## 注释

## 译文

## 赏析
