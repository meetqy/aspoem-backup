---
id: wang-ling-guang-wang-chun-zheng-shu-er-si-shi
title: 廣王醇正叔二思詩
titlePinyin: guang3 wang2 chun2 zheng4 shu1 er4 si1 shi1
titleSlug: guang-wang-chun-zheng-shu-er-si-shi
author: 王令
authorPinyin: wang2 ling4
authorSlug: wang-ling
dynasty: 宋
dynastyPinyin: song4
dynastySlug: song
tags: []
---

## 正文

- 木落不去根，水流常背源。
- 木落方病寒，尚覆本根温。
- 水流忘由來，散亂卑濕牽。
- 讀子二思詩，起予二者言。
- 木實類君子，老有孝感存。
- 水亦人迹然，動由名利牽。
- 使我父母感，一夕身百翻。
- 人世但可悲，小官何足言。
- 情義有相奪，心迹固此分。
- 勉之多自寛，行見西歸轅。

## 拼音

- mu4 luo4 bu2 qu4 gen1 ， shui3 liu2 chang2 bei4 yuan2 。
- mu4 luo4 fang1 bing4 han2 ， shang4 fu4 ben3 gen1 wen1 。
- shui3 liu2 wang4 you2 lai2 ， san4 luan4 bei1 shi1 qian1 。
- du2 zi3 er4 si1 shi1 ， qi3 yu3 er4 zhe3 yan2 。
- mu4 shi2 lei4 jun1 zi3 ， lao3 you3 xiao4 gan3 cun2 。
- shui3 yi4 ren2 ji4 ran2 ， dong4 you2 ming2 li4 qian1 。
- shi3 wo3 fu4 mu3 gan3 ， yi4 xi1 shen1 bai3 fan1 。
- ren2 shi4 dan4 ke3 bei1 ， xiao3 guan1 he2 zu2 yan2 。
- qing2 yi4 you3 xiang1 duo2 ， xin1 ji4 gu4 ci3 fen1 。
- mian3 zhi1 duo1 zi4 kuan1 ， xing2 jian4 xi1 gui1 yuan2 。

## 注释

## 译文

## 赏析
