---
id: wang-ling-jia-wu-xue
title: 甲午雪
titlePinyin: jia3 wu3 xue3
titleSlug: jia-wu-xue
author: 王令
authorPinyin: wang2 ling4
authorSlug: wang-ling
dynasty: 唐
dynastyPinyin: tang2
dynastySlug: tang
tags: [] 
---

## 正文

- 平居汩汩喜自墮，萬事過目不省窺。
- 一年南北兩見雪，未始把筆成一詩。
- 朝看氣象浩茫昧，夜歸瞑想通幽疑。
- 夢乘虛空謁帝所，砆礩象柱承瓊榱。
- 坦塗壁堊相照射，鶴扇虧蔽狐腋帷。
- 帝旁鮮鮮舞萬女，寶綃雅冶吹裳衣。
- 纍蠙貫瑀錯組佩，斥棄朱黛素兩眉。
- 撩搔王母戯華髪，袒脱姑射爭膚肌。
- 提璫擲珥互投報，顧我塵垢加笑譏。
- 其傍臨臨立萬鬼，帝所寵與借色辭。
- 密呵細紵賜裘舄，笑齒發露寒差差。
- 諸神斂避不敢望，棄唾墮落成珠璣。
- 朝懽嚱怡棄烟霞，暮慨吁吸成雲霏。
- 互偷天帑購黨與，散布萬玨分千珪。
- 紈羅練縠不計數，逆取倒曳交横披。
- 鞭驅巨靈刦夸父，揮斧解繫關星機。
- 東觀豗頹墮壁角，南顧秃鬝亡斗箕。
- 其他雜冗莫分辨，徒見漫亂如籮篩。
- 雷公爭前泣訴帝，至此豈可無省知。
- 願分羽衛勑天討，助以積雹千山齊。
- 金神擁遏按行道，後乘駕以萬玉蜺。
- 寶刀聯翻夹鐡盾，玉戟鈎子横珠旗。
- 天風蕭蕭吹縞素，貝甲合陣窮天圍。
- 磨砮插羽注萬矢，强弩競發相聯飛。
- 奸窮詐極不保守，引組自縛相連歸。
- 纍俘奏愷闖天陛，越雉拔羽按舞儀。
- 帝呼祝融付焚棄，散灰下地無留遺。
- 徴朋索黨計輕重，斬戮屏翳囚風師。
- 扶桑瞳瞳露軒豁，日御復反天衢馳。
- 覺来四顧駭皓白，心與恍惚爭是非。
- 冬雷無聲電不照，疑亦衆鬼乘其私。
- 天髙地下非所職，且可把酒無嗟咨。

## 拼音

- ping2 ju1 gu3 gu3 xi3 zi4 duo4 ， wan4 shi4 guo4 mu4 bu4 sheng3 kui1 。
- yi4 nian2 nan2 bei3 liang3 jian4 xue3 ， wei4 shi3 ba3 bi3 cheng2 yi4 shi1 。
- chao2 kan4 qi4 xiang4 hao4 mang2 mei4 ， ye4 gui1 ming2 xiang3 tong1 you1 yi2 。
- meng4 cheng2 xu1 kong1 ye4 di4 suo3 ， fu1 zhi4 xiang4 zhu4 cheng2 qiong2 cui1 。
- tan3 tu2 bi4 e4 xiang1 zhao4 she4 ， he4 shan4 kui1 bi4 hu2 ye4 wei2 。
- di4 pang2 xian1 xian1 wu3 wan4 nü3 ， bao3 xiao1 ya3 ye3 chui1 shang0 yi1 。
- lei2 pin2 guan4 yu3 cuo4 zu3 pei4 ， chi4 qi4 zhu1 dai4 su4 liang3 mei2 。
- liao2 sao1 wang2 mu3 xi4 hua2 fa4 ， tan3 tuo1 gu1 she4 zheng1 fu1 ji1 。
- ti2 dang1 zhi4 er3 hu4 tou2 bao4 ， gu4 wo3 chen2 gou4 jia1 xiao4 ji1 。
- qi2 bang4 lin2 lin2 li4 wan4 gui3 ， di4 suo3 chong3 yu3 jie4 se4 ci2 。
- mi4 he1 xi4 zhu4 ci4 qiu2 xi4 ， xiao4 chi3 fa1 lu4 han2 cha4 cha4 。
- zhu1 shen2 lian3 bi4 bu4 gan3 wang4 ， qi4 tuo4 duo4 luo4 cheng2 zhu1 ji1 。
- chao2 huan1 xi1 yi2 qi4 yan1 xia2 ， mu4 kai3 xu1 xi1 cheng2 yun2 fei1 。
- hu4 tou1 tian1 tang3 gou4 dang3 yu3 ， san4 bu4 wan4 jue2 fen1 qian1 gui1 。
- wan2 luo2 lian4 hu2 bu2 ji4 shu4 ， ni4 qu3 dao3 ye4 jiao1 heng2 pi1 。
- bian1 qu1 ju4 ling2 jie2 kua1 fu4 ， hui1 fu3 jie3 xi4 guan1 xing1 ji1 。
- dong1 guan1 hui1 tui2 duo4 bi4 jiao3 ， nan2 gu4 tu1 qian1 wang2 dou3 ji1 。
- qi2 ta1 za2 rong3 mo4 fen1 bian4 ， tu2 jian4 man4 luan4 ru2 luo2 shai1 。
- lei2 gong1 zheng1 qian2 qi4 su4 di4 ， zhi4 ci3 qi3 ke3 wu2 sheng3 zhi1 。
- yuan4 fen1 yu3 wei4 chi4 tian1 tao3 ， zhu4 yi3 ji1 bao2 qian1 shan1 qi2 。
- jin1 shen2 yong1 e4 an4 hang2 dao4 ， hou4 cheng2 jia4 yi3 wan4 yu4 ni2 。
- bao3 dao1 lian2 fan1 jia2 tie3 dun4 ， yu4 ji3 gou1 zi3 heng2 zhu1 qi2 。
- tian1 feng1 xiao1 xiao1 chui1 gao3 su4 ， bei4 jia3 he2 zhen4 qiong2 tian1 wei2 。
- mo2 nu3 cha1 yu3 zhu4 wan4 shi3 ， qiang2 nu3 jing4 fa1 xiang1 lian2 fei1 。
- jian1 qiong2 zha4 ji2 bu4 bao3 shou3 ， yin3 zu3 zi4 fu4 xiang1 lian2 gui1 。
- lei2 fu2 zou4 kai3 chuang3 tian1 bi4 ， yue4 zhi4 ba2 yu3 an4 wu3 yi2 。
- di4 hu1 zhu4 rong2 fu4 fen2 qi4 ， san4 hui1 xia4 di4 wu2 liu2 yi2 。
- zhi3 peng2 suo3 dang3 ji4 qing1 zhong4 ， zhan3 lu4 ping2 yi4 qiu2 feng1 shi1 。
- fu2 sang1 tong2 tong2 lu4 xuan1 huo1 ， ri4 yu4 fu4 fan3 tian1 qu2 chi2 。
- jue2 lai2 si4 gu4 hai4 hao4 bai2 ， xin1 yu3 huang3 hu1 zheng1 shi4 fei1 。
- dong1 lei2 wu2 sheng1 dian4 bu2 zhao4 ， yi2 yi4 zhong4 gui3 cheng2 qi2 si1 。
- tian1 gao1 di4 xia4 fei1 suo3 zhi2 ， qie3 ke3 ba3 jiu3 wu2 jie1 zi1 。

## 注释

## 译文

## 赏析
