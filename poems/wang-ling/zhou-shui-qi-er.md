---
id: wang-ling-zhou-shui-qi-er
title: 晝睡  其二
titlePinyin: zhou4 shui4     qi2 er4
titleSlug: zhou-shui-qi-er
author: 王令
authorPinyin: wang2 ling4
authorSlug: wang-ling
dynasty: 宋
dynastyPinyin: song4
dynastySlug: song
tags: []
---

## 正文

- 因能不有世俗夢，獨與淳氣相盤嬉。
- 伏羲持刀刻爻畫，古意蕩盡無銖釐。
- 睡無吉凶無得失，縱欲强卦安能爲。
- 故能獨存至今日，人各已有反不知。
- 須知睡義大亦盛，豈獨床第誇昏迷。
- 君子勞心事業暇，得時休息安天倪。
- 小人一心包萬險，迨退就枕皆平夷。
- 使其睡心大充擴，去與君子何毫絲。
- 當年嘗聞曲肱樂，曾及至聖宜無非。
- 何况於夢更有得，不見公旦因嗟衰。
- 後來紛紛不知樂，舍去大路趨邪歧。
- 竹林猖狂事飲鍛，捫撥蚤虱無留衣。
- 好惡紙上浩萬端，竟不及此亦可嗤。
- 蚊虻紛然始誰造，一一口吻如針錐。
- 食人肌膚得腹飽，不解默去猶鳴飛。
- 攘拳揮臂不可却，聒耳不異笙匏吹。
- 雖然今尚爾無奈，當有獵獵秋風時。
- 爾軀糜潰爾口壞，我床安穩我枕欹。
- 平時多賢貴不及，會日偃瞑休恬怡。

## 拼音

- yin1 neng2 bu4 you3 shi4 su2 meng4 ， du2 yu3 chun2 qi4 xiang1 pan2 xi1 。
- fu2 xi1 chi2 dao1 ke4 yao2 hua4 ， gu3 yi4 dang4 jin4 wu2 zhu1 li2 。
- shui4 wu2 ji2 xiong1 wu2 de2 shi1 ， zong4 yu4 qiang2 gua4 an1 neng2 wei2 。
- gu4 neng2 du2 cun2 zhi4 jin1 ri4 ， ren2 ge4 yi3 you3 fan3 bu4 zhi1 。
- xu1 zhi1 shui4 yi4 da4 yi4 sheng4 ， qi3 du2 chuang2 di4 kua1 hun1 mi2 。
- jun1 zi3 lao2 xin1 shi4 ye4 xia2 ， de2 shi2 xiu1 xi0 an1 tian1 ni2 。
- xiao3 ren2 yi4 xin1 bao1 wan4 xian3 ， dai4 tui4 jiu4 zhen3 jie1 ping2 yi2 。
- shi3 qi2 shui4 xin1 da4 chong1 kuo4 ， qu4 yu3 jun1 zi3 he2 hao2 si1 。
- dang1 nian2 chang2 wen2 qu1 gong1 le4 ， ceng2 ji2 zhi4 sheng4 yi2 wu2 fei1 。
- he2 kuang4 wu1 meng4 geng4 you3 de2 ， bu2 jian4 gong1 dan4 yin1 jie1 shuai1 。
- hou4 lai2 fen1 fen1 bu4 zhi1 le4 ， she3 qu4 da4 lu4 qu1 xie2 qi2 。
- zhu2 lin2 chang1 kuang2 shi4 yin3 duan4 ， men2 bo1 zao3 shi1 wu2 liu2 yi1 。
- hao3 e4 zhi3 shang4 hao4 wan4 duan1 ， jing4 bu4 ji2 ci3 yi4 ke3 chi1 。
- wen2 meng2 fen1 ran2 shi3 shui2 zao4 ， yi1 yi1 kou3 wen3 ru2 zhen1 zhui1 。
- shi2 ren2 ji1 fu1 de2 fu4 bao3 ， bu4 jie3 mo4 qu4 you2 ming2 fei1 。
- rang3 quan2 hui1 bi4 bu4 ke3 que4 ， guo1 er3 bu2 yi4 sheng1 pao2 chui1 。
- sui1 ran2 jin1 shang4 er3 wu2 nai4 ， dang1 you3 lie4 lie4 qiu1 feng1 shi2 。
- er3 qu1 mi2 kui4 er3 kou3 huai4 ， wo3 chuang2 an1 wen3 wo3 zhen3 qi1 。
- ping2 shi2 duo1 xian2 gui4 bu4 ji2 ， hui4 ri4 yan3 ming2 xiu1 tian2 yi2 。

## 注释

## 译文

## 赏析
