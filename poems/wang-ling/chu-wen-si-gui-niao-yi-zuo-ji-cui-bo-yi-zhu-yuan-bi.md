---
id: wang-ling-chu-wen-si-gui-niao-yi-zuo-ji-cui-bo-yi-zhu-yuan-bi
title: 初聞思歸鳥憶昨寄崔伯易朱元弼
titlePinyin: chu1 wen2 si1 gui1 niao3 yi4 zuo2 ji4 cui1 bo2 yi4 zhu1 yuan2 bi4
titleSlug: chu-wen-si-gui-niao-yi-zuo-ji-cui-bo-yi-zhu-yuan-bi
author: 王令
authorPinyin: wang2 ling4
authorSlug: wang-ling
dynasty: 唐
dynastyPinyin: tang2
dynastySlug: tang
tags: [] 
---

## 正文

- 去年春日花盛開，嘗有鳥啼歸去来。
- 余詩告爾東海志，子笑属我南山杯。
- 将睎遐踪蹈髙軼，就拔去跡離俗埋。
- 同時游者最誰上，朱子峭擢凌春材。
- 門關午景卧正懶，過我呼號如春雷。
- 鄰驚偷窺婦女怪，婢駭奔走兒童咍。
- 門開納坐聽論列，笑口侈哆傾胸懷。
- 寒葅半菽要同飰，韲醤叫乞喧鄰隈。
- 僧從南浮雲異角，尉解西去遺亭臺。
- 心争誇漫詰蜒蜿，日樂虛豁留崔嵬。
- 柳梢黪黪坌晴絮，杏蕚爍爍翻遺埃。
- 春湖平停照空碧，淮帆曉上攙天桅。
- 西歸頗阨窮餓久，南泛未免丐乞哀。
- 朅来随人事卑折，忽自顧影慚低摧。
- 平時客坐不敢語，苟以唯諾償嫌猜。
- 胸中糾結浩千萬，到口不吐如横枚。
- 比来頗自撥俗礙，日傍竹樹良徘徊。
- 昏昏萬事置不省，知已疏懶心難裁。
- 一聞春風動啼鳥，猛若重睡忽喚回。
- 咨嗟歲月急若矢，嘆息無地安蒿莱。
- 比于見人日加懶，行恐合俗老益乖。
- 不知飄浮寄兹世，竟亦何計收形骸。
- 春林沾沾風日好，飛止自便宜爾諧。
- 何爲猶尚歸不得，世間萬事真悠哉。

## 拼音

- qu4 nian2 chun1 ri4 hua1 sheng4 kai1 ， chang2 you3 niao3 ti2 gui1 qu4 lai2 。
- yu2 shi1 gao4 er3 dong1 hai3 zhi4 ， zi3 xiao4 shu3 wo3 nan2 shan1 bei1 。
- jiang1 xi1 xia2 zong1 dao3 gao1 yi4 ， jiu4 ba2 qu4 ji4 li2 su2 mai2 。
- tong2 shi2 you2 zhe3 zui4 shui2 shang4 ， zhu1 zi3 qiao4 zhuo2 ling2 chun1 cai2 。
- men2 guan1 wu3 jing3 wo4 zheng4 lan3 ， guo4 wo3 hu1 hao4 ru2 chun1 lei2 。
- lin2 jing1 tou1 kui1 fu4 nü3 guai4 ， bi4 hai4 ben1 zou3 er2 tong2 hai1 。
- men2 kai1 na4 zuo4 ting1 lun4 lie4 ， xiao4 kou3 chi3 duo1 qing1 xiong1 huai2 。
- han2 zu1 ban4 shu1 yao4 tong2 fan4 ， ji1 jiang4 jiao4 qi3 xuan1 lin2 wei1 。
- seng1 cong2 nan2 fu2 yun2 yi4 jiao3 ， wei4 jie3 xi1 qu4 yi2 ting2 tai2 。
- xin1 zheng1 kua1 man4 jie2 yan2 wan1 ， ri4 le4 xu1 huo1 liu2 cui1 wei2 。
- liu3 shao1 can3 can3 ben4 qing2 xu4 ， xing4 e4 shuo4 shuo4 fan1 yi2 ai1 。
- chun1 hu2 ping2 ting2 zhao4 kong1 bi4 ， huai2 fan1 xiao3 shang4 chan1 tian1 wei2 。
- xi1 gui1 po1 e4 qiong2 e4 jiu3 ， nan2 fan4 wei4 mian3 gai4 qi3 ai1 。
- qie4 lai2 sui2 ren2 shi4 bei1 zhe2 ， hu1 zi4 gu4 ying3 can2 di1 cui1 。
- ping2 shi2 ke4 zuo4 bu4 gan3 yu3 ， gou3 yi3 wei2 nuo4 chang2 xian2 cai1 。
- xiong1 zhong1 jiu1 jie2 hao4 qian1 wan4 ， dao4 kou3 bu4 tu3 ru2 heng2 mei2 。
- bi3 lai2 po1 zi4 bo1 su2 ai4 ， ri4 bang4 zhu2 shu4 liang2 pai2 huai2 。
- hun1 hun1 wan4 shi4 zhi4 bu4 sheng3 ， zhi1 yi3 shu1 lan3 xin1 nan2 cai2 。
- yi4 wen2 chun1 feng1 dong4 ti2 niao3 ， meng3 ruo4 zhong4 shui4 hu1 huan4 hui2 。
- zi1 jie1 sui4 yue4 ji2 ruo4 shi3 ， tan4 xi1 wu2 di4 an1 hao1 lai2 。
- bi3 yu2 jian4 ren2 ri4 jia1 lan3 ， xing2 kong3 he2 su2 lao3 yi4 guai1 。
- bu4 zhi1 piao1 fu2 ji4 zi1 shi4 ， jing4 yi4 he2 ji4 shou1 xing2 hai2 。
- chun1 lin2 zhan1 zhan1 feng1 ri4 hao3 ， fei1 zhi3 zi4 pian2 yi0 er3 xie2 。
- he2 wei2 you2 shang4 gui1 bu4 de2 ， shi4 jian4 wan4 shi4 zhen1 you1 zai1 。

## 注释

## 译文

## 赏析
