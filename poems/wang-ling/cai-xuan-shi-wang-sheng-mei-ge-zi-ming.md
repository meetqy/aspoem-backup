---
id: wang-ling-cai-xuan-shi-wang-sheng-mei-ge-zi-ming
title: 采選示王聖美葛子明
titlePinyin: cai3 xuan3 shi4 wang2 sheng4 mei3 ge3 zi3 ming2
titleSlug: cai-xuan-shi-wang-sheng-mei-ge-zi-ming
author: 王令
authorPinyin: wang2 ling4
authorSlug: wang-ling
dynasty: 宋
dynastyPinyin: song4
dynastySlug: song
tags: []
---

## 正文

- 酒盞厭連行，衆客喧已醉。
- 忽得簿上籍，共出名外仕。
- 孤昂忽雄軒，泯默亦馴致。
- 追爭相後先，得失自愚智。
- 隨時有能稱，逐釁得呵訾。
- 有非人力爲，竟亦天幸值。
- 或果以禍覆，亦有終自遂。
- 卒無及物效，徒自髙人氣。
- 回罇變新局，忽若已異世。
- 嗟人久已迷，髙爵樂自嗜。
- 誰爲衎衎飽，竟是孜孜利。
- 矜驕决雄奢，摧折嘆淹滯。
- 昏昏忘所大，擾擾爭其細。
- 安知茫昧間，身非天所戲。
- 是非未暇辨，歡戚先已至。
- 退之昔裁詩，頗以豪横恃。
- 暮年志氣得，金玉多自慰。
- 買居紀堂榮，顧影樂簪佩。
- 喜將閭巷好，持與妻子議。
- 彼哉何足道，進退於焉繫。
- 安知九列榮，顧是德所累。
- 寜論聖人爲，適莫固以義。
- 有時曲肱樂，不以易富貴。
- 吾曹頗勉修，兹道久自詣。
- 何必問浮雲，斯理固可視。

## 拼音

- jiu3 zhan3 yan4 lian2 xing2 ， zhong4 ke4 xuan1 yi3 zui4 。
- hu1 de2 bo2 shang4 ji2 ， gong4 chu1 ming2 wai4 shi4 。
- gu1 ang2 hu1 xiong2 xuan1 ， min3 mo4 yi4 xun4 zhi4 。
- zhui1 zheng1 xiang1 hou4 xian1 ， de2 shi1 zi4 yu2 zhi4 。
- sui2 shi2 you3 neng2 cheng1 ， zhu2 xin4 de2 he1 zi1 。
- you3 fei1 ren2 li4 wei2 ， jing4 yi4 tian1 xing4 zhi2 。
- huo4 guo3 yi3 huo4 fu4 ， yi4 you3 zhong1 zi4 sui4 。
- zu2 wu2 ji2 wu4 xiao4 ， tu2 zi4 gao1 ren2 qi4 。
- hui2 zun1 bian4 xin1 ju2 ， hu1 ruo4 yi3 yi4 shi4 。
- jie1 ren2 jiu3 yi3 mi2 ， gao1 jue2 le4 zi4 shi4 。
- shui2 wei2 kan4 kan4 bao3 ， jing4 shi4 zi1 zi1 li4 。
- jin1 jiao1 jue2 xiong2 she1 ， cui1 zhe2 tan4 yan1 zhi4 。
- hun1 hun1 wang4 suo3 da4 ， rao3 rao3 zheng1 qi2 xi4 。
- an1 zhi1 mang2 mei4 jian4 ， shen1 fei1 tian1 suo3 xi4 。
- shi4 fei1 wei4 xia2 bian4 ， huan1 qi1 xian1 yi3 zhi4 。
- tui4 zhi1 xi1 cai2 shi1 ， po1 yi3 hao2 heng4 shi4 。
- mu4 nian2 zhi4 qi4 de2 ， jin1 yu4 duo1 zi4 wei4 。
- mai3 ju1 ji4 tang2 rong2 ， gu4 ying3 le4 zan1 pei4 。
- xi3 jiang1 lü2 xiang4 hao3 ， chi2 yu3 qi1 zi0 yi4 。
- bi3 zai1 he2 zu2 dao4 ， jin4 tui4 wu1 yan1 xi4 。
- an1 zhi1 jiu3 lie4 rong2 ， gu4 shi4 de2 suo3 lei3 。
- ning2 lun4 sheng4 ren2 wei2 ， shi4 mo4 gu4 yi3 yi4 。
- you3 shi2 qu1 gong1 le4 ， bu4 yi3 yi4 fu4 gui4 。
- wu2 cao2 po1 mian3 xiu1 ， zi1 dao4 jiu3 zi4 yi4 。
- he2 bi4 wen4 fu2 yun2 ， si1 li3 gu4 ke3 shi4 。

## 注释

## 译文

## 赏析
