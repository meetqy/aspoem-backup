---
id: wang-ling-da-shu-hui-zhi-suo-shi
title: 答束徽之索詩
titlePinyin: da2 shu4 hui1 zhi1 suo3 shi1
titleSlug: da-shu-hui-zhi-suo-shi
author: 王令
authorPinyin: wang2 ling4
authorSlug: wang-ling
dynasty: 宋
dynastyPinyin: song4
dynastySlug: song
tags: []
---

## 正文

- 世味久已諳，多惡竟少好。
- 惟詩素所嗜，决切欲深造。
- 人安已不休，衆恥我獨冒。
- 有如獺行跡，欲改復自蹈。
- 肝腸困尋搜，吻舌倦搏造。
- 心靈無餘多，爲此日有耗。
- 已勤尚無成，既苦每自勞。
- 自笑如秋蟬，饑極不止噪。
- 努力排韓門，屈拜媚孟竈。
- 惟此二公才，百牛飽懷抱。
- 我如餓旁者，盻盻不得犒。
- 不知去幾多，窮行究未到。
- 無門隔籓籬，發罅窺堂奥。
- 愛之不可入，抵觸發狂譟。
- 借使苟有成，不知竟何要。
- 孤名非所求，弊俗詎足傲。
- 况乃非所及，窮海未爲浩。
- 不知何時休，定訖死與耄。
- 因疑今世人，恐有我同操。
- 徽之才超髙，竿幢出標纛。
- 爲學尚淹藴，富櫜不肯暴。
- 文章內朱豹，外襲一以皂。
- 大論尤堅强，推舟出行奡。
- 珉砆不施功，徑欲制珪瑁。
- 幸此不我陋，敎誨日陳告。
- 昨因語及詩，請我使自道。
- 屢謝不得命，迫窄遂顛倒。
- 披堅誘羸兵，伏瓴待穿盗。
- 取勝雖然必，窘窮亦堪悼。
- 勉爲瓦磚投，幸有金珠報。

## 拼音

- shi4 wei4 jiu3 yi3 an1 ， duo1 e4 jing4 shao3 hao3 。
- wei2 shi1 su4 suo3 shi4 ， jue2 qie4 yu4 shen1 zao4 。
- ren2 an1 yi3 bu4 xiu1 ， zhong4 chi3 wo3 du2 mao4 。
- you3 ru2 ta3 xing2 ji4 ， yu4 gai3 fu4 zi4 dao3 。
- gan1 chang2 kun4 xun2 sou1 ， wen3 she2 juan4 bo2 zao4 。
- xin1 ling2 wu2 yu2 duo1 ， wei2 ci3 ri4 you3 hao4 。
- yi3 qin2 shang4 wu2 cheng2 ， ji4 ku3 mei3 zi4 lao2 。
- zi4 xiao4 ru2 qiu1 chan2 ， ji1 ji2 bu4 zhi3 zao4 。
- nu3 li4 pai2 han2 men2 ， qu1 bai4 mei4 meng4 zao4 。
- wei2 ci3 er4 gong1 cai2 ， bai3 niu2 bao3 huai2 bao4 。
- wo3 ru2 e4 pang2 zhe3 ， xi4 xi4 bu4 de2 kao4 。
- bu4 zhi1 qu4 ji1 duo1 ， qiong2 xing2 jiu1 wei4 dao4 。
- wu2 men2 ge2 fan1 li2 ， fa1 xia4 kui1 tang2 ao4 。
- ai4 zhi1 bu4 ke3 ru4 ， di3 chu4 fa1 kuang2 zao4 。
- jie4 shi3 gou3 you3 cheng2 ， bu4 zhi1 jing4 he2 yao4 。
- gu1 ming2 fei1 suo3 qiu2 ， bi4 su2 ju4 zu2 ao4 。
- kuang4 nai3 fei1 suo3 ji2 ， qiong2 hai3 wei4 wei2 hao4 。
- bu4 zhi1 he2 shi2 xiu1 ， ding4 qi4 si3 yu3 mao4 。
- yin1 yi2 jin1 shi4 ren2 ， kong3 you3 wo3 tong2 cao1 。
- hui1 zhi1 cai2 chao1 gao1 ， gan1 zhuang4 chu1 biao1 dao4 。
- wei2 xue2 shang4 yan1 yun4 ， fu4 gao1 bu4 ken3 bao4 。
- wen2 zhang1 nei4 zhu1 bao4 ， wai4 xi2 yi4 yi3 zao4 。
- da4 lun4 you2 jian1 qiang2 ， tui1 zhou1 chu1 xing2 ao4 。
- min2 fu1 bu4 shi1 gong1 ， jing4 yu4 zhi4 gui1 mao4 。
- xing4 ci3 bu4 wo3 lou4 ， jiao4 hui4 ri4 chen2 gao4 。
- zuo2 yin1 yu3 ji2 shi1 ， qing3 wo3 shi3 zi4 dao4 。
- lü3 xie4 bu4 de2 ming4 ， po4 zhai3 sui4 dian1 dao3 。
- pi1 jian1 you4 lei2 bing1 ， fu2 ling2 dai4 chuan1 dao4 。
- qu3 sheng4 sui1 ran2 bi4 ， jiong3 qiong2 yi4 kan1 dao4 。
- mian3 wei2 wa3 zhuan1 tou2 ， xing4 you3 jin1 zhu1 bao4 。

## 注释

## 译文

## 赏析
