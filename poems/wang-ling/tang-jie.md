---
id: wang-ling-tang-jie
title: 唐介
titlePinyin: tang2 jie4
titleSlug: tang-jie
author: 王令
authorPinyin: wang2 ling4
authorSlug: wang-ling
dynasty: 宋
dynastyPinyin: song4
dynastySlug: song
tags: []
---

## 正文

- 以諫得罪者爲誰，四海多作唐介詩。
- 俗兒口狹文字碎，欲状介事語反卑。
- 嗟嗟我亦介之徒，此恨不助掀目眉。
- 三更燈死百慮息，四睫不交雙目眵。
- 推枕起坐壯介節，以手捫臆爲介思。
- 信乎介亦壮男子，直能金鐵其肝脾。
- 雷霆之怒萬鈞重，人主之威猶過之。
- 一語所犯百死在，要領可斷族可夷。
- 堂堂介也人之難，不畏所畏将所持。
- 捧書入奏伏文陛，身視赴死如食飴。
- 面折庭諍語論險，直舌鐵硬堅不移。
- 天子怒叱大臣語，衆笏交抵侔戈揮。
- 如何面笑目不瞬，氣不略讋顔怡怡。
- 即日議下得遠斥，中使臨遣監妻兒。
- 奈何左右口吻毒，只有死請無還辭。
- 然今天子甚明聖，雖暫盛怒終復歸。
- 嗚呼能對治亂鑑，介也能抆其瑕疵。
- 語曰五諫吾從諷，仲尼逮有激而爲。
- 後世巽懦禄位徒，緣此粉飾尸素非。
- 必也事有不得已，宜乎訖死争不回。
- 偉哉介也已不朽，日月爲字天爲碑。
- 寄語瑣瑣媒孽子，介縱蹈死吾何悲。

## 拼音

- yi3 jian4 de2 zui4 zhe3 wei2 shui2 ， si4 hai3 duo1 zuo4 tang2 jie4 shi1 。
- su2 er2 kou3 xia2 wen2 zi4 sui4 ， yu4 zhuang4 jie4 shi4 yu3 fan3 bei1 。
- jie1 jie1 wo3 yi4 jie4 zhi1 tu2 ， ci3 hen4 bu2 zhu4 xian1 mu4 mei2 。
- san1 geng1 deng1 si3 bai3 lü4 xi1 ， si4 jie2 bu4 jiao1 shuang1 mu4 chi1 。
- tui1 zhen3 qi3 zuo4 zhuang4 jie4 jie2 ， yi3 shou3 men2 yi4 wei2 jie4 si1 。
- xin4 hu1 jie4 yi4 zhuang4 nan2 zi3 ， zhi2 neng2 jin1 tie3 qi2 gan1 pi2 。
- lei2 ting2 zhi1 nu4 wan4 jun1 zhong4 ， ren2 zhu3 zhi1 wei1 you2 guo4 zhi1 。
- yi4 yu3 suo3 fan4 bai3 si3 zai4 ， yao4 ling3 ke3 duan4 zu2 ke3 yi2 。
- tang2 tang2 jie4 ye3 ren2 zhi1 nan2 ， bu2 wei4 suo3 wei4 jiang1 suo3 chi2 。
- peng3 shu1 ru4 zou4 fu2 wen2 bi4 ， shen1 shi4 fu4 si3 ru2 shi2 yi2 。
- mian4 zhe2 ting2 zheng4 yu3 lun4 xian3 ， zhi2 she2 tie3 ying4 jian1 bu4 yi2 。
- tian1 zi3 nu4 chi4 da4 chen2 yu3 ， zhong4 hu4 jiao1 di3 mou2 ge1 hui1 。
- ru2 he2 mian4 xiao4 mu4 bu2 shun4 ， qi4 bu2 lüe4 zhe2 yan2 yi2 yi2 。
- ji2 ri4 yi4 xia4 de2 yuan3 chi4 ， zhong1 shi3 lin2 qian3 jian1 qi1 er2 。
- nai4 he2 zuo3 you4 kou3 wen3 du2 ， zhi3 you3 si3 qing3 wu2 huan2 ci2 。
- ran2 jin1 tian1 zi3 shen4 ming2 sheng4 ， sui1 zan4 sheng4 nu4 zhong1 fu4 gui1 。
- wu1 hu1 neng2 dui4 zhi4 luan4 jian4 ， jie4 ye3 neng2 wen3 qi2 xia2 ci1 。
- yu3 yue1 wu3 jian4 wu2 cong2 feng3 ， zhong4 ni2 dai3 you3 ji1 er2 wei2 。
- hou4 shi4 xun4 nuo4 lu4 wei4 tu2 ， yuan2 ci3 fen3 shi4 shi1 su4 fei1 。
- bi4 ye3 shi4 you3 bu4 de2 yi3 ， yi2 hu1 qi4 si3 zheng1 bu4 hui2 。
- wei3 zai1 jie4 ye3 yi3 bu4 xiu3 ， ri4 yue4 wei2 zi4 tian1 wei2 bei1 。
- ji4 yu3 suo3 suo3 mei2 nie4 zi3 ， jie4 zong4 dao3 si3 wu2 he2 bei1 。

## 注释

## 译文

## 赏析
