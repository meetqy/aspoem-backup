---
id: wang-ling-shang-shao-bao-wen
title: 上邵寶文
titlePinyin: shang4 shao4 bao3 wen2
titleSlug: shang-shao-bao-wen
author: 王令
authorPinyin: wang2 ling4
authorSlug: wang-ling
dynasty: 宋
dynastyPinyin: song4
dynastySlug: song
tags: []
---

## 正文

- 出處身之道，窮通命所關。
- 孔猶聞宋逐，軻亦退梁還。
- 兹道方中否，流風有後艱。
- 客來方病憲，人戚不堪顔。
- 士有髙山仰，身嘗逸駕攀。
- 徑心思古到，獨手欲今扳。
- 憔悴窮年學，乖疏五兩綸。
- 魚鹽聞古隐，畎畝識今閑。
- 蹈海時何謂，無田力亦孱。
- 清醒甘澤畔，富貴奈墦間。
- 進壯羝羊觸，行屯乘馬班。
- 食貧欣道在，愠見笑兒頑。
- 時已輸雌雉，心猶恥瘠環。
- 偶逢邦有道，喜睠涕無潸。
- 觀水求窺海，知天願適山。
- 雖歸滕國聖，尚賤許行蠻。
- 進効無横草，希仁等棄官。
- 聖門猶進惑，惠政况先鰥。
- 自道非能賦，幾希不敢刪。
- 誤知何以報，忠信赤心殷。

## 拼音

- chu1 chu3 shen1 zhi1 dao4 ， qiong2 tong1 ming4 suo3 guan1 。
- kong3 you2 wen2 song4 zhu2 ， ke1 yi4 tui4 liang2 huan2 。
- zi1 dao4 fang1 zhong1 fou3 ， liu2 feng1 you3 hou4 jian1 。
- ke4 lai2 fang1 bing4 xian4 ， ren2 qi1 bu4 kan1 yan2 。
- shi4 you3 gao1 shan1 yang3 ， shen1 chang2 yi4 jia4 pan1 。
- jing4 xin1 si0 gu3 dao4 ， du2 shou3 yu4 jin1 ban1 。
- qiao2 cui4 qiong2 nian2 xue2 ， guai1 shu1 wu3 liang3 lun2 。
- yu2 yan2 wen2 gu3 yin3 ， quan3 mu3 shi2 jin1 xian2 。
- dao3 hai3 shi2 he2 wei4 ， wu2 tian2 li4 yi4 chan2 。
- qing1 xing3 gan1 ze2 pan4 ， fu4 gui4 nai4 fan2 jian4 。
- jin4 zhuang4 di1 yang2 chu4 ， xing2 tun2 cheng2 ma3 ban1 。
- shi2 pin2 xin1 dao4 zai4 ， yun4 jian4 xiao4 er2 wan2 。
- shi2 yi3 shu1 ci2 zhi4 ， xin1 you2 chi3 ji2 huan2 。
- ou3 feng2 bang1 you3 dao4 ， xi3 juan4 ti4 wu2 shan1 。
- guan1 shui3 qiu2 kui1 hai3 ， zhi1 tian1 yuan4 shi4 shan1 。
- sui1 gui1 teng2 guo2 sheng4 ， shang4 jian4 xu1 xing2 man2 。
- jin4 xiao4 wu2 heng2 cao3 ， xi1 ren2 deng3 qi4 guan1 。
- sheng4 men2 you2 jin4 huo4 ， hui4 zheng4 kuang4 xian1 guan1 。
- zi4 dao4 fei1 neng2 fu4 ， ji1 xi1 bu4 gan3 shan1 。
- wu4 zhi1 he2 yi3 bao4 ， zhong1 xin4 chi4 xin1 yin1 。

## 注释

## 译文

## 赏析
