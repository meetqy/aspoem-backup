---
id: wang-ling-zeng-bie-yan-cheng-ji-mao-fu-tai-zhu
title: 贈别晏成績懋父太祝
titlePinyin: zeng4 bie2 yan4 cheng2 ji4 mao4 fu4 tai4 zhu4
titleSlug: zeng-bie-yan-cheng-ji-mao-fu-tai-zhu
author: 王令
authorPinyin: wang2 ling4
authorSlug: wang-ling
dynasty: 宋
dynastyPinyin: song4
dynastySlug: song
tags: []
---

## 正文

- 懋甫相門兒，家世踏纓紞。
- 早年綴官簿，青衫蔚於菼。
- 本宜多驕矜，不謂鋭意敢。
- 意貪英雄交，一手欲四攬。
- 偶來濫予會，臂搦首已頷。
- 酒獰誇胸襟，頂踵都一膽。
- 壯心羞摧藏，義內喜葅歜。
- 要言相死從，顧豈苟難斬。
- 聽其自陳論，峭拔不平漸。
- 要之當一切，固令不黤黯。
- 憶予少年時，亦自喜黠㶒。
- 於今老而悔，壯意日凋减。
- 惜夫相遇遲，君放我已檢。
- 驟聞强大語，若虎餓得啗。
- 已無相髙心，徒有志氣感。
- 春風吹天昏，醉目睨愁慘。
- 念當相别去，兩懷不無黪。
- 何時重來過，慰我涸轍噞。
- 唯其去後懷，猶一飽復歉。
- 幸有西南風，時作寄我槧。

## 拼音

- mao4 fu3 xiang1 men2 er2 ， jia1 shi4 ta4 ying1 dan3 。
- zao3 nian2 zhui4 guan1 bo2 ， qing1 shan1 wei4 wu1 tan3 。
- ben3 yi2 duo1 jiao1 jin1 ， bu2 wei4 rui4 yi4 gan3 。
- yi4 tan1 ying1 xiong2 jiao1 ， yi4 shou3 yu4 si4 lan3 。
- ou3 lai2 lan4 yu3 hui4 ， bi4 nuo4 shou3 yi3 han4 。
- jiu3 ning2 kua1 xiong1 jin1 ， ding3 zhong3 dou1 yi4 dan3 。
- zhuang4 xin1 xiu1 cui1 cang2 ， yi4 nei4 xi3 zu1 chu4 。
- yao4 yan2 xiang1 si3 cong2 ， gu4 qi3 gou3 nan2 zhan3 。
- ting1 qi2 zi4 chen2 lun4 ， qiao4 ba2 bu4 ping2 jian4 。
- yao4 zhi1 dang1 yi2 qie4 ， gu4 ling4 bu4 yan3 an4 。
- yi4 yu3 shao4 nian2 shi2 ， yi4 zi4 xi3 xia2 㶒。
- wu1 jin1 lao3 er2 hui3 ， zhuang4 yi4 ri4 diao1 jian3 。
- xi1 fu1 xiang1 yu4 chi2 ， jun1 fang4 wo3 yi3 jian3 。
- zhou4 wen2 qiang2 da4 yu3 ， ruo4 hu3 e4 de2 dan4 。
- yi3 wu2 xiang1 gao1 xin1 ， tu2 you3 zhi4 qi4 gan3 。
- chun1 feng1 chui1 tian1 hun1 ， zui4 mu4 ni4 chou2 can3 。
- nian4 dang1 xiang1 bie2 qu4 ， liang3 huai2 bu4 wu2 can3 。
- he2 shi2 zhong4 lai2 guo4 ， wei4 wo3 he2 zhe2 yan3 。
- wei2 qi2 qu4 hou4 huai2 ， you2 yi4 bao3 fu4 qian4 。
- xing4 you3 xi1 nan2 feng1 ， shi2 zuo4 ji4 wo3 qian4 。

## 注释

## 译文

## 赏析
