---
id: wang-ling-song-zeng-wang-ping-fu
title: 送贈王平甫
titlePinyin: song4 zeng4 wang2 ping2 fu3
titleSlug: song-zeng-wang-ping-fu
author: 王令
authorPinyin: wang2 ling4
authorSlug: wang-ling
dynasty: 宋
dynastyPinyin: song4
dynastySlug: song
tags: []
---

## 正文

- 士學何漫漫，近習忘遠紹。
- 文章多自名，誰出得髙調。
- 子才希世珍，拔俗起孤峭。
- 如解萬里駿，不以覊縻要。
- 篇章綴清新，霞電絢天彯。
- 夜歸借之讀，掩紙疑有耀。
- 洗手脱世塵，飛身就遐眺。
- 舌骨誰謂朽，死魄如可召。
- 縮手不願學，神巧謝人妙。
- 余材生何偏，日月費吟嘯。
- 收奇欲身名，攬古願獨弔。
- 平生勇前爭，未始卻自料。
- 一日接大敵，說舌忽忘挑。
- 如秋九磨鏡，迫我以醜照。
- 貪觀朝日明，退失兩目瞭。
- 願假斧斤惠，刻形近天肖。
- 寄聲誠甚勤，獻璞定逢笑。

## 拼音

- shi4 xue2 he2 man4 man4 ， jin4 xi2 wang4 yuan3 shao4 。
- wen2 zhang1 duo1 zi4 ming2 ， shui2 chu1 de2 gao1 diao4 。
- zi3 cai2 xi1 shi4 zhen1 ， ba2 su2 qi3 gu1 qiao4 。
- ru2 jie3 wan4 li3 jun4 ， bu4 yi3 ji1 mi2 yao4 。
- pian1 zhang1 zhui4 qing1 xin1 ， xia2 dian4 xuan4 tian1 piao1 。
- ye4 gui1 jie4 zhi1 du2 ， yan3 zhi3 yi2 you3 yao4 。
- xi3 shou3 tuo1 shi4 chen2 ， fei1 shen1 jiu4 xia2 tiao4 。
- she2 gu3 shui2 wei4 xiu3 ， si3 po4 ru2 ke3 zhao4 。
- suo1 shou3 bu2 yuan4 xue2 ， shen2 qiao3 xie4 ren2 miao4 。
- yu2 cai2 sheng1 he2 pian1 ， ri4 yue4 fei4 yin2 xiao4 。
- shou1 qi2 yu4 shen1 ming2 ， lan3 gu3 yuan4 du2 diao4 。
- ping2 sheng1 yong3 qian2 zheng1 ， wei4 shi3 que4 zi4 liao4 。
- yi2 ri4 jie1 da4 di2 ， shuo1 she2 hu1 wang4 tiao1 。
- ru2 qiu1 jiu3 mo2 jing4 ， po4 wo3 yi3 chou3 zhao4 。
- tan1 guan1 zhao1 ri4 ming2 ， tui4 shi1 liang3 mu4 liao4 。
- yuan4 jia3 fu3 jin1 hui4 ， ke4 xing2 jin4 tian1 xiao4 。
- ji4 sheng1 cheng2 shen4 qin2 ， xian4 pu2 ding4 feng2 xiao4 。

## 注释

## 译文

## 赏析
