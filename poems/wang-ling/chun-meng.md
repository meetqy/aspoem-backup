---
id: wang-ling-chun-meng
title: 春夢
titlePinyin: chun1 meng4
titleSlug: chun-meng
author: 王令
authorPinyin: wang2 ling4
authorSlug: wang-ling
dynasty: 唐
dynastyPinyin: tang2
dynastySlug: tang
tags: [] 
---

## 正文

- 春風兒女喜，不合丈夫愛。
- 日午困魔来，四體倦欲解。
- 春禽只随花中飛，幸此無聲聒我睡。
- 一夢夢周公，笑與伊尹語。
- 問今天下賢者誰，何爲見棄不見取。
- 紙傳周官十卷書，安用久留不燒去。
- 二夢夢孔父，戟手怒目瞋。
- 天下皆曰自孔氏，獵取利禄安榮身。
- 髙官志遂不思道，牽以嗜利露己真。
- 如何貧賤用我者皆是，富貴用我無一人。
- 三夢夢我身，化爲鳴鳯雛。
- 飛飛兩足髙，迅迅六翮舒。
- 直上髙髙天，天門閉鎻阻我回。
- 我留不肯去，以翼摶天天門開。
- 天公遣玉女，問我何事来。
- 再拜謝天公，賤臣無所知。
- 幸至天公前，敢問無所尸。
- 臣聞伊尹于湯旦于周，安致天下如山丘。
- 愚孫騃子相承繼，卜世以過天位留。
- 自從中代来，世世亦有相。
- 如何反覆無定時，猶以亂割醫瘡痍。
- 天公何忍是不救，恰如旁坐觀奕棋。
- 又聞人間人，一一天與命。
- 孔饑孟退荀楊賤，天公豈不知其賢與聖。
- 顔子號庶幾，早死不久生。
- 子夏既喪子，左丘亦失眀。
- 伯牛疾牖間，原憲貧病成。
- 晁錯死非命，賈誼夭不卿。
- 賜死蕭望之，罪免劉更生。
- 羊祜許國斸墓破，反得墜折無完肱。
- 又如草木及禽獸，苟推以理亦莫知。
- 春氣不加松柏好，秋風先敗蘭蕙枝。
- 蝮虺中人皆巳死，鴟梟食母然後飛。
- 願天明告臣，以祛臣心疑。
- 天公未及言，起遂東風吹。
- 覺来何所喻，壹欝雙泪垂。

## 拼音

- chun1 feng1 er2 nü3 xi3 ， bu4 he2 zhang4 fu0 ai4 。
- ri4 wu3 kun4 mo2 lai2 ， si4 ti3 juan4 yu4 jie3 。
- chun1 qin2 zhi1 sui2 hua1 zhong1 fei1 ， xing4 ci3 wu2 sheng1 guo1 wo3 shui4 。
- yi2 meng4 meng4 zhou1 gong1 ， xiao4 yu3 yi1 yin3 yu3 。
- wen4 jin1 tian1 xia4 xian2 zhe3 shui2 ， he2 wei2 jian4 qi4 bu2 jian4 qu3 。
- zhi3 chuan2 zhou1 guan1 shi2 juan4 shu1 ， an1 yong4 jiu3 liu2 bu4 shao1 qu4 。
- er4 meng4 meng4 kong3 fu4 ， ji3 shou3 nu4 mu4 chen1 。
- tian1 xia4 jie1 yue1 zi4 kong3 shi4 ， lie4 qu3 li4 lu4 an1 rong2 shen1 。
- gao1 guan1 zhi4 sui4 bu4 si1 dao4 ， qian1 yi3 shi4 li4 lu4 ji3 zhen1 。
- ru2 he2 pin2 jian4 yong4 wo3 zhe3 jie1 shi4 ， fu4 gui4 yong4 wo3 wu2 yi4 ren2 。
- san1 meng4 meng4 wo3 shen1 ， hua4 wei2 ming2 feng4 chu2 。
- fei1 fei1 liang3 zu2 gao1 ， xun4 xun4 liu4 he2 shu1 。
- zhi2 shang4 gao1 gao1 tian1 ， tian1 men2 bi4 suo3 zu3 wo3 hui2 。
- wo3 liu2 bu4 ken3 qu4 ， yi3 yi4 tuan2 tian1 tian1 men2 kai1 。
- tian1 gong1 qian3 yu4 nü3 ， wen4 wo3 he2 shi4 lai2 。
- zai4 bai4 xie4 tian1 gong1 ， jian4 chen2 wu2 suo3 zhi1 。
- xing4 zhi4 tian1 gong1 qian2 ， gan3 wen4 wu2 suo3 shi1 。
- chen2 wen2 yi1 yin3 yu2 tang1 dan4 yu2 zhou1 ， an1 zhi4 tian1 xia4 ru2 shan1 qiu1 。
- yu2 sun1 si4 zi3 xiang1 cheng2 ji4 ， bu3 shi4 yi3 guo4 tian1 wei4 liu2 。
- zi4 cong2 zhong1 dai4 lai2 ， shi4 shi4 yi4 you3 xiang1 。
- ru2 he2 fan3 fu4 wu2 ding4 shi2 ， you2 yi3 luan4 ge1 yi1 chuang1 yi2 。
- tian1 gong1 he2 ren3 shi4 bu2 jiu4 ， qia4 ru2 pang2 zuo4 guan1 yi4 qi2 。
- you4 wen2 ren2 jian4 ren2 ， yi4 yi4 tian1 yu3 ming4 。
- kong3 ji1 meng4 tui4 xun2 yang2 jian4 ， tian1 gong1 qi3 bu4 zhi1 qi2 xian2 yu3 sheng4 。
- yan2 zi3 hao4 shu4 ji1 ， zao3 si3 bu4 jiu3 sheng1 。
- zi3 xia4 ji4 sang1 zi3 ， zuo3 qiu1 yi4 shi1 ming2 。
- bo2 niu2 ji2 you3 jian4 ， yuan2 xian4 pin2 bing4 cheng2 。
- chao2 cuo4 si3 fei1 ming4 ， jia3 yi4 yao1 bu4 qing1 。
- ci4 si3 xiao1 wang4 zhi1 ， zui4 mian3 liu2 geng4 sheng1 。
- yang2 hu4 xu1 guo2 zhu2 mu4 po4 ， fan3 de2 zhui4 zhe2 wu2 wan2 gong1 。
- you4 ru2 cao3 mu4 ji2 qin2 shou4 ， gou3 tui1 yi3 li3 yi4 mo4 zhi1 。
- chun1 qi4 bu4 jia1 song1 bai3 hao3 ， qiu1 feng1 xian1 bai4 lan2 hui4 zhi1 。
- fu4 hui1 zhong1 ren2 jie1 si4 si3 ， chi1 xiao1 shi2 mu3 ran2 hou4 fei1 。
- yuan4 tian1 ming2 gao4 chen2 ， yi3 qu1 chen2 xin1 yi2 。
- tian1 gong1 wei4 ji2 yan2 ， qi3 sui4 dong1 feng1 chui1 。
- jue2 lai2 he2 suo3 yu4 ， yi1 yu4 shuang1 lei4 chui2 。

## 注释

## 译文

## 赏析
