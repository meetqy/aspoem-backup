---
id: wang-ling-meng-huang
title: 夢蝗
titlePinyin: meng4 huang2
titleSlug: meng-huang
author: 王令
authorPinyin: wang2 ling4
authorSlug: wang-ling
dynasty: 宋
dynastyPinyin: song4
dynastySlug: song
tags: []
---

## 正文

- 至和改元之一年，有蝗不知自何來。
- 朝飛蔽天不見日，若以萬布篩塵灰。
- 暮行嚙地赤千頃，積疊數尺交相埋。
- 樹皮竹顛盡剥枯，况又草穀之根荄。
- 一蝗百兒月兩孕，漸恐髙厚塞九垓。
- 嘉禾美草不敢惜，却恐壓地陷入海。
- 萬生未死饑餓間，支骸遂轉蛟龍醢。
- 羣農聚哭天，血滴地爛皮。
- 蒼蒼冥冥遠復遠，天聞不聞不可知。
- 我時心知悲，墮淚注兩目。
- 發爲疾蝗詩，憤掃百筆秃。
- 一吟青天白日昏，兩誦九原萬鬼哭。
- 私心直冀天耳聞，半夜起立三千讀。
- 上天未聞間，忽作遇蝗夢。
- 夢蝗千萬來我前，口似嚅囁色似冤。
- 初時吻角猶唧嗾，終遂大論如人間。
- 問我子何愚，乃有疾我詩。
- 我爾各生不相預，子何詩我盍陳之。
- 我時憤且驚，噪舌生條枝。
- 謂此腐穢餘，敢來爲人譏。
- 爾雖族黨多，我謀久已就。
- 方將訴天公，借我巨靈手。
- 盡拔東南竹柏松，屈鐵纒縛都爲箒。
- 掃爾納海壓以山，使爾萬噍同一朽。
- 尚敢託人言，議我詩可否。
- 羣蝗顧我嗟，不謂相望多。
- 我欲爲子言，幸子未易呶。
- 我雖身爲蝗，心頗通爾人。
- 爾人相召呼，飲啜爲主賓。
- 賓飲啜釂百豆爵，主不加詬翻歡欣。
- 此竟果有否，子盍來我陳。
- 予應之曰然，此固人間禮。
- 儐价迎召來，飲食固可喜。
- 蝗曰子言然，予食何愧哉。
- 我豈能自生，人自召我來啜食。
- 借使我過甚，從而加詬爾亦乖。
- 嘗聞爾人中，貴賤等第殊。
- 雍雍材能官，雅雅仁義儒。
- 脱剥虎豹皮，借假堯舜趨。
- 齒牙隱針錐，腹腸包蟲蛆。
- 開口有福威，頤指專賞誅。
- 四海應呼吸，千里隨卷舒。
- 割剥赤子身，飲血肥皮膚。
- 噬啖善人黨，嚼口不肯吐。
- 連床列竽笙，别屋連嬪姝。
- 一身萬椽家，一口千倉儲。
- 兒童襲公卿，奴婢聯簪裾。
- 犬豢羡膏粱，馬廐餘繡塗。
- 其次爾人間，兵皁倡優徒。
- 子不父而父，妻不夫而夫。
- 臣不君爾事，民不家爾居。
- 目不識牛桑，手不親犂鋤。
- 平時不把兵，皮革包矛殳。
- 開口坐待食，萬廩傾所須。
- 家世不藏機，繪繡綿衣襦。
- 髙堂傾美酒，臠肉膾百魚。
- 良材琢梓楠，重屋擎空虚。
- 貧者無室廬，父子各席居。
- 賤者餓無食，妻子相對吁。
- 貴賤雖云異，其類同一初。
- 此固人食人，爾責反捨諸。
- 我類蝗名目，所食况有餘。
- 吳饑可食越，齊餓食魯邾。
- 吾害尚可逃，爾害死不除。
- 而作疾我詩，子語得無迂。

## 拼音

- zhi4 he2 gai3 yuan2 zhi1 yi1 nian2 ， you3 huang2 bu4 zhi1 zi4 he2 lai2 。
- chao2 fei1 bi4 tian1 bu2 jian4 ri4 ， ruo4 yi3 wan4 bu4 shai1 chen2 hui1 。
- mu4 xing2 nie4 di4 chi4 qian1 qing3 ， ji1 die2 shu4 chi3 jiao1 xiang4 mai2 。
- shu4 pi2 zhu2 dian1 jin4 bao1 ku1 ， kuang4 you4 cao3 gu3 zhi1 gen1 gai1 。
- yi4 huang2 bai3 er2 yue4 liang3 yun4 ， jian4 kong3 gao1 hou4 sai1 jiu3 gai1 。
- jia1 he2 mei3 cao3 bu4 gan3 xi1 ， que4 kong3 ya1 di4 xian4 ru4 hai3 。
- wan4 sheng1 wei4 si3 ji1 e4 jian4 ， zhi1 hai2 sui4 zhuan3 jiao1 long2 hai3 。
- qun2 nong2 ju4 ku1 tian1 ， xue4 di1 di4 lan4 pi2 。
- cang1 cang1 ming2 ming2 yuan3 fu4 yuan3 ， tian1 wen2 bu0 wen2 bu4 ke3 zhi1 。
- wo3 shi2 xin1 zhi1 bei1 ， duo4 lei4 zhu4 liang3 mu4 。
- fa1 wei2 ji2 huang2 shi1 ， fen4 sao3 bai3 bi3 tu1 。
- yi4 yin2 qing1 tian1 bai2 ri4 hun1 ， liang3 song4 jiu3 yuan2 wan4 gui3 ku1 。
- si1 xin1 zhi2 ji4 tian1 er3 wen2 ， ban4 ye4 qi3 li4 san1 qian1 du2 。
- shang4 tian1 wei4 wen2 jian4 ， hu1 zuo4 yu4 huang2 meng4 。
- meng4 huang2 qian1 wan4 lai2 wo3 qian2 ， kou3 si4 ru2 nie4 se4 si4 yuan1 。
- chu1 shi2 wen3 jiao3 you2 ji1 sou3 ， zhong1 sui4 da4 lun4 ru2 ren2 jian4 。
- wen4 wo3 zi3 he2 yu2 ， nai3 you3 ji2 wo3 shi1 。
- wo3 er3 ge4 sheng1 bu4 xiang1 yu4 ， zi3 he2 shi1 wo3 he2 chen2 zhi1 。
- wo3 shi2 fen4 qie3 jing1 ， zao4 she2 sheng1 tiao2 zhi1 。
- wei4 ci3 fu3 hui4 yu2 ， gan3 lai2 wei2 ren2 ji1 。
- er3 sui1 zu2 dang3 duo1 ， wo3 mou2 jiu3 yi3 jiu4 。
- fang1 jiang1 su4 tian1 gong1 ， jie4 wo3 ju4 ling2 shou3 。
- jin4 ba2 dong1 nan2 zhu2 bai3 song1 ， qu1 tie3 chan2 fu4 dou1 wei2 zhou3 。
- sao3 er3 na4 hai3 ya1 yi3 shan1 ， shi3 er3 wan4 jiao4 tong2 yi4 xiu3 。
- shang4 gan3 tuo1 ren2 yan2 ， yi4 wo3 shi1 ke3 fou3 。
- qun2 huang2 gu4 wo3 jie1 ， bu2 wei4 xiang1 wang4 duo1 。
- wo3 yu4 wei2 zi3 yan2 ， xing4 zi3 wei4 yi4 nao2 。
- wo3 sui1 shen1 wei2 huang2 ， xin1 po1 tong1 er3 ren2 。
- er3 ren2 xiang1 zhao4 hu1 ， yin3 chuo4 wei2 zhu3 bin1 。
- bin1 yin3 chuo4 jiao4 bai3 dou4 jue2 ， zhu3 bu4 jia1 gou4 fan1 huan1 xin1 。
- ci3 jing4 guo3 you3 fou3 ， zi3 he2 lai2 wo3 chen2 。
- yu3 ying1 zhi1 yue1 ran2 ， ci3 gu4 ren2 jian4 li3 。
- bin1 jia4 ying2 zhao4 lai2 ， yin3 shi2 gu4 ke3 xi3 。
- huang2 yue1 zi3 yan2 ran2 ， yu3 shi2 he2 kui4 zai1 。
- wo3 qi3 neng2 zi4 sheng1 ， ren2 zi4 zhao4 wo3 lai2 chuo4 shi2 。
- jie4 shi3 wo3 guo4 shen4 ， cong2 er2 jia1 gou4 er3 yi4 guai1 。
- chang2 wen2 er3 ren2 zhong1 ， gui4 jian4 deng3 di4 shu1 。
- yong1 yong1 cai2 neng2 guan1 ， ya3 ya3 ren2 yi4 ru2 。
- tuo1 bao1 hu3 bao4 pi2 ， jie4 jia3 yao2 shun4 qu1 。
- chi3 ya2 yin3 zhen1 zhui1 ， fu4 chang2 bao1 chong2 qu1 。
- kai1 kou3 you3 fu2 wei1 ， yi2 zhi3 zhuan1 shang3 zhu1 。
- si4 hai3 ying1 hu1 xi1 ， qian1 li3 sui2 juan4 shu1 。
- ge1 bao1 chi4 zi3 shen1 ， yin3 xue4 fei2 pi2 fu1 。
- shi4 dan4 shan4 ren2 dang3 ， jiao2 kou3 bu4 ken3 tu3 。
- lian2 chuang2 lie4 yu2 sheng1 ， bie2 wu1 lian2 pin2 shu1 。
- yi4 shen1 wan4 chuan2 jia1 ， yi4 kou3 qian1 cang1 chu3 。
- er2 tong2 xi2 gong1 qing1 ， nu2 bi4 lian2 zan1 ju1 。
- quan3 huan4 xian4 gao1 liang2 ， ma3 jiu4 yu2 xiu4 tu2 。
- qi2 ci4 er3 ren2 jian4 ， bing1 zao4 chang4 you1 tu2 。
- zi3 bu2 fu4 er2 fu4 ， qi1 bu4 fu1 er2 fu1 。
- chen2 bu4 jun1 er3 shi4 ， min2 bu4 jia1 er3 ju1 。
- mu4 bu4 shi2 niu2 sang1 ， shou3 bu4 qin1 li2 chu2 。
- ping2 shi2 bu4 ba3 bing1 ， pi2 ge2 bao1 mao2 shu1 。
- kai1 kou3 zuo4 dai4 shi2 ， wan4 lin3 qing1 suo3 xu1 。
- jia1 shi4 bu4 cang2 ji1 ， hui4 xiu4 mian2 yi1 ru2 。
- gao1 tang2 qing1 mei3 jiu3 ， luan2 rou4 kuai4 bai3 yu2 。
- liang2 cai2 zhuo2 zi3 nan2 ， zhong4 wu1 qing2 kong1 xu1 。
- pin2 zhe3 wu2 shi4 lu2 ， fu4 zi3 ge4 xi2 ju1 。
- jian4 zhe3 e4 wu2 shi2 ， qi1 zi0 xiang1 dui4 xu1 。
- gui4 jian4 sui1 yun2 yi4 ， qi2 lei4 tong2 yi4 chu1 。
- ci3 gu4 ren2 shi2 ren2 ， er3 ze2 fan3 she3 zhu1 。
- wo3 lei4 huang2 ming2 mu4 ， suo3 shi2 kuang4 you3 yu2 。
- wu2 ji1 ke3 shi2 yue4 ， qi2 e4 shi2 lu3 zhu1 。
- wu2 hai4 shang4 ke3 tao2 ， er3 hai4 si3 bu4 chu2 。
- er2 zuo4 ji2 wo3 shi1 ， zi3 yu3 de2 wu2 yu1 。

## 注释

## 译文

## 赏析
