---
id: wang-ling-ji-man-zi-quan
title: 寄滿子權
titlePinyin: ji4 man3 zi3 quan2
titleSlug: ji-man-zi-quan
author: 王令
authorPinyin: wang2 ling4
authorSlug: wang-ling
dynasty: 唐
dynastyPinyin: tang2
dynastySlug: tang
tags: [] 
---

## 正文

- 吾愛子權詩，苦嚼味不盡。
- 窮思欲名狀，百比無一近。
- 初如貪追兵，屢請忽許進。
- 旗旄左右幢，戟劍後先刃。
- 方爭奮拏先，忽覩斬亂狥。
- 徐驅得平郊，萬甲合一陣。
- 偏裨走起頗，中間坐吳臏。
- 喊呀鬭志酣，彷彿窮敵訒。
- 前軍奔交兵，後馬走斷紖。
- 須臾聲金收，萬噪快一儁。
- 羣降挑戈矛，叩拜乞用釁。
- 蒼黄請命間，竊視不敢瞬。
- 玄雲壓空虚，半夜暴霆震。
- 睡耳起欲掩，驚仆失肝腎。
- 壯者固已然，况余乃齠齔。
- 及其久詳味，欲吐復自恡。
- 有如羅百珍，次第嘬嚼順。
- 貪豐不辭多，愛美忘餘餕。
- 故其留人口，雖久咽喉潤。
- 何時匹馬來，畏愛氣兩振。
- 唯其未合間，如不獲謝藺。
- 望風爲此詩，顛倒猶合燼。

## 拼音

- wu2 ai4 zi3 quan2 shi1 ， ku3 jiao2 wei4 bu2 jin4 。
- qiong2 si1 yu4 ming2 zhuang4 ， bai3 bi3 wu2 yi2 jin4 。
- chu1 ru2 tan1 zhui1 bing1 ， lü3 qing3 hu1 xu1 jin4 。
- qi2 mao2 zuo3 you4 zhuang4 ， ji3 jian4 hou4 xian1 ren4 。
- fang1 zheng1 fen4 na2 xian1 ， hu1 du3 zhan3 luan4 xun4 。
- xu2 qu1 de2 ping2 jiao1 ， wan4 jia3 he2 yi1 zhen4 。
- pian1 bi4 zou3 qi3 po1 ， zhong1 jian4 zuo4 wu2 bin4 。
- han3 ya0 dou4 zhi4 han1 ， pang2 fu2 qiong2 di2 ren4 。
- qian2 jun1 ben1 jiao1 bing1 ， hou4 ma3 zou3 duan4 zhen4 。
- xu1 yu2 sheng1 jin1 shou1 ， wan4 zao4 kuai4 yi2 jun4 。
- qun2 jiang4 tiao1 ge1 mao2 ， kou4 bai4 qi3 yong4 xin4 。
- cang1 huang2 qing3 ming4 jian4 ， qie4 shi4 bu4 gan3 shun4 。
- xuan2 yun2 ya1 kong1 xu1 ， ban4 ye4 bao4 ting2 zhen4 。
- shui4 er3 qi3 yu4 yan3 ， jing1 pu2 shi1 gan1 shen4 。
- zhuang4 zhe3 gu4 yi3 ran2 ， kuang4 yu2 nai3 tiao2 chen4 。
- ji2 qi2 jiu3 xiang2 wei4 ， yu4 tu3 fu4 zi4 lin4 。
- you3 ru2 luo2 bai3 zhen1 ， ci4 di4 zuo1 jiao2 shun4 。
- tan1 feng1 bu4 ci2 duo1 ， ai4 mei3 wang4 yu2 jun4 。
- gu4 qi2 liu2 ren2 kou3 ， sui1 jiu3 yan1 hou2 run4 。
- he2 shi2 pi3 ma3 lai2 ， wei4 ai4 qi4 liang3 zhen4 。
- wei2 qi2 wei4 he2 jian4 ， ru2 bu2 huo4 xie4 lin4 。
- wang4 feng1 wei2 ci3 shi1 ， dian1 dao3 you2 he2 jin4 。

## 注释

## 译文

## 赏析
