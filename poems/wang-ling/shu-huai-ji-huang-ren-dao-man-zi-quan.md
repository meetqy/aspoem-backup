---
id: wang-ling-shu-huai-ji-huang-ren-dao-man-zi-quan
title: 書懷寄黄任道滿子權
titlePinyin: shu1 huai2 ji4 huang2 ren4 dao4 man3 zi3 quan2
titleSlug: shu-huai-ji-huang-ren-dao-man-zi-quan
author: 王令
authorPinyin: wang2 ling4
authorSlug: wang-ling
dynasty: 宋
dynastyPinyin: song4
dynastySlug: song
tags: []
---

## 正文

- 西風吹雲空，晴日露髙曬。
- 駑馬無速騁，歸客思遠届。
- 長林剥霜紅，遠水漾寒派。
- 露蟲悲自咽，風菊老猶介。
- 昔予来方春，焰焰樹生態。
- 今歸亦未幾，馬踏落葉壞。
- 時物固有然，盛衰信難概。
- 吁嗟爲生勞，黽勉計無奈。
- 伊余有遐致，久此困俗械。
- 嘗思擺絕去，自放出世外。
- 髙懷樂天寛，遠目斥人礙。
- 有田足晨昏，有圃具葅菜。
- 父母不待養，妻子固易賴。
- 世孰得丘山，亦孰失蔕芥。
- 人自能輕重，吾將守所愛。
- 六經老誠明，萬古熟成敗。
- 得時爲醯鹽，滋味和鼎鼐。
- 失猶有萬世，令名自沽賣。
- 自視久已明，决不事謀蔡。
- 寄詩侑子觴，期子和而再。

## 拼音

- xi1 feng1 chui1 yun2 kong1 ， qing2 ri4 lu4 gao1 shai4 。
- nu2 ma3 wu2 su4 cheng3 ， gui1 ke4 si1 yuan3 jie4 。
- chang2 lin2 bao1 shuang1 hong2 ， yuan3 shui3 yang4 han2 pai4 。
- lu4 chong2 bei1 zi4 yan4 ， feng1 ju2 lao3 you2 jie4 。
- xi1 yu3 lai2 fang1 chun1 ， yan4 yan4 shu4 sheng1 tai4 。
- jin1 gui1 yi4 wei4 ji1 ， ma3 ta4 luo4 ye4 huai4 。
- shi2 wu4 gu4 you3 ran2 ， sheng4 shuai1 xin4 nan2 gai4 。
- xu1 jie1 wei2 sheng1 lao2 ， min3 mian3 ji4 wu2 nai4 。
- yi1 yu2 you3 xia2 zhi4 ， jiu3 ci3 kun4 su2 xie4 。
- chang2 si1 bai3 jue2 qu4 ， zi4 fang4 chu1 shi4 wai4 。
- gao1 huai2 le4 tian1 kuan1 ， yuan3 mu4 chi4 ren2 ai4 。
- you3 tian2 zu2 chen2 hun1 ， you3 pu3 ju4 zu1 cai4 。
- fu4 mu3 bu2 dai4 yang3 ， qi1 zi0 gu4 yi4 lai4 。
- shi4 shu2 de2 qiu1 shan1 ， yi4 shu2 shi1 di4 jie4 。
- ren2 zi4 neng2 qing1 zhong4 ， wu2 jiang1 shou3 suo3 ai4 。
- liu4 jing1 lao3 cheng2 ming2 ， wan4 gu3 shu2 cheng2 bai4 。
- de2 shi2 wei2 xi1 yan2 ， zi1 wei4 he2 ding3 nai4 。
- shi1 you2 you3 wan4 shi4 ， ling4 ming2 zi4 gu1 mai4 。
- zi4 shi4 jiu3 yi3 ming2 ， jue2 bu2 shi4 mou2 cai4 。
- ji4 shi1 you4 zi3 shang1 ， qi1 zi3 he2 er2 zai4 。

## 注释

## 译文

## 赏析
