---
id: wang-ling-ji-sun-shen-lao
title: 寄孫莘老
titlePinyin: ji4 sun1 shen1 lao3
titleSlug: ji-sun-shen-lao
author: 王令
authorPinyin: wang2 ling4
authorSlug: wang-ling
dynasty: 宋
dynastyPinyin: song4
dynastySlug: song
tags: []
---

## 正文

- 默默不自得，勞勞非吾任。
- 不與君子逢，誰復明此心。
- 偶客来自南，口有千里音。
- 知無木索勤，頗復山水吟。
- 對之爲一笑，欣如獲千金。
- 宣城風物佳，古語昔已忱。
- 太平又其有，道途邈幽深。
- 溪流渺彎環，山勢屹抱臨。
- 况復寂寞人，黄綬事陸沉。
- 公田秫既收，客席酒屢斟。
- 悔予昔南浮，不往一就尋。
- 波濤忘日月，疾病廢古今。
- 歸来就覊銜，外慮日已侵。
- 適時愧非才，對客輒自瘖。
- 譬如火炙膚，暫忍久莫禁。
- 惟思百畝田，爲可足釡鬵。
- 投身脱世箝，歛足蹈古箴。
- 寄言所同懷，相期在中林。

## 拼音

- mo4 mo4 bu2 zi4 de2 ， lao2 lao2 fei1 wu2 ren4 。
- bu4 yu3 jun1 zi3 feng2 ， shui2 fu4 ming2 ci3 xin1 。
- ou3 ke4 lai2 zi4 nan2 ， kou3 you3 qian1 li3 yin1 。
- zhi1 wu2 mu4 suo3 qin2 ， po1 fu4 shan1 shui3 yin2 。
- dui4 zhi1 wei2 yi2 xiao4 ， xin1 ru2 huo4 qian1 jin1 。
- xuan1 cheng2 feng1 wu4 jia1 ， gu3 yu3 xi1 yi3 chen2 。
- tai4 ping2 you4 qi2 you3 ， dao4 tu2 miao3 you1 shen1 。
- xi1 liu2 miao3 wan1 huan2 ， shan1 shi4 yi4 bao4 lin2 。
- kuang4 fu4 ji4 mo4 ren2 ， huang2 shou4 shi4 lu4 chen2 。
- gong1 tian2 shu2 ji4 shou1 ， ke4 xi2 jiu3 lü3 zhen1 。
- hui3 yu3 xi1 nan2 fu2 ， bu4 wang3 yi2 jiu4 xun2 。
- bo1 tao1 wang4 ri4 yue4 ， ji2 bing4 fei4 gu3 jin1 。
- gui1 lai2 jiu4 ji1 xian2 ， wai4 lü4 ri4 yi3 qin1 。
- shi4 shi2 kui4 fei1 cai2 ， dui4 ke4 zhe2 zi4 yin1 。
- pi4 ru2 huo3 zhi4 fu1 ， zan4 ren3 jiu3 mo4 jin4 。
- wei2 si1 bai3 mu3 tian2 ， wei2 ke3 zu2 fu3 xin2 。
- tou2 shen1 tuo1 shi4 qian2 ， lian3 zu2 dao3 gu3 zhen1 。
- ji4 yan2 suo3 tong2 huai2 ， xiang1 qi1 zai4 zhong1 lin2 。

## 注释

## 译文

## 赏析
