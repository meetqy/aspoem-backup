---
id: wang-ling-song-zhu-ming-zhi-chang-shu-fu-wei-shan-yang
title: 送朱明之昌叔赴尉山陽
titlePinyin: song4 zhu1 ming2 zhi1 chang1 shu1 fu4 wei4 shan1 yang2
titleSlug: song-zhu-ming-zhi-chang-shu-fu-wei-shan-yang
author: 王令
authorPinyin: wang2 ling4
authorSlug: wang-ling
dynasty: 宋
dynastyPinyin: song4
dynastySlug: song
tags: []
---

## 正文

- 朱使拜書天上回，去以身試百里障。
- 青衫飄若風外荷，借馬載出塵土上。
- 凖眉嶄如見天秀，獨立繫馬萬里望。
- 身軀雖小胸腹寛，沛如絕海横秋漲。
- 久宜脱絕事髙致，豈願卑冗勞俗狀。
- 髙堂華髪親老矣，四海無家寄几杖。
- 世外言髙信獨奇，人前腰折嗟已强。
- 尉官雖小俸雖薄，猶有餘錢買甘養。
- 想當家帷奉顔面，綵衣躬率婦子餉。
- 詵詵兒女戲滿前，累累諸兄坐相向。
- 人間此樂不可幸，一笑自足百辱當。
- 時清固應稀盗賊，俗弊寜不煩笞掠。
- 好偷閑暇事簡編，思予寜無尺字况。

## 拼音

- zhu1 shi3 bai4 shu1 tian1 shang4 hui2 ， qu4 yi3 shen1 shi4 bai3 li3 zhang4 。
- qing1 shan1 piao1 ruo4 feng1 wai4 he2 ， jie4 ma3 zai4 chu1 chen2 tu3 shang4 。
- zhun3 mei2 zhan3 ru2 jian4 tian1 xiu4 ， du2 li4 xi4 ma3 wan4 li3 wang4 。
- shen1 qu1 sui1 xiao3 xiong1 fu4 kuan1 ， pei4 ru2 jue2 hai3 heng2 qiu1 zhang3 。
- jiu3 yi2 tuo1 jue2 shi4 gao1 zhi4 ， qi3 yuan4 bei1 rong3 lao2 su2 zhuang4 。
- gao1 tang2 hua2 fa4 qin1 lao3 yi3 ， si4 hai3 wu2 jia1 ji4 ji3 zhang4 。
- shi4 wai4 yan2 gao1 xin4 du2 qi2 ， ren2 qian2 yao1 zhe2 jie1 yi3 qiang2 。
- wei4 guan1 sui1 xiao3 feng4 sui1 bao2 ， you2 you3 yu2 qian2 mai3 gan1 yang3 。
- xiang3 dang1 jia1 wei2 feng4 yan2 mian4 ， cai3 yi1 gong1 lü4 fu4 zi3 xiang3 。
- shen1 shen1 er2 nü3 xi4 man3 qian2 ， lei2 lei2 zhu1 xiong1 zuo4 xiang1 xiang4 。
- ren2 jian4 ci3 le4 bu4 ke3 xing4 ， yi2 xiao4 zi4 zu2 bai3 ru3 dang1 。
- shi2 qing1 gu4 ying1 xi1 dao4 zei2 ， su2 bi4 ning2 bu4 fan2 chi1 lüe4 。
- hao3 tou1 xian2 xia2 shi4 jian3 bian1 ， si1 yu3 ning2 wu2 chi3 zi4 kuang4 。

## 注释

## 译文

## 赏析
