---
id: wang-ling-gu-miao
title: 古廟
titlePinyin: gu3 miao4
titleSlug: gu-miao
author: 王令
authorPinyin: wang2 ling4
authorSlug: wang-ling
dynasty: 宋
dynastyPinyin: song4
dynastySlug: song
tags: []
---

## 正文

- 古廟隆隆敞庭扉，風雨剥壁黦柱榱。
- 我來安知神所依，穹堂窸窣風旛旂。
- 神君龐軀突鬚眉，視我睨睚坐倨箕。
- 惕爍觀者駭不怡，羣鬼後先張福威。
- 直東之廂步逶迤，目益所見怪可嘘。
- 馬牛羊犬雜豕雞，或戴以首旁四支。
- 間有人面身亦非，老祝趨前爲衆詞。
- 口吻囁嚅言嗢吚，稱别狀類顧東西。
- 唱號名字分何誰，空虛冥寞非所期。
- 豈亦以此爲人尸，視其膚革巳彪狸。
- 寧有中反恬肝脾，又有械器身挈持。
- 傳言癘疫此乃資，古之日行歷虚危。
- 猶恐盛陰鬼所隨，磔儺於門驅使馳。
- 今安取此廟以祠，不念延虐殆尫羸。
- 農凶年多苦餓饑，苟幸得飽不擇祈。
- 來則拜叩盡敬祗，幸天之澤偷自歸。
- 民德且恐報之時，餗肴豊鮮牲魚肥。
- 欲奠以獻更濯巵，進謝千語拜百低。
- 工鼓於庭巫舞衣，祝傳神醉下福禧。
- 農謝神去祝徹之，庭前匕割棄餘遺。
- 鵠烏下爭趁不飛，回顧神面如故時。
- 意者不爲祭謝移，嗚呼神固非吾知。

## 拼音

- gu3 miao4 long2 long2 chang3 ting2 fei1 ， feng1 yu3 bao1 bi4 yue4 zhu4 cui1 。
- wo3 lai2 an1 zhi1 shen2 suo3 yi1 ， qiong2 tang2 xi1 su1 feng1 fan1 qi2 。
- shen2 jun1 pang2 qu1 tu1 xu1 mei2 ， shi4 wo3 ni4 ya2 zuo4 ju4 ji1 。
- ti4 shuo4 guan1 zhe3 hai4 bu4 yi2 ， qun2 gui3 hou4 xian1 zhang1 fu2 wei1 。
- zhi2 dong1 zhi1 xiang1 bu4 wei1 yi2 ， mu4 yi4 suo3 jian4 guai4 ke3 xu1 。
- ma3 niu2 yang2 quan3 za2 shi3 ji1 ， huo4 dai4 yi3 shou3 pang2 si4 zhi1 。
- jian4 you3 ren2 mian4 shen1 yi4 fei1 ， lao3 zhu4 qu1 qian2 wei2 zhong4 ci2 。
- kou3 wen3 nie4 ru2 yan2 wa4 yi1 ， cheng1 bie2 zhuang4 lei4 gu4 dong1 xi1 。
- chang4 hao4 ming2 zi4 fen1 he2 shui2 ， kong1 xu1 ming2 mo4 fei1 suo3 qi1 。
- qi3 yi4 yi3 ci3 wei2 ren2 shi1 ， shi4 qi2 fu1 ge2 si4 biao1 li2 。
- ning2 you3 zhong1 fan3 tian2 gan1 pi2 ， you4 you3 xie4 qi4 shen1 qie4 chi2 。
- chuan2 yan2 li4 yi4 ci3 nai3 zi1 ， gu3 zhi1 ri4 xing2 li4 xu1 wei1 。
- you2 kong3 sheng4 yin1 gui3 suo3 sui2 ， zhe2 nuo2 wu1 men2 qu1 shi3 chi2 。
- jin1 an1 qu3 ci3 miao4 yi3 ci2 ， bu2 nian4 yan2 nüe4 dai4 wang1 lei2 。
- nong2 xiong1 nian2 duo1 ku3 e4 ji1 ， gou3 xing4 de2 bao3 bu4 ze2 qi2 。
- lai2 ze2 bai4 kou4 jin4 jing4 zhi1 ， xing4 tian1 zhi1 ze2 tou1 zi4 gui1 。
- min2 de2 qie3 kong3 bao4 zhi1 shi2 ， su4 yao2 li3 xian1 sheng1 yu2 fei2 。
- yu4 dian4 yi3 xian4 geng4 zhuo2 zhi1 ， jin4 xie4 qian1 yu3 bai4 bai3 di1 。
- gong1 gu3 wu1 ting2 wu1 wu3 yi1 ， zhu4 chuan2 shen2 zui4 xia4 fu2 xi3 。
- nong2 xie4 shen2 qu4 zhu4 che4 zhi1 ， ting2 qian2 bi3 ge1 qi4 yu2 yi2 。
- hu2 wu1 xia4 zheng1 chen4 bu4 fei1 ， hui2 gu4 shen2 mian4 ru2 gu4 shi2 。
- yi4 zhe3 bu4 wei2 ji4 xie4 yi2 ， wu1 hu1 shen2 gu4 fei1 wu2 zhi1 。

## 注释

## 译文

## 赏析
