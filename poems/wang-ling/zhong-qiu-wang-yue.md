---
id: wang-ling-zhong-qiu-wang-yue
title: 中秋望月
titlePinyin: zhong1 qiu1 wang4 yue4
titleSlug: zhong-qiu-wang-yue
author: 王令
authorPinyin: wang2 ling4
authorSlug: wang-ling
dynasty: 宋
dynastyPinyin: song4
dynastySlug: song
tags: []
---

## 正文

- 月形何完完，秋靜氣彌放。
- 玉輪困瑕纇，投擲去天仗。
- 前無衡軛施，憑誰挽能上。
- 回旋天地周，馳騁固已壯。
- 古今磨不磷，剛耿固可諒。
- 予欲假之游，自投上窮亢。
- 東折扶桑枝，西塞昧谷曠。
- 天機與迴斡，日馭縱休暢。
- 苟留揚輝中，無復顛側悵。
- 是謀敢吾專，行矣天帝訪。
- 傳聞天路艱，蹉蹶就淪喪。
- 帝居深九閽，有謁未易傍。
- 鬼神喜陰暗，陳列忌忠亮。
- 進知自致艱，退使斯謀妄。
- 回頭暮堂上，螢爝光相望。

## 拼音

- yue4 xing2 he2 wan2 wan2 ， qiu1 jing4 qi4 mi2 fang4 。
- yu4 lun2 kun4 xia2 lei4 ， tou2 zhi4 qu4 tian1 zhang4 。
- qian2 wu2 heng2 e4 shi1 ， ping2 shui2 wan3 neng2 shang4 。
- hui2 xuan2 tian1 di4 zhou1 ， chi2 cheng3 gu4 yi3 zhuang4 。
- gu3 jin1 mo2 bu4 lin2 ， gang1 geng3 gu4 ke3 liang4 。
- yu3 yu4 jia3 zhi1 you2 ， zi4 tou2 shang4 qiong2 kang4 。
- dong1 zhe2 fu2 sang1 zhi1 ， xi1 sai1 mei4 gu3 kuang4 。
- tian1 ji1 yu3 hui2 wo4 ， ri4 yu4 zong4 xiu1 chang4 。
- gou3 liu2 yang2 hui1 zhong1 ， wu2 fu4 dian1 ce4 chang4 。
- shi4 mou2 gan3 wu2 zhuan1 ， xing2 yi3 tian1 di4 fang3 。
- chuan2 wen2 tian1 lu4 jian1 ， cuo1 jue3 jiu4 lun2 sang1 。
- di4 ju1 shen1 jiu3 hun1 ， you3 ye4 wei4 yi4 bang4 。
- gui3 shen2 xi3 yin1 an4 ， chen2 lie4 ji4 zhong1 liang4 。
- jin4 zhi1 zi4 zhi4 jian1 ， tui4 shi3 si1 mou2 wang4 。
- hui2 tou2 mu4 tang2 shang4 ， ying2 jue2 guang1 xiang1 wang4 。

## 注释

## 译文

## 赏析
