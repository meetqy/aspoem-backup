---
id: wang-ling-song-li-gong-an-fu-ju
title: 送李公安赴舉
titlePinyin: song4 li3 gong1 an1 fu4 ju3
titleSlug: song-li-gong-an-fu-ju
author: 王令
authorPinyin: wang2 ling4
authorSlug: wang-ling
dynasty: 宋
dynastyPinyin: song4
dynastySlug: song
tags: []
---

## 正文

- 行子冠上塵，梁宋道傍土。
- 塵逐冠敝損，人来還復去。
- 馬蹄日月長，踏盡西北路。
- 近者何紛紛，姿状頗秀舉。
- 傳言天子詔，士得四方赴。
- 来如鵲翅翻，去若蠅頭聚。
- 市兒屈指計，過百日未暮。
- 昔周方盛時，得士纔十數。
- 唐虞此爲盛，中復容女婦。
- 昔何稱才難，今也寜異趣。
- 但恐所取異，今古殊尺度。
- 夫君乃髙才，久有及物慮。
- 今又奮絕去，挺拔欲自樹。
- 余窮非所知，久有山林素。
- 但無百畝粟，乃就羣才賦。
- 仕道得亦嗟，困窮失爲懼。
- 二者各有命，予亦何所與。

## 拼音

- xing2 zi3 guan1 shang4 chen2 ， liang2 song4 dao4 bang4 tu3 。
- chen2 zhu2 guan1 bi4 sun3 ， ren2 lai2 huan2 fu4 qu4 。
- ma3 ti2 ri4 yue4 chang2 ， ta4 jin4 xi1 bei3 lu4 。
- jin4 zhe3 he2 fen1 fen1 ， zi1 zhuang4 po1 xiu4 ju3 。
- chuan2 yan2 tian1 zi3 zhao4 ， shi4 de2 si4 fang1 fu4 。
- lai2 ru2 que4 chi4 fan1 ， qu4 ruo4 ying2 tou2 ju4 。
- shi4 er2 qu1 zhi3 ji4 ， guo4 bai3 ri4 wei4 mu4 。
- xi1 zhou1 fang1 sheng4 shi2 ， de2 shi4 cai2 shi2 shu4 。
- tang2 yu2 ci3 wei2 sheng4 ， zhong1 fu4 rong2 nü3 fu4 。
- xi1 he2 cheng1 cai2 nan2 ， jin1 ye3 ning2 yi4 qu4 。
- dan4 kong3 suo3 qu3 yi4 ， jin1 gu3 shu1 chi3 du4 。
- fu1 jun1 nai3 gao1 cai2 ， jiu3 you3 ji2 wu4 lü4 。
- jin1 you4 fen4 jue2 qu4 ， ting3 ba2 yu4 zi4 shu4 。
- yu2 qiong2 fei1 suo3 zhi1 ， jiu3 you3 shan1 lin2 su4 。
- dan4 wu2 bai3 mu3 su4 ， nai3 jiu4 qun2 cai2 fu4 。
- shi4 dao4 de2 yi4 jie1 ， kun4 qiong2 shi1 wei2 ju4 。
- er4 zhe3 ge4 you3 ming4 ， yu3 yi4 he2 suo3 yu3 。

## 注释

## 译文

## 赏析
