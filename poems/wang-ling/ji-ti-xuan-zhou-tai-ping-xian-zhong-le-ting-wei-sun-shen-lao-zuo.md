---
id: wang-ling-ji-ti-xuan-zhou-tai-ping-xian-zhong-le-ting-wei-sun-shen-lao-zuo
title: 寄題宣州太平縣衆樂亭爲孫莘老作
titlePinyin: ji4 ti2 xuan1 zhou1 tai4 ping2 xian4 zhong4 le4 ting2 wei2 sun1 shen1 lao3 zuo4
titleSlug: ji-ti-xuan-zhou-tai-ping-xian-zhong-le-ting-wei-sun-shen-lao-zuo
author: 王令
authorPinyin: wang2 ling4
authorSlug: wang-ling
dynasty: 宋
dynastyPinyin: song4
dynastySlug: song
tags: []
---

## 正文

- 令君架亭樂荒幽，得地適與萬景投。
- 亭成雖名爲衆樂，地僻無客誰與遊。
- 訟休民去吏隨散，獨有文字與令留。
- 把書開闔坐自笑，回視令職忘卑陬。
- 昔聞酒賤喜易醉，今說魚美予何憂。
- 彈琴有聲尚近俗，要解弦絕以意求。
- 况持髙懷屈下邑，志氣略與彭澤侔。
- 身嬰民憂手持版，心愛山水寜非偷。
- 景好不見但聞說，使我耳目私相仇。
- 亭前行跡不破草，亭下野鳥常喧啾。
- 山雲朝嘘翠巘出，海月夜下清溪浮。
- 春花夏蔭已有愛，况使風雪回冬秋。
- 惜予不得與快意，共上岑崒望九州。
- 黄山聞好眼未識，夢想欲到迷無由。
- 圖傳粉墨固未好，願假壮筆一攬收。
- 果逢来篇騁雄勝，若執造化窮凋鎪。
- 一時文工豈不偉，千里寄我何以酬。
- 耳昏俗語久欲洗，爲我一謝山前流。

## 拼音

- ling4 jun1 jia4 ting2 le4 huang1 you1 ， de2 di4 shi4 yu3 wan4 jing3 tou2 。
- ting2 cheng2 sui1 ming2 wei2 zhong4 le4 ， di4 pi4 wu2 ke4 shui2 yu3 you2 。
- song4 xiu1 min2 qu4 li4 sui2 san4 ， du2 you3 wen2 zi4 yu3 ling4 liu2 。
- ba3 shu1 kai1 he2 zuo4 zi4 xiao4 ， hui2 shi4 ling4 zhi2 wang4 bei1 zou1 。
- xi1 wen2 jiu3 jian4 xi3 yi4 zui4 ， jin1 shuo1 yu2 mei3 yu3 he2 you1 。
- dan4 qin2 you3 sheng1 shang4 jin4 su2 ， yao4 jie3 xian2 jue2 yi3 yi4 qiu2 。
- kuang4 chi2 gao1 huai2 qu1 xia4 yi4 ， zhi4 qi4 lüe4 yu3 peng2 ze2 mou2 。
- shen1 ying1 min2 you1 shou3 chi2 ban3 ， xin1 ai4 shan1 shui3 ning2 fei1 tou1 。
- jing3 hao3 bu2 jian4 dan4 wen2 shuo1 ， shi3 wo3 er3 mu4 si1 xiang4 chou2 。
- ting2 qian2 xing2 ji4 bu2 po4 cao3 ， ting2 xia4 ye3 niao3 chang2 xuan1 jiu1 。
- shan1 yun2 chao2 xu1 cui4 yan3 chu1 ， hai3 yue4 ye4 xia4 qing1 xi1 fu2 。
- chun1 hua1 xia4 yin1 yi3 you3 ai4 ， kuang4 shi3 feng1 xue3 hui2 dong1 qiu1 。
- xi1 yu3 bu4 de2 yu3 kuai4 yi4 ， gong4 shang4 cen2 zu2 wang4 jiu3 zhou1 。
- huang2 shan1 wen2 hao3 yan3 wei4 shi2 ， meng4 xiang3 yu4 dao4 mi2 wu2 you2 。
- tu2 chuan2 fen3 mo4 gu4 wei4 hao3 ， yuan4 jia3 zhuang4 bi3 yi4 lan3 shou1 。
- guo3 feng2 lai2 pian1 cheng3 xiong2 sheng4 ， ruo4 zhi2 zao4 hua4 qiong2 diao1 sou1 。
- yi4 shi2 wen2 gong1 qi3 bu4 wei3 ， qian1 li3 ji4 wo3 he2 yi3 chou2 。
- er3 hun1 su2 yu3 jiu3 yu4 xi3 ， wei2 wo3 yi2 xie4 shan1 qian2 liu2 。

## 注释

## 译文

## 赏析
