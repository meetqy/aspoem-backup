---
id: li-chu-quan-ting-zhao-kuang-chen-wai-qin
title: 聽照曠塵外琴
titlePinyin: ting1 zhao4 kuang4 chen2 wai4 qin2
titleSlug: ting-zhao-kuang-chen-wai-qin
author: 李處權
authorPinyin: li3 chu3 quan2
authorSlug: li-chu-quan
dynasty: 宋
dynastyPinyin: song4
dynastySlug: song
tags: []
---

## 正文

- 老全冰玉姿，不受一滓塵。
- 彈琴看飛鴻，自是千載人。
- 幽蘭寫國香，白雪迴陽春。
- 邈視嵇阮流，不肯加冠巾。
- 絲桐得心法，二子入室親。
- 高山與流水，領略難具陳。
- 前年出闗意，浩蕩誰能馴。
- 跌足兵火圍，所遇多苦辛。
- 卻來湖上寺，翳拂坐石門。
- 頗有名勝士，宛然交道存。
- 寄書亦及我，匪但通寒温。
- 問我能來無，媿負匏瓜身。
- 翩然如野鶴，接羽凌秋旻。
- 過我晉陵郡，促軫風露新。
- 諧和下鸞鳳，幽怨出鬼神。
- 老全殆不沒，千古名知津。
- 漂流更喪亂，我生乃不辰。
- 見子顔色開，慰我羈旅魂。
- 我心亦清苦，久願丘壑鄰。
- 何時舟載月，一弄秋江濵。

## 拼音

- lao3 quan2 bing1 yu4 zi1 ， bu2 shou4 yi4 zi3 chen2 。
- dan4 qin2 kan4 fei1 hong2 ， zi4 shi4 qian1 zai4 ren2 。
- you1 lan2 xie3 guo2 xiang1 ， bai2 xue3 hui2 yang2 chun1 。
- miao3 shi4 ji1 ruan3 liu2 ， bu4 ken3 jia1 guan1 jin1 。
- si1 tong2 de2 xin1 fa3 ， er4 zi3 ru4 shi4 qin1 。
- gao1 shan1 yu3 liu2 shui3 ， ling3 lüe4 nan2 ju4 chen2 。
- qian2 nian2 chu1 guan1 yi4 ， hao4 dang4 shui2 neng2 xun4 。
- die1 zu2 bing1 huo3 wei2 ， suo3 yu4 duo1 ku3 xin1 。
- que4 lai2 hu2 shang4 si4 ， yi4 fu2 zuo4 shi2 men2 。
- po1 you3 ming2 sheng4 shi4 ， wan3 ran2 jiao1 dao4 cun2 。
- ji4 shu1 yi4 ji2 wo3 ， fei3 dan4 tong1 han2 wen1 。
- wen4 wo3 neng2 lai2 wu2 ， kui4 fu4 pao2 gua1 shen1 。
- pian1 ran2 ru2 ye3 he4 ， jie1 yu3 ling2 qiu1 min2 。
- guo4 wo3 jin4 ling2 jun4 ， cu4 zhen3 feng1 lu4 xin1 。
- xie2 he2 xia4 luan2 feng4 ， you1 yuan4 chu1 gui3 shen2 。
- lao3 quan2 dai4 bu4 mei2 ， qian1 gu3 ming2 zhi1 jin1 。
- piao1 liu2 geng4 sang1 luan4 ， wo3 sheng1 nai3 bu4 chen2 。
- jian4 zi3 yan2 se4 kai1 ， wei4 wo3 ji1 lü3 hun2 。
- wo3 xin1 yi4 qing1 ku3 ， jiu3 yuan4 qiu1 he4 lin2 。
- he2 shi2 zhou1 zai4 yue4 ， yi2 nong4 qiu1 jiang1 bin1 。

## 注释

## 译文

## 赏析
