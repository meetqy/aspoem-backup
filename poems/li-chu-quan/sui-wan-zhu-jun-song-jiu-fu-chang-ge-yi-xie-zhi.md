---
id: li-chu-quan-sui-wan-zhu-jun-song-jiu-fu-chang-ge-yi-xie-zhi
title: 歳晚諸君送酒賦長歌以謝之
titlePinyin: sui4 wan3 zhu1 jun1 song4 jiu3 fu4 chang2 ge1 yi3 xie4 zhi1
titleSlug: sui-wan-zhu-jun-song-jiu-fu-chang-ge-yi-xie-zhi
author: 李處權
authorPinyin: li3 chu3 quan2
authorSlug: li-chu-quan
dynasty: 宋
dynastyPinyin: song4
dynastySlug: song
tags: []
---

## 正文

- 我有經綸天下之大志，陶冶萬物之雄心。
- 上書幾欲自薦達，君門無籍不可尋。
- 歸來撫劍星斗近，老去援琴山水深。
- 混迹漁樵友麋鹿，興發時爲梁父吟。
- 霧雨方寒蔽林藪，黄狐跳梁蒼兕吼。
- 歳云暮矣人白頭，納履踵决衣見肘。
- 茫茫大塊寧終久，青史功名誰不朽。
- 昔賢達觀有至言，破除萬事無過酒。
- 朝來叩關聞剥啄，長鬚致簡喜且愕。
- 滿壺傾寫清若空，一釂衰顔返丹渥。
- 此物難從俗士論，古今與世收奇勲。
- 寒谷可以迴陽春，澆風亦使還其淳。
- 書生分量當飲温，聖清賢濁何用分。
- 濁醪有妙理，引人著勝地。
- 乘墜且不知，焉知物爲貴。
- 揚雄嗜飲而家貧，玄嘲尚白費解紛。
- 屈原獨醒良自苦，湘纍空有些招魂。
- 一石亦醉淳于髠，五斗解酲劉伯倫。
- 卧輿當道陶淵明，騎馬似船賀季真。
- 吏部有時甘盗甕，丞相他年容吐茵。
- 古人已往不復見，忽然舉觴如對面。
- 窮通得喪寓於此，旦暮方齊死生變。
- 拍浮池中固不惡，麴壘糟丘仍不薄。
- 一杯一杯復一杯，身世兼忘乃真樂。
- 不可一日無此君，今吾於酒而亦云。
- 安得四海盡種秫，春臺壽域長醺醺。

## 拼音

- wo3 you3 jing1 lun2 tian1 xia4 zhi1 da4 zhi4 ， tao2 ye3 wan4 wu4 zhi1 xiong2 xin1 。
- shang4 shu1 ji1 yu4 zi4 jian4 da2 ， jun1 men2 wu2 ji2 bu4 ke3 xun2 。
- gui1 lai2 fu3 jian4 xing1 dou3 jin4 ， lao3 qu4 yuan2 qin2 shan1 shui3 shen1 。
- hun4 ji4 yu2 qiao2 you3 mi2 lu4 ， xing1 fa1 shi2 wei2 liang2 fu4 yin2 。
- wu4 yu3 fang1 han2 bi4 lin2 sou3 ， huang2 hu2 tiao4 liang2 cang1 si4 hou3 。
- sui4 yun2 mu4 yi3 ren2 bai2 tou2 ， na4 lü3 zhong3 jue2 yi1 jian4 zhou3 。
- mang2 mang2 da4 kuai4 ning2 zhong1 jiu3 ， qing1 shi3 gong1 ming2 shui2 bu4 xiu3 。
- xi1 xian2 da2 guan1 you3 zhi4 yan2 ， po4 chu2 wan4 shi4 wu2 guo4 jiu3 。
- chao2 lai2 kou4 guan1 wen2 bo1 zhuo2 ， chang2 xu1 zhi4 jian3 xi3 qie3 e4 。
- man3 hu2 qing1 xie3 qing1 ruo4 kong1 ， yi2 jiao4 shuai1 yan2 fan3 dan1 wo4 。
- ci3 wu4 nan2 cong2 su2 shi4 lun4 ， gu3 jin1 yu3 shi4 shou1 qi2 xun1 。
- han2 gu3 ke3 yi3 hui2 yang2 chun1 ， jiao1 feng1 yi4 shi3 huan2 qi2 chun2 。
- shu1 sheng1 fen1 liang2 dang1 yin3 wen1 ， sheng4 qing1 xian2 zhuo2 he2 yong4 fen1 。
- zhuo2 lao2 you3 miao4 li3 ， yin3 ren2 zhu4 sheng4 di4 。
- cheng2 zhui4 qie3 bu4 zhi1 ， yan1 zhi1 wu4 wei2 gui4 。
- yang2 xiong2 shi4 yin3 er2 jia1 pin2 ， xuan2 chao2 shang4 bai2 fei4 jie3 fen1 。
- qu1 yuan2 du2 xing3 liang2 zi4 ku3 ， xiang1 lei2 kong1 you3 xie1 zhao1 hun2 。
- yi4 shi2 yi4 zui4 chun2 yu2 kun1 ， wu3 dou3 jie3 cheng2 liu2 bo2 lun2 。
- wo4 yu2 dang1 dao4 tao2 yuan1 ming2 ， qi2 ma3 si4 chuan2 he4 ji4 zhen1 。
- li4 bu4 you3 shi2 gan1 dao4 weng4 ， cheng2 xiang4 ta1 nian2 rong2 tu3 yin1 。
- gu3 ren2 yi3 wang3 bu2 fu4 jian4 ， hu1 ran2 ju3 shang1 ru2 dui4 mian4 。
- qiong2 tong1 de2 sang1 yu4 wu1 ci3 ， dan4 mu4 fang1 qi2 si3 sheng1 bian4 。
- pai1 fu2 chi2 zhong1 gu4 bu2 e4 ， qu1 lei3 zao1 qiu1 reng2 bu4 bao2 。
- yi4 bei1 yi4 bei1 fu4 yi4 bei1 ， shen1 shi4 jian1 wang4 nai3 zhen1 le4 。
- bu4 ke3 yi2 ri4 wu2 ci3 jun1 ， jin1 wu2 wu1 jiu3 er2 yi4 yun2 。
- an1 de2 si4 hai3 jin4 zhong3 shu2 ， chun1 tai2 shou4 yu4 chang2 xun1 xun1 。

## 注释

## 译文

## 赏析
