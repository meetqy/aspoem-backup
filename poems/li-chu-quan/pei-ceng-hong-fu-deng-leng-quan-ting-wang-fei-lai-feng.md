---
id: li-chu-quan-pei-ceng-hong-fu-deng-leng-quan-ting-wang-fei-lai-feng
title: 陪曾宏父登冷泉亭望飛來峰
titlePinyin: pei2 ceng2 hong2 fu4 deng1 leng3 quan2 ting2 wang4 fei1 lai2 feng1
titleSlug: pei-ceng-hong-fu-deng-leng-quan-ting-wang-fei-lai-feng
author: 李處權
authorPinyin: li3 chu3 quan2
authorSlug: li-chu-quan
dynasty: 宋
dynastyPinyin: song4
dynastySlug: song
tags: []
---

## 正文

- 何年此峰獨飛來，群山讓秀中崔嵬。
- 神刓天畫不可狀，仰視孤高摩斗魁。
- 藴靈産此萬珍木，隆霜幾度森不摧。
- 異僧一見乃能識，擊洞果有猿聲哀。
- 靈隠之南天竺北，築亭結屋初誰媒。
- 直疑朱夏落冰雪，亦恐白晝藏風雷。
- 檻泉清可數毛髪，白石齒齒如瓊瑰。
- 參差透影微日下，淅瀝生籟長颸迴。
- 恍然若欲學蟬脱，洗眼綠净無纖埃。
- 已將纓塵付流水，更以屐齒留蒼苔。
- 南豐家世有人物，幅巾藜杖同裴徊。
- 劇談抵掌共相對，惜無玉酒傾金罍。

## 拼音

- he2 nian2 ci3 feng1 du2 fei1 lai2 ， qun2 shan1 rang4 xiu4 zhong1 cui1 wei2 。
- shen2 wan2 tian1 hua4 bu4 ke3 zhuang4 ， yang3 shi4 gu1 gao1 mo2 dou4 kui2 。
- yun4 ling2 chan3 ci3 wan4 zhen1 mu4 ， long2 shuang1 ji1 du4 sen1 bu4 cui1 。
- yi4 seng1 yi2 jian4 nai3 neng2 shi2 ， ji1 dong4 guo3 you3 yuan2 sheng1 ai1 。
- ling2 yin3 zhi1 nan2 tian1 zhu2 bei3 ， zhu4 ting2 jie2 wu1 chu1 shui2 mei2 。
- zhi2 yi2 zhu1 xia4 luo4 bing1 xue3 ， yi4 kong3 bai2 zhou4 cang2 feng1 lei2 。
- jian4 quan2 qing1 ke3 shu4 mao2 fa4 ， bai2 shi2 chi3 chi3 ru2 qiong2 gui1 。
- can1 cha4 tou4 ying3 wei1 ri4 xia4 ， xi1 li4 sheng1 lai4 chang2 si1 hui2 。
- huang3 ran2 ruo4 yu4 xue2 chan2 tuo1 ， xi3 yan3 lü4 jing4 wu2 xian1 ai1 。
- yi3 jiang1 ying1 chen2 fu4 liu2 shui3 ， geng4 yi3 ji1 chi3 liu2 cang1 tai2 。
- nan2 feng1 jia1 shi4 you3 ren2 wu4 ， fu2 jin1 li2 zhang4 tong2 pei2 huai2 。
- ju4 tan2 di3 zhang3 gong4 xiang4 dui4 ， xi1 wu2 yu4 jiu3 qing1 jin1 lei2 。

## 注释

## 译文

## 赏析
