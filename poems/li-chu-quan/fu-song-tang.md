---
id: li-chu-quan-fu-song-tang
title: 撫松堂
titlePinyin: fu3 song1 tang2
titleSlug: fu-song-tang
author: 李處權
authorPinyin: li3 chu3 quan2
authorSlug: li-chu-quan
dynasty: 宋
dynastyPinyin: song4
dynastySlug: song
tags: []
---

## 正文

- 丈人居水南，未省價高索。
- 平生丘壑事，長嘯天宇窄。
- 舍傍五株柳，宛是陶家宅。
- 舍南數畆園，似與人境隔。
- 方須漉酒巾，漸喜扶老策。
- 以兹不願仕，偶然似彭澤。
- 青松手所種，撫之無愧色。
- 都忘歲月徂，不受霜霰廹。
- 是身等浮雲，術也可不擇。
- 持此百年間，常恐中道畫。
- 曠哉遺世情，遇我眼不白。
- 問我來何時，胡爲久於客。
- 我官亦易抛，行矣勿多責。
- 方從倦飛鳥，望林整歸翮。

## 拼音

- zhang4 ren2 ju1 shui3 nan2 ， wei4 sheng3 jia4 gao1 suo3 。
- ping2 sheng1 qiu1 he4 shi4 ， chang2 xiao4 tian1 yu3 zhai3 。
- she4 bang4 wu3 zhu1 liu3 ， wan3 shi4 tao2 jia1 zhai2 。
- she4 nan2 shu4 mu3 yuan2 ， si4 yu3 ren2 jing4 ge2 。
- fang1 xu1 lu4 jiu3 jin1 ， jian4 xi3 fu2 lao3 ce4 。
- yi3 zi1 bu2 yuan4 shi4 ， ou3 ran2 si4 peng2 ze2 。
- qing1 song1 shou3 suo3 zhong3 ， fu3 zhi1 wu2 kui4 se4 。
- dou1 wang4 sui4 yue4 cu2 ， bu2 shou4 shuang1 xian4 po4 。
- shi4 shen1 deng3 fu2 yun2 ， shu4 ye3 ke3 bu4 ze2 。
- chi2 ci3 bai3 nian2 jian4 ， chang2 kong3 zhong1 dao4 hua4 。
- kuang4 zai1 yi2 shi4 qing2 ， yu4 wo3 yan3 bu4 bai2 。
- wen4 wo3 lai2 he2 shi2 ， hu2 wei2 jiu3 wu1 ke4 。
- wo3 guan1 yi4 yi4 pao1 ， xing2 yi3 wu4 duo1 ze2 。
- fang1 cong2 juan4 fei1 niao3 ， wang4 lin2 zheng3 gui1 he2 。

## 注释

## 译文

## 赏析
