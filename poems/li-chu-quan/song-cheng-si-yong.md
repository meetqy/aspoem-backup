---
id: li-chu-quan-song-cheng-si-yong
title: 送程思永
titlePinyin: song4 cheng2 si1 yong3
titleSlug: song-cheng-si-yong
author: 李處權
authorPinyin: li3 chu3 quan2
authorSlug: li-chu-quan
dynasty: 宋
dynastyPinyin: song4
dynastySlug: song
tags: []
---

## 正文

- 恭惟文簡公，雅意在人物。
- 一時推鑒裁，似秉袁許術。
- 莘莘材館盛，多自東床出。
- 昌黎宰相器，氣宇吞溟渤。
- 門闌最前席，褒借難具述。
- 愛賢前輩事，此道今誰恤。
- 我生獨何後，歎不及湔祓。
- 聲馳翰墨場，興盡雲霞窟。
- 古來豪傑士，可殺不可屈。
- 塗窮暫時爾，被褐未宜忽。
- 之子乃名裔，秀爽開風骨。
- 尚勉激頽波，典刑庶不沒。

## 拼音

- gong1 wei2 wen2 jian3 gong1 ， ya3 yi4 zai4 ren2 wu4 。
- yi4 shi2 tui1 jian4 cai2 ， si4 bing3 yuan2 xu1 shu4 。
- shen1 shen1 cai2 guan3 sheng4 ， duo1 zi4 dong1 chuang2 chu1 。
- chang1 li2 zai3 xiang4 qi4 ， qi4 yu3 tun1 ming2 bo2 。
- men2 lan2 zui4 qian2 xi2 ， bao1 jie4 nan2 ju4 shu4 。
- ai4 xian2 qian2 bei4 shi4 ， ci3 dao4 jin1 shui2 xu4 。
- wo3 sheng1 du2 he2 hou4 ， tan4 bu4 ji2 jian1 fu2 。
- sheng1 chi2 han4 mo4 chang3 ， xing1 jin4 yun2 xia2 ku1 。
- gu3 lai2 hao2 jie2 shi4 ， ke3 sha1 bu4 ke3 qu1 。
- tu2 qiong2 zan4 shi2 er3 ， bei4 he4 wei4 yi2 hu1 。
- zhi1 zi3 nai3 ming2 yi4 ， xiu4 shuang3 kai1 feng1 gu3 。
- shang4 mian3 ji1 tui2 bo1 ， dian3 xing2 shu4 bu4 mei2 。

## 注释

## 译文

## 赏析
