---
id: li-chu-quan-ji-ti-xiang-bo-gong-xiang-lin
title: 寄題向伯恭薌林
titlePinyin: ji4 ti2 xiang4 bo2 gong1 xiang1 lin2
titleSlug: ji-ti-xiang-bo-gong-xiang-lin
author: 李處權
authorPinyin: li3 chu3 quan2
authorSlug: li-chu-quan
dynasty: 唐
dynastyPinyin: tang2
dynastySlug: tang
tags: []
---

## 正文

- 薌林近知名，悵望江干路。
- 無因從之游，夢魂幾飛去。
- 侍郎天下士，器識廊廟具。
- 詩似王右丞，文如韓吏部。
- 勇退不待年，蒼生思謝傅。
- 幽棲新卜築，日涉已成趣。
- 人物在籃輿，風流稱椶屨。
- 身閒魚鳥近，心遠烟霞聚。
- 浄几展圗書，疏簾約風露。
- 時傾清濁酒，喚客坐飛絮。
- 江鱗白可膾，野雀黄堪茹。
- 懽言忘賓主，脱帽方箕踞。
- 手揮玉麈尾，故自有佳處。
- 拄頰欲招隠，撚髯知得句。
- 快當走尺書，徑拉王文度。

## 拼音

- xiang1 lin2 jin4 zhi1 ming2 ， chang4 wang4 jiang1 gan1 lu4 。
- wu2 yin1 cong2 zhi1 you2 ， meng4 hun2 ji1 fei1 qu4 。
- shi4 lang2 tian1 xia4 shi4 ， qi4 shi2 lang2 miao4 ju4 。
- shi1 si4 wang2 you4 cheng2 ， wen2 ru2 han2 li4 bu4 。
- yong3 tui4 bu2 dai4 nian2 ， cang1 sheng1 si1 xie4 fu4 。
- you1 qi1 xin1 bu3 zhu4 ， ri4 she4 yi3 cheng2 qu4 。
- ren2 wu4 zai4 lan2 yu2 ， feng1 liu2 cheng1 zong1 ju4 。
- shen1 xian2 yu2 niao3 jin4 ， xin1 yuan3 yan1 xia2 ju4 。
- jing4 ji3 zhan3 tu2 shu1 ， shu1 lian2 yue1 feng1 lu4 。
- shi2 qing1 qing1 zhuo2 jiu3 ， huan4 ke4 zuo4 fei1 xu4 。
- jiang1 lin2 bai2 ke3 kuai4 ， ye3 que4 huang2 kan1 ru2 。
- huan1 yan2 wang4 bin1 zhu3 ， tuo1 mao4 fang1 ji1 ju4 。
- shou3 hui1 yu4 zhu3 wei3 ， gu4 zi4 you3 jia1 chu3 。
- zhu3 jia2 yu4 zhao1 yin3 ， nian3 ran2 zhi1 de2 ju4 。
- kuai4 dang1 zou3 chi3 shu1 ， jing4 la1 wang2 wen2 du4 。

## 注释

## 译文

## 赏析
