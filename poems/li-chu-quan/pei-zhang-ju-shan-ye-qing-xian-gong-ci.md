---
id: li-chu-quan-pei-zhang-ju-shan-ye-qing-xian-gong-ci
title: 陪張巨山謁清獻公祠
titlePinyin: pei2 zhang1 ju4 shan1 ye4 qing1 xian4 gong1 ci2
titleSlug: pei-zhang-ju-shan-ye-qing-xian-gong-ci
author: 李處權
authorPinyin: li3 chu3 quan2
authorSlug: li-chu-quan
dynasty: 宋
dynastyPinyin: song4
dynastySlug: song
tags: []
---

## 正文

- 惟昔清獻公，二年蜀中歸。
- 歸載無長物，一琴而一龜。
- 龜屬煙霞想，琴寓山水思。
- 婆娑二物間，德容儼怡怡。
- 元龍豈時輩，康樂匪俗期。
- 書齋質不陋，覆之以茒茨。
- 手植參天松，亭亭歲寒姿。
- 公去幾霜露，高風猶在茲。
- 可使貪夫廉，至今仰伯夷。
- 使君挺孤潔，後身盖亡疑。
- 治體簡而肅，民俗醇不疵。
- 竭虔拜公像，雅有賓僚隨。
- 置酒延公孫，誠意公所知。
- 表表孝弟里，人物固未衰。
- 德厚者流光，此言良不欺。
- 春陰澹物華，藹藹原隰滋。
- 遠山出雲氣，近水餘風漪。
- 時禽屋上語，野蝶筵中飛。
- 此堂歷千載，盛事傳一時。
- 凛如公在傍，冠弁不敢欹。
- 庶幾飽公德，滿酌其可辭。
- 聊以永今朝，畫景方舒遲。

## 拼音

- wei2 xi1 qing1 xian4 gong1 ， er4 nian2 shu3 zhong1 gui1 。
- gui1 zai4 wu2 chang2 wu4 ， yi4 qin2 er2 yi4 gui1 。
- gui1 shu3 yan1 xia2 xiang3 ， qin2 yu4 shan1 shui3 si1 。
- po2 suo1 er4 wu4 jian4 ， de2 rong2 yan3 yi2 yi2 。
- yuan2 long2 qi3 shi2 bei4 ， kang1 le4 fei3 su2 qi1 。
- shu1 zhai1 zhi4 bu2 lou4 ， fu4 zhi1 yi3 yuan2 ci2 。
- shou3 zhi2 can1 tian1 song1 ， ting2 ting2 sui4 han2 zi1 。
- gong1 qu4 ji1 shuang1 lu4 ， gao1 feng1 you2 zai4 zi1 。
- ke3 shi3 tan1 fu1 lian2 ， zhi4 jin1 yang3 bo2 yi2 。
- shi3 jun1 ting3 gu1 jie2 ， hou4 shen1 gai4 wang2 yi2 。
- zhi4 ti3 jian3 er2 su4 ， min2 su2 chun2 bu4 ci1 。
- jie2 qian2 bai4 gong1 xiang4 ， ya3 you3 bin1 liao2 sui2 。
- zhi4 jiu3 yan2 gong1 sun1 ， cheng2 yi4 gong1 suo3 zhi1 。
- biao3 biao3 xiao4 di4 li3 ， ren2 wu4 gu4 wei4 shuai1 。
- de2 hou4 zhe3 liu2 guang1 ， ci3 yan2 liang2 bu4 qi1 。
- chun1 yin1 dan4 wu4 hua2 ， ai3 ai3 yuan2 xi2 zi1 。
- yuan3 shan1 chu1 yun2 qi4 ， jin4 shui3 yu2 feng1 yi1 。
- shi2 qin2 wu1 shang4 yu3 ， ye3 die2 yan2 zhong1 fei1 。
- ci3 tang2 li4 qian1 zai4 ， sheng4 shi4 chuan2 yi4 shi2 。
- lin3 ru2 gong1 zai4 bang4 ， guan1 bian4 bu4 gan3 qi1 。
- shu4 ji1 bao3 gong1 de2 ， man3 zhuo2 qi2 ke3 ci2 。
- liao2 yi3 yong3 jin1 zhao1 ， hua4 jing3 fang1 shu1 chi2 。

## 注释

## 译文

## 赏析
