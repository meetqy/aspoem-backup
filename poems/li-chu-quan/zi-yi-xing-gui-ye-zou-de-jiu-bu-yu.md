---
id: li-chu-quan-zi-yi-xing-gui-ye-zou-de-jiu-bu-yu
title: 自宜興歸謁鄒德久不遇
titlePinyin: zi4 yi2 xing1 gui1 ye4 zou1 de2 jiu3 bu2 yu4
titleSlug: zi-yi-xing-gui-ye-zou-de-jiu-bu-yu
author: 李處權
authorPinyin: li3 chu3 quan2
authorSlug: li-chu-quan
dynasty: 宋
dynastyPinyin: song4
dynastySlug: song
tags: []
---

## 正文

- 客裏仍驚奔，南走荆溪上。
- 繫船樓前樹，偶接丈人行。
- 兹惟天下士，抱負不可狀。
- 而今年七十，面睟背益盎。
- 論文復把酒，十日共清訪。
- 歸家照眸子，炯炯覺神王。
- 朅來情所親，鄒子頗直諒。
- 斯文有能事，筆挾風雨壯。
- 今晨叩其門，不見動惆悵。
- 我希嵇叔夜，子慕陶元亮。
- 念子如清風，執熱欲何往。
- 寇退子當返，子去我曷望。
- 何時芝蘭室，重見玉色釀。
- 快意傾百盃，澆我舌本强。

## 拼音

- ke4 li3 reng2 jing1 ben1 ， nan2 zou3 jing1 xi1 shang4 。
- xi4 chuan2 lou2 qian2 shu4 ， ou3 jie1 zhang4 ren2 xing2 。
- zi1 wei2 tian1 xia4 shi4 ， bao4 fu4 bu4 ke3 zhuang4 。
- er2 jin1 nian2 qi1 shi2 ， mian4 sui4 bei4 yi4 ang4 。
- lun4 wen2 fu4 ba3 jiu3 ， shi2 ri4 gong4 qing1 fang3 。
- gui1 jia1 zhao4 mou2 zi0 ， jiong3 jiong3 jue2 shen2 wang2 。
- qie4 lai2 qing2 suo3 qin1 ， zou1 zi3 po1 zhi2 liang4 。
- si1 wen2 you3 neng2 shi4 ， bi3 xie2 feng1 yu3 zhuang4 。
- jin1 chen2 kou4 qi2 men2 ， bu2 jian4 dong4 chou2 chang4 。
- wo3 xi1 ji1 shu1 ye4 ， zi3 mu4 tao2 yuan2 liang4 。
- nian4 zi3 ru2 qing1 feng1 ， zhi2 re4 yu4 he2 wang3 。
- kou4 tui4 zi3 dang1 fan3 ， zi3 qu4 wo3 he2 wang4 。
- he2 shi2 zhi1 lan2 shi4 ， zhong4 jian4 yu4 se4 niang4 。
- kuai4 yi4 qing1 bai3 bei1 ， jiao1 wo3 she2 ben3 qiang2 。

## 注释

## 译文

## 赏析
