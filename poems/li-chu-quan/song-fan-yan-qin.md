---
id: li-chu-quan-song-fan-yan-qin
title: 送范彦覃
titlePinyin: song4 fan4 yan4 qin2
titleSlug: song-fan-yan-qin
author: 李處權
authorPinyin: li3 chu3 quan2
authorSlug: li-chu-quan
dynasty: 宋
dynastyPinyin: song4
dynastySlug: song
tags: []
---

## 正文

- 春風惱百物，物物不禁渠。
- 水爲盎盎綠，柳亦毿毿舒。
- 芳菲遽如許，流光亦須臾。
- 誰令更别離，此恨當何如。
- 外門有人物，照映冰玉壺。
- 茹古髯似戟，說兵膽過軀。
- 中外已踐更，能事乃緒餘。
- 主饋孟光賢，郎君千里駒。
- 人生得此樂，底事猶區區。
- 兹行謁賢相，袖有時政書。
- 世家治劇手，陶冶寧舍諸。
- 我老不適用，饑寒出無驢。
- 論親無黨近，分義何敢疏。
- 吾兒似我拙，久已分龍猪。
- 一聞詞賦功，决科良起予。
- 山林與鐘鼎，願言今則殊。
- 歲寒苟在兹，勿忘雙鯉魚。

## 拼音

- chun1 feng1 nao3 bai3 wu4 ， wu4 wu4 bu4 jin1 qu2 。
- shui3 wei2 ang4 ang4 lü4 ， liu3 yi4 san1 san1 shu1 。
- fang1 fei1 ju4 ru2 xu1 ， liu2 guang1 yi4 xu1 yu2 。
- shui2 ling4 geng4 bie2 li2 ， ci3 hen4 dang1 he2 ru2 。
- wai4 men2 you3 ren2 wu4 ， zhao4 ying4 bing1 yu4 hu2 。
- ru2 gu3 ran2 si4 ji3 ， shuo1 bing1 dan3 guo4 qu1 。
- zhong1 wai4 yi3 jian4 geng4 ， neng2 shi4 nai3 xu4 yu2 。
- zhu3 kui4 meng4 guang1 xian2 ， lang2 jun1 qian1 li3 ju1 。
- ren2 sheng1 de2 ci3 le4 ， di3 shi4 you2 qu1 qu1 。
- zi1 xing2 ye4 xian2 xiang1 ， xiu4 you3 shi2 zheng4 shu1 。
- shi4 jia1 zhi4 ju4 shou3 ， tao2 ye3 ning2 she4 zhu1 。
- wo3 lao3 bu2 shi4 yong4 ， ji1 han2 chu1 wu2 lü2 。
- lun4 qin1 wu2 dang3 jin4 ， fen1 yi4 he2 gan3 shu1 。
- wu2 er2 si4 wo3 zhuo1 ， jiu3 yi3 fen1 long2 zhu1 。
- yi4 wen2 ci2 fu4 gong1 ， jue2 ke1 liang2 qi3 yu3 。
- shan1 lin2 yu3 zhong1 ding3 ， yuan4 yan2 jin1 ze2 shu1 。
- sui4 han2 gou3 zai4 zi1 ， wu4 wang4 shuang1 li3 yu2 。

## 注释

## 译文

## 赏析
