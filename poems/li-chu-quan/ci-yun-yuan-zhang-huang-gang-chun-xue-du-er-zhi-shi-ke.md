---
id: li-chu-quan-ci-yun-yuan-zhang-huang-gang-chun-xue-du-er-zhi-shi-ke
title: 次韵元章黄岡春雪督二侄詩課
titlePinyin: ci4 yun4 yuan2 zhang1 huang2 gang1 chun1 xue3 du1 er4 zhi2 shi1 ke4
titleSlug: ci-yun-yuan-zhang-huang-gang-chun-xue-du-er-zhi-shi-ke
author: 李處權
authorPinyin: li3 chu3 quan2
authorSlug: li-chu-quan
dynasty: 宋
dynastyPinyin: song4
dynastySlug: song
tags: []
---

## 正文

- 夜雪駁群峰，春寒僵萬木。
- 山齋無所爲，高卧仰看屋。
- 凍雲飛不去，就我簷下宿。
- 平生柴夫子，能事立於獨。
- 蚤直渭水鈎，晚懷荆山玉。
- 陸地詎能沉，世侯終必復。
- 不見林中蘭，無人亦芬馥。
- 暮年一丘壑，避地歌同谷。
- 散誕水石間，清凉日三沐。
- 笑人强解事，閉門作龜縮。
- 一世竟何成，萬事蛇著足。
- 二侄瑞家庭，貫穿經史匵。
- 才如射虎將，中石猶飲鏃。
- 詩成出連璧，墨妙粲牋幅。
- 乃知作者心，求益不求速。
- 我年及學易，方究大小畜。
- 翛然對此君，苦節更森束。
- 嗟今但洋洋，悼往寧逐逐。
- 願借鄴侯書，盡閱三萬軸。
- 無因訪煨燼，歎惜邯鄲目。

## 拼音

- ye4 xue3 bo2 qun2 feng1 ， chun1 han2 jiang1 wan4 mu4 。
- shan1 zhai1 wu2 suo3 wei2 ， gao1 wo4 yang3 kan4 wu1 。
- dong4 yun2 fei1 bu2 qu4 ， jiu4 wo3 yan2 xia4 su4 。
- ping2 sheng1 chai2 fu1 zi3 ， neng2 shi4 li4 wu1 du2 。
- zao3 zhi2 wei4 shui3 gou1 ， wan3 huai2 jing1 shan1 yu4 。
- lu4 di4 ju4 neng2 chen2 ， shi4 hou2 zhong1 bi4 fu4 。
- bu2 jian4 lin2 zhong1 lan2 ， wu2 ren2 yi4 fen1 fu4 。
- mu4 nian2 yi4 qiu1 he4 ， bi4 di4 ge1 tong2 gu3 。
- san4 dan4 shui3 shi2 jian4 ， qing1 liang2 ri4 san1 mu4 。
- xiao4 ren2 qiang2 jie3 shi4 ， bi4 men2 zuo4 gui1 suo1 。
- yi2 shi4 jing4 he2 cheng2 ， wan4 shi4 she2 zhu4 zu2 。
- er4 zhi2 rui4 jia1 ting2 ， guan4 chuan1 jing1 shi3 du2 。
- cai2 ru2 she4 hu3 jiang1 ， zhong1 shi2 you2 yin3 zu2 。
- shi1 cheng2 chu1 lian2 bi4 ， mo4 miao4 can4 jian1 fu2 。
- nai3 zhi1 zuo4 zhe3 xin1 ， qiu2 yi4 bu4 qiu2 su4 。
- wo3 nian2 ji2 xue2 yi4 ， fang1 jiu1 da4 xiao3 chu4 。
- xiao1 ran2 dui4 ci3 jun1 ， ku3 jie2 geng4 sen1 shu4 。
- jie1 jin1 dan4 yang2 yang2 ， dao4 wang3 ning2 zhu2 zhu2 。
- yuan4 jie4 ye4 hou2 shu1 ， jin4 yue4 san1 wan4 zhou2 。
- wu2 yin1 fang3 wei1 jin4 ， tan4 xi1 han2 dan1 mu4 。

## 注释

## 译文

## 赏析
