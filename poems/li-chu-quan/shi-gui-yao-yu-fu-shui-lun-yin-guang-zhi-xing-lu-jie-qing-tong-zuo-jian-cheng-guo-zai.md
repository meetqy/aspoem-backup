---
id: li-chu-quan-shi-gui-yao-yu-fu-shui-lun-yin-guang-zhi-xing-lu-jie-qing-tong-zuo-jian-cheng-guo-zai
title: 士貴要予賦水輪因廣之幸率介卿同作兼呈郭宰
titlePinyin: shi4 gui4 yao4 yu3 fu4 shui3 lun2 yin1 guang3 zhi1 xing4 lü4 jie4 qing1 tong2 zuo4 jian1 cheng2 guo1 zai3
titleSlug: shi-gui-yao-yu-fu-shui-lun-yin-guang-zhi-xing-lu-jie-qing-tong-zuo-jian-cheng-guo-zai
author: 李處權
authorPinyin: li3 chu3 quan2
authorSlug: li-chu-quan
dynasty: 宋
dynastyPinyin: song4
dynastySlug: song
tags: []
---

## 正文

- 吳儂踏車繭盈足，用力多而見功少。
- 江南水輪不假人，智者創物真大巧。
- 一輪十筒挹且注，循環下上無時了。
- 四山開闢中沃壤，萬頃秧齊綠雲遶。
- 綠雲看即變黄雲，一歳豐穰百家飽。
- 今年小荒人菜色，斗易衾稠逮昏曉。
- 古來善政抑兼并，貧富相通俗淳好。
- 閉糴待價良忍哉，客主遑遑不相保。
- 令尹賢於鄭子産，視民恐傷心皎皎。
- 朝來戒諭甚丁寧，令下翕然風偃草。
- 我今亦有在陳厄，回首田園迹如掃。
- 他年歸計一廛氓，抱甕甘同漢陰老。

## 拼音

- wu2 nong2 ta4 ju1 jian3 ying2 zu2 ， yong4 li4 duo1 er2 jian4 gong1 shao3 。
- jiang1 nan2 shui3 lun2 bu4 jia3 ren2 ， zhi4 zhe3 chuang4 wu4 zhen1 da4 qiao3 。
- yi4 lun2 shi2 tong3 yi4 qie3 zhu4 ， xun2 huan2 xia4 shang4 wu2 shi2 le0 。
- si4 shan1 kai1 pi4 zhong1 wo4 rang3 ， wan4 qing3 yang1 qi2 lü4 yun2 rao4 。
- lü4 yun2 kan4 ji2 bian4 huang2 yun2 ， yi2 sui4 feng1 rang2 bai3 jia1 bao3 。
- jin1 nian2 xiao3 huang1 ren2 cai4 se4 ， dou4 yi4 qin1 chou2 dai3 hun1 xiao3 。
- gu3 lai2 shan4 zheng4 yi4 jian1 bing4 ， pin2 fu4 xiang1 tong1 su2 chun2 hao3 。
- bi4 di2 dai4 jia4 liang2 ren3 zai1 ， ke4 zhu3 huang2 huang2 bu4 xiang1 bao3 。
- ling4 yin3 xian2 wu1 zheng4 zi3 chan3 ， shi4 min2 kong3 shang1 xin1 jiao3 jiao3 。
- chao2 lai2 jie4 yu4 shen4 ding1 ning2 ， ling4 xia4 xi1 ran2 feng1 yan3 cao3 。
- wo3 jin1 yi4 you3 zai4 chen2 e4 ， hui2 shou3 tian2 yuan2 ji4 ru2 sao3 。
- ta1 nian2 gui1 ji4 yi4 chan2 mang2 ， bao4 weng4 gan1 tong2 han4 yin1 lao3 。

## 注释

## 译文

## 赏析
