---
id: li-chu-quan-song-zhang-ju-shan
title: 送張巨山
titlePinyin: song4 zhang1 ju4 shan1
titleSlug: song-zhang-ju-shan
author: 李處權
authorPinyin: li3 chu3 quan2
authorSlug: li-chu-quan
dynasty: 宋
dynastyPinyin: song4
dynastySlug: song
tags: []
---

## 正文

- 士爲知已用，亦爲知已死。
- 嘉哉孔文舉，特達惟薦禰。
- 寥寥千載後，此事今已矣。
- 俯仰常有懷，邂逅過願始。
- 襄陽紫微公，操行見所履。
- 字如入草蛇，詩繼餘霞綺。
- 家聲鳳凰池，盍在金門裏。
- 三年民父母，政事粲可紀。
- 倦游丐閒歸，解紱如脱屣。
- 東山寧久卧，行爲蒼生起。
- 要觀補衮功，左右聖天子。
- 小人不更事，豈解令公喜。
- 平生萬卷書，不直一杯水。
- 頽然衰病餘，所存今復幾。
- 與世竟悠悠，逢人但唯唯。
- 從公文字飲，德言方在耳。
- 胡爲舍我去，衣袖不可禠。
- 離合亦偶然，世事皆如此。
- 聲出已復呑，相顧淚如洗。

## 拼音

- shi4 wei2 zhi1 yi3 yong4 ， yi4 wei2 zhi1 yi3 si3 。
- jia1 zai1 kong3 wen2 ju3 ， te4 da2 wei2 jian4 mi2 。
- liao2 liao2 qian1 zai4 hou4 ， ci3 shi4 jin1 yi3 yi3 。
- fu3 yang3 chang2 you3 huai2 ， xie4 hou4 guo4 yuan4 shi3 。
- xiang1 yang2 zi3 wei1 gong1 ， cao1 xing2 jian4 suo3 lü3 。
- zi4 ru2 ru4 cao3 she2 ， shi1 ji4 yu2 xia2 qi3 。
- jia1 sheng1 feng4 huang2 chi2 ， he2 zai4 jin1 men2 li3 。
- san1 nian2 min2 fu4 mu3 ， zheng4 shi4 can4 ke3 ji4 。
- juan4 you2 gai4 xian2 gui1 ， jie3 fu2 ru2 tuo1 xi3 。
- dong1 shan1 ning2 jiu3 wo4 ， xing2 wei2 cang1 sheng1 qi3 。
- yao4 guan1 bu3 gun3 gong1 ， zuo3 you4 sheng4 tian1 zi3 。
- xiao3 ren2 bu4 geng1 shi4 ， qi3 jie3 ling4 gong1 xi3 。
- ping2 sheng1 wan4 juan4 shu1 ， bu4 zhi2 yi4 bei1 shui3 。
- tui2 ran2 shuai1 bing4 yu2 ， suo3 cun2 jin1 fu4 ji1 。
- yu3 shi4 jing4 you1 you1 ， feng2 ren2 dan4 wei2 wei2 。
- cong2 gong1 wen2 zi4 yin3 ， de2 yan2 fang1 zai4 er3 。
- hu2 wei2 she4 wo3 qu4 ， yi1 xiu4 bu4 ke3 si1 。
- li2 he2 yi4 ou3 ran2 ， shi4 shi4 jie1 ru2 ci3 。
- sheng1 chu1 yi3 fu4 tun1 ， xiang1 gu4 lei4 ru2 xi3 。

## 注释

## 译文

## 赏析
