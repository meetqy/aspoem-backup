---
id: li-chu-quan-shi-yue-shi-ri-pei-zhang-zhang-feng-gao-ya-chen-de-qi-ling-bo-ting-xiao-zhuo
title: 十月十日陪張丈奉高雅臣德器凌波亭小酌
titlePinyin: shi2 yue4 shi2 ri4 pei2 zhang1 zhang4 feng4 gao1 ya3 chen2 de2 qi4 ling2 bo1 ting2 xiao3 zhuo2
titleSlug: shi-yue-shi-ri-pei-zhang-zhang-feng-gao-ya-chen-de-qi-ling-bo-ting-xiao-zhuo
author: 李處權
authorPinyin: li3 chu3 quan2
authorSlug: li-chu-quan
dynasty: 宋
dynastyPinyin: song4
dynastySlug: song
tags: []
---

## 正文

- 漂流劇東南，所歷過所聞。
- 始及廬陵郡，俯仰尤不塵。
- 朅來未敢忘，事賢友其仁。
- 翹翹蕭與李，拔萃而多文。
- 蕭君辭盖寡，空林蘭自薰。
- 揚鞭捨我去，意欲樹殊勲。
- 李君舌尚在，真氣凌秋旻。
- 掃門與我俱，軟語迴陽春。
- 客舍甲子雨，八荒同一雲。
- 傾盖有彭子，微言時解紛。
- 愛我忘其陋，肯顧羅雀門。
- 從容香積飯，可口謝八珍。
- 張公丈人行，氣宇老而淳。
- 舒吴無俗姿，信是德有鄰。
- 籃輿復聨翩，去指江之津。
- 坐中皆我輩，肴蔌來逡巡。
- 把盞屬形勝，領略難具陳。
- 山寒更宜遠，江流復沄沄。
- 大哉開闢功，孰測造化源。
- 掛席者誰子，其來自無垠。
- 躭躭載萬斛，徴取何其勤。
- 落帆占近岸，過逢慶欣欣。
- 方矜猗頓富，誰信管鮑貧。
- 鳴雁何處來，冥冥初不言。
- 亦知箇中好，鳴呼下其群。
- 商羊不覺舞，漁父收微緡。
- 煙樹僅可識，歸鴉喧水村。
- 我昔觀畫圖，對此猶心存。
- 怳若夢中事，有懷攜酒樽。
- 客子鬬身强，身外安足論。
- 無事頗相見，斯言吾所敦。

## 拼音

- piao1 liu2 ju4 dong1 nan2 ， suo3 li4 guo4 suo3 wen2 。
- shi3 ji2 lu2 ling2 jun4 ， fu3 yang3 you2 bu4 chen2 。
- qie4 lai2 wei4 gan3 wang4 ， shi4 xian2 you3 qi2 ren2 。
- qiao2 qiao2 xiao1 yu3 li3 ， ba2 cui4 er2 duo1 wen2 。
- xiao1 jun1 ci2 gai4 gua3 ， kong1 lin2 lan2 zi4 xun1 。
- yang2 bian1 she3 wo3 qu4 ， yi4 yu4 shu4 shu1 xun1 。
- li3 jun1 she2 shang4 zai4 ， zhen1 qi4 ling2 qiu1 min2 。
- sao3 men2 yu3 wo3 ju4 ， ruan3 yu3 hui2 yang2 chun1 。
- ke4 she4 jia3 zi3 yu3 ， ba1 huang1 tong2 yi4 yun2 。
- qing1 gai4 you3 peng2 zi3 ， wei1 yan2 shi2 jie3 fen1 。
- ai4 wo3 wang4 qi2 lou4 ， ken3 gu4 luo2 que4 men2 。
- cong2 rong2 xiang1 ji1 fan4 ， ke3 kou3 xie4 ba1 zhen1 。
- zhang1 gong1 zhang4 ren2 hang2 ， qi4 yu3 lao3 er2 chun2 。
- shu1 wu2 wu2 su2 zi1 ， xin4 shi4 de2 you3 lin2 。
- lan2 yu2 fu4 lian2 pian1 ， qu4 zhi3 jiang1 zhi1 jin1 。
- zuo4 zhong1 jie1 wo3 bei4 ， yao2 su4 lai2 qun1 xun2 。
- ba3 zhan3 shu3 xing2 sheng4 ， ling3 lüe4 nan2 ju4 chen2 。
- shan1 han2 geng4 yi2 yuan3 ， jiang1 liu2 fu4 yun2 yun2 。
- da4 zai1 kai1 pi4 gong1 ， shu2 ce4 zao4 hua4 yuan2 。
- gua4 xi2 zhe3 shui2 zi3 ， qi2 lai2 zi4 wu2 yin2 。
- dan1 dan1 zai4 wan4 hu2 ， zhi3 qu3 he2 qi2 qin2 。
- luo4 fan1 zhan4 jin4 an4 ， guo4 feng2 qing4 xin1 xin1 。
- fang1 jin1 yi1 dun4 fu4 ， shui2 xin4 guan3 bao4 pin2 。
- ming2 yan4 he2 chu3 lai2 ， ming2 ming2 chu1 bu4 yan2 。
- yi4 zhi1 ge4 zhong1 hao3 ， ming2 hu1 xia4 qi2 qun2 。
- shang1 yang2 bu4 jue2 wu3 ， yu2 fu4 shou1 wei1 min2 。
- yan1 shu4 jin3 ke3 shi2 ， gui1 ya1 xuan1 shui3 cun1 。
- wo3 xi1 guan1 hua4 tu2 ， dui4 ci3 you2 xin1 cun2 。
- huang3 ruo4 meng4 zhong1 shi4 ， you3 huai2 xie2 jiu3 zun1 。
- ke4 zi3 dou4 shen1 qiang2 ， shen1 wai4 an1 zu2 lun4 。
- wu2 shi4 po1 xiang1 jian4 ， si1 yan2 wu2 suo3 dun1 。

## 注释

## 译文

## 赏析
