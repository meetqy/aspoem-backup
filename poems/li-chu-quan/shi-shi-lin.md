---
id: li-chu-quan-shi-shi-lin
title: 食石鱗
titlePinyin: shi2 shi2 lin2
titleSlug: shi-shi-lin
author: 李處權
authorPinyin: li3 chu3 quan2
authorSlug: li-chu-quan
dynasty: 宋
dynastyPinyin: song4
dynastySlug: song
tags: []
---

## 正文

- 異時柳柳州，謫居食蝦蟇。
- 人情尚隨俗，此道誰疵瑕。
- 窮工見文字，制作排淫哇。
- 作詩報昌黎，想當劇雄誇。
- 集中此篇亡，恨不窮天葩。
- 人生一飽止，何事須魚蝦。
- 我鄉實西北，柯山偶藏家。
- 土人重石鱗，充饌蔑有加。
- 商論及品次，衆口時紛拏。
- 朝來有分甘，珍味到齒牙。
- 籠粒坐剥雪，壺漿薦流霞。
- 此物亦易致，我饑其有涯。
- 兒童還可笑，遠岸去攜叉。

## 拼音

- yi4 shi2 liu3 liu3 zhou1 ， zhe2 ju1 shi2 xia1 ma2 。
- ren2 qing2 shang4 sui2 su2 ， ci3 dao4 shui2 ci1 xia2 。
- qiong2 gong1 jian4 wen2 zi4 ， zhi4 zuo4 pai2 yin2 wa1 。
- zuo4 shi1 bao4 chang1 li2 ， xiang3 dang1 ju4 xiong2 kua1 。
- ji2 zhong1 ci3 pian1 wang2 ， hen4 bu4 qiong2 tian1 pa1 。
- ren2 sheng1 yi4 bao3 zhi3 ， he2 shi4 xu1 yu2 xia1 。
- wo3 xiang1 shi2 xi1 bei3 ， ke1 shan1 ou3 cang2 jia1 。
- tu3 ren2 zhong4 shi2 lin2 ， chong1 zhuan4 mie4 you3 jia1 。
- shang1 lun4 ji2 pin3 ci4 ， zhong4 kou3 shi2 fen1 na2 。
- chao2 lai2 you3 fen1 gan1 ， zhen1 wei4 dao4 chi3 ya2 。
- long2 li4 zuo4 bao1 xue3 ， hu2 jiang1 jian4 liu2 xia2 。
- ci3 wu4 yi4 yi4 zhi4 ， wo3 ji1 qi2 you3 ya2 。
- er2 tong2 huan2 ke3 xiao4 ， yuan3 an4 qu4 xie2 cha1 。

## 注释

## 译文

## 赏析
