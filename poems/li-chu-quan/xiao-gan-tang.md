---
id: li-chu-quan-xiao-gan-tang
title: 孝感堂
titlePinyin: xiao4 gan3 tang2
titleSlug: xiao-gan-tang
author: 李處權
authorPinyin: li3 chu3 quan2
authorSlug: li-chu-quan
dynasty: 宋
dynastyPinyin: song4
dynastySlug: song
tags: []
---

## 正文

- 孝爲百行本，儒訓存六經。
- 未有仁而遺，禮宜權重輕。
- 哀嚴以事死，敬樂以事生。
- 豈徒天性得，乃見人道成。
- 顯顯三彭子，德事肅且馨。
- 好仁無以尚，尊譽鄉有評。
- 當年綵衣戲，此日羊棗誠。
- 春秋薦霜露，洒掃供粢盛。
- 新亭潔輪奐，拱木連高甍。
- 霜松無鹿犯，風樹有烏鳴。
- 不慚王謝家，芝蘭秀堦庭。
- 他年看崛起，闊步躋公卿。
- 可爲風俗勸，以代門閭旌。
- 埋蛇功亦微，獲報猶爾榮。
- 豈念不忘本，罔極通無形。
- 天人固相懸，昭然無臭聲。
- 請觀妙蓮華，嘉瑞非其徴。

## 拼音

- xiao4 wei2 bai3 xing2 ben3 ， ru2 xun4 cun2 liu4 jing1 。
- wei4 you3 ren2 er2 yi2 ， li3 yi2 quan2 zhong4 qing1 。
- ai1 yan2 yi3 shi4 si3 ， jing4 le4 yi3 shi4 sheng1 。
- qi3 tu2 tian1 xing4 de2 ， nai3 jian4 ren2 dao4 cheng2 。
- xian3 xian3 san1 peng2 zi3 ， de2 shi4 su4 qie3 xin1 。
- hao3 ren2 wu2 yi3 shang4 ， zun1 yu4 xiang1 you3 ping2 。
- dang1 nian2 cai3 yi1 xi4 ， ci3 ri4 yang2 zao3 cheng2 。
- chun1 qiu1 jian4 shuang1 lu4 ， sa3 sao3 gong4 zi1 sheng4 。
- xin1 ting2 jie2 lun2 huan4 ， gong3 mu4 lian2 gao1 meng2 。
- shuang1 song1 wu2 lu4 fan4 ， feng1 shu4 you3 wu1 ming2 。
- bu4 can2 wang2 xie4 jia1 ， zhi1 lan2 xiu4 jie1 ting2 。
- ta1 nian2 kan4 jue2 qi3 ， kuo4 bu4 ji1 gong1 qing1 。
- ke3 wei2 feng1 su2 quan4 ， yi3 dai4 men2 lü2 jing1 。
- mai2 she2 gong1 yi4 wei1 ， huo4 bao4 you2 er3 rong2 。
- qi3 nian4 bu2 wang4 ben3 ， wang3 ji2 tong1 wu2 xing2 。
- tian1 ren2 gu4 xiang1 xuan2 ， zhao1 ran2 wu2 chou4 sheng1 。
- qing3 guan1 miao4 lian2 hua2 ， jia1 rui4 fei1 qi2 zhi3 。

## 注释

## 译文

## 赏析
