---
id: li-chu-quan-zai-ci-shi-te-yun
title: 再次士特韵
titlePinyin: zai4 ci4 shi4 te4 yun4
titleSlug: zai-ci-shi-te-yun
author: 李處權
authorPinyin: li3 chu3 quan2
authorSlug: li-chu-quan
dynasty: 宋
dynastyPinyin: song4
dynastySlug: song
tags: []
---

## 正文

- 愛君直似朱絲繩，遇物可折不可曲。
- 三仕無喜已無愠，肯學時人走巫卜。
- 平生不作吠堯事，乘矢猶聞去其鏃。
- 至今莫可奸以私，尊視正冠何太肅。
- 歸來田園不改舊，歳寒見此猗猗綠。
- 絕交未怪孔方兄，有酒盈樽書滿屋。
- 小人傾盖已蒙潤，遺我珠璣不論斛。
- 使我竟夕搜枯腸，魚目非珍何敢復。
- 我今已似雲無心，江湖不說虚舟覆。
- 言乘下澤與款段，早莫少游良易足。
- 慣看赤脚老婢悲，亦任索飯痴兒哭。
- 皇天其忍殺善類，支離亦受三鍾粟。

## 拼音

- ai4 jun1 zhi2 si4 zhu1 si1 sheng2 ， yu4 wu4 ke3 zhe2 bu4 ke3 qu3 。
- san1 shi4 wu2 xi3 yi3 wu2 yun4 ， ken3 xue2 shi2 ren2 zou3 wu1 bu3 。
- ping2 sheng1 bu2 zuo4 fei4 yao2 shi4 ， cheng2 shi3 you2 wen2 qu4 qi2 zu2 。
- zhi4 jin1 mo4 ke3 jian1 yi3 si1 ， zun1 shi4 zheng4 guan1 he2 tai4 su4 。
- gui1 lai2 tian2 yuan2 bu4 gai3 jiu4 ， sui4 han2 jian4 ci3 yi1 yi1 lü4 。
- jue2 jiao1 wei4 guai4 kong3 fang1 xiong1 ， you3 jiu3 ying2 zun1 shu1 man3 wu1 。
- xiao3 ren2 qing1 gai4 yi3 meng2 run4 ， yi2 wo3 zhu1 ji1 bu2 lun4 hu2 。
- shi3 wo3 jing4 xi1 sou1 ku1 chang2 ， yu2 mu4 fei1 zhen1 he2 gan3 fu4 。
- wo3 jin1 yi3 si4 yun2 wu2 xin1 ， jiang1 hu2 bu4 shuo1 xu1 zhou1 fu4 。
- yan2 cheng2 xia4 ze2 yu3 kuan3 duan4 ， zao3 mo4 shao3 you2 liang2 yi4 zu2 。
- guan4 kan4 chi4 jiao3 lao3 bi4 bei1 ， yi4 ren4 suo3 fan4 chi1 er2 ku1 。
- huang2 tian1 qi2 ren3 sha1 shan4 lei4 ， zhi1 li2 yi4 shou4 san1 zhong1 su4 。

## 注释

## 译文

## 赏析
