---
id: li-chu-quan-xing-zhi-jin-bu-ji-huo-feng-ci-zhi-qing-gui-fu-da-ruan-zhi-yue-shi-yi-gao-zhi
title: 行之金部既獲奉祠之請歸赴大阮之約詩以高之
titlePinyin: xing2 zhi1 jin1 bu4 ji4 huo4 feng4 ci2 zhi1 qing3 gui1 fu4 da4 ruan3 zhi1 yue1 shi1 yi3 gao1 zhi1
titleSlug: xing-zhi-jin-bu-ji-huo-feng-ci-zhi-qing-gui-fu-da-ruan-zhi-yue-shi-yi-gao-zhi
author: 李處權
authorPinyin: li3 chu3 quan2
authorSlug: li-chu-quan
dynasty: 宋
dynastyPinyin: song4
dynastySlug: song
tags: []
---

## 正文

- 阮籍頗推咸，謝安已舉玄。
- 盛事如昨日，風流想當年。
- 嶷嶷次對公，人物藝且賢。
- 文忠命世豪，植本濬其源。
- 世家不乏人，名德見所傳。
- 郎官後來秀，骨相尤卓然。
- 庭中生玉樹，池下出龍泉。
- 向來宅大憂，未了粥與饘。
- 吉服事朝請，高名動陶甄。
- 青雲要平步，一歲期九遷。
- 人事喜倒置，正直成黨偏。
- 一笑就閒散，拂衣遽言旋。
- 及門聽傳呼，和氣驩相延。
- 共止一區宅，分食二頃田。
- 遠從物外遊，高謝區中緣。
- 方須康樂屐，豈問祖逖鞭。
- 人生規遠大，跬步何足言。
- 風雨聽朝鷄，結束無安眠。
- 何如一丘壑，耳目清不煩。
- 嘉禾蔭沼沚，可濯亦可沿。
- 有酒自獻酬，醉操雲嶠篇。
- 慕此冥冥鴻，念彼跕跕鳶。
- 賤子不適用，受性愚且顓。
- 晚忝登門遊，繆稱嫫母妍。
- 眷言林下期，雅尚寄所便。
- 野服袖漫刺，乘涼過東阡。

## 拼音

- ruan3 ji2 po1 tui1 xian2 ， xie4 an1 yi3 ju3 xuan2 。
- sheng4 shi4 ru2 zuo2 ri4 ， feng1 liu2 xiang3 dang1 nian2 。
- yi2 yi2 ci4 dui4 gong1 ， ren2 wu4 yi4 qie3 xian2 。
- wen2 zhong1 ming4 shi4 hao2 ， zhi2 ben3 jun4 qi2 yuan2 。
- shi4 jia1 bu4 fa2 ren2 ， ming2 de2 jian4 suo3 chuan2 。
- lang2 guan1 hou4 lai2 xiu4 ， gu3 xiang4 you2 zhuo2 ran2 。
- ting2 zhong1 sheng1 yu4 shu4 ， chi2 xia4 chu1 long2 quan2 。
- xiang4 lai2 zhai2 da4 you1 ， wei4 liao3 zhou1 yu3 zhan1 。
- ji2 fu2 shi4 chao2 qing3 ， gao1 ming2 dong4 tao2 zhen1 。
- qing1 yun2 yao4 ping2 bu4 ， yi2 sui4 qi1 jiu3 qian1 。
- ren2 shi4 xi3 dao4 zhi4 ， zheng4 zhi2 cheng2 dang3 pian1 。
- yi2 xiao4 jiu4 xian2 san4 ， fu2 yi1 ju4 yan2 xuan2 。
- ji2 men2 ting1 chuan2 hu1 ， he2 qi4 huan1 xiang1 yan2 。
- gong4 zhi3 yi4 qu1 zhai2 ， fen1 shi2 er4 qing3 tian2 。
- yuan3 cong2 wu4 wai4 you2 ， gao1 xie4 qu1 zhong1 yuan2 。
- fang1 xu1 kang1 le4 ji1 ， qi3 wen4 zu3 ti4 bian1 。
- ren2 sheng1 gui1 yuan3 da4 ， kui3 bu4 he2 zu2 yan2 。
- feng1 yu3 ting1 chao2 ji1 ， jie2 shu4 wu2 an1 mian2 。
- he2 ru2 yi1 qiu1 he4 ， er3 mu4 qing1 bu4 fan2 。
- jia1 he2 yin1 zhao3 zhi3 ， ke3 zhuo2 yi4 ke3 yan2 。
- you3 jiu3 zi4 xian4 chou2 ， zui4 cao1 yun2 jiao4 pian1 。
- mu4 ci3 ming2 ming2 hong2 ， nian4 bi3 dian3 dian3 yuan1 。
- jian4 zi3 bu2 shi4 yong4 ， shou4 xing4 yu2 qie3 zhuan1 。
- wan3 tian3 deng1 men2 you2 ， mou2 cheng1 mo2 mu3 yan2 。
- juan4 yan2 lin2 xia4 qi1 ， ya3 shang4 ji4 suo3 bian4 。
- ye3 fu2 xiu4 man4 ci4 ， cheng2 liang2 guo4 dong1 qian1 。

## 注释

## 译文

## 赏析
