---
id: li-chu-quan-tui-lao-tang
title: 退老堂
titlePinyin: tui4 lao3 tang2
titleSlug: tui-lao-tang
author: 李處權
authorPinyin: li3 chu3 quan2
authorSlug: li-chu-quan
dynasty: 宋
dynastyPinyin: song4
dynastySlug: song
tags: []
---

## 正文

- 我公自言老，能事如少年。
- 我公自言退，人材望陶甄。
- 公功在本朝，本朝方賴焉。
- 公德在斯民，斯民寧舍旃。
- 中年倦政機，去若浮雲旋。
- 名山占形勝，築堂蒼翠巔。
- 窪樽爲壺觴，虛籟爲管絃。
- 招攜足賓客，嘯傲窮雲烟。
- 胸中萬卷書，三峽傾詞源。
- 興來不停綴，摛華筆如椽。
- 登臨出妙語，珠璣落清圓。
- 不數劉白輩，一斗真百篇。
- 裴傅堂綠野，贊皇墅平泉。
- 東山謝安妓，五湖范蠡船。
- 四子之於公，器業微差肩。
- 公之於四子，趣尚并其全。
- 公術可活國，公力可迴天。
- 蒼生望公起，天子忘公艱。
- 佇瞻丹鳳詔，衮衣來陛前。
- 三入知眷殊，一夔見任專。
- 發揮中興業，開闢造化權。
- 拯焚而救溺，持危而扶顛。
- 雍容復密勿，造膝陳一言。
- 長驅卷沙漠，擣穴空腥羶。
- 談笑九州復，懽呼兩宫還。
- 四海各安堵，六軍同晏眠。
- 躋民入仁壽，致主登光宣。
- 圗像冠雲臺，勒功照燕然。
- 功成了不居，高謝區中緣。
- 拂衣赤松游，辟穀求神仙。
- 去去蓬萊路，雲螭不受鞭。

## 拼音

- wo3 gong1 zi4 yan2 lao3 ， neng2 shi4 ru2 shao4 nian2 。
- wo3 gong1 zi4 yan2 tui4 ， ren2 cai2 wang4 tao2 zhen1 。
- gong1 gong1 zai4 ben3 chao2 ， ben3 chao2 fang1 lai4 yan1 。
- gong1 de2 zai4 si1 min2 ， si1 min2 ning2 she4 zhan1 。
- zhong1 nian2 juan4 zheng4 ji1 ， qu4 ruo4 fu2 yun2 xuan2 。
- ming2 shan1 zhan4 xing2 sheng4 ， zhu4 tang2 cang1 cui4 dian1 。
- wa1 zun1 wei2 hu2 shang1 ， xu1 lai4 wei2 guan3 xian2 。
- zhao1 xie2 zu2 bin1 ke4 ， xiao4 ao4 qiong2 yun2 yan1 。
- xiong1 zhong1 wan4 juan4 shu1 ， san1 xia2 qing1 ci2 yuan2 。
- xing1 lai2 bu4 ting2 zhui4 ， chi1 hua2 bi3 ru2 chuan2 。
- deng1 lin2 chu1 miao4 yu3 ， zhu1 ji1 luo4 qing1 yuan2 。
- bu2 shu4 liu2 bai2 bei4 ， yi4 dou3 zhen1 bai3 pian1 。
- pei2 fu4 tang2 lü4 ye3 ， zan4 huang2 shu4 ping2 quan2 。
- dong1 shan1 xie4 an1 ji4 ， wu3 hu2 fan4 li3 chuan2 。
- si4 zi3 zhi1 wu1 gong1 ， qi4 ye4 wei1 cha1 jian1 。
- gong1 zhi1 wu1 si4 zi3 ， qu4 shang4 bing4 qi2 quan2 。
- gong1 shu4 ke3 huo2 guo2 ， gong1 li4 ke3 hui2 tian1 。
- cang1 sheng1 wang4 gong1 qi3 ， tian1 zi3 wang4 gong1 jian1 。
- zhu4 zhan1 dan1 feng4 zhao4 ， gun3 yi1 lai2 bi4 qian2 。
- san1 ru4 zhi1 juan4 shu1 ， yi4 kui2 jian4 ren4 zhuan1 。
- fa1 hui1 zhong1 xing1 ye4 ， kai1 pi4 zao4 hua4 quan2 。
- zheng3 fen2 er2 jiu4 ni4 ， chi2 wei1 er2 fu2 dian1 。
- yong1 rong2 fu4 mi4 wu4 ， zao4 xi1 chen2 yi4 yan2 。
- chang2 qu1 juan4 sha1 mo4 ， dao3 xue2 kong1 xing1 shan1 。
- tan2 xiao4 jiu3 zhou1 fu4 ， huan1 hu1 liang3 gong1 huan2 。
- si4 hai3 ge4 an1 du3 ， liu4 jun1 tong2 yan4 mian2 。
- ji1 min2 ru4 ren2 shou4 ， zhi4 zhu3 deng1 guang1 xuan1 。
- tu2 xiang4 guan1 yun2 tai2 ， le4 gong1 zhao4 yan4 ran2 。
- gong1 cheng2 le0 bu4 ju1 ， gao1 xie4 qu1 zhong1 yuan2 。
- fu2 yi1 chi4 song1 you2 ， pi4 gu3 qiu2 shen2 xian1 。
- qu4 qu4 peng2 lai2 lu4 ， yun2 chi1 bu2 shou4 bian1 。

## 注释

## 译文

## 赏析
