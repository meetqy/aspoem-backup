---
id: li-chu-quan-weng-shi-te-li-si-biao-xiang-guo-xiao-zhuo-fen-ti-de-zhi-zhu
title: 翁士特李似表相過小酌分題得躑躅
titlePinyin: weng1 shi4 te4 li3 si4 biao3 xiang4 guo4 xiao3 zhuo2 fen1 ti2 de2 zhi2 zhu2
titleSlug: weng-shi-te-li-si-biao-xiang-guo-xiao-zhuo-fen-ti-de-zhi-zhu
author: 李處權
authorPinyin: li3 chu3 quan2
authorSlug: li-chu-quan
dynasty: 唐
dynastyPinyin: tang2
dynastySlug: tang
tags: []
---

## 正文

- 我無錦繡腸，而居錦繡谷。
- 春風二三月，山花名躑躅。
- 芳鮮照寒澗，窈窕映修竹。
- 化工亦耐事，造物能委曲。
- 不知幾猩唇，貸此色可足。
- 看久直欲燃，況乃手未觸。
- 杖藜兩幅巾，人物俱驚俗。
- 方觀筆端妙，更對盃中醁。
- 念昔嵩少步，千層上雲麓。
- 政似徐熈圗，寫生開百幅。
- 懷歸阻兵火，夢想如在目。
- 會當返昇平，柴車駕黄犢。

## 拼音

- wo3 wu2 jin3 xiu4 chang2 ， er2 ju1 jin3 xiu4 gu3 。
- chun1 feng1 er4 san1 yue4 ， shan1 hua1 ming2 zhi2 zhu2 。
- fang1 xian1 zhao4 han2 jian4 ， yao3 tiao3 ying4 xiu1 zhu2 。
- hua4 gong1 yi4 nai4 shi4 ， zao4 wu4 neng2 wei3 qu1 。
- bu4 zhi1 ji1 xing1 chun2 ， dai4 ci3 se4 ke3 zu2 。
- kan4 jiu3 zhi2 yu4 ran2 ， kuang4 nai3 shou3 wei4 chu4 。
- zhang4 li2 liang3 fu2 jin1 ， ren2 wu4 ju4 jing1 su2 。
- fang1 guan1 bi3 duan1 miao4 ， geng4 dui4 bei1 zhong1 lu4 。
- nian4 xi1 song1 shao3 bu4 ， qian1 ceng2 shang4 yun2 lu4 。
- zheng4 si4 xu2 xi1 tu2 ， xie3 sheng1 kai1 bai3 fu2 。
- huai2 gui1 zu3 bing1 huo3 ， meng4 xiang3 ru2 zai4 mu4 。
- hui4 dang1 fan3 sheng1 ping2 ， chai2 ju1 jia4 huang2 du2 。

## 注释

## 译文

## 赏析
