---
id: li-chu-quan-shu-fu-zuo-shou-cang
title: 叔父作壽藏
titlePinyin: shu1 fu4 zuo4 shou4 cang2
titleSlug: shu-fu-zuo-shou-cang
author: 李處權
authorPinyin: li3 chu3 quan2
authorSlug: li-chu-quan
dynasty: 宋
dynastyPinyin: song4
dynastySlug: song
tags: []
---

## 正文

- 昔聞劉伯倫，荷鍤常自隨。
- 又聞陶元亮，自作挽歌辭。
- 人生一大夢，未了黄粱炊。
- 有初必有終，此理夫何疑。
- 大阮吾宗傑，德事見所施。
- 後凋難老質，壽考當期頤。
- 開阡營兆域，預卜青烏期。
- 無乃大蚤計，究竟良不癡。
- 一旦與世辭，於焉乃真歸。
- 庶幾達者觀，永謝高人嗤。
- 山川藴嘉氣，雨露竹柏滋。
- 于公更高門，駟馬來不遲。

## 拼音

- xi1 wen2 liu2 bo2 lun2 ， he2 cha1 chang2 zi4 sui2 。
- you4 wen2 tao2 yuan2 liang4 ， zi4 zuo4 wan3 ge1 ci2 。
- ren2 sheng1 yi2 da4 meng4 ， wei4 liao3 huang2 liang2 chui1 。
- you3 chu1 bi4 you3 zhong1 ， ci3 li3 fu1 he2 yi2 。
- da4 ruan3 wu2 zong1 jie2 ， de2 shi4 jian4 suo3 shi1 。
- hou4 diao1 nan2 lao3 zhi4 ， shou4 kao3 dang1 qi1 yi2 。
- kai1 qian1 ying2 zhao4 yu4 ， yu4 bu3 qing1 wu1 qi1 。
- wu2 nai3 da4 zao3 ji4 ， jiu1 jing4 liang2 bu4 chi1 。
- yi2 dan4 yu3 shi4 ci2 ， wu1 yan1 nai3 zhen1 gui1 。
- shu4 ji1 da2 zhe3 guan1 ， yong3 xie4 gao1 ren2 chi1 。
- shan1 chuan1 yun4 jia1 qi4 ， yu3 lu4 zhu2 bai3 zi1 。
- yu2 gong1 geng4 gao1 men2 ， si4 ma3 lai2 bu4 chi2 。

## 注释

## 译文

## 赏析
