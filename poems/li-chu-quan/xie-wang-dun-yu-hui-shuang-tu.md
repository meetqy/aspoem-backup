---
id: li-chu-quan-xie-wang-dun-yu-hui-shuang-tu
title: 謝王敦玉惠雙兔
titlePinyin: xie4 wang2 dun1 yu4 hui4 shuang1 tu4
titleSlug: xie-wang-dun-yu-hui-shuang-tu
author: 李處權
authorPinyin: li3 chu3 quan2
authorSlug: li-chu-quan
dynasty: 唐
dynastyPinyin: tang2
dynastySlug: tang
tags: []
---

## 正文

- 惟兹衣褐徒，功用莫與大。
- 馳騁文字間，下上無不載。
- 卓哉昌黎公，毫端跨百代。
- 傳紀何新奇，不泯良有賴。
- 先生胸次廣，萬竅號一噫。
- 學成身益窮，動輒與時背。
- 興憐不肖子，磨礱去瑕纇。
- 辛勤三十年，所得纔稊稗。
- 遺我雖八蹄，高義意有在。
- 想當避鶻拳，岡壟如歷塊。
- 束縛諒何施，拙情甘自退。
- 筆硯行且焚，重垂兒子戒。
- 方當事口腹，坐與巨觥對。
- 閉門擁紅爐，大嚼資一快。

## 拼音

- wei2 zi1 yi1 he4 tu2 ， gong1 yong4 mo4 yu3 da4 。
- chi2 cheng3 wen2 zi4 jian4 ， xia4 shang4 wu2 bu2 zai4 。
- zhuo2 zai1 chang1 li2 gong1 ， hao2 duan1 kua4 bai3 dai4 。
- chuan2 ji4 he2 xin1 qi2 ， bu4 min3 liang2 you3 lai4 。
- xian1 sheng0 xiong1 ci4 guang3 ， wan4 qiao4 hao4 yi4 yi1 。
- xue2 cheng2 shen1 yi4 qiong2 ， dong4 zhe2 yu3 shi2 bei4 。
- xing1 lian2 bu2 xiao4 zi3 ， mo2 long2 qu4 xia2 lei4 。
- xin1 qin2 san1 shi2 nian2 ， suo3 de2 cai2 ti2 bai4 。
- yi2 wo3 sui1 ba1 ti2 ， gao1 yi4 yi4 you3 zai4 。
- xiang3 dang1 bi4 gu3 quan2 ， gang1 long3 ru2 li4 kuai4 。
- shu4 fu4 liang4 he2 shi1 ， zhuo1 qing2 gan1 zi4 tui4 。
- bi3 yan4 xing2 qie3 fen2 ， zhong4 chui2 er2 zi3 jie4 。
- fang1 dang1 shi4 kou3 fu4 ， zuo4 yu3 ju4 gong1 dui4 。
- bi4 men2 yong1 hong2 lu2 ， da4 jiao2 zi1 yi2 kuai4 。

## 注释

## 译文

## 赏析
