---
id: li-dong-shan-quan
title: 山泉
titlePinyin: shan1 quan2
titleSlug: shan-quan
author: 李洞
authorPinyin: li3 dong4
authorSlug: li-dong
dynasty: 唐
dynastyPinyin: tang2
dynastySlug: tang
tags: []
---

## 正文

- 半空飛下水，勢去響如雷。
- 靜徹啼猨寺，高凌坐客臺。
- 耳同經劒閣，身若到天台。
- 濺樹吹成凍，凌祠觸作灰。
- 深中試楖栗，淺處落莓苔。
- 半夜重城閉，潺湲枕上來。

## 拼音

- ban4 kong1 fei1 xia4 shui3 ， shi4 qu4 xiang3 ru2 lei2 。
- jing4 che4 ti2 yuan2 si4 ， gao1 ling2 zuo4 ke4 tai2 。
- er3 tong2 jing1 jian4 ge2 ， shen1 ruo4 dao4 tian1 tai2 。
- jian4 shu4 chui1 cheng2 dong4 ， ling2 ci2 chu4 zuo4 hui1 。
- shen1 zhong1 shi4 ji2 li4 ， qian3 chu3 luo4 mei2 tai2 。
- ban4 ye4 zhong4 cheng2 bi4 ， chan2 yuan2 zhen3 shang4 lai2 。

## 注释

## 译文

## 赏析
