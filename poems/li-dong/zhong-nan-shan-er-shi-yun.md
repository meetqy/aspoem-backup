---
id: li-dong-zhong-nan-shan-er-shi-yun
title: 終南山二十韻
titlePinyin: zhong1 nan2 shan1 er4 shi2 yun4
titleSlug: zhong-nan-shan-er-shi-yun
author: 李洞
authorPinyin: li3 dong4
authorSlug: li-dong
dynasty: 唐
dynastyPinyin: tang2
dynastySlug: tang
tags: []
---

## 正文

- 關內平田窄，東西截杳冥。
- 雨侵諸縣黑，雲破九門青。
- 暫看猶無暇，長棲信有靈。
- 古苔秋漬斗，積霧夜昏螢。
- 怒恐撞天漏，深疑隱地形。
- 盤根連北嶽，轉影落南溟。
- 窮穴何山出，遮蠻上國寧。
- 殘陽高照蜀，敗葉遠浮涇。
- 斸竹煙嵐凍，偷湫雨雹腥。
- 閑房僧灌頂，浴澗鶴遺翎。
- 梯滑危緣索，雲深靜唱經。
- 放泉驚鹿睡，聞磬得人醒。
- 踏著神仙宅，敲開洞府扃。
- 棊殘秦士局，字缺晉公銘。
- 一谷勢當午，孤峰聳起丁。
- 遠平丹鳳闕，冷射五侯廳。
- 萬丈冰聲折，千尋樹影停。
- 望中仙島動，行處月輪馨。
- 疊石移臨砌，研膠潑上屏。
- 明時獻君壽，不假老人星。

## 拼音

- guan1 nei4 ping2 tian2 zhai3 ， dong1 xi1 jie2 yao3 ming2 。
- yu3 qin1 zhu1 xian4 hei1 ， yun2 po4 jiu3 men2 qing1 。
- zan4 kan4 you2 wu2 xia2 ， chang2 qi1 xin4 you3 ling2 。
- gu3 tai2 qiu1 zi4 dou4 ， ji1 wu4 ye4 hun1 ying2 。
- nu4 kong3 zhuang4 tian1 lou4 ， shen1 yi2 yin3 di4 xing2 。
- pan2 gen1 lian2 bei3 yue4 ， zhuan3 ying3 luo4 nan2 ming2 。
- qiong2 xue2 he2 shan1 chu1 ， zhe1 man2 shang4 guo2 ning2 。
- can2 yang2 gao1 zhao4 shu3 ， bai4 ye4 yuan3 fu2 jing1 。
- zhu2 zhu2 yan1 lan2 dong4 ， tou1 qiu1 yu3 bao2 xing1 。
- xian2 fang2 seng1 guan4 ding3 ， yu4 jian4 he4 yi2 ling2 。
- ti1 hua2 wei1 yuan2 suo3 ， yun2 shen1 jing4 chang4 jing1 。
- fang4 quan2 jing1 lu4 shui4 ， wen2 qing4 de2 ren2 xing3 。
- ta4 zhu4 shen2 xian1 zhai2 ， qiao1 kai1 dong4 fu3 jiong1 。
- qi2 can2 qin2 shi4 ju2 ， zi4 que1 jin4 gong1 ming2 。
- yi4 gu3 shi4 dang1 wu3 ， gu1 feng1 song3 qi3 ding1 。
- yuan3 ping2 dan1 feng4 que4 ， leng3 she4 wu3 hou2 ting1 。
- wan4 zhang4 bing1 sheng1 zhe2 ， qian1 xun2 shu4 ying3 ting2 。
- wang4 zhong1 xian1 dao3 dong4 ， xing2 chu3 yue4 lun2 xin1 。
- die2 shi2 yi2 lin2 qi4 ， yan2 jiao1 po1 shang4 ping2 。
- ming2 shi2 xian4 jun1 shou4 ， bu4 jia3 lao3 ren2 xing1 。

## 注释

## 译文

## 赏析
