---
id: li-dong-shu-huai-er-shi-yun-xian-qin-huai-xiang-gong
title: 述懷二十韻獻覃懷相公
titlePinyin: shu4 huai2 er4 shi2 yun4 xian4 qin2 huai2 xiang4 gong0
titleSlug: shu-huai-er-shi-yun-xian-qin-huai-xiang-gong
author: 李洞
authorPinyin: li3 dong4
authorSlug: li-dong
dynasty: 唐
dynastyPinyin: tang2
dynastySlug: tang
tags: []
---

## 正文

- 帝夢求良弼，生申屬聖明。
- 青雲縣器業，白日貫忠貞。
- 靄靄隨春動，忻忻共物榮。
- 靜宜浮競息，坐覺好風生。
- 萬國聞應躍，千門望盡傾。
- 瑞含楊柳色，氣變管絃聲。
- 百辟尋知度，三階正有程。
- 魯儒規蘊藉，周誥美和平。
- 碧水遺幽抱，朱絲寄遠情。
- 風流秦印綬，儀表漢公卿。
- 忠讜期登用，回邪自震驚。
- 雲開長劒倚，路絕一峰橫。
- 九野方無事，滄溟本不爭。
- 國將身共計，心與衆爲城。
- 早晚中條下，紅塵一顧清。
- 南潭容伴鶴，西笑忽遷鶯。
- 折樹恩難報，懷仁命甚輕。
- 二年猶困辱，百口望經營。
- 未在英侯選，空勞短羽征。
- 知音初相國，從此免長鳴。

## 拼音

- di4 meng4 qiu2 liang2 bi4 ， sheng1 shen1 shu3 sheng4 ming2 。
- qing1 yun2 xian4 qi4 ye4 ， bai2 ri4 guan4 zhong1 zhen1 。
- ai3 ai3 sui2 chun1 dong4 ， xin1 xin1 gong4 wu4 rong2 。
- jing4 yi2 fu2 jing4 xi1 ， zuo4 jue2 hao3 feng1 sheng1 。
- wan4 guo2 wen2 ying1 yue4 ， qian1 men2 wang4 jin4 qing1 。
- rui4 han2 yang2 liu3 se4 ， qi4 bian4 guan3 xian2 sheng1 。
- bai3 pi4 xun2 zhi1 du4 ， san1 jie1 zheng4 you3 cheng2 。
- lu3 ru2 gui1 yun4 jie4 ， zhou1 gao4 mei3 he2 ping2 。
- bi4 shui3 yi2 you1 bao4 ， zhu1 si1 ji4 yuan3 qing2 。
- feng1 liu2 qin2 yin4 shou4 ， yi2 biao3 han4 gong1 qing1 。
- zhong1 dang3 qi1 deng1 yong4 ， hui2 xie2 zi4 zhen4 jing1 。
- yun2 kai1 chang2 jian4 yi3 ， lu4 jue2 yi4 feng1 heng2 。
- jiu3 ye3 fang1 wu2 shi4 ， cang1 ming2 ben3 bu4 zheng1 。
- guo2 jiang1 shen1 gong4 ji4 ， xin1 yu3 zhong4 wei2 cheng2 。
- zao3 wan3 zhong1 tiao2 xia4 ， hong2 chen2 yi2 gu4 qing1 。
- nan2 tan2 rong2 ban4 he4 ， xi1 xiao4 hu1 qian1 ying1 。
- zhe2 shu4 en1 nan2 bao4 ， huai2 ren2 ming4 shen4 qing1 。
- er4 nian2 you2 kun4 ru3 ， bai3 kou3 wang4 jing1 ying2 。
- wei4 zai4 ying1 hou2 xuan3 ， kong1 lao2 duan3 yu3 zheng1 。
- zhi1 yin1 chu1 xiang1 guo2 ， cong2 ci3 mian3 chang2 ming2 。

## 注释

## 译文

## 赏析
