---
id: liu-meng-yan-chun-you-qi-nian-ding-wei-shi-yi-yue-shuo-cai-jiu-xuan-zi-jiang-dong-ti-xing-gui-di-jia-shi-san-guan-zhu-gong-yi-feng-shuang-sui-qi-jie-he-han-xia-wen-zhang-fen-yun-fu-shi-song-bie-de-wen-zi
title: 淳祐七年丁未十一月朔蔡久軒自江東提刑歸抵家時三館諸公以風霜隨氣節河漢下文章分韻賦詩送別得文字
titlePinyin: chun2 you4 qi1 nian2 ding1 wei4 shi2 yi1 yue4 shuo4 cai4 jiu3 xuan1 zi4 jiang1 dong1 ti2 xing2 gui1 di3 jia1 shi2 san1 guan3 zhu1 gong1 yi3 feng1 shuang1 sui2 qi4 jie2 he2 han4 xia4 wen2 zhang1 fen1 yun4 fu4 shi1 song4 bie2 de2 wen2 zi4
titleSlug: chun-you-qi-nian-ding-wei-shi-yi-yue-shuo-cai-jiu-xuan-zi-jiang-dong-ti-xing-gui-di-jia-shi-san-guan-zhu-gong-yi-feng-shuang-sui-qi-jie-he-han-xia-wen-zhang-fen-yun-fu-shi-song-bie-de-wen-zi
author: 留夢炎
authorPinyin: liu2 meng4 yan2
authorSlug: liu-meng-yan
dynasty: 宋
dynastyPinyin: song4
dynastySlug: song
tags: []
---

## 正文

- 天地蕃庶草，美惡極蕕薰。
- 古來誰覽察，離騷清楚氛。
- 著作大雅姿，書傳挾香芸。
- 蠹簡不煩碎，豕牙貴能豶。
- 仰天瀝肝膽，端欲涇渭分。
- 太阿秘尚方，風霆發絪縕。
- 臣直彰主聖，聲容諒沄沄。
- 平生本朝心，𤱶畝豈忘君。
- 見幾誠不忍，屬茲宸慮殷。
- 自從春無澤，牲璧委冬雰。
- 何者最感觸，民氣愁深文。
- 儒服今繡衣，片言況前聞。
- 四牡何騑騑，迢遞沮遵濆。
- 君爲朝陽鳳，我非相府群。
- 小草志或遠，深情詞不耘。
- 幽屏未須去，聖德如放勳。

## 拼音

- tian1 di4 fan1 shu4 cao3 ， mei3 e4 ji2 you2 xun1 。
- gu3 lai2 shui2 lan3 cha2 ， li2 sao1 qing1 chu3 fen1 。
- zhu4 zuo4 da4 ya3 zi1 ， shu1 chuan2 xie2 xiang1 yun2 。
- du4 jian3 bu4 fan2 sui4 ， shi3 ya2 gui4 neng2 fen2 。
- yang3 tian1 li4 gan1 dan3 ， duan1 yu4 jing1 wei4 fen1 。
- tai4 e1 mi4 shang4 fang1 ， feng1 ting2 fa1 yin1 yun4 。
- chen2 zhi2 zhang1 zhu3 sheng4 ， sheng1 rong2 liang4 yun2 yun2 。
- ping2 sheng1 ben3 chao2 xin1 ，𤱶 mu3 qi3 wang4 jun1 。
- jian4 ji1 cheng2 bu4 ren3 ， shu3 zi1 chen2 lü4 yin1 。
- zi4 cong2 chun1 wu2 ze2 ， sheng1 bi4 wei3 dong1 fen1 。
- he2 zhe3 zui4 gan3 chu4 ， min2 qi4 chou2 shen1 wen2 。
- ru2 fu2 jin1 xiu4 yi1 ， pian4 yan2 kuang4 qian2 wen2 。
- si4 mu3 he2 fei1 fei1 ， tiao2 di4 ju3 zun1 pen1 。
- jun1 wei2 chao2 yang2 feng4 ， wo3 fei1 xiang4 fu3 qun2 。
- xiao3 cao3 zhi4 huo4 yuan3 ， shen1 qing2 ci2 bu4 yun2 。
- you1 ping2 wei4 xu1 qu4 ， sheng4 de2 ru2 fang4 xun1 。

## 注释

## 译文

## 赏析
