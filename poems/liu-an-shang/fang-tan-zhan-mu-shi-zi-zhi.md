---
id: liu-an-shang-fang-tan-zhan-mu-shi-zi-zhi
title: 方潭展墓示子姪
titlePinyin: fang1 tan2 zhan3 mu4 shi4 zi3 zhi2
titleSlug: fang-tan-zhan-mu-shi-zi-zhi
author: 劉安上
authorPinyin: liu2 an1 shang4
authorSlug: liu-an-shang
dynasty: 宋
dynastyPinyin: song4
dynastySlug: song
tags: []
---

## 正文

- 舊菴在山頂，去此五里餘。
- 創謀自吾祖，遷就今所居。
- 往時僧不多，苟且完室廬。
- 至於五十載，風雨荒榛蕪。
- 先人樂溪山，每到嘗躊躇。
- 深憐棟宇弊，締構新是圖。
- 鑿巖闢幽徑，開門揖清虛。
- 高堂閎且深，三山列庭隅。
- 或禪或教律，濟濟蹌衣裾。
- 先塋舊所卜，乃在西南隅。
- 松筠老且茂，雲氣時卷舒。
- 政和甲午歲，予解壽春符。
- 寬恩得真祠，展省來郊墟。
- 清酹奠墓隧，誥軸焚金朱。
- 報效未云訖，涕泗徒漣如。
- 朅來就堂宇，會飲族屬俱。
- 夜深燈火明，山靜竹柏疏。
- 翻思昔日營，似爲今所須。
- 先人篤好善，雅志在詩書。
- 于公有陰德，高大其門閭。
- 虞詡名升卿，其後果不誣。
- 嗟余忝厥修，覆敗良可虞。
- 作詩以自警，其無迷厥初。

## 拼音

- jiu4 an1 zai4 shan1 ding3 ， qu4 ci3 wu3 li3 yu2 。
- chuang4 mou2 zi4 wu2 zu3 ， qian1 jiu4 jin1 suo3 ju1 。
- wang3 shi2 seng1 bu4 duo1 ， gou3 qie3 wan2 shi4 lu2 。
- zhi4 yu2 wu3 shi2 zai4 ， feng1 yu3 huang1 zhen1 wu2 。
- xian1 ren2 le4 xi1 shan1 ， mei3 dao4 chang2 chou2 chu2 。
- shen1 lian2 dong4 yu3 bi4 ， di4 gou4 xin1 shi4 tu2 。
- zao2 yan2 pi4 you1 jing4 ， kai1 men2 yi1 qing1 xu1 。
- gao1 tang2 hong2 qie3 shen1 ， san1 shan1 lie4 ting2 yu2 。
- huo4 shan4 huo4 jiao4 lü4 ， ji4 ji4 qiang1 yi1 ju1 。
- xian1 ying2 jiu4 suo3 bu3 ， nai3 zai4 xi1 nan2 yu2 。
- song1 yun2 lao3 qie3 mao4 ， yun2 qi4 shi2 juan3 shu1 。
- zheng4 he2 jia3 wu3 sui4 ， yu3 jie3 shou4 chun1 fu2 。
- kuan1 en1 de2 zhen1 ci2 ， zhan3 sheng3 lai2 jiao1 xu1 。
- qing1 lei4 dian4 mu4 sui4 ， gao4 zhou2 fen2 jin1 zhu1 。
- bao4 xiao4 wei4 yun2 qi4 ， ti4 si4 tu2 lian2 ru2 。
- qie4 lai2 jiu4 tang2 yu3 ， hui4 yin3 zu2 shu3 ju4 。
- ye4 shen1 deng1 huo3 ming2 ， shan1 jing4 zhu2 bai3 shu1 。
- fan1 si1 xi1 ri4 ying2 ， si4 wei2 jin1 suo3 xu1 。
- xian1 ren2 du3 hao3 shan4 ， ya3 zhi4 zai4 shi1 shu1 。
- yu2 gong1 you3 yin1 de2 ， gao1 da4 qi2 men2 lü2 。
- yu2 xu3 ming2 sheng1 qing1 ， qi2 hou4 guo3 bu4 wu1 。
- jie1 yu2 tian3 jue2 xiu1 ， fu4 bai4 liang2 ke3 yu2 。
- zuo4 shi1 yi3 zi4 jing3 ， qi2 wu2 mi2 jue2 chu1 。

## 注释

## 译文

## 赏析
