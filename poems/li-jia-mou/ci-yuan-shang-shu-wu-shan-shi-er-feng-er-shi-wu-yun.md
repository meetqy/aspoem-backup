---
id: li-jia-mou-ci-yuan-shang-shu-wu-shan-shi-er-feng-er-shi-wu-yun
title: 次袁尚書巫山十二峰二十五韻
titlePinyin: ci4 yuan2 shang4 shu1 wu1 shan1 shi2 er4 feng1 er4 shi2 wu3 yun4
titleSlug: ci-yuan-shang-shu-wu-shan-shi-er-feng-er-shi-wu-yun
author: 李嘉謀
authorPinyin: li3 jia1 mou2
authorSlug: li-jia-mou
dynasty: 宋
dynastyPinyin: song4
dynastySlug: song
tags: []
---

## 正文

- 道人愛山出天姿，自謂計黠人嫌癡。
- 獨游名山看不足，每得勝處行爲遲。
- 誰人能知物外賞，世上自有靈中奇。
- 一行作吏困汩沒，便與好境相參差。
- 脫兔投林今適願，窮猿得木吾何之。
- 芒鞋竹杖恣如往，煙蓑雨笠長相隨。
- 青山愈好足力盡，此意未止駑駘疲。
- 路逢行人說大尹，正見諭蜀揚舲旗。
- 好賢招邀每虛席，問俗疾苦時褰帷。
- 才華落落清廟器，詩筆粲粲珊瑚枝。
- 胸吞楚澤八九盡，氣壓巫峽羣山低。
- 大峯聯娟爭媚嫵，蒼壁徙倚供遊嬉。
- 巴東巴峽古所重，作雲作雨今胡爲。
- 有情飛鳶送迎客，無數棹歌來去時。
- 昔日畫圖曾見者，何意忽此今逢茲。
- 邇來豐碑在人口，已與流水爭東馳。
- 政用中和得大體，智出毫末非全施。
- 不與英聲流上國，已有詩卷傳江湄。
- 狼烽長閒士鼓腹，耕隴不見愁生眉。
- 都門髣髴記分袂，蜀道脩阻常支頤。
- 持謁見公敢論舊，撫髀顧我清無緇。
- 樽俎頻開閑共話，歌謳聊與民同嘻。
- 忽然晨旦往東壁，但見山月來峨嵋。
- 行吟何獨壯三峽，在處山林來乞詩。

## 拼音

- dao4 ren2 ai4 shan1 chu1 tian1 zi1 ， zi4 wei4 ji4 xia2 ren2 xian2 chi1 。
- du2 you2 ming2 shan1 kan4 bu4 zu2 ， mei3 de2 sheng4 chu3 xing2 wei2 chi2 。
- shui2 ren2 neng2 zhi1 wu4 wai4 shang3 ， shi4 shang4 zi4 you3 ling2 zhong1 qi2 。
- yi4 xing2 zuo4 li4 kun4 gu3 mei2 ， bian4 yu3 hao3 jing4 xiang1 can1 cha4 。
- tuo1 tu4 tou2 lin2 jin1 shi4 yuan4 ， qiong2 yuan2 de2 mu4 wu2 he2 zhi1 。
- mang2 xie2 zhu2 zhang4 zi4 ru2 wang3 ， yan1 suo1 yu3 li4 chang2 xiang1 sui2 。
- qing1 shan1 yu4 hao3 zu2 li4 jin4 ， ci3 yi4 wei4 zhi3 nu2 tai2 pi2 。
- lu4 feng2 xing2 ren2 shuo1 da4 yin3 ， zheng4 jian4 yu4 shu3 yang2 ling2 qi2 。
- hao3 xian2 zhao1 yao1 mei3 xu1 xi2 ， wen4 su2 ji2 ku3 shi2 qian1 wei2 。
- cai2 hua2 luo4 luo4 qing1 miao4 qi4 ， shi1 bi3 can4 can4 shan1 hu2 zhi1 。
- xiong1 tun1 chu3 ze2 ba1 jiu3 jin4 ， qi4 ya1 wu1 xia2 qun2 shan1 di1 。
- da4 feng1 lian2 juan1 zheng1 mei4 wu3 ， cang1 bi4 xi3 yi3 gong4 you2 xi1 。
- ba1 dong1 ba1 xia2 gu3 suo3 zhong4 ， zuo4 yun2 zuo4 yu3 jin1 hu2 wei2 。
- you3 qing2 fei1 yuan1 song4 ying2 ke4 ， wu2 shu4 zhao4 ge1 lai2 qu4 shi2 。
- xi1 ri4 hua4 tu2 ceng2 jian4 zhe3 ， he2 yi4 hu1 ci3 jin1 feng2 zi1 。
- er3 lai2 feng1 bei1 zai4 ren2 kou3 ， yi3 yu3 liu2 shui3 zheng1 dong1 chi2 。
- zheng4 yong4 zhong1 he2 de2 da4 ti3 ， zhi4 chu1 hao2 mo4 fei1 quan2 shi1 。
- bu4 yu3 ying1 sheng1 liu2 shang4 guo2 ， yi3 you3 shi1 juan4 chuan2 jiang1 mei2 。
- lang2 feng1 chang2 xian2 shi4 gu3 fu4 ， geng1 long3 bu2 jian4 chou2 sheng1 mei2 。
- dou1 men2 fang3 fu2 ji4 fen1 mei4 ， shu3 dao4 xiu1 zu3 chang2 zhi1 yi2 。
- chi2 ye4 jian4 gong1 gan3 lun4 jiu4 ， fu3 bi4 gu4 wo3 qing1 wu2 zi1 。
- zun1 zu3 bin1 kai1 xian2 gong4 hua4 ， ge1 ou1 liao2 yu3 min2 tong2 xi1 。
- hu1 ran2 chen2 dan4 wang3 dong1 bi4 ， dan4 jian4 shan1 yue4 lai2 e2 mei2 。
- xing2 yin2 he2 du2 zhuang4 san1 xia2 ， zai4 chu3 shan1 lin2 lai2 qi3 shi1 。

## 注释

## 译文

## 赏析
