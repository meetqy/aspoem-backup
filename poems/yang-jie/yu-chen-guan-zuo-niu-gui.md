---
id: yang-jie-yu-chen-guan-zuo-niu-gui
title: 玉晨觀左紐檜
titlePinyin: yu4 chen2 guan1 zuo3 niu3 gui4
titleSlug: yu-chen-guan-zuo-niu-gui
author: 楊傑
authorPinyin: yang2 jie2
authorSlug: yang-jie
dynasty: 宋
dynastyPinyin: song4
dynastySlug: song
tags: []
---

## 正文

- 華陽山裏千株檜，玉晨觀前一左紐。
- 虬枝龍榦向朝曦，勢與扶桑鬬長久。
- 亳州渦水太清宮，老子手植纔數九。
- 一檜正與此樹同，蒂固根深應不朽。
- 信知福地有靈木，栽種曾經上真手。
- 君不見龍從火裏出，虎向水中生，生理尚左不尚右。
- 又不見天輪左旋不休止，日月五星如磨蟻。
- 左紐檜，藴至理，上士體之能不死。

## 拼音

- hua2 yang2 shan1 li3 qian1 zhu1 gui4 ， yu4 chen2 guan1 qian2 yi4 zuo3 niu3 。
- qiu2 zhi1 long2 gan4 xiang4 chao2 xi1 ， shi4 yu3 fu2 sang1 dou4 chang2 jiu3 。
- bo2 zhou1 wo1 shui3 tai4 qing1 gong1 ， lao3 zi3 shou3 zhi2 cai2 shu4 jiu3 。
- yi2 gui4 zheng4 yu3 ci3 shu4 tong2 ， di4 gu4 gen1 shen1 ying1 bu4 xiu3 。
- xin4 zhi1 fu2 di4 you3 ling2 mu4 ， zai1 zhong3 ceng2 jing1 shang4 zhen1 shou3 。
- jun1 bu2 jian4 long2 cong2 huo3 li3 chu1 ， hu3 xiang4 shui3 zhong1 sheng1 ， sheng1 li3 shang4 zuo3 bu2 shang4 you4 。
- you4 bu2 jian4 tian1 lun2 zuo3 xuan2 bu4 xiu1 zhi3 ， ri4 yue4 wu3 xing1 ru2 mo2 yi3 。
- zuo3 niu3 gui4 ， yun4 zhi4 li3 ， shang4 shi4 ti3 zhi1 neng2 bu4 si3 。

## 注释

## 译文

## 赏析
