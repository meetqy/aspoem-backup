---
id: yang-jie-cui-zhong-yue-yin-ju-song-jiang-yi-dan-bai-hei-shi-zhou-yue-he-zhou-kuo-cang-zhou-zi-shao-wu-wei-yang-ci-gong-zhi-ping-san-nian-xia-liu-yue-hui-zhong-yue-wu-fan-chang-peng-lai-ting-mian-qi-ba-he-zhou-yi-ying-shu-xi-shang-lian-ju-song-zhi
title: 崔仲岳隱居松江以丹白黑飾舟曰鶴舟括蒼周子韶無爲楊次公治平三年夏六月會仲岳於繁昌蓬萊亭勉其罷鶴舟以應書席上聯句送之
titlePinyin: cui1 zhong4 yue4 yin3 ju1 song1 jiang1 yi3 dan1 bai2 hei1 shi4 zhou1 yue1 he4 zhou1 kuo4 cang1 zhou1 zi3 shao2 wu2 wei2 yang2 ci4 gong1 zhi4 ping2 san1 nian2 xia4 liu4 yue4 hui4 zhong4 yue4 wu1 fan2 chang1 peng2 lai2 ting2 mian3 qi2 ba4 he4 zhou1 yi3 ying1 shu1 xi2 shang4 lian2 ju4 song4 zhi1
titleSlug: cui-zhong-yue-yin-ju-song-jiang-yi-dan-bai-hei-shi-zhou-yue-he-zhou-kuo-cang-zhou-zi-shao-wu-wei-yang-ci-gong-zhi-ping-san-nian-xia-liu-yue-hui-zhong-yue-wu-fan-chang-peng-lai-ting-mian-qi-ba-he-zhou-yi-ying-shu-xi-shang-lian-ju-song-zhi
author: 楊傑
authorPinyin: yang2 jie2
authorSlug: yang-jie
dynasty: 宋
dynastyPinyin: song4
dynastySlug: song
tags: []
---

## 正文

- 且就飛龍牓，休登白鶴舟。
- 隴書方勸駕，閬苑莫回頭。
- 丹頂歸滄海，霜翎擲素秋。
- 海鵬期變化，仙驥任沈浮。
- 煙月閑三島，功名重五侯。
- 須知馳鳳詔，便是釣鼇鈎。
- 已得沖天便，無思擊楫遊。
- 楚醪鏗逸韻，湘瑟助冥搜。
- 南浦成春别，北山空夜愁。
- 九臯聞象魏，一葉寄汀洲。
- 世氣騎風虎，機心走海鷗。
- 昔年嗟鷁退，今日並麟遊。
- 八月仙槎駛，千齡聖運優。
- 市朝真大隱，箕潁謾清流。
- 鼓枻雖漁父，乘桴笑仲由。
- 片帆從此卷，舊氅亦應留。
- 冠珮重華國，鶯花四皓樓。
- 雄文高鴈塔，大醉憶蓬丘。
- 勳若書青史，幢須建碧油。
- 蘭橈好重舉，乘取上揚州。

## 拼音

- qie3 jiu4 fei1 long2 bang3 ， xiu1 deng1 bai2 he4 zhou1 。
- long3 shu1 fang1 quan4 jia4 ， lang4 yuan4 mo4 hui2 tou2 。
- dan1 ding3 gui1 cang1 hai3 ， shuang1 ling2 zhi4 su4 qiu1 。
- hai3 peng2 qi1 bian4 hua4 ， xian1 ji4 ren4 shen3 fu2 。
- yan1 yue4 xian2 san1 dao3 ， gong1 ming2 zhong4 wu3 hou2 。
- xu1 zhi1 chi2 feng4 zhao4 ， bian4 shi4 diao4 ao2 gou1 。
- yi3 de2 chong1 tian1 bian4 ， wu2 si1 ji1 ji2 you2 。
- chu3 lao2 keng1 yi4 yun4 ， xiang1 se4 zhu4 ming2 sou1 。
- nan2 pu3 cheng2 chun1 bie2 ， bei3 shan1 kong1 ye4 chou2 。
- jiu3 gao1 wen2 xiang4 wei4 ， yi2 ye4 ji4 ting1 zhou1 。
- shi4 qi4 qi2 feng1 hu3 ， ji1 xin1 zou3 hai3 ou1 。
- xi1 nian2 jie1 yi4 tui4 ， jin1 ri4 bing4 lin2 you2 。
- ba1 yue4 xian1 cha2 shi3 ， qian1 ling2 sheng4 yun4 you1 。
- shi4 chao2 zhen1 da4 yin3 ， ji1 ying3 man2 qing1 liu2 。
- gu3 yi4 sui1 yu2 fu4 ， cheng2 fu2 xiao4 zhong4 you2 。
- pian4 fan1 cong2 ci3 juan4 ， jiu4 chang3 yi4 ying1 liu2 。
- guan1 pei4 zhong4 hua2 guo2 ， ying1 hua1 si4 hao4 lou2 。
- xiong2 wen2 gao1 yan4 ta3 ， da4 zui4 yi4 peng2 qiu1 。
- xun1 ruo4 shu1 qing1 shi3 ， zhuang4 xu1 jian4 bi4 you2 。
- lan2 rao2 hao3 zhong4 ju3 ， cheng2 qu3 shang4 yang2 zhou1 。

## 注释

## 译文

## 赏析
