---
id: yang-jie-zhi-ping-san-nian-qiu-qi-yue-dang-tu-guo-gong-fu-zhao-wu-wei-yang-ci-gong-hui-wu-huan-feng-shi-wu-yun-sou-chen-de-fu-yi-shi-ji-wu-er-ren-yin-lian-ju-chou-zhi
title: 治平三年秋七月當塗郭功父招無爲楊次公會於環峰時五雲叟陳德孚以詩寄吾二人因聯句酬之
titlePinyin: zhi4 ping2 san1 nian2 qiu1 qi1 yue4 dang1 tu2 guo1 gong1 fu4 zhao1 wu2 wei2 yang2 ci4 gong1 hui4 wu1 huan2 feng1 shi2 wu3 yun2 sou3 chen2 de2 fu2 yi3 shi1 ji4 wu2 er4 ren2 yin1 lian2 ju4 chou2 zhi1
titleSlug: zhi-ping-san-nian-qiu-qi-yue-dang-tu-guo-gong-fu-zhao-wu-wei-yang-ci-gong-hui-wu-huan-feng-shi-wu-yun-sou-chen-de-fu-yi-shi-ji-wu-er-ren-yin-lian-ju-chou-zhi
author: 楊傑
authorPinyin: yang2 jie2
authorSlug: yang-jie
dynasty: 宋
dynastyPinyin: song4
dynastySlug: song
tags: []
---

## 正文

- 空山坐寥落，疋馬邀俊哲。
- 入門肆髙談，清風掃煩熱。
- 憶昔治平年，姑熟溪上别。
- 歲時激箭急，倐忽三十月。
- 讀書非少銳，欲論先卷舌。
- 歸田殊未成，累累逐羈紲。
- 孰謂趙魏老，不能佐滕薛。
- 由來歲大寒，松柏見孤節。
- 朋心久愈至，忠規補殘缺。
- 兒童喜父執，飣餖成羅列。
- 壺有玉泉酒，庖有冰裙鼈。
- 野芡剖珠璣，秋瓜咀霜雪。
- 新粳刈且舂，香炊軟三淅。
- 放七聊醉飽，百憂旋磨滅。
- 升平擊堯壤，險怪探禹穴。
- 吐氣直虹霓，落筆淬金鐵。
- 詞源河漢翻，俯視隄防決。
- 文章貴天成，追琢幾竄竊。
- 抵掌萬古事，高下争螘垤。
- 挹酌華陽水，蕩滌塵土咽。
- 吾心了何染，本理忘巧拙。
- 聖賢久不作，情僞愈分别。
- 竹陰卧片石，浩歌聲欲闋。
- 山童倐及門，喜音屈高潔。
- 傳聞脫世累，天境妙搜抉。
- 疏簾卷危閣，九峰青嵽嵲。
- 吟餘琴一弄，鏗然響環玦。
- 老鶴不敢鳴，千里飛雲絕。
- 次公君素交，嗟予尚契濶。
- 疇能枉籃輿，相期出寥泬。

## 拼音

- kong1 shan1 zuo4 liao2 luo4 ， pi3 ma3 yao1 jun4 zhe2 。
- ru4 men2 si4 gao1 tan2 ， qing1 feng1 sao3 fan2 re4 。
- yi4 xi1 zhi4 ping2 nian2 ， gu1 shu2 xi1 shang4 bie2 。
- sui4 shi2 ji1 jian4 ji2 ， shu1 hu1 san1 shi2 yue4 。
- du2 shu1 fei1 shao3 rui4 ， yu4 lun4 xian1 juan4 she2 。
- gui1 tian2 shu1 wei4 cheng2 ， lei2 lei2 zhu2 ji1 xie4 。
- shu2 wei4 zhao4 wei4 lao3 ， bu4 neng2 zuo3 teng2 xue1 。
- you2 lai2 sui4 da4 han2 ， song1 bai3 jian4 gu1 jie2 。
- peng2 xin1 jiu3 yu4 zhi4 ， zhong1 gui1 bu3 can2 que1 。
- er2 tong2 xi3 fu4 zhi2 ， ding4 dou4 cheng2 luo2 lie4 。
- hu2 you3 yu4 quan2 jiu3 ， pao2 you3 bing1 qun2 bie1 。
- ye3 qian4 pou1 zhu1 ji1 ， qiu1 gua1 zui3 shuang1 xue3 。
- xin1 jing1 yi4 qie3 chong1 ， xiang1 chui1 ruan3 san1 xi1 。
- fang4 qi1 liao2 zui4 bao3 ， bai3 you1 xuan2 mo2 mie4 。
- sheng1 ping2 ji1 yao2 rang3 ， xian3 guai4 tan4 yu3 xue2 。
- tu3 qi4 zhi2 hong2 ni2 ， luo4 bi3 cui4 jin1 tie3 。
- ci2 yuan2 he2 han4 fan1 ， fu3 shi4 di1 fang2 jue2 。
- wen2 zhang1 gui4 tian1 cheng2 ， zhui1 zhuo2 ji1 cuan4 qie4 。
- di3 zhang3 wan4 gu3 shi4 ， gao1 xia4 zheng1 yi3 die2 。
- yi4 zhuo2 hua2 yang2 shui3 ， dang4 di2 chen2 tu3 yan4 。
- wu2 xin1 le0 he2 ran3 ， ben3 li3 wang4 qiao3 zhuo1 。
- sheng4 xian2 jiu3 bu2 zuo4 ， qing2 wei3 yu4 fen1 bie2 。
- zhu2 yin1 wo4 pian4 shi2 ， hao4 ge1 sheng1 yu4 que4 。
- shan1 tong2 shu1 ji2 men2 ， xi3 yin1 qu1 gao1 jie2 。
- chuan2 wen2 tuo1 shi4 lei4 ， tian1 jing4 miao4 sou1 jue2 。
- shu1 lian2 juan4 wei1 ge2 ， jiu3 feng1 qing1 di4 nie4 。
- yin2 yu2 qin2 yi2 nong4 ， keng1 ran2 xiang3 huan2 jue2 。
- lao3 he4 bu4 gan3 ming2 ， qian1 li3 fei1 yun2 jue2 。
- ci4 gong1 jun1 su4 jiao1 ， jie1 yu3 shang4 qi4 kuo4 。
- chou2 neng2 wang3 lan2 yu2 ， xiang1 qi1 chu1 liao2 jue2 。

## 注释

## 译文

## 赏析
