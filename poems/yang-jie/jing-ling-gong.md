---
id: yang-jie-jing-ling-gong
title: 景靈宫
titlePinyin: jing3 ling2 gong1
titleSlug: jing-ling-gong
author: 楊傑
authorPinyin: yang2 jie2
authorSlug: yang-jie
dynasty: 宋
dynastyPinyin: song4
dynastySlug: song
tags: []
---

## 正文

- 仙宗司玉曆，帝系出璇霄。
- 功業超千載，威靈會六朝。
- 聖孫嚴子事，神武耀文昭。
- 游渭衣冠在，違顔咫尺遙。
- 奉安先上衮，守衛肅中貂。
- 重屋華天篆，櫺星屏俗囂。
- 麾幢迎寶輦，象魏起祥飈。
- 霞醴充流瓉，芝房陋焫蕭。
- 降升瞻穆穆，謦欬聽寥寥。
- 複道悲追漢，靈旗想伐遼。
- 薦新隨四孟，觀德序三昭。
- 養慕諧虞氏，聲明格有苗。
- 庭分五行舞，樂奏九成簫。
- 將相旌遺烈，松筠鑒後彫。
- 肖巖非特說，畫閣豈惟喬。
- 寰海名王聚，江湖王氣銷。
- 基圖傳久大，宫闕壯嶕嶢。
- 皇澤彌霶霈，羣生荷益饒。
- 侍祠叨旅進，賡頌仰材翹。
- 孝治光青史，瓊瑤合瑑雕。

## 拼音

- xian1 zong1 si1 yu4 li4 ， di4 xi4 chu1 xuan2 xiao1 。
- gong1 ye4 chao1 qian1 zai4 ， wei1 ling2 hui4 liu4 chao2 。
- sheng4 sun1 yan2 zi3 shi4 ， shen2 wu3 yao4 wen2 zhao1 。
- you2 wei4 yi1 guan1 zai4 ， wei2 yan2 zhi3 chi3 yao2 。
- feng4 an1 xian1 shang4 gun3 ， shou3 wei4 su4 zhong1 diao1 。
- zhong4 wu1 hua2 tian1 zhuan4 ， ling2 xing1 ping2 su2 xiao1 。
- hui1 zhuang4 ying2 bao3 nian3 ， xiang4 wei4 qi3 xiang2 biao1 。
- xia2 li3 chong1 liu2 zan4 ， zhi1 fang2 lou4 ruo4 xiao1 。
- jiang4 sheng1 zhan1 mu4 mu4 ， qing3 kai4 ting1 liao2 liao2 。
- fu4 dao4 bei1 zhui1 han4 ， ling2 qi2 xiang3 fa2 liao2 。
- jian4 xin1 sui2 si4 meng4 ， guan1 de2 xu4 san1 zhao1 。
- yang3 mu4 xie2 yu2 shi4 ， sheng1 ming2 ge2 you3 miao2 。
- ting2 fen1 wu3 xing2 wu3 ， le4 zou4 jiu3 cheng2 xiao1 。
- jiang1 xiang1 jing1 yi2 lie4 ， song1 yun2 jian4 hou4 diao1 。
- xiao4 yan2 fei1 te4 shuo1 ， hua4 ge2 qi3 wei2 qiao2 。
- huan2 hai3 ming2 wang2 ju4 ， jiang1 hu2 wang2 qi4 xiao1 。
- ji1 tu2 chuan2 jiu3 da4 ， gong1 que4 zhuang4 jiao1 yao2 。
- huang2 ze2 mi2 pang1 pei4 ， qun2 sheng1 he2 yi4 rao2 。
- shi4 ci2 dao1 lü3 jin4 ， geng1 song4 yang3 cai2 qiao2 。
- xiao4 zhi4 guang1 qing1 shi3 ， qiong2 yao2 he2 zhuan4 diao1 。

## 注释

## 译文

## 赏析
