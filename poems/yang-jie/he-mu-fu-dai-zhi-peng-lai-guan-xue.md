---
id: yang-jie-he-mu-fu-dai-zhi-peng-lai-guan-xue
title: 和穆父待制蓬莱觀雪
titlePinyin: he2 mu4 fu4 dai4 zhi4 peng2 lai2 guan1 xue3
titleSlug: he-mu-fu-dai-zhi-peng-lai-guan-xue
author: 楊傑
authorPinyin: yang2 jie2
authorSlug: yang-jie
dynasty: 宋
dynastyPinyin: song4
dynastySlug: song
tags: []
---

## 正文

- 戊辰歲歷長，兩春一逢臘。
- 上瑞兆豐年，同雲彌六合。
- 初如天馬来，奔入銀河蹋。
- 梁苑客後至，郢樓曲難答。
- 錦繡方還里，罇罍喜開閣。
- 光照孫康書，寒恤袁安榻。
- 但愛川陸平，不問瑶珉雜。
- 扁舟欲泛剡，凛氣若浮漯。
- 龍圖屢烹試，風腋頓爽颯。
- 明月交清輝，絳籠不燃蠟。

## 拼音

- wu4 chen2 sui4 li4 chang2 ， liang3 chun1 yi4 feng2 la4 。
- shang4 rui4 zhao4 feng1 nian2 ， tong2 yun2 mi2 liu4 he2 。
- chu1 ru2 tian1 ma3 lai2 ， ben1 ru4 yin2 he2 ta4 。
- liang2 yuan4 ke4 hou4 zhi4 ， ying3 lou2 qu3 nan2 da2 。
- jin3 xiu4 fang1 huan2 li3 ， zun1 lei2 xi3 kai1 ge2 。
- guang1 zhao4 sun1 kang1 shu1 ， han2 xu4 yuan2 an1 ta4 。
- dan4 ai4 chuan1 lu4 ping2 ， bu2 wen4 yao2 min2 za2 。
- pian1 zhou1 yu4 fan4 yan3 ， lin3 qi4 ruo4 fu2 luo4 。
- long2 tu2 lü3 peng1 shi4 ， feng1 ye4 dun4 shuang3 sa4 。
- ming2 yue4 jiao1 qing1 hui1 ， jiang4 long2 bu4 ran2 la4 。

## 注释

## 译文

## 赏析
