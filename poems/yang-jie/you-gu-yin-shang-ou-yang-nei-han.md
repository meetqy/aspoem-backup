---
id: yang-jie-you-gu-yin-shang-ou-yang-nei-han
title: 幽谷吟上歐陽內翰
titlePinyin: you1 gu3 yin2 shang4 ou1 yang2 nei4 han4
titleSlug: you-gu-yin-shang-ou-yang-nei-han
author: 楊傑
authorPinyin: yang2 jie2
authorSlug: yang-jie
dynasty: 宋
dynastyPinyin: song4
dynastySlug: song
tags: []
---

## 正文

- 滁山插空望不足，行信馬蹄入幽谷。
- 生平未慣塵外遊，先酌寒溪洗塵目。
- 自疑身是武陵客，誤逐桃花迷水曲。
- 欲窮本始問歲月，亭上雄文鑿青玉。
- 意高語險測難到，拂散白雲再三讀。
- 乃知造作自混沌，山神固護寶藏匵。
- 路歧未許車馬通，白日蒼煙走麋鹿。
- 一從紫府仙人來，指出洞天三十六。
- 膏澤疏開不死泉，棟梁養成歲寒木。
- 靈苗異草無根株，搖蕩清香過林麓。
- 峰巒圍匝别是天，天在山中成大畜。
- 先生之心此其象，往行前言深藴蓄。
- 議論吐爲仁義辭，文章散作生靈福。
- 默笑真工功未醇，餖飣春風弄紅綠。
- 聃云谷得一以盈，以一能應無窮聲。
- 千古萬古聲不盡，先生得之爲聲名。
- 公之聲名公之心，日益遠大日益深。
- 愚儒耳目所不及，奮筆空成幽谷吟。

## 拼音

- chu2 shan1 cha1 kong1 wang4 bu4 zu2 ， xing2 xin4 ma3 ti2 ru4 you1 gu3 。
- sheng1 ping2 wei4 guan4 chen2 wai4 you2 ， xian1 zhuo2 han2 xi1 xi3 chen2 mu4 。
- zi4 yi2 shen1 shi4 wu3 ling2 ke4 ， wu4 zhu2 tao2 hua1 mi2 shui3 qu3 。
- yu4 qiong2 ben3 shi3 wen4 sui4 yue4 ， ting2 shang4 xiong2 wen2 zao2 qing1 yu4 。
- yi4 gao1 yu3 xian3 ce4 nan2 dao4 ， fu2 san4 bai2 yun2 zai4 san1 du2 。
- nai3 zhi1 zao4 zuo4 zi4 hun4 dun4 ， shan1 shen2 gu4 hu4 bao3 cang2 du2 。
- lu4 qi2 wei4 xu1 ju1 ma3 tong1 ， bai2 ri4 cang1 yan1 zou3 mi2 lu4 。
- yi4 cong2 zi3 fu3 xian1 ren2 lai2 ， zhi3 chu1 dong4 tian1 san1 shi2 liu4 。
- gao1 ze2 shu1 kai1 bu4 si3 quan2 ， dong4 liang2 yang3 cheng2 sui4 han2 mu4 。
- ling2 miao2 yi4 cao3 wu2 gen1 zhu1 ， yao2 dang4 qing1 xiang1 guo4 lin2 lu4 。
- feng1 luan2 wei2 za1 bie2 shi4 tian1 ， tian1 zai4 shan1 zhong1 cheng2 da4 chu4 。
- xian1 sheng0 zhi1 xin1 ci3 qi2 xiang4 ， wang3 xing2 qian2 yan2 shen1 yun4 xu4 。
- yi4 lun4 tu3 wei2 ren2 yi4 ci2 ， wen2 zhang1 san4 zuo4 sheng1 ling2 fu2 。
- mo4 xiao4 zhen1 gong1 gong1 wei4 chun2 ， dou4 ding4 chun1 feng1 nong4 hong2 lü4 。
- dan1 yun2 gu3 de2 yi4 yi3 ying2 ， yi3 yi4 neng2 ying1 wu2 qiong2 sheng1 。
- qian1 gu3 wan4 gu3 sheng1 bu2 jin4 ， xian1 sheng0 de2 zhi1 wei2 sheng1 ming2 。
- gong1 zhi1 sheng1 ming2 gong1 zhi1 xin1 ， ri4 yi4 yuan3 da4 ri4 yi4 shen1 。
- yu2 ru2 er3 mu4 suo3 bu4 ji2 ， fen4 bi3 kong1 cheng2 you1 gu3 yin2 。

## 注释

## 译文

## 赏析
