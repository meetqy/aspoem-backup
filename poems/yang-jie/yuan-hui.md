---
id: yang-jie-yuan-hui
title: 元會
titlePinyin: yuan2 hui4
titleSlug: yuan-hui
author: 楊傑
authorPinyin: yang2 jie2
authorSlug: yang-jie
dynasty: 宋
dynastyPinyin: song4
dynastySlug: song
tags: []
---

## 正文

- 歲令春爲首，人君德體元。
- 宸居太極殿，星拱紫微垣。
- 曆運千齡協，梯航萬里奔。
- 同時稟正朔，大號一乾坤。
- 謀野曾綿蕞，沿波未滌源。
- 典章歸獨斷，期會肅常尊。
- 禮樂諧虞舜，師儒陋叔孫。
- 曲臺司肄習，執法糾譁諠。
- 舊史精窮討，非經不引援。
- 殊疆今輻輳，古轍此還轅。
- 陛峻黄麾建，旗張直蓋屯。
- 地圖包海畫，庭燎徹宵燔。
- 班位分賢戚，銅璣定曉昏。
- 仙盤凝沆瀣，禁漏瀉潺湲。
- 呼旦傳雞唱，填街列虎賁。
- 六軍衣錦繡，八駿轡璵璠。
- 綬采由官别，冠梁以秩論。
- 國容修鹵簿，武事設櫜鞬。
- 鼓吹依宫架，關扄闢路門。
- 簴文雕猛鷙，路飾繢蟠蜿。
- 牙瑑中嚴版，珠聯告止旛。
- 金床置符寶，土貢雜瑶琨。
- 百辟稽名實，諸王固屏藩。
- 立墀隆輔弼，述職簡要番。
- 省寺興頹敝，材能慎選掄。
- 班齊序鸞鷺，仗轉駭鯨鯤。
- 圭鎮唐儀易，袍紗漢制存。
- 鞘鳴龍扇合，簾卷獸煙噴。
- 陟降天威重，顒昂玉色温。
- 泰平安可象，造化本何言。
- 悅豫陰陽盛，淵深宇宙呑。
- 江河宗渤海，山岳望崐崘。
- 牘奏龜麟應，書先稼穡繁。
- 歷階臣委佩，宣詔使臨軒。
- 進有稱觴慶，初無解劍煩。
- 南山賦周雅，北斗揖堯樽。
- 濟濟華夷抃，雍雍信義惇。
- 登歌形瑞物，旅舞異梨園。
- 翠鳳聞簫集，朱熊負案蹲。
- 四清備鐘磬，二律下匏塤。
- 寵錫需雲澤，均霑湛露恩。
- 拜吟三夏享，饔盛九牢飱。
- 受觶充醇醴，加肴飫熟蹯。
- 摰勤供鴈雉，羞潔具蘋蘩。
- 布治從丹闕，懷仁感陸渾。
- 祥光騰廣坐，和氣冒陳根。
- 蓬島風長習，扶桑日向暄。
- 前楹秀芝草，阿閣長鶵鵷。
- 社稷生靈福，邦家政敎敦。
- 年年朝溥率，基業壯中原。

## 拼音

- sui4 ling4 chun1 wei2 shou3 ， ren2 jun1 de2 ti3 yuan2 。
- chen2 ju1 tai4 ji2 dian4 ， xing1 gong3 zi3 wei1 yuan2 。
- li4 yun4 qian1 ling2 xie2 ， ti1 hang2 wan4 li3 ben1 。
- tong2 shi2 bing3 zheng4 shuo4 ， da4 hao4 yi4 qian2 kun1 。
- mou2 ye3 ceng2 mian2 zui4 ， yan2 bo1 wei4 di2 yuan2 。
- dian3 zhang1 gui1 du2 duan4 ， qi1 hui4 su4 chang2 zun1 。
- li3 le4 xie2 yu2 shun4 ， shi1 ru2 lou4 shu1 sun1 。
- qu3 tai2 si1 yi4 xi2 ， zhi2 fa3 jiu1 hua2 xuan1 。
- jiu4 shi3 jing1 qiong2 tao3 ， fei1 jing1 bu4 yin3 yuan2 。
- shu1 jiang1 jin1 fu2 cou4 ， gu3 zhe2 ci3 huan2 yuan2 。
- bi4 jun4 huang2 hui1 jian4 ， qi2 zhang1 zhi2 gai4 tun2 。
- di4 tu2 bao1 hai3 hua4 ， ting2 liao2 che4 xiao1 fan2 。
- ban1 wei4 fen1 xian2 qi1 ， tong2 ji1 ding4 xiao3 hun1 。
- xian1 pan2 ning2 hang4 xie4 ， jin4 lou4 xie4 chan2 yuan2 。
- hu1 dan4 chuan2 ji1 chang4 ， tian2 jie1 lie4 hu3 bi4 。
- liu4 jun1 yi1 jin3 xiu4 ， ba1 jun4 pei4 yu2 fan2 。
- shou4 cai3 you2 guan1 bie2 ， guan1 liang2 yi3 zhi4 lun4 。
- guo2 rong2 xiu1 lu3 bo2 ， wu3 shi4 she4 gao1 jian1 。
- gu3 chui1 yi1 gong1 jia4 ， guan1 shang3 pi4 lu4 men2 。
- ju4 wen2 diao1 meng3 zhi4 ， lu4 shi4 hui4 pan2 wan1 。
- ya2 zhuan4 zhong1 yan2 ban3 ， zhu1 lian2 gao4 zhi3 fan1 。
- jin1 chuang2 zhi4 fu2 bao3 ， tu3 gong4 za2 yao2 kun1 。
- bai3 pi4 ji1 ming2 shi2 ， zhu1 wang2 gu4 ping2 fan1 。
- li4 chi2 long2 fu3 bi4 ， shu4 zhi2 jian3 yao4 fan1 。
- sheng3 si4 xing1 tui2 bi4 ， cai2 neng2 shen4 xuan3 lun1 。
- ban1 qi2 xu4 luan2 lu4 ， zhang4 zhuan3 hai4 jing1 kun1 。
- gui1 zhen4 tang2 yi2 yi4 ， pao2 sha1 han4 zhi4 cun2 。
- qiao4 ming2 long2 shan4 he2 ， lian2 juan4 shou4 yan1 pen1 。
- zhi4 jiang4 tian1 wei1 zhong4 ， yong2 ang2 yu4 se4 wen1 。
- tai4 ping2 an1 ke3 xiang4 ， zao4 hua4 ben3 he2 yan2 。
- yue4 yu4 yin1 yang2 sheng4 ， yuan1 shen1 yu3 zhou4 tun1 。
- jiang1 he2 zong1 bo2 hai3 ， shan1 yue4 wang4 kun1 lun2 。
- du2 zou4 gui1 lin2 ying1 ， shu1 xian1 jia4 se4 fan2 。
- li4 jie1 chen2 wei3 pei4 ， xuan1 zhao4 shi3 lin2 xuan1 。
- jin4 you3 cheng1 shang1 qing4 ， chu1 wu2 jie3 jian4 fan2 。
- nan2 shan1 fu4 zhou1 ya3 ， bei3 dou3 yi1 yao2 zun1 。
- ji4 ji4 hua2 yi2 bian4 ， yong1 yong1 xin4 yi4 dun1 。
- deng1 ge1 xing2 rui4 wu4 ， lü3 wu3 yi4 li2 yuan2 。
- cui4 feng4 wen2 xiao1 ji2 ， zhu1 xiong2 fu4 an4 dun1 。
- si4 qing1 bei4 zhong1 qing4 ， er4 lü4 xia4 pao2 xun1 。
- chong3 xi1 xu1 yun2 ze2 ， jun1 zhan1 zhan4 lu4 en1 。
- bai4 yin2 san1 xia4 xiang3 ， yong1 sheng4 jiu3 lao2 sun1 。
- shou4 zhi4 chong1 chun2 li3 ， jia1 yao2 yu4 shu2 fan2 。
- nie4 qin2 gong4 yan4 zhi4 ， xiu1 jie2 ju4 pin2 fan2 。
- bu4 zhi4 cong2 dan1 que4 ， huai2 ren2 gan3 lu4 hun2 。
- xiang2 guang1 teng2 guang3 zuo4 ， he2 qi4 mao4 chen2 gen1 。
- peng2 dao3 feng1 chang2 xi2 ， fu2 sang1 ri4 xiang4 xuan1 。
- qian2 ying2 xiu4 zhi1 cao3 ， a1 ge2 chang2 chu2 yuan1 。
- she4 ji4 sheng1 ling2 fu2 ， bang1 jia1 zheng4 jiao4 dun1 。
- nian2 nian2 chao2 pu3 lü4 ， ji1 ye4 zhuang4 zhong1 yuan2 。

## 注释

## 译文

## 赏析
