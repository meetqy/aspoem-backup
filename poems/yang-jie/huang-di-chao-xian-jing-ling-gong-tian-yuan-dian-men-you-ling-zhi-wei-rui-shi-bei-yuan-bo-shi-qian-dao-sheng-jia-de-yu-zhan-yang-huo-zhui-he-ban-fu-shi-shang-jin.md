---
id: yang-jie-huang-di-chao-xian-jing-ling-gong-tian-yuan-dian-men-you-ling-zhi-wei-rui-shi-bei-yuan-bo-shi-qian-dao-sheng-jia-de-yu-zhan-yang-huo-zhui-he-ban-fu-shi-shang-jin
title: 皇帝朝獻景靈宫天元殿門有靈芝爲瑞時備員博士前道聖駕得預瞻仰獲綴賀班賦詩上進
titlePinyin: huang2 di4 chao2 xian4 jing3 ling2 gong1 tian1 yuan2 dian4 men2 you3 ling2 zhi1 wei2 rui4 shi2 bei4 yuan2 bo2 shi4 qian2 dao4 sheng4 jia4 de2 yu4 zhan1 yang3 huo4 zhui4 he4 ban1 fu4 shi1 shang4 jin4
titleSlug: huang-di-chao-xian-jing-ling-gong-tian-yuan-dian-men-you-ling-zhi-wei-rui-shi-bei-yuan-bo-shi-qian-dao-sheng-jia-de-yu-zhan-yang-huo-zhui-he-ban-fu-shi-shang-jin
author: 楊傑
authorPinyin: yang2 jie2
authorSlug: yang-jie
dynasty: 宋
dynastyPinyin: song4
dynastySlug: song
tags: []
---

## 正文

- 原廟躬朝獻，高真監孝思。
- 仙源傳寶曆，乾戶産金芝。
- 火德資生毓，天元固本支。
- 靈華依玉宇，瑞物陋銅池。
- 大慶同榮茂，甘泉殺等夷。
- 洪休均草木，嘉應在仁慈。
- 舜舉重瞳目，堯開八采眉。
- 祥光齋殿照，喜氣輔臣知。
- 三秀書圖牒，千齡保福禧。
- 願如郊祀樂，志府播聲詩。

## 拼音

- yuan2 miao4 gong1 chao2 xian4 ， gao1 zhen1 jian1 xiao4 si1 。
- xian1 yuan2 chuan2 bao3 li4 ， qian2 hu4 chan3 jin1 zhi1 。
- huo3 de2 zi1 sheng1 yu4 ， tian1 yuan2 gu4 ben3 zhi1 。
- ling2 hua2 yi1 yu4 yu3 ， rui4 wu4 lou4 tong2 chi2 。
- da4 qing4 tong2 rong2 mao4 ， gan1 quan2 sha1 deng3 yi2 。
- hong2 xiu1 jun1 cao3 mu4 ， jia1 ying1 zai4 ren2 ci2 。
- shun4 ju3 zhong4 tong2 mu4 ， yao2 kai1 ba1 cai3 mei2 。
- xiang2 guang1 zhai1 dian4 zhao4 ， xi3 qi4 fu3 chen2 zhi1 。
- san1 xiu4 shu1 tu2 die2 ， qian1 ling2 bao3 fu2 xi3 。
- yuan4 ru2 jiao1 si4 le4 ， zhi4 fu3 bo1 sheng1 shi1 。

## 注释

## 译文

## 赏析
