---
id: zhou-e-you-xiang-shan-fo-ji
title: 遊香山佛跡
titlePinyin: you2 xiang1 shan1 fo2 ji4
titleSlug: you-xiang-shan-fo-ji
author: 周鍔
authorPinyin: zhou1 e4
authorSlug: zhou-e
dynasty: 唐
dynastyPinyin: tang2
dynastySlug: tang
tags: [] 
---

## 正文

- 靈山名達蓬，香水靄薝蔔。
- 龍祇久覆護，雲物翳深谷。
- 拂衣向劫中，神斧斷蒼玉。
- 至今天人尊，靈跡印金粟。
- 頗聞開士讖，飛錫隠巖麓。
- 坐令湖海客，香供走川陸。
- 巍巍虔報地，色相儼金屋。
- 緬想舊巾瓶，猶能慰心目。
- 籃輿訪蓮社，一笑欣自足。
- 撫事動幽尋，疇能念榮辱。
- 松爐裊如見，餘力付棋局。
- 更覺夢中身，翛然百無欲。

## 拼音

- ling2 shan1 ming2 da2 peng2 ， xiang1 shui3 ai3 zhan1 bo0 。
- long2 qi2 jiu3 fu4 hu4 ， yun2 wu4 yi4 shen1 gu3 。
- fu2 yi1 xiang4 jie2 zhong1 ， shen2 fu3 duan4 cang1 yu4 。
- zhi4 jin1 tian1 ren2 zun1 ， ling2 ji4 yin4 jin1 su4 。
- po1 wen2 kai1 shi4 chen4 ， fei1 xi1 yin3 yan2 lu4 。
- zuo4 ling4 hu2 hai3 ke4 ， xiang1 gong4 zou3 chuan1 lu4 。
- wei1 wei1 qian2 bao4 di4 ， se4 xiang4 yan3 jin1 wu1 。
- mian3 xiang3 jiu4 jin1 ping2 ， you2 neng2 wei4 xin1 mu4 。
- lan2 yu2 fang3 lian2 she4 ， yi2 xiao4 xin1 zi4 zu2 。
- fu3 shi4 dong4 you1 xun2 ， chou2 neng2 nian4 rong2 ru3 。
- song1 lu2 niao3 ru2 jian4 ， yu2 li4 fu4 qi2 ju2 。
- geng4 jue2 meng4 zhong1 shen1 ， xiao1 ran2 bai3 wu2 yu4 。

## 注释

## 译文

## 赏析
