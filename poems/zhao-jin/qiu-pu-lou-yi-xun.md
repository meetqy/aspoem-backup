---
id: zhao-jin-qiu-pu-lou-yi-xun
title: 秋浦樓義訓
titlePinyin: qiu1 pu3 lou2 yi4 xun4
titleSlug: qiu-pu-lou-yi-xun
author: 趙溍
authorPinyin: zhao4 jin4
authorSlug: zhao-jin
dynasty: 宋
dynastyPinyin: song4
dynastySlug: song
tags: []
---

## 正文

- 人生五馬貴，豈直榮其身。
- 千里民社寄，委任至不輕。
- 西風塞棗紅，邊備最爲急。
- 軍政無他長，事事須責實。
- 公足以服衆，謙足以來賢。
- 善政培根本，寬民乃其先。
- 人生皆有性，感動須誠慤。
- 當知愚而神，勿以術籠絡。
- 夫人當壯歲，血氣未易平。
- 喜怒不可從，反而求諸心。
- 賞罰國之權，毋以逞私欲。
- 斷者不可續，黥者親族辱。
- 忠孝關大節，清白守家傳。
- 汝看簡冊載，不以名利言。
- 吾年七十餘，自覺猶矍鑠。
- 勉力報君恩，步步踏實着。

## 拼音

- ren2 sheng1 wu3 ma3 gui4 ， qi3 zhi2 rong2 qi2 shen1 。
- qian1 li3 min2 she4 ji4 ， wei3 ren4 zhi4 bu4 qing1 。
- xi1 feng1 sai1 zao3 hong2 ， bian1 bei4 zui4 wei2 ji2 。
- jun1 zheng4 wu2 ta1 chang2 ， shi4 shi4 xu1 ze2 shi2 。
- gong1 zu2 yi3 fu2 zhong4 ， qian1 zu2 yi3 lai2 xian2 。
- shan4 zheng4 pei2 gen1 ben3 ， kuan1 min2 nai3 qi2 xian1 。
- ren2 sheng1 jie1 you3 xing4 ， gan3 dong4 xu1 cheng2 que4 。
- dang1 zhi1 yu2 er2 shen2 ， wu4 yi3 shu4 long2 luo4 。
- fu1 ren2 dang1 zhuang4 sui4 ， xue4 qi4 wei4 yi4 ping2 。
- xi3 nu4 bu4 ke3 cong2 ， fan3 er2 qiu2 zhu1 xin1 。
- shang3 fa2 guo2 zhi1 quan2 ， wu2 yi3 cheng3 si1 yu4 。
- duan4 zhe3 bu4 ke3 xu4 ， qing2 zhe3 qin1 zu2 ru3 。
- zhong1 xiao4 guan1 da4 jie2 ， qing1 bai2 shou3 jia1 chuan2 。
- ru3 kan4 jian3 ce4 zai4 ， bu4 yi3 ming2 li4 yan2 。
- wu2 nian2 qi1 shi2 yu2 ， zi4 jue2 you2 jue2 shuo4 。
- mian3 li4 bao4 jun1 en1 ， bu4 bu4 ta4 shi2 zhe0 。

## 注释

## 译文

## 赏析
