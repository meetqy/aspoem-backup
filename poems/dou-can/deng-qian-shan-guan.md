---
id: dou-can-deng-qian-shan-guan
title: 登潛山觀
titlePinyin: deng1 qian2 shan1 guan1
titleSlug: deng-qian-shan-guan
author: 竇參
authorPinyin: dou4 can1
authorSlug: dou-can
dynasty: 唐
dynastyPinyin: tang2
dynastySlug: tang
tags: []
---

## 正文

- 山勢欲相抱，一條微徑盤。
- 攀蘿歇復行，始得凌仙壇。
- 聞道葛夫子，此中鍊還丹。
- 丹成五色光，服之生羽翰。
- 靈草空自綠，餘霞誰共餐。
- 至今步虛處，猶有孤飛鸞。
- 幽幽古殿門，下壓浮雲端。
- 萬丈水聲落，四時松色寒。
- 既入無何鄉，轉嫌人事難。
- 終當遠塵俗，高臥從所安。

## 拼音

- shan1 shi4 yu4 xiang1 bao4 ， yi4 tiao2 wei1 jing4 pan2 。
- pan1 luo2 xie1 fu4 xing2 ， shi3 de2 ling2 xian1 tan2 。
- wen2 dao4 ge3 fu1 zi3 ， ci3 zhong1 lian4 huan2 dan1 。
- dan1 cheng2 wu3 se4 guang1 ， fu2 zhi1 sheng1 yu3 han4 。
- ling2 cao3 kong1 zi4 lü4 ， yu2 xia2 shui2 gong4 can1 。
- zhi4 jin1 bu4 xu1 chu3 ， you2 you3 gu1 fei1 luan2 。
- you1 you1 gu3 dian4 men2 ， xia4 ya1 fu2 yun2 duan1 。
- wan4 zhang4 shui3 sheng1 luo4 ， si4 shi2 song1 se4 han2 。
- ji4 ru4 wu2 he2 xiang1 ， zhuan3 xian2 ren2 shi4 nan2 。
- zhong1 dang1 yuan3 chen2 su2 ， gao1 wo4 cong2 suo3 an1 。

## 注释

## 译文

## 赏析
