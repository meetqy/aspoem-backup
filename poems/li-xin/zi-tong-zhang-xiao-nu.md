---
id: li-xin-zi-tong-zhang-xiao-nu
title: 梓潼張孝女
titlePinyin: zi3 tong2 zhang1 xiao4 nü3
titleSlug: zi-tong-zhang-xiao-nu
author: 李新
authorPinyin: li3 xin1
authorSlug: li-xin
dynasty: 宋
dynastyPinyin: song4
dynastySlug: song
tags: []
---

## 正文

- 七盤小阿張孝女，廬墓三年竭酸苦。
- 揚塵篩土秃指尖，墮淚漣漣等秋雨。
- 領長鶴脊不勝衣，手杖半銷縗百縷。
- 彼蒼者天呼不聞，那知此女行高古。
- 路行多少忤逆兒，已後令人重生女。
- 我哀怙恃今十年，不及增培一坏土。
- 俯首廬前有愧色，劓刖情知無可補。
- 問女膝行日幾曲，哀聲雖微動巖谷。
- 夜燈熒熒慘苫屋，神鬼同愁鴉伴哭。

## 拼音

- qi1 pan2 xiao3 a1 zhang1 xiao4 nü3 ， lu2 mu4 san1 nian2 jie2 suan1 ku3 。
- yang2 chen2 shai1 tu3 tu1 zhi3 jian1 ， duo4 lei4 lian2 lian2 deng3 qiu1 yu3 。
- ling3 chang2 he4 ji3 bu2 sheng4 yi1 ， shou3 zhang4 ban4 xiao1 cui1 bai3 lü3 。
- bi3 cang1 zhe3 tian1 hu1 bu4 wen2 ， na4 zhi1 ci3 nü3 xing2 gao1 gu3 。
- lu4 xing2 duo1 shao3 wu3 ni4 er2 ， yi3 hou4 ling4 ren2 chong2 sheng1 nü3 。
- wo3 ai1 hu4 shi4 jin1 shi2 nian2 ， bu4 ji2 zeng1 pei2 yi2 huai4 tu3 。
- fu3 shou3 lu2 qian2 you3 kui4 se4 ， yi4 yue4 qing2 zhi1 wu2 ke3 bu3 。
- wen4 nü3 xi1 xing2 ri4 ji1 qu3 ， ai1 sheng1 sui1 wei1 dong4 yan2 gu3 。
- ye4 deng1 ying2 ying2 can3 shan1 wu1 ， shen2 gui3 tong2 chou2 ya1 ban4 ku1 。

## 注释

## 译文

## 赏析
