---
id: li-xin-wang-zhong-yu-sheng-chen
title: 王中玉生辰
titlePinyin: wang2 zhong1 yu4 sheng1 chen2
titleSlug: wang-zhong-yu-sheng-chen
author: 李新
authorPinyin: li3 xin1
authorSlug: li-xin
dynasty: 唐
dynastyPinyin: tang2
dynastySlug: tang
tags: [] 
---

## 正文

- 瑤磩桂楹香霧濃，貴人罷直承明宮。
- 高樓內集慶生子，酒面油膏紅復紅。
- 嵩雲入洛秋容曉，水冷青洲蘭蕙小。
- 露蠲仙掌生寒光，翡幄華帳飄晚涼。
- 虬電蜿蜿護飈駕，吹笙子晉從天下。
- 泬寥緱氏空月明，世間唯識王司稼。
- 野人薦公千百壽，大椿骨健龍腰瘦。
- 紫芝老艾副椒漿，請公倒盡長生酒。
- 天廟明堂遲飛棟，杜宇數驚銅輦夢。
- 錦城雖好不如歸，中散年來憶雙鳯。

## 拼音

- yao2 qi4 gui4 ying2 xiang1 wu4 nong2 ， gui4 ren2 ba4 zhi2 cheng2 ming2 gong1 。
- gao1 lou2 nei4 ji2 qing4 sheng1 zi3 ， jiu3 mian4 you2 gao1 hong2 fu4 hong2 。
- song1 yun2 ru4 luo4 qiu1 rong2 xiao3 ， shui3 leng3 qing1 zhou1 lan2 hui4 xiao3 。
- lu4 juan1 xian1 zhang3 sheng1 han2 guang1 ， fei3 wo4 hua2 zhang4 piao1 wan3 liang2 。
- qiu2 dian4 wan1 wan1 hu4 biao1 jia4 ， chui1 sheng1 zi3 jin4 cong2 tian1 xia4 。
- jue2 liao2 gou1 shi4 kong1 yue4 ming2 ， shi4 jian4 wei2 shi2 wang2 si1 jia4 。
- ye3 ren2 jian4 gong1 qian1 bai3 shou4 ， da4 chun1 gu3 jian4 long2 yao1 shou4 。
- zi3 zhi1 lao3 ai4 fu4 jiao1 jiang1 ， qing3 gong1 dao3 jin4 chang2 sheng1 jiu3 。
- tian1 miao4 ming2 tang2 chi2 fei1 dong4 ， du4 yu3 shu4 jing1 tong2 nian3 meng4 。
- jin3 cheng2 sui1 hao3 bu4 ru2 gui1 ， zhong1 san4 nian2 lai2 yi4 shuang1 feng4 。

## 注释

## 译文

## 赏析
