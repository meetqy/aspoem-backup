---
id: li-xin-dong-ye-you-gan
title: 冬夜有感
titlePinyin: dong1 ye4 you3 gan3
titleSlug: dong-ye-you-gan
author: 李新
authorPinyin: li3 xin1
authorSlug: li-xin
dynasty: 宋
dynastyPinyin: song4
dynastySlug: song
tags: []
---

## 正文

- 蓼蟲常食苦，旅鴈自知寒。
- 談士惜卷舌，將軍解愁鞍。
- 雪霜滿天冬夜永，地爐無火青燈殘。
- 功名富貴苦不早，一年百日紅塵道。
- 西還故國無故人，憔悴少年心已老。
- 讀書當許萬戶侯，豈意却作蘇秦羞。
- 深取閭閻薄徒笑，魯人不識東家丘。
- 吾祖謫官還舊里，灞陵亭尉猶低視。
- 少卿偶作匈奴降，隴西士人慚姓李。
- 由來人世輕不遇，文章第一空徒爾。
- 俛出跨下何施顔，當時悔過淮陰市。
- 夜深氣射青雲霄，此生早晚當乘軺。
- 彈冠舉手揖豪貴，行得紫綬牢結腰。
- 本是壯夫志，幾成兒女曹。
- 平生重恩義，聊爲寄風騷。

## 拼音

- liao3 chong2 chang2 shi2 ku3 ， lü3 yan4 zi4 zhi1 han2 。
- tan2 shi4 xi1 juan3 she2 ， jiang1 jun1 jie3 chou2 an1 。
- xue3 shuang1 man3 tian1 dong1 ye4 yong3 ， di4 lu2 wu2 huo3 qing1 deng1 can2 。
- gong1 ming2 fu4 gui4 ku3 bu4 zao3 ， yi4 nian2 bai3 ri4 hong2 chen2 dao4 。
- xi1 huan2 gu4 guo2 wu2 gu4 ren2 ， qiao2 cui4 shao4 nian2 xin1 yi3 lao3 。
- du2 shu1 dang1 xu1 wan4 hu4 hou2 ， qi3 yi4 que4 zuo4 su1 qin2 xiu1 。
- shen1 qu3 lü2 yan2 bao2 tu2 xiao4 ， lu3 ren2 bu4 shi2 dong1 jia1 qiu1 。
- wu2 zu3 zhe2 guan1 huan2 jiu4 li3 ， ba4 ling2 ting2 wei4 you2 di1 shi4 。
- shao3 qing1 ou3 zuo4 xiong1 nu2 jiang4 ， long3 xi1 shi4 ren2 can2 xing4 li3 。
- you2 lai2 ren2 shi4 qing1 bu2 yu4 ， wen2 zhang1 di4 yi1 kong1 tu2 er3 。
- fu3 chu1 kua4 xia4 he2 shi1 yan2 ， dang1 shi2 hui3 guo4 huai2 yin1 shi4 。
- ye4 shen1 qi4 she4 qing1 yun2 xiao1 ， ci3 sheng1 zao3 wan3 dang1 cheng2 yao2 。
- dan4 guan1 ju3 shou3 yi1 hao2 gui4 ， xing2 de2 zi3 shou4 lao2 jie2 yao1 。
- ben3 shi4 zhuang4 fu1 zhi4 ， ji1 cheng2 er2 nü3 cao2 。
- ping2 sheng1 zhong4 en1 yi4 ， liao2 wei2 ji4 feng1 sao1 。

## 注释

## 译文

## 赏析
