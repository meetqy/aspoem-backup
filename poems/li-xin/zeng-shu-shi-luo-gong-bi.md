---
id: li-xin-zeng-shu-shi-luo-gong-bi
title: 贈術士羅公弼
titlePinyin: zeng4 shu4 shi4 luo2 gong1 bi4
titleSlug: zeng-shu-shi-luo-gong-bi
author: 李新
authorPinyin: li3 xin1
authorSlug: li-xin
dynasty: 宋
dynastyPinyin: song4
dynastySlug: song
tags: []
---

## 正文

- 陂迥山空谿水淺，騎牛信牛行自遠。
- 大翁織笠六銖輕，阿母理衣簑直軟。
- 短笛叫雲無曲終，年年但見巖花紅。
- 何者爲榮何等辱，牛飽歸來睡亦足。
- 識字無多浪得官，出門車折舟風瀾。
- 當時牧牛無許事，初信人間行路難。
- 羅生邂逅孤城角，細數直推期命薄。
- 五福無有六極全，四字干頭三字惡。
- 逆知大似他心通，元辰空亡那免窮。
- 壬癸是非終可畏，收拾人情稱晚貴。
- 我家幸有石田在，夢裏歸耕心未改。
- 季咸再見應茫然，壺子而今藏九淵。

## 拼音

- bei1 jiong3 shan1 kong1 xi1 shui3 qian3 ， qi2 niu2 xin4 niu2 xing2 zi4 yuan3 。
- da4 weng1 zhi1 li4 liu4 zhu1 qing1 ， a1 mu3 li3 yi1 suo1 zhi2 ruan3 。
- duan3 di2 jiao4 yun2 wu2 qu3 zhong1 ， nian2 nian2 dan4 jian4 yan2 hua1 hong2 。
- he2 zhe3 wei2 rong2 he2 deng3 ru3 ， niu2 bao3 gui1 lai2 shui4 yi4 zu2 。
- shi2 zi4 wu2 duo1 lang4 de2 guan1 ， chu1 men2 ju1 zhe2 zhou1 feng1 lan2 。
- dang1 shi2 mu4 niu2 wu2 xu1 shi4 ， chu1 xin4 ren2 jian4 xing2 lu4 nan2 。
- luo2 sheng1 xie4 hou4 gu1 cheng2 jiao3 ， xi4 shu4 zhi2 tui1 qi1 ming4 bao2 。
- wu3 fu2 wu2 you3 liu4 ji2 quan2 ， si4 zi4 gan1 tou2 san1 zi4 e4 。
- ni4 zhi1 da4 si4 ta1 xin1 tong1 ， yuan2 chen2 kong1 wang2 na4 mian3 qiong2 。
- ren2 gui3 shi4 fei1 zhong1 ke3 wei4 ， shou1 shi0 ren2 qing2 cheng1 wan3 gui4 。
- wo3 jia1 xing4 you3 shi2 tian2 zai4 ， meng4 li3 gui1 geng1 xin1 wei4 gai3 。
- ji4 xian2 zai4 jian4 ying1 mang2 ran2 ， hu2 zi3 er2 jin1 cang2 jiu3 yuan1 。

## 注释

## 译文

## 赏析
