---
id: li-xin-song-fan-bing-yi
title: 送范秉彝
titlePinyin: song4 fan4 bing3 yi2
titleSlug: song-fan-bing-yi
author: 李新
authorPinyin: li3 xin1
authorSlug: li-xin
dynasty: 宋
dynastyPinyin: song4
dynastySlug: song
tags: []
---

## 正文

- 東風吹起原頭綠，墻暗萋萋芳草縟。
- 舞筵輟按杜韋娘，旗亭便聽金衣曲。
- 石城山下路，回首不堪顧。
- 灼灼小桃燃，蕭蕭疏雨暮。
- 錦岸海棠烟，重尋已四年。
- 新班慶蓮幕，舊鬢愧華巔。
- 市橋萬縷森森柳，玉勒錦韀快鞭走。
- 故人半夜洗牛頭，望載濡唇百壺酒。
- 須臾還上鹿頭嶺，道入猨猱怯分影。
- 槐陰萬笏黄閣深，沙路歸來定重省。
- 後生不乏樂職詩，幽處西南恐未知。
- 吏部門人密無數，但慚駑馬煩鞭笞。
- 天邊鴈翮已光華，試睨銀鈎看草麻。
- 夜直蓬萊得歸晚，照衣金炬長飛花。
- 縱鑿城南溝，常有河東鳯。
- 青嶂入高吟，行臺集佳夢。
- 宦遊無定居，相逢又相送。

## 拼音

- dong1 feng1 chui1 qi3 yuan2 tou2 lü4 ， qiang2 an4 qi1 qi1 fang1 cao3 ru4 。
- wu3 yan2 chuo4 an4 du4 wei2 niang2 ， qi2 ting2 bian4 ting1 jin1 yi1 qu3 。
- shi2 cheng2 shan1 xia4 lu4 ， hui2 shou3 bu4 kan1 gu4 。
- zhuo2 zhuo2 xiao3 tao2 ran2 ， xiao1 xiao1 shu1 yu3 mu4 。
- jin3 an4 hai3 tang2 yan1 ， zhong4 xun2 yi3 si4 nian2 。
- xin1 ban1 qing4 lian2 mu4 ， jiu4 bin4 kui4 hua2 dian1 。
- shi4 qiao2 wan4 lü3 sen1 sen1 liu3 ， yu4 le4 jin3 jian1 kuai4 bian1 zou3 。
- gu4 ren2 ban4 ye4 xi3 niu2 tou2 ， wang4 zai4 ru2 chun2 bai3 hu2 jiu3 。
- xu1 yu2 huan2 shang4 lu4 tou2 ling3 ， dao4 ru4 yuan2 nao2 qie4 fen1 ying3 。
- huai2 yin1 wan4 hu4 huang2 ge2 shen1 ， sha1 lu4 gui1 lai2 ding4 zhong4 sheng3 。
- hou4 sheng1 bu4 fa2 le4 zhi2 shi1 ， you1 chu3 xi1 nan2 kong3 wei4 zhi1 。
- li4 bu4 men2 ren2 mi4 wu2 shu4 ， dan4 can2 nu2 ma3 fan2 bian1 chi1 。
- tian1 bian1 yan4 he2 yi3 guang1 hua2 ， shi4 ni4 yin2 gou1 kan4 cao3 ma2 。
- ye4 zhi2 peng2 lai2 de2 gui1 wan3 ， zhao4 yi1 jin1 ju4 chang2 fei1 hua1 。
- zong4 zao2 cheng2 nan2 gou1 ， chang2 you3 he2 dong1 feng4 。
- qing1 zhang4 ru4 gao1 yin2 ， xing2 tai2 ji2 jia1 meng4 。
- huan4 you2 wu2 ding4 ju1 ， xiang1 feng2 you4 xiang1 song4 。

## 注释

## 译文

## 赏析
