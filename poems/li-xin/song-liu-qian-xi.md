---
id: li-xin-song-liu-qian-xi
title: 送劉前谿
titlePinyin: song4 liu2 qian2 xi1
titleSlug: song-liu-qian-xi
author: 李新
authorPinyin: li3 xin1
authorSlug: li-xin
dynasty: 宋
dynastyPinyin: song4
dynastySlug: song
tags: []
---

## 正文

- 耀靈浴虞淵，光屬朝夕池。
- 氤氲滿寰宇，幽草無閒枝。
- 岷山玉嶺花，寸根武陵西。
- 寒搖塞北霜，疏影何葳蕤。
- 春意已浩蕩，造物夫何爲。
- 煙條凝淥雨，纈彩紅參差。
- 下有濯錦泉，清泠鑑毫釐。
- 佳人古西子，徬徨水之湄。
- 蘭苕採朝露，佩服良所宜。
- 凜然冰雪顔，效嚬那可希。
- 江國日云莫，無媒鬢如絲。
- 願言配君子，獨立無言蹊。
- 誰獻常山根，與之植龍墀。

## 拼音

- yao4 ling2 yu4 yu2 yuan1 ， guang1 shu3 chao2 xi1 chi2 。
- yin1 yun1 man3 huan2 yu3 ， you1 cao3 wu2 xian2 zhi1 。
- min2 shan1 yu4 ling3 hua1 ， cun4 gen1 wu3 ling2 xi1 。
- han2 yao2 sai4 bei3 shuang1 ， shu1 ying3 he2 wei1 rui2 。
- chun1 yi4 yi3 hao4 dang4 ， zao4 wu4 fu1 he2 wei2 。
- yan1 tiao2 ning2 lu4 yu3 ， xie4 cai3 hong2 can1 cha4 。
- xia4 you3 zhuo2 jin3 quan2 ， qing1 ling2 jian4 hao2 li2 。
- jia1 ren2 gu3 xi1 zi3 ， pang2 huang2 shui3 zhi1 mei2 。
- lan2 tiao2 cai3 zhao1 lu4 ， pei4 fu2 liang2 suo3 yi2 。
- lin3 ran2 bing1 xue3 yan2 ， xiao4 pin2 na4 ke3 xi1 。
- jiang1 guo2 ri4 yun2 mo4 ， wu2 mei2 bin4 ru2 si1 。
- yuan4 yan2 pei4 jun1 zi3 ， du2 li4 wu2 yan2 qi1 。
- shui2 xian4 chang2 shan1 gen1 ， yu3 zhi1 zhi2 long2 chi2 。

## 注释

## 译文

## 赏析
