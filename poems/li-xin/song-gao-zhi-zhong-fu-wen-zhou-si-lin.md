---
id: li-xin-song-gao-zhi-zhong-fu-wen-zhou-si-lin
title: 送高執中赴文州楒林
titlePinyin: song4 gao1 zhi2 zhong1 fu4 wen2 zhou1 si1 lin2
titleSlug: song-gao-zhi-zhong-fu-wen-zhou-si-lin
author: 李新
authorPinyin: li3 xin1
authorSlug: li-xin
dynasty: 唐
dynastyPinyin: tang2
dynastySlug: tang
tags: [] 
---

## 正文

- 兩眼追霜鷹，鐵石懸肺腑。
- 何爲向北風，送子淚如雨。
- 平生珍古交，及今未多數。
- 相逢漢江曲，聊作蘋鷗聚。
- 我疾子不憎，人棄子或取。
- 莊舄尚資越，茅蘭植當戶。
- 坐與斥鷃爭，秋蓬塌雲羽。
- 嘗笑禰正平，飛毫賦鸚鵡。
- 身爲机上肉，手復亂撾鼓。
- 老瞞畏口實，假手待黄祖。
- 早知時不容，歛板就公府。
- 社櫟名散材，長年謝斤斧。
- 文豹皮爲災，安所逃繒罟。
- 我亦懲禰生，嚴律繩步武。
- 閉門收舊學，不管脣舌腐。
- 子今落窮邊，武庫泣降虜。
- 過客無隻輪，捷布恐旁午。
- 黑雲壓孤堞，殘月走夜麈。
- 四鄰遞陰風，隔壁嘯乳虎。
- 非但飲徒曠，愈覺詩思苦。
- 參軍新婦賢，眉頰生媚嫵。
- 慰子遠行役，舉桉頭自俯。
- 已聞富書囊，到即充棟宇。
- 異時寶弓劍，棄置賤如土。
- 承平諸將老，誰復師尚父。
- 可憐高閤生，落筆輒杕杜。
- 宛然瓊瑤姿，寒光照玄圃。
- 再入烏衣曲，觀者但如堵。
- 襄陽佳山水，檀欒結鄰塢。
- 蚤晚折簡來，爲子脫簪組。

## 拼音

- liang3 yan3 zhui1 shuang1 ying1 ， tie3 shi2 xuan2 fei4 fu3 。
- he2 wei2 xiang4 bei3 feng1 ， song4 zi3 lei4 ru2 yu3 。
- ping2 sheng1 zhen1 gu3 jiao1 ， ji2 jin1 wei4 duo1 shu4 。
- xiang1 feng2 han4 jiang1 qu3 ， liao2 zuo4 pin2 ou1 ju4 。
- wo3 ji2 zi3 bu4 zeng1 ， ren2 qi4 zi3 huo4 qu3 。
- zhuang1 xi4 shang4 zi1 yue4 ， mao2 lan2 zhi2 dang1 hu4 。
- zuo4 yu3 chi4 yan4 zheng1 ， qiu1 peng2 ta1 yun2 yu3 。
- chang2 xiao4 mi2 zheng4 ping2 ， fei1 hao2 fu4 ying1 wu3 。
- shen1 wei2 ji1 shang4 rou4 ， shou3 fu4 luan4 zhua1 gu3 。
- lao3 man2 wei4 kou3 shi2 ， jia3 shou3 dai4 huang2 zu3 。
- zao3 zhi1 shi2 bu4 rong2 ， lian3 ban3 jiu4 gong1 fu3 。
- she4 li4 ming2 san4 cai2 ， chang2 nian2 xie4 jin1 fu3 。
- wen2 bao4 pi2 wei2 zai1 ， an1 suo3 tao2 zeng1 gu3 。
- wo3 yi4 cheng2 mi2 sheng1 ， yan2 lü4 sheng2 bu4 wu3 。
- bi4 men2 shou1 jiu4 xue2 ， bu4 guan3 chun2 she2 fu3 。
- zi3 jin1 luo4 qiong2 bian1 ， wu3 ku4 qi4 jiang4 lu3 。
- guo4 ke4 wu2 zhi1 lun2 ， jie2 bu4 kong3 pang2 wu3 。
- hei1 yun2 ya1 gu1 die2 ， can2 yue4 zou3 ye4 zhu3 。
- si4 lin2 di4 yin1 feng1 ， ge2 bi4 xiao4 ru3 hu3 。
- fei1 dan4 yin3 tu2 kuang4 ， yu4 jue2 shi1 si1 ku3 。
- can1 jun1 xin1 fu4 xian2 ， mei2 jia2 sheng1 mei4 wu3 。
- wei4 zi3 yuan3 xing2 yi4 ， ju3 an1 tou2 zi4 fu3 。
- yi3 wen2 fu4 shu1 nang2 ， dao4 ji2 chong1 dong4 yu3 。
- yi4 shi2 bao3 gong1 jian4 ， qi4 zhi4 jian4 ru2 tu3 。
- cheng2 ping2 zhu1 jiang1 lao3 ， shui2 fu4 shi1 shang4 fu4 。
- ke3 lian2 gao1 he2 sheng1 ， luo4 bi3 zhe2 di4 du4 。
- wan3 ran2 qiong2 yao2 zi1 ， han2 guang1 zhao4 xuan2 pu3 。
- zai4 ru4 wu1 yi1 qu3 ， guan1 zhe3 dan4 ru2 du3 。
- xiang1 yang2 jia1 shan1 shui3 ， tan2 luan2 jie2 lin2 wu4 。
- zao3 wan3 zhe2 jian3 lai2 ， wei2 zi3 tuo1 zan1 zu3 。

## 注释

## 译文

## 赏析
