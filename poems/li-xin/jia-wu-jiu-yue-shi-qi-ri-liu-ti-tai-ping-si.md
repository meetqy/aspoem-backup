---
id: li-xin-jia-wu-jiu-yue-shi-qi-ri-liu-ti-tai-ping-si
title: 甲午九月十七日留題太平寺
titlePinyin: jia3 wu3 jiu3 yue4 shi2 qi1 ri4 liu2 ti2 tai4 ping2 si4
titleSlug: jia-wu-jiu-yue-shi-qi-ri-liu-ti-tai-ping-si
author: 李新
authorPinyin: li3 xin1
authorSlug: li-xin
dynasty: 宋
dynastyPinyin: song4
dynastySlug: song
tags: []
---

## 正文

- 秋飈弄寒菊，老木疏空谷。
- 尫驂疲欲休，征意元未足。
- 山行循桔橰，澗走數機軸。
- 百年一局棋，歘爾分半局。
- 當時不識字，雙鬢今定綠。
- 作客寧在家，無愁亂心曲。
- 結廬東城東，疏畦界明玉。
- 鳴蛙等鹵部，晚食自當肉。
- 豈須太樂丞，清聖貫渠竹。
- 屬媼但酌酒，與媼創高躅。
- 宗武但收詩，清名銷五福。
- 他時尋此翁，雲深駕黄犢。

## 拼音

- qiu1 biao1 nong4 han2 ju2 ， lao3 mu4 shu1 kong1 gu3 。
- wang1 can1 pi2 yu4 xiu1 ， zheng1 yi4 yuan2 wei4 zu2 。
- shan1 xing2 xun2 ju2 gao1 ， jian4 zou3 shu4 ji1 zhou2 。
- bai3 nian2 yi4 ju2 qi2 ， xu1 er3 fen1 ban4 ju2 。
- dang1 shi2 bu4 shi2 zi4 ， shuang1 bin4 jin1 ding4 lü4 。
- zuo4 ke4 ning2 zai4 jia1 ， wu2 chou2 luan4 xin1 qu3 。
- jie2 lu2 dong1 cheng2 dong1 ， shu1 qi2 jie4 ming2 yu4 。
- ming2 wa1 deng3 lu3 bu4 ， wan3 shi2 zi4 dang1 rou4 。
- qi3 xu1 tai4 le4 cheng2 ， qing1 sheng4 guan4 qu2 zhu2 。
- shu3 ao3 dan4 zhuo2 jiu3 ， yu3 ao3 chuang4 gao1 zhu2 。
- zong1 wu3 dan4 shou1 shi1 ， qing1 ming2 xiao1 wu3 fu2 。
- ta1 shi2 xun2 ci3 weng1 ， yun2 shen1 jia4 huang2 du2 。

## 注释

## 译文

## 赏析
