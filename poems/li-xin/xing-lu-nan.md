---
id: li-xin-xing-lu-nan
title: 行路難
titlePinyin: xing2 lu4 nan2
titleSlug: xing-lu-nan
author: 李新
authorPinyin: li3 xin1
authorSlug: li-xin
dynasty: 宋
dynastyPinyin: song4
dynastySlug: song
tags: []
---

## 正文

- 君不見天上星，萬古耀虚碧。
- 豈意一夕間，墮地化爲石。
- 物理變化無定端，誰保人心無改易。
- 憶妾江邊採白蘋，郎騎白馬渡江津。
- 垂鞭停棹潛相顧，共惜當年桃李春。
- 石城二月東風暮，斷腸狂絮隨郎去。
- 百年誓擬同灰塵，醉指青松表情愫。
- 可憐一日君心改，前日之言復誰顧。
- 棄捐不待顔色衰，忍把流年坐相誤。
- 還君明月珠，解妾羅襦結。
- 念之空自傷，長慟與君别。
- 出門望鄉關，不惜千里行。
- 從人既非禮，何以見父兄。
- 去住兩不可，佇立以屏營。
- 此時心斷絕，始信天無情。
- 野水東流去不還，憂樂翻變須臾間。
- 婦人將身弗輕許，聽歌今日行路難。

## 拼音

- jun1 bu2 jian4 tian1 shang4 xing1 ， wan4 gu3 yao4 xu1 bi4 。
- qi3 yi4 yi4 xi1 jian4 ， duo4 di4 hua4 wei2 shi2 。
- wu4 li3 bian4 hua4 wu2 ding4 duan1 ， shui2 bao3 ren2 xin1 wu2 gai3 yi4 。
- yi4 qie4 jiang1 bian1 cai3 bai2 pin2 ， lang2 qi2 bai2 ma3 du4 jiang1 jin1 。
- chui2 bian1 ting2 zhao4 qian2 xiang1 gu4 ， gong4 xi1 dang1 nian2 tao2 li3 chun1 。
- shi2 cheng2 er4 yue4 dong1 feng1 mu4 ， duan4 chang2 kuang2 xu4 sui2 lang2 qu4 。
- bai3 nian2 shi4 ni3 tong2 hui1 chen2 ， zui4 zhi3 qing1 song1 biao3 qing2 su4 。
- ke3 lian2 yi2 ri4 jun1 xin1 gai3 ， qian2 ri4 zhi1 yan2 fu4 shui2 gu4 。
- qi4 juan1 bu2 dai4 yan2 se4 shuai1 ， ren3 ba3 liu2 nian2 zuo4 xiang1 wu4 。
- huan2 jun1 ming2 yue4 zhu1 ， jie3 qie4 luo2 ru2 jie2 。
- nian4 zhi1 kong1 zi4 shang1 ， chang2 tong4 yu3 jun1 bie2 。
- chu1 men2 wang4 xiang1 guan1 ， bu4 xi1 qian1 li3 xing2 。
- cong2 ren2 ji4 fei1 li3 ， he2 yi3 jian4 fu4 xiong1 。
- qu4 zhu4 liang3 bu4 ke3 ， zhu4 li4 yi3 ping2 ying2 。
- ci3 shi2 xin1 duan4 jue2 ， shi3 xin4 tian1 wu2 qing2 。
- ye3 shui3 dong1 liu2 qu4 bu4 huan2 ， you1 le4 fan1 bian4 xu1 yu2 jian4 。
- fu4 ren2 jiang1 shen1 fu2 qing1 xu1 ， ting1 ge1 jin1 ri4 xing2 lu4 nan2 。

## 注释

## 译文

## 赏析
