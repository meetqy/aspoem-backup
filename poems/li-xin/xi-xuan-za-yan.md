---
id: li-xin-xi-xuan-za-yan
title: 西軒雜言
titlePinyin: xi1 xuan1 za2 yan2
titleSlug: xi-xuan-za-yan
author: 李新
authorPinyin: li3 xin1
authorSlug: li-xin
dynasty: 宋
dynastyPinyin: song4
dynastySlug: song
tags: []
---

## 正文

- 風琴牛笛難度曲，早韭晚菘誰當肉。
- 筆端畫餅不得飽，汁少熬雞渾未熟。
- 三年楮葉太勞力，八尺鼓圍竟空腹。
- 遙遙華胄猶龍孫，皎皎白駒縶空谷。
- 頭風豈無草檄愈，醬瓿正須太玄覆。
- 供書小吏腕幾脱，免冠毛頴髮仍秃。
- 年來軋思倒挽牛，逃虚僧社高如秋。
- 乞身得此清涼國，不減人間萬戶侯。

## 拼音

- feng1 qin2 niu2 di2 nan2 du4 qu3 ， zao3 jiu3 wan3 song1 shui2 dang1 rou4 。
- bi3 duan1 hua4 bing3 bu4 de2 bao3 ， zhi1 shao3 ao2 ji1 hun2 wei4 shu2 。
- san1 nian2 chu3 ye4 tai4 lao2 li4 ， ba1 chi3 gu3 wei2 jing4 kong1 fu4 。
- yao2 yao2 hua2 zhou4 you2 long2 sun1 ， jiao3 jiao3 bai2 ju1 zhi2 kong1 gu3 。
- tou2 feng1 qi3 wu2 cao3 xi2 yu4 ， jiang4 bu4 zheng4 xu1 tai4 xuan2 fu4 。
- gong4 shu1 xiao3 li4 wan4 ji1 tuo1 ， mian3 guan1 mao2 ying3 fa4 reng2 tu1 。
- nian2 lai2 ya4 si1 dao3 wan3 niu2 ， tao2 xu1 seng1 she4 gao1 ru2 qiu1 。
- qi3 shen1 de2 ci3 qing1 liang2 guo2 ， bu4 jian3 ren2 jian4 wan4 hu4 hou2 。

## 注释

## 译文

## 赏析
