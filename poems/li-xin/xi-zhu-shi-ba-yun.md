---
id: li-xin-xi-zhu-shi-ba-yun
title: 洗竹十八韻
titlePinyin: xi3 zhu2 shi2 ba1 yun4
titleSlug: xi-zhu-shi-ba-yun
author: 李新
authorPinyin: li3 xin1
authorSlug: li-xin
dynasty: 宋
dynastyPinyin: song4
dynastySlug: song
tags: []
---

## 正文

- 誰倣王郎子，庭前種修竹。
- 清陰生曉雲，遠意近幽谷。
- 歲久太昏翳，客來爲湔沐。
- 掠地芟蒙茸，揮空除樸樕。
- 碧篠惡微瑣，孤根賞幽獨。
- 惟防高節傷，不厭冗材秃。
- 露枝借蟬附，風榦貽鳳宿。
- 筠消螻蟻驚，影淺虻蚋哭。
- 減裁終瘦骨，瀟洒自空腹。
- 初勞揀擇手，終入窮淡目。
- 月浪細搖金，秋聲寒戛玉。
- 差肩存挺直，亂眼憎拳曲。
- 洞然大夫心，卓爾高士躅。
- 春風雨零紅，林木霜換綠。
- 長久此君操，正可起頹俗。
- 山陰牛羊侵，渭濱斤斧辱。
- 持君易金錢，伐盡猶不足。
- 是中主人賢，不作薪藁束。

## 拼音

- shui2 fang3 wang2 lang2 zi3 ， ting2 qian2 zhong3 xiu1 zhu2 。
- qing1 yin1 sheng1 xiao3 yun2 ， yuan3 yi4 jin4 you1 gu3 。
- sui4 jiu3 tai4 hun1 yi4 ， ke4 lai2 wei2 jian1 mu4 。
- lüe4 di4 shan1 meng2 rong2 ， hui1 kong1 chu2 pu3 su4 。
- bi4 xiao3 e4 wei1 suo3 ， gu1 gen1 shang3 you1 du2 。
- wei2 fang2 gao1 jie2 shang1 ， bu2 yan4 rong3 cai2 tu1 。
- lu4 zhi1 jie4 chan2 fu4 ， feng1 gan4 yi2 feng4 su4 。
- yun2 xiao1 lou2 yi3 jing1 ， ying3 qian3 meng2 rui4 ku1 。
- jian3 cai2 zhong1 shou4 gu3 ， xiao1 sa3 zi4 kong1 fu4 。
- chu1 lao2 jian3 ze2 shou3 ， zhong1 ru4 qiong2 dan4 mu4 。
- yue4 lang4 xi4 yao2 jin1 ， qiu1 sheng1 han2 jia2 yu4 。
- cha4 jian1 cun2 ting3 zhi2 ， luan4 yan3 zeng1 quan2 qu3 。
- dong4 ran2 dai4 fu0 xin1 ， zhuo2 er3 gao1 shi4 zhu2 。
- chun1 feng1 yu3 ling2 hong2 ， lin2 mu4 shuang1 huan4 lü4 。
- chang2 jiu3 ci3 jun1 cao1 ， zheng4 ke3 qi3 tui2 su2 。
- shan1 yin1 niu2 yang2 qin1 ， wei4 bin1 jin1 fu3 ru3 。
- chi2 jun1 yi4 jin1 qian2 ， fa2 jin4 you2 bu4 zu2 。
- shi4 zhong1 zhu3 ren2 xian2 ， bu2 zuo4 xin1 gao3 shu4 。

## 注释

## 译文

## 赏析
