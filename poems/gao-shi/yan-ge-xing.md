---
id: gao-shi-yan-ge-xing
title: 燕歌行
titlePinyin: yan4 ge1 xing2
titleSlug: yan-ge-xing
author: 高適
authorPinyin: gao1 shi4
authorSlug: gao-shi
dynasty: 唐
dynastyPinyin: tang2
dynastySlug: tang
tags: []
---

## 正文

- 漢家煙塵在東北，漢將辭家破殘賊。
- 男兒本自重橫行，天子非常賜顏色。
- 摐金伐鼓下榆關，旌斾逶迤碣石間。
- 校尉羽書飛瀚海，單于獵火照狼山。
- 山川蕭條極邊土，胡騎憑陵雜風雨。
- 戰士軍前半死生，美人帳下猶歌舞。
- 大漠窮秋塞草腓，孤城落日鬬兵稀。
- 身當恩遇恆輕敵，力盡關山未解圍。
- 鐵衣遠戍辛勤久，玉筯應啼別離後。
- 少婦城南欲斷腸，征人薊北空回首。
- 邊庭飄颻那可度，絕域蒼茫更何有。
- 殺氣三時作陣雲，寒聲一夜傳刁斗。
- 相看白刃血紛紛，死節從來豈顧勳。
- 君不見沙場征戰苦，至今猶憶李將軍。

## 拼音

- han4 jia1 yan1 chen2 zai4 dong1 bei3 ， han4 jiang1 ci2 jia1 po4 can2 zei2 。
- nan2 er2 ben3 zi4 zhong4 heng2 xing2 ， tian1 zi3 fei1 chang2 ci4 yan2 se4 。
- chuang1 jin1 fa2 gu3 xia4 yu2 guan1 ， jing1 pei4 wei1 yi2 jie2 shi2 jian4 。
- xiao4 wei4 yu3 shu1 fei1 han4 hai3 ， dan1 yu2 lie4 huo3 zhao4 lang2 shan1 。
- shan1 chuan1 xiao1 tiao2 ji2 bian1 tu3 ， hu2 qi2 ping2 ling2 za2 feng1 yu3 。
- zhan4 shi4 jun1 qian2 ban4 si3 sheng1 ， mei3 ren2 zhang4 xia4 you2 ge1 wu3 。
- da4 mo4 qiong2 qiu1 sai1 cao3 fei2 ， gu1 cheng2 luo4 ri4 dou4 bing1 xi1 。
- shen1 dang1 en1 yu4 heng2 qing1 di2 ， li4 jin4 guan1 shan1 wei4 jie3 wei2 。
- tie3 yi1 yuan3 shu4 xin1 qin2 jiu3 ， yu4 zhu4 ying1 ti2 bie2 li2 hou4 。
- shao3 fu4 cheng2 nan2 yu4 duan4 chang2 ， zheng1 ren2 ji4 bei3 kong1 hui2 shou3 。
- bian1 ting2 piao1 yao2 na4 ke3 du4 ， jue2 yu4 cang1 mang2 geng4 he2 you3 。
- sha1 qi4 san1 shi2 zuo4 zhen4 yun2 ， han2 sheng1 yi2 ye4 chuan2 diao1 dou4 。
- xiang1 kan4 bai2 ren4 xue4 fen1 fen1 ， si3 jie2 cong2 lai2 qi3 gu4 xun1 。
- jun1 bu2 jian4 sha1 chang3 zheng1 zhan4 ku3 ， zhi4 jin1 you2 yi4 li3 jiang1 jun1 。

## 注释

## 译文

## 赏析
