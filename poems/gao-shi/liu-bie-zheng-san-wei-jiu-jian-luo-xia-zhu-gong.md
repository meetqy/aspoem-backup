---
id: gao-shi-liu-bie-zheng-san-wei-jiu-jian-luo-xia-zhu-gong
title: 留別鄭三韋九兼洛下諸公
titlePinyin: liu2 bie2 zheng4 san1 wei2 jiu3 jian1 luo4 xia4 zhu1 gong1
titleSlug: liu-bie-zheng-san-wei-jiu-jian-luo-xia-zhu-gong
author: 高適
authorPinyin: gao1 shi4
authorSlug: gao-shi
dynasty: 唐
dynastyPinyin: tang2
dynastySlug: tang
tags: []
---

## 正文

- 憶昨相逢論久要，顧君哂我輕常調。
- 羈旅雖同白社遊，詩書已作青雲料。
- 蹇質蹉跎竟不成，年過四十尚躬耕。
- 長歌達者桮中物，大笑前人身後名。
- 幸逢明盛多招隱，高山大澤徵求盡。
- 此時亦得辭漁樵，青袍裹身荷聖朝。
- 犂牛釣竿不復見，縣人邑吏來相邀。
- 遠路鳴蟬秋興發，華堂美酒離憂銷。
- 不知何日更攜手，應念茲晨去折腰。

## 拼音

- yi4 zuo2 xiang1 feng2 lun4 jiu3 yao4 ， gu4 jun1 shen3 wo3 qing1 chang2 diao4 。
- ji1 lü3 sui1 tong2 bai2 she4 you2 ， shi1 shu1 yi3 zuo4 qing1 yun2 liao4 。
- jian3 zhi4 cuo1 tuo2 jing4 bu4 cheng2 ， nian2 guo4 si4 shi2 shang4 gong1 geng1 。
- chang2 ge1 da2 zhe3 bei1 zhong1 wu4 ， da4 xiao4 qian2 ren2 shen1 hou4 ming2 。
- xing4 feng2 ming2 sheng4 duo1 zhao1 yin3 ， gao1 shan1 da4 ze2 zhi3 qiu2 jin4 。
- ci3 shi2 yi4 de2 ci2 yu2 qiao2 ， qing1 pao2 guo3 shen1 he2 sheng4 chao2 。
- li2 niu2 diao4 gan1 bu2 fu4 jian4 ， xian4 ren2 yi4 li4 lai2 xiang1 yao1 。
- yuan3 lu4 ming2 chan2 qiu1 xing1 fa1 ， hua2 tang2 mei3 jiu3 li2 you1 xiao1 。
- bu4 zhi1 he2 ri4 geng4 xie2 shou3 ， ying1 nian4 zi1 chen2 qu4 zhe2 yao1 。

## 注释

## 译文

## 赏析
