---
id: gao-shi-li-yun-nan-zheng-man-shi
title: 李雲南征蠻詩
titlePinyin: li3 yun2 nan2 zheng1 man2 shi1
titleSlug: li-yun-nan-zheng-man-shi
author: 高適
authorPinyin: gao1 shi4
authorSlug: gao-shi
dynasty: 唐
dynastyPinyin: tang2
dynastySlug: tang
tags: []
---

## 正文

- 聖人赫斯怒，詔伐西南戎。
- 肅穆廟堂上，深沈節制雄。
- 遂令感激士，得建非常功。
- 料死不料敵，顧恩寧顧終。
- 鼓行天海外，轉戰蠻夷中。
- 梯巘近高鳥，穿林經毒蟲。
- 鬼門無歸客，北戶多南風。
- 蜂蠆隔萬里，雲雷隨九攻。
- 長驅大浪破，急擊羣山空。
- 餉道忽已遠，懸軍垂欲窮。
- 精誠動白日，憤薄連蒼穹。
- 野食掘田鼠，晡餐兼僰僮。
- 收兵列亭堠，拓地彌西東。
- 臨事耻苟免，履危能飭躬。
- 將星獨照耀，邊色何溟濛。
- 瀘水夜可涉，交州今始通。
- 歸來長安道，召見甘泉宮。
- 廉藺若未死，孫吳知暗同。
- 相逢論意氣，慷慨謝深衷。

## 拼音

- sheng4 ren2 he4 si1 nu4 ， zhao4 fa2 xi1 nan2 rong2 。
- su4 mu4 miao4 tang2 shang4 ， shen1 shen3 jie2 zhi4 xiong2 。
- sui4 ling4 gan3 ji1 shi4 ， de2 jian4 fei1 chang2 gong1 。
- liao4 si3 bu2 liao4 di2 ， gu4 en1 ning2 gu4 zhong1 。
- gu3 xing2 tian1 hai3 wai4 ， zhuan3 zhan4 man2 yi2 zhong1 。
- ti1 yan3 jin4 gao1 niao3 ， chuan1 lin2 jing1 du2 chong2 。
- gui3 men2 wu2 gui1 ke4 ， bei3 hu4 duo1 nan2 feng1 。
- feng1 chai4 ge2 wan4 li3 ， yun2 lei2 sui2 jiu3 gong1 。
- chang2 qu1 da4 lang4 po4 ， ji2 ji1 qun2 shan1 kong1 。
- xiang3 dao4 hu1 yi3 yuan3 ， xuan2 jun1 chui2 yu4 qiong2 。
- jing1 cheng2 dong4 bai2 ri4 ， fen4 bao2 lian2 cang1 qiong2 。
- ye3 shi2 jue2 tian2 shu3 ， bu1 can1 jian1 bo2 tong2 。
- shou1 bing1 lie4 ting2 hou4 ， tuo4 di4 mi2 xi1 dong1 。
- lin2 shi4 chi3 gou3 mian3 ， lü3 wei1 neng2 chi4 gong1 。
- jiang1 xing1 du2 zhao4 yao4 ， bian1 se4 he2 ming2 meng2 。
- lu2 shui3 ye4 ke3 she4 ， jiao1 zhou1 jin1 shi3 tong1 。
- gui1 lai2 chang2 an1 dao4 ， zhao4 jian4 gan1 quan2 gong1 。
- lian2 lin4 ruo4 wei4 si3 ， sun1 wu2 zhi1 an4 tong2 。
- xiang1 feng2 lun4 yi4 qi4 ， kang1 kai3 xie4 shen1 zhong1 。

## 注释

## 译文

## 赏析
