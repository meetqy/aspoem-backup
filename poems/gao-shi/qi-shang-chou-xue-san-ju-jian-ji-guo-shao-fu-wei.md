---
id: gao-shi-qi-shang-chou-xue-san-ju-jian-ji-guo-shao-fu-wei
title: 淇上酬薛三據兼寄郭少府微
titlePinyin: qi2 shang4 chou2 xue1 san1 ju4 jian1 ji4 guo1 shao4 fu3 wei1
titleSlug: qi-shang-chou-xue-san-ju-jian-ji-guo-shao-fu-wei
author: 高適
authorPinyin: gao1 shi4
authorSlug: gao-shi
dynasty: 唐
dynastyPinyin: tang2
dynastySlug: tang
tags: []
---

## 正文

- 自從別京華，我心乃蕭索。
- 十年守章句，萬事空寥落。
- 北上登薊門，茫茫見沙漠。
- 倚劒對風塵，慨然思衛霍。
- 拂衣去燕趙，驅馬悵不樂。
- 天長滄洲路，日暮邯鄲郭。
- 酒肆或淹留，漁潭屢棲泊。
- 獨行備艱險，所見窮善惡。
- 永願拯芻蕘，孰云干鼎鑊。
- 皇情念淳古，時俗何浮薄。
- 理道資任賢，安人在求瘼。
- 故交負靈奇，逸氣抱謇諤。
- 隱軫經濟具，縱橫建安作。
- 才望忽先鳴，風期無宿諾。
- 飄颻勞州縣，迢遞限言謔。
- 東馳眇貝丘，西顧彌虢略。
- 淇水徒自流，浮雲不堪託。
- 吾謀適可用，天路豈寥廓。
- 不然買山田，一身與耕鑿。
- 且欲同鷦鷯，焉能志鴻鵠。

## 拼音

- zi4 cong2 bie2 jing1 hua2 ， wo3 xin1 nai3 xiao1 suo3 。
- shi2 nian2 shou3 zhang1 ju4 ， wan4 shi4 kong1 liao2 luo4 。
- bei3 shang4 deng1 ji4 men2 ， mang2 mang2 jian4 sha1 mo4 。
- yi3 jian4 dui4 feng1 chen2 ， kai3 ran2 si1 wei4 huo4 。
- fu2 yi1 qu4 yan4 zhao4 ， qu1 ma3 chang4 bu2 le4 。
- tian1 chang2 cang1 zhou1 lu4 ， ri4 mu4 han2 dan1 guo1 。
- jiu3 si4 huo4 yan1 liu2 ， yu2 tan2 lü3 qi1 bo2 。
- du2 xing2 bei4 jian1 xian3 ， suo3 jian4 qiong2 shan4 e4 。
- yong3 yuan4 zheng3 chu2 rao2 ， shu2 yun2 gan1 ding3 huo4 。
- huang2 qing2 nian4 chun2 gu3 ， shi2 su2 he2 fu2 bo2 。
- li3 dao4 zi1 ren4 xian2 ， an1 ren2 zai4 qiu2 mo4 。
- gu4 jiao1 fu4 ling2 qi2 ， yi4 qi4 bao4 jian3 e4 。
- yin3 zhen3 jing1 ji4 ju4 ， zong4 heng2 jian4 an1 zuo4 。
- cai2 wang4 hu1 xian1 ming2 ， feng1 qi1 wu2 su4 nuo4 。
- piao1 yao2 lao2 zhou1 xian4 ， tiao2 di4 xian4 yan2 xue4 。
- dong1 chi2 miao3 bei4 qiu1 ， xi1 gu4 mi2 guo2 lüe4 。
- qi2 shui3 tu2 zi4 liu2 ， fu2 yun2 bu4 kan1 tuo1 。
- wu2 mou2 shi4 ke3 yong4 ， tian1 lu4 qi3 liao2 kuo4 。
- bu4 ran2 mai3 shan1 tian2 ， yi4 shen1 yu3 geng1 zao2 。
- qie3 yu4 tong2 jiao1 liao2 ， yan1 neng2 zhi4 hong2 hu2 。

## 注释

## 译文

## 赏析
