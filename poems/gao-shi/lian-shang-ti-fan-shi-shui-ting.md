---
id: gao-shi-lian-shang-ti-fan-shi-shui-ting
title: 漣上題樊氏水亭
titlePinyin: lian2 shang4 ti2 fan2 shi4 shui3 ting2
titleSlug: lian-shang-ti-fan-shi-shui-ting
author: 高適
authorPinyin: gao1 shi4
authorSlug: gao-shi
dynasty: 唐
dynastyPinyin: tang2
dynastySlug: tang
tags: []
---

## 正文

- 漣上非所趣，偶爲世務牽。
- 經時駐歸棹，日夕對平川。
- 莫論行子愁，且得主人賢。
- 亭上酒初熟，廚中魚每鮮。
- 自說宦遊來，因之居住偏。
- 煮鹽滄海曲，種稻長淮邊。
- 四時常晏如，百口無飢年。
- 菱芋藩籬下，漁樵耳目前。
- 異縣少朋從，我行復迍邅。
- 向不逢此君，孤舟已言旋。
- 明日又分首，風濤還眇然。

## 拼音

- lian2 shang4 fei1 suo3 qu4 ， ou3 wei2 shi4 wu4 qian1 。
- jing1 shi2 zhu4 gui1 zhao4 ， ri4 xi1 dui4 ping2 chuan1 。
- mo4 lun4 xing2 zi3 chou2 ， qie3 de2 zhu3 ren2 xian2 。
- ting2 shang4 jiu3 chu1 shu2 ， chu2 zhong1 yu2 mei3 xian1 。
- zi4 shuo1 huan4 you2 lai2 ， yin1 zhi1 ju1 zhu4 pian1 。
- zhu3 yan2 cang1 hai3 qu3 ， zhong3 dao4 chang2 huai2 bian1 。
- si4 shi2 chang2 yan4 ru2 ， bai3 kou3 wu2 ji1 nian2 。
- ling2 yu4 fan1 li2 xia4 ， yu2 qiao2 er3 mu4 qian2 。
- yi4 xian4 shao3 peng2 cong2 ， wo3 xing2 fu4 zhun1 zhan1 。
- xiang4 bu4 feng2 ci3 jun1 ， gu1 zhou1 yi3 yan2 xuan2 。
- ming2 ri4 you4 fen1 shou3 ， feng1 tao1 huan2 miao3 ran2 。

## 注释

## 译文

## 赏析
