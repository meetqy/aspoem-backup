---
id: gao-shi-he-cui-er-shao-fu-deng-chu-qiu-cheng-zuo
title: 和崔二少府登楚丘城作
titlePinyin: he2 cui1 er4 shao4 fu3 deng1 chu3 qiu1 cheng2 zuo4
titleSlug: he-cui-er-shao-fu-deng-chu-qiu-cheng-zuo
author: 高適
authorPinyin: gao1 shi4
authorSlug: gao-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 故人亦不遇，異縣久棲託。
- 辛勤失路意，感歎登樓作。
- 清晨眺原野，獨立窮寥廓。
- 雲散芒碭山，水還睢陽郭。
- 繞梁即襟帶，封衛多漂泊。
- 事古悲城池，年豐愛墟落。
- 相逢俱未展，攜手空蕭索。
- 何意千里心，仍求百金諾。
- 公侯皆我輩，動用在謀略。
- 聖心思賢才，朅來刈葵藿。

## 拼音

- gu4 ren2 yi4 bu2 yu4 ， yi4 xian4 jiu3 qi1 tuo1 。
- xin1 qin2 shi1 lu4 yi4 ， gan3 tan4 deng1 lou2 zuo4 。
- qing1 chen2 tiao4 yuan2 ye3 ， du2 li4 qiong2 liao2 kuo4 。
- yun2 san4 mang2 dang4 shan1 ， shui3 huan2 sui1 yang2 guo1 。
- rao4 liang2 ji2 jin1 dai4 ， feng1 wei4 duo1 piao1 bo2 。
- shi4 gu3 bei1 cheng2 chi2 ， nian2 feng1 ai4 xu1 luo4 。
- xiang1 feng2 ju4 wei4 zhan3 ， xie2 shou3 kong1 xiao1 suo3 。
- he2 yi4 qian1 li3 xin1 ， reng2 qiu2 bai3 jin1 nuo4 。
- gong1 hou2 jie1 wo3 bei4 ， dong4 yong4 zai4 mou2 lüe4 。
- sheng4 xin1 si0 xian2 cai2 ， qie4 lai2 yi4 kui2 huo4 。

## 注释

## 译文

## 赏析
