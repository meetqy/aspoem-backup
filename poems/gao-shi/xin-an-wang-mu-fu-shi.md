---
id: gao-shi-xin-an-wang-mu-fu-shi
title: 信安王幕府詩
titlePinyin: xin4 an1 wang2 mu4 fu3 shi1
titleSlug: xin-an-wang-mu-fu-shi
author: 高適
authorPinyin: gao1 shi4
authorSlug: gao-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 雲紀軒皇代，星高太白年。
- 廟堂咨上策，幕府制中權。
- 盤石藩維固，昇壇禮樂先。
- 國章榮印綬，公服貴貂蟬。
- 樂善旌深德，輸忠格上玄。
- 剪桐光寵錫，題劒美貞堅。
- 聖祚雄圖廣，師貞武德虔。
- 雷霆七校發，旌斾五營連。
- 華省徵羣乂，霜臺舉二賢。
- 豈伊公望遠，曾是茂才遷。
- 並秉韜鈐術，兼該翰墨筵。
- 帝思麟閣像，臣獻柏梁篇。
- 振玉登遼甸，摐金歷薊壖。
- 度河飛羽檄，橫海泛樓船。
- 北伐聲逾邁，東征務以專。
- 講戎喧涿野，料敵靜居延。
- 軍勢持三略，兵戎自九天。
- 朝瞻授鉞去，時聽偃戈旋。
- 大漠風沙裏，長城雨雪邊。
- 雲端臨碣石，波際隱朝鮮。
- 夜壁沖高斗，寒空駐彩旃。
- 倚弓玄兔月，飲馬白狼川。
- 庶物隨交泰，蒼生解倒懸。
- 四郊增氣象，萬里絕風煙。
- 關塞鴻勳著，京華甲第全。
- 落梅橫吹後，春色凱歌前。
- 直道常兼濟，微才獨棄捐。
- 曳裾誠已矣，投筆尚悽然。
- 作賦同元淑，能詩匪仲宣。
- 雲霄不可望，空欲仰神仙。

## 拼音

- yun2 ji4 xuan1 huang2 dai4 ， xing1 gao1 tai4 bai2 nian2 。
- miao4 tang2 zi1 shang4 ce4 ， mu4 fu3 zhi4 zhong1 quan2 。
- pan2 shi2 fan1 wei2 gu4 ， sheng1 tan2 li3 le4 xian1 。
- guo2 zhang1 rong2 yin4 shou4 ， gong1 fu2 gui4 diao1 chan2 。
- le4 shan4 jing1 shen1 de2 ， shu1 zhong1 ge2 shang4 xuan2 。
- jian3 tong2 guang1 chong3 xi1 ， ti2 jian4 mei3 zhen1 jian1 。
- sheng4 zuo4 xiong2 tu2 guang3 ， shi1 zhen1 wu3 de2 qian2 。
- lei2 ting2 qi1 xiao4 fa1 ， jing1 pei4 wu3 ying2 lian2 。
- hua2 sheng3 zhi3 qun2 yi4 ， shuang1 tai2 ju3 er4 xian2 。
- qi3 yi1 gong1 wang4 yuan3 ， ceng2 shi4 mao4 cai2 qian1 。
- bing4 bing3 tao1 qian2 shu4 ， jian1 gai1 han4 mo4 yan2 。
- di4 si1 lin2 ge2 xiang4 ， chen2 xian4 bai3 liang2 pian1 。
- zhen4 yu4 deng1 liao2 dian4 ， chuang1 jin1 li4 ji4 ruan2 。
- du4 he2 fei1 yu3 xi2 ， heng2 hai3 fan4 lou2 chuan2 。
- bei3 fa2 sheng1 yu2 mai4 ， dong1 zheng1 wu4 yi3 zhuan1 。
- jiang3 rong2 xuan1 zhuo1 ye3 ， liao4 di2 jing4 ju1 yan2 。
- jun1 shi4 chi2 san1 lüe4 ， bing1 rong2 zi4 jiu3 tian1 。
- chao2 zhan1 shou4 yue4 qu4 ， shi2 ting1 yan3 ge1 xuan2 。
- da4 mo4 feng1 sha1 li3 ， chang2 cheng2 yu3 xue3 bian1 。
- yun2 duan1 lin2 jie2 shi2 ， bo1 ji4 yin3 chao2 xian1 。
- ye4 bi4 chong1 gao1 dou4 ， han2 kong1 zhu4 cai3 zhan1 。
- yi3 gong1 xuan2 tu4 yue4 ， yin3 ma3 bai2 lang2 chuan1 。
- shu4 wu4 sui2 jiao1 tai4 ， cang1 sheng1 jie3 dao3 xuan2 。
- si4 jiao1 zeng1 qi4 xiang4 ， wan4 li3 jue2 feng1 yan1 。
- guan1 sai1 hong2 xun1 zhu4 ， jing1 hua2 jia3 di4 quan2 。
- luo4 mei2 heng2 chui1 hou4 ， chun1 se4 kai3 ge1 qian2 。
- zhi2 dao4 chang2 jian1 ji4 ， wei1 cai2 du2 qi4 juan1 。
- ye4 ju1 cheng2 yi3 yi3 ， tou2 bi3 shang4 qi1 ran2 。
- zuo4 fu4 tong2 yuan2 shu1 ， neng2 shi1 fei3 zhong4 xuan1 。
- yun2 xiao1 bu4 ke3 wang4 ， kong1 yu4 yang3 shen2 xian1 。

## 注释

## 译文

## 赏析
