---
id: gao-shi-ku-yu-ji-fang-si-kun-ji
title: 苦雨寄房四昆季
titlePinyin: ku3 yu3 ji4 fang2 si4 kun1 ji4
titleSlug: ku-yu-ji-fang-si-kun-ji
author: 高適
authorPinyin: gao1 shi4
authorSlug: gao-shi
dynasty: 唐
dynastyPinyin: tang2
dynastySlug: tang
tags: []
---

## 正文

- 獨坐見多雨，況茲兼索居。
- 茫茫十月交，窮陰千里餘。
- 彌望無端倪，北風擊林箊。
- 白日渺難覩，黃雲爭卷舒。
- 安得造化功，曠然一掃除。
- 滴瀝簷宇愁，寥寥談笑疎。
- 泥塗擁城郭，水潦盤丘墟。
- 惆悵憫田農，裴回傷里閭。
- 曾是力井稅，曷爲無斗儲。
- 萬事切中懷，十年思上書。
- 君門嗟緬邈，身計念居諸。
- 沈吟顧草茅，鬱怏任盈虛。
- 黃鵠不可羨，雞鳴時起予。
- 故人平臺側，高館臨通衢。
- 兄弟方荀陳，才華冠應徐。
- 彈棊自多暇，飲酒更何如。
- 知人想林宗，直道慙史魚。
- 攜手風流在，開襟鄙吝祛。
- 寧能訪窮巷，相與對園蔬。

## 拼音

- du2 zuo4 jian4 duo1 yu3 ， kuang4 zi1 jian1 suo3 ju1 。
- mang2 mang2 shi2 yue4 jiao1 ， qiong2 yin1 qian1 li3 yu2 。
- mi2 wang4 wu2 duan1 ni2 ， bei3 feng1 ji1 lin2 yu1 。
- bai2 ri4 miao3 nan2 du3 ， huang2 yun2 zheng1 juan3 shu1 。
- an1 de2 zao4 hua4 gong1 ， kuang4 ran2 yi4 sao3 chu2 。
- di1 li4 yan2 yu3 chou2 ， liao2 liao2 tan2 xiao4 shu1 。
- ni2 tu2 yong1 cheng2 guo1 ， shui3 liao2 pan2 qiu1 xu1 。
- chou2 chang4 min3 tian2 nong2 ， pei2 hui2 shang1 li3 lü2 。
- ceng2 shi4 li4 jing3 shui4 ， he2 wei2 wu2 dou4 chu3 。
- wan4 shi4 qie4 zhong4 huai2 ， shi2 nian2 si1 shang4 shu1 。
- jun1 men2 jie1 mian3 miao3 ， shen1 ji4 nian4 ju1 zhu1 。
- shen3 yin2 gu4 cao3 mao2 ， yu4 yang4 ren4 ying2 xu1 。
- huang2 hu2 bu4 ke3 xian4 ， ji1 ming2 shi2 qi3 yu3 。
- gu4 ren2 ping2 tai2 ce4 ， gao1 guan3 lin2 tong1 qu2 。
- xiong1 di4 fang1 xun2 chen2 ， cai2 hua2 guan1 ying1 xu2 。
- dan4 qi2 zi4 duo1 xia2 ， yin3 jiu3 geng4 he2 ru2 。
- zhi1 ren2 xiang3 lin2 zong1 ， zhi2 dao4 can2 shi3 yu2 。
- xie2 shou3 feng1 liu2 zai4 ， kai1 jin1 bi3 lin4 qu1 。
- ning2 neng2 fang3 qiong2 xiang4 ， xiang1 yu3 dui4 yuan2 shu1 。

## 注释

## 译文

## 赏析
