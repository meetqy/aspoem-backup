---
id: gao-shi-sui-yang-chou-bie-chang-da-pan-guan
title: 睢陽酬別暢大判官
titlePinyin: sui1 yang2 chou2 bie2 chang4 da4 pan4 guan1
titleSlug: sui-yang-chou-bie-chang-da-pan-guan
author: 高適
authorPinyin: gao1 shi4
authorSlug: gao-shi
dynasty: 唐
dynastyPinyin: tang2
dynastySlug: tang
tags: []
---

## 正文

- 吾友遇知己，策名逢聖朝。
- 高才擅白雪，逸翰懷青霄。
- 承詔選嘉賓，慨然即馳軺。
- 清晝下公館，尺書忽相邀。
- 留歡惜別離，畢景駐行鑣。
- 言及沙漠事，益令胡馬驕。
- 丈夫拔東蕃，聲冠霍嫖姚。
- 兜鍪衝矢石，鐵甲生風飆。
- 諸將出冷陘，連營濟石橋。
- 酋豪盡俘馘，子弟輸征徭。
- 邊庭絕刁斗，戰地成漁樵。
- 榆關夜不扃，塞口長蕭蕭。
- 降胡滿薊門，一一能射鵰。
- 軍中多宴樂，馬上何輕趫。
- 戎狄本無厭，羇縻非一朝。
- 飢附誠足用，飽飛安可招。
- 李牧制儋藍，遺風豈寂寥。
- 君還謝幕府，慎勿輕芻蕘。

## 拼音

- wu2 you3 yu4 zhi1 ji3 ， ce4 ming2 feng2 sheng4 chao2 。
- gao1 cai2 shan4 bai2 xue3 ， yi4 han4 huai2 qing1 xiao1 。
- cheng2 zhao4 xuan3 jia1 bin1 ， kai3 ran2 ji2 chi2 yao2 。
- qing1 zhou4 xia4 gong1 guan3 ， chi3 shu1 hu1 xiang1 yao1 。
- liu2 huan1 xi1 bie2 li2 ， bi4 jing3 zhu4 xing2 biao1 。
- yan2 ji2 sha1 mo4 shi4 ， yi4 ling4 hu2 ma3 jiao1 。
- zhang4 fu0 ba2 dong1 fan1 ， sheng1 guan1 huo4 piao2 yao2 。
- dou1 mou2 chong1 shi3 shi2 ， tie3 jia3 sheng1 feng1 biao1 。
- zhu1 jiang1 chu1 leng3 xing2 ， lian2 ying2 ji4 shi2 qiao2 。
- qiu2 hao2 jin4 fu2 guo2 ， zi3 di4 shu1 zheng1 yao2 。
- bian1 ting2 jue2 diao1 dou4 ， zhan4 di4 cheng2 yu2 qiao2 。
- yu2 guan1 ye4 bu4 jiong1 ， sai1 kou3 chang2 xiao1 xiao1 。
- jiang4 hu2 man3 ji4 men2 ， yi1 yi1 neng2 she4 diao1 。
- jun1 zhong1 duo1 yan4 le4 ， ma3 shang4 he2 qing1 qiao2 。
- rong2 di2 ben3 wu2 yan4 ， ji1 mi2 fei1 yi4 zhao1 。
- ji1 fu4 cheng2 zu2 yong4 ， bao3 fei1 an1 ke3 zhao1 。
- li3 mu4 zhi4 dan1 lan2 ， yi2 feng1 qi3 ji4 liao2 。
- jun1 huan2 xie4 mu4 fu3 ， shen4 wu4 qing1 chu2 rao2 。

## 注释

## 译文

## 赏析
