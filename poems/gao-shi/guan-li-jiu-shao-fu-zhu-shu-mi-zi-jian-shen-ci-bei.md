---
id: gao-shi-guan-li-jiu-shao-fu-zhu-shu-mi-zi-jian-shen-ci-bei
title: 觀李九少府翥樹宓子賤神祠碑
titlePinyin: guan1 li3 jiu3 shao4 fu3 zhu4 shu4 mi4 zi3 jian4 shen2 ci2 bei1
titleSlug: guan-li-jiu-shao-fu-zhu-shu-mi-zi-jian-shen-ci-bei
author: 高適
authorPinyin: gao1 shi4
authorSlug: gao-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 吾友吏茲邑，亦嘗懷宓公。
- 安知夢寐間，忽與精靈通。
- 一見興永歎，再來激深衷。
- 賓從何逶迤，二十四老翁。
- 於焉建層碑，突兀長林東。
- 作者無愧色，行人感遺風。
- 坐令高岸盡，獨對秋山空。
- 片石勿謂輕，斯言固難窮。
- 龍盤色絲外，鵲顧偃波中。
- 形勝駐羣目，堅貞指蒼穹。
- 我非王仲宣，去矣徒發蒙。

## 拼音

- wu2 you3 li4 zi1 yi4 ， yi4 chang2 huai2 mi4 gong1 。
- an1 zhi1 meng4 mei4 jian4 ， hu1 yu3 jing1 ling2 tong1 。
- yi2 jian4 xing1 yong3 tan4 ， zai4 lai2 ji1 shen1 zhong1 。
- bin1 cong2 he2 wei1 yi2 ， er4 shi2 si4 lao3 weng1 。
- wu1 yan1 jian4 ceng2 bei1 ， tu1 wu4 chang2 lin2 dong1 。
- zuo4 zhe3 wu2 kui4 se4 ， xing2 ren2 gan3 yi2 feng1 。
- zuo4 ling4 gao1 an4 jin4 ， du2 dui4 qiu1 shan1 kong1 。
- pian4 shi2 wu4 wei4 qing1 ， si1 yan2 gu4 nan2 qiong2 。
- long2 pan2 se4 si1 wai4 ， que4 gu4 yan3 bo1 zhong1 。
- xing2 sheng4 zhu4 qun2 mu4 ， jian1 zhen1 zhi3 cang1 qiong2 。
- wo3 fei1 wang2 zhong4 xuan1 ， qu4 yi3 tu2 fa1 meng2 。

## 注释

## 译文

## 赏析
