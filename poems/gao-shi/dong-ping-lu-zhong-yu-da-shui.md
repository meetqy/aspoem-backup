---
id: gao-shi-dong-ping-lu-zhong-yu-da-shui
title: 東平路中遇大水
titlePinyin: dong1 ping2 lu4 zhong1 yu4 da4 shui3
titleSlug: dong-ping-lu-zhong-yu-da-shui
author: 高適
authorPinyin: gao1 shi4
authorSlug: gao-shi
dynasty: 唐
dynastyPinyin: tang2
dynastySlug: tang
tags: []
---

## 正文

- 天災自古有，昏墊彌今秋。
- 霖霪溢川原，澒洞涵田疇。
- 指途適汶陽，挂席經蘆洲。
- 永望齊魯郊，白雲何悠悠。
- 傍沿鉅野澤，大水縱橫流。
- 蟲蛇擁獨樹，麋鹿奔行舟。
- 稼穡隨波瀾，西成不可求。
- 室居相枕藉，蛙黽聲啾啾。
- 仍憐穴蟻漂，益羨雲禽游。
- 農夫無倚着，野老生殷憂。
- 聖主當深仁，廟堂運良籌。
- 倉廩終爾給，田租應罷收。
- 我心胡鬱陶，征旅亦悲愁。
- 縱懷濟時策，誰肯論吾謀。

## 拼音

- tian1 zai1 zi4 gu3 you3 ， hun1 dian4 mi2 jin1 qiu1 。
- lin2 yin2 yi4 chuan1 yuan2 ， hong4 dong4 han2 tian2 chou2 。
- zhi3 tu2 shi4 wen4 yang2 ， gua4 xi2 jing1 lu2 zhou1 。
- yong3 wang4 qi2 lu3 jiao1 ， bai2 yun2 he2 you1 you1 。
- bang4 yan2 ju4 ye3 ze2 ， da4 shui3 zong4 heng2 liu2 。
- chong2 she2 yong1 du2 shu4 ， mi2 lu4 ben1 xing2 zhou1 。
- jia4 se4 sui2 bo1 lan2 ， xi1 cheng2 bu4 ke3 qiu2 。
- shi4 ju1 xiang1 zhen3 jie4 ， wa1 min3 sheng1 jiu1 jiu1 。
- reng2 lian2 xue2 yi3 piao1 ， yi4 xian4 yun2 qin2 you2 。
- nong2 fu1 wu2 yi3 zhe0 ， ye3 lao3 sheng1 yin1 you1 。
- sheng4 zhu3 dang1 shen1 ren2 ， miao4 tang2 yun4 liang2 chou2 。
- cang1 lin3 zhong1 er3 gei3 ， tian2 zu1 ying1 ba4 shou1 。
- wo3 xin1 hu2 yu4 tao2 ， zheng1 lü3 yi4 bei1 chou2 。
- zong4 huai2 ji4 shi2 ce4 ， shui2 ken3 lun4 wu2 mou2 。

## 注释

## 译文

## 赏析
