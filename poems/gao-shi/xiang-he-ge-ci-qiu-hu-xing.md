---
id: gao-shi-xiang-he-ge-ci-qiu-hu-xing
title: 相和歌辭 秋胡行
titlePinyin: xiang1 he2 ge1 ci2   qiu1 hu2 xing2
titleSlug: xiang-he-ge-ci-qiu-hu-xing
author: 高適
authorPinyin: gao1 shi4
authorSlug: gao-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 妾本邯鄲未嫁時，容華倚翠人未知。
- 一朝結髮從君子，將妾迢迢東路陲。
- 時逢大道無難阻，君方遊宦從陳汝。
- 蕙樓獨臥頻度春，彩落辭君幾徂暑。
- 三月垂楊蠶未眠，攜籠結侶南陌邊。
- 道逢行子不相識，贈妾黃金買少年。
- 妾家夫壻輕離久，寸心誓與長相守。
- 願言行路莫多情，送妾貞心在人口。
- 日暮蠶飢相命歸，攜籠端飾來庭闈。
- 勞心苦力終無恨，所冀君恩那可依。
- 聞說行人已歸止，乃是向來贈金子。
- 相看顏色不復言，相顧懷慙有何已。
- 從來自隱無疑背，直爲君情也相會。
- 如何咫尺仍有情，況復迢迢千里外。
- 此時顧恩不顧身，念君此日赴河津。
- 莫道向來不得意，故欲留規誡後人。

## 拼音

- qie4 ben3 han2 dan1 wei4 jia4 shi2 ， rong2 hua2 yi3 cui4 ren2 wei4 zhi1 。
- yi4 zhao1 jie2 fa4 cong2 jun1 zi3 ， jiang1 qie4 tiao2 tiao2 dong1 lu4 chui2 。
- shi2 feng2 da4 dao4 wu2 nan2 zu3 ， jun1 fang1 you2 huan4 cong2 chen2 ru3 。
- hui4 lou2 du2 wo4 bin1 du4 chun1 ， cai3 luo4 ci2 jun1 ji1 cu2 shu3 。
- san1 yue4 chui2 yang2 can2 wei4 mian2 ， xie2 long2 jie2 lü3 nan2 mo4 bian1 。
- dao4 feng2 xing2 zi3 bu4 xiang1 shi2 ， zeng4 qie4 huang2 jin1 mai3 shao4 nian2 。
- qie4 jia1 fu1 xu4 qing1 li2 jiu3 ， cun4 xin1 shi4 yu3 chang2 xiang1 shou3 。
- yuan4 yan2 xing2 lu4 mo4 duo1 qing2 ， song4 qie4 zhen1 xin1 zai4 ren2 kou3 。
- ri4 mu4 can2 ji1 xiang4 ming4 gui1 ， xie2 long2 duan1 shi4 lai2 ting2 wei2 。
- lao2 xin1 ku3 li4 zhong1 wu2 hen4 ， suo3 ji4 jun1 en1 na4 ke3 yi1 。
- wen2 shuo1 xing2 ren2 yi3 gui1 zhi3 ， nai3 shi4 xiang4 lai2 zeng4 jin1 zi0 。
- xiang1 kan4 yan2 se4 bu2 fu4 yan2 ， xiang1 gu4 huai2 can2 you3 he2 yi3 。
- cong2 lai2 zi4 yin3 wu2 yi2 bei4 ， zhi2 wei2 jun1 qing2 ye3 xiang1 hui4 。
- ru2 he2 zhi3 chi3 reng2 you3 qing2 ， kuang4 fu4 tiao2 tiao2 qian1 li3 wai4 。
- ci3 shi2 gu4 en1 bu2 gu4 shen1 ， nian4 jun1 ci3 ri4 fu4 he2 jin1 。
- mo4 dao4 xiang4 lai2 bu4 de2 yi4 ， gu4 yu4 liu2 gui1 jie4 hou4 ren2 。

## 注释

## 译文

## 赏析
