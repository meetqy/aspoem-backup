---
id: gao-shi-song-hun-jiang-jun-chu-sai
title: 送渾將軍出塞
titlePinyin: song4 hun2 jiang1 jun1 chu1 sai4
titleSlug: song-hun-jiang-jun-chu-sai
author: 高適
authorPinyin: gao1 shi4
authorSlug: gao-shi
dynasty: 唐
dynastyPinyin: tang2
dynastySlug: tang
tags: []
---

## 正文

- 將軍族貴兵且強，漢家已是渾邪王。
- 子孫相承在朝野，至今部曲燕支下。
- 控弦盡用陰山兒，登陣常騎大宛馬。
- 銀鞍玉勒繡蝥弧，每逐嫖姚破骨都。
- 李廣從來先將士，衛青未肯學孫吳。
- 傳有沙場千萬騎，昨日邊庭羽書至。
- 城頭畫角三四聲，匣裏寶刀晝夜鳴。
- 意氣能甘萬里去，辛勤判作一年行。
- 黃雲白草無前後，朝建旌旄夕刁斗。
- 塞下應多俠少年，關西不見春楊柳。
- 從軍借問所從誰，擊劒酣歌當此時。
- 遠別無輕繞朝策，平戎早寄仲宣詩。

## 拼音

- jiang1 jun1 zu2 gui4 bing1 qie3 qiang2 ， han4 jia1 yi3 shi4 hun2 xie2 wang2 。
- zi3 sun1 xiang1 cheng2 zai4 chao2 ye3 ， zhi4 jin1 bu4 qu3 yan4 zhi1 xia4 。
- kong4 xian2 jin4 yong4 yin1 shan1 er2 ， deng1 zhen4 chang2 qi2 da4 wan3 ma3 。
- yin2 an1 yu4 le4 xiu4 mao2 hu2 ， mei3 zhu2 piao2 yao2 po4 gu3 dou1 。
- li3 guang3 cong2 lai2 xian1 jiang1 shi4 ， wei4 qing1 wei4 ken3 xue2 sun1 wu2 。
- chuan2 you3 sha1 chang3 qian1 wan4 qi2 ， zuo2 ri4 bian1 ting2 yu3 shu1 zhi4 。
- cheng2 tou2 hua4 jiao3 san1 si4 sheng1 ， xia2 li3 bao3 dao1 zhou4 ye4 ming2 。
- yi4 qi4 neng2 gan1 wan4 li3 qu4 ， xin1 qin2 pan4 zuo4 yi4 nian2 xing2 。
- huang2 yun2 bai2 cao3 wu2 qian2 hou4 ， chao2 jian4 jing1 mao2 xi1 diao1 dou4 。
- sai1 xia4 ying1 duo1 xia2 shao4 nian2 ， guan1 xi1 bu2 jian4 chun1 yang2 liu3 。
- cong2 jun1 jie4 wen4 suo3 cong2 shui2 ， ji1 jian4 han1 ge1 dang1 ci3 shi2 。
- yuan3 bie2 wu2 qing1 rao4 chao2 ce4 ， ping2 rong2 zao3 ji4 zhong4 xuan1 shi1 。

## 注释

## 译文

## 赏析
