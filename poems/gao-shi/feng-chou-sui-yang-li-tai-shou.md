---
id: gao-shi-feng-chou-sui-yang-li-tai-shou
title: 奉酬睢陽李太守
titlePinyin: feng4 chou2 sui1 yang2 li3 tai4 shou3
titleSlug: feng-chou-sui-yang-li-tai-shou
author: 高適
authorPinyin: gao1 shi4
authorSlug: gao-shi
dynasty: 唐
dynastyPinyin: tang2
dynastySlug: tang
tags: []
---

## 正文

- 公族稱王佐，朝經允帝求。
- 本枝疆我李，盤石冠諸劉。
- 禮樂光輝盛，山河氣象幽。
- 系高周柱史，名重晉陽秋。
- 華省膺推擇，青雲寵宴遊。
- 握蘭多具美，前席有嘉謀。
- 賦得黃金賜，言皆白璧酬。
- 着鞭驅駟馬，操刃解全牛。
- 出鎮兼方伯，承家復列侯。
- 朝瞻孔北海，時用杜荆州。
- 廣固纔登陟，毘陵忽阻修。
- 三台冀入夢，四岳尚分憂。
- 郡邑連京口，山川望石頭。
- 海門當建節，江路引鳴騶。
- 俗見中興理，人逢至道休。
- 先移白額橫，更息赭衣偷。
- 梁國歌來晚，徐方怨不留。
- 豈伊齊政術，將以變澆浮。
- 訟簡知能吏，刑寬察要囚。
- 坐堂風偃草，行縣雨隨輈。
- 地是蒙莊宅，城遺閼伯丘。
- 孝王餘井徑，微子故田疇。
- 冬至招搖轉，天寒螮蝀收。
- 猿巖飛雨雪，兔苑落梧楸。
- 列戟霜侵戶，褰幃月在鈎。
- 好賢常解榻，乘興每登樓。
- 逸足橫千里，高談注九流。
- 詩題青玉案，衣贈黑貂裘。
- 窮巷軒車靜，閑齋耳目愁。
- 未能方管樂，翻欲慕巢由。
- 講德良難敵，觀風豈易儔。
- 寸心仍有適，江海一扁舟。

## 拼音

- gong1 zu2 cheng1 wang2 zuo3 ， chao2 jing1 yun3 di4 qiu2 。
- ben3 zhi1 jiang1 wo3 li3 ， pan2 shi2 guan1 zhu1 liu2 。
- li3 le4 guang1 hui1 sheng4 ， shan1 he2 qi4 xiang4 you1 。
- xi4 gao1 zhou1 zhu4 shi3 ， ming2 zhong4 jin4 yang2 qiu1 。
- hua2 sheng3 ying1 tui1 ze2 ， qing1 yun2 chong3 yan4 you2 。
- wo4 lan2 duo1 ju4 mei3 ， qian2 xi2 you3 jia1 mou2 。
- fu4 de2 huang2 jin1 ci4 ， yan2 jie1 bai2 bi4 chou2 。
- zhe0 bian1 qu1 si4 ma3 ， cao1 ren4 jie3 quan2 niu2 。
- chu1 zhen4 jian1 fang1 bo2 ， cheng2 jia1 fu4 lie4 hou2 。
- chao2 zhan1 kong3 bei3 hai3 ， shi2 yong4 du4 jing1 zhou1 。
- guang3 gu4 cai2 deng1 zhi4 ， pi2 ling2 hu1 zu3 xiu1 。
- san1 tai2 ji4 ru4 meng4 ， si4 yue4 shang4 fen1 you1 。
- jun4 yi4 lian2 jing1 kou3 ， shan1 chuan1 wang4 shi2 tou2 。
- hai3 men2 dang1 jian4 jie2 ， jiang1 lu4 yin3 ming2 zou1 。
- su2 jian4 zhong1 xing1 li3 ， ren2 feng2 zhi4 dao4 xiu1 。
- xian1 yi2 bai2 e2 heng2 ， geng4 xi1 zhe3 yi1 tou1 。
- liang2 guo2 ge1 lai2 wan3 ， xu2 fang1 yuan4 bu4 liu2 。
- qi3 yi1 qi2 zheng4 shu4 ， jiang1 yi3 bian4 jiao1 fu2 。
- song4 jian3 zhi1 neng2 li4 ， xing2 kuan1 cha2 yao4 qiu2 。
- zuo4 tang2 feng1 yan3 cao3 ， xing2 xian4 yu3 sui2 zhou1 。
- di4 shi4 meng2 zhuang1 zhai2 ， cheng2 yi2 e4 bo2 qiu1 。
- xiao4 wang2 yu2 jing3 jing4 ， wei1 zi3 gu4 tian2 chou2 。
- dong1 zhi4 zhao1 yao2 zhuan3 ， tian1 han2 di4 dong1 shou1 。
- yuan2 yan2 fei1 yu3 xue3 ， tu4 yuan4 luo4 wu2 qiu1 。
- lie4 ji3 shuang1 qin1 hu4 ， qian1 wei2 yue4 zai4 gou1 。
- hao3 xian2 chang2 jie3 ta4 ， cheng2 xing1 mei3 deng1 lou2 。
- yi4 zu2 heng2 qian1 li3 ， gao1 tan2 zhu4 jiu3 liu2 。
- shi1 ti2 qing1 yu4 an4 ， yi1 zeng4 hei1 diao1 qiu2 。
- qiong2 xiang4 xuan1 ju1 jing4 ， xian2 zhai1 er3 mu4 chou2 。
- wei4 neng2 fang1 guan3 le4 ， fan1 yu4 mu4 chao2 you2 。
- jiang3 de2 liang2 nan2 di2 ， guan1 feng1 qi3 yi4 chou2 。
- cun4 xin1 reng2 you3 shi4 ， jiang1 hai3 yi4 pian1 zhou1 。

## 注释

## 译文

## 赏析
