---
id: gao-shi-da-hou-shao-fu
title: 答侯少府
titlePinyin: da2 hou2 shao4 fu3
titleSlug: da-hou-shao-fu
author: 高適
authorPinyin: gao1 shi4
authorSlug: gao-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 常日好讀書，晚年學垂綸。
- 漆園多喬木，睢水清粼粼。
- 詔書下柴門，天命敢逡巡。
- 赫赫三伏時，十日到咸秦。
- 褐衣不得見，黃綬翻在身。
- 吏道頓羈束，生涯難重陳。
- 北使經大寒，關山饒苦辛。
- 邊兵若芻狗，戰骨成埃塵。
- 行矣勿復言，歸歟傷我神。
- 如何燕趙陲，忽遇平生親。
- 開館納征騎，彈絃娛遠賓。
- 飄颻天地間，一別方茲晨。
- 東道有佳作，南朝無此人。
- 性靈出萬象，風骨超常倫。
- 吾黨謝王粲，羣賢推郄詵。
- 明時取秀才，落日過蒲津。
- 節苦名已富，祿微家轉貧。
- 相逢愧薄遊，撫己荷陶鈞。
- 心事正堪盡，離居寧太頻。
- 兩河歸路遙，二月芳草新。
- 柳接滹沱暗，鶯連渤海春。
- 誰謂行路難，猥當希代珍。
- 提握每終日，相思猶比鄰。
- 江海有扁舟，丘園有角巾。
- 君意定何適，我懷知所遵。
- 浮沈各異宜，老大貴全真。
- 莫作雲霄計，遑遑隨縉紳。

## 拼音

- chang2 ri4 hao3 du2 shu1 ， wan3 nian2 xue2 chui2 lun2 。
- qi1 yuan2 duo1 qiao2 mu4 ， sui1 shui3 qing1 lin2 lin2 。
- zhao4 shu1 xia4 chai2 men2 ， tian1 ming4 gan3 qun1 xun2 。
- he4 he4 san1 fu2 shi2 ， shi2 ri4 dao4 xian2 qin2 。
- he4 yi1 bu4 de2 jian4 ， huang2 shou4 fan1 zai4 shen1 。
- li4 dao4 dun4 ji1 shu4 ， sheng1 ya2 nan2 zhong4 chen2 。
- bei3 shi3 jing1 da4 han2 ， guan1 shan1 rao2 ku3 xin1 。
- bian1 bing1 ruo4 chu2 gou3 ， zhan4 gu3 cheng2 ai1 chen2 。
- xing2 yi3 wu4 fu4 yan2 ， gui1 yu2 shang1 wo3 shen2 。
- ru2 he2 yan4 zhao4 chui2 ， hu1 yu4 ping2 sheng1 qin1 。
- kai1 guan3 na4 zheng1 qi2 ， dan4 xian2 yu2 yuan3 bin1 。
- piao1 yao2 tian1 di4 jian4 ， yi4 bie2 fang1 zi1 chen2 。
- dong1 dao4 you3 jia1 zuo4 ， nan2 chao2 wu2 ci3 ren2 。
- xing4 ling2 chu1 wan4 xiang4 ， feng1 gu3 chao1 chang2 lun2 。
- wu2 dang3 xie4 wang2 can4 ， qun2 xian2 tui1 xi4 shen1 。
- ming2 shi2 qu3 xiu4 cai0 ， luo4 ri4 guo4 pu2 jin1 。
- jie2 ku3 ming2 yi3 fu4 ， lu4 wei1 jia1 zhuan3 pin2 。
- xiang1 feng2 kui4 bao2 you2 ， fu3 ji3 he2 tao2 jun1 。
- xin1 shi4 zheng4 kan1 jin4 ， li2 ju1 ning2 tai4 bin1 。
- liang3 he2 gui1 lu4 yao2 ， er4 yue4 fang1 cao3 xin1 。
- liu3 jie1 hu1 tuo2 an4 ， ying1 lian2 bo2 hai3 chun1 。
- shui2 wei4 xing2 lu4 nan2 ， wei3 dang1 xi1 dai4 zhen1 。
- ti2 wo4 mei3 zhong1 ri4 ， xiang1 si1 you2 bi3 lin2 。
- jiang1 hai3 you3 pian1 zhou1 ， qiu1 yuan2 you3 jiao3 jin1 。
- jun1 yi4 ding4 he2 shi4 ， wo3 huai2 zhi1 suo3 zun1 。
- fu2 shen3 ge4 yi4 yi2 ， lao3 da4 gui4 quan2 zhen1 。
- mo4 zuo4 yun2 xiao1 ji4 ， huang2 huang2 sui2 jin4 shen1 。

## 注释

## 译文

## 赏析
