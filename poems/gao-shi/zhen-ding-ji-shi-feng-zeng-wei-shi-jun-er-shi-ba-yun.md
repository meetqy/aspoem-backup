---
id: gao-shi-zhen-ding-ji-shi-feng-zeng-wei-shi-jun-er-shi-ba-yun
title: 真定即事奉贈韋使君二十八韻
titlePinyin: zhen1 ding4 ji2 shi4 feng4 zeng4 wei2 shi3 jun1 er4 shi2 ba1 yun4
titleSlug: zhen-ding-ji-shi-feng-zeng-wei-shi-jun-er-shi-ba-yun
author: 高適
authorPinyin: gao1 shi4
authorSlug: gao-shi
dynasty: 唐
dynastyPinyin: tang2
dynastySlug: tang
tags: []
---

## 正文

- 飄泊懷書客，遲迴此路隅。
- 問津驚棄置，投刺忽踟躕。
- 方伯恩彌重，蒼生詠已蘇。
- 郡稱廉叔度，朝議管夷吾。
- 乃繼三台側，仍將四岳俱。
- 江山澄氣象，崖谷倚冰壺。
- 詔寵金門策，官榮葉縣鳧。
- 擢才登粉署，飛步躡雲衢。
- 起草徵調墨，焚香即宴娛。
- 光華揚盛矣，霄漢在茲乎。
- 隱軫推公望，逶迤協帝俞。
- 軒車辭魏闕，旌節副幽都。
- 始佩仙郎印，俄兼太守符。
- 尤多蜀郡理，更得潁川謨。
- 城邑推雄鎮，山川列簡圖。
- 舊燕當絕漠，全趙對平蕪。
- 曠野何瀰漫，長亭復鬱紆。
- 始泉遺俗近，活水戰場無。
- 月換思鄉陌，星廻記斗樞。
- 歲容歸萬象，和氣發鴻罏。
- 淪落而誰遇，棲遑有是夫。
- 不才羞擁腫，干祿謝侏儒。
- 契闊慙行邁，羈離憶友于。
- 田園同季子，儲蓄異陶朱。
- 方欲呈高義，吹噓揖大巫。
- 永懷吐肝膽，猶憚阻榮枯。
- 解榻情何限，忘言道未殊。
- 從來貴縫掖，應是念窮途。

## 拼音

- piao1 bo2 huai2 shu1 ke4 ， chi2 hui2 ci3 lu4 yu2 。
- wen4 jin1 jing1 qi4 zhi4 ， tou2 ci4 hu1 chi2 chu2 。
- fang1 bo2 en1 mi2 zhong4 ， cang1 sheng1 yong3 yi3 su1 。
- jun4 cheng1 lian2 shu1 du4 ， chao2 yi4 guan3 yi2 wu2 。
- nai3 ji4 san1 tai2 ce4 ， reng2 jiang1 si4 yue4 ju4 。
- jiang1 shan1 cheng2 qi4 xiang4 ， ya2 gu3 yi3 bing1 hu2 。
- zhao4 chong3 jin1 men2 ce4 ， guan1 rong2 ye4 xian4 fu2 。
- zhuo2 cai2 deng1 fen3 shu3 ， fei1 bu4 nie4 yun2 qu2 。
- qi3 cao3 zhi3 diao4 mo4 ， fen2 xiang1 ji2 yan4 yu2 。
- guang1 hua2 yang2 sheng4 yi3 ， xiao1 han4 zai4 zi1 hu1 。
- yin3 zhen3 tui1 gong1 wang4 ， wei1 yi2 xie2 di4 yu2 。
- xuan1 ju1 ci2 wei4 que4 ， jing1 jie2 fu4 you1 dou1 。
- shi3 pei4 xian1 lang2 yin4 ， e2 jian1 tai4 shou3 fu2 。
- you2 duo1 shu3 jun4 li3 ， geng4 de2 ying3 chuan1 mo2 。
- cheng2 yi4 tui1 xiong2 zhen4 ， shan1 chuan1 lie4 jian3 tu2 。
- jiu4 yan4 dang1 jue2 mo4 ， quan2 zhao4 dui4 ping2 wu2 。
- kuang4 ye3 he2 mi2 man4 ， chang2 ting2 fu4 yu4 yu1 。
- shi3 quan2 yi2 su2 jin4 ， huo2 shui3 zhan4 chang3 wu2 。
- yue4 huan4 si1 xiang1 mo4 ， xing1 hui2 ji4 dou4 shu1 。
- sui4 rong2 gui1 wan4 xiang4 ， he2 qi4 fa1 hong2 lu2 。
- lun2 luo4 er2 shui2 yu4 ， qi1 huang2 you3 shi4 fu1 。
- bu4 cai2 xiu1 yong1 zhong3 ， gan1 lu4 xie4 zhu1 ru2 。
- qi4 kuo4 can2 xing2 mai4 ， ji1 li2 yi4 you3 yu2 。
- tian2 yuan2 tong2 ji4 zi0 ， chu3 xu4 yi4 tao2 zhu1 。
- fang1 yu4 cheng2 gao1 yi4 ， chui1 xu1 yi1 da4 wu1 。
- yong3 huai2 tu3 gan1 dan3 ， you2 dan4 zu3 rong2 ku1 。
- jie3 ta4 qing2 he2 xian4 ， wang4 yan2 dao4 wei4 shu1 。
- cong2 lai2 gui4 feng2 ye4 ， ying1 shi4 nian4 qiong2 tu2 。

## 注释

## 译文

## 赏析
