---
id: gao-shi-tu-zhong-chou-li-shao-fu-zeng-bie-zhi-zuo
title: 途中酬李少府贈別之作
titlePinyin: tu2 zhong1 chou2 li3 shao4 fu3 zeng4 bie2 zhi1 zuo4
titleSlug: tu-zhong-chou-li-shao-fu-zeng-bie-zhi-zuo
author: 高適
authorPinyin: gao1 shi4
authorSlug: gao-shi
dynasty: 唐
dynastyPinyin: tang2
dynastySlug: tang
tags: []
---

## 正文

- 西上逢節換，東征私自憐。
- 故人今臥疾，欲別還留連。
- 舉酒臨南軒，夕陽滿中筵。
- 寧知江上興，乃在河梁偏。
- 行李多光輝，札翰忽相鮮。
- 誰謂歲月晚，交情尚貞堅。
- 終嗟州縣勞，官謗復迍邅。
- 雖負忠信美，其如方寸懸。
- 連帥扇清風，千里猶眼前。
- 曾是趨藻鏡，不應翻棄捐。
- 日來知自強，風氣殊未痊。
- 可以加藥物，胡爲輙憂煎。
- 驅馬出大梁，原野一悠然。
- 柳色感行客，雲陰愁遠天。
- 皇明燭幽遐，德澤普照宣。
- 鵷鴻列霄漢，燕雀何翩翩。
- 余亦愜所從，漁樵十二年。
- 種瓜漆園裏，鑿井盧門邊。
- 去去勿重陳，生涯難勉旃。
- 或期遇春事，與爾復周旋。
- 投報空回首，狂歌謝比肩。

## 拼音

- xi1 shang4 feng2 jie2 huan4 ， dong1 zheng1 si1 zi4 lian2 。
- gu4 ren2 jin1 wo4 ji2 ， yu4 bie2 huan2 liu2 lian2 。
- ju3 jiu3 lin2 nan2 xuan1 ， xi1 yang2 man3 zhong1 yan2 。
- ning2 zhi1 jiang1 shang4 xing1 ， nai3 zai4 he2 liang2 pian1 。
- xing2 li0 duo1 guang1 hui1 ， zha2 han4 hu1 xiang1 xian1 。
- shui2 wei4 sui4 yue4 wan3 ， jiao1 qing0 shang4 zhen1 jian1 。
- zhong1 jie1 zhou1 xian4 lao2 ， guan1 bang4 fu4 zhun1 zhan1 。
- sui1 fu4 zhong1 xin4 mei3 ， qi2 ru2 fang1 cun4 xuan2 。
- lian2 shuai4 shan4 qing1 feng1 ， qian1 li3 you2 yan3 qian2 。
- ceng2 shi4 qu1 zao3 jing4 ， bu4 ying1 fan1 qi4 juan1 。
- ri4 lai2 zhi1 zi4 qiang2 ， feng1 qi4 shu1 wei4 quan2 。
- ke3 yi3 jia1 yao4 wu4 ， hu2 wei2 zhe2 you1 jian1 。
- qu1 ma3 chu1 da4 liang2 ， yuan2 ye3 yi4 you1 ran2 。
- liu3 se4 gan3 xing2 ke4 ， yun2 yin1 chou2 yuan3 tian1 。
- huang2 ming2 zhu2 you1 xia2 ， de2 ze2 pu3 zhao4 xuan1 。
- yuan1 hong2 lie4 xiao1 han4 ， yan4 que4 he2 pian1 pian1 。
- yu2 yi4 qie4 suo3 cong2 ， yu2 qiao2 shi2 er4 nian2 。
- zhong3 gua1 qi1 yuan2 li3 ， zao2 jing3 lu2 men2 bian1 。
- qu4 qu4 wu4 zhong4 chen2 ， sheng1 ya2 nan2 mian3 zhan1 。
- huo4 qi1 yu4 chun1 shi4 ， yu3 er3 fu4 zhou1 xuan2 。
- tou2 bao4 kong1 hui2 shou3 ， kuang2 ge1 xie4 bi3 jian1 。

## 注释

## 译文

## 赏析
