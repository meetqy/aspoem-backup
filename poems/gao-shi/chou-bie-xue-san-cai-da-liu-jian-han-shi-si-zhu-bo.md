---
id: gao-shi-chou-bie-xue-san-cai-da-liu-jian-han-shi-si-zhu-bo
title: 酬別薛三蔡大留簡韓十四主簿
titlePinyin: chou2 bie2 xue1 san1 cai4 da4 liu2 jian3 han2 shi2 si4 zhu3 bo2
titleSlug: chou-bie-xue-san-cai-da-liu-jian-han-shi-si-zhu-bo
author: 高適
authorPinyin: gao1 shi4
authorSlug: gao-shi
dynasty: 唐
dynastyPinyin: tang2
dynastySlug: tang
tags: []
---

## 正文

- 迢遞辭京華，辛勤異鄉縣。
- 登高俯滄海，廻首淚如霰。
- 同人久離別，失路還相見。
- 薛侯懷直道，德業應時選。
- 蔡子負清才，當年擢賓薦。
- 韓公有奇節，詞賦凌羣彥。
- 讀書嵩岑間，作吏滄海甸。
- 伊余寡棲託，感激多慍見。
- 縱誕非爾情，飄淪任疵賤。
- 忽枉瓊瑤作，乃深平生眷。
- 始謂吾道存，終嗟客遊倦。
- 歸心無晝夜，別事除言宴。
- 復值涼風時，蒼茫夏雲變。

## 拼音

- tiao2 di4 ci2 jing1 hua2 ， xin1 qin2 yi4 xiang1 xian4 。
- deng1 gao1 fu3 cang1 hai3 ， hui2 shou3 lei4 ru2 xian4 。
- tong2 ren2 jiu3 li2 bie2 ， shi1 lu4 huan2 xiang1 jian4 。
- xue1 hou2 huai2 zhi2 dao4 ， de2 ye4 ying1 shi2 xuan3 。
- cai4 zi3 fu4 qing1 cai2 ， dang1 nian2 zhuo2 bin1 jian4 。
- han2 gong1 you3 qi2 jie2 ， ci2 fu4 ling2 qun2 yan4 。
- du2 shu1 song1 cen2 jian4 ， zuo4 li4 cang1 hai3 dian4 。
- yi1 yu2 gua3 qi1 tuo1 ， gan3 ji1 duo1 yun4 jian4 。
- zong4 dan4 fei1 er3 qing2 ， piao1 lun2 ren4 ci1 jian4 。
- hu1 wang3 qiong2 yao2 zuo4 ， nai3 shen1 ping2 sheng1 juan4 。
- shi3 wei4 wu2 dao4 cun2 ， zhong1 jie1 ke4 you2 juan4 。
- gui1 xin1 wu2 zhou4 ye4 ， bie2 shi4 chu2 yan2 yan4 。
- fu4 zhi2 liang2 feng1 shi2 ， cang1 mang2 xia4 yun2 bian4 。

## 注释

## 译文

## 赏析
