---
id: gao-shi-bie-wei-can-jun
title: 別韋參軍
titlePinyin: bie2 wei2 can1 jun1
titleSlug: bie-wei-can-jun
author: 高適
authorPinyin: gao1 shi4
authorSlug: gao-shi
dynasty: 唐
dynastyPinyin: tang2
dynastySlug: tang
tags: []
---

## 正文

- 二十解書劒，西遊長安城。
- 舉頭望君門，屈指取公卿。
- 國風沖融邁三五，朝廷歡樂彌寰宇。
- 白璧皆言賜近臣，布衣不得干明主。
- 歸來洛陽無負郭，東過梁宋非吾土。
- 兔苑爲農歲不登，雁池垂釣心長苦。
- 世人遇我同衆人，唯君於我最相親。
- 且喜百年有交態，未嘗一日辭家貧。
- 彈棊擊筑白日晚，縱酒高歌楊柳春。
- 歡娛未盡分散去，使我惆悵驚心神。
- 丈夫不作兒女別，臨岐涕淚沾衣巾。

## 拼音

- er4 shi2 jie3 shu1 jian4 ， xi1 you2 chang2 an1 cheng2 。
- ju3 tou2 wang4 jun1 men2 ， qu1 zhi3 qu3 gong1 qing1 。
- guo2 feng1 chong1 rong2 mai4 san1 wu3 ， chao2 ting2 huan1 le4 mi2 huan2 yu3 。
- bai2 bi4 jie1 yan2 ci4 jin4 chen2 ， bu4 yi1 bu4 de2 gan1 ming2 zhu3 。
- gui1 lai2 luo4 yang2 wu2 fu4 guo1 ， dong1 guo4 liang2 song4 fei1 wu2 tu3 。
- tu4 yuan4 wei2 nong2 sui4 bu4 deng1 ， yan4 chi2 chui2 diao4 xin1 chang2 ku3 。
- shi4 ren2 yu4 wo3 tong2 zhong4 ren2 ， wei2 jun1 wu1 wo3 zui4 xiang1 qin1 。
- qie3 xi3 bai3 nian2 you3 jiao1 tai4 ， wei4 chang2 yi2 ri4 ci2 jia1 pin2 。
- dan4 qi2 ji1 zhu4 bai2 ri4 wan3 ， zong4 jiu3 gao1 ge1 yang2 liu3 chun1 。
- huan1 yu2 wei4 jin4 fen1 san4 qu4 ， shi3 wo3 chou2 chang4 jing1 xin1 shen2 。
- zhang4 fu0 bu2 zuo4 er2 nü3 bie2 ， lin2 qi2 ti4 lei4 zhan1 yi1 jin1 。

## 注释

## 译文

## 赏析
