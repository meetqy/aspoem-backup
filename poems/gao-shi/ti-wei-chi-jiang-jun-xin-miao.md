---
id: gao-shi-ti-wei-chi-jiang-jun-xin-miao
title: 題尉遲將軍新廟
titlePinyin: ti2 wei4 chi2 jiang1 jun1 xin1 miao4
titleSlug: ti-wei-chi-jiang-jun-xin-miao
author: 高適
authorPinyin: gao1 shi4
authorSlug: gao-shi
dynasty: 唐
dynastyPinyin: tang2
dynastySlug: tang
tags: []
---

## 正文

- 周室既板蕩，賊臣立嬰兒。
- 將軍獨激昂，誓欲酬恩私。
- 孤城日無援，高節終可悲。
- 家國共淪亡，精魂空在斯。
- 沈沈積冤氣，寂寂無人知。
- 良牧懷深仁，與君建明祠。
- 父子俱血食，軒車每逶迤。
- 我來薦蘋蘩，感歎興此詞。
- 晨光上階闥，殺氣翻旌旗。
- 明明幽冥理，至誠信莫欺。
- 唯夫二千石，多慶方自茲。

## 拼音

- zhou1 shi4 ji4 ban3 dang4 ， zei2 chen2 li4 ying1 er2 。
- jiang1 jun1 du2 ji1 ang2 ， shi4 yu4 chou2 en1 si1 。
- gu1 cheng2 ri4 wu2 yuan2 ， gao1 jie2 zhong1 ke3 bei1 。
- jia1 guo2 gong4 lun2 wang2 ， jing1 hun2 kong1 zai4 si1 。
- shen3 shen3 ji1 yuan1 qi4 ， ji4 ji4 wu2 ren2 zhi1 。
- liang2 mu4 huai2 shen1 ren2 ， yu3 jun1 jian4 ming2 ci2 。
- fu4 zi3 ju4 xue4 shi2 ， xuan1 ju1 mei3 wei1 yi2 。
- wo3 lai2 jian4 pin2 fan2 ， gan3 tan4 xing1 ci3 ci2 。
- chen2 guang1 shang4 jie1 ta4 ， sha1 qi4 fan1 jing1 qi2 。
- ming2 ming2 you1 ming2 li3 ， zhi4 cheng2 xin4 mo4 qi1 。
- wei2 fu1 er4 qian1 shi2 ， duo1 qing4 fang1 zi4 zi1 。

## 注释

## 译文

## 赏析
