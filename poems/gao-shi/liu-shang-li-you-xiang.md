---
id: gao-shi-liu-shang-li-you-xiang
title: 留上李右相
titlePinyin: liu2 shang4 li3 you4 xiang1
titleSlug: liu-shang-li-you-xiang
author: 高適
authorPinyin: gao1 shi4
authorSlug: gao-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 風俗登淳古，君臣挹大庭。
- 深沈謀九德，密勿契千齡。
- 獨立調元氣，清心豁窅冥。
- 本枝連帝系，長策冠生靈。
- 傅說明殷道，蕭何律漢刑。
- 鈞衡持國柄，柱石總朝經。
- 隱軫江山藻，氛氳鼎鼐銘。
- 興中皆白雪，身外即丹青。
- 江海呼窮鳥，詩書問聚螢。
- 吹噓成羽翼，提握動芳馨。
- 倚伏悲還笑，棲遲醉復醒。
- 恩榮初就列，含育忝宵形。
- 有竊丘山惠，無時枕席寧。
- 壯心瞻落景，生事感浮萍。
- 莫以才難用，終期善易聽。
- 未爲門下客，徒謝少微星。

## 拼音

- feng1 su2 deng1 chun2 gu3 ， jun1 chen2 yi4 da4 ting2 。
- shen1 shen3 mou2 jiu3 de2 ， mi4 wu4 qi4 qian1 ling2 。
- du2 li4 diao4 yuan2 qi4 ， qing1 xin1 huo1 yao3 ming2 。
- ben3 zhi1 lian2 di4 xi4 ， chang2 ce4 guan1 sheng1 ling2 。
- fu4 shuo1 ming2 yin1 dao4 ， xiao1 he2 lü4 han4 xing2 。
- jun1 heng2 chi2 guo2 bing3 ， zhu4 shi2 zong3 chao2 jing1 。
- yin3 zhen3 jiang1 shan1 zao3 ， fen1 yun1 ding3 nai4 ming2 。
- xing1 zhong1 jie1 bai2 xue3 ， shen1 wai4 ji2 dan1 qing1 。
- jiang1 hai3 hu1 qiong2 niao3 ， shi1 shu1 wen4 ju4 ying2 。
- chui1 xu1 cheng2 yu3 yi4 ， ti2 wo4 dong4 fang1 xin1 。
- yi3 fu2 bei1 huan2 xiao4 ， qi1 chi2 zui4 fu4 xing3 。
- en1 rong2 chu1 jiu4 lie4 ， han2 yu4 tian3 xiao1 xing2 。
- you3 qie4 qiu1 shan1 hui4 ， wu2 shi2 zhen3 xi2 ning2 。
- zhuang4 xin1 zhan1 luo4 jing3 ， sheng1 shi4 gan3 fu2 ping2 。
- mo4 yi3 cai2 nan2 yong4 ， zhong1 qi1 shan4 yi4 ting1 。
- wei4 wei2 men2 xia4 ke4 ， tu2 xie4 shao3 wei1 xing1 。

## 注释

## 译文

## 赏析
