---
id: gao-shi-tong-xue-si-zhi-zhu-gong-qiu-ji-qu-jiang-fu-jian-nan-shan-zuo
title: 同薛司直諸公秋霽曲江俯見南山作
titlePinyin: tong2 xue1 si1 zhi2 zhu1 gong1 qiu1 ji4 qu3 jiang1 fu3 jian4 nan2 shan1 zuo4
titleSlug: tong-xue-si-zhi-zhu-gong-qiu-ji-qu-jiang-fu-jian-nan-shan-zuo
author: 高適
authorPinyin: gao1 shi4
authorSlug: gao-shi
dynasty: 唐
dynastyPinyin: tang2
dynastySlug: tang
tags: []
---

## 正文

- 南山鬱初霽，曲江湛不流。
- 若臨瑤池前，想望崑崙丘。
- 廻首見黛色，眇然波上秋。
- 深沈俯崢嶸，清淺延阻修。
- 連潭萬木影，插岸千巖幽。
- 杳靄信難測，淵淪無暗投。
- 片雲對漁父，獨鳥隨虛舟。
- 我心寄青霞，世事慙白鷗。
- 得意在乘興，忘懷非外求。
- 良辰自多暇，欣與數子遊。

## 拼音

- nan2 shan1 yu4 chu1 ji4 ， qu3 jiang1 zhan4 bu4 liu2 。
- ruo4 lin2 yao2 chi2 qian2 ， xiang3 wang4 kun1 lun2 qiu1 。
- hui2 shou3 jian4 dai4 se4 ， miao3 ran2 bo1 shang4 qiu1 。
- shen1 shen3 fu3 zheng1 rong2 ， qing1 qian3 yan2 zu3 xiu1 。
- lian2 tan2 wan4 mu4 ying3 ， cha1 an4 qian1 yan2 you1 。
- yao3 ai3 xin4 nan2 ce4 ， yuan1 lun2 wu2 an4 tou2 。
- pian4 yun2 dui4 yu2 fu4 ， du2 niao3 sui2 xu1 zhou1 。
- wo3 xin1 ji4 qing1 xia2 ， shi4 shi4 can2 bai2 ou1 。
- de2 yi4 zai4 cheng2 xing1 ， wang4 huai2 fei1 wai4 qiu2 。
- liang2 chen2 zi4 duo1 xia2 ， xin1 yu3 shu4 zi3 you2 。

## 注释

## 译文

## 赏析
