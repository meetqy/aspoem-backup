---
id: gao-shi-chou-bi-shu-di-jian-ji-mu-xia-zhu-gong
title: 酬祕書弟兼寄幕下諸公
titlePinyin: chou2 bi4 shu1 di4 jian1 ji4 mu4 xia4 zhu1 gong1
titleSlug: chou-bi-shu-di-jian-ji-mu-xia-zhu-gong
author: 高適
authorPinyin: gao1 shi4
authorSlug: gao-shi
dynasty: 唐
dynastyPinyin: tang2
dynastySlug: tang
tags: []
---

## 正文

- 亞相膺時傑，羣才遇良工。
- 翩翩幕下來，拜賜甘泉宮。
- 信知命世奇，適會非常功。
- 侍御執邦憲，清詞煥春叢。
- 末路望繡衣，他時常發蒙。
- 孰云三軍壯，懼我彈射雄。
- 誰謂萬里遙，在我樽俎中。
- 光祿經濟器，精微自深衷。
- 前席屢榮問，長城兼在躬。
- 高縱激頹波，逸翮馳蒼穹。
- 將副節制籌，欲令沙漠空。
- 司業志應徐，雅度思沖融。
- 相思三十年，憶昨猶兒童。
- 今來抱青紫，忽若披鵷鴻。
- 說劒增慷慨，論交持始終。
- 祕書即吾門，虛白無不通。
- 多才陸平原，碩學鄭司農。
- 獻封到關西，獨步歸山東。
- 永意久知處，嘉言能亢宗。
- 客從梁宋來，行役隨轉蓬。
- 酬贈欣元弟，憶賢瞻數公。
- 游鱗戲滄浪，鳴鳳棲梧桐。
- 並負垂天翼，俱乘破浪風。
- 眈眈天府間，偃仰誰敢同。
- 何意搆廣廈，翻然顧雕蟲。
- 應知阮步兵，惆悵此途窮。

## 拼音

- ya1 xiang1 ying1 shi2 jie2 ， qun2 cai2 yu4 liang2 gong1 。
- pian1 pian1 mu4 xia4 lai2 ， bai4 ci4 gan1 quan2 gong1 。
- xin4 zhi1 ming4 shi4 qi2 ， shi4 hui4 fei1 chang2 gong1 。
- shi4 yu4 zhi2 bang1 xian4 ， qing1 ci2 huan4 chun1 cong2 。
- mo4 lu4 wang4 xiu4 yi1 ， ta1 shi2 chang2 fa1 meng2 。
- shu2 yun2 san1 jun1 zhuang4 ， ju4 wo3 dan4 she4 xiong2 。
- shui2 wei4 wan4 li3 yao2 ， zai4 wo3 zun1 zu3 zhong1 。
- guang1 lu4 jing1 ji4 qi4 ， jing1 wei1 zi4 shen1 zhong1 。
- qian2 xi2 lü3 rong2 wen4 ， chang2 cheng2 jian1 zai4 gong1 。
- gao1 zong4 ji1 tui2 bo1 ， yi4 he2 chi2 cang1 qiong2 。
- jiang1 fu4 jie2 zhi4 chou2 ， yu4 ling4 sha1 mo4 kong1 。
- si1 ye4 zhi4 ying1 xu2 ， ya3 du4 si1 chong1 rong2 。
- xiang1 si1 san1 shi2 nian2 ， yi4 zuo2 you2 er2 tong2 。
- jin1 lai2 bao4 qing1 zi3 ， hu1 ruo4 pi1 yuan1 hong2 。
- shuo1 jian4 zeng1 kang1 kai3 ， lun4 jiao1 chi2 shi3 zhong1 。
- bi4 shu1 ji2 wu2 men2 ， xu1 bai2 wu2 bu4 tong1 。
- duo1 cai2 lu4 ping2 yuan2 ， shuo4 xue2 zheng4 si1 nong2 。
- xian4 feng1 dao4 guan1 xi1 ， du2 bu4 gui1 shan1 dong1 。
- yong3 yi4 jiu3 zhi1 chu3 ， jia1 yan2 neng2 kang4 zong1 。
- ke4 cong2 liang2 song4 lai2 ， xing2 yi4 sui2 zhuan3 peng2 。
- chou2 zeng4 xin1 yuan2 di4 ， yi4 xian2 zhan1 shu4 gong1 。
- you2 lin2 xi4 cang1 lang4 ， ming2 feng4 qi1 wu2 tong2 。
- bing4 fu4 chui2 tian1 yi4 ， ju4 cheng2 po4 lang4 feng1 。
- dan1 dan1 tian1 fu3 jian4 ， yan3 yang3 shui2 gan3 tong2 。
- he2 yi4 gou4 guang3 sha4 ， fan1 ran2 gu4 diao1 chong2 。
- ying1 zhi1 ruan3 bu4 bing1 ， chou2 chang4 ci3 tu2 qiong2 。

## 注释

## 译文

## 赏析
