---
id: cheng-hao-pei-lu-zi-lu-you-bai-shi-wan-gu
title: 陪陸子履遊白石萬固
titlePinyin: pei2 lu4 zi3 lü3 you2 bai2 shi2 wan4 gu4
titleSlug: pei-lu-zi-lu-you-bai-shi-wan-gu
author: 程顥
authorPinyin: cheng2 hao4
authorSlug: cheng-hao
dynasty: 宋
dynastyPinyin: song4
dynastySlug: song
tags: []
---

## 正文

- 條山蒼蒼河流黄，中蒲形勢天下彊。
- 帝得賢侯殿一方，四年不更慰民望。
- 元豐戊午季春月，上心閔雨愁黎蒼。
- 使車四出走羣望，我亦奉命來侯疆。
- 情誠感格天意順，詔書才下雨已霶。
- 病麥還青禾出土，野農鼓舞歌君王。
- 故人相見不道舊，爲雨歡喜殊未央。
- 聖主寛憂小臣樂，自可放蕩舒胸腸。
- 白石萬固皆勝地，主人爲我攜壺觴。
- 况逢佳日俗所尚，車馬未曉填康莊。
- 扶提十里雜老幼，迤邐千騎明戈槍。
- 初聽鳴鐃入青靄，漸見朱斾輝朝陽。
- 遨頭自是謝康樂，後乘獨慚元漫郎。
- 侯來雖知有賓客，衆喜更爲將豐穰。
- 臨溪坐石遍巖谷，幽處往往聞絲簧。
- 山光似迎好客動，日景定爲遊人長。
- 乘髙望遠興不盡，戀戀不知歧路忙。
- 人生汨没苦百態，得此樂事真難常。
- 我辭佳境已惆悵，侯亦那得久此鄉。
- 他時會合重相語，辜負泉石何能忘。

## 拼音

- tiao2 shan1 cang1 cang1 he2 liu2 huang2 ， zhong1 pu2 xing2 shi4 tian1 xia4 qiang2 。
- di4 de2 xian2 hou2 dian4 yi4 fang1 ， si4 nian2 bu2 geng4 wei4 min2 wang4 。
- yuan2 feng1 wu4 wu3 ji4 chun1 yue4 ， shang4 xin1 min3 yu3 chou2 li2 cang1 。
- shi3 ju1 si4 chu1 zou3 qun2 wang4 ， wo3 yi4 feng4 ming4 lai2 hou2 jiang1 。
- qing2 cheng2 gan3 ge2 tian1 yi4 shun4 ， zhao4 shu1 cai2 xia4 yu3 yi3 pang1 。
- bing4 mai4 huan2 qing1 he2 chu1 tu3 ， ye3 nong2 gu3 wu3 ge1 jun1 wang2 。
- gu4 ren2 xiang1 jian4 bu2 dao4 jiu4 ， wei2 yu3 huan1 xi3 shu1 wei4 yang1 。
- sheng4 zhu3 kuan1 you1 xiao3 chen2 le4 ， zi4 ke3 fang4 dang4 shu1 xiong1 chang2 。
- bai2 shi2 wan4 gu4 jie1 sheng4 di4 ， zhu3 ren2 wei2 wo3 xie2 hu2 shang1 。
- kuang4 feng2 jia1 ri4 su2 suo3 shang4 ， ju1 ma3 wei4 xiao3 tian2 kang1 zhuang1 。
- fu2 ti2 shi2 li3 za2 lao3 you4 ， yi3 li3 qian1 qi2 ming2 ge1 qiang1 。
- chu1 ting1 ming2 nao2 ru4 qing1 ai3 ， jian4 jian4 zhu1 pei4 hui1 chao2 yang2 。
- ao2 tou2 zi4 shi4 xie4 kang1 le4 ， hou4 cheng2 du2 can2 yuan2 man4 lang2 。
- hou2 lai2 sui1 zhi1 you3 bin1 ke4 ， zhong4 xi3 geng4 wei2 jiang1 feng1 rang2 。
- lin2 xi1 zuo4 shi2 bian4 yan2 gu3 ， you1 chu3 wang3 wang3 wen2 si1 huang2 。
- shan1 guang1 si4 ying2 hao4 ke4 dong4 ， ri4 jing3 ding4 wei2 you2 ren2 chang2 。
- cheng2 gao1 wang4 yuan3 xing1 bu2 jin4 ， lian4 lian4 bu4 zhi1 qi2 lu4 mang2 。
- ren2 sheng1 mi4 mei2 ku3 bai3 tai4 ， de2 ci3 le4 shi4 zhen1 nan2 chang2 。
- wo3 ci2 jia1 jing4 yi3 chou2 chang4 ， hou2 yi4 na4 de2 jiu3 ci3 xiang1 。
- ta1 shi2 hui4 he2 zhong4 xiang1 yu3 ， gu1 fu4 quan2 shi2 he2 neng2 wang4 。

## 注释

## 译文

## 赏析
