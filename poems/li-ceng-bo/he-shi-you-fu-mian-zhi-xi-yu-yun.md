---
id: li-ceng-bo-he-shi-you-fu-mian-zhi-xi-yu-yun
title: 和士友傅勉之喜雨韵
titlePinyin: he2 shi4 you3 fu4 mian3 zhi1 xi3 yu3 yun4
titleSlug: he-shi-you-fu-mian-zhi-xi-yu-yun
author: 李曾伯
authorPinyin: li3 ceng2 bo2
authorSlug: li-ceng-bo
dynasty: 宋
dynastyPinyin: song4
dynastySlug: song
tags: []
---

## 正文

- 老生本不學軍旅，來護荆州國門戶。
- 慚無善政格休徵，未能雨十與風五。
- 今年甫幸登麥喜，入夏又以槁苗苦。
- 驕陽杲杲地欲赤，身願爲騂措無所。
- 瓣香惟有老天告，難以中心共人語。
- 當知歲計國計關，不但區區飽吾楚。
- 我持皇穹不絕物，寧忍赤子失其乳。
- 彌旬果爾三沛澤，靡間西郊與南畝。
- 灌園遂省桔槹力，行道奚憂豆簞呼。
- 農皆眉間有色喜，士亦胸中以奇吐。
- 炎埃萬里一洗空，手扇爲之却紈羽。
- 我願天地朝野和，常若淵泉以時溥。
- 多謝豐隆屏翳已奏功，毋使吾民復咨雨。

## 拼音

- lao3 sheng1 ben3 bu4 xue2 jun1 lü3 ， lai2 hu4 jing1 zhou1 guo2 men2 hu4 。
- can2 wu2 shan4 zheng4 ge2 xiu1 zhi3 ， wei4 neng2 yu3 shi2 yu3 feng1 wu3 。
- jin1 nian2 fu3 xing4 deng1 mai4 xi3 ， ru4 xia4 you4 yi3 gao3 miao2 ku3 。
- jiao1 yang2 gao3 gao3 di4 yu4 chi4 ， shen1 yuan4 wei2 xing1 cuo4 wu2 suo3 。
- ban4 xiang1 wei2 you3 lao3 tian1 gao4 ， nan2 yi3 zhong1 xin1 gong4 ren2 yu3 。
- dang1 zhi1 sui4 ji4 guo2 ji4 guan1 ， bu2 dan4 qu1 qu1 bao3 wu2 chu3 。
- wo3 chi2 huang2 qiong2 bu4 jue2 wu4 ， ning2 ren3 chi4 zi3 shi1 qi2 ru3 。
- mi2 xun2 guo3 er3 san1 pei4 ze2 ， mi2 jian4 xi1 jiao1 yu3 nan2 mu3 。
- guan4 yuan2 sui4 sheng3 ju2 gao1 li4 ， hang2 dao4 xi1 you1 dou4 dan1 hu1 。
- nong2 jie1 mei2 jian4 you3 se4 xi3 ， shi4 yi4 xiong1 zhong1 yi3 qi2 tu3 。
- yan2 ai1 wan4 li3 yi4 xi3 kong1 ， shou3 shan4 wei2 zhi1 que4 wan2 yu3 。
- wo3 yuan4 tian1 di4 chao2 ye3 he2 ， chang2 ruo4 yuan1 quan2 yi3 shi2 pu3 。
- duo1 xie4 feng1 long2 ping2 yi4 yi3 zou4 gong1 ， wu2 shi3 wu2 min2 fu4 zi1 yu3 。

## 注释

## 译文

## 赏析
