---
id: li-ceng-bo-yong-jing-zhou-rui-lian
title: 詠荆州瑞蓮
titlePinyin: yong3 jing1 zhou1 rui4 lian2
titleSlug: yong-jing-zhou-rui-lian
author: 李曾伯
authorPinyin: li3 ceng2 bo2
authorSlug: li-ceng-bo
dynasty: 宋
dynastyPinyin: song4
dynastySlug: song
tags: []
---

## 正文

- 蓮之爲瑞固有之，水神豈肯輕鍾奇。
- 雙花僅見子辱表，並蒂嘗著原父詩。
- 未如今年荆州幕，拔萃出類羅方池。
- 二花三花四五花，至於六花同一枝。
- 根荄太華玉井藕，彷彿函德銅池芝。
- 曉來朝日千葉開，宛若羣玉齊頃葵。
- 花工示人厥有象，豈止綠沉而紅依。
- 花中獨此號君子，愛蓮有說聞濂溪。
- 方今衆賢聚本朝，左右周召而皋夔。
- 朝和物和天地和，薦之千載之一時。
- 主人生平不好異，一見錯愕開雙眉。
- 此天産也豈人力，賦此直欲同僚知。

## 拼音

- lian2 zhi1 wei2 rui4 gu4 you3 zhi1 ， shui3 shen2 qi3 ken3 qing1 zhong1 qi2 。
- shuang1 hua1 jin3 jian4 zi3 ru3 biao3 ， bing4 di4 chang2 zhu4 yuan2 fu4 shi1 。
- wei4 ru2 jin1 nian2 jing1 zhou1 mu4 ， ba2 cui4 chu1 lei4 luo2 fang1 chi2 。
- er4 hua1 san1 hua1 si4 wu3 hua1 ， zhi4 yu2 liu4 hua1 tong2 yi4 zhi1 。
- gen1 gai1 tai4 hua2 yu4 jing3 ou3 ， pang2 fu2 han2 de2 tong2 chi2 zhi1 。
- xiao3 lai2 chao2 ri4 qian1 ye4 kai1 ， wan3 ruo4 qun2 yu4 qi2 qing3 kui2 。
- hua1 gong1 shi4 ren2 jue2 you3 xiang4 ， qi3 zhi3 lü4 chen2 er2 hong2 yi1 。
- hua1 zhong1 du2 ci3 hao4 jun1 zi3 ， ai4 lian2 you3 shuo1 wen2 lian2 xi1 。
- fang1 jin1 zhong4 xian2 ju4 ben3 chao2 ， zuo3 you4 zhou1 zhao4 er2 gao1 kui2 。
- chao2 he2 wu4 he2 tian1 di4 he2 ， jian4 zhi1 qian1 zai4 zhi1 yi1 shi2 。
- zhu3 ren2 sheng1 ping2 bu4 hao3 yi4 ， yi2 jian4 cuo4 e4 kai1 shuang1 mei2 。
- ci3 tian1 chan3 ye3 qi3 ren2 li4 ， fu4 ci3 zhi2 yu4 tong2 liao2 zhi1 。

## 注释

## 译文

## 赏析
