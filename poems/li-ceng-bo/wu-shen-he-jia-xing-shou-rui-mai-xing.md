---
id: li-ceng-bo-wu-shen-he-jia-xing-shou-rui-mai-xing
title: 戊申和嘉興守瑞麥行
titlePinyin: wu4 shen1 he2 jia1 xing1 shou3 rui4 mai4 xing2
titleSlug: wu-shen-he-jia-xing-shou-rui-mai-xing
author: 李曾伯
authorPinyin: li3 ceng2 bo2
authorSlug: li-ceng-bo
dynasty: 唐
dynastyPinyin: tang2
dynastySlug: tang
tags: [] 
---

## 正文

- 瑞麥歌懷安，三岐及六穗。
- 嘉祥不虛出，良以氣和致。
- 人言一草木，華枯且爲異。
- 况茲一曰食，有是三足記。
- 此邦今扶風，中興號佳地。
- 去年歲千厄，衆懼憂莫弭。
- 入春雨暘若，嘉驗應期至。
- 賢侯政事師，其清一杯水。
- 孜孜布上德，念念在民事。
- 東都循吏孰，漁陽史君似。
- 一麥露雙穎，異世風同軌。
- 華黍續新雅，嘉禾繼前瑞。
- 老夫卧陋巷，聞此躍而起。
- 一廛猥受滕，二天幸托冀。
- 誰謂大慶賚，俯亦及憔悴。
- 自今豐年兆，不苦力田匱。
- 當知太守心，根源自宮閟。
- 務豐且重穀，感召至茲類。
- 昔襦今五袴，千里共衣被。
- 相逢二三叟，相慶更相慰。
- 不圖田里歎，轉作謳歌喜。
- 酡顔溢鄉老，歡聲浹鄰比。
- 餘波賸沾丐，罔功有餘愧。
- 攄毫頌公德，拜手及公賜。
- 長安咫尺天，政聲轉聞易。
- 嘉汝龔黄績，寬予堯湯備。
- 歸衮陳歸禾，經綸展斯志。

## 拼音

- rui4 mai4 ge1 huai2 an1 ， san1 qi2 ji2 liu4 sui4 。
- jia1 xiang2 bu4 xu1 chu1 ， liang2 yi3 qi4 he2 zhi4 。
- ren2 yan2 yi4 cao3 mu4 ， hua2 ku1 qie3 wei2 yi4 。
- kuang4 zi1 yi4 yue1 shi2 ， you3 shi4 san1 zu2 ji4 。
- ci3 bang1 jin1 fu2 feng1 ， zhong1 xing1 hao4 jia1 di4 。
- qu4 nian2 sui4 qian1 e4 ， zhong4 ju4 you1 mo4 mi3 。
- ru4 chun1 yu3 yang2 ruo4 ， jia1 yan4 ying1 qi1 zhi4 。
- xian2 hou2 zheng4 shi4 shi1 ， qi2 qing1 yi4 bei1 shui3 。
- zi1 zi1 bu4 shang4 de2 ， nian4 nian4 zai4 min2 shi4 。
- dong1 dou1 xun2 li4 shu2 ， yu2 yang2 shi3 jun1 si4 。
- yi2 mai4 lu4 shuang1 ying3 ， yi4 shi4 feng1 tong2 gui3 。
- hua2 shu3 xu4 xin1 ya3 ， jia1 he2 ji4 qian2 rui4 。
- lao3 fu1 wo4 lou4 xiang4 ， wen2 ci3 yue4 er2 qi3 。
- yi4 chan2 wei3 shou4 teng2 ， er4 tian1 xing4 tuo1 ji4 。
- shui2 wei4 da4 qing4 lai4 ， fu3 yi4 ji2 qiao2 cui4 。
- zi4 jin1 feng1 nian2 zhao4 ， bu4 ku3 li4 tian2 kui4 。
- dang1 zhi1 tai4 shou3 xin1 ， gen1 yuan2 zi4 gong1 bi4 。
- wu4 feng1 qie3 zhong4 gu3 ， gan3 zhao4 zhi4 zi1 lei4 。
- xi1 ru2 jin1 wu3 ku4 ， qian1 li3 gong4 yi1 bei4 。
- xiang1 feng2 er4 san1 sou3 ， xiang1 qing4 geng4 xiang1 wei4 。
- bu4 tu2 tian2 li3 tan4 ， zhuan3 zuo4 ou1 ge1 xi3 。
- tuo2 yan2 yi4 xiang1 lao3 ， huan1 sheng1 jia1 lin2 bi3 。
- yu2 bo1 sheng4 zhan1 gai4 ， wang3 gong1 you3 yu2 kui4 。
- shu1 hao2 song4 gong1 de2 ， bai4 shou3 ji2 gong1 ci4 。
- chang2 an1 zhi3 chi3 tian1 ， zheng4 sheng1 zhuan3 wen2 yi4 。
- jia1 ru3 gong1 huang2 ji4 ， kuan1 yu3 yao2 tang1 bei4 。
- gui1 gun3 chen2 gui1 he2 ， jing1 lun2 zhan3 si1 zhi4 。

## 注释

## 译文

## 赏析
