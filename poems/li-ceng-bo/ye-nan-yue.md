---
id: li-ceng-bo-ye-nan-yue
title: 謁南嶽
titlePinyin: ye4 nan2 yue4
titleSlug: ye-nan-yue
author: 李曾伯
authorPinyin: li3 ceng2 bo2
authorSlug: li-ceng-bo
dynasty: 宋
dynastyPinyin: song4
dynastySlug: song
tags: []
---

## 正文

- 來謁衡嶽山，未窮衡嶽境。
- 爇香赤帝殿，恭祈國壽永。
- 婆娑禹指山，僅窺虬龍影。
- 分枝萬派別，功與天地準。
- 悅亭萬竹間，倚丘甫俄頃。
- 披雲挹蒼翠，俗慮須甦醒。
- 王事屬有程，山容看難盡。
- 歸來短篷底，夢斷青松徑。
- 雲開爲韓子，雪霽朱張詠。
- 必如三先生，人與此山稱。
- 我生等培塿，安敢喬嶽並。
- 好峰七十二，詎可一朝竟。
- 男兒萬里眼，長嘯付一瞬。
- 終朝摘星斗，寘身祝融頂。

## 拼音

- lai2 ye4 heng2 yue4 shan1 ， wei4 qiong2 heng2 yue4 jing4 。
- ruo4 xiang1 chi4 di4 dian4 ， gong1 qi2 guo2 shou4 yong3 。
- po2 suo1 yu3 zhi3 shan1 ， jin3 kui1 qiu2 long2 ying3 。
- fen1 zhi1 wan4 pai4 bie2 ， gong1 yu3 tian1 di4 zhun3 。
- yue4 ting2 wan4 zhu2 jian4 ， yi3 qiu1 fu3 e2 qing3 。
- pi1 yun2 yi4 cang1 cui4 ， su2 lü4 xu1 su1 xing3 。
- wang2 shi4 shu3 you3 cheng2 ， shan1 rong2 kan4 nan2 jin4 。
- gui1 lai2 duan3 peng2 di3 ， meng4 duan4 qing1 song1 jing4 。
- yun2 kai1 wei2 han2 zi3 ， xue3 ji4 zhu1 zhang1 yong3 。
- bi4 ru2 san1 xian1 sheng0 ， ren2 yu3 ci3 shan1 cheng1 。
- wo3 sheng1 deng3 pei2 lou3 ， an1 gan3 qiao2 yue4 bing4 。
- hao3 feng1 qi1 shi2 er4 ， ju4 ke3 yi4 zhao1 jing4 。
- nan2 er2 wan4 li3 yan3 ， chang2 xiao4 fu4 yi2 shun4 。
- zhong1 chao2 zhai1 xing1 dou3 ， zhi4 shen1 zhu4 rong2 ding3 。

## 注释

## 译文

## 赏析
