---
id: li-ceng-bo-mian-shi-si-wang-he-shang-liu
title: 勉時思王和尚留
titlePinyin: mian3 shi2 si1 wang2 he2 shang4 liu2
titleSlug: mian-shi-si-wang-he-shang-liu
author: 李曾伯
authorPinyin: li3 ceng2 bo2
authorSlug: li-ceng-bo
dynasty: 宋
dynastyPinyin: song4
dynastySlug: song
tags: []
---

## 正文

- 面壁者十年，桑下者一宿。
- 時止則止行則行，可久則久速則速。
- 時思老子苦硬人，孤雲其身心槁木。
- 三年牢落此山中，禪衲爭歸衆魔伏。
- 平時欲定方外交，白石清泉正相屬。
- 我歸師去人謂何，毋乃欲善其身獨。
- 巾瓶到處即爲家，何必江湖苦馳逐。
- 若還飛錫出門去，此一瓣香誰與續。
- 得住且住則爲佳，敬以此爲上人祝。

## 拼音

- mian4 bi4 zhe3 shi2 nian2 ， sang1 xia4 zhe3 yi2 su4 。
- shi2 zhi3 ze2 zhi3 xing2 ze2 xing2 ， ke3 jiu3 ze2 jiu3 su4 ze2 su4 。
- shi2 si1 lao3 zi3 ku3 ying4 ren2 ， gu1 yun2 qi2 shen1 xin1 gao3 mu4 。
- san1 nian2 lao2 luo4 ci3 shan1 zhong1 ， shan4 na4 zheng1 gui1 zhong4 mo2 fu2 。
- ping2 shi2 yu4 ding4 fang1 wai4 jiao1 ， bai2 shi2 qing1 quan2 zheng4 xiang1 shu3 。
- wo3 gui1 shi1 qu4 ren2 wei4 he2 ， wu2 nai3 yu4 shan4 qi2 shen1 du2 。
- jin1 ping2 dao4 chu3 ji2 wei2 jia1 ， he2 bi4 jiang1 hu2 ku3 chi2 zhu2 。
- ruo4 huan2 fei1 xi1 chu1 men2 qu4 ， ci3 yi2 ban4 xiang1 shui2 yu3 xu4 。
- de2 zhu4 qie3 zhu4 ze2 wei2 jia1 ， jing4 yi3 ci3 wei2 shang4 ren2 zhu4 。

## 注释

## 译文

## 赏析
