---
id: li-ceng-bo-ding-hai-ji-shu-bai-yun
title: 丁亥紀蜀百韻
titlePinyin: ding1 hai4 ji4 shu3 bai3 yun4
titleSlug: ding-hai-ji-shu-bai-yun
author: 李曾伯
authorPinyin: li3 ceng2 bo2
authorSlug: li-ceng-bo
dynasty: 宋
dynastyPinyin: song4
dynastySlug: song
tags: []
---

## 正文

- 太歲在娵觜，羲馭正東陸。
- 羽書西邊來，胡騎報南牧。
- 倉茫星火急，飄忽風雨速。
- 憑陵我封疆，剽掠我孳畜。
- 一越摩雲險，已汙巖岷俗。
- 再度峰貼隘，重爲武階毒。
- 胡兒忽令名，見謂韃靼屬。
- 或疑女真詐，頗訝疊州族。
- 衣毛不知帛，飲酪非茹粟。
- 勁弓骨爲面，健馬鐵裹足。
- 駕言取金夏，其鋒不可觸。
- 如竹迎刃解，猶雪以湯沃。
- 先聲張虛疑，我師遽蓄縮。
- 心已執檄迷，手爲望風束。
- 策昧戰爲守，計乏奇與伏。
- 西和久間斷，文南暫蹢躅。
- 將利僅小退，凱音誤陸續。
- 蘭臯要寸功，良將半喪衂。
- 敗書丙夜聞，前矛石門宿。
- 亟令控三關，謹毋費一鏃。
- 魚梁閉仙原，武林護午谷。
- 七方對壘持，相戒前轍覆。
- 縣官塞蹊徑，戰士據林麓。
- 由是關以外，民皆棄廬屋。
- 西康至天水，患不翅蛇蝮。
- 鳳集一炬餘，地已付麋鹿。
- 河池本無虞，百里禍尤酷。
- 羣盜沸於鼎，流民湊如輻。
- 母悲愛子死，夫沒嫠婦哭。
- 城市委焚蕩，道路紛怨讟。
- 於時益昌民，十室空五六。
- 牙檣嘉陵來，舳艫尾聯屬。
- 十乘隨啟行，驛書轉加促。
- 鼓吹喧後部，旌旗蔽前矗。
- 兩勞使者車，三分元戎纛。
- 重以潰卒徒，跳梁滿山谷。
- 聲言誅不平，未知不平孰。
- 人情往傷弓，未免驚曲木。
- 土著避鄉井，游手伺風燭。
- 嗟哉是日也，性命龜未卜。
- 事機正譸張，天時幸炎燠。
- 晉邊死季龍，周翰奮方叔。
- 不聞武侯敗，街亭誅馬謖。
- 猶有孟明在，焚舟報秦穆。
- 不待斬樓蘭，聞已事薰粥。
- 搢紳屐欲折，意氣喜可掬。
- 中有山西人，慊若國深辱。
- 問之何所云，首疾已頻顣。
- 大言往者悔，幾已潰心腹。
- 尚爲來者憂，不知護頭目。
- 厥今敵雖去，鄉道渠已熟。
- 三關固天險，五都恐日蹙。
- 不見關以外，處處空杼柚。
- 朝廷無事時，司農積邊穀。
- 一朝棄糞土，知幾十萬斛。
- 民力哀何辜，邊人罪難贖。
- 色雖帷幄喜，骨尚原野暴。
- 未旌平凉家，方起鄒陽獄。
- 辛苦在貔貅，恩賞歸雁鶩。
- 幾效先軫死，不及介推祿。
- 魏師付乳臭，漢校起奴僕。
- 平時好糜爛，深刑痛敲朴。
- 於時在勞來，仍忍逞誅剭。
- 頗聞富窖藏，悉已發麥菽。
- 邊無一人耕，食能幾日蓄。
- 田里思反業，原堡未修築。
- 了無金城圖，酣事銅鞮曲。
- 朽索駕虛舟，空奩著亡局。
- 縱君不懲艾，而我爲慚恧。
- 我聞報中朝，四境已清肅。
- 一人萬人心，可欺寧可服。
- 當時屹如山，一二臣可錄。
- 凡此保蜀功，兩和李公獨。
- 趙公繼一出，頗慰沔人欲。
- 益昌所毋動，餉臣尼其轂。
- 公論雖未泯，天幸不可復。
- 安得如紹興，魏公任都督。
- 以口伐可汗，我恨匪元璹。
- 徒能效曹劌，遠謀鄙食肉。
- 言之貌愈切，至此淚幾簌。
- 客既聞斯言，稽首拜且祝。
- 九廟宗社靈，百城耄倪福。
- 德澤在天下，人心久滲漉。
- 徒以成敗論，公等皆碌碌。
- 伯比議莫敖，蒍賈知子玉。
- 春秋過責備，小事書簡牘。
- 子其鉗爾舌，毋取斧鑕戮。
- 漢人悔雁門，唐師老鴨綠。
- 有道守四夷，初何事窮黷。
- 不戰屈人兵，正豈待驅逐。
- 吾皇天地心，萬國囿春育。
- 疇咨元帥功，非夕則在夙。
- 出命宣黄麻，入相賡綠竹。
- 除書從天來，恩禮方隆渥。
- 三公應鼎象，相與運坤軸。
- 小夷置蚊蝱，壯志寄鴻鵠。
- 分無萬戶印，莞爾一杯醁。
- 熟慰豪傑心，有詔不盈軸。
- 堯門萬里天，意者未親矚。
- 君相勤外憂，必有寧我蜀。

## 拼音

- tai4 sui4 zai4 ju1 zi1 ， xi1 yu4 zheng4 dong1 lu4 。
- yu3 shu1 xi1 bian1 lai2 ， hu2 qi2 bao4 nan2 mu4 。
- cang1 mang2 xing1 huo3 ji2 ， piao1 hu1 feng1 yu3 su4 。
- ping2 ling2 wo3 feng1 jiang1 ， piao1 lüe4 wo3 zi1 chu4 。
- yi2 yue4 mo2 yun2 xian3 ， yi3 wu1 yan2 min2 su2 。
- zai4 du4 feng1 tie1 ai4 ， zhong4 wei2 wu3 jie1 du2 。
- hu2 er2 hu1 ling4 ming2 ， jian4 wei4 da2 da2 shu3 。
- huo4 yi2 nü3 zhen1 zha4 ， po1 ya4 die2 zhou1 zu2 。
- yi1 mao2 bu4 zhi1 bo2 ， yin3 lao4 fei1 ru2 su4 。
- jin4 gong1 gu3 wei2 mian4 ， jian4 ma3 tie3 guo3 zu2 。
- jia4 yan2 qu3 jin1 xia4 ， qi2 feng1 bu4 ke3 chu4 。
- ru2 zhu2 ying2 ren4 jie3 ， you2 xue3 yi3 tang1 wo4 。
- xian1 sheng1 zhang1 xu1 yi2 ， wo3 shi1 ju4 xu4 suo1 。
- xin1 yi3 zhi2 xi2 mi2 ， shou3 wei2 wang4 feng1 shu4 。
- ce4 mei4 zhan4 wei2 shou3 ， ji4 fa2 qi2 yu3 fu2 。
- xi1 he2 jiu3 jian4 duan4 ， wen2 nan2 zan4 di2 zhu2 。
- jiang1 li4 jin3 xiao3 tui4 ， kai3 yin1 wu4 lu4 xu4 。
- lan2 gao1 yao4 cun4 gong1 ， liang2 jiang1 ban4 sang1 nü4 。
- bai4 shu1 bing3 ye4 wen2 ， qian2 mao2 shi2 men2 su4 。
- ji2 ling4 kong4 san1 guan1 ， jin3 wu2 fei4 yi4 zu2 。
- yu2 liang2 bi4 xian1 yuan2 ， wu3 lin2 hu4 wu3 gu3 。
- qi1 fang1 dui4 lei3 chi2 ， xiang1 jie4 qian2 zhe2 fu4 。
- xian4 guan1 sai1 qi1 jing4 ， zhan4 shi4 ju4 lin2 lu4 。
- you2 shi4 guan1 yi3 wai4 ， min2 jie1 qi4 lu2 wu1 。
- xi1 kang1 zhi4 tian1 shui3 ， huan4 bu2 chi4 she2 fu4 。
- feng4 ji2 yi2 ju4 yu2 ， di4 yi3 fu4 mi2 lu4 。
- he2 chi2 ben3 wu2 yu2 ， bai3 li3 huo4 you2 ku4 。
- qun2 dao4 fei4 wu1 ding3 ， liu2 min2 cou4 ru2 fu2 。
- mu3 bei1 ai4 zi3 si3 ， fu1 mei2 li2 fu4 ku1 。
- cheng2 shi4 wei3 fen2 dang4 ， dao4 lu4 fen1 yuan4 du2 。
- wu1 shi2 yi4 chang1 min2 ， shi2 shi4 kong1 wu3 liu4 。
- ya2 qiang2 jia1 ling2 lai2 ， zhu2 lu2 wei3 lian2 shu3 。
- shi2 cheng2 sui2 qi3 xing2 ， yi4 shu1 zhuan3 jia1 cu4 。
- gu3 chui1 xuan1 hou4 bu4 ， jing1 qi2 bi4 qian2 chu4 。
- liang3 lao2 shi3 zhe3 ju1 ， san1 fen1 yuan2 rong2 dao4 。
- zhong4 yi3 kui4 zu2 tu2 ， tiao4 liang2 man3 shan1 gu3 。
- sheng1 yan2 zhu1 bu4 ping2 ， wei4 zhi1 bu4 ping2 shu2 。
- ren2 qing2 wang3 shang1 gong1 ， wei4 mian3 jing1 qu3 mu4 。
- tu3 zhu4 bi4 xiang1 jing3 ， you2 shou3 si4 feng1 zhu2 。
- jie1 zai1 shi4 ri4 ye3 ， xing4 ming4 gui1 wei4 bu3 。
- shi4 ji1 zheng4 zhou1 zhang1 ， tian1 shi2 xing4 yan2 yu4 。
- jin4 bian1 si3 ji4 long2 ， zhou1 han4 fen4 fang1 shu1 。
- bu4 wen2 wu3 hou2 bai4 ， jie1 ting2 zhu1 ma3 su4 。
- you2 you3 meng4 ming2 zai4 ， fen2 zhou1 bao4 qin2 mu4 。
- bu2 dai4 zhan3 lou2 lan2 ， wen2 yi3 shi4 xun1 zhou1 。
- jin4 shen1 ji1 yu4 zhe2 ， yi4 qi4 xi3 ke3 ju1 。
- zhong1 you3 shan1 xi1 ren2 ， qie4 ruo4 guo2 shen1 ru3 。
- wen4 zhi1 he2 suo3 yun2 ， shou3 ji2 yi3 bin1 cu4 。
- da4 yan2 wang3 zhe3 hui3 ， ji1 yi3 kui4 xin1 fu4 。
- shang4 wei2 lai2 zhe3 you1 ， bu4 zhi1 hu4 tou2 mu4 。
- jue2 jin1 di2 sui1 qu4 ， xiang1 dao4 qu2 yi3 shu2 。
- san1 guan1 gu4 tian1 xian3 ， wu3 dou1 kong3 ri4 cu4 。
- bu2 jian4 guan1 yi3 wai4 ， chu3 chu3 kong1 zhu4 you4 。
- chao2 ting2 wu2 shi4 shi2 ， si1 nong2 ji1 bian1 gu3 。
- yi4 zhao1 qi4 fen4 tu3 ， zhi1 ji1 shi2 wan4 hu2 。
- min2 li4 ai1 he2 gu1 ， bian1 ren2 zui4 nan2 shu2 。
- se4 sui1 wei2 wo4 xi3 ， gu3 shang4 yuan2 ye3 bao4 。
- wei4 jing1 ping2 liang2 jia1 ， fang1 qi3 zou1 yang2 yu4 。
- xin1 ku3 zai4 pi2 xiu1 ， en1 shang3 gui1 yan4 wu4 。
- ji1 xiao4 xian1 zhen3 si3 ， bu4 ji2 jie4 tui1 lu4 。
- wei4 shi1 fu4 ru3 xiu4 ， han4 xiao4 qi3 nu2 pu2 。
- ping2 shi2 hao3 mi2 lan4 ， shen1 xing2 tong4 qiao1 pu3 。
- wu1 shi2 zai4 lao2 lai2 ， reng2 ren3 cheng3 zhu1 wu1 。
- po1 wen2 fu4 jiao4 cang2 ， xi1 yi3 fa1 mai4 shu1 。
- bian1 wu2 yi4 ren2 geng1 ， shi2 neng2 ji1 ri4 xu4 。
- tian2 li3 si1 fan3 ye4 ， yuan2 bao3 wei4 xiu1 zhu4 。
- liao3 wu2 jin1 cheng2 tu2 ， han1 shi4 tong2 di1 qu3 。
- xiu3 suo3 jia4 xu1 zhou1 ， kong1 lian2 zhu4 wang2 ju2 。
- zong4 jun1 bu4 cheng2 ai4 ， er2 wo3 wei2 can2 nü4 。
- wo3 wen2 bao4 zhong1 chao2 ， si4 jing4 yi3 qing1 su4 。
- yi4 ren2 wan4 ren2 xin1 ， ke3 qi1 ning2 ke3 fu2 。
- dang1 shi2 yi4 ru2 shan1 ， yi1 er4 chen2 ke3 lu4 。
- fan2 ci3 bao3 shu3 gong1 ， liang3 he2 li3 gong1 du2 。
- zhao4 gong1 ji4 yi4 chu1 ， po1 wei4 mian3 ren2 yu4 。
- yi4 chang1 suo3 wu2 dong4 ， xiang3 chen2 ni2 qi2 gu3 。
- gong1 lun4 sui1 wei4 min3 ， tian1 xing4 bu4 ke3 fu4 。
- an1 de2 ru2 shao4 xing1 ， wei4 gong1 ren4 du1 du0 。
- yi3 kou3 fa2 ke4 han2 ， wo3 hen4 fei3 yuan2 shu2 。
- tu2 neng2 xiao4 cao2 gui4 ， yuan3 mou2 bi3 shi2 rou4 。
- yan2 zhi1 mao4 yu4 qie4 ， zhi4 ci3 lei4 ji1 su4 。
- ke4 ji4 wen2 si1 yan2 ， qi3 shou3 bai4 qie3 zhu4 。
- jiu3 miao4 zong1 she4 ling2 ， bai3 cheng2 mao4 ni2 fu2 。
- de2 ze2 zai4 tian1 xia4 ， ren2 xin1 jiu3 shen4 lu4 。
- tu2 yi3 cheng2 bai4 lun4 ， gong1 deng3 jie1 lu4 lu4 。
- bo2 bi3 yi4 mo4 ao2 ， wei3 jia3 zhi1 zi3 yu4 。
- chun1 qiu1 guo4 ze2 bei4 ， xiao3 shi4 shu1 jian3 du2 。
- zi3 qi2 qian2 er3 she2 ， wu2 qu3 fu3 zhi4 lu4 。
- han4 ren2 hui3 yan4 men2 ， tang2 shi1 lao3 ya1 lü4 。
- you3 dao4 shou3 si4 yi2 ， chu1 he2 shi4 qiong2 du2 。
- bu2 zhan4 qu1 ren2 bing1 ， zheng4 qi3 dai4 qu1 zhu2 。
- wu2 huang2 tian1 di4 xin1 ， wan4 guo2 you4 chun1 yu4 。
- chou2 zi1 yuan2 shuai4 gong1 ， fei1 xi1 ze2 zai4 su4 。
- chu1 ming4 xuan1 huang2 ma2 ， ru4 xiang1 geng1 lü4 zhu2 。
- chu2 shu1 cong2 tian1 lai2 ， en1 li3 fang1 long2 wo4 。
- san1 gong1 ying1 ding3 xiang4 ， xiang1 yu3 yun4 kun1 zhou2 。
- xiao3 yi2 zhi4 wen2 meng2 ， zhuang4 zhi4 ji4 hong2 hu2 。
- fen1 wu2 wan4 hu4 yin4 ， wan3 er3 yi4 bei1 lu4 。
- shu2 wei4 hao2 jie2 xin1 ， you3 zhao4 bu4 ying2 zhou2 。
- yao2 men2 wan4 li3 tian1 ， yi4 zhe3 wei4 qin1 zhu3 。
- jun1 xiang1 qin2 wai4 you1 ， bi4 you3 ning2 wo3 shu3 。

## 注释

## 译文

## 赏析
