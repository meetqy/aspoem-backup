---
id: li-ceng-bo-zhong-xuan-lou-luo-cheng-he-wu-shen-yuan-zhi-can-yun-qi-yi
title: 仲宣樓落成和吳深源制參韻  其一
titlePinyin: zhong4 xuan1 lou2 luo4 cheng2 he2 wu2 shen1 yuan2 zhi4 can1 yun4     qi2 yi1
titleSlug: zhong-xuan-lou-luo-cheng-he-wu-shen-yuan-zhi-can-yun-qi-yi
author: 李曾伯
authorPinyin: li3 ceng2 bo2
authorSlug: li-ceng-bo
dynasty: 宋
dynastyPinyin: song4
dynastySlug: song
tags: []
---

## 正文

- 巍樓聳立千仞壁，熊楚奇觀此其一。
- 蒼龍夭矯出一頭，下瞰七澤乾坤浮。
- 平遠獻狀呈几席，氣勢彈壓東西州。
- 仲宣襟抱六合隘，生閲曹劉幾成敗。
- 當時徙倚落日邊，豈計嘉名鎮長在。
- 高談猶想四座驚，好語意得由天成。
- 景升逝矣建安往，豈濁斯足清斯纓。
- 今朝我與群賢集，風景還能類前日。
- 賦斯樓者天台公，揚厲其誰會椽筆。
- 嗟今視昔後視今，君子思遠而憂深。
- 運方濟泰月在臨，有如此水舟同心。
- 芳名起日炳若揭，老子婆娑衆賓悅。
- 斯城斯樓天下無，王賦吳詩成四絕。

## 拼音

- wei1 lou2 song3 li4 qian1 ren4 bi4 ， xiong2 chu3 qi2 guan1 ci3 qi2 yi1 。
- cang1 long2 yao1 jiao3 chu1 yi4 tou2 ， xia4 kan4 qi1 ze2 qian2 kun1 fu2 。
- ping2 yuan3 xian4 zhuang4 cheng2 ji3 xi2 ， qi4 shi4 dan4 ya1 dong1 xi1 zhou1 。
- zhong4 xuan1 jin1 bao4 liu4 he2 ai4 ， sheng1 yue4 cao2 liu2 ji1 cheng2 bai4 。
- dang1 shi2 xi3 yi3 luo4 ri4 bian1 ， qi3 ji4 jia1 ming2 zhen4 chang2 zai4 。
- gao1 tan2 you2 xiang3 si4 zuo4 jing1 ， hao3 yu3 yi4 de2 you2 tian1 cheng2 。
- jing3 sheng1 shi4 yi3 jian4 an1 wang3 ， qi3 zhuo2 si1 zu2 qing1 si1 ying1 。
- jin1 zhao1 wo3 yu3 qun2 xian2 ji2 ， feng1 jing3 huan2 neng2 lei4 qian2 ri4 。
- fu4 si1 lou2 zhe3 tian1 tai2 gong1 ， yang2 li4 qi2 shui2 hui4 chuan2 bi3 。
- jie1 jin1 shi4 xi1 hou4 shi4 jin1 ， jun1 zi3 si1 yuan3 er2 you1 shen1 。
- yun4 fang1 ji4 tai4 yue4 zai4 lin2 ， you3 ru2 ci3 shui3 zhou1 tong2 xin1 。
- fang1 ming2 qi3 ri4 bing3 ruo4 jie1 ， lao3 zi3 po2 suo1 zhong4 bin1 yue4 。
- si1 cheng2 si1 lou2 tian1 xia4 wu2 ， wang2 fu4 wu2 shi1 cheng2 si4 jue2 。

## 注释

## 译文

## 赏析
