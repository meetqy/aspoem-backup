---
id: li-ceng-bo-zeng-huang-xu-zhou
title: 贈黄虛舟
titlePinyin: zeng4 huang2 xu1 zhou1
titleSlug: zeng-huang-xu-zhou
author: 李曾伯
authorPinyin: li3 ceng2 bo2
authorSlug: li-ceng-bo
dynasty: 宋
dynastyPinyin: song4
dynastySlug: song
tags: []
---

## 正文

- 君不見君家知命今師日，白衫騎馿人不識。
- 當時畫作梁園圖，惟有龍眠老仙筆。
- 又不見異時知命離戎州，終身願學陶朱遊。
- 能令太史爲著語，此比西子同扁舟。
- 君今名在嫡孫行，數載浮家渚宮上。
- 秋風細起鱸魚釣，落日馱成院花樣。
- 孤篷短轡成兩奇，一朝復見江南詩。
- 風流信是古難繼，亦有軒輊誰爲之。
- 我知長耳困皁櫪，突市衝籬久狂蹶。
- 逢京兆節僅免辱，入華陰門幾遭詰。
- 不如小艇楓荻洲，水天碧處盟沙鷗。
- 凌波三歎洛妃恨，招魂一洗湘纍愁。
- 騎馿不下竟爲惑，縱葦所之樂何極。
- 與今坐上嘲子瑜，爭似舟中懷李白。
- 奚庸二畝藜莧圖，足歸一枕黄粱娛。
- 持竿鼓枻貴適我，解鞍截鐙無從渠。
- 厥今龍眠麟筆不可復，太史鸞膠尚堪續。
- 我亦苕溪漁隠徒，亦有水調遺子以一曲。

## 拼音

- jun1 bu2 jian4 jun1 jia1 zhi1 ming4 jin1 shi1 ri4 ， bai2 shan1 qi2 lu2 ren2 bu4 shi2 。
- dang1 shi2 hua4 zuo4 liang2 yuan2 tu2 ， wei2 you3 long2 mian2 lao3 xian1 bi3 。
- you4 bu2 jian4 yi4 shi2 zhi1 ming4 li2 rong2 zhou1 ， zhong1 shen1 yuan4 xue2 tao2 zhu1 you2 。
- neng2 ling4 tai4 shi3 wei2 zhu4 yu3 ， ci3 bi3 xi1 zi3 tong2 pian1 zhou1 。
- jun1 jin1 ming2 zai4 di2 sun1 xing2 ， shu4 zai4 fu2 jia1 zhu3 gong1 shang4 。
- qiu1 feng1 xi4 qi3 lu2 yu2 diao4 ， luo4 ri4 tuo2 cheng2 yuan4 hua1 yang4 。
- gu1 peng2 duan3 pei4 cheng2 liang3 qi2 ， yi4 zhao1 fu4 jian4 jiang1 nan2 shi1 。
- feng1 liu2 xin4 shi4 gu3 nan2 ji4 ， yi4 you3 xuan1 zhi4 shui2 wei2 zhi1 。
- wo3 zhi1 chang2 er3 kun4 zao4 li4 ， tu1 shi4 chong1 li2 jiu3 kuang2 jue3 。
- feng2 jing1 zhao4 jie2 jin3 mian3 ru3 ， ru4 hua2 yin1 men2 ji1 zao1 jie2 。
- bu4 ru2 xiao3 ting3 feng1 di2 zhou1 ， shui3 tian1 bi4 chu3 meng2 sha1 ou1 。
- ling2 bo1 san1 tan4 luo4 fei1 hen4 ， zhao1 hun2 yi4 xi3 xiang1 lei2 chou2 。
- qi2 lu2 bu2 xia4 jing4 wei2 huo4 ， zong4 wei3 suo3 zhi1 le4 he2 ji2 。
- yu3 jin1 zuo4 shang4 chao2 zi3 yu2 ， zheng1 si4 zhou1 zhong1 huai2 li3 bai2 。
- xi1 yong1 er4 mu3 li2 xian4 tu2 ， zu2 gui1 yi4 zhen3 huang2 liang2 yu2 。
- chi2 gan1 gu3 yi4 gui4 shi4 wo3 ， jie3 an1 jie2 deng1 wu2 cong2 qu2 。
- jue2 jin1 long2 mian2 lin2 bi3 bu4 ke3 fu4 ， tai4 shi3 luan2 jiao1 shang4 kan1 xu4 。
- wo3 yi4 tiao2 xi1 yu2 yin3 tu2 ， yi4 you3 shui3 diao4 yi2 zi3 yi3 yi4 qu3 。

## 注释

## 译文

## 赏析
