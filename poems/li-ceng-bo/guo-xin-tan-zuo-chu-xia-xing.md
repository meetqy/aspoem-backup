---
id: li-ceng-bo-guo-xin-tan-zuo-chu-xia-xing
title: 過新灘作出峽行
titlePinyin: guo4 xin1 tan1 zuo4 chu1 xia2 xing2
titleSlug: guo-xin-tan-zuo-chu-xia-xing
author: 李曾伯
authorPinyin: li3 ceng2 bo2
authorSlug: li-ceng-bo
dynasty: 唐
dynastyPinyin: tang2
dynastySlug: tang
tags: [] 
---

## 正文

- 蜀道登天難，尤難泝流入。
- 自峽上夔渝，江險灘節密。
- 前年衝寒來，水落且石出。
- 寄命竹一縷，寸挽退或尺。
- 旬宣愧罔功，征戍幸逭責。
- 仁哉聖主恩，有詔許歸佚。
- 匆匆乘月下，初值朱明律。
- 常年桃漲後，此際梅潦溢。
- 危漩若釜沸，驚湍如矢激。
- 今年獨何異，水勢平於席。
- 僅添半篙綠，穩泛萬頃碧。
- 縱橫順濆淖，隠見辨沙磧。
- 毋庸事盤灘，了不懼觸石。
- 一日涪州岸，三宿雲安邑。
- 灧澦露山骨，底柱屹中立。
- 巫峰披宿霧，奇哉翠欲滴。
- 建瓴高屋易，百里一瞬息。
- 安然中流坐，恍若前山失。
- 舟輕蜚鳥過，岸駃脫兔疾。
- 伊灘以新名，此水慮微澀。
- 黎明報船步，數尺長一夕。
- 波臣信有助，棹師喜何劇。
- 前竿與後枕，櫓六視聽一。
- 招呼左右向，心手應相得。
- 所取無釐差，其矢如繩直。
- 載瞻洺川祠，不遠西陵驛。
- 倏焉飛廉怒，捲起浪濤白。
- 篙篷掀欲舞，綆纜繫惟亟。
- 凡我同舟人，相顧幾動色。
- 興言大川涉，疇爲訊諸易。
- 古諺固有云，飄風不終日。
- 須臾棹歌發，安危在漏刻。
- 衰遲嗟我生，險阻幾身歷。
- 萍梗遍江海，星霜老疆埸。
- 此行亦良苦，豈敢計終吉。
- 始入凡四旬，今出僅更浹。
- 行止非人爲，扶持有神力。
- 瓣香薦牲酒，對越寸衷赤。
- 自茲丘樊歸，謹無以形役。
- 晚來賀平善，詩以紀其實。

## 拼音

- shu3 dao4 deng1 tian1 nan2 ， you2 nan2 su4 liu2 ru4 。
- zi4 xia2 shang4 kui2 yu2 ， jiang1 xian3 tan1 jie2 mi4 。
- qian2 nian2 chong1 han2 lai2 ， shui3 luo4 qie3 shi2 chu1 。
- ji4 ming4 zhu2 yi4 lü3 ， cun4 wan3 tui4 huo4 chi3 。
- xun2 xuan1 kui4 wang3 gong1 ， zheng1 shu4 xing4 huan4 ze2 。
- ren2 zai1 sheng4 zhu3 en1 ， you3 zhao4 xu1 gui1 yi4 。
- cong1 cong1 cheng2 yue4 xia4 ， chu1 zhi2 zhu1 ming2 lü4 。
- chang2 nian2 tao2 zhang3 hou4 ， ci3 ji4 mei2 liao2 yi4 。
- wei1 xuan2 ruo4 fu3 fei4 ， jing1 tuan1 ru2 shi3 ji1 。
- jin1 nian2 du2 he2 yi4 ， shui3 shi4 ping2 wu1 xi2 。
- jin3 tian1 ban4 gao1 lü4 ， wen3 fan4 wan4 qing3 bi4 。
- zong4 heng2 shun4 pen1 nao4 ， yin3 jian4 bian4 sha1 qi4 。
- wu2 yong1 shi4 pan2 tan1 ， liao3 bu2 ju4 chu4 shi2 。
- yi2 ri4 fu2 zhou1 an4 ， san1 su4 yun2 an1 yi4 。
- yan4 yu4 lu4 shan1 gu3 ， di3 zhu4 yi4 zhong1 li4 。
- wu1 feng1 pi1 su4 wu4 ， qi2 zai1 cui4 yu4 di1 。
- jian4 ling2 gao1 wu1 yi4 ， bai3 li3 yi2 shun4 xi1 。
- an1 ran2 zhong1 liu2 zuo4 ， huang3 ruo4 qian2 shan1 shi1 。
- zhou1 qing1 fei1 niao3 guo4 ， an4 kuai4 tuo1 tu4 ji2 。
- yi1 tan1 yi3 xin1 ming2 ， ci3 shui3 lü4 wei1 se4 。
- li2 ming2 bao4 chuan2 bu4 ， shu4 chi3 chang2 yi4 xi1 。
- bo1 chen2 xin4 you3 zhu4 ， zhao4 shi1 xi3 he2 ju4 。
- qian2 gan1 yu3 hou4 zhen3 ， lu3 liu4 shi4 ting1 yi1 。
- zhao1 hu0 zuo3 you4 xiang4 ， xin1 shou3 ying1 xiang1 de2 。
- suo3 qu3 wu2 li2 cha4 ， qi2 shi3 ru2 sheng2 zhi2 。
- zai4 zhan1 ming2 chuan1 ci2 ， bu4 yuan3 xi1 ling2 yi4 。
- shu1 yan1 fei1 lian2 nu4 ， juan3 qi3 lang4 tao1 bai2 。
- gao1 peng2 xian1 yu4 wu3 ， geng3 lan3 xi4 wei2 ji2 。
- fan2 wo3 tong2 zhou1 ren2 ， xiang1 gu4 ji1 dong4 se4 。
- xing1 yan2 da4 chuan1 she4 ， chou2 wei2 xun4 zhu1 yi4 。
- gu3 yan4 gu4 you3 yun2 ， piao1 feng1 bu4 zhong1 ri4 。
- xu1 yu2 zhao4 ge1 fa1 ， an1 wei1 zai4 lou4 ke4 。
- shuai1 chi2 jie1 wo3 sheng1 ， xian3 zu3 ji1 shen1 li4 。
- ping2 geng3 bian4 jiang1 hai3 ， xing1 shuang1 lao3 jiang1 yi4 。
- ci3 xing2 yi4 liang2 ku3 ， qi3 gan3 ji4 zhong1 ji2 。
- shi3 ru4 fan2 si4 xun2 ， jin1 chu1 jin3 geng4 jia1 。
- xing2 zhi3 fei1 ren2 wei2 ， fu2 chi2 you3 shen2 li4 。
- ban4 xiang1 jian4 sheng1 jiu3 ， dui4 yue4 cun4 zhong1 chi4 。
- zi4 zi1 qiu1 fan2 gui1 ， jin3 wu2 yi3 xing2 yi4 。
- wan3 lai2 he4 ping2 shan4 ， shi1 yi3 ji4 qi2 shi2 。

## 注释

## 译文

## 赏析
