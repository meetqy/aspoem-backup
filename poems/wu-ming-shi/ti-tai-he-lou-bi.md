---
id: wu-ming-shi-ti-tai-he-lou-bi
title: 題太和樓壁
titlePinyin: ti2 tai4 he2 lou2 bi4
titleSlug: ti-tai-he-lou-bi
author: 無名氏
authorPinyin: wu2 ming2 shi4
authorSlug: wu-ming-shi
dynasty: 宋
dynastyPinyin: song4
dynastySlug: song
tags: []
---

## 正文

- 太和酒樓三百間，大槽晝夜聲潺潺。
- 千夫承糟萬夫甕，有酒如海糟如山。
- 銅鍋鎔盡龍山雪，金波湧出西湖月。
- 星宮瓊漿天下無，九醖仙方誰漏泄。
- 皇都春色滿錢塘，蘇小當壚酒倍香。
- 席分珠履三千客，後列金釵十二行。
- 一座行觴歌一曲，樓東聲斷樓西續。
- 就中茜袖擁紅牙，春葱不露人如玉。
- 今年和氣光華夷，遊人不醉終不歸。
- 金貂玉塵寧論價，對月逢花能幾時。
- 有箇酒仙人不識，幅巾大袖豪無敵。
- 醉後題詩自不知，但見龍蛇滿東壁。

## 拼音

- tai4 he2 jiu3 lou2 san1 bai3 jian4 ， da4 cao2 zhou4 ye4 sheng1 chan2 chan2 。
- qian1 fu1 cheng2 zao1 wan4 fu1 weng4 ， you3 jiu3 ru2 hai3 zao1 ru2 shan1 。
- tong2 guo1 rong2 jin4 long2 shan1 xue3 ， jin1 bo1 yong3 chu1 xi1 hu2 yue4 。
- xing1 gong1 qiong2 jiang1 tian1 xia4 wu2 ， jiu3 yun4 xian1 fang1 shui2 lou4 xie4 。
- huang2 dou1 chun1 se4 man3 qian2 tang2 ， su1 xiao3 dang1 lu2 jiu3 bei4 xiang1 。
- xi2 fen1 zhu1 lü3 san1 qian1 ke4 ， hou4 lie4 jin1 chai1 shi2 er4 hang2 。
- yi2 zuo4 xing2 shang1 ge1 yi4 qu3 ， lou2 dong1 sheng1 duan4 lou2 xi1 xu4 。
- jiu4 zhong1 qian4 xiu4 yong1 hong2 ya2 ， chun1 cong1 bu2 lu4 ren2 ru2 yu4 。
- jin1 nian2 he2 qi4 guang1 hua2 yi2 ， you2 ren2 bu2 zui4 zhong1 bu4 gui1 。
- jin1 diao1 yu4 chen2 ning2 lun4 jia4 ， dui4 yue4 feng2 hua1 neng2 ji1 shi2 。
- you3 ge4 jiu3 xian1 ren2 bu4 shi2 ， fu2 jin1 da4 xiu4 hao2 wu2 di2 。
- zui4 hou4 ti2 shi1 zi4 bu4 zhi1 ， dan4 jian4 long2 she2 man3 dong1 bi4 。

## 注释

## 译文

## 赏析
