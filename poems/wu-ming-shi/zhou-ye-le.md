---
id: wu-ming-shi-zhou-ye-le
title: 昼夜乐
titlePinyin: zhou4 ye4 le4
titleSlug: zhou-ye-le
author: 无名氏
authorPinyin: wu2 ming2 shi4
authorSlug: wu-ming-shi
dynasty: 宋
dynastyPinyin: song4
dynastySlug: song
tags: []
---

## 正文

- 一阳生后风光好。
- 百花瘁，群木槁。
- 南枝探暖欺寒，嘉卉争先占早。
- 晓来风送清香杳。
- 映园林、报春来到。
- 素艳自超群，似姑射容貌。
- 画堂开宴邀朋友，赏琼英，同欢笑。
- 陇头寄信丁宁，楼上新妆斗巧。
- 对景乘兴倾芳酒，拚沈醉、玉山频倒。
- 结实用和羹，是真奇国宝。

## 拼音

- yi4 yang2 sheng1 hou4 feng1 guang1 hao3 。
- bai3 hua1 cui4 ， qun2 mu4 gao3 。
- nan2 zhi1 tan4 nuan3 qi1 han2 ， jia1 hui4 zheng1 xian1 zhan4 zao3 。
- xiao3 lai2 feng1 song4 qing1 xiang1 yao3 。
- ying4 yuan2 lin2 、 bao4 chun1 lai2 dao4 。
- su4 yan4 zi4 chao1 qun2 ， si4 gu1 she4 rong2 mao4 。
- hua4 tang2 kai1 yan4 yao1 peng2 you0 ， shang3 qiong2 ying1 ， tong2 huan1 xiao4 。
- long3 tou2 ji4 xin4 ding1 ning2 ， lou2 shang4 xin1 zhuang1 dou4 qiao3 。
- dui4 jing3 cheng2 xing4 qing1 fang1 jiu3 ， pin1 shen3 zui4 、 yu4 shan1 pin2 dao3 。
- jie1 shi0 yong4 he2 geng1 ， shi4 zhen1 qi2 guo2 bao3 。

## 注释

## 译文

## 赏析
