---
id: wu-ming-shi-shi-yue-tao
title: 十月桃
titlePinyin: shi2 yue4 tao2
titleSlug: shi-yue-tao
author: 无名氏
authorPinyin: wu2 ming2 shi4
authorSlug: wu-ming-shi
dynasty: 宋
dynastyPinyin: song4
dynastySlug: song
tags: []
---

## 正文

- 东篱菊尽，遍园林败叶，满地寒荄。
- 露井平明，破香笼粉初开。
- 佳人共喜芳意，呵手剪、密插鸾钗。
- 无言有艳，不避繁霜，变作春媒。
- 问武陵溪上谁栽。
- 分付与南园，舞榭歌台。
- 恰似凝酥衬玉，点缀装裁。
- 东君自是为主，先暖信、律管飞灰。
- 从今雪里，第一番花，休话江梅。

## 拼音

- dong1 li2 ju2 jin4 ， bian4 yuan2 lin2 bai4 ye4 ， man3 di4 han2 gai1 。
- lu4 jing3 ping2 ming2 ， po4 xiang1 long2 fen3 chu1 kai1 。
- jia1 ren2 gong4 xi3 fang1 yi4 ， he1 shou3 jian3 、 mi4 cha1 luan2 chai1 。
- wu2 yan2 you3 yan4 ， bu2 bi4 fan2 shuang1 ， bian4 zuo4 chun1 mei2 。
- wen4 wu3 ling2 xi1 shang4 shui2 zai1 。
- fen1 fu4 yu3 nan2 yuan2 ， wu3 xie4 ge1 tai2 。
- qia4 si4 ning2 su1 chen4 yu4 ， dian3 zhui4 zhuang1 cai2 。
- dong1 jun1 zi4 shi4 wei2 zhu3 ， xian1 nuan3 xin4 、 lü4 guan3 fei1 hui1 。
- cong2 jin1 xue3 li3 ， di4 yi4 fan1 hua1 ， xiu1 hua4 jiang1 mei2 。

## 注释

## 译文

## 赏析
