---
id: wu-ming-shi-shuang-tiao-kuai-huo-nian
title: 双调・快活年
titlePinyin: shuang1 tiao2 ・ kuai4 huo0 nian2
titleSlug: shuang-tiao-kuai-huo-nian
author: 无名氏
authorPinyin: wu2 ming2 shi4
authorSlug: wu-ming-shi
dynasty: 元
dynastyPinyin: yuan2
dynastySlug: yuan
tags: []
---

## 正文

- 袅袅婷婷似观音，则少个净瓶。
- 玉笋轻舒整乌云，宝髻偏相美。
- 脸儿多风韵，多风韵。
- 款撒金莲懒抬头，直恁么害羞。
- 小小鞋儿四季花头，缠得尖尖瘦。
- 推把衫扣，把衫扣。
- 眼角眉尖送春情，直恁志诚。
- 款步轻移暗传情，不能够相侵近。
- 两下里成孤令，成孤令。
- 暗想多情不良才，风流般相态，病枕着床几时和谐。
- 天若知其爱，敢也和天害，和天害。
- 雁字长空点残云，绝无个信音。
- 到秋深不想早回程，合寄纸平安信。
- 直恁心肠硬，心肠硬。
- 独宿孤眠几时休，心中是有。
- 眼趁上姻缘不能成就，害得厌厌瘦。
- 永夜如何守？如何守？寸禄沾身有赏罚，我其实怕他。
- 损人安己要成家，一个个违王法。
- 天理难容纳，不是耍。
- 贪饕贿赂显荣华，似镜中看花。
- 浮名浮利不贪他，万事无牵挂。
- 一笔都勾罢，散诞煞。
- 利名两字不坚牢，参透也弃了。
- 紫袍不恋恋麻袍，其实心儿好。
- 乐者为之乐，愁较少。

## 拼音

- niao3 niao3 ting2 ting2 si4 guan1 yin1 ， ze2 shao3 ge4 jing4 ping2 。
- yu4 sun3 qing1 shu1 zheng3 wu1 yun2 ， bao3 ji4 pian1 xiang1 mei3 。
- lian3 er2 duo1 feng1 yun4 ， duo1 feng1 yun4 。
- kuan3 sa1 jin1 lian2 lan3 tai2 tou2 ， zhi2 nen4 me0 hai4 xiu1 。
- xiao3 xiao3 xie2 er2 si4 ji4 hua1 tou2 ， chan2 de2 jian1 jian1 shou4 。
- tui1 ba3 shan1 kou4 ， ba3 shan1 kou4 。
- yan3 jiao3 mei2 jian1 song4 chun1 qing2 ， zhi2 nen4 zhi4 cheng2 。
- kuan3 bu4 qing1 yi2 an4 chuan2 qing2 ， bu4 neng2 gou4 xiang1 qin1 jin4 。
- liang3 xia4 li3 cheng2 gu1 ling4 ， cheng2 gu1 ling4 。
- an4 xiang3 duo1 qing2 bu4 liang2 cai2 ， feng1 liu2 ban1 xiang1 tai4 ， bing4 zhen3 zhuo2 chuang2 ji3 shi2 he2 xie2 。
- tian1 ruo4 zhi1 qi2 ai4 ， gan3 ye3 he2 tian1 hai4 ， he2 tian1 hai4 。
- yan4 zi4 chang2 kong1 dian3 can2 yun2 ， jue2 wu2 ge4 xin4 yin1 。
- dao4 qiu1 shen1 bu4 xiang3 zao3 hui2 cheng2 ， he2 ji4 zhi3 ping2 an1 xin4 。
- zhi2 nen4 xin1 chang2 ying4 ， xin1 chang2 ying4 。
- du2 su4 gu1 mian2 ji3 shi2 xiu1 ， xin1 zhong1 shi4 you3 。
- yan3 chen4 shang4 yin1 yuan2 bu4 neng2 cheng2 jiu4 ， hai4 de2 yan4 yan4 shou4 。
- yong3 ye4 ru2 he2 shou3 ？ ru2 he2 shou3 ？ cun4 lu4 zhan1 shen1 you3 shang3 fa2 ， wo3 qi2 shi2 pa4 ta1 。
- sun3 ren2 an1 ji3 yao4 cheng2 jia1 ， yi2 ge4 ge4 wei2 wang2 fa3 。
- tian1 li3 nan2 rong2 na4 ， bu2 shi4 shua3 。
- tan1 tao1 hui4 lu4 xian3 rong2 hua2 ， si4 jing4 zhong1 kan4 hua1 。
- fu2 ming2 fu2 li4 bu4 tan1 ta1 ， wan4 shi4 wu2 qian1 gua4 。
- yi4 bi3 dou1 gou1 ba4 ， san4 dan4 sha4 。
- li4 ming2 liang3 zi4 bu4 jian1 lao2 ， can1 tou4 ye3 qi4 le0 。
- zi3 pao2 bu2 lian4 lian4 ma2 pao2 ， qi2 shi2 xin1 er0 hao3 。
- le4 zhe3 wei4 zhi1 le4 ， chou2 jiao4 shao3 。

## 注释

## 译文

## 赏析
