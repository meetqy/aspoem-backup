---
id: wu-ming-shi-jiang-xuan-dan-xiao-hu-jia-yin-ge
title: 姜宣彈小胡笳引歌
titlePinyin: jiang1 xuan1 dan4 xiao3 hu2 jia1 yin3 ge1
titleSlug: jiang-xuan-dan-xiao-hu-jia-yin-ge
author: 無名氏
authorPinyin: wu2 ming2 shi4
authorSlug: wu-ming-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 雷氏金徽琴，王君寶重輕千金。
- 三峽流中將得來，明窗拂席幽匣開。
- 朱弦宛轉盤鳳足，驟擊數聲風雨迴。
- 哀笳慢指董家本，姜宣得之妙思忖。
- 汎徽胡雁咽蕭蕭，繞指轆轤圓衮衮。
- 吞恨含情乍輕激，故國關山心歷歷。
- 潺湲疑是舞鸊鵜，砉騞如聞發鳴鏑。
- 流宮變徵漸幽咽，別鶴欲飛猨欲絕。
- 秋霜滿樹葉辭風，寒雛墜地烏啼血。
- 哀弦已罷春恨長，恨長何如懷我鄉。
- 我鄉安在長城窟，聞君膚奏心飄忽。
- 何時窄袖短貂裘，臙脂山下彎明月。

## 拼音

- lei2 shi4 jin1 hui1 qin2 ， wang2 jun1 bao3 zhong4 qing1 qian1 jin1 。
- san1 xia2 liu2 zhong1 jiang1 de2 lai2 ， ming2 chuang1 fu2 xi2 you1 xia2 kai1 。
- zhu1 xian2 wan3 zhuan3 pan2 feng4 zu2 ， zhou4 ji1 shu4 sheng1 feng1 yu3 hui2 。
- ai1 jia1 man4 zhi3 dong3 jia1 ben3 ， jiang1 xuan1 de2 zhi1 miao4 si1 cun3 。
- fan4 hui1 hu2 yan4 yan4 xiao1 xiao1 ， rao4 zhi3 lu4 lu2 yuan2 gun3 gun3 。
- tun1 hen4 han2 qing2 zha4 qing1 ji1 ， gu4 guo2 guan1 shan1 xin1 li4 li4 。
- chan2 yuan2 yi2 shi4 wu3 pi4 ti2 ， hua1 huo1 ru2 wen2 fa1 ming2 di2 。
- liu2 gong1 bian4 zhi3 jian4 you1 ye4 ， bie2 he4 yu4 fei1 yuan2 yu4 jue2 。
- qiu1 shuang1 man3 shu4 ye4 ci2 feng1 ， han2 chu2 zhui4 di4 wu1 ti2 xue4 。
- ai1 xian2 yi3 ba4 chun1 hen4 chang2 ， hen4 chang2 he2 ru2 huai2 wo3 xiang1 。
- wo3 xiang1 an1 zai4 chang2 cheng2 ku1 ， wen2 jun1 fu1 zou4 xin1 piao1 hu1 。
- he2 shi2 zhai3 xiu4 duan3 diao1 qiu2 ， yan1 zhi1 shan1 xia4 wan1 ming2 yue4 。

## 注释

## 译文

## 赏析
