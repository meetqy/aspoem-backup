---
id: wu-ming-shi-lao-ren-xing
title: 老人行
titlePinyin: lao3 ren2 xing2
titleSlug: lao-ren-xing
author: 無名氏
authorPinyin: wu2 ming2 shi4
authorSlug: wu-ming-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 有一老翁老無齒，處處無人問年紀。
- 白髪如絲向下垂，一雙眸子碧如水。
- 不裹頭，又不履，相識雖多少知己。
- 問翁畢竟何所止，笑言只在紅塵裏。
- 秋風獵獵行雲飛，老人此意無人會，目注雲歸心自知。
- 黄口小兒莫相笑，老人舊日曾年少。
- 浪迹常如不繫舟，地角天涯自知跳。
- 亦曾樂半夜，傳籌醉朱閣。
- 美人如花弄絃索，只恨樽前明月落。
- 亦曾憂羈放，他鄉迫暮秋。
- 故國日邊無信息，斷鴻空逐水長流。
- 或安貧，或安富，或爵通侯封萬戶。
- 一任秋霜換鬢毛，本來面目長如故。
- 水有蘋兮山有芝，人意雖存事已非。
- 有時却憶經游處，都似茫茫春夢歸。
- 邇來尤解安貧賤，不爲公卿强陪面。
- 皎如明月在秋水，動著依前還不見。
- 還不見，可奈何，空使遠人增眷戀。
- 但只從他隨物轉，青樓黄閣長相見。
- 長相見，莫殷勤，却是翁家舊主人。

## 拼音

- you3 yi4 lao3 weng1 lao3 wu2 chi3 ， chu3 chu3 wu2 ren2 wen4 nian2 ji4 。
- bai2 fa4 ru2 si1 xiang4 xia4 chui2 ， yi4 shuang1 mou2 zi0 bi4 ru2 shui3 。
- bu4 guo3 tou2 ， you4 bu4 lü3 ， xiang1 shi2 sui1 duo1 shao3 zhi1 ji3 。
- wen4 weng1 bi4 jing4 he2 suo3 zhi3 ， xiao4 yan2 zhi1 zai4 hong2 chen2 li3 。
- qiu1 feng1 lie4 lie4 xing2 yun2 fei1 ， lao3 ren2 ci3 yi4 wu2 ren2 hui4 ， mu4 zhu4 yun2 gui1 xin1 zi4 zhi1 。
- huang2 kou3 xiao3 er2 mo4 xiang1 xiao4 ， lao3 ren2 jiu4 ri4 ceng2 nian2 shao4 。
- lang4 ji4 chang2 ru2 bu2 xi4 zhou1 ， di4 jiao3 tian1 ya2 zi4 zhi1 tiao4 。
- yi4 ceng2 le4 ban4 ye4 ， chuan2 chou2 zui4 zhu1 ge2 。
- mei3 ren2 ru2 hua1 nong4 xian2 suo3 ， zhi1 hen4 zun1 qian2 ming2 yue4 luo4 。
- yi4 ceng2 you1 ji1 fang4 ， ta1 xiang1 po4 mu4 qiu1 。
- gu4 guo2 ri4 bian1 wu2 xin4 xi1 ， duan4 hong2 kong1 zhu2 shui3 chang2 liu2 。
- huo4 an1 pin2 ， huo4 an1 fu4 ， huo4 jue2 tong1 hou2 feng1 wan4 hu4 。
- yi2 ren4 qiu1 shuang1 huan4 bin4 mao2 ， ben3 lai2 mian4 mu4 chang2 ru2 gu4 。
- shui3 you3 pin2 xi1 shan1 you3 zhi1 ， ren2 yi4 sui1 cun2 shi4 yi3 fei1 。
- you3 shi2 que4 yi4 jing1 you2 chu3 ， dou1 si4 mang2 mang2 chun1 meng4 gui1 。
- er3 lai2 you2 jie3 an1 pin2 jian4 ， bu4 wei2 gong1 qing1 qiang2 pei2 mian4 。
- jiao3 ru2 ming2 yue4 zai4 qiu1 shui3 ， dong4 zhu4 yi1 qian2 huan2 bu2 jian4 。
- huan2 bu2 jian4 ， ke3 nai4 he2 ， kong1 shi3 yuan3 ren2 zeng1 juan4 lian4 。
- dan4 zhi1 cong2 ta1 sui2 wu4 zhuan3 ， qing1 lou2 huang2 ge2 chang2 xiang1 jian4 。
- chang2 xiang1 jian4 ， mo4 yin1 qin2 ， que4 shi4 weng1 jia1 jiu4 zhu3 ren2 。

## 注释

## 译文

## 赏析
