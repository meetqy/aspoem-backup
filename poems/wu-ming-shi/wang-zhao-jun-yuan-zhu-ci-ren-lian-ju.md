---
id: wu-ming-shi-wang-zhao-jun-yuan-zhu-ci-ren-lian-ju
title: 王昭君怨諸詞人連句
titlePinyin: wang2 zhao1 jun1 yuan4 zhu1 ci2 ren2 lian2 ju4
titleSlug: wang-zhao-jun-yuan-zhu-ci-ren-lian-ju
author: 無名氏
authorPinyin: wu2 ming2 shi4
authorSlug: wu-ming-shi
dynasty: 唐
dynastyPinyin: tang2
dynastySlug: tang
tags: []
---

## 正文

- 掖庭嬌幸在娥眉，爭用黃金寫艷姿。
- 始言恩寵由君意，誰謂容顏信畫師。
- 微軀一身入深宮，春華幾度落秋風。
- 君恩不惜便衣處，妾貌應殊畫辟中。
- 間道和親將我敞，選貌披圖遍宮掖。
- 圖中容貌既不如，選後君王空海（望疑「悔」字之誤）惜。
- 始知王意本相親，自恨舟（望疑「丹」字之誤）青每誤身。
- 昔是宮中薄命妾，今成塞外斷腸人。
- 九重恩愛應長謝，萬里關山愁遠嫁。
- 飛來北地不勝春，月照南庭空度夜。
- 夜中含涕獨嬋娟，遙念君邊與朔邊。
- 毳幕不同羅帳日，氈裘非復錦衾年。
- 長安高闕三千里，一望能令一心死。
- 秋來懷抱既不堪，況復南飛雁聲起。
- （此詩見劉復《燉煌掇瑣》三四。
- 題雖標連句，然不著諸詞人姓名，故仍以常詩視之。
- 此詩又見於王重民《〈補全唐詩〉拾遺》。
- 王輯本刊出於本書成書之後，故兩存之。
- ）。

## 拼音

- ye4 ting2 jiao1 xing4 zai4 e2 mei2 ， zheng1 yong4 huang2 jin1 xie3 yan4 zi1 。
- shi3 yan2 en1 chong3 you2 jun1 yi4 ， shui2 wei4 rong2 yan2 xin4 hua4 shi1 。
- wei1 qu1 yi4 shen1 ru4 shen1 gong1 ， chun1 hua2 ji1 du4 luo4 qiu1 feng1 。
- jun1 en1 bu4 xi1 bian4 yi1 chu3 ， qie4 mao4 ying1 shu1 hua4 pi4 zhong1 。
- jian4 dao4 he2 qin1 jiang1 wo3 chang3 ， xuan3 mao4 pi1 tu2 bian4 gong1 ye4 。
- tu2 zhong1 rong2 mao4 ji4 bu4 ru2 ， xuan3 hou4 jun1 wang2 kong1 hai3 （ wang4 yi2 「 hui3 」 zi4 zhi1 wu4 ） xi1 。
- shi3 zhi1 wang2 yi4 ben3 xiang4 qin1 ， zi4 hen4 zhou1 （ wang4 yi2 「 dan1 」 zi4 zhi1 wu4 ） qing1 mei3 wu4 shen1 。
- xi1 shi4 gong1 zhong1 bo2 ming4 qie4 ， jin1 cheng2 sai4 wai4 duan4 chang2 ren2 。
- jiu3 chong2 en1 ai4 ying1 chang2 xie4 ， wan4 li3 guan1 shan1 chou2 yuan3 jia4 。
- fei1 lai2 bei3 di4 bu2 sheng4 chun1 ， yue4 zhao4 nan2 ting2 kong1 du4 ye4 。
- ye4 zhong1 han2 ti4 du2 chan2 juan1 ， yao2 nian4 jun1 bian1 yu3 shuo4 bian1 。
- cui4 mu4 bu4 tong2 luo2 zhang4 ri4 ， zhan1 qiu2 fei1 fu4 jin3 qin1 nian2 。
- chang2 an1 gao1 que4 san1 qian1 li3 ， yi2 wang4 neng2 ling4 yi4 xin1 si3 。
- qiu1 lai2 huai2 bao4 ji4 bu4 kan1 ， kuang4 fu4 nan2 fei1 yan4 sheng1 qi3 。
- （ ci3 shi1 jian4 liu2 fu4 《 dun4 huang2 duo1 suo3 》 san1 si4 。
- ti2 sui1 biao1 lian2 ju4 ， ran2 bu2 zhu4 zhu1 ci2 ren2 xing4 ming2 ， gu4 reng2 yi3 chang2 shi1 shi4 zhi1 。
- ci3 shi1 you4 jian4 wu1 wang2 zhong4 min2 《〈 bu3 quan2 tang2 shi1 〉 shi2 yi2 》。
- wang2 ji2 ben3 kan1 chu1 wu1 ben3 shu1 cheng2 shu1 zhi1 hou4 ， gu4 liang3 cun2 zhi1 。
- ）。

## 注释

## 译文

## 赏析
