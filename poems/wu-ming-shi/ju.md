---
id: wu-ming-shi-ju
title: 句
titlePinyin: ju4
titleSlug: ju
author: 無名氏
authorPinyin: wu2 ming2 shi4
authorSlug: wu-ming-shi
dynasty: 唐
dynastyPinyin: tang2
dynastySlug: tang
tags: []
---

## 正文

- 月知溪靜尋常入，雲愛山高且暮歸。
- 風吹帆席隨雲卷，鳥壓花枝覆水低。
- 匹馬路傍乘月別，孤帆波上入雲飛。
- 蹴踘場邊芳草短，鞦韆樹下落花多。
- 看樹只愁花落盡，聽鶯不覺馬行遲。
- 攜樽藉草情無極，對水看雲興有餘。
- 文戰不曾眉得白，酒醖長覺面先紅。
- 風裏一聲天上落，世人皆向五雲看。
- 仙花又別三千歲，暮雨已迷十二峯。
- 滿枝帶露將何似，曾見瓊樓素面啼。
- 翠葉偃風如翦彩，紅花含露似啼妝。
- 青蘿帶霧依松古，綠竹含煙泛水光。
- 書吏優遊山色裏，琴堂閑冷水聲中。
- 鐘鳴月下長洲苑，露溼殘花鳥亂啼。
- 花攢屋上紅珠顆，筍滿籬根紫玉簪。
- 花舞野塘鋪地錦，鳥鳴江樹送春聲。

## 拼音

- yue4 zhi1 xi1 jing4 xun2 chang2 ru4 ， yun2 ai4 shan1 gao1 qie3 mu4 gui1 。
- feng1 chui1 fan1 xi2 sui2 yun2 juan4 ， niao3 ya1 hua1 zhi1 fu4 shui3 di1 。
- pi3 ma3 lu4 bang4 cheng2 yue4 bie2 ， gu1 fan1 bo1 shang4 ru4 yun2 fei1 。
- cu4 ju1 chang3 bian1 fang1 cao3 duan3 ， qiu1 qian1 shu4 xia4 luo4 hua1 duo1 。
- kan4 shu4 zhi1 chou2 hua1 luo4 jin4 ， ting1 ying1 bu4 jue2 ma3 xing2 chi2 。
- xie2 zun1 jie4 cao3 qing2 wu2 ji2 ， dui4 shui3 kan4 yun2 xing1 you3 yu2 。
- wen2 zhan4 bu4 ceng2 mei2 de2 bai2 ， jiu3 yun4 chang2 jue2 mian4 xian1 hong2 。
- feng1 li3 yi4 sheng1 tian1 shang4 luo4 ， shi4 ren2 jie1 xiang4 wu3 yun2 kan4 。
- xian1 hua1 you4 bie2 san1 qian1 sui4 ， mu4 yu3 yi3 mi2 shi2 er4 feng1 。
- man3 zhi1 dai4 lu4 jiang1 he2 si4 ， ceng2 jian4 qiong2 lou2 su4 mian4 ti2 。
- cui4 ye4 yan3 feng1 ru2 jian3 cai3 ， hong2 hua1 han2 lu4 si4 ti2 zhuang1 。
- qing1 luo2 dai4 wu4 yi1 song1 gu3 ， lü4 zhu2 han2 yan1 fan4 shui3 guang1 。
- shu1 li4 you1 you2 shan1 se4 li3 ， qin2 tang2 xian2 leng3 shui3 sheng1 zhong1 。
- zhong1 ming2 yue4 xia4 chang2 zhou1 yuan4 ， lu4 shi1 can2 hua1 niao3 luan4 ti2 。
- hua1 zan3 wu1 shang4 hong2 zhu1 ke1 ， sun3 man3 li2 gen1 zi3 yu4 zan1 。
- hua1 wu3 ye3 tang2 pu1 di4 jin3 ， niao3 ming2 jiang1 shu4 song4 chun1 sheng1 。

## 注释

## 译文

## 赏析
