---
id: wu-ming-shi-ming-yue-hu-zui-hou-qiang-wei-hua-ge
title: 明月湖醉後薔薇花歌
titlePinyin: ming2 yue4 hu2 zui4 hou4 qiang2 wei1 hua1 ge1
titleSlug: ming-yue-hu-zui-hou-qiang-wei-hua-ge
author: 無名氏
authorPinyin: wu2 ming2 shi4
authorSlug: wu-ming-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 萬朵當軒紅灼灼，晚陰照水塵不著。
- 西施醉後情不禁，侍兒扶下蘂珠閣。
- 柔條嫩蘂輕𩸬鰓，一低一昂合又開。
- 深紅淺綠狀不得，日斜池畔香風來。
- 紅能柔，綠能軟，濃淡參差相宛轉。
- 舞蝶雙雙誰喚來，輕綃片片何人剪。
- 白髮使君思帝鄉，驅妻領女遊花傍。
- 持盃憶著曲江事，千花萬葉垂宮墙。
- 復有同心初上第，日暮華筵移水際。
- 笙歌日日徵教坊，傾國名倡盡佳麗。
- 我曾此處同諸生，飛盂落盞紛縱橫。
- 將欲得到上天路，剛向直道中行去。
- 一朝失勢當如此，萬事如灰壯心死。
- 誰知奏御數萬言，翻割龜符四千里。
- 丈夫達則賢，窮則愚，胡爲紫，胡爲朱。
- 莫思身外窮通事，且醉花前一百壺。

## 拼音

- wan4 duo3 dang1 xuan1 hong2 zhuo2 zhuo2 ， wan3 yin1 zhao4 shui3 chen2 bu2 zhu4 。
- xi1 shi1 zui4 hou4 qing2 bu4 jin1 ， shi4 er2 fu2 xia4 rui3 zhu1 ge2 。
- rou2 tiao2 nen4 rui3 qing1 𩸬 sai1 ， yi4 di1 yi4 ang2 he2 you4 kai1 。
- shen1 hong2 qian3 lü4 zhuang4 bu4 de2 ， ri4 xie2 chi2 pan4 xiang1 feng1 lai2 。
- hong2 neng2 rou2 ， lü4 neng2 ruan3 ， nong2 dan4 can1 cha4 xiang1 wan3 zhuan3 。
- wu3 die2 shuang1 shuang1 shui2 huan4 lai2 ， qing1 xiao1 pian4 pian4 he2 ren2 jian3 。
- bai2 fa4 shi3 jun1 si1 di4 xiang1 ， qu1 qi1 ling3 nü3 you2 hua1 bang4 。
- chi2 bei1 yi4 zhu4 qu3 jiang1 shi4 ， qian1 hua1 wan4 ye4 chui2 gong1 qiang2 。
- fu4 you3 tong2 xin1 chu1 shang4 di4 ， ri4 mu4 hua2 yan2 yi2 shui3 ji4 。
- sheng1 ge1 ri4 ri4 zhi3 jiao4 fang1 ， qing1 guo2 ming2 chang4 jin4 jia1 li2 。
- wo3 ceng2 ci3 chu3 tong2 zhu1 sheng1 ， fei1 yu2 luo4 zhan3 fen1 zong4 heng2 。
- jiang1 yu4 de2 dao4 shang4 tian1 lu4 ， gang1 xiang4 zhi2 dao4 zhong1 hang2 qu4 。
- yi4 zhao1 shi1 shi4 dang1 ru2 ci3 ， wan4 shi4 ru2 hui1 zhuang4 xin1 si3 。
- shui2 zhi1 zou4 yu4 shu4 wan4 yan2 ， fan1 ge1 gui1 fu2 si4 qian1 li3 。
- zhang4 fu0 da2 ze2 xian2 ， qiong2 ze2 yu2 ， hu2 wei2 zi3 ， hu2 wei2 zhu1 。
- mo4 si1 shen1 wai4 qiong2 tong1 shi4 ， qie3 zui4 hua1 qian2 yi4 bai3 hu2 。

## 注释

## 译文

## 赏析
