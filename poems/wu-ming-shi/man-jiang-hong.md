---
id: wu-ming-shi-man-jiang-hong
title: 满江红
titlePinyin: man3 jiang1 hong2
titleSlug: man-jiang-hong
author: 无名氏
authorPinyin: wu2 ming2 shi4
authorSlug: wu-ming-shi
dynasty: 宋
dynastyPinyin: song4
dynastySlug: song
tags: []
---

## 正文

- 林外溪边，深深见、一林寒雪。
- 惟觉有、袭人襟袖，暗香不绝。
- 天与风流标格在，肯同桃杏开时节。
- 也须烦、玉手折将来，和明月。
- 调鼎事，君休说。
- 龙笛韵，空悲咽。
- 将何助清赏，待传佳阕。
- 君不见广平词赋丽，挥毫弄翰心如铁。
- 便直饶、何逊在扬州，成虚设。

## 拼音

- lin2 wai4 xi1 bian1 ， shen1 shen1 jian4 、 yi4 lin2 han2 xue3 。
- wei2 jue2 you3 、 xi2 ren2 jin1 xiu4 ， an4 xiang1 bu4 jue2 。
- tian1 yu3 feng1 liu2 biao1 ge2 zai4 ， ken3 tong2 tao2 xing4 kai1 shi2 jie2 。
- ye3 xu1 fan2 、 yu4 shou3 zhe2 jiang1 lai2 ， he2 ming2 yue4 。
- tiao2 ding3 shi4 ， jun1 xiu1 shuo1 。
- long2 di2 yun4 ， kong1 bei1 ye4 。
- jiang1 he2 zhu4 qing1 shang3 ， dai4 zhuan4 jia1 que4 。
- jun1 bu2 jian4 guang3 ping2 ci2 fu4 li4 ， hui1 hao2 nong4 han4 xin1 ru2 tie3 。
- bian4 zhi2 rao2 、 he2 xun4 zai4 yang2 zhou1 ， cheng2 xu1 she4 。

## 注释

## 译文

## 赏析
