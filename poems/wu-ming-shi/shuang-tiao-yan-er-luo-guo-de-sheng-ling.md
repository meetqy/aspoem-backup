---
id: wu-ming-shi-shuang-tiao-yan-er-luo-guo-de-sheng-ling
title: 双调・雁儿落过得胜令
titlePinyin: shuang1 tiao2 ・ yan4 er2 luo4 guo4 de2 sheng4 ling4
titleSlug: shuang-tiao-yan-er-luo-guo-de-sheng-ling
author: 无名氏
authorPinyin: wu2 ming2 shi4
authorSlug: wu-ming-shi
dynasty: 元
dynastyPinyin: yuan2
dynastySlug: yuan
tags: []
---

## 正文

- 想赴蟠桃玳瑁筵，休享御酒琼林宴。
- 息争名夺利心，发养性修真愿。
- 争如纸被裹云眠，茶药倚炉煎。
- 看峻岭衔花鹿，使巅峰献果猿。
- 朝元，在金阙寥阳殿。
- 安然，蓬莱洞里仙。
- 为浮生两鬓白，观镜里朱颜迈。
- 忙辞了白象简，紧纳了金鱼带。
- 绿柳倚门栽，金菊映篱开。
- 爱的是流水清如玉，那里想侯门深似海。
- 幽哉，袖拂白云外。
- 彭泽，清闲归去来。
- 光阴似流水，日月搬昏昼。
- 尘俗一笔勾，世事都参透。
- 睡来时高枕一无忧，闷来时拄杖半过头。
- 饥来时一钵千家饭，闲来时孤身万里游。
- 盈眸，阆苑风光秀。
- 抬头，蓬莱景物幽。
- 荣华似风内灯，富贵如槐安梦。
- 恰六朝贺太平，十二国干戈动。
- 人海混鱼龙，浮世隐英雄。
- 收楚韩元帅，兴周的姜太公。
- 功名，到底成何用？悉是：南柯一梦中！。

## 拼音

- xiang3 fu4 pan2 tao2 dai4 mao4 yan2 ， xiu1 xiang3 yu4 jiu3 qiong2 lin2 yan4 。
- xi1 zheng1 ming2 duo2 li4 xin1 ， fa1 yang3 xing4 xiu1 zhen1 yuan4 。
- zheng1 ru2 zhi3 bei4 guo3 yun2 mian2 ， cha2 yao4 yi3 lu2 jian1 。
- kan4 jun4 ling3 xian2 hua1 lu4 ， shi3 dian1 feng1 xian4 guo3 yuan2 。
- chao2 yuan2 ， zai4 jin1 que1 liao2 yang2 dian4 。
- an1 ran2 ， peng2 lai2 dong4 li3 xian1 。
- wei4 fu2 sheng1 liang3 bin4 bai2 ， guan1 jing4 li3 zhu1 yan2 mai4 。
- mang2 ci2 le0 bai2 xiang4 jian3 ， jin3 na4 le0 jin1 yu2 dai4 。
- lü4 liu3 yi3 men2 zai1 ， jin1 ju2 ying4 li2 kai1 。
- ai4 de0 shi4 liu2 shui3 qing1 ru2 yu4 ， na4 li3 xiang3 hou2 men2 shen1 si4 hai3 。
- you1 zai1 ， xiu4 fu2 bai2 yun2 wai4 。
- peng2 ze2 ， qing1 xian2 gui1 qu4 lai2 。
- guang1 yin1 si4 liu2 shui3 ， ri4 yue4 ban1 hun1 zhou4 。
- chen2 su2 yi4 bi3 gou1 ， shi4 shi4 dou1 can1 tou4 。
- shui4 lai2 shi2 gao1 zhen3 yi4 wu2 you1 ， men1 lai2 shi2 zhu3 zhang4 ban4 guo4 tou2 。
- ji1 lai2 shi2 yi4 bo1 qian1 jia1 fan4 ， xian2 lai2 shi2 gu1 shen1 wan4 li3 you2 。
- ying2 mou2 ， lang4 yuan4 feng1 guang1 xiu4 。
- tai2 tou2 ， peng2 lai2 jing3 wu4 you1 。
- rong2 hua2 si4 feng1 nei4 deng1 ， fu4 gui4 ru2 huai2 an1 meng4 。
- qia4 liu4 chao2 he4 tai4 ping2 ， shi2 er4 guo2 gan1 ge1 dong4 。
- ren2 hai3 hun4 yu2 long2 ， fu2 shi4 yin3 ying1 xiong2 。
- shou1 chu3 han2 yuan2 shuai4 ， xing1 zhou1 de0 jiang1 tai4 gong1 。
- gong1 ming2 ， dao4 di3 cheng2 he2 yong4 ？ xi1 shi4 ： nan2 ke1 yi1 meng4 zhong1 ！。

## 注释

## 译文

## 赏析
