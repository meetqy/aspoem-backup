---
id: shi-wen-xiang-you-mei-yi-ren-hang
title: 有美一人行
titlePinyin: you3 mei3 yi4 ren2 hang2
titleSlug: you-mei-yi-ren-hang
author: 釋文珦
authorPinyin: shi4 wen2 xiang4
authorSlug: shi-wen-xiang
dynasty: 宋
dynastyPinyin: song4
dynastySlug: song
tags: []
---

## 正文

- 有美一人閑且都，天然自與常人殊。
- 奔逸絕塵遺步趨，宛在大海之東隅。
- 珠宮貝闕非凡居，鮫綃被體雲霞裾。
- 朝乘一鶴暮雙鳬，往來圓嶠仍方壺。
- 所交皆古真仙徒，赤松羨門及麻姑。
- 共論妙道得道樞，天地萬物指馬如。
- 人間歲月良易徂，別來眼暗齒髮疎。
- 山可泐兮海可枯，相思之念無時無。
- 示好亦有明月珠，藏之懷袖不敢沽。
- 屢欲致之乏飛魚，側身東望空躊躇。

## 拼音

- you3 mei3 yi4 ren2 xian2 qie3 dou1 ， tian1 ran2 zi4 yu3 chang2 ren2 shu1 。
- ben1 yi4 jue2 chen2 yi2 bu4 qu1 ， wan3 zai4 da4 hai3 zhi1 dong1 yu2 。
- zhu1 gong1 bei4 que4 fei1 fan2 ju1 ， jiao1 xiao1 bei4 ti3 yun2 xia2 ju1 。
- chao2 cheng2 yi2 he4 mu4 shuang1 fu2 ， wang3 lai2 yuan2 jiao4 reng2 fang1 hu2 。
- suo3 jiao1 jie1 gu3 zhen1 xian1 tu2 ， chi4 song1 xian4 men2 ji2 ma2 gu1 。
- gong4 lun4 miao4 dao4 de2 dao4 shu1 ， tian1 di4 wan4 wu4 zhi3 ma3 ru2 。
- ren2 jian4 sui4 yue4 liang2 yi4 cu2 ， bie2 lai2 yan3 an4 chi3 fa4 shu1 。
- shan1 ke3 le4 xi1 hai3 ke3 ku1 ， xiang1 si1 zhi1 nian4 wu2 shi2 wu2 。
- shi4 hao3 yi4 you3 ming2 yue4 zhu1 ， cang2 zhi1 huai2 xiu4 bu4 gan3 gu1 。
- lü3 yu4 zhi4 zhi1 fa2 fei1 yu2 ， ce4 shen1 dong1 wang4 kong1 chou2 chu2 。

## 注释

## 译文

## 赏析
