---
id: shi-wen-xiang-gan-chun
title: 感春
titlePinyin: gan3 chun1
titleSlug: gan-chun
author: 釋文珦
authorPinyin: shi4 wen2 xiang4
authorSlug: shi-wen-xiang
dynasty: 宋
dynastyPinyin: song4
dynastySlug: song
tags: []
---

## 正文

- 忽聞春欲去，園林謾遊矚。
- 輕風散餘紅，細雨滋繁綠。
- 綠繁似歡榮，紅散猶僇辱。
- 因悟人間世，萬事易翻覆。
- 賤或登青雲，貴或成赤族。
- 禍福無定端，往往相倚伏。
- 那知今日歌，不是明朝哭。
- 書以爲世鑒，得志毋縱欲。
- 兢兢如履冰，坎坎念伐輻。
- 苟能閑此理，堪追聖賢躅。

## 拼音

- hu1 wen2 chun1 yu4 qu4 ， yuan2 lin2 man2 you2 zhu3 。
- qing1 feng1 san4 yu2 hong2 ， xi4 yu3 zi1 fan2 lü4 。
- lü4 fan2 si4 huan1 rong2 ， hong2 san4 you2 lu4 ru3 。
- yin1 wu4 ren2 jian4 shi4 ， wan4 shi4 yi4 fan1 fu4 。
- jian4 huo4 deng1 qing1 yun2 ， gui4 huo4 cheng2 chi4 zu2 。
- huo4 fu2 wu2 ding4 duan1 ， wang3 wang3 xiang1 yi3 fu2 。
- na4 zhi1 jin1 ri4 ge1 ， bu2 shi4 ming2 chao2 ku1 。
- shu1 yi3 wei2 shi4 jian4 ， de2 zhi4 wu2 zong4 yu4 。
- jing1 jing1 ru2 lü3 bing1 ， kan3 kan3 nian4 fa2 fu2 。
- gou3 neng2 xian2 ci3 li3 ， kan1 zhui1 sheng4 xian2 zhu2 。

## 注释

## 译文

## 赏析
