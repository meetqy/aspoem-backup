---
id: shi-wen-xiang-huan-shan
title: 還山
titlePinyin: huan2 shan1
titleSlug: huan-shan
author: 釋文珦
authorPinyin: shi4 wen2 xiang4
authorSlug: shi-wen-xiang
dynasty: 宋
dynastyPinyin: song4
dynastySlug: song
tags: []
---

## 正文

- 吾性本閒曠，素不喜城郭。
- 而况賓主間，禮數相束縛。
- 悵望西南山，佳氣日參錯。
- 逸興不可羈，飄飄出籠鶴。
- 翩然曳杖還，專意在一壑。
- 時方孟夏初，衆花已零落。
- 櫧林晚雪香，麥隴殘雲薄。
- 谷深絕遊塵，苗田叫姑惡。
- 幽人舊相知，一見心喜躍。
- 謂言舊山畬，今猶可耕鑿。
- 日夕共登臨，靡憚筋力弱。
- 於焉得天真，畢志甘澹泊。
- 初非傲軒冕，終又畏矰繳。
- 置身聲利場，何如且行樂。
- 纍纍北原上，萬古同寂寞。

## 拼音

- wu2 xing4 ben3 xian2 kuang4 ， su4 bu4 xi3 cheng2 guo1 。
- er2 kuang4 bin1 zhu3 jian4 ， li3 shu4 xiang1 shu4 fu4 。
- chang4 wang4 xi1 nan2 shan1 ， jia1 qi4 ri4 can1 cuo4 。
- yi4 xing1 bu4 ke3 ji1 ， piao1 piao1 chu1 long2 he4 。
- pian1 ran2 ye4 zhang4 huan2 ， zhuan1 yi4 zai4 yi2 he4 。
- shi2 fang1 meng4 xia4 chu1 ， zhong4 hua1 yi3 ling2 luo4 。
- zhu1 lin2 wan3 xue3 xiang1 ， mai4 long3 can2 yun2 bao2 。
- gu3 shen1 jue2 you2 chen2 ， miao2 tian2 jiao4 gu1 e4 。
- you1 ren2 jiu4 xiang1 zhi1 ， yi2 jian4 xin1 xi3 yue4 。
- wei4 yan2 jiu4 shan1 she1 ， jin1 you2 ke3 geng1 zao2 。
- ri4 xi1 gong4 deng1 lin2 ， mi2 dan4 jin1 li4 ruo4 。
- wu1 yan1 de2 tian1 zhen1 ， bi4 zhi4 gan1 dan4 bo2 。
- chu1 fei1 ao4 xuan1 mian3 ， zhong1 you4 wei4 zeng1 jiao3 。
- zhi4 shen1 sheng1 li4 chang3 ， he2 ru2 qie3 xing2 le4 。
- lei2 lei2 bei3 yuan2 shang4 ， wan4 gu3 tong2 ji4 mo4 。

## 注释

## 译文

## 赏析
