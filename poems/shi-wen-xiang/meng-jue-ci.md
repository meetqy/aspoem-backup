---
id: shi-wen-xiang-meng-jue-ci
title: 夢覺辭
titlePinyin: meng4 jue2 ci2
titleSlug: meng-jue-ci
author: 釋文珦
authorPinyin: shi4 wen2 xiang4
authorSlug: shi-wen-xiang
dynasty: 宋
dynastyPinyin: song4
dynastySlug: song
tags: []
---

## 正文

- 霜月何皎皎，寒風更淒淒。
- 氣候感微蟲，終夜常悲啼。
- 遊子當此時，能不念故棲。
- 念久結爲夢，遠過橫塘西。
- 此夢亦良勞，屢涉山谷溪。
- 宛然見親友，笑語相招携。
- 覺來仍在旅，鄉遠人乖暌。
- 浮生等如夢，短長不須稽。

## 拼音

- shuang1 yue4 he2 jiao3 jiao3 ， han2 feng1 geng4 qi1 qi1 。
- qi4 hou4 gan3 wei1 chong2 ， zhong1 ye4 chang2 bei1 ti2 。
- you2 zi3 dang1 ci3 shi2 ， neng2 bu2 nian4 gu4 qi1 。
- nian4 jiu3 jie2 wei2 meng4 ， yuan3 guo4 heng2 tang2 xi1 。
- ci3 meng4 yi4 liang2 lao2 ， lü3 she4 shan1 gu3 xi1 。
- wan3 ran2 jian4 qin1 you3 ， xiao4 yu3 xiang1 zhao1 xie2 。
- jue2 lai2 reng2 zai4 lü3 ， xiang1 yuan3 ren2 guai1 kui2 。
- fu2 sheng1 deng3 ru2 meng4 ， duan3 chang2 bu4 xu1 ji1 。

## 注释

## 译文

## 赏析
