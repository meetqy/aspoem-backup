---
id: shi-wen-xiang-tong-zhu-you-xun-you-deng-fei-lai-feng
title: 同諸友尋幽登飛來峰
titlePinyin: tong2 zhu1 you3 xun2 you1 deng1 fei1 lai2 feng1
titleSlug: tong-zhu-you-xun-you-deng-fei-lai-feng
author: 釋文珦
authorPinyin: shi4 wen2 xiang4
authorSlug: shi-wen-xiang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 湖際山何限，飛來獨著名。
- 玲瓏疑鬼鑿，崷崒自天成。
- 猿去猶存洞，龍歸尚有泓。
- 樹因含玉潤，泉爲煉丹清。
- 桂子排空落，蓮花浥露擎。
- 鷲形傳佛國，靈應動神京。
- 翻譯賢人迹，稽留隠者情。
- 脩藤垂萬歲，孤石記三生。
- 夜講臺偏古，春風檜重榮。
- 賓王辭可訊，慧理塔難平。
- 客至心多戀，僧居慮自輕。
- 躋攀雖詰屈，臨眺獨高明。
- 觀闕雄三島，衣冠邁百城。
- 東南且行在，西北待經營。
- 溟漲無涯涘，江流但注傾。
- 一時歸眼界，終古播詩聲。

## 拼音

- hu2 ji4 shan1 he2 xian4 ， fei1 lai2 du2 zhu4 ming2 。
- ling2 long2 yi2 gui3 zao2 ， qiu2 zu2 zi4 tian1 cheng2 。
- yuan2 qu4 you2 cun2 dong4 ， long2 gui1 shang4 you3 hong2 。
- shu4 yin1 han2 yu4 run4 ， quan2 wei2 lian4 dan1 qing1 。
- gui4 zi3 pai2 kong1 luo4 ， lian2 hua1 yi4 lu4 qing2 。
- jiu4 xing2 chuan2 fo2 guo2 ， ling2 ying1 dong4 shen2 jing1 。
- fan1 yi4 xian2 ren2 ji4 ， ji1 liu2 yin3 zhe3 qing2 。
- xiu1 teng2 chui2 wan4 sui4 ， gu1 shi2 ji4 san1 sheng1 。
- ye4 jiang3 tai2 pian1 gu3 ， chun1 feng1 gui4 zhong4 rong2 。
- bin1 wang2 ci2 ke3 xun4 ， hui4 li3 ta3 nan2 ping2 。
- ke4 zhi4 xin1 duo1 lian4 ， seng1 ju1 lü4 zi4 qing1 。
- ji1 pan1 sui1 jie2 qu1 ， lin2 tiao4 du2 gao1 ming2 。
- guan1 que4 xiong2 san1 dao3 ， yi1 guan1 mai4 bai3 cheng2 。
- dong1 nan2 qie3 xing2 zai4 ， xi1 bei3 dai4 jing1 ying2 。
- ming2 zhang3 wu2 ya2 si4 ， jiang1 liu2 dan4 zhu4 qing1 。
- yi4 shi2 gui1 yan3 jie4 ， zhong1 gu3 bo1 shi1 sheng1 。

## 注释

## 译文

## 赏析
