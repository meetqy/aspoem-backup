---
id: shi-wen-xiang-shi-shui
title: 逝水
titlePinyin: shi4 shui3
titleSlug: shi-shui
author: 釋文珦
authorPinyin: shi4 wen2 xiang4
authorSlug: shi-wen-xiang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 逝水向東流，前後浪相續。
- 尼父達機兆，川上歎不足。
- 人生天地間，百年誠短促。
- 菁華草頭露，光景風中燭。
- 兩鬢成枯蓬，蕭蕭不再綠。
- 那知今日歡，不是明朝哭。
- 所仰唯聖賢，亦復歸鬼錄。
- 而況頑冥者，厥身沈利欲。
- 隨流不知返，終世常僕僕。
- 大化一朝盡，腐滅同草木。
- 豈若黄綺徒，居然在空谷。
- 于焉自逍遥，其人美如玉。
- 吾生千載餘，猶知慕遐躅。
- 寤寐斯不忘，耿耿在心目。

## 拼音

- shi4 shui3 xiang4 dong1 liu2 ， qian2 hou4 lang4 xiang1 xu4 。
- ni2 fu4 da2 ji1 zhao4 ， chuan1 shang4 tan4 bu4 zu2 。
- ren2 sheng1 tian1 di4 jian4 ， bai3 nian2 cheng2 duan3 cu4 。
- jing1 hua2 cao3 tou2 lu4 ， guang1 jing3 feng1 zhong1 zhu2 。
- liang3 bin4 cheng2 ku1 peng2 ， xiao1 xiao1 bu2 zai4 lü4 。
- na4 zhi1 jin1 ri4 huan1 ， bu2 shi4 ming2 chao2 ku1 。
- suo3 yang3 wei2 sheng4 xian2 ， yi4 fu4 gui1 gui3 lu4 。
- er2 kuang4 wan2 ming2 zhe3 ， jue2 shen1 shen3 li4 yu4 。
- sui2 liu2 bu4 zhi1 fan3 ， zhong1 shi4 chang2 pu2 pu2 。
- da4 hua4 yi4 zhao1 jin4 ， fu3 mie4 tong2 cao3 mu4 。
- qi3 ruo4 huang2 qi3 tu2 ， ju1 ran2 zai4 kong1 gu3 。
- yu2 yan1 zi4 xiao1 yao2 ， qi2 ren2 mei3 ru2 yu4 。
- wu2 sheng1 qian1 zai4 yu2 ， you2 zhi1 mu4 xia2 zhu2 。
- wu4 mei4 si1 bu2 wang4 ， geng3 geng3 zai4 xin1 mu4 。

## 注释

## 译文

## 赏析
