---
id: shi-wen-xiang-jiang-lou-xie-wang-qi-er
title: 江樓寫望  其二
titlePinyin: jiang1 lou2 xie3 wang4     qi2 er4
titleSlug: jiang-lou-xie-wang-qi-er
author: 釋文珦
authorPinyin: shi4 wen2 xiang4
authorSlug: shi-wen-xiang
dynasty: 宋
dynastyPinyin: song4
dynastySlug: song
tags: []
---

## 正文

- 晨登江上樓，周覽竟遐目。
- 江天渺無際，清致如可匊。
- 初日明遠峰，微煙消廣麓。
- 平波浄如鏡，羣象印寒淥。
- 浦溆集帆檣，長空來鸛鶩。
- 涼風天末起，散入簷前竹。
- 曠然適野情，誰能念幽獨。
- 手把離騷經，閒倚闌干讀。
- 靈均邈千載，遺音諒難續。
- 滄浪在何處，思以濯吾足。

## 拼音

- chen2 deng1 jiang1 shang4 lou2 ， zhou1 lan3 jing4 xia2 mu4 。
- jiang1 tian1 miao3 wu2 ji4 ， qing1 zhi4 ru2 ke3 ju1 。
- chu1 ri4 ming2 yuan3 feng1 ， wei1 yan1 xiao1 guang3 lu4 。
- ping2 bo1 jing4 ru2 jing4 ， qun2 xiang4 yin4 han2 lu4 。
- pu3 xu4 ji2 fan1 qiang2 ， chang2 kong1 lai2 guan4 wu4 。
- liang2 feng1 tian1 mo4 qi3 ， san4 ru4 yan2 qian2 zhu2 。
- kuang4 ran2 shi4 ye3 qing2 ， shui2 neng2 nian4 you1 du2 。
- shou3 ba3 li2 sao1 jing1 ， xian2 yi3 lan2 gan1 du2 。
- ling2 jun1 miao3 qian1 zai4 ， yi2 yin1 liang4 nan2 xu4 。
- cang1 lang4 zai4 he2 chu3 ， si1 yi3 zhuo2 wu2 zu2 。

## 注释

## 译文

## 赏析
