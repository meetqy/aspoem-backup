---
id: shi-wen-xiang-yao-ren-shun-yu-xing
title: 堯任舜禹行
titlePinyin: yao2 ren4 shun4 yu3 xing2
titleSlug: yao-ren-shun-yu-xing
author: 釋文珦
authorPinyin: shi4 wen2 xiang4
authorSlug: shi-wen-xiang
dynasty: 宋
dynastyPinyin: song4
dynastySlug: song
tags: []
---

## 正文

- 堯任舜禹，聖化日熙。
- 二臣至德，惟堯克知。
- 明良胥會，徵庸弗疑。
- 佐命垂統，股肱綱維。
- 行堯之道，蚤夜孳孳。
- 上齊七政，大錄萬幾。
- 與人爲善，念茲在茲。
- 舉相去凶，咨牧授時。
- 執德於心，其化若馳。
- 洪水滔天，浩浩無涯。
- 下民昏墊，荒度爲宜。
- 乃乘四載，奠決刊隨。
- 櫛風沐雨，手胼足胝。
- 四海會同，九澤具陂。
- 誕敷文德，帝命是祗。
- 翔泳咸若，鳳皇來儀。
- 堯嘉厥功，翕受敷施。
- 同聲相應，百僚師師。
- 是知官人，安危之基。
- 用賢則安，用佞則危。
- 惟彼陶唐，百工允釐。
- 後世有述，先天弗違。
- 能賞能禪，纘承伏犧。
- 爲民之極，黄收純衣。
- 明並日月，照臨無私。
- 不言而治，端拱無爲。
- 民無能名，蕩蕩巍巍。
- 惟天爲大，惟堯則之。
- 先聖斯言，當深致思。
- 或未之思，室是遠而。

## 拼音

- yao2 ren4 shun4 yu3 ， sheng4 hua4 ri4 xi1 。
- er4 chen2 zhi4 de2 ， wei2 yao2 ke4 zhi1 。
- ming2 liang2 xu1 hui4 ， zhi3 yong1 fu2 yi2 。
- zuo3 ming4 chui2 tong3 ， gu3 gong1 gang1 wei2 。
- xing2 yao2 zhi1 dao4 ， zao3 ye4 zi1 zi1 。
- shang4 qi2 qi1 zheng4 ， da4 lu4 wan4 ji1 。
- yu3 ren2 wei2 shan4 ， nian4 zi1 zai4 zi1 。
- ju3 xiang1 qu4 xiong1 ， zi1 mu4 shou4 shi2 。
- zhi2 de2 wu1 xin1 ， qi2 hua4 ruo4 chi2 。
- hong2 shui3 tao1 tian1 ， hao4 hao4 wu2 ya2 。
- xia4 min2 hun1 dian4 ， huang1 du4 wei2 yi2 。
- nai3 cheng2 si4 zai4 ， dian4 jue2 kan1 sui2 。
- zhi4 feng1 mu4 yu3 ， shou3 pian2 zu2 zhi1 。
- si4 hai3 hui4 tong2 ， jiu3 ze2 ju4 bei1 。
- dan4 fu1 wen2 de2 ， di4 ming4 shi4 zhi1 。
- xiang2 yong3 xian2 ruo4 ， feng4 huang2 lai2 yi2 。
- yao2 jia1 jue2 gong1 ， xi1 shou4 fu1 shi1 。
- tong2 sheng1 xiang1 ying1 ， bai3 liao2 shi1 shi1 。
- shi4 zhi1 guan1 ren2 ， an1 wei1 zhi1 ji1 。
- yong4 xian2 ze2 an1 ， yong4 ning4 ze2 wei1 。
- wei2 bi3 tao2 tang2 ， bai3 gong1 yun3 li2 。
- hou4 shi4 you3 shu4 ， xian1 tian1 fu2 wei2 。
- neng2 shang3 neng2 shan4 ， zuan3 cheng2 fu2 xi1 。
- wei2 min2 zhi1 ji2 ， huang2 shou1 chun2 yi1 。
- ming2 bing4 ri4 yue4 ， zhao4 lin2 wu2 si1 。
- bu4 yan2 er2 zhi4 ， duan1 gong3 wu2 wei2 。
- min2 wu2 neng2 ming2 ， dang4 dang4 wei1 wei1 。
- wei2 tian1 wei2 da4 ， wei2 yao2 ze2 zhi1 。
- xian1 sheng4 si1 yan2 ， dang1 shen1 zhi4 si1 。
- huo4 wei4 zhi1 si1 ， shi4 shi4 yuan3 er2 。

## 注释

## 译文

## 赏析
