---
id: shi-wen-xiang-chun-ye-meng-you-xi-shang-ru-shi-chuan-tao-yuan-yu-fan-seng-xian-zi-yu-ju-pan-tao-dan-ye-ling-zhi-hu-ma-wu-yun-chuang-wu-ge-jian-qing-fu-gu-shi-po-you-si-zhi-jue-er-huang-ran-you-neng-ji-yi-wu-ju-yun-tan-jun-zhou-xing-chi-luan-feng-qing-qiu-pan-yi-pu-su-ni-hou-ling-tao-can-dan-zhu-xian-fan-za-zhi-qiu-sui-zhui-shu-meng-shi-zu-cheng-yi-shi-qi-yun
title: 春夜夢遊溪上如世傳桃源與梵僧仙子遇具蟠桃丹液靈芝胡麻於雲窗霧閣間請賦古詩頗有思致覺而恍然猶能記憶五句云灘峻舟行遲亂峰青虬蟠一瀑素霓吼靈桃粲丹朱仙飯雜芝糗遂追述夢事足成一十七韻
titlePinyin: chun1 ye4 meng4 you2 xi1 shang4 ru2 shi4 chuan2 tao2 yuan2 yu3 fan4 seng1 xian1 zi3 yu4 ju4 pan2 tao2 dan1 ye4 ling2 zhi1 hu2 ma2 wu1 yun2 chuang1 wu4 ge2 jian4 qing3 fu4 gu3 shi1 po1 you3 si1 zhi4 jue2 er2 huang3 ran2 you2 neng2 ji4 yi4 wu3 ju4 yun2 tan1 jun4 zhou1 xing2 chi2 luan4 feng1 qing1 qiu2 pan2 yi2 pu4 su4 ni2 hou3 ling2 tao2 can4 dan1 zhu1 xian1 fan4 za2 zhi1 qiu3 sui4 zhui1 shu4 meng4 shi4 zu2 cheng2 yi1 shi2 qi1 yun4
titleSlug: chun-ye-meng-you-xi-shang-ru-shi-chuan-tao-yuan-yu-fan-seng-xian-zi-yu-ju-pan-tao-dan-ye-ling-zhi-hu-ma-wu-yun-chuang-wu-ge-jian-qing-fu-gu-shi-po-you-si-zhi-jue-er-huang-ran-you-neng-ji-yi-wu-ju-yun-tan-jun-zhou-xing-chi-luan-feng-qing-qiu-pan-yi-pu-su-ni-hou-ling-tao-can-dan-zhu-xian-fan-za-zhi-qiu-sui-zhui-shu-meng-shi-zu-cheng-yi-shi-qi-yun
author: 釋文珦
authorPinyin: shi4 wen2 xiang4
authorSlug: shi-wen-xiang
dynasty: 宋
dynastyPinyin: song4
dynastySlug: song
tags: []
---

## 正文

- 隨意作清遊，唯與筇竹偶。
- 徘徊望原田，宛轉赴林藪。
- 隔溪更幽奇，欲往興彌厚。
- 漁人自知心，涉我不待叩。
- 爛爛桃花明，粼粼白沙走。
- 灘峻舟行遲，輟棹入崖口。
- 亂峰青虬蟠，一瀑素霓吼。
- 微徑上青冥，高木掛星斗。
- 梵宇金碧開，萬象發蒙蔀。
- 老僧雪眉長，妙語滌心垢。
- 乘雲者何人，笙鶴自先後。
- 邀余過殊庭，酌以流霞酒。
- 靈桃粲丹朱，仙飯雜芝糗。
- 白鹿守天壇，彩煙生藥臼。
- 謂言保其真，物我盡芻狗。
- 窗外鐵鐘鳴，驚覺復何有。
- 乃知百年間，夢境匪長久。

## 拼音

- sui2 yi4 zuo4 qing1 you2 ， wei2 yu3 qiong2 zhu2 ou3 。
- pai2 huai2 wang4 yuan2 tian2 ， wan3 zhuan3 fu4 lin2 sou3 。
- ge2 xi1 geng4 you1 qi2 ， yu4 wang3 xing1 mi2 hou4 。
- yu2 ren2 zi4 zhi1 xin1 ， she4 wo3 bu2 dai4 kou4 。
- lan4 lan4 tao2 hua1 ming2 ， lin2 lin2 bai2 sha1 zou3 。
- tan1 jun4 zhou1 xing2 chi2 ， chuo4 zhao4 ru4 ya2 kou3 。
- luan4 feng1 qing1 qiu2 pan2 ， yi2 pu4 su4 ni2 hou3 。
- wei1 jing4 shang4 qing1 ming2 ， gao1 mu4 gua4 xing1 dou3 。
- fan4 yu3 jin1 bi4 kai1 ， wan4 xiang4 fa1 meng2 bu4 。
- lao3 seng1 xue3 mei2 chang2 ， miao4 yu3 di2 xin1 gou4 。
- cheng2 yun2 zhe3 he2 ren2 ， sheng1 he4 zi4 xian1 hou4 。
- yao1 yu2 guo4 shu1 ting2 ， zhuo2 yi3 liu2 xia2 jiu3 。
- ling2 tao2 can4 dan1 zhu1 ， xian1 fan4 za2 zhi1 qiu3 。
- bai2 lu4 shou3 tian1 tan2 ， cai3 yan1 sheng1 yao4 jiu4 。
- wei4 yan2 bao3 qi2 zhen1 ， wu4 wo3 jin4 chu2 gou3 。
- chuang1 wai4 tie3 zhong1 ming2 ， jing1 jue2 fu4 he2 you3 。
- nai3 zhi1 bai3 nian2 jian4 ， meng4 jing4 fei3 chang2 jiu3 。

## 注释

## 译文

## 赏析
