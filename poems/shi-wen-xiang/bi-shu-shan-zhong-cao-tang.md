---
id: shi-wen-xiang-bi-shu-shan-zhong-cao-tang
title: 祕書山中草堂
titlePinyin: bi4 shu1 shan1 zhong1 cao3 tang2
titleSlug: bi-shu-shan-zhong-cao-tang
author: 釋文珦
authorPinyin: shi4 wen2 xiang4
authorSlug: shi-wen-xiang
dynasty: 宋
dynastyPinyin: song4
dynastySlug: song
tags: []
---

## 正文

- 謝客開山興，深居寄草堂。
- 曲闌憑野色，虛牖敞晴光。
- 路轉青林合，泉流碧澗長。
- 群巒分向背，平楚接微茫。
- 蘭茝含幽潔，松筠傲雪霜。
- 玄猨啼夜月，青鶴舞朝陽。
- 地僻煙霞古，雲深草樹凉。
- 藤梢藏釣石，桂子落琴床。
- 爲識禽魚性，終辭鴛鷺行。
- 真曾脫穎出，祇作善刀藏。
- 不愛燒金術，唯留煮石方。
- 賦詩閒點筆，勘易靜焚香。
- 釀酒應浮白，收茶自過黄。
- 秋來看㓢竹，春盡課劙桑。
- 水暖分魚種，崖寒取蜜房。
- 人高徵士節，天動少微芒。
- 道在名難隠，身閒樂叵量。
- 更知齊指馬，誠足傲羲皇。
- 蕭散氛埃表，高風不可忘。

## 拼音

- xie4 ke4 kai1 shan1 xing1 ， shen1 ju1 ji4 cao3 tang2 。
- qu3 lan2 ping2 ye3 se4 ， xu1 you3 chang3 qing2 guang1 。
- lu4 zhuan3 qing1 lin2 he2 ， quan2 liu2 bi4 jian4 chang2 。
- qun2 luan2 fen1 xiang4 bei4 ， ping2 chu3 jie1 wei1 mang2 。
- lan2 chai3 han2 you1 jie2 ， song1 yun2 ao4 xue3 shuang1 。
- xuan2 yuan2 ti2 ye4 yue4 ， qing1 he4 wu3 chao2 yang2 。
- di4 pi4 yan1 xia2 gu3 ， yun2 shen1 cao3 shu4 liang2 。
- teng2 shao1 cang2 diao4 shi2 ， gui4 zi3 luo4 qin2 chuang2 。
- wei2 shi2 qin2 yu2 xing4 ， zhong1 ci2 yuan1 lu4 xing2 。
- zhen1 ceng2 tuo1 ying3 chu1 ， qi2 zuo4 shan4 dao1 cang2 。
- bu2 ai4 shao1 jin1 shu4 ， wei2 liu2 zhu3 shi2 fang1 。
- fu4 shi1 xian2 dian3 bi3 ， kan1 yi4 jing4 fen2 xiang1 。
- niang4 jiu3 ying1 fu2 bai2 ， shou1 cha2 zi4 guo4 huang2 。
- qiu1 lai2 kan4 㓢 zhu2 ， chun1 jin4 ke4 li2 sang1 。
- shui3 nuan3 fen1 yu2 zhong3 ， ya2 han2 qu3 mi4 fang2 。
- ren2 gao1 zhi3 shi4 jie2 ， tian1 dong4 shao3 wei1 mang2 。
- dao4 zai4 ming2 nan2 yin3 ， shen1 xian2 le4 po3 liang2 。
- geng4 zhi1 qi2 zhi3 ma3 ， cheng2 zu2 ao4 xi1 huang2 。
- xiao1 san4 fen1 ai1 biao3 ， gao1 feng1 bu4 ke3 wang4 。

## 注释

## 译文

## 赏析
