---
id: shi-wen-xiang-qiu-ye-gan-huai
title: 秋夜感懷
titlePinyin: qiu1 ye4 gan3 huai2
titleSlug: qiu-ye-gan-huai
author: 釋文珦
authorPinyin: shi4 wen2 xiang4
authorSlug: shi-wen-xiang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 秋山夜無人，蟲在草根泣。
- 明月照高林，虛窗風露入。
- 生年四十餘，萬事未有立。
- 東西岐路間，終歲常汲汲。
- 雙親死經年，宅兆久完葺。
- 兄弟亦貧窶，於此不暇給。
- 回首思故園，愁雲滿原隰。
- 交朋閲千百，存者已無十。
- 顧我枯槁姿，奈此短景急。
- 終宵不成寐，起坐千慮集。
- 至人乃忘情，效慕安可及。
- 唯作無生觀，去此衣袖濕。

## 拼音

- qiu1 shan1 ye4 wu2 ren2 ， chong2 zai4 cao3 gen1 qi4 。
- ming2 yue4 zhao4 gao1 lin2 ， xu1 chuang1 feng1 lu4 ru4 。
- sheng1 nian2 si4 shi2 yu2 ， wan4 shi4 wei4 you3 li4 。
- dong1 xi1 qi2 lu4 jian4 ， zhong1 sui4 chang2 ji2 ji2 。
- shuang1 qin1 si3 jing1 nian2 ， zhai2 zhao4 jiu3 wan2 qi4 。
- xiong1 di4 yi4 pin2 ju4 ， wu1 ci3 bu4 xia2 gei3 。
- hui2 shou3 si1 gu4 yuan2 ， chou2 yun2 man3 yuan2 xi2 。
- jiao1 peng2 yue4 qian1 bai3 ， cun2 zhe3 yi3 wu2 shi2 。
- gu4 wo3 ku1 gao3 zi1 ， nai4 ci3 duan3 jing3 ji2 。
- zhong1 xiao1 bu4 cheng2 mei4 ， qi3 zuo4 qian1 lü4 ji2 。
- zhi4 ren2 nai3 wang4 qing2 ， xiao4 mu4 an1 ke3 ji2 。
- wei2 zuo4 wu2 sheng1 guan1 ， qu4 ci3 yi1 xiu4 shi1 。

## 注释

## 译文

## 赏析
