---
id: shi-wen-xiang-tian-jia
title: 田家
titlePinyin: tian2 jia1
titleSlug: tian-jia
author: 釋文珦
authorPinyin: shi4 wen2 xiang4
authorSlug: shi-wen-xiang
dynasty: 宋
dynastyPinyin: song4
dynastySlug: song
tags: []
---

## 正文

- 田家翁媼頗自適，翁解耕耘婦能織。
- 官中租賦無稽違，所養牛羊亦蕃息。
- 歲時力作不徒勞，桑柘滿園禾黍高。
- 皆因勤儉百事足，老身不復愁逋逃。
- 兒女長成畢婚嫁，祇在東鄰與西舍。
- 甕頭時復有新篘，親戚團欒樂情話。
- 神前祭賽宜豊腴，家中衣飯隨精粗。
- 縣吏下鄉雞犬盡，但願官府無追呼。

## 拼音

- tian2 jia1 weng1 ao3 po1 zi4 shi4 ， weng1 jie3 geng1 yun2 fu4 neng2 zhi1 。
- guan1 zhong1 zu1 fu4 wu2 ji1 wei2 ， suo3 yang3 niu2 yang2 yi4 fan1 xi1 。
- sui4 shi2 li4 zuo4 bu4 tu2 lao2 ， sang1 zhe4 man3 yuan2 he2 shu3 gao1 。
- jie1 yin1 qin2 jian3 bai3 shi4 zu2 ， lao3 shen1 bu2 fu4 chou2 bu1 tao2 。
- er2 nü3 chang2 cheng2 bi4 hun1 jia4 ， qi2 zai4 dong1 lin2 yu3 xi1 she4 。
- weng4 tou2 shi2 fu4 you3 xin1 chou1 ， qin1 qi1 tuan2 luan2 le4 qing2 hua4 。
- shen2 qian2 ji4 sai4 yi2 li3 yu2 ， jia1 zhong1 yi1 fan4 sui2 jing1 cu1 。
- xian4 li4 xia4 xiang1 ji1 quan3 jin4 ， dan4 yuan4 guan1 fu3 wu2 zhui1 hu1 。

## 注释

## 译文

## 赏析
