---
id: shi-wen-xiang-wei-xiu-chu-zuo-ge
title: 爲脩樗作歌
titlePinyin: wei2 xiu1 chu1 zuo4 ge1
titleSlug: wei-xiu-chu-zuo-ge
author: 釋文珦
authorPinyin: shi4 wen2 xiang4
authorSlug: shi-wen-xiang
dynasty: 宋
dynastyPinyin: song4
dynastySlug: song
tags: []
---

## 正文

- 我愛巖間古樗櫟，蔽日參雲過千尺。
- 樵蘇來往作陰凉，不爲風霜變顔色。
- 匠氏入林持斧斤，材無大小皆選掄。
- 豫章楩楠豈復有，獨以無用全其身。
- 山僧因得養生理，故以巖樗自爲比。
- 只把樛枝庇本根，肯誇美幹招殘毀。
- 幽人志士當勿疑，聽我朗誦巖樗詩。
- 縱爲梁棟或易撓，巖下清風無盡時。

## 拼音

- wo3 ai4 yan2 jian4 gu3 chu1 li4 ， bi4 ri4 can1 yun2 guo4 qian1 chi3 。
- qiao2 su1 lai2 wang3 zuo4 yin1 liang2 ， bu4 wei2 feng1 shuang1 bian4 yan2 se4 。
- jiang4 shi4 ru4 lin2 chi2 fu3 jin1 ， cai2 wu2 da4 xiao3 jie1 xuan3 lun1 。
- yu4 zhang1 pian2 nan2 qi3 fu4 you3 ， du2 yi3 wu2 yong4 quan2 qi2 shen1 。
- shan1 seng1 yin1 de2 yang3 sheng1 li3 ， gu4 yi3 yan2 chu1 zi4 wei2 bi3 。
- zhi1 ba3 jiu1 zhi1 bi4 ben3 gen1 ， ken3 kua1 mei3 gan4 zhao1 can2 hui3 。
- you1 ren2 zhi4 shi4 dang1 wu4 yi2 ， ting1 wo3 lang3 song4 yan2 chu1 shi1 。
- zong4 wei2 liang2 dong4 huo4 yi4 nao2 ， yan2 xia4 qing1 feng1 wu2 jin4 shi2 。

## 注释

## 译文

## 赏析
