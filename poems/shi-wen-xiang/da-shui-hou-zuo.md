---
id: shi-wen-xiang-da-shui-hou-zuo
title: 大水後作
titlePinyin: da4 shui3 hou4 zuo4
titleSlug: da-shui-hou-zuo
author: 釋文珦
authorPinyin: shi4 wen2 xiang4
authorSlug: shi-wen-xiang
dynasty: 宋
dynastyPinyin: song4
dynastySlug: song
tags: []
---

## 正文

- 田家望西成，彌月雨霖霔。
- 流潦迷川澤，秔稻盡漂淤。
- 牛犬奔崇丘，雞亦栖高樹。
- 室廬畢沈沒，野老無歸處。
- 大家還急租，官中未蠲賦。
- 妻子多轉徙，天高不可籲。
- 但願吾皇知，聖恩加咻噢。
- 下詔發倉廩，賑卹散紅腐。
- 不唯赤子活，亦使根本固。
- 八表皆歸仁，萬歲永終譽。

## 拼音

- tian2 jia1 wang4 xi1 cheng2 ， mi2 yue4 yu3 lin2 shu4 。
- liu2 liao2 mi2 chuan1 ze2 ， jing1 dao4 jin4 piao1 yu1 。
- niu2 quan3 ben1 chong2 qiu1 ， ji1 yi4 qi1 gao1 shu4 。
- shi4 lu2 bi4 shen3 mei2 ， ye3 lao3 wu2 gui1 chu3 。
- da4 jia1 huan2 ji2 zu1 ， guan1 zhong1 wei4 juan1 fu4 。
- qi1 zi0 duo1 zhuan3 xi3 ， tian1 gao1 bu4 ke3 yu4 。
- dan4 yuan4 wu2 huang2 zhi1 ， sheng4 en1 jia1 xiu1 o1 。
- xia4 zhao4 fa1 cang1 lin3 ， zhen4 xu4 san4 hong2 fu3 。
- bu4 wei2 chi4 zi3 huo2 ， yi4 shi3 gen1 ben3 gu4 。
- ba1 biao3 jie1 gui1 ren2 ， wan4 sui4 yong3 zhong1 yu4 。

## 注释

## 译文

## 赏析
