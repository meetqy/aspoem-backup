---
id: shi-wen-xiang-you-you-wan-li-xing
title: 悠悠萬里行
titlePinyin: you1 you1 wan4 li3 xing2
titleSlug: you-you-wan-li-xing
author: 釋文珦
authorPinyin: shi4 wen2 xiang4
authorSlug: shi-wen-xiang
dynasty: 宋
dynastyPinyin: song4
dynastySlug: song
tags: []
---

## 正文

- 悠悠萬里行，河畔草青青。
- 青草有衰歇，遠行無期程。
- 秦既滅六國，驅民築長城。
- 長城三千里，將以限胡兵。
- 城邊沙水寒，飲馬馬悲鳴。
- 築夫困久役，誰無鄉土情。
- 父母念孝養，室家歎孤嬛。
- 萬一死於築，白骨空支撐。
- 膏血脂草莽，魂魄亦飄零。
- 苦哉築城人，舉杵無樂聲。
- 仁守國自固，不仁禍斯宏。
- 祖龍不知此，縱暴勞蒼生。
- 高明鬼瞰室，天道常惡盈。
- 長城徒高高，不救秦祚傾。
- 豈若唐虞君，垂衣燕泰寧。
- 至德亙萬古，巍巍不可名。

## 拼音

- you1 you1 wan4 li3 xing2 ， he2 pan4 cao3 qing1 qing1 。
- qing1 cao3 you3 shuai1 xie1 ， yuan3 xing2 wu2 qi1 cheng2 。
- qin2 ji4 mie4 liu4 guo2 ， qu1 min2 zhu4 chang2 cheng2 。
- chang2 cheng2 san1 qian1 li3 ， jiang1 yi3 xian4 hu2 bing1 。
- cheng2 bian1 sha1 shui3 han2 ， yin3 ma3 ma3 bei1 ming2 。
- zhu4 fu1 kun4 jiu3 yi4 ， shui2 wu2 xiang1 tu3 qing2 。
- fu4 mu3 nian4 xiao4 yang3 ， shi4 jia1 tan4 gu1 qiong2 。
- wan4 yi4 si3 wu1 zhu4 ， bai2 gu3 kong1 zhi1 cheng1 。
- gao1 xue4 zhi1 cao3 mang3 ， hun2 po4 yi4 piao1 ling2 。
- ku3 zai1 zhu4 cheng2 ren2 ， ju3 chu3 wu2 le4 sheng1 。
- ren2 shou3 guo2 zi4 gu4 ， bu4 ren2 huo4 si1 hong2 。
- zu3 long2 bu4 zhi1 ci3 ， zong4 bao4 lao2 cang1 sheng1 。
- gao1 ming2 gui3 kan4 shi4 ， tian1 dao4 chang2 e4 ying2 。
- chang2 cheng2 tu2 gao1 gao1 ， bu2 jiu4 qin2 zuo4 qing1 。
- qi3 ruo4 tang2 yu2 jun1 ， chui2 yi1 yan4 tai4 ning2 。
- zhi4 de2 gen4 wan4 gu3 ， wei1 wei1 bu4 ke3 ming2 。

## 注释

## 译文

## 赏析
