---
id: shi-wen-xiang-zhong-ti-guo-wen-miao
title: 重題郭文廟
titlePinyin: zhong4 ti2 guo1 wen2 miao4
titleSlug: zhong-ti-guo-wen-miao
author: 釋文珦
authorPinyin: shi4 wen2 xiang4
authorSlug: shi-wen-xiang
dynasty: 宋
dynastyPinyin: song4
dynastySlug: song
tags: []
---

## 正文

- 嘗聞郭文舉，雅志在山林。
- 內以道自勝，不爲外物淫。
- 人皆戀妻子，先生獨幽尋。
- 人皆厭輕肥，先生無衣衾。
- 人皆覬榮達，先生甘陸沉。
- 世道既難言，先生示如瘖。
- 懷寶終不售，熟識先生心。
- 身與豺虎鄰，豺虎不敢侵。
- 溫嶠何所聞，比公於展禽。
- 更歷數百年，尚爲人所欽。
- 或以神事公，置廟青山岑。
- 歲時致牲醴，諒非公所歆。
- 我來吊遺像，顧瞻一長吟。
- 公儻察余衷，泠然御風臨。

## 拼音

- chang2 wen2 guo1 wen2 ju3 ， ya3 zhi4 zai4 shan1 lin2 。
- nei4 yi3 dao4 zi4 sheng4 ， bu4 wei2 wai4 wu4 yin2 。
- ren2 jie1 lian4 qi1 zi0 ， xian1 sheng0 du2 you1 xun2 。
- ren2 jie1 yan4 qing1 fei2 ， xian1 sheng0 wu2 yi1 qin1 。
- ren2 jie1 ji4 rong2 da2 ， xian1 sheng0 gan1 lu4 chen2 。
- shi4 dao4 ji4 nan2 yan2 ， xian1 sheng0 shi4 ru2 yin1 。
- huai2 bao3 zhong1 bu2 shou4 ， shu2 shi2 xian1 sheng0 xin1 。
- shen1 yu3 chai2 hu3 lin2 ， chai2 hu3 bu4 gan3 qin1 。
- wen1 jiao4 he2 suo3 wen2 ， bi3 gong1 wu1 zhan3 qin2 。
- geng4 li4 shu4 bai3 nian2 ， shang4 wei2 ren2 suo3 qin1 。
- huo4 yi3 shen2 shi4 gong1 ， zhi4 miao4 qing1 shan1 cen2 。
- sui4 shi2 zhi4 sheng1 li3 ， liang4 fei1 gong1 suo3 xin1 。
- wo3 lai2 diao4 yi2 xiang4 ， gu4 zhan1 yi4 chang2 yin2 。
- gong1 tang3 cha2 yu2 zhong1 ， ling2 ran2 yu4 feng1 lin2 。

## 注释

## 译文

## 赏析
