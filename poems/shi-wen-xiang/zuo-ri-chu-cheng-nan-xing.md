---
id: shi-wen-xiang-zuo-ri-chu-cheng-nan-xing
title: 昨日出城南行
titlePinyin: zuo2 ri4 chu1 cheng2 nan2 xing2
titleSlug: zuo-ri-chu-cheng-nan-xing
author: 釋文珦
authorPinyin: shi4 wen2 xiang4
authorSlug: shi-wen-xiang
dynasty: 宋
dynastyPinyin: song4
dynastySlug: song
tags: []
---

## 正文

- 昨日出城南，戰陣如雲屯。
- 兵刃欲相接，殺氣方騰掀。
- 黄塵塞天地，日月爲之昏。
- 壯士仗忠義，不忘喪其元。
- 奮然爲前驅，誓報明主恩。
- 卒伍皆賈勇，翕合無異言。
- 唯欲紓禍難，豈辭屬櫜鞬。
- 元戎既啟行，旌旆交繽繙。
- 謂當奏凱還，受爵效屏藩。
- 衆寡力不侔，傍復乏外援。
- 戰久俄敗衂，靡聞鉦皷喧。
- 軍中紀律嚴，致死無敢奔。
- 全師同陷沒，千萬無一存。
- 肢體膏草莽，血流成川源。
- 國雖加恤典，莫能返其魂。
- 白骨蔽四野，鬼哭多煩冤。
- 懷哉唐虞君，大德罔虧騫。
- 垂衣成至治，萬國皆晏然。
- 齊威雖霸主，亦頼仲父賢。
- 九合不以兵，仲尼所稱傳。
- 兵乃不祥器，聖賢嘗戒旃。
- 人苟服其仁，斯亦何用焉。

## 拼音

- zuo2 ri4 chu1 cheng2 nan2 ， zhan4 zhen4 ru2 yun2 tun2 。
- bing1 ren4 yu4 xiang1 jie1 ， sha1 qi4 fang1 teng2 xian1 。
- huang2 chen2 sai1 tian1 di4 ， ri4 yue4 wei2 zhi1 hun1 。
- zhuang4 shi4 zhang4 zhong1 yi4 ， bu2 wang4 sang1 qi2 yuan2 。
- fen4 ran2 wei2 qian2 qu1 ， shi4 bao4 ming2 zhu3 en1 。
- zu2 wu3 jie1 jia3 yong3 ， xi1 he2 wu2 yi4 yan2 。
- wei2 yu4 shu1 huo4 nan2 ， qi3 ci2 shu3 gao1 jian1 。
- yuan2 rong2 ji4 qi3 xing2 ， jing1 pei4 jiao1 bin1 fan1 。
- wei4 dang1 zou4 kai3 huan2 ， shou4 jue2 xiao4 ping2 fan1 。
- zhong4 gua3 li4 bu4 mou2 ， bang4 fu4 fa2 wai4 yuan2 。
- zhan4 jiu3 e2 bai4 nü4 ， mi2 wen2 zheng1 gu3 xuan1 。
- jun1 zhong1 ji4 lü4 yan2 ， zhi4 si3 wu2 gan3 ben1 。
- quan2 shi1 tong2 xian4 mei2 ， qian1 wan4 wu2 yi4 cun2 。
- zhi1 ti3 gao1 cao3 mang3 ， xue4 liu2 cheng2 chuan1 yuan2 。
- guo2 sui1 jia1 xu4 dian3 ， mo4 neng2 fan3 qi2 hun2 。
- bai2 gu3 bi4 si4 ye3 ， gui3 ku1 duo1 fan2 yuan1 。
- huai2 zai1 tang2 yu2 jun1 ， da4 de2 wang3 kui1 qian1 。
- chui2 yi1 cheng2 zhi4 zhi4 ， wan4 guo2 jie1 yan4 ran2 。
- qi2 wei1 sui1 ba4 zhu3 ， yi4 lai4 zhong4 fu4 xian2 。
- jiu3 he2 bu4 yi3 bing1 ， zhong4 ni2 suo3 cheng1 chuan2 。
- bing1 nai3 bu4 xiang2 qi4 ， sheng4 xian2 chang2 jie4 zhan1 。
- ren2 gou3 fu2 qi2 ren2 ， si1 yi4 he2 yong4 yan1 。

## 注释

## 译文

## 赏析
