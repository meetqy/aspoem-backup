---
id: shi-wen-xiang-xing-zhu-xiong-wan-ci
title: 星諸兄挽詞
titlePinyin: xing1 zhu1 xiong1 wan3 ci2
titleSlug: xing-zhu-xiong-wan-ci
author: 釋文珦
authorPinyin: shi4 wen2 xiang4
authorSlug: shi-wen-xiang
dynasty: 宋
dynastyPinyin: song4
dynastySlug: song
tags: []
---

## 正文

- 吾宗老兄弟，夫子最高明。
- 問學窮根柢，公忠出性情。
- 夙能全至孝，元不念脩程。
- 道自成均重，身由射策榮。
- 把麾聞列郡，持橐貳春卿。
- 得請還山早，居家舊疾平。
- 正安琳館樂，忽報玉樓成。
- 死後名逾盛，生前志未行。
- 他年如定謚，謚號决當清。

## 拼音

- wu2 zong1 lao3 xiong1 di4 ， fu1 zi3 zui4 gao1 ming2 。
- wen4 xue2 qiong2 gen1 di3 ， gong1 zhong1 chu1 xing4 qing2 。
- su4 neng2 quan2 zhi4 xiao4 ， yuan2 bu2 nian4 xiu1 cheng2 。
- dao4 zi4 cheng2 jun1 zhong4 ， shen1 you2 she4 ce4 rong2 。
- ba3 hui1 wen2 lie4 jun4 ， chi2 tuo2 er4 chun1 qing1 。
- de2 qing3 huan2 shan1 zao3 ， ju1 jia1 jiu4 ji2 ping2 。
- zheng4 an1 lin2 guan3 le4 ， hu1 bao4 yu4 lou2 cheng2 。
- si3 hou4 ming2 yu2 sheng4 ， sheng1 qian2 zhi4 wei4 xing2 。
- ta1 nian2 ru2 ding4 shi4 ， shi4 hao4 jue2 dang1 qing1 。

## 注释

## 译文

## 赏析
