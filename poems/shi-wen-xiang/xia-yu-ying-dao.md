---
id: shi-wen-xiang-xia-yu-ying-dao
title: 夏雨應禱
titlePinyin: xia4 yu3 ying1 dao3
titleSlug: xia-yu-ying-dao
author: 釋文珦
authorPinyin: shi4 wen2 xiang4
authorSlug: shi-wen-xiang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 當夏而閔雨，百神靡不宗。
- 精誠既上達，所願神輒從。
- 觸石忽生雲，初亦無多濃。
- 東風借其力，斯須滿諸峰。
- 稍久彌六虛，油油復溶溶。
- 炎歊化清涼，密布難知重。
- 雷電發靈響，潭湫起飛龍。
- 甘霔岡不周，非止千里封。
- 槁苗浡然興，連疇遂芃芃。
- 焚香拜天賜，歡聲徧羣農。
- 當書大有年，賦食皆足供。
- 公私有餘羨，露積如崇墉。
- 誓言爲酒醴，報祀於秋冬。
- 降福宜孔皆，萬國稱時雍。

## 拼音

- dang1 xia4 er2 min3 yu3 ， bai3 shen2 mi2 bu4 zong1 。
- jing1 cheng2 ji4 shang4 da2 ， suo3 yuan4 shen2 zhe2 cong2 。
- chu4 shi2 hu1 sheng1 yun2 ， chu1 yi4 wu2 duo1 nong2 。
- dong1 feng1 jie4 qi2 li4 ， si1 xu1 man3 zhu1 feng1 。
- shao1 jiu3 mi2 liu4 xu1 ， you2 you2 fu4 rong2 rong2 。
- yan2 xiao1 hua4 qing1 liang2 ， mi4 bu4 nan2 zhi1 zhong4 。
- lei2 dian4 fa1 ling2 xiang3 ， tan2 qiu1 qi3 fei1 long2 。
- gan1 shu4 gang1 bu4 zhou1 ， fei1 zhi3 qian1 li3 feng1 。
- gao3 miao2 bo2 ran2 xing1 ， lian2 chou2 sui4 peng2 peng2 。
- fen2 xiang1 bai4 tian1 ci4 ， huan1 sheng1 bian4 qun2 nong2 。
- dang1 shu1 da4 you3 nian2 ， fu4 shi2 jie1 zu2 gong4 。
- gong1 si1 you3 yu2 xian4 ， lu4 ji1 ru2 chong2 yong1 。
- shi4 yan2 wei2 jiu3 li3 ， bao4 si4 wu1 qiu1 dong1 。
- jiang4 fu2 yi2 kong3 jie1 ， wan4 guo2 cheng1 shi2 yong1 。

## 注释

## 译文

## 赏析
