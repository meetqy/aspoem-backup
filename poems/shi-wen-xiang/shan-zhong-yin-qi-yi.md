---
id: shi-wen-xiang-shan-zhong-yin-qi-yi
title: 山中吟  其一
titlePinyin: shan1 zhong1 yin2     qi2 yi1
titleSlug: shan-zhong-yin-qi-yi
author: 釋文珦
authorPinyin: shi4 wen2 xiang4
authorSlug: shi-wen-xiang
dynasty: 宋
dynastyPinyin: song4
dynastySlug: song
tags: []
---

## 正文

- 偶爲山中遊，遂作山中住。
- 猿鶴盡相忘，不記山前路。
- 架有古仙書，立言談信去。
- 往往賾其玄，頗有會心處。
- 乃知筌蹄作，意本在魚兔。
- 觀象既得之，自可略章句。
- 童豎難與言，趺坐入禪度。
- 萬事靜中忘，不省白日莫。
- 野雲忽飛來，宿我簷間樹。
- 知我無所著，飄然又飛去。

## 拼音

- ou3 wei2 shan1 zhong1 you2 ， sui4 zuo4 shan1 zhong1 zhu4 。
- yuan2 he4 jin4 xiang1 wang4 ， bu2 ji4 shan1 qian2 lu4 。
- jia4 you3 gu3 xian1 shu1 ， li4 yan2 tan2 xin4 qu4 。
- wang3 wang3 ze2 qi2 xuan2 ， po1 you3 hui4 xin1 chu3 。
- nai3 zhi1 quan2 ti2 zuo4 ， yi4 ben3 zai4 yu2 tu4 。
- guan1 xiang4 ji4 de2 zhi1 ， zi4 ke3 lüe4 zhang1 ju4 。
- tong2 shu4 nan2 yu3 yan2 ， fu1 zuo4 ru4 shan4 du4 。
- wan4 shi4 jing4 zhong1 wang4 ， bu4 sheng3 bai2 ri4 mo4 。
- ye3 yun2 hu1 fei1 lai2 ， su4 wo3 yan2 jian4 shu4 。
- zhi1 wo3 wu2 suo3 zhu4 ， piao1 ran2 you4 fei1 qu4 。

## 注释

## 译文

## 赏析
