---
id: shi-wen-xiang-xian-ju-qian-xing
title: 閒居遣興
titlePinyin: xian2 ju1 qian3 xing1
titleSlug: xian-ju-qian-xing
author: 釋文珦
authorPinyin: shi4 wen2 xiang4
authorSlug: shi-wen-xiang
dynasty: 宋
dynastyPinyin: song4
dynastySlug: song
tags: []
---

## 正文

- 無情日月互相磨，萬古悠悠一逝波。
- 六十四年成事少，八千餘卷費功多。
- 山林有志知難變，毀譽無根聽自訛。
- 近問野人安穩法，教予祇學採樵歌。

## 拼音

- wu2 qing2 ri4 yue4 hu4 xiang1 mo2 ， wan4 gu3 you1 you1 yi2 shi4 bo1 。
- liu4 shi2 si4 nian2 cheng2 shi4 shao3 ， ba1 qian1 yu2 juan4 fei4 gong1 duo1 。
- shan1 lin2 you3 zhi4 zhi1 nan2 bian4 ， hui3 yu4 wu2 gen1 ting1 zi4 e2 。
- jin4 wen4 ye3 ren2 an1 wen3 fa3 ， jiao4 yu3 qi2 xue2 cai3 qiao2 ge1 。

## 注释

## 译文

## 赏析
