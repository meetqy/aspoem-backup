---
id: shi-wen-xiang-yue-ye-ting-qin-ge
title: 月夜聽琴歌
titlePinyin: yue4 ye4 ting1 qin2 ge1
titleSlug: yue-ye-ting-qin-ge
author: 釋文珦
authorPinyin: shi4 wen2 xiang4
authorSlug: shi-wen-xiang
dynasty: 宋
dynastyPinyin: song4
dynastySlug: song
tags: []
---

## 正文

- 石床定起夜方中，爲豁幽興開房櫳。
- 吳天潔凈無雲蹤，萬里一色磨青銅。
- 明月皎皎行虛空，穿松透竹光玲瓏。
- 猛虎忽嘯茅屋東，林樹葉葉皆生風。
- 壯哉宿客清溪翁，對月與我調絲桐。
- 不拘商羽徵角宮，五音迭奏意無窮。
- 希聲一一關天聰，天神下假山鬼從。
- 玄鶴抃舞節奏同，延頸舒翼多儀容。
- 嘗聞雅樂與政通，乃知此語非顓蒙。
- 更漏欲徹曲未終，西鄰忽打五鼓鐘。
- 溪翁憶著溪頭蓬，抱琴歸去還怱怱。
- 願翁重來勿棄儂，儂欲共爾論心胸。

## 拼音

- shi2 chuang2 ding4 qi3 ye4 fang1 zhong1 ， wei2 huo1 you1 xing1 kai1 fang2 long2 。
- wu2 tian1 jie2 jing4 wu2 yun2 zong1 ， wan4 li3 yi2 se4 mo2 qing1 tong2 。
- ming2 yue4 jiao3 jiao3 xing2 xu1 kong1 ， chuan1 song1 tou4 zhu2 guang1 ling2 long2 。
- meng3 hu3 hu1 xiao4 mao2 wu1 dong1 ， lin2 shu4 ye4 ye4 jie1 sheng1 feng1 。
- zhuang4 zai1 su4 ke4 qing1 xi1 weng1 ， dui4 yue4 yu3 wo3 diao4 si1 tong2 。
- bu4 ju1 shang1 yu3 zhi3 jiao3 gong1 ， wu3 yin1 die2 zou4 yi4 wu2 qiong2 。
- xi1 sheng1 yi1 yi1 guan1 tian1 cong1 ， tian1 shen2 xia4 jia3 shan1 gui3 cong2 。
- xuan2 he4 bian4 wu3 jie2 zou4 tong2 ， yan2 jing3 shu1 yi4 duo1 yi2 rong2 。
- chang2 wen2 ya3 le4 yu3 zheng4 tong1 ， nai3 zhi1 ci3 yu3 fei1 zhuan1 meng2 。
- geng1 lou4 yu4 che4 qu3 wei4 zhong1 ， xi1 lin2 hu1 da3 wu3 gu3 zhong1 。
- xi1 weng1 yi4 zhu4 xi1 tou2 peng2 ， bao4 qin2 gui1 qu4 huan2 cong1 cong1 。
- yuan4 weng1 zhong4 lai2 wu4 qi4 nong2 ， nong2 yu4 gong4 er3 lun4 xin1 xiong1 。

## 注释

## 译文

## 赏析
