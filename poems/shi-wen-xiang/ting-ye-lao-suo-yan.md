---
id: shi-wen-xiang-ting-ye-lao-suo-yan
title: 聽野老所言
titlePinyin: ting1 ye3 lao3 suo3 yan2
titleSlug: ting-ye-lao-suo-yan
author: 釋文珦
authorPinyin: shi4 wen2 xiang4
authorSlug: shi-wen-xiang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 衰翁卧病山之阿，東村沈老來相過。
- 首言年饑苦無備，次說時政多煩苛。
- 其間數事盡切己，具有本末非差訛。
- 農家累世服畎畝，此外寧復知其他。
- 世道愈變俗愈薄，天意亦復相折磨。
- 舉貸養蠶不收繭，盡瘁耕耨田無禾。
- 千瘡百孔正難補，前月里正來催科。
- 家貧乏錢辦酒食，賣却養命雙種鵝。
- 昨朝縣吏又追喚，真如鳥雀遭網羅。
- 兒女啼號顧弗及，心如亂絲頭緒多。
- 西鄰寡婦更可念，譬彼壞木無枝柯。
- 饑寒交煎絕生意，母子牽挽沈於河。
- 句句皆從痛腸出，語罷涕泣俱滂沱。
- 民之多艱有如此，於乎彼蒼其奈何。

## 拼音

- shuai1 weng1 wo4 bing4 shan1 zhi1 a1 ， dong1 cun1 shen3 lao3 lai2 xiang1 guo4 。
- shou3 yan2 nian2 ji1 ku3 wu2 bei4 ， ci4 shuo1 shi2 zheng4 duo1 fan2 ke1 。
- qi2 jian4 shu4 shi4 jin4 qie4 ji3 ， ju4 you3 ben3 mo4 fei1 cha4 e2 。
- nong2 jia1 lei3 shi4 fu2 quan3 mu3 ， ci3 wai4 ning2 fu4 zhi1 qi2 ta1 。
- shi4 dao4 yu4 bian4 su2 yu4 bao2 ， tian1 yi4 yi4 fu4 xiang1 zhe2 mo2 。
- ju3 dai4 yang3 can2 bu4 shou1 jian3 ， jin4 cui4 geng1 nou4 tian2 wu2 he2 。
- qian1 chuang1 bai3 kong3 zheng4 nan2 bu3 ， qian2 yue4 li3 zheng4 lai2 cui1 ke1 。
- jia1 pin2 fa2 qian2 ban4 jiu3 shi2 ， mai4 que4 yang3 ming4 shuang1 zhong3 e2 。
- zuo2 chao2 xian4 li4 you4 zhui1 huan4 ， zhen1 ru2 niao3 que4 zao1 wang3 luo2 。
- er2 nü3 ti2 hao4 gu4 fu2 ji2 ， xin1 ru2 luan4 si1 tou2 xu4 duo1 。
- xi1 lin2 gua3 fu4 geng4 ke3 nian4 ， pi4 bi3 huai4 mu4 wu2 zhi1 ke1 。
- ji1 han2 jiao1 jian1 jue2 sheng1 yi4 ， mu3 zi3 qian1 wan3 shen3 wu1 he2 。
- ju4 ju4 jie1 cong2 tong4 chang2 chu1 ， yu3 ba4 ti4 qi4 ju4 pang1 tuo2 。
- min2 zhi1 duo1 jian1 you3 ru2 ci3 ， yu2 hu1 bi3 cang1 qi2 nai4 he2 。

## 注释

## 译文

## 赏析
