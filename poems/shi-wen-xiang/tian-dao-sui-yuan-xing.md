---
id: shi-wen-xiang-tian-dao-sui-yuan-xing
title: 天道雖遠行
titlePinyin: tian1 dao4 sui1 yuan3 xing2
titleSlug: tian-dao-sui-yuan-xing
author: 釋文珦
authorPinyin: shi4 wen2 xiang4
authorSlug: shi-wen-xiang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 天道雖遠，人心匪殊。
- 內直不欺，與天爲徒。
- 對越無媿，陟降恒俱。
- 祝史陳言，曾非矯誣。
- 桑林之禱，金縢之書。
- 至誠感通，如皷應桴。
- 神人以和，大信以孚。
- 不勉不思，自止于符。
- 天有常道，人無異塗。
- 志斯一矣，天其遠諸。
- 大道既漓，人心日渝。
- 背天從欲，覆族亡軀。
- 作善降祥，爲惡速辜。
- 聖言孔彰，是訓是謨。
- 一念之差，千里而迂。
- 惟當自修，以反厥初。

## 拼音

- tian1 dao4 sui1 yuan3 ， ren2 xin1 fei3 shu1 。
- nei4 zhi2 bu4 qi1 ， yu3 tian1 wei2 tu2 。
- dui4 yue4 wu2 kui4 ， zhi4 jiang4 heng2 ju4 。
- zhu4 shi3 chen2 yan2 ， ceng2 fei1 jiao3 wu1 。
- sang1 lin2 zhi1 dao3 ， jin1 teng2 zhi1 shu1 。
- zhi4 cheng2 gan3 tong1 ， ru2 gu3 ying1 fu2 。
- shen2 ren2 yi3 he2 ， da4 xin4 yi3 fu2 。
- bu4 mian3 bu4 si1 ， zi4 zhi3 yu2 fu2 。
- tian1 you3 chang2 dao4 ， ren2 wu2 yi4 tu2 。
- zhi4 si1 yi4 yi3 ， tian1 qi2 yuan3 zhu1 。
- da4 dao4 ji4 li2 ， ren2 xin1 ri4 yu2 。
- bei4 tian1 cong2 yu4 ， fu4 zu2 wang2 qu1 。
- zuo4 shan4 jiang4 xiang2 ， wei2 e4 su4 gu1 。
- sheng4 yan2 kong3 zhang1 ， shi4 xun4 shi4 mo2 。
- yi2 nian4 zhi1 cha1 ， qian1 li3 er2 yu1 。
- wei2 dang1 zi4 xiu1 ， yi3 fan3 jue2 chu1 。

## 注释

## 译文

## 赏析
