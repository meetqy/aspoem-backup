---
id: shi-wen-xiang-ling-niao-pian
title: 靈鳥篇
titlePinyin: ling2 niao3 pian1
titleSlug: ling-niao-pian
author: 釋文珦
authorPinyin: shi4 wen2 xiang4
authorSlug: shi-wen-xiang
dynasty: 宋
dynastyPinyin: song4
dynastySlug: song
tags: []
---

## 正文

- 嘗聞有靈鳥，其名爲鳳凰。
- 九苞信嘉瑞，五色成文章。
- 其宿必丹穴，其鳴在朝陽。
- 有德斯出現，德衰還伏藏。
- 始至於少皡，再巢於陶唐。
- 舜恩被動植，聞韶復翺翔。
- 閔其出非時，見歌於楚狂。
- 仲尼歎不至，是亦爲世傷。
- 蕩蕩二千齡，孰能致斯祥。
- 當今邁三五，君明臣且良。
- 其或一來儀，足以慰萬方。
- 鳳兮儻不來，吾淚徒滂滂。

## 拼音

- chang2 wen2 you3 ling2 niao3 ， qi2 ming2 wei2 feng4 huang2 。
- jiu3 bao1 xin4 jia1 rui4 ， wu3 se4 cheng2 wen2 zhang1 。
- qi2 su4 bi4 dan1 xue2 ， qi2 ming2 zai4 chao2 yang2 。
- you3 de2 si1 chu1 xian4 ， de2 shuai1 huan2 fu2 cang2 。
- shi3 zhi4 yu2 shao3 hao4 ， zai4 chao2 wu1 tao2 tang2 。
- shun4 en1 bei4 dong4 zhi2 ， wen2 shao2 fu4 ao2 xiang2 。
- min3 qi2 chu1 fei1 shi2 ， jian4 ge1 wu1 chu3 kuang2 。
- zhong4 ni2 tan4 bu2 zhi4 ， shi4 yi4 wei2 shi4 shang1 。
- dang4 dang4 er4 qian1 ling2 ， shu2 neng2 zhi4 si1 xiang2 。
- dang1 jin1 mai4 san1 wu3 ， jun1 ming2 chen2 qie3 liang2 。
- qi2 huo4 yi4 lai2 yi2 ， zu2 yi3 wei4 wan4 fang1 。
- feng4 xi1 tang3 bu4 lai2 ， wu2 lei4 tu2 pang1 pang1 。

## 注释

## 译文

## 赏析
