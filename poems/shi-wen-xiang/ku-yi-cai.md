---
id: shi-wen-xiang-ku-yi-cai
title: 苦益菜
titlePinyin: ku3 yi4 cai4
titleSlug: ku-yi-cai
author: 釋文珦
authorPinyin: shi4 wen2 xiang4
authorSlug: shi-wen-xiang
dynasty: 宋
dynastyPinyin: song4
dynastySlug: song
tags: []
---

## 正文

- 苦菜吾所嗜，意與食蘗同。
- 古者以益名，頗足昭其衷。
- 秋花更清妍，綽約冰雪容。
- 恍疑姑射仙，或如采芝翁。
- 菊以彭澤顯，蓮以濂溪崇。
- 此獨無知音，沒身蕭艾中。
- 人生天壤間，用舍爲窮通。
- 草木豈不然，一皆係其逢。

## 拼音

- ku3 cai4 wu2 suo3 shi4 ， yi4 yu3 shi2 bo4 tong2 。
- gu3 zhe3 yi3 yi4 ming2 ， po1 zu2 zhao1 qi2 zhong1 。
- qiu1 hua1 geng4 qing1 yan2 ， chuo4 yue1 bing1 xue3 rong2 。
- huang3 yi2 gu1 she4 xian1 ， huo4 ru2 cai3 zhi1 weng1 。
- ju2 yi3 peng2 ze2 xian3 ， lian2 yi3 lian2 xi1 chong2 。
- ci3 du2 wu2 zhi1 yin1 ， mei2 shen1 xiao1 ai4 zhong1 。
- ren2 sheng1 tian1 rang3 jian4 ， yong4 she4 wei2 qiong2 tong1 。
- cao3 mu4 qi3 bu4 ran2 ， yi4 jie1 xi4 qi2 feng2 。

## 注释

## 译文

## 赏析
