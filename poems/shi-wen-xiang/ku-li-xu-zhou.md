---
id: shi-wen-xiang-ku-li-xu-zhou
title: 哭立虛舟
titlePinyin: ku1 li4 xu1 zhou1
titleSlug: ku-li-xu-zhou
author: 釋文珦
authorPinyin: shi4 wen2 xiang4
authorSlug: shi-wen-xiang
dynasty: 宋
dynastyPinyin: song4
dynastySlug: song
tags: []
---

## 正文

- 虛舟我良友，生平快冥搜。
- 放迹江湖間，自與造物遊。
- 憶昔仗短筇，訪我竺峰頭。
- 貽我選體詩，得法於曹劉。
- 因之與定盟，有若膠漆投。
- 出處雖小殊，夢寐常相求。
- 是乃以神交，真如持遠儔。
- 有力負舟去，迅速不少留。
- 易寘於涼池，亦善爲舟謀。
- 我獨念故情，涕淚如泉流。
- 些舟以此詩，舟亦能聽不。
- 舟或不吾聽，吾淚終難收。

## 拼音

- xu1 zhou1 wo3 liang2 you3 ， sheng1 ping2 kuai4 ming2 sou1 。
- fang4 ji4 jiang1 hu2 jian4 ， zi4 yu3 zao4 wu4 you2 。
- yi4 xi1 zhang4 duan3 qiong2 ， fang3 wo3 zhu2 feng1 tou2 。
- yi2 wo3 xuan3 ti3 shi1 ， de2 fa3 wu1 cao2 liu2 。
- yin1 zhi1 yu3 ding4 meng2 ， you3 ruo4 jiao1 qi1 tou2 。
- chu1 chu3 sui1 xiao3 shu1 ， meng4 mei4 chang2 xiang1 qiu2 。
- shi4 nai3 yi3 shen2 jiao1 ， zhen1 ru2 chi2 yuan3 chou2 。
- you3 li4 fu4 zhou1 qu4 ， xun4 su4 bu4 shao3 liu2 。
- yi4 zhi4 wu1 liang2 chi2 ， yi4 shan4 wei2 zhou1 mou2 。
- wo3 du2 nian4 gu4 qing2 ， ti4 lei4 ru2 quan2 liu2 。
- xie1 zhou1 yi3 ci3 shi1 ， zhou1 yi4 neng2 ting1 bu4 。
- zhou1 huo4 bu4 wu2 ting1 ， wu2 lei4 zhong1 nan2 shou1 。

## 注释

## 译文

## 赏析
