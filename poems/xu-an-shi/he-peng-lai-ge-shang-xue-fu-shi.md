---
id: xu-an-shi-he-peng-lai-ge-shang-xue-fu-shi
title: 和蓬萊閣賞雪賦詩
titlePinyin: he2 peng2 lai2 ge2 shang3 xue3 fu4 shi1
titleSlug: he-peng-lai-ge-shang-xue-fu-shi
author: 許安世
authorPinyin: xu1 an1 shi4
authorSlug: xu-an-shi
dynasty: 宋
dynastyPinyin: song4
dynastySlug: song
tags: []
---

## 正文

- 南國收藏晚，黅天凜烈興。
- 日行黄道市，神御坎宮乘。
- 元化初施種，窮陰乍喪朋。
- 氣隨鈞外轉，雲自澤中騰。
- 集霰紛餘凜，號風助峻稜。
- 紫霄零雜珮，玄野碎增冰。
- 縞色坳窊遍，寒光上下凝。
- 候嚴知節應，空曠覺神澄。
- 透隙還同舞，因方不待繩。
- 雁飛朝愈急，雞誤夕相應。
- 吟絮飄吳苑，禋茅秀楚塍。
- 階庭迷鶴鶩，林麓蔽薪蒸。
- 瑤水三千里，崑崙九萬層。
- 檻前闚化國，波際失西陵。
- 舟興懷安道，鱸思鄙季鷹。
- 勝遊方罕值，高會喜相仍。
- 漲海雄藩屏，東侯實股肱。
- 蕊珠辭密侍，阿閣賁華稱。
- 將幕開樽俎，賓筵集俊能。
- 醴杯親勸酢，龍坂盡隮登。
- 郢唱人誰繼，皋謨世共矜。
- 擊轅知亂雅，附驥偶同蠅。
- 綰席塵空滿，嬰衣體詎勝。
- 仰瞻雲漢麗，嘉惠豈虛膺。

## 拼音

- nan2 guo2 shou1 cang2 wan3 ， jin1 tian1 lin3 lie4 xing1 。
- ri4 xing2 huang2 dao4 shi4 ， shen2 yu4 kan3 gong1 cheng2 。
- yuan2 hua4 chu1 shi1 zhong3 ， qiong2 yin1 zha4 sang1 peng2 。
- qi4 sui2 jun1 wai4 zhuan3 ， yun2 zi4 ze2 zhong1 teng2 。
- ji2 xian4 fen1 yu2 lin3 ， hao4 feng1 zhu4 jun4 leng2 。
- zi3 xiao1 ling2 za2 pei4 ， xuan2 ye3 sui4 zeng1 bing1 。
- gao3 se4 ao4 wa1 bian4 ， han2 guang1 shang4 xia4 ning2 。
- hou4 yan2 zhi1 jie2 ying1 ， kong1 kuang4 jue2 shen2 cheng2 。
- tou4 xi4 huan2 tong2 wu3 ， yin1 fang1 bu2 dai4 sheng2 。
- yan4 fei1 chao2 yu4 ji2 ， ji1 wu4 xi1 xiang1 ying1 。
- yin2 xu4 piao1 wu2 yuan4 ， yin1 mao2 xiu4 chu3 cheng2 。
- jie1 ting2 mi2 he4 wu4 ， lin2 lu4 bi4 xin1 zheng1 。
- yao2 shui3 san1 qian1 li3 ， kun1 lun2 jiu3 wan4 ceng2 。
- jian4 qian2 kui1 hua4 guo2 ， bo1 ji4 shi1 xi1 ling2 。
- zhou1 xing1 huai2 an1 dao4 ， lu2 si1 bi3 ji4 ying1 。
- sheng4 you2 fang1 han3 zhi2 ， gao1 hui4 xi3 xiang1 reng2 。
- zhang3 hai3 xiong2 fan1 ping2 ， dong1 hou2 shi2 gu3 gong1 。
- rui3 zhu1 ci2 mi4 shi4 ， a1 ge2 bi4 hua2 cheng1 。
- jiang1 mu4 kai1 zun1 zu3 ， bin1 yan2 ji2 jun4 neng2 。
- li3 bei1 qin1 quan4 cu4 ， long2 ban3 jin4 ji1 deng1 。
- ying3 chang4 ren2 shui2 ji4 ， gao1 mo2 shi4 gong4 jin1 。
- ji1 yuan2 zhi1 luan4 ya3 ， fu4 ji4 ou3 tong2 ying2 。
- wan3 xi2 chen2 kong1 man3 ， ying1 yi1 ti3 ju4 sheng4 。
- yang3 zhan1 yun2 han4 li2 ， jia1 hui4 qi3 xu1 ying1 。

## 注释

## 译文

## 赏析
