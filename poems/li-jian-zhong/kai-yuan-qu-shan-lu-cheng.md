---
id: li-jian-zhong-kai-yuan-qu-shan-lu-cheng
title: 開垣曲山路成
titlePinyin: kai1 yuan2 qu1 shan1 lu4 cheng2
titleSlug: kai-yuan-qu-shan-lu-cheng
author: 李建中
authorPinyin: li3 jian4 zhong1
authorSlug: li-jian-zhong
dynasty: 宋
dynastyPinyin: song4
dynastySlug: song
tags: []
---

## 正文

- 爲郡同卧理，民情識我情。
- 三秋得公事，一月遶山行。
- 砥柱全拋險，黄河日接平。
- 周遭到垣曲，尊大近神京。
- 借助林鹽潤，增饒國計成。
- 虞州訪遺跡，吳坂念長鳴。
- 董澤蒲侵綠，巫咸水傍清。
- 人懷絳縣老，地嘆夏臺傾。
- 下馬聽泉發，登原待月生。
- 盤桓讀碑版，扶持立刀兵。
- 晚靄聞鐘斷，微陽喜雨晴。
- 峭空崖背落，斗截嶺西橫。
- 仙恐臨王屋，高疑見析城。
- 去車知軌轍，連畝有農耕。
- 彩錯翻朝旆，錚鏦擊夜鉦。
- 鑿開青石壁，填貯白雲坑。
- 舊幕憐才俊，嘉言許道亨。
- 何當議險阻，始信說分明。
- 不倦共廉使，常存濟物誠。
- 計時聊就筆，千古愧題名。

## 拼音

- wei2 jun4 tong2 wo4 li3 ， min2 qing2 shi2 wo3 qing2 。
- san1 qiu1 de2 gong1 shi4 ， yi1 yue4 rao4 shan1 xing2 。
- di3 zhu4 quan2 pao1 xian3 ， huang2 he2 ri4 jie1 ping2 。
- zhou1 zao1 dao4 yuan2 qu1 ， zun1 da4 jin4 shen2 jing1 。
- jie4 zhu4 lin2 yan2 run4 ， zeng1 rao2 guo2 ji4 cheng2 。
- yu2 zhou1 fang3 yi2 ji4 ， wu2 ban3 nian4 chang2 ming2 。
- dong3 ze2 pu2 qin1 lü4 ， wu1 xian2 shui3 bang4 qing1 。
- ren2 huai2 jiang4 xian4 lao3 ， di4 tan4 xia4 tai2 qing1 。
- xia4 ma3 ting1 quan2 fa1 ， deng1 yuan2 dai4 yue4 sheng1 。
- pan2 huan2 du2 bei1 ban3 ， fu2 chi2 li4 dao1 bing1 。
- wan3 ai3 wen2 zhong1 duan4 ， wei1 yang2 xi3 yu3 qing2 。
- qiao4 kong1 ya2 bei4 luo4 ， dou4 jie2 ling3 xi1 heng2 。
- xian1 kong3 lin2 wang2 wu1 ， gao1 yi2 jian4 xi1 cheng2 。
- qu4 ju1 zhi1 gui3 zhe2 ， lian2 mu3 you3 nong2 geng1 。
- cai3 cuo4 fan1 chao2 pei4 ， zheng1 cong1 ji1 ye4 zheng1 。
- zao2 kai1 qing1 shi2 bi4 ， tian2 zhu4 bai2 yun2 keng1 。
- jiu4 mu4 lian2 cai2 jun4 ， jia1 yan2 xu1 dao4 heng1 。
- he2 dang1 yi4 xian3 zu3 ， shi3 xin4 shuo1 fen1 ming2 。
- bu2 juan4 gong4 lian2 shi3 ， chang2 cun2 ji4 wu4 cheng2 。
- ji4 shi2 liao2 jiu4 bi3 ， qian1 gu3 kui4 ti2 ming2 。

## 注释

## 译文

## 赏析
