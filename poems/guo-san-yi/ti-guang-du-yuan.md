---
id: guo-san-yi-ti-guang-du-yuan
title: 題廣度院
titlePinyin: ti2 guang3 du4 yuan4
titleSlug: ti-guang-du-yuan
author: 郭三益
authorPinyin: guo1 san1 yi4
authorSlug: guo-san-yi
dynasty: 宋
dynastyPinyin: song4
dynastySlug: song
tags: []
---

## 正文

- 羲和均四時，曜靈有急節。
- 沈迷簿領書，坐歎春事歇。
- 及茲新雨收，西郊軔初發。
- 蒼頑山氣嘉，奔悍溪流活。
- 風驚麥翻浪，水浄秧抽髮。
- 漸窮蕭寺幽，頓使煩襟豁。
- 蜂喧釀蜜翅，鳥落啼林血。
- 高僧日無事，種朮畦畝闊。
- 綠苗已紓紓，紫花行復結。
- 吾欲訪長生，終歲期採擷。

## 拼音

- xi1 he2 jun1 si4 shi2 ， yao4 ling2 you3 ji2 jie2 。
- shen3 mi2 bo2 ling3 shu1 ， zuo4 tan4 chun1 shi4 xie1 。
- ji2 zi1 xin1 yu3 shou1 ， xi1 jiao1 ren4 chu1 fa1 。
- cang1 wan2 shan1 qi4 jia1 ， ben1 han4 xi1 liu2 huo2 。
- feng1 jing1 mai4 fan1 lang4 ， shui3 jing4 yang1 chou1 fa4 。
- jian4 qiong2 xiao1 si4 you1 ， dun4 shi3 fan2 jin1 huo1 。
- feng1 xuan1 niang4 mi4 chi4 ， niao3 luo4 ti2 lin2 xue4 。
- gao1 seng1 ri4 wu2 shi4 ， zhong3 zhu2 qi2 mu3 kuo4 。
- lü4 miao2 yi3 shu1 shu1 ， zi3 hua1 xing2 fu4 jie2 。
- wu2 yu4 fang3 chang2 sheng1 ， zhong1 sui4 qi1 cai3 xie2 。

## 注释

## 译文

## 赏析
