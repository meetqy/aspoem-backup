---
id: zhao-ru-hui-song-lu-wu-fang-chun-fen-jiao-duan-zhou
title: 送盧五方春分教端州
titlePinyin: song4 lu2 wu3 fang1 chun1 fen1 jiao4 duan1 zhou1
titleSlug: song-lu-wu-fang-chun-fen-jiao-duan-zhou
author: 趙汝回
authorPinyin: zhao4 ru3 hui2
authorSlug: zhao-ru-hui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 柳南矯矯蛟龍騫，古詩古文高入天。
- 奉試詞場三十年，柳度夜夜魁星躔。
- 集英殿下聽臚傳，唱在第十衆所冤。
- 天豈恨汝月蝕篇，罰使獨吟瘴海邊。
- 中州近年栽木綿，春寒秋熱氣已偏。
- 我心憂國身甚便，編排失手安足言。
- 敵窺淮漢蹂兩川，君相不得高枕眠。
- 古人度嶺悲南遷，今人度嶺如登仙。
- 端溪溪闊山無烟，長腰米白鯽鯇鮮。
- 山媼采蕉蜑采蠙，羽檄不警徭賦蠲。
- 黨碑諸賢昔往還，人士盡識洛水源。
- 廣文下馬春風前，升堂講書鼓鼘鼘。
- 遠方朋來笈在肩，再拜願預弟子賢。
- 中庸大學玄又玄，商盤周誥非雕鎸。
- 燈花兩簷陳俎籩，一一口說手註篇。
- 霜毫之筆雲濤牋，墨香瓦滑不受研。
- 下巖古坑石柿填，千夫秉炬入戽泉。
- 鑱出一片紫玉磚，色如馬肝鵒眼圓。
- 得之酬直不論錢，乍是對客寒無氈。

## 拼音

- liu3 nan2 jiao3 jiao3 jiao1 long2 qian1 ， gu3 shi1 gu3 wen2 gao1 ru4 tian1 。
- feng4 shi4 ci2 chang3 san1 shi2 nian2 ， liu3 du4 ye4 ye4 kui2 xing1 chan2 。
- ji2 ying1 dian4 xia4 ting1 lu2 chuan2 ， chang4 zai4 di4 shi2 zhong4 suo3 yuan1 。
- tian1 qi3 hen4 ru3 yue4 shi2 pian1 ， fa2 shi3 du2 yin2 zhang4 hai3 bian1 。
- zhong1 zhou1 jin4 nian2 zai1 mu4 mian2 ， chun1 han2 qiu1 re4 qi4 yi3 pian1 。
- wo3 xin1 you1 guo2 shen1 shen4 bian4 ， bian1 pai2 shi1 shou3 an1 zu2 yan2 。
- di2 kui1 huai2 han4 rou2 liang3 chuan1 ， jun1 xiang1 bu4 de2 gao1 zhen3 mian2 。
- gu3 ren2 du4 ling3 bei1 nan2 qian1 ， jin1 ren2 du4 ling3 ru2 deng1 xian1 。
- duan1 xi1 xi1 kuo4 shan1 wu2 yan1 ， chang2 yao1 mi3 bai2 ji4 huan4 xian1 。
- shan1 ao3 cai3 jiao1 dan4 cai3 pin2 ， yu3 xi2 bu4 jing3 yao2 fu4 juan1 。
- dang3 bei1 zhu1 xian2 xi1 wang3 huan2 ， ren2 shi4 jin4 shi2 luo4 shui3 yuan2 。
- guang3 wen2 xia4 ma3 chun1 feng1 qian2 ， sheng1 tang2 jiang3 shu1 gu3 yuan1 yuan1 。
- yuan3 fang1 peng2 lai2 ji2 zai4 jian1 ， zai4 bai4 yuan4 yu4 di4 zi3 xian2 。
- zhong1 yong1 da4 xue2 xuan2 you4 xuan2 ， shang1 pan2 zhou1 gao4 fei1 diao1 juan1 。
- deng1 hua1 liang3 yan2 chen2 zu3 bian1 ， yi4 yi4 kou3 shuo1 shou3 zhu4 pian1 。
- shuang1 hao2 zhi1 bi3 yun2 tao1 jian1 ， mo4 xiang1 wa3 hua2 bu2 shou4 yan2 。
- xia4 yan2 gu3 keng1 shi2 shi4 tian2 ， qian1 fu1 bing3 ju4 ru4 hu4 quan2 。
- chan2 chu1 yi2 pian4 zi3 yu4 zhuan1 ， se4 ru2 ma3 gan1 yu4 yan3 yuan2 。
- de2 zhi1 chou2 zhi2 bu2 lun4 qian2 ， zha4 shi4 dui4 ke4 han2 wu2 zhan1 。

## 注释

## 译文

## 赏析
