---
id: zhao-ru-hui-song-zhang-jing-fu-chang-bao-chu-shou-jing-men
title: 送張敬甫常薄出守荆門
titlePinyin: song4 zhang1 jing4 fu3 chang2 bao2 chu1 shou3 jing1 men2
titleSlug: song-zhang-jing-fu-chang-bao-chu-shou-jing-men
author: 趙汝回
authorPinyin: zhao4 ru3 hui2
authorSlug: zhao-ru-hui
dynasty: 宋
dynastyPinyin: song4
dynastySlug: song
tags: []
---

## 正文

- 前年匹馬辭軍幕，今年千騎從天落。
- 座主門生合虎符，棠陰夾路春如昨。
- 身名貴驟俗所羨，使君夷然心澹泊。
- 父書盈篋本孫吳，師燈一點傳伊洛。
- 莽莽叢榛亂草中，孤松昂昂立冰壑。
- 自古十二取世官，換得青袍髮幾鶴。
- 曾因窮達悟乘除，以寵爲危不爲樂。
- 荆門形勢衿喉地，新城突兀壕未鑿。
- 天子憂邊復愛民，鑿壕還恐妨犂穫。
- 謂君夙抱文武資，須君小試綏懷畧。
- 予聞衛國如衛身，癰疽甚毒腸胃薄。
- 堂堂人物守邊州，國中羣盜令誰縛。

## 拼音

- qian2 nian2 pi3 ma3 ci2 jun1 mu4 ， jin1 nian2 qian1 qi2 cong2 tian1 luo4 。
- zuo4 zhu3 men2 sheng1 he2 hu3 fu2 ， tang2 yin1 jia1 lu4 chun1 ru2 zuo2 。
- shen1 ming2 gui4 zhou4 su2 suo3 xian4 ， shi3 jun1 yi2 ran2 xin1 dan4 bo2 。
- fu4 shu1 ying2 qie4 ben3 sun1 wu2 ， shi1 deng1 yi4 dian3 chuan2 yi1 luo4 。
- mang3 mang3 cong2 zhen1 luan4 cao3 zhong1 ， gu1 song1 ang2 ang2 li4 bing1 he4 。
- zi4 gu3 shi2 er4 qu3 shi4 guan1 ， huan4 de2 qing1 pao2 fa4 ji1 he4 。
- ceng2 yin1 qiong2 da2 wu4 cheng2 chu2 ， yi3 chong3 wei2 wei1 bu4 wei2 le4 。
- jing1 men2 xing2 shi4 jin1 hou2 di4 ， xin1 cheng2 tu1 wu4 hao2 wei4 zao2 。
- tian1 zi3 you1 bian1 fu4 ai4 min2 ， zao2 hao2 huan2 kong3 fang2 li2 huo4 。
- wei4 jun1 su4 bao4 wen2 wu3 zi1 ， xu1 jun1 xiao3 shi4 sui2 huai2 lüe4 。
- yu3 wen2 wei4 guo2 ru2 wei4 shen1 ， yong1 ju1 shen4 du2 chang2 wei4 bao2 。
- tang2 tang2 ren2 wu4 shou3 bian1 zhou1 ， guo2 zhong1 qun2 dao4 ling4 shui2 fu4 。

## 注释

## 译文

## 赏析
