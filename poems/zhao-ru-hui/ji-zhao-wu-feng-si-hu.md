---
id: zhao-ru-hui-ji-zhao-wu-feng-si-hu
title: 寄昭武馮司戶
titlePinyin: ji4 zhao1 wu3 feng2 si1 hu4
titleSlug: ji-zhao-wu-feng-si-hu
author: 趙汝回
authorPinyin: zhao4 ru3 hui2
authorSlug: zhao-ru-hui
dynasty: 宋
dynastyPinyin: song4
dynastySlug: song
tags: []
---

## 正文

- 朝解白鵠袍，夕投武陽壘。
- 武陽衆盜區，風傳駭妻子。
- 六月日癸亥，一書滿三紙。
- 具言五月初，獨宿鍾石邸。
- 脅從在所矜，渠魁固無幾。
- 仰憑天子威，肅導使君指。
- 豁達生路開，擲劍秉耡耜。
- 始如浮釜魚，終如慕羶螘。
- 游騎從何來，使我顔有泚。
- 幸逃食其烹，猶存漢家體。
- 黄巾與綠林，往昔殊僣擬。
- 陸梁能幾時，寸戮而已矣。
- 理國若理身，慮我不慮彼。
- 潰癰復何難，實恐元氣毀。
- 江閩五十邑，荆棘五千里。
- 我農失種穫，我士乏儲峙。
- 捕招兩悠悠，分明養彪兕。
- 頃予參此軍，忽忽逾一紀。
- 素飧歌伐檀，居前愧揚粃。
- 坊閭儼在目，煨燼空遺址。
- 使君君子儒，規摹用詩禮。
- 軍勢李晟孤，國事賈生恥。
- 蛟龍無波濤，胡能制蛇虺。
- 誰謂曹掾卑，偉矣天下事。
- 生平報國軀，小節安足死。
- 南北久瓜分，須君混文軌。

## 拼音

- chao2 jie3 bai2 hu2 pao2 ， xi1 tou2 wu3 yang2 lei3 。
- wu3 yang2 zhong4 dao4 qu1 ， feng1 chuan2 hai4 qi1 zi0 。
- liu4 yue4 ri4 gui3 hai4 ， yi4 shu1 man3 san1 zhi3 。
- ju4 yan2 wu3 yue4 chu1 ， du2 su4 zhong1 shi2 di3 。
- xie2 cong2 zai4 suo3 jin1 ， qu2 kui2 gu4 wu2 ji1 。
- yang3 ping2 tian1 zi3 wei1 ， su4 dao3 shi3 jun1 zhi3 。
- huo1 da2 sheng1 lu4 kai1 ， zhi4 jian4 bing3 chu2 si4 。
- shi3 ru2 fu2 fu3 yu2 ， zhong1 ru2 mu4 shan1 yi3 。
- you2 qi2 cong2 he2 lai2 ， shi3 wo3 yan2 you3 ci3 。
- xing4 tao2 shi2 qi2 peng1 ， you2 cun2 han4 jia1 ti3 。
- huang2 jin1 yu3 lü4 lin2 ， wang3 xi1 shu1 tie3 ni3 。
- lu4 liang2 neng2 ji1 shi2 ， cun4 lu4 er2 yi3 yi3 。
- li3 guo2 ruo4 li3 shen1 ， lü4 wo3 bu2 lü4 bi3 。
- kui4 yong1 fu4 he2 nan2 ， shi2 kong3 yuan2 qi4 hui3 。
- jiang1 min3 wu3 shi2 yi4 ， jing1 ji2 wu3 qian1 li3 。
- wo3 nong2 shi1 zhong3 huo4 ， wo3 shi4 fa2 chu3 zhi4 。
- bu3 zhao1 liang3 you1 you1 ， fen1 ming2 yang3 biao1 si4 。
- qing3 yu3 can1 ci3 jun1 ， hu1 hu1 yu2 yi2 ji4 。
- su4 sun1 ge1 fa2 tan2 ， ju1 qian2 kui4 yang2 bi3 。
- fang1 lü2 yan3 zai4 mu4 ， wei1 jin4 kong1 yi2 zhi3 。
- shi3 jun1 jun1 zi3 ru2 ， gui1 mo2 yong4 shi1 li3 。
- jun1 shi4 li3 sheng4 gu1 ， guo2 shi4 jia3 sheng1 chi3 。
- jiao1 long2 wu2 bo1 tao1 ， hu2 neng2 zhi4 she2 hui1 。
- shui2 wei4 cao2 yuan4 bei1 ， wei3 yi3 tian1 xia4 shi4 。
- sheng1 ping2 bao4 guo2 qu1 ， xiao3 jie2 an1 zu2 si3 。
- nan2 bei3 jiu3 gua1 fen1 ， xu1 jun1 hun4 wen2 gui3 。

## 注释

## 译文

## 赏析
