---
id: zhao-ru-hui-jian-lu-shao-jian
title: 簡陸少監
titlePinyin: jian3 lu4 shao3 jian1
titleSlug: jian-lu-shao-jian
author: 趙汝回
authorPinyin: zhao4 ru3 hui2
authorSlug: zhao-ru-hui
dynasty: 宋
dynastyPinyin: song4
dynastySlug: song
tags: []
---

## 正文

- 登瀛彼何人，選海渺無際。
- 巨矣萬斛舟，不與貧士濟。
- 起檣開錦帆，逆浪使風勢。
- 貧士望洋立，惆怳發深喟。
- 少監笠澤英，清芬襲蘭砌。
- 不經覓舉難，不道覓舉易。
- 每恨里選衰，高才守低位。
- 趨榮靡願辱，不富焉有貴。
- 一塗總不歧，隻臂韝羣鷙。
- 園桃各春妍，崖松以霜悴。
- 端笏玉扆前，極口陳國是。
- 上之及公卿，下之言守帥。
- 剝膚到饑甿，孰與護元氣。
- 凝陰積層霄，剽賊延內地。
- 毋謂民不神，民情即天意。
- 善瑟無弊絃，良工先利器。
- 所願招雋豪，棄取委公義。
- 庶幾臯伊出，扶傾掃沉翳。
- 從來立仗馬，唯作噉蒭計。
- 堂堂不諱朝，鳴鳳峙鵷陛。

## 拼音

- deng1 ying2 bi3 he2 ren2 ， xuan3 hai3 miao3 wu2 ji4 。
- ju4 yi3 wan4 hu2 zhou1 ， bu4 yu3 pin2 shi4 ji4 。
- qi3 qiang2 kai1 jin3 fan1 ， ni4 lang4 shi3 feng1 shi4 。
- pin2 shi4 wang4 yang2 li4 ， chou2 huang3 fa1 shen1 kui4 。
- shao3 jian1 li4 ze2 ying1 ， qing1 fen1 xi2 lan2 qi4 。
- bu4 jing1 mi4 ju3 nan2 ， bu2 dao4 mi4 ju3 yi4 。
- mei3 hen4 li3 xuan3 shuai1 ， gao1 cai2 shou3 di1 wei4 。
- qu1 rong2 mi2 yuan4 ru3 ， bu2 fu4 yan1 you3 gui4 。
- yi4 tu2 zong3 bu4 qi2 ， zhi1 bi4 gou1 qun2 zhi4 。
- yuan2 tao2 ge4 chun1 yan2 ， ya2 song1 yi3 shuang1 cui4 。
- duan1 hu4 yu4 yi3 qian2 ， ji2 kou3 chen2 guo2 shi4 。
- shang4 zhi1 ji2 gong1 qing1 ， xia4 zhi1 yan2 shou3 shuai4 。
- bao1 fu1 dao4 ji1 meng2 ， shu2 yu3 hu4 yuan2 qi4 。
- ning2 yin1 ji1 ceng2 xiao1 ， piao1 zei2 yan2 nei4 di4 。
- wu2 wei4 min2 bu4 shen2 ， min2 qing2 ji2 tian1 yi4 。
- shan4 se4 wu2 bi4 xian2 ， liang2 gong1 xian1 li4 qi4 。
- suo3 yuan4 zhao1 jun4 hao2 ， qi4 qu3 wei3 gong1 yi4 。
- shu4 ji1 gao1 yi1 chu1 ， fu2 qing1 sao3 chen2 yi4 。
- cong2 lai2 li4 zhang4 ma3 ， wei2 zuo4 dan4 chu2 ji4 。
- tang2 tang2 bu2 hui4 chao2 ， ming2 feng4 zhi4 yuan1 bi4 。

## 注释

## 译文

## 赏析
