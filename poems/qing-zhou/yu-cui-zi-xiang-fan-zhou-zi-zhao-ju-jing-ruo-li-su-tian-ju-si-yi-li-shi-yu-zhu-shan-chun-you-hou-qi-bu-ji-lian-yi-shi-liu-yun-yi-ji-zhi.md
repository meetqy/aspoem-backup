---
id: qing-zhou-yu-cui-zi-xiang-fan-zhou-zi-zhao-ju-jing-ruo-li-su-tian-ju-si-yi-li-shi-yu-zhu-shan-chun-you-hou-qi-bu-ji-lian-yi-shi-liu-yun-yi-ji-zhi
title: 與崔子向泛舟自招橘經箬里宿天居寺憶李侍御㟧渚山春遊後期不及聯一十六韻以寄之
titlePinyin: yu3 cui1 zi3 xiang4 fan4 zhou1 zi4 zhao1 ju2 jing1 ruo4 li3 su4 tian1 ju1 si4 yi4 li3 shi4 yu4 㟧 zhu3 shan1 chun1 you2 hou4 qi1 bu4 ji2 lian2 yi1 shi2 liu4 yun4 yi3 ji4 zhi1
titleSlug: yu-cui-zi-xiang-fan-zhou-zi-zhao-ju-jing-ruo-li-su-tian-ju-si-yi-li-shi-yu-zhu-shan-chun-you-hou-qi-bu-ji-lian-yi-shi-liu-yun-yi-ji-zhi
author: 清晝
authorPinyin: qing1 zhou4
authorSlug: qing-zhou
dynasty: 唐
dynastyPinyin: tang2
dynastySlug: tang
tags: [] 
---

## 正文

- 晴日春態深，寄遊恣所適。
- 寧妨花木亂，轉學心耳寂。
- 取性憐鶴高，謀閑任山僻。
- 倚舷息空曲，捨屨行淺磧。
- 渚箬入里逢，野梅到村摘。
- 碑殘飛雉嶺，井翳潛龍宅。
- 壞寺鄰壽陵，古壇留劫石。
- 穿階筍節露，拂瓦松梢碧。
- 天界細雲還，墙陰雜英積。
- 懸燈寄前焰，遙月昇圓魄。
- 何意清夜期，坐爲高峰隔。
- 茗園可交袂，藤澗好停錫。
- 微雨聽濕巾，迸流從點席。
- 戲猨隔枝透，驚鹿逢人躑。
- 覩物賞已奇，感時思彌極。
- 芳菲如馳箭，望望共君惜。

## 拼音

- qing2 ri4 chun1 tai4 shen1 ， ji4 you2 zi4 suo3 shi4 。
- ning2 fang2 hua1 mu4 luan4 ， zhuan3 xue2 xin1 er3 ji4 。
- qu3 xing4 lian2 he4 gao1 ， mou2 xian2 ren4 shan1 pi4 。
- yi3 xian2 xi1 kong1 qu3 ， she3 ju4 xing2 qian3 qi4 。
- zhu3 ruo4 ru4 li3 feng2 ， ye3 mei2 dao4 cun1 zhai1 。
- bei1 can2 fei1 zhi4 ling3 ， jing3 yi4 qian2 long2 zhai2 。
- huai4 si4 lin2 shou4 ling2 ， gu3 tan2 liu2 jie2 shi2 。
- chuan1 jie1 sun3 jie2 lu4 ， fu2 wa3 song1 shao1 bi4 。
- tian1 jie4 xi4 yun2 huan2 ， qiang2 yin1 za2 ying1 ji1 。
- xuan2 deng1 ji4 qian2 yan4 ， yao2 yue4 sheng1 yuan2 po4 。
- he2 yi4 qing1 ye4 qi1 ， zuo4 wei2 gao1 feng1 ge2 。
- ming2 yuan2 ke3 jiao1 mei4 ， teng2 jian4 hao3 ting2 xi1 。
- wei1 yu3 ting1 shi1 jin1 ， beng4 liu2 cong2 dian3 xi2 。
- xi4 yuan2 ge2 zhi1 tou4 ， jing1 lu4 feng2 ren2 zhi2 。
- du3 wu4 shang3 yi3 qi2 ， gan3 shi2 si1 mi2 ji2 。
- fang1 fei1 ru2 chi2 jian4 ， wang4 wang4 gong4 jun1 xi1 。

## 注释

## 译文

## 赏析
