---
id: qing-zhou-huan-dan-ke-cheng-shi-lian-ju
title: 還丹可成詩聯句
titlePinyin: huan2 dan1 ke3 cheng2 shi1 lian2 ju4
titleSlug: huan-dan-ke-cheng-shi-lian-ju
author: 清晝
authorPinyin: qing1 zhou4
authorSlug: qing-zhou
dynasty: 唐
dynastyPinyin: tang2
dynastySlug: tang
tags: []
---

## 正文

- 羽化自仙骨，延年資養生。
- 金經啓靈秘，玉液流至精。
- 八石思共煉，九丹知可成。
- 吾心苟無妄，神理期合幷。
- 封竈用六一，置門考休京。
- 浮光含日彩，圓質煥雲英。
- 持此保壽命，服之頤性情。
- 跂予望仙侶，高詠昇天行。
- 鶴駕方可致，霓裳定將迎。
- 不因五色藥，安著七真名。
- 揮妙在微密，全功知感誠。
- 與君棄城市，攜手遊蓬瀛。

## 拼音

- yu3 hua4 zi4 xian1 gu3 ， yan2 nian2 zi1 yang3 sheng1 。
- jin1 jing1 qi3 ling2 mi4 ， yu4 ye4 liu2 zhi4 jing1 。
- ba1 shi2 si1 gong4 lian4 ， jiu3 dan1 zhi1 ke3 cheng2 。
- wu2 xin1 gou3 wu2 wang4 ， shen2 li3 qi1 he2 bing4 。
- feng1 zao4 yong4 liu4 yi1 ， zhi4 men2 kao3 xiu1 jing1 。
- fu2 guang1 han2 ri4 cai3 ， yuan2 zhi4 huan4 yun2 ying1 。
- chi2 ci3 bao3 shou4 ming4 ， fu2 zhi1 yi2 xing4 qing2 。
- qi2 yu3 wang4 xian1 lü3 ， gao1 yong3 sheng1 tian1 xing2 。
- he4 jia4 fang1 ke3 zhi4 ， ni2 chang2 ding4 jiang1 ying2 。
- bu4 yin1 wu3 se4 yao4 ， an1 zhu4 qi1 zhen1 ming2 。
- hui1 miao4 zai4 wei1 mi4 ， quan2 gong1 zhi1 gan3 cheng2 。
- yu3 jun1 qi4 cheng2 shi4 ， xie2 shou3 you2 peng2 ying2 。

## 注释

## 译文

## 赏析
