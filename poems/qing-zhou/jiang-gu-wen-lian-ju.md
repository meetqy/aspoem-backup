---
id: qing-zhou-jiang-gu-wen-lian-ju
title: 講古文聯句
titlePinyin: jiang3 gu3 wen2 lian2 ju4
titleSlug: jiang-gu-wen-lian-ju
author: 清晝
authorPinyin: qing1 zhou4
authorSlug: qing-zhou
dynasty: 唐
dynastyPinyin: tang2
dynastySlug: tang
tags: [] 
---

## 正文

- 帝出於震，文明始敷。
- 山岳降氣，龜龍負圖。
- 爰有書契，乃立典謨。
- 先知孔聖，飛步天衢。
- 漢承秦弊，尊儒尚學。
- 百氏六經，九流七略。
- 屈宋接武，班馬繼作。
- 或頌燕然，或贊麟閣。
- 降及三祖，始變二雅。
- 仲宣閑和，公幹蕭灑。
- 士衡安仁，不史不野。
- 左張精奧，嵇阮高寡。
- 暨于江表，其文鬱興。
- 綺麗爭發，繁蕪則懲。
- 詞曄春華，思清冬冰。
- 景純跌宕，遊仙獨步。
- 青雲其情，白璧其句。
- 靈運山水，實多奇趣。
- 遠派孤峰，龍騰鳳翥。
- 陶令田園，匠意真直。
- 春柳寒松，不凋不飾。
- 江淹雜體，方見才力。
- 擬之信工，似而不逼。
- 鮑昭從軍，主意危苦。
- 氣勝其詞，雅愧於古。
- 隱侯似病，創制規矩。
- 時見琳琅，惜哉榛楛。
- 謝朓秀發，詞理翩翩。
- 孤標爽邁，深造精研。
- 惠休翰林，別白離堅。
- 有會必愜，無慚曩賢。
- 吳均頗勁，失於典裁。
- 竟乏波瀾，徒工邊塞。
- 彼柳吳興，高視時輩。
- 汀洲一篇，風流寡對。
- 何遜清切，所得必新。
- 緣情既密，象物又真。
- 江總徵正，未越常倫。
- 時合風興，或無淄磷。
- 二杜繁俗，三劉瑣碎。
- 陳徐之流，陰張之輩。
- 伊數公者，閫域之外。
- 吁此以還，有固斯鄶。

## 拼音

- di4 chu1 wu1 zhen4 ， wen2 ming2 shi3 fu1 。
- shan1 yue4 jiang4 qi4 ， gui1 long2 fu4 tu2 。
- yuan2 you3 shu1 qi4 ， nai3 li4 dian3 mo2 。
- xian1 zhi1 kong3 sheng4 ， fei1 bu4 tian1 qu2 。
- han4 cheng2 qin2 bi4 ， zun1 ru2 shang4 xue2 。
- bai3 shi4 liu4 jing1 ， jiu3 liu2 qi1 lüe4 。
- qu1 song4 jie1 wu3 ， ban1 ma3 ji4 zuo4 。
- huo4 song4 yan4 ran2 ， huo4 zan4 lin2 ge2 。
- jiang4 ji2 san1 zu3 ， shi3 bian4 er4 ya3 。
- zhong4 xuan1 xian2 he2 ， gong1 gan4 xiao1 sa3 。
- shi4 heng2 an1 ren2 ， bu4 shi3 bu4 ye3 。
- zuo3 zhang1 jing1 ao4 ， ji1 ruan3 gao1 gua3 。
- ji4 yu2 jiang1 biao3 ， qi2 wen2 yu4 xing1 。
- qi3 li2 zheng1 fa1 ， fan2 wu2 ze2 cheng2 。
- ci2 ye4 chun1 hua2 ， si1 qing1 dong1 bing1 。
- jing3 chun2 die1 dang4 ， you2 xian1 du2 bu4 。
- qing1 yun2 qi2 qing2 ， bai2 bi4 qi2 ju4 。
- ling2 yun4 shan1 shui3 ， shi2 duo1 qi2 qu4 。
- yuan3 pai4 gu1 feng1 ， long2 teng2 feng4 zhu4 。
- tao2 ling4 tian2 yuan2 ， jiang4 yi4 zhen1 zhi2 。
- chun1 liu3 han2 song1 ， bu4 diao1 bu2 shi4 。
- jiang1 yan1 za2 ti3 ， fang1 jian4 cai2 li4 。
- ni3 zhi1 xin4 gong1 ， si4 er2 bu4 bi1 。
- bao4 zhao1 cong2 jun1 ， zhu3 yi4 wei1 ku3 。
- qi4 sheng4 qi2 ci2 ， ya3 kui4 wu1 gu3 。
- yin3 hou2 si4 bing4 ， chuang4 zhi4 gui1 ju3 。
- shi2 jian4 lin2 lang2 ， xi1 zai1 zhen1 ku3 。
- xie4 tiao3 xiu4 fa1 ， ci2 li3 pian1 pian1 。
- gu1 biao1 shuang3 mai4 ， shen1 zao4 jing1 yan2 。
- hui4 xiu1 han4 lin2 ， bie2 bai2 li2 jian1 。
- you3 hui4 bi4 qie4 ， wu2 can2 nang3 xian2 。
- wu2 jun1 po1 jin4 ， shi1 wu1 dian3 cai2 。
- jing4 fa2 bo1 lan2 ， tu2 gong1 bian1 sai1 。
- bi3 liu3 wu2 xing1 ， gao1 shi4 shi2 bei4 。
- ting1 zhou1 yi4 pian1 ， feng1 liu2 gua3 dui4 。
- he2 xun4 qing1 qie4 ， suo3 de2 bi4 xin1 。
- yuan2 qing2 ji4 mi4 ， xiang4 wu4 you4 zhen1 。
- jiang1 zong3 zhi3 zheng4 ， wei4 yue4 chang2 lun2 。
- shi2 he2 feng1 xing1 ， huo4 wu2 zi1 lin2 。
- er4 du4 fan2 su2 ， san1 liu2 suo3 sui4 。
- chen2 xu2 zhi1 liu2 ， yin1 zhang1 zhi1 bei4 。
- yi1 shu4 gong1 zhe3 ， kun3 yu4 zhi1 wai4 。
- xu1 ci3 yi3 huan2 ， you3 gu4 si1 kuai4 。

## 注释

## 译文

## 赏析
