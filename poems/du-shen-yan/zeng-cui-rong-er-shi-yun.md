---
id: du-shen-yan-zeng-cui-rong-er-shi-yun
title: 贈崔融二十韻
titlePinyin: zeng4 cui1 rong2 er4 shi2 yun4
titleSlug: zeng-cui-rong-er-shi-yun
author: 杜審言
authorPinyin: du4 shen3 yan2
authorSlug: du-shen-yan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 十年俱薄宦，萬里各他方。
- 雲天斷書札，風土異炎涼。
- 太息幽蘭紫，勞歌奇樹黃。
- 日疑懷叔度，夜似憶真長。
- 北使從江表，東歸在洛陽。
- 相逢慰疇昔，相對敘存亡。
- 草深窮巷毀，竹盡故園荒。
- 雅節君彌固，衰顏余自傷。
- 人事盈虛改，交遊寵辱妨。
- 雀羅爭去翟，鶴氅競尋王。
- 思極歡娛至，朋情詎可忘。
- 琴樽橫宴席，巖谷臥詞場。
- 連騎追佳賞，城中及路傍。
- 三川宿雨霽，四月晚花芳。
- 復此開懸榻，寧唯入後堂。
- 興酣鴝鵒舞，言洽鳳皇翔。
- 高選俄遷職，嚴程已飭裝。
- 撫躬銜道義，攜手戀輝光。
- 玉振先推美，金銘舊所防。
- 勿嗟離別易，行役共時康。

## 拼音

- shi2 nian2 ju4 bao2 huan4 ， wan4 li3 ge4 ta1 fang1 。
- yun2 tian1 duan4 shu1 zha2 ， feng1 tu3 yi4 yan2 liang2 。
- tai4 xi1 you1 lan2 zi3 ， lao2 ge1 qi2 shu4 huang2 。
- ri4 yi2 huai2 shu1 du4 ， ye4 si4 yi4 zhen1 chang2 。
- bei3 shi3 cong2 jiang1 biao3 ， dong1 gui1 zai4 luo4 yang2 。
- xiang1 feng2 wei4 chou2 xi1 ， xiang1 dui4 xu4 cun2 wang2 。
- cao3 shen1 qiong2 xiang4 hui3 ， zhu2 jin4 gu4 yuan2 huang1 。
- ya3 jie2 jun1 mi2 gu4 ， shuai1 yan2 yu2 zi4 shang1 。
- ren2 shi4 ying2 xu1 gai3 ， jiao1 you2 chong3 ru3 fang2 。
- que4 luo2 zheng1 qu4 zhai2 ， he4 chang3 jing4 xun2 wang2 。
- si1 ji2 huan1 yu2 zhi4 ， peng2 qing2 ju4 ke3 wang4 。
- qin2 zun1 heng2 yan4 xi2 ， yan2 gu3 wo4 ci2 chang3 。
- lian2 qi2 zhui1 jia1 shang3 ， cheng2 zhong1 ji2 lu4 bang4 。
- san1 chuan1 su4 yu3 ji4 ， si4 yue4 wan3 hua1 fang1 。
- fu4 ci3 kai1 xuan2 ta4 ， ning2 wei2 ru4 hou4 tang2 。
- xing1 han1 qu2 yu4 wu3 ， yan2 qia4 feng4 huang2 xiang2 。
- gao1 xuan3 e2 qian1 zhi2 ， yan2 cheng2 yi3 chi4 zhuang1 。
- fu3 gong1 xian2 dao4 yi4 ， xie2 shou3 lian4 hui1 guang1 。
- yu4 zhen4 xian1 tui1 mei3 ， jin1 ming2 jiu4 suo3 fang2 。
- wu4 jie1 li2 bie2 yi4 ， xing2 yi4 gong4 shi2 kang1 。

## 注释

## 译文

## 赏析
