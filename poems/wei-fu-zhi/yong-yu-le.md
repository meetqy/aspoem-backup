---
id: wei-fu-zhi-yong-yu-le
title: 永遇乐
titlePinyin: yong3 yu4 le4
titleSlug: yong-yu-le
author: 危复之
authorPinyin: wei1 fu4 zhi1
authorSlug: wei-fu-zhi
dynasty: 宋
dynastyPinyin: song4
dynastySlug: song
tags: []
---

## 正文

- 早叶初莺，晚风孤蝶，幽思何限。
- 檐角萦云，阶痕积雨，一夜苔生遍。
- 玉窗闲掩，瑶琴慵理，寂寞水沈烟断。
- 悄无言，春归无觅处，卷帘见双飞燕。
- 风亭泉石，烟林薇蕨，梦绕旧时曾见。
- 江上闲鸥，心盟犹在，分得眠沙半。
- 引觞浮月，飞谈卷雾，莫管愁深欢浅。
- 起来倚阑干，拾得残红一片。

## 拼音

- zao3 ye4 chu1 ying1 ， wan3 feng1 gu1 die2 ， you1 si1 he2 xian4 。
- yan2 jiao3 ying2 yun2 ， jie1 hen2 ji1 yu3 ， yi2 ye4 tai2 sheng1 bian4 。
- yu4 chuang1 xian2 yan3 ， yao2 qin2 yong1 li3 ， ji4 mo4 shui3 shen3 yan1 duan4 。
- qiao1 wu2 yan2 ， chun1 gui1 wu2 mi4 chu4 ， juan3 lian2 jian4 shuang1 fei1 yan4 。
- feng1 ting2 quan2 shi2 ， yan1 lin2 wei1 jue2 ， meng4 rao4 jiu4 shi2 ceng2 jian4 。
- jiang1 shang4 xian2 ou1 ， xin1 meng2 you2 zai4 ， fen1 de0 mian2 sha1 ban4 。
- yin3 shang1 fu2 yue4 ， fei1 tan2 juan4 wu4 ， mo4 guan3 chou2 shen1 huan1 qian3 。
- qi3 lai2 yi3 lan2 gan1 ， shi2 de2 can2 hong2 yi2 pian4 。

## 注释

## 译文

## 赏析
