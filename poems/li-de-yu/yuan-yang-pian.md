---
id: li-de-yu-yuan-yang-pian
title: 鴛鴦篇
titlePinyin: yuan1 yang1 pian1
titleSlug: yuan-yang-pian
author: 李德裕
authorPinyin: li3 de2 yu4
authorSlug: li-de-yu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 君不見昔時同心人，化作鴛鴦鳥。
- 和鳴一夕不暫離，交頸千年尚爲少。
- 二月草菲菲，山櫻花未稀。
- 金塘風日好，何處不相依？
- 既逢解佩游女，更值凌波宓妃。
- 精光搖翠蓋，麗色映珠璣。
- 雙影相伴，雙心莫違。
- 淹留碧沙上，蕩漾洗紅衣。
- 春光兮宛轉，嬉遊兮未反。
- 宿莫近天泉池，飛莫近長洲苑。
- 爾願歡愛不相忘，須去人間羅網遠。
- 南有瀟湘洲，且爲千里遊。
- 洞庭無苦寒，沅江多碧流。
- 昔爲薄命妾，無日不含愁。
- 今爲水中鳥，頡頏自相求。
- 洛陽女兒在青閣，二月羅衣輕更薄。
- 金泥文彩未足珍，畫作鴛鴦始堪著。
- 亦有少婦破瓜年，春閨無伴獨嬋娟。
- 夜夜學織連枝錦，織作鴛鴦人共憐。
- 悠悠湘水濱，清淺漾初蘋。
- 菖花發豔無人識，江柳逶迤空自春。
- 唯憐獨鶴依琴曲，更念孤鸞隱鏡塵。
- 願作鴛鴦被，長覆有情人。

## 拼音

- jun1 bu2 jian4 xi1 shi2 tong2 xin1 ren2 ， hua4 zuo4 yuan1 yang1 niao3 。
- he2 ming2 yi4 xi1 bu2 zan4 li2 ， jiao1 jing3 qian1 nian2 shang4 wei2 shao3 。
- er4 yue4 cao3 fei1 fei1 ， shan1 ying1 hua1 wei4 xi1 。
- jin1 tang2 feng1 ri4 hao3 ， he2 chu3 bu4 xiang1 yi1 ？
- ji4 feng2 jie3 pei4 you2 nü3 ， geng4 zhi2 ling2 bo1 mi4 fei1 。
- jing1 guang1 yao2 cui4 gai4 ， li2 se4 ying4 zhu1 ji1 。
- shuang1 ying3 xiang1 ban4 ， shuang1 xin1 mo4 wei2 。
- yan1 liu2 bi4 sha1 shang4 ， dang4 yang4 xi3 hong2 yi1 。
- chun1 guang1 xi1 wan3 zhuan3 ， xi1 you2 xi1 wei4 fan3 。
- su4 mo4 jin4 tian1 quan2 chi2 ， fei1 mo4 jin4 chang2 zhou1 yuan4 。
- er3 yuan4 huan1 ai4 bu4 xiang1 wang4 ， xu1 qu4 ren2 jian4 luo2 wang3 yuan3 。
- nan2 you3 xiao1 xiang1 zhou1 ， qie3 wei2 qian1 li3 you2 。
- dong4 ting2 wu2 ku3 han2 ， yuan2 jiang1 duo1 bi4 liu2 。
- xi1 wei2 bo2 ming4 qie4 ， wu2 ri4 bu4 han2 chou2 。
- jin1 wei2 shui3 zhong1 niao3 ， jie2 hang2 zi4 xiang1 qiu2 。
- luo4 yang2 nü3 er2 zai4 qing1 ge2 ， er4 yue4 luo2 yi1 qing1 geng4 bao2 。
- jin1 ni2 wen2 cai3 wei4 zu2 zhen1 ， hua4 zuo4 yuan1 yang1 shi3 kan1 zhu4 。
- yi4 you3 shao3 fu4 po4 gua1 nian2 ， chun1 gui1 wu2 ban4 du2 chan2 juan1 。
- ye4 ye4 xue2 zhi1 lian2 zhi1 jin3 ， zhi1 zuo4 yuan1 yang1 ren2 gong4 lian2 。
- you1 you1 xiang1 shui3 bin1 ， qing1 qian3 yang4 chu1 pin2 。
- chang1 hua1 fa1 yan4 wu2 ren2 shi2 ， jiang1 liu3 wei1 yi2 kong1 zi4 chun1 。
- wei2 lian2 du2 he4 yi1 qin2 qu3 ， geng4 nian4 gu1 luan2 yin3 jing4 chen2 。
- yuan4 zuo4 yuan1 yang1 bei4 ， chang2 fu4 you3 qing2 ren2 。

## 注释

## 译文

## 赏析
