---
id: li-de-yu-shu-meng-shi-si-shi-yun
title: 述夢詩四十韻
titlePinyin: shu4 meng4 shi1 si4 shi2 yun4
titleSlug: shu-meng-shi-si-shi-yun
author: 李德裕
authorPinyin: li3 de2 yu4
authorSlug: li-de-yu
dynasty: 唐
dynastyPinyin: tang2
dynastySlug: tang
tags: []
---

## 正文

- 賦命誠非薄，良時幸已遭。
- 君當堯舜日，官接鳳皇曹。
- 目睇煙霄闊，心驚羽翼高。
- 椅梧連鶴禁，壀堄接龍韜。
- 我后憐詞客，吾僚並雋髦。
- 著書同陸賈，待詔比王褒。
- 重價連懸璧，英詞淬寶刀。
- 泉流初落澗，露滴更濡毫。
- 赤豹欣來獻，彤弓喜暫櫜非煙含瑞氣，馴雉潔霜毛。
- 靜室便幽獨，虛樓散鬱陶。
- 花光晨豔豔，松韻晚騷騷。
- 畫壁看飛鶴，仙圖見巨鼇。
- 倚簷陰藥樹，落格蔓蒲桃。
- 荷靜蓬池鱠，冰寒郢水醪。
- 荔枝來自遠，盧橘賜仍叨。
- 麝氣隨蘭澤，霜華入杏膏。
- 恩光惟覺重，攜挈未爲勞。
- 夕閱梨園騎，宵聞禁杖獒。
- 扇回交彩翟，鵰起颺銀絛。
- 轡待袁絲攬，書期蜀客操。
- 盡規常謇謇，退食尚忉忉。
- 龜顧垂金鈕，鸞飛曳錦袍。
- 御溝楊柳弱，天廐驌驦豪。
- 屢換青春直，閑隨上苑遨。
- 煙低行殿竹，風拆繞牆桃。
- 聚散俄成昔，悲愁益自熬。
- 每懷仙駕遠，更望茂陵號。
- 地接三茅嶺，川迎伍子濤。
- 花迷瓜步暗，石固蒜山牢。
- 蘭野凝香管，梅洲動翠篙。
- 泉魚驚綵妓，溪鳥避干旄。
- 感舊心猶絕，思歸首更搔。
- 無聊燃【蜜】炬，誰復勸金舠。
- 嵐氣朝生棟，城陰夜入濠。
- 望煙歸海嶠，送鴈渡江臯。
- 宛馬嘶寒櫪，吳鉤在錦弢。
- 未能追狡兔，空覺長黃蒿。
- 水國逾千里，風帆過萬艘。
- 閱川終古恨，惟見暮滔滔。

## 拼音

- fu4 ming4 cheng2 fei1 bao2 ， liang2 shi2 xing4 yi3 zao1 。
- jun1 dang1 yao2 shun4 ri4 ， guan1 jie1 feng4 huang2 cao2 。
- mu4 di4 yan1 xiao1 kuo4 ， xin1 jing1 yu3 yi4 gao1 。
- yi3 wu2 lian2 he4 jin4 ， pi2 ni4 jie1 long2 tao1 。
- wo3 hou4 lian2 ci2 ke4 ， wu2 liao2 bing4 jun4 mao2 。
- zhu4 shu1 tong2 lu4 jia3 ， dai4 zhao4 bi3 wang2 bao1 。
- zhong4 jia4 lian2 xuan2 bi4 ， ying1 ci2 cui4 bao3 dao1 。
- quan2 liu2 chu1 luo4 jian4 ， lu4 di1 geng4 ru2 hao2 。
- chi4 bao4 xin1 lai2 xian4 ， tong2 gong1 xi3 zan4 gao1 fei1 yan1 han2 rui4 qi4 ， xun4 zhi4 jie2 shuang1 mao2 。
- jing4 shi4 bian4 you1 du2 ， xu1 lou2 san4 yu4 tao2 。
- hua1 guang1 chen2 yan4 yan4 ， song1 yun4 wan3 sao1 sao1 。
- hua4 bi4 kan4 fei1 he4 ， xian1 tu2 jian4 ju4 ao2 。
- yi3 yan2 yin1 yao4 shu4 ， luo4 ge2 man4 pu2 tao2 。
- he2 jing4 peng2 chi2 kuai4 ， bing1 han2 ying3 shui3 lao2 。
- li4 zhi1 lai2 zi4 yuan3 ， lu2 ju2 ci4 reng2 dao1 。
- she4 qi4 sui2 lan2 ze2 ， shuang1 hua2 ru4 xing4 gao1 。
- en1 guang1 wei2 jue2 zhong4 ， xie2 qie4 wei4 wei2 lao2 。
- xi1 yue4 li2 yuan2 qi2 ， xiao1 wen2 jin4 zhang4 ao2 。
- shan4 hui2 jiao1 cai3 zhai2 ， diao1 qi3 yang2 yin2 tao1 。
- pei4 dai4 yuan2 si1 lan3 ， shu1 qi1 shu3 ke4 cao1 。
- jin4 gui1 chang2 jian3 jian3 ， tui4 shi2 shang4 dao1 dao1 。
- gui1 gu4 chui2 jin1 niu3 ， luan2 fei1 ye4 jin3 pao2 。
- yu4 gou1 yang2 liu3 ruo4 ， tian1 jiu4 su4 shuang1 hao2 。
- lü3 huan4 qing1 chun1 zhi2 ， xian2 sui2 shang4 yuan4 ao2 。
- yan1 di1 xing2 dian4 zhu2 ， feng1 chai1 rao4 qiang2 tao2 。
- ju4 san4 e2 cheng2 xi1 ， bei1 chou2 yi4 zi4 ao2 。
- mei3 huai2 xian1 jia4 yuan3 ， geng4 wang4 mao4 ling2 hao4 。
- di4 jie1 san1 mao2 ling3 ， chuan1 ying2 wu3 zi3 tao1 。
- hua1 mi2 gua1 bu4 an4 ， shi2 gu4 suan4 shan1 lao2 。
- lan2 ye3 ning2 xiang1 guan3 ， mei2 zhou1 dong4 cui4 gao1 。
- quan2 yu2 jing1 cai3 ji4 ， xi1 niao3 bi4 gan1 mao2 。
- gan3 jiu4 xin1 you2 jue2 ， si1 gui1 shou3 geng4 sao1 。
- wu2 liao2 ran2 【 mi4 】 ju4 ， shui2 fu4 quan4 jin1 dao1 。
- lan2 qi4 chao2 sheng1 dong4 ， cheng2 yin1 ye4 ru4 hao2 。
- wang4 yan1 gui1 hai3 jiao4 ， song4 yan4 du4 jiang1 gao1 。
- wan3 ma3 si1 han2 li4 ， wu2 gou1 zai4 jin3 tao1 。
- wei4 neng2 zhui1 jiao3 tu4 ， kong1 jue2 chang2 huang2 hao1 。
- shui3 guo2 yu2 qian1 li3 ， feng1 fan1 guo4 wan4 sou1 。
- yue4 chuan1 zhong1 gu3 hen4 ， wei2 jian4 mu4 tao1 tao1 。

## 注释

## 译文

## 赏析
