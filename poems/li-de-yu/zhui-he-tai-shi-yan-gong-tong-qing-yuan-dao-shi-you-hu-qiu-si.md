---
id: li-de-yu-zhui-he-tai-shi-yan-gong-tong-qing-yuan-dao-shi-you-hu-qiu-si
title: 追和太師顏公同清遠道士遊虎丘寺
titlePinyin: zhui1 he2 tai4 shi1 yan2 gong1 tong2 qing1 yuan3 dao4 shi0 you2 hu3 qiu1 si4
titleSlug: zhui-he-tai-shi-yan-gong-tong-qing-yuan-dao-shi-you-hu-qiu-si
author: 李德裕
authorPinyin: li3 de2 yu4
authorSlug: li-de-yu
dynasty: 唐
dynastyPinyin: tang2
dynastySlug: tang
tags: []
---

## 正文

- 茂苑有靈峰，嗟余未遊觀。
- 藏山半平陸，壞谷爲高岸。
- 岡繞數仞牆，巖潛千丈幹。
- 乃知造化意，回斡資奇玩。
- 鏐騰昔虎踞，劒沒嘗龍煥。
- 潭黛入海底，崟岑聳霄半。
- 層巒未升日，哀狖寧知旦。
- 綠篠夏凝陰，碧林秋不換。
- 冥搜既窈窕，回望何蕭散。
- 川晴嵐氣收，江春雜英亂。
- 逸人綴清藻，前哲留篇翰。
- 共扣哀玉音，皆舒文繡段。
- 難追彥回賞，徒起興公歎。
- 一夕如再升，含毫星斗爛。

## 拼音

- mao4 yuan4 you3 ling2 feng1 ， jie1 yu2 wei4 you2 guan1 。
- cang2 shan1 ban4 ping2 lu4 ， huai4 gu3 wei2 gao1 an4 。
- gang1 rao4 shu4 ren4 qiang2 ， yan2 qian2 qian1 zhang4 gan4 。
- nai3 zhi1 zao4 hua4 yi4 ， hui2 wo4 zi1 qi2 wan2 。
- liu2 teng2 xi1 hu3 ju4 ， jian4 mei2 chang2 long2 huan4 。
- tan2 dai4 ru4 hai3 di3 ， yin2 cen2 song3 xiao1 ban4 。
- ceng2 luan2 wei4 sheng1 ri4 ， ai1 you4 ning2 zhi1 dan4 。
- lü4 xiao3 xia4 ning2 yin1 ， bi4 lin2 qiu1 bu2 huan4 。
- ming2 sou1 ji4 yao3 tiao3 ， hui2 wang4 he2 xiao1 san4 。
- chuan1 qing2 lan2 qi4 shou1 ， jiang1 chun1 za2 ying1 luan4 。
- yi4 ren2 zhui4 qing1 zao3 ， qian2 zhe2 liu2 pian1 han4 。
- gong4 kou4 ai1 yu4 yin1 ， jie1 shu1 wen2 xiu4 duan4 。
- nan2 zhui1 yan4 hui2 shang3 ， tu2 qi3 xing1 gong1 tan4 。
- yi4 xi1 ru2 zai4 sheng1 ， han2 hao2 xing1 dou3 lan4 。

## 注释

## 译文

## 赏析
