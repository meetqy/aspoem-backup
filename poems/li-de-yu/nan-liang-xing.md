---
id: li-de-yu-nan-liang-xing
title: 南梁行
titlePinyin: nan2 liang2 xing2
titleSlug: nan-liang-xing
author: 李德裕
authorPinyin: li3 de2 yu4
authorSlug: li-de-yu
dynasty: 唐
dynastyPinyin: tang2
dynastySlug: tang
tags: []
---

## 正文

- 江南鬱鬱春草長，悠悠漢水浮清光。
- 雜英飛盡空和景，綠楊陰重官舍靜。
- 此時醉客縱橫書，公言可薦承明廬。
- 青天詔下寵光至，頒籍金閨徵石渠。
- 重歸山路煙嵐隔，巫山未深晚花折。
- 澗底紅光奪目燃，搖風有毒愁行客。
- 杜鵑啼咽花亦殷，聲悲絕豔連空山。
- 斜陽瞥映淺深樹，雲雨翻迷崖谷間。
- 山雞錦質矜毛羽，透竹穿蘿命儔侶。
- 喬木幽谷上下同，雄雌不異飛棲處。
- 望秦峰迥過商顏，浪疊雲堆萬簇山。
- 行盡杳冥青嶂外，九重鐘漏紫雲間。
- 元和列侍明光殿，諫草初焚市朝變。
- 北闕趨臣半隟塵，南梁笑客皆飛霰。
- 追思感歎却昏迷，霜鬢愁吟到曉雞。
- 故園歲深開斷簡，秋堂月曉掩遺袿。
- 嗚嗚曉角霞輝粲，撫劒當楹一長歎。
- 芻狗無由學聖賢，空持感激終昏旦。

## 拼音

- jiang1 nan2 yu4 yu4 chun1 cao3 chang2 ， you1 you1 han4 shui3 fu2 qing1 guang1 。
- za2 ying1 fei1 jin4 kong1 he2 jing3 ， lü4 yang2 yin1 zhong4 guan1 she4 jing4 。
- ci3 shi2 zui4 ke4 zong4 heng2 shu1 ， gong1 yan2 ke3 jian4 cheng2 ming2 lu2 。
- qing1 tian1 zhao4 xia4 chong3 guang1 zhi4 ， ban1 ji2 jin1 gui1 zhi3 shi2 qu2 。
- zhong4 gui1 shan1 lu4 yan1 lan2 ge2 ， wu1 shan1 wei4 shen1 wan3 hua1 zhe2 。
- jian4 di3 hong2 guang1 duo2 mu4 ran2 ， yao2 feng1 you3 du2 chou2 xing2 ke4 。
- du4 jian1 ti2 yan4 hua1 yi4 yin1 ， sheng1 bei1 jue2 yan4 lian2 kong1 shan1 。
- xie2 yang2 pie1 ying4 qian3 shen1 shu4 ， yun2 yu3 fan1 mi2 ya2 gu3 jian4 。
- shan1 ji1 jin3 zhi4 jin1 mao2 yu3 ， tou4 zhu2 chuan1 luo2 ming4 chou2 lü3 。
- qiao2 mu4 you1 gu3 shang4 xia4 tong2 ， xiong2 ci2 bu2 yi4 fei1 qi1 chu3 。
- wang4 qin2 feng1 jiong3 guo4 shang1 yan2 ， lang4 die2 yun2 dui1 wan4 cu4 shan1 。
- xing2 jin4 yao3 ming2 qing1 zhang4 wai4 ， jiu3 chong2 zhong1 lou4 zi3 yun2 jian4 。
- yuan2 he2 lie4 shi4 ming2 guang1 dian4 ， jian4 cao3 chu1 fen2 shi4 chao2 bian4 。
- bei3 que4 qu1 chen2 ban4 xi4 chen2 ， nan2 liang2 xiao4 ke4 jie1 fei1 xian4 。
- zhui1 si1 gan3 tan4 que4 hun1 mi2 ， shuang1 bin4 chou2 yin2 dao4 xiao3 ji1 。
- gu4 yuan2 sui4 shen1 kai1 duan4 jian3 ， qiu1 tang2 yue4 xiao3 yan3 yi2 gui1 。
- wu1 wu1 xiao3 jiao3 xia2 hui1 can4 ， fu3 jian4 dang1 ying2 yi4 chang2 tan4 。
- chu2 gou3 wu2 you2 xue2 sheng4 xian2 ， kong1 chi2 gan3 ji1 zhong1 hun1 dan4 。

## 注释

## 译文

## 赏析
