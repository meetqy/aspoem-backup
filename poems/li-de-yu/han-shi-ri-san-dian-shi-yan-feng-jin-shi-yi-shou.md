---
id: li-de-yu-han-shi-ri-san-dian-shi-yan-feng-jin-shi-yi-shou
title: 寒食日三殿侍宴奉進詩一首
titlePinyin: han2 shi2 ri4 san1 dian4 shi4 yan4 feng4 jin4 shi1 yi4 shou3
titleSlug: han-shi-ri-san-dian-shi-yan-feng-jin-shi-yi-shou
author: 李德裕
authorPinyin: li3 de2 yu4
authorSlug: li-de-yu
dynasty: 唐
dynastyPinyin: tang2
dynastySlug: tang
tags: []
---

## 正文

- 宛轉龍歌節，參差燕羽高。
- 風光搖禁柳，霽色暖宮桃。
- 春露明仙掌，晨霞照御袍。
- 雪凝陳組練，林植聳干旄。
- 廣樂初蹌鳳，神山欲抃鼇。
- 鳴笳朱鷺起，疊鼓紫騂豪。
- 象舞嚴金鎧，豐歌耀寶刀。
- 不勞孫子法，自得太公韜。
- 分席羅玄冕，行觴舉綠醪。
- 彀中時落羽，橦末乍升猱。
- 瑞景開陰翳，薰風散鬱陶。
- 天顏歡益醉，臣節勁尤高。
- 楛矢方來貢，雕弓已載櫜。
- 英威揚絕漠，神算盡臨洮。
- 赤縣陽和布，蒼生雨露膏。
- 野平惟有麥，田闢久無蒿。
- 祿秩榮三事，功勳乏一毫。
- 寢謀慙汲黯，秉羽貴孫敖。
- 煥若遊玄圃，歡如享太牢。
- 輕生何以報，祗自比鴻毛。

## 拼音

- wan3 zhuan3 long2 ge1 jie2 ， can1 cha4 yan4 yu3 gao1 。
- feng1 guang1 yao2 jin4 liu3 ， ji4 se4 nuan3 gong1 tao2 。
- chun1 lu4 ming2 xian1 zhang3 ， chen2 xia2 zhao4 yu4 pao2 。
- xue3 ning2 chen2 zu3 lian4 ， lin2 zhi2 song3 gan1 mao2 。
- guang3 le4 chu1 qiang1 feng4 ， shen2 shan1 yu4 bian4 ao2 。
- ming2 jia1 zhu1 lu4 qi3 ， die2 gu3 zi3 xing1 hao2 。
- xiang4 wu3 yan2 jin1 kai3 ， feng1 ge1 yao4 bao3 dao1 。
- bu4 lao2 sun1 zi3 fa3 ， zi4 de2 tai4 gong1 tao1 。
- fen1 xi2 luo2 xuan2 mian3 ， xing2 shang1 ju3 lü4 lao2 。
- gou4 zhong1 shi2 luo4 yu3 ， tong2 mo4 zha4 sheng1 nao2 。
- rui4 jing3 kai1 yin1 yi4 ， xun1 feng1 san4 yu4 tao2 。
- tian1 yan2 huan1 yi4 zui4 ， chen2 jie2 jin4 you2 gao1 。
- ku3 shi3 fang1 lai2 gong4 ， diao1 gong1 yi3 zai4 gao1 。
- ying1 wei1 yang2 jue2 mo4 ， shen2 suan4 jin4 lin2 tao2 。
- chi4 xian4 yang2 he2 bu4 ， cang1 sheng1 yu3 lu4 gao1 。
- ye3 ping2 wei2 you3 mai4 ， tian2 pi4 jiu3 wu2 hao1 。
- lu4 zhi4 rong2 san1 shi4 ， gong1 xun1 fa2 yi4 hao2 。
- qin3 mou2 can2 ji2 an4 ， bing3 yu3 gui4 sun1 ao2 。
- huan4 ruo4 you2 xuan2 pu3 ， huan1 ru2 xiang3 tai4 lao2 。
- qing1 sheng1 he2 yi3 bao4 ， zhi1 zi4 bi3 hong2 mao2 。

## 注释

## 译文

## 赏析
