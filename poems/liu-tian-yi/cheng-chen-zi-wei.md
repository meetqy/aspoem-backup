---
id: liu-tian-yi-cheng-chen-zi-wei
title: 呈陳紫微
titlePinyin: cheng2 chen2 zi3 wei1
titleSlug: cheng-chen-zi-wei
author: 劉天益
authorPinyin: liu2 tian1 yi4
authorSlug: liu-tian-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 欲下未下屬玉雙，喧瀑飛雪明石矼。
- 扁舟激瀝蒼雪淙，斷岸菰柳穿蓬窗。
- 舟程未達君子邦，心源直指如湍瀧。
- 後生薄俗邪說哤，老成砥柱回淳龐。
- 雄文翼道寶鼎扛，日月旂常九仞杠。
- 急流勇退挂冠逄，飲水嚙雪嗤羊腔。
- 孤輪絕翳空吠尨，飛蛾眇影捉明釭。
- 翻思解纜鹿城江，寸莛不揣洪鐘撞。
- 八年喬嶽勞心悾，北望雲迷翠羽幢。
- 袖裏虹霓氣不降，珍儲未辨珉與玒。
- 借公大扣聲樅樅，庶幾蚊蝱附奔駹。

## 拼音

- yu4 xia4 wei4 xia4 shu3 yu4 shuang1 ， xuan1 pu4 fei1 xue3 ming2 shi2 gang1 。
- pian1 zhou1 ji1 li4 cang1 xue3 cong2 ， duan4 an4 gu1 liu3 chuan1 peng2 chuang1 。
- zhou1 cheng2 wei4 da2 jun1 zi3 bang1 ， xin1 yuan2 zhi2 zhi3 ru2 tuan1 long2 。
- hou4 sheng1 bao2 su2 xie2 shuo1 mang2 ， lao3 cheng2 di3 zhu4 hui2 chun2 pang2 。
- xiong2 wen2 yi4 dao4 bao3 ding3 kang2 ， ri4 yue4 qi2 chang2 jiu3 ren4 gang4 。
- ji2 liu2 yong3 tui4 gua4 guan1 pang2 ， yin3 shui3 nie4 xue3 chi1 yang2 qiang1 。
- gu1 lun2 jue2 yi4 kong1 fei4 meng2 ， fei1 e2 miao3 ying3 zhuo1 ming2 gang1 。
- fan1 si1 jie3 lan3 lu4 cheng2 jiang1 ， cun4 ting2 bu4 chuai1 hong2 zhong1 zhuang4 。
- ba1 nian2 qiao2 yue4 lao2 xin1 kong1 ， bei3 wang4 yun2 mi2 cui4 yu3 zhuang4 。
- xiu4 li3 hong2 ni2 qi4 bu2 jiang4 ， zhen1 chu3 wei4 bian4 min2 yu3 hong2 。
- jie4 gong1 da4 kou4 sheng1 cong1 cong1 ， shu4 ji1 wen2 meng2 fu4 ben1 mang2 。

## 注释

## 译文

## 赏析
