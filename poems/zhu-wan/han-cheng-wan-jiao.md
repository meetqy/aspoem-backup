---
id: zhu-wan-han-cheng-wan-jiao
title: 寒城晚角
titlePinyin: han2 cheng2 wan3 jiao3
titleSlug: han-cheng-wan-jiao
author: 朱灣
authorPinyin: zhu1 wan1
authorSlug: zhu-wan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 高臺高高畫角雄，五更初發寒城中。
- 寒城北臨大河水，淇門賊烽隔岸是。
- 長風送過黎陽川，我軍氣雄賊心死。
- 羇人此夜寐不成，萬里邊情枕上生。
- 乍似隴頭戍，寒泉幽咽流不住。
- 又如巴江頭，啼猨帶雨斷續愁。
- 忽憶嫖姚北征伐，空山宿兵寒對月。
- 一聲老將起，三奏行人發。
- 冀馬爲之嘶，朔雲爲之結。
- 二十年來天下兵，到處不曾無此聲。
- 洛陽陌，長安路。
- 角聲朝朝兼暮暮，平居聞之尚難度。
- 何況天山征戍兒，雲中下營雪裏吹。

## 拼音

- gao1 tai2 gao1 gao1 hua4 jiao3 xiong2 ， wu3 geng1 chu1 fa1 han2 cheng2 zhong1 。
- han2 cheng2 bei3 lin2 da4 he2 shui3 ， qi2 men2 zei2 feng1 ge2 an4 shi4 。
- chang2 feng1 song4 guo4 li2 yang2 chuan1 ， wo3 jun1 qi4 xiong2 zei2 xin1 si3 。
- ji1 ren2 ci3 ye4 mei4 bu4 cheng2 ， wan4 li3 bian1 qing2 zhen3 shang4 sheng1 。
- zha4 si4 long3 tou2 shu4 ， han2 quan2 you1 ye4 liu2 bu2 zhu4 。
- you4 ru2 ba1 jiang1 tou2 ， ti2 yuan2 dai4 yu3 duan4 xu4 chou2 。
- hu1 yi4 piao2 yao2 bei3 zheng1 fa2 ， kong1 shan1 su4 bing1 han2 dui4 yue4 。
- yi4 sheng1 lao3 jiang1 qi3 ， san1 zou4 xing2 ren2 fa1 。
- ji4 ma3 wei2 zhi1 si1 ， shuo4 yun2 wei2 zhi1 jie2 。
- er4 shi2 nian2 lai2 tian1 xia4 bing1 ， dao4 chu3 bu4 ceng2 wu2 ci3 sheng1 。
- luo4 yang2 mo4 ， chang2 an1 lu4 。
- jiao3 sheng1 chao2 chao2 jian1 mu4 mu4 ， ping2 ju1 wen2 zhi1 shang4 nan2 du4 。
- he2 kuang4 tian1 shan1 zheng1 shu4 er2 ， yun2 zhong1 xia4 ying2 xue3 li3 chui1 。

## 注释

## 译文

## 赏析
