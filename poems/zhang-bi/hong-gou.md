---
id: zhang-bi-hong-gou
title: 鴻溝
titlePinyin: hong2 gou1
titleSlug: hong-gou
author: 張碧
authorPinyin: zhang1 bi4
authorSlug: zhang-bi
dynasty: 唐
dynastyPinyin: tang2
dynastySlug: tang
tags: []
---

## 正文

- 毒龍銜日天地昏，八紘靉靆生愁雲。
- 秦園走鹿無藏處，紛紛爭處蜂成羣。
- 四溟波立鯨相吞，蕩搖五岳崩山根。
- 魚蝦舞浪狂鰍鯤，龍蛇膽戰登鴻門。
- 星旗羽鏃強者尊，黑風白雨東西屯。
- 山河欲拆人煙分，壯士鼓勇君王存。
- 項莊憤氣吐不得，亞父斗聲天上聞。
- 玉光墮地驚崑崙，留侯氣魄吞太華。
- 舌頭一寸生陽春，神農女媧愁不言。
- 蛇枯老媼啼淚痕，星曹定秤秤王孫。
- 項籍骨輕迷精魂，沛公仰面爭乾坤。
- 須臾垓下賊星起，歌聲繚繞悽人耳。
- 吳娃捧酒橫秋波，霜天月照空城壘。
- 力拔山兮忽到此，騅嘶懶渡烏江水。
- 新豐瑞色生樓臺，西楚寒蒿哭愁鬼。
- 三尺霜鳴金匣裏，神光一掉八千里。
- 漢皇驟馬意氣生，西南掃地迎天子。

## 拼音

- du2 long2 xian2 ri4 tian1 di4 hun1 ， ba1 hong2 ai4 dai4 sheng1 chou2 yun2 。
- qin2 yuan2 zou3 lu4 wu2 cang2 chu3 ， fen1 fen1 zheng1 chu3 feng1 cheng2 qun2 。
- si4 ming2 bo1 li4 jing1 xiang1 tun1 ， dang4 yao2 wu3 yue4 beng1 shan1 gen1 。
- yu2 xia1 wu3 lang4 kuang2 qiu1 kun1 ， long2 she2 dan3 zhan4 deng1 hong2 men2 。
- xing1 qi2 yu3 zu2 qiang2 zhe3 zun1 ， hei1 feng1 bai2 yu3 dong1 xi1 tun2 。
- shan1 he2 yu4 chai1 ren2 yan1 fen1 ， zhuang4 shi4 gu3 yong3 jun1 wang2 cun2 。
- xiang4 zhuang1 fen4 qi4 tu3 bu4 de2 ， ya1 fu4 dou4 sheng1 tian1 shang4 wen2 。
- yu4 guang1 duo4 di4 jing1 kun1 lun2 ， liu2 hou2 qi4 po4 tun1 tai4 hua2 。
- she2 tou2 yi2 cun4 sheng1 yang2 chun1 ， shen2 nong2 nü3 wa1 chou2 bu4 yan2 。
- she2 ku1 lao3 ao3 ti2 lei4 hen2 ， xing1 cao2 ding4 cheng4 cheng4 wang2 sun1 。
- xiang4 ji2 gu3 qing1 mi2 jing1 hun2 ， pei4 gong1 yang3 mian4 zheng1 qian2 kun1 。
- xu1 yu2 gai1 xia4 zei2 xing1 qi3 ， ge1 sheng1 liao2 rao4 qi1 ren2 er3 。
- wu2 wa2 peng3 jiu3 heng2 qiu1 bo1 ， shuang1 tian1 yue4 zhao4 kong1 cheng2 lei3 。
- li4 ba2 shan1 xi1 hu1 dao4 ci3 ， zhui1 si1 lan3 du4 wu1 jiang1 shui3 。
- xin1 feng1 rui4 se4 sheng1 lou2 tai2 ， xi1 chu3 han2 hao1 ku1 chou2 gui3 。
- san1 chi3 shuang1 ming2 jin1 xia2 li3 ， shen2 guang1 yi2 diao4 ba1 qian1 li3 。
- han4 huang2 zhou4 ma3 yi4 qi4 sheng1 ， xi1 nan2 sao3 di4 ying2 tian1 zi3 。

## 注释

## 译文

## 赏析
