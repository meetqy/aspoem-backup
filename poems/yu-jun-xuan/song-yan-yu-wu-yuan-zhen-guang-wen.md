---
id: yu-jun-xuan-song-yan-yu-wu-yuan-zhen-guang-wen
title: 送硯與吳元真廣文
titlePinyin: song4 yan4 yu3 wu2 yuan2 zhen1 guang3 wen2
titleSlug: song-yan-yu-wu-yuan-zhen-guang-wen
author: 俞君選
authorPinyin: yu2 jun1 xuan3
authorSlug: yu-jun-xuan
dynasty: 宋
dynastyPinyin: song4
dynastySlug: song
tags: []
---

## 正文

- 插天萬仞芙蓉峰，茫茫積翠連青空。
- 中有千年蒼玉骨，山奇水怪秀所鍾。
- 斷崖絕壁不可到，虎豹守護烟蘿封。
- 一朝良工奪天造，雲斤月斧磨玲瓏。
- 踏天下割碧雲髓，往往霹靂驚蛇龍。
- 冰蠶吐絲織新就，羅文光瑩浮青銅。
- 人間何處用此物，造化欲付文章公。
- 先生早晚運椽筆，判花視草蓬萊宮。
- 手揮五色補天漏，放開白日消陰虹。
- 坐令萬物無疵癘，盡從筆底生春風。
- 此時濃墨書大字，正須巨石相追從。
- 願公收拾此至寶，相伴他年參化工。

## 拼音

- cha1 tian1 wan4 ren4 fu2 rong2 feng1 ， mang2 mang2 ji1 cui4 lian2 qing1 kong1 。
- zhong1 you3 qian1 nian2 cang1 yu4 gu3 ， shan1 qi2 shui3 guai4 xiu4 suo3 zhong1 。
- duan4 ya2 jue2 bi4 bu4 ke3 dao4 ， hu3 bao4 shou3 hu4 yan1 luo2 feng1 。
- yi4 zhao1 liang2 gong1 duo2 tian1 zao4 ， yun2 jin1 yue4 fu3 mo2 ling2 long2 。
- ta4 tian1 xia4 ge1 bi4 yun2 sui3 ， wang3 wang3 pi1 li4 jing1 she2 long2 。
- bing1 can2 tu3 si1 zhi1 xin1 jiu4 ， luo2 wen2 guang1 ying2 fu2 qing1 tong2 。
- ren2 jian4 he2 chu3 yong4 ci3 wu4 ， zao4 hua4 yu4 fu4 wen2 zhang1 gong1 。
- xian1 sheng0 zao3 wan3 yun4 chuan2 bi3 ， pan4 hua1 shi4 cao3 peng2 lai2 gong1 。
- shou3 hui1 wu3 se4 bu3 tian1 lou4 ， fang4 kai1 bai2 ri4 xiao1 yin1 hong2 。
- zuo4 ling4 wan4 wu4 wu2 ci1 li4 ， jin4 cong2 bi3 di3 sheng1 chun1 feng1 。
- ci3 shi2 nong2 mo4 shu1 da4 zi4 ， zheng4 xu1 ju4 shi2 xiang1 zhui1 cong2 。
- yuan4 gong1 shou1 shi0 ci3 zhi4 bao3 ， xiang1 ban4 ta1 nian2 can1 hua4 gong1 。

## 注释

## 译文

## 赏析
