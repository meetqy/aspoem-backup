---
id: wu-jiong-yan-xiao-zi-wu-mu
title: 顔孝子烏墓
titlePinyin: yan2 xiao4 zi3 wu1 mu4
titleSlug: yan-xiao-zi-wu-mu
author: 吳炯
authorPinyin: wu2 jiong3
authorSlug: wu-jiong
dynasty: 唐
dynastyPinyin: tang2
dynastySlug: tang
tags: []
---

## 正文

- 人倫風化自孝始，我懷義烏顔氏子。
- 昔從書傳聞其名，今來浙東入其里。
- 未入里先見路碑，高塚巍然雲樹裏。
- 猶有群烏繞墓飛，或者神烏長不死。
- 啣土傷吻土亦亦，烏血凝成墓山紫。
- 今古人人皆有親，負土葬者豈獨此。
- 如何感召到山禽，須就人心推物理。
- 生前服勞情自苦，亡後附身哀靡已。
- 天地憫憐鬼神泣，無知羽族有所使。
- 父子塋域永相依，白雲深處精靈起。
- 風吹草卉即萊衣，溪浮蘋藻爲甘旨。
- 千秋萬古此經過，誰人眼不淚如水。

## 拼音

- ren2 lun2 feng1 hua4 zi4 xiao4 shi3 ， wo3 huai2 yi4 wu1 yan2 shi4 zi3 。
- xi1 cong2 shu1 chuan2 wen2 qi2 ming2 ， jin1 lai2 zhe4 dong1 ru4 qi2 li3 。
- wei4 ru4 li3 xian1 jian4 lu4 bei1 ， gao1 zhong3 wei1 ran2 yun2 shu4 li3 。
- you2 you3 qun2 wu1 rao4 mu4 fei1 ， huo4 zhe3 shen2 wu1 chang2 bu4 si3 。
- xian2 tu3 shang1 wen3 tu3 yi4 yi4 ， wu1 xue4 ning2 cheng2 mu4 shan1 zi3 。
- jin1 gu3 ren2 ren2 jie1 you3 qin1 ， fu4 tu3 zang4 zhe3 qi3 du2 ci3 。
- ru2 he2 gan3 zhao4 dao4 shan1 qin2 ， xu1 jiu4 ren2 xin1 tui1 wu4 li3 。
- sheng1 qian2 fu2 lao2 qing2 zi4 ku3 ， wang2 hou4 fu4 shen1 ai1 mi2 yi3 。
- tian1 di4 min3 lian2 gui3 shen2 qi4 ， wu2 zhi1 yu3 zu2 you3 suo3 shi3 。
- fu4 zi3 ying2 yu4 yong3 xiang1 yi1 ， bai2 yun2 shen1 chu3 jing1 ling2 qi3 。
- feng1 chui1 cao3 hui4 ji2 lai2 yi1 ， xi1 fu2 pin2 zao3 wei2 gan1 zhi3 。
- qian1 qiu1 wan4 gu3 ci3 jing1 guo4 ， shui2 ren2 yan3 bu2 lei4 ru2 shui3 。

## 注释

## 译文

## 赏析
