---
id: chen-zi-ang-chun-tai-yin
title: 春臺引
titlePinyin: chun1 tai2 yin3
titleSlug: chun-tai-yin
author: 陳子昂
authorPinyin: chen2 zi3 ang2
authorSlug: chen-zi-ang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 感陽春兮生碧草之油油，懷宇宙以傷遠，登高臺而寫憂。
- 遲美人兮不見，恐青歲之遂遒。
- 從畢公以酣飲，寄林塘而一留。
- 採芳蓀於北渚，憶桂樹於南州。
- 何雲木之美麗，而池館之崇幽。
- 星臺秀士，月旦諸子。
- 嘉青鳥之辰，迎火龍之始。
- 挾寶書與瑤瑟，芳蕙華而蘭靡。
- 乃掩白蘋，藉綠芷。
- 酒既醉，樂未已。
- 擊青鐘，歌淥水。
- 怨青春之萎絕，贈瑤臺之旖旎。
- 願一見而道意，結衆芳之綢繆。
- 曷余情之蕩漾，矚青雲以增愁。
- 悵三山之飛鶴，憶海上之白鷗。
- 重曰：羣仙去兮青春頹，歲華歇兮黃鳥哀。
- 富貴榮樂幾時兮，朱宮碧堂生青苔，白雲兮歸來。

## 拼音

- gan3 yang2 chun1 xi1 sheng1 bi4 cao3 zhi1 you2 you2 ， huai2 yu3 zhou4 yi3 shang1 yuan3 ， deng1 gao1 tai2 er2 xie3 you1 。
- chi2 mei3 ren2 xi1 bu2 jian4 ， kong3 qing1 sui4 zhi1 sui4 qiu2 。
- cong2 bi4 gong1 yi3 han1 yin3 ， ji4 lin2 tang2 er2 yi4 liu2 。
- cai3 fang1 sun1 wu1 bei3 zhu3 ， yi4 gui4 shu4 wu1 nan2 zhou1 。
- he2 yun2 mu4 zhi1 mei3 li2 ， er2 chi2 guan3 zhi1 chong2 you1 。
- xing1 tai2 xiu4 shi4 ， yue4 dan4 zhu1 zi3 。
- jia1 qing1 niao3 zhi1 chen2 ， ying2 huo3 long2 zhi1 shi3 。
- xie2 bao3 shu1 yu3 yao2 se4 ， fang1 hui4 hua2 er2 lan2 mi2 。
- nai3 yan3 bai2 pin2 ， jie4 lü4 zhi3 。
- jiu3 ji4 zui4 ， le4 wei4 yi3 。
- ji1 qing1 zhong1 ， ge1 lu4 shui3 。
- yuan4 qing1 chun1 zhi1 wei3 jue2 ， zeng4 yao2 tai2 zhi1 yi3 ni3 。
- yuan4 yi2 jian4 er2 dao4 yi4 ， jie2 zhong4 fang1 zhi1 chou2 mou2 。
- he2 yu2 qing2 zhi1 dang4 yang4 ， zhu3 qing1 yun2 yi3 zeng1 chou2 。
- chang4 san1 shan1 zhi1 fei1 he4 ， yi4 hai3 shang4 zhi1 bai2 ou1 。
- zhong4 yue1 ： qun2 xian1 qu4 xi1 qing1 chun1 tui2 ， sui4 hua2 xie1 xi1 huang2 niao3 ai1 。
- fu4 gui4 rong2 le4 ji1 shi2 xi1 ， zhu1 gong1 bi4 tang2 sheng1 qing1 tai2 ， bai2 yun2 xi1 gui1 lai2 。

## 注释

## 译文

## 赏析
