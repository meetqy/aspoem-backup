---
id: chen-zi-ang-gan-yu-shi-san-shi-ba-shou-san-shi-si
title: 感遇詩三十八首 三十四
titlePinyin: gan3 yu4 shi1 san1 shi2 ba1 shou3   san1 shi2 si4
titleSlug: gan-yu-shi-san-shi-ba-shou-san-shi-si
author: 陳子昂
authorPinyin: chen2 zi3 ang2
authorSlug: chen-zi-ang
dynasty: 唐
dynastyPinyin: tang2
dynastySlug: tang
tags: []
---

## 正文

- 朔風吹海樹，蕭條邊已秋。
- 亭上誰家子，哀哀明月樓。
- 自言幽燕客，結髮事遠遊。
- 赤丸殺公吏，白刃報私讎。
- 避讎至海上，被役此邊州。
- 故鄉三千里，遼水復悠悠。
- 每憤胡兵入，常爲漢國羞。
- 何知七十戰，白首未封侯。

## 拼音

- shuo4 feng1 chui1 hai3 shu4 ， xiao1 tiao2 bian1 yi3 qiu1 。
- ting2 shang4 shui2 jia1 zi0 ， ai1 ai1 ming2 yue4 lou2 。
- zi4 yan2 you1 yan1 ke4 ， jie2 fa4 shi4 yuan3 you2 。
- chi4 wan2 sha1 gong1 li4 ， bai2 ren4 bao4 si1 chou2 。
- bi4 chou2 zhi4 hai3 shang4 ， bei4 yi4 ci3 bian1 zhou1 。
- gu4 xiang1 san1 qian1 li3 ， liao2 shui3 fu4 you1 you1 。
- mei3 fen4 hu2 bing1 ru4 ， chang2 wei2 han4 guo2 xiu1 。
- he2 zhi1 qi1 shi2 zhan4 ， bai2 shou3 wei4 feng1 hou2 。

## 注释

## 译文

## 赏析
