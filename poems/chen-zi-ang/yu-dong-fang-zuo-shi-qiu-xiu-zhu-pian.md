---
id: chen-zi-ang-yu-dong-fang-zuo-shi-qiu-xiu-zhu-pian
title: 與東方左史虬修竹篇
titlePinyin: yu3 dong1 fang1 zuo3 shi3 qiu2 xiu1 zhu2 pian1
titleSlug: yu-dong-fang-zuo-shi-qiu-xiu-zhu-pian
author: 陳子昂
authorPinyin: chen2 zi3 ang2
authorSlug: chen-zi-ang
dynasty: 唐
dynastyPinyin: tang2
dynastySlug: tang
tags: []
---

## 正文

- 龍種生南嶽，孤翠鬱亭亭。
- 峰嶺上崇崒，煙雨下微冥。
- 夜聞鼯鼠呌，晝聒泉鶴聲。
- 春風正淡蕩，白露已清泠。
- 哀響激金奏，密色滋玉英。
- 歲寒霜雪苦，含彩獨青青。
- 豈不厭凝洌，羞比春木榮。
- 春木有榮歇，此節無凋零。
- 始願與金石，終古保堅貞。
- 不意伶倫子，吹之學鳳鳴。
- 遂偶雲和瑟，張樂奏天庭。
- 妙曲方千變，簫韶亦九成。
- 信蒙雕斲美，常願事仙靈。
- 驅馳翠虯駕，伊鬱紫鸞笙。
- 結交嬴臺女，吟弄昇天行。
- 攜手登白日，遠遊戲赤城。
- 低昂玄鶴舞，斷續綵雲生。
- 永隨衆仙逝，三山遊玉京。

## 拼音

- long2 zhong3 sheng1 nan2 yue4 ， gu1 cui4 yu4 ting2 ting2 。
- feng1 ling3 shang4 chong2 zu2 ， yan1 yu3 xia4 wei1 ming2 。
- ye4 wen2 wu2 shu3 jiao4 ， zhou4 guo1 quan2 he4 sheng1 。
- chun1 feng1 zheng4 dan4 dang4 ， bai2 lu4 yi3 qing1 ling2 。
- ai1 xiang3 ji1 jin1 zou4 ， mi4 se4 zi1 yu4 ying1 。
- sui4 han2 shuang1 xue3 ku3 ， han2 cai3 du2 qing1 qing1 。
- qi3 bu2 yan4 ning2 lie4 ， xiu1 bi3 chun1 mu4 rong2 。
- chun1 mu4 you3 rong2 xie1 ， ci3 jie2 wu2 diao1 ling2 。
- shi3 yuan4 yu3 jin1 shi2 ， zhong1 gu3 bao3 jian1 zhen1 。
- bu2 yi4 ling2 lun2 zi3 ， chui1 zhi1 xue2 feng4 ming2 。
- sui4 ou3 yun2 he2 se4 ， zhang1 le4 zou4 tian1 ting2 。
- miao4 qu3 fang1 qian1 bian4 ， xiao1 shao2 yi4 jiu3 cheng2 。
- xin4 meng2 diao1 zhuo2 mei3 ， chang2 yuan4 shi4 xian1 ling2 。
- qu1 chi2 cui4 qiu2 jia4 ， yi1 yu4 zi3 luan2 sheng1 。
- jie2 jiao1 ying2 tai2 nü3 ， yin2 nong4 sheng1 tian1 xing2 。
- xie2 shou3 deng1 bai2 ri4 ， yuan3 you2 xi4 chi4 cheng2 。
- di1 ang2 xuan2 he4 wu3 ， duan4 xu4 cai3 yun2 sheng1 。
- yong3 sui2 zhong4 xian1 shi4 ， san1 shan1 you2 yu4 jing1 。

## 注释

## 译文

## 赏析
