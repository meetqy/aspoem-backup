---
id: chen-zi-ang-ru-qiao-xia-an-ju-xi-fa-mu-xi-yuan-you-sui-lin-ling-xiang-ying-you-qi-zhi-yan
title: 入峭峽安居谿伐木谿源幽邃林嶺相映有奇致焉
titlePinyin: ru4 qiao4 xia2 an1 ju1 xi1 fa2 mu4 xi1 yuan2 you1 sui4 lin2 ling3 xiang1 ying4 you3 qi2 zhi4 yan1
titleSlug: ru-qiao-xia-an-ju-xi-fa-mu-xi-yuan-you-sui-lin-ling-xiang-ying-you-qi-zhi-yan
author: 陳子昂
authorPinyin: chen2 zi3 ang2
authorSlug: chen-zi-ang
dynasty: 唐
dynastyPinyin: tang2
dynastySlug: tang
tags: []
---

## 正文

- 肅徒歌伐木，騖檝漾輕舟。
- 靡迤隨廻水，潺湲泝淺流。
- 煙沙分兩岸，露島夾雙洲。
- 古樹連雲密，交峰入浪浮。
- 巖潭相映媚，谿谷屢環周。
- 路迥光逾逼，山深興轉幽。
- 麕鼯寒思晚，猿鳥暮聲秋。
- 誓息蘭臺策，將從桂樹遊。
- 因書謝親愛，千歲覓蓬丘。

## 拼音

- su4 tu2 ge1 fa2 mu4 ， wu4 ji2 yang4 qing1 zhou1 。
- mi2 yi3 sui2 hui2 shui3 ， chan2 yuan2 su4 qian3 liu2 。
- yan1 sha1 fen1 liang3 an4 ， lu4 dao3 jia1 shuang1 zhou1 。
- gu3 shu4 lian2 yun2 mi4 ， jiao1 feng1 ru4 lang4 fu2 。
- yan2 tan2 xiang1 ying4 mei4 ， xi1 gu3 lü3 huan2 zhou1 。
- lu4 jiong3 guang1 yu2 bi1 ， shan1 shen1 xing1 zhuan3 you1 。
- jun1 wu2 han2 si1 wan3 ， yuan2 niao3 mu4 sheng1 qiu1 。
- shi4 xi1 lan2 tai2 ce4 ， jiang1 cong2 gui4 shu4 you2 。
- yin1 shu1 xie4 qin1 ai4 ， qian1 sui4 mi4 peng2 qiu1 。

## 注释

## 译文

## 赏析
