---
id: chen-zi-ang-tong-min-shang-ren-shang-shou-an-fu-shao-fu
title: 同旻上人傷壽安傅少府
titlePinyin: tong2 min2 shang4 ren2 shang1 shou4 an1 fu4 shao4 fu3
titleSlug: tong-min-shang-ren-shang-shou-an-fu-shao-fu
author: 陳子昂
authorPinyin: chen2 zi3 ang2
authorSlug: chen-zi-ang
dynasty: 唐
dynastyPinyin: tang2
dynastySlug: tang
tags: []
---

## 正文

- 生涯良浩浩，天命固諄諄。
- 聞道神仙尉，懷德遂爲鄰。
- 疇昔逢堯日，衣冠仕漢辰。
- 交遊紛若鳳，詞翰宛如麟。
- 太息勞黃綬，長思謁紫宸。
- 金蘭徒有契，玉樹已埋塵。
- 把臂雖無託，平生固亦親。
- 援琴一流涕，舊館幾霑巾。
- 杳杳泉中夜，悠悠世上春。
- 幽明長隔此，歌哭爲何人。

## 拼音

- sheng1 ya2 liang2 hao4 hao4 ， tian1 ming4 gu4 zhun1 zhun1 。
- wen2 dao4 shen2 xian1 wei4 ， huai2 de2 sui4 wei2 lin2 。
- chou2 xi1 feng2 yao2 ri4 ， yi1 guan1 shi4 han4 chen2 。
- jiao1 you2 fen1 ruo4 feng4 ， ci2 han4 wan3 ru2 lin2 。
- tai4 xi1 lao2 huang2 shou4 ， chang2 si1 ye4 zi3 chen2 。
- jin1 lan2 tu2 you3 qi4 ， yu4 shu4 yi3 mai2 chen2 。
- ba3 bi4 sui1 wu2 tuo1 ， ping2 sheng1 gu4 yi4 qin1 。
- yuan2 qin2 yi4 liu2 ti4 ， jiu4 guan3 ji1 zhan1 jin1 。
- yao3 yao3 quan2 zhong1 ye4 ， you1 you1 shi4 shang4 chun1 。
- you1 ming2 chang2 ge2 ci3 ， ge1 ku1 wei2 he2 ren2 。

## 注释

## 译文

## 赏析
