---
id: chen-zi-ang-huan-zhi-zhang-ye-gu-cheng-wen-dong-jun-gao-jie-zeng-wei-wu-xu-ji
title: 還至張掖古城聞東軍告捷贈韋五虛己
titlePinyin: huan2 zhi4 zhang1 ye4 gu3 cheng2 wen2 dong1 jun1 gao4 jie2 zeng4 wei2 wu3 xu1 ji3
titleSlug: huan-zhi-zhang-ye-gu-cheng-wen-dong-jun-gao-jie-zeng-wei-wu-xu-ji
author: 陳子昂
authorPinyin: chen2 zi3 ang2
authorSlug: chen-zi-ang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 孟秋首歸路，仲月旅邊亭。
- 聞道蘭山戰，相邀在井陘。
- 屢鬬關月滿，三捷虜雲平。
- 漢軍追北地，胡騎走南庭。
- 君爲幕中士，疇昔好言兵。
- 白虎鋒應出，青龍陣幾成。
- 披圖見丞相，按節入咸京。
- 寧知玉門道，翻作隴西行。
- 北海朱旄落，東歸白露生。
- 縱橫未得意，寂寞寡相迎。
- 負劒空歎息，蒼茫登古城。

## 拼音

- meng4 qiu1 shou3 gui1 lu4 ， zhong4 yue4 lü3 bian1 ting2 。
- wen2 dao4 lan2 shan1 zhan4 ， xiang1 yao1 zai4 jing3 xing2 。
- lü3 dou4 guan1 yue4 man3 ， san1 jie2 lu3 yun2 ping2 。
- han4 jun1 zhui1 bei3 di4 ， hu2 qi2 zou3 nan2 ting2 。
- jun1 wei2 mu4 zhong1 shi4 ， chou2 xi1 hao3 yan2 bing1 。
- bai2 hu3 feng1 ying1 chu1 ， qing1 long2 zhen4 ji1 cheng2 。
- pi1 tu2 jian4 cheng2 xiang4 ， an4 jie2 ru4 xian2 jing1 。
- ning2 zhi1 yu4 men2 dao4 ， fan1 zuo4 long3 xi1 xing2 。
- bei3 hai3 zhu1 mao2 luo4 ， dong1 gui1 bai2 lu4 sheng1 。
- zong4 heng2 wei4 de2 yi4 ， ji4 mo4 gua3 xiang1 ying2 。
- fu4 jian4 kong1 tan4 xi1 ， cang1 mang2 deng1 gu3 cheng2 。

## 注释

## 译文

## 赏析
