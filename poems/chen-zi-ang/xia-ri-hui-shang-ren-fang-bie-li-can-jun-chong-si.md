---
id: chen-zi-ang-xia-ri-hui-shang-ren-fang-bie-li-can-jun-chong-si
title: 夏日暉上人房別李參軍崇嗣
titlePinyin: xia4 ri4 hui1 shang4 ren2 fang2 bie2 li3 can1 jun1 chong2 si4
titleSlug: xia-ri-hui-shang-ren-fang-bie-li-can-jun-chong-si
author: 陳子昂
authorPinyin: chen2 zi3 ang2
authorSlug: chen-zi-ang
dynasty: 唐
dynastyPinyin: tang2
dynastySlug: tang
tags: []
---

## 正文

- 四十九變化，一十三死生。
- 翕忽玄黃裏，驅馳風雨情。
- 是非紛妄作，寵辱坐相驚。
- 至人獨幽鑒，窈窕隨昏明。
- 咫尺山河道，軒窗日月庭。
- 別離焉足問，悲樂固能幷。
- 我輩何爲爾，棲皇猶未平。
- 金臺可攀陟，寶界絕將迎。
- 戶牖觀天地，階基上杳冥。
- 自超三界樂，安知萬里征。
- 中國要荒內，人寰宇宙榮。
- 弦望如朝夕，寧嗟蜀道行。

## 拼音

- si4 shi2 jiu3 bian4 hua4 ， yi1 shi2 san1 si3 sheng1 。
- xi1 hu1 xuan2 huang2 li3 ， qu1 chi2 feng1 yu3 qing2 。
- shi4 fei1 fen1 wang4 zuo4 ， chong3 ru3 zuo4 xiang1 jing1 。
- zhi4 ren2 du2 you1 jian4 ， yao3 tiao3 sui2 hun1 ming2 。
- zhi3 chi3 shan1 he2 dao4 ， xuan1 chuang1 ri4 yue4 ting2 。
- bie2 li2 yan1 zu2 wen4 ， bei1 le4 gu4 neng2 bing4 。
- wo3 bei4 he2 wei2 er3 ， qi1 huang2 you2 wei4 ping2 。
- jin1 tai2 ke3 pan1 zhi4 ， bao3 jie4 jue2 jiang1 ying2 。
- hu4 you3 guan1 tian1 di4 ， jie1 ji1 shang4 yao3 ming2 。
- zi4 chao1 san1 jie4 le4 ， an1 zhi1 wan4 li3 zheng1 。
- zhong1 guo2 yao4 huang1 nei4 ， ren2 huan2 yu3 zhou4 rong2 。
- xian2 wang4 ru2 zhao1 xi1 ， ning2 jie1 shu3 dao4 heng0 。

## 注释

## 译文

## 赏析
