---
id: wu-shen-fu-shou-zhu-bo
title: 壽主簿
titlePinyin: shou4 zhu3 bo2
titleSlug: shou-zhu-bo
author: 吳申甫
authorPinyin: wu2 shen1 fu3
authorSlug: wu-shen-fu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 武夷之山奇而青，九曲之水秀且清。
- 山奇水秀佳氣萃，孕毓多少名公卿。
- 世運推來五百歲，岳瀆又應一賢生。
- 相國蕭何儲大昴，謫仙李白扶長庚。
- 拍塞家聲今幾載，雲來見此千人英。
- 年少萬卷付一讀，胸中霜氣秋空橫。
- 驊騮不作伏櫪態，夢寐抵掌收功名。
- 屬時綠林肆分擾，鄰疆鼎沸無遑寧。
- 笑看吳鈎應嚼齒，折衝不辭鞍馬塵。
- 發輸紅腐活饑殍，呻吟變作謳歌聲。
- 勾稽詎足究施設，直須舟楫濟通津。
- 幕府籌功居第一，聯翩奏剡飛天庭。
- 日邊消息清夜至，芝泥炳煥皇恩新。
- 銓闈行脫囊中穎，佩玉鳴珂遊帝京。
- 書雲過後兩旬及，還是霄躔初度辰。
- 和氣恰隨陽氣轉，台星還並壽星明。
- 北山底處香風動，湖山裏外祥烟輕。
- 幃羅幙繡玳筵列，歌珠舞翠金壺傾。
- 未祝修身如成子，未祝龐眉偕錢鏗。
- 但願登金仍步玉，鹽梅商鼎早調羹。
- 歸來武夷溪九曲，幔亭曾孫旋尋盟。
- 眉壽堂中恣盤礴，摩挲銅狄細推評。
- 武夷之山比公壽，與公千歲同崢嶸。
- 九曲之水釀公酒，與公千歲供壽觥。
- 我亦更辦詩千首，一年一首伸賀誠。

## 拼音

- wu3 yi2 zhi1 shan1 qi2 er2 qing1 ， jiu3 qu1 zhi1 shui3 xiu4 qie3 qing1 。
- shan1 qi2 shui3 xiu4 jia1 qi4 cui4 ， yun4 yu4 duo1 shao3 ming2 gong1 qing1 。
- shi4 yun4 tui1 lai2 wu3 bai3 sui4 ， yue4 du2 you4 ying1 yi4 xian2 sheng1 。
- xiang1 guo2 xiao1 he2 chu3 da4 mao3 ， zhe2 xian1 li3 bai2 fu2 chang2 geng1 。
- pai1 sai1 jia1 sheng1 jin1 ji1 zai4 ， yun2 lai2 jian4 ci3 qian1 ren2 ying1 。
- nian2 shao4 wan4 juan4 fu4 yi4 du2 ， xiong1 zhong1 shuang1 qi4 qiu1 kong1 heng2 。
- hua2 liu2 bu2 zuo4 fu2 li4 tai4 ， meng4 mei4 di3 zhang3 shou1 gong1 ming2 。
- shu3 shi2 lü4 lin2 si4 fen1 rao3 ， lin2 jiang1 ding3 fei4 wu2 huang2 ning2 。
- xiao4 kan4 wu2 gou1 ying1 jiao2 chi3 ， zhe2 chong1 bu4 ci2 an1 ma3 chen2 。
- fa1 shu1 hong2 fu3 huo2 ji1 piao3 ， shen1 yin2 bian4 zuo4 ou1 ge1 sheng1 。
- gou1 ji1 ju4 zu2 jiu1 shi1 she4 ， zhi2 xu1 zhou1 ji2 ji4 tong1 jin1 。
- mu4 fu3 chou2 gong1 ju1 di4 yi1 ， lian2 pian1 zou4 yan3 fei1 tian1 ting2 。
- ri4 bian1 xiao1 xi1 qing1 ye4 zhi4 ， zhi1 ni2 bing3 huan4 huang2 en1 xin1 。
- quan2 wei2 xing2 tuo1 nang2 zhong1 ying3 ， pei4 yu4 ming2 ke1 you2 di4 jing1 。
- shu1 yun2 guo4 hou4 liang3 xun2 ji2 ， huan2 shi4 xiao1 chan2 chu1 du4 chen2 。
- he2 qi4 qia4 sui2 yang2 qi4 zhuan3 ， tai2 xing1 huan2 bing4 shou4 xing1 ming2 。
- bei3 shan1 di3 chu3 xiang1 feng1 dong4 ， hu2 shan1 li3 wai4 xiang2 yan1 qing1 。
- wei2 luo2 mu4 xiu4 dai4 yan2 lie4 ， ge1 zhu1 wu3 cui4 jin1 hu2 qing1 。
- wei4 zhu4 xiu1 shen1 ru2 cheng2 zi3 ， wei4 zhu4 pang2 mei2 xie2 qian2 keng1 。
- dan4 yuan4 deng1 jin1 reng2 bu4 yu4 ， yan2 mei2 shang1 ding3 zao3 diao4 geng1 。
- gui1 lai2 wu3 yi2 xi1 jiu3 qu1 ， man4 ting2 ceng2 sun1 xuan2 xun2 meng2 。
- mei2 shou4 tang2 zhong1 zi4 pan2 bo2 ， mo2 suo1 tong2 di2 xi4 tui1 ping2 。
- wu3 yi2 zhi1 shan1 bi3 gong1 shou4 ， yu3 gong1 qian1 sui4 tong2 zheng1 rong2 。
- jiu3 qu1 zhi1 shui3 niang4 gong1 jiu3 ， yu3 gong1 qian1 sui4 gong4 shou4 gong1 。
- wo3 yi4 geng4 ban4 shi1 qian1 shou3 ， yi4 nian2 yi4 shou3 shen1 he4 cheng2 。

## 注释

## 译文

## 赏析
