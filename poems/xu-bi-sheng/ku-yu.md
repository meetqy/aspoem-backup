---
id: xu-bi-sheng-ku-yu
title: 苦雨
titlePinyin: ku3 yu3
titleSlug: ku-yu
author: 許必勝
authorPinyin: xu1 bi4 sheng4
authorSlug: xu-bi-sheng
dynasty: 宋
dynastyPinyin: song4
dynastySlug: song
tags: []
---

## 正文

- 積憂遂成陰，昏色遍蒼莽。
- 我醉憂已忘，天地當開朗。
- 何以酒醒後，猶然在簷上。
- 云是方春時，暗助草木長。
- 凝陰而無陽，亦非善培養。
- 豈因世道非，寰宇盈魍魎。
- 日月不照臨，星辰羞布象。
- 每睹萬類心，俱稱上天廣。
- 移轉亦何難，夢夢如抱怏。
- 地底周雷聲，驕烏絕心想。
- 四望如無餘，舉意同羅網。
- 安得最高峰，雲外獨來往。

## 拼音

- ji1 you1 sui4 cheng2 yin1 ， hun1 se4 bian4 cang1 mang3 。
- wo3 zui4 you1 yi3 wang4 ， tian1 di4 dang1 kai1 lang3 。
- he2 yi3 jiu3 xing3 hou4 ， you2 ran2 zai4 yan2 shang4 。
- yun2 shi4 fang1 chun1 shi2 ， an4 zhu4 cao3 mu4 chang2 。
- ning2 yin1 er2 wu2 yang2 ， yi4 fei1 shan4 pei2 yang3 。
- qi3 yin1 shi4 dao4 fei1 ， huan2 yu3 ying2 wang3 liang3 。
- ri4 yue4 bu2 zhao4 lin2 ， xing1 chen2 xiu1 bu4 xiang4 。
- mei3 du3 wan4 lei4 xin1 ， ju4 cheng1 shang4 tian1 guang3 。
- yi2 zhuan3 yi4 he2 nan2 ， meng4 meng4 ru2 bao4 yang4 。
- di4 di3 zhou1 lei2 sheng1 ， jiao1 wu1 jue2 xin1 xiang3 。
- si4 wang4 ru2 wu2 yu2 ， ju3 yi4 tong2 luo2 wang3 。
- an1 de2 zui4 gao1 feng1 ， yun2 wai4 du2 lai2 wang3 。

## 注释

## 译文

## 赏析
