---
id: xu-bi-sheng-chu-xi
title: 除夕
titlePinyin: chu2 xi1
titleSlug: chu-xi
author: 許必勝
authorPinyin: xu1 bi4 sheng4
authorSlug: xu-bi-sheng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 多病成懶疎，日月忽驅逐。
- 家人厭陳迹，灑掃新我目。
- 爭此須臾間，擾擾競多福。
- 習氣變性情，不復生慚恧。
- 幸有一樽酒，可以寄清穆。
- 夜靜天四垂，星光就簷屋。
- 燈燭忽空曠，琴書轉幽獨。
- 休心薇蕨內，庶免營旨蓄。
- 鳳凰鳴高岡，貽笑於雞鶩。
- 得終歲寒心，尚愧庭前竹。
- 去去天台山，幽蘭會當馥。

## 拼音

- duo1 bing4 cheng2 lan3 shu1 ， ri4 yue4 hu1 qu1 zhu2 。
- jia1 ren2 yan4 chen2 ji4 ， sa3 sao3 xin1 wo3 mu4 。
- zheng1 ci3 xu1 yu2 jian4 ， rao3 rao3 jing4 duo1 fu2 。
- xi2 qi4 bian4 xing4 qing2 ， bu2 fu4 sheng1 can2 nü4 。
- xing4 you3 yi4 zun1 jiu3 ， ke3 yi3 ji4 qing1 mu4 。
- ye4 jing4 tian1 si4 chui2 ， xing1 guang1 jiu4 yan2 wu1 。
- deng1 zhu2 hu1 kong1 kuang4 ， qin2 shu1 zhuan3 you1 du2 。
- xiu1 xin1 wei1 jue2 nei4 ， shu4 mian3 ying2 zhi3 xu4 。
- feng4 huang2 ming2 gao1 gang1 ， yi2 xiao4 wu1 ji1 wu4 。
- de2 zhong1 sui4 han2 xin1 ， shang4 kui4 ting2 qian2 zhu2 。
- qu4 qu4 tian1 tai1 shan1 ， you1 lan2 hui4 dang1 fu4 。

## 注释

## 译文

## 赏析
