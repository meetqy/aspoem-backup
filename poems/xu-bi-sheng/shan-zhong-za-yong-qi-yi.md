---
id: xu-bi-sheng-shan-zhong-za-yong-qi-yi
title: 山中雜詠  其一
titlePinyin: shan1 zhong1 za2 yong3     qi2 yi1
titleSlug: shan-zhong-za-yong-qi-yi
author: 許必勝
authorPinyin: xu1 bi4 sheng4
authorSlug: xu-bi-sheng
dynasty: 宋
dynastyPinyin: song4
dynastySlug: song
tags: []
---

## 正文

- 久病鮮塵事，溪山遂相安。
- 欲知生息意，自樹庭中蘭。
- 靜睹花葉榮，春風吹亦難。
- 新禽弄佳吹，小水生微瀾。
- 同在天地中，安能測其端。
- 夜澄眾境寂，月小松聲寒。
- 言念御風人，感茲清露漙。
- 悲來心自微，凄然竟長嘆。

## 拼音

- jiu3 bing4 xian1 chen2 shi4 ， xi1 shan1 sui4 xiang1 an1 。
- yu4 zhi1 sheng1 xi1 yi4 ， zi4 shu4 ting2 zhong1 lan2 。
- jing4 du3 hua1 ye4 rong2 ， chun1 feng1 chui1 yi4 nan2 。
- xin1 qin2 nong4 jia1 chui1 ， xiao3 shui3 sheng1 wei1 lan2 。
- tong2 zai4 tian1 di4 zhong1 ， an1 neng2 ce4 qi2 duan1 。
- ye4 cheng2 zhong4 jing4 ji4 ， yue4 xiao3 song1 sheng1 han2 。
- yan2 nian4 yu4 feng1 ren2 ， gan3 zi1 qing1 lu4 tuan2 。
- bei1 lai2 xin1 zi4 wei1 ， qi1 ran2 jing4 chang2 tan4 。

## 注释

## 译文

## 赏析
