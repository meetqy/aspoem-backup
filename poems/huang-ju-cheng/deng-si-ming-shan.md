---
id: huang-ju-cheng-deng-si-ming-shan
title: 登四明山
titlePinyin: deng1 si4 ming2 shan1
titleSlug: deng-si-ming-shan
author: 黄巨澄
authorPinyin: huang2 ju4 cheng2
authorSlug: huang-ju-cheng
dynasty: 宋
dynastyPinyin: song4
dynastySlug: song
tags: []
---

## 正文

- 會稽東南秀，四明名更佳。
- 蜿蜒三百里，慘淡青蓮花。
- 伊昔天地初，山川始萌芽。
- 六丁揮神斧，斲削如人家。
- 四牖遺古制，玲瓏吐雲霞。
- 側聞劉樊徒，於此鍊丹砂。
- 耕烟種青櫺，結實大如瓜。
- 揮手謝衆士，身登鳳凰車。
- 至今石窗底，青天守龍蛇。
- 玉女四五人，綠鬢垂鬖髿。
- 時來聽潺湲，意態靜不嘩。
- 我夜闖其勞，月黑星如麻。
- 顧慚無靈氣，悵望空咨嗟。

## 拼音

- hui4 ji1 dong1 nan2 xiu4 ， si4 ming2 ming2 geng4 jia1 。
- wan1 yan2 san1 bai3 li3 ， can3 dan4 qing1 lian2 hua1 。
- yi1 xi1 tian1 di4 chu1 ， shan1 chuan1 shi3 meng2 ya2 。
- liu4 ding1 hui1 shen2 fu3 ， zhuo2 xiao1 ru2 ren2 jia1 。
- si4 you3 yi2 gu3 zhi4 ， ling2 long2 tu3 yun2 xia2 。
- ce4 wen2 liu2 fan2 tu2 ， wu1 ci3 lian4 dan1 sha1 。
- geng1 yan1 zhong3 qing1 ling2 ， jie2 shi2 da4 ru2 gua1 。
- hui1 shou3 xie4 zhong4 shi4 ， shen1 deng1 feng4 huang2 ju1 。
- zhi4 jin1 shi2 chuang1 di3 ， qing1 tian1 shou3 long2 she2 。
- yu4 nü3 si4 wu3 ren2 ， lü4 bin4 chui2 san1 sha1 。
- shi2 lai2 ting1 chan2 yuan2 ， yi4 tai4 jing4 bu4 hua2 。
- wo3 ye4 chuang3 qi2 lao2 ， yue4 hei1 xing1 ru2 ma2 。
- gu4 can2 wu2 ling2 qi4 ， chang4 wang4 kong1 zi1 jie1 。

## 注释

## 译文

## 赏析
