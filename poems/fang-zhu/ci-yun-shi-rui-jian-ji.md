---
id: fang-zhu-ci-yun-shi-rui-jian-ji
title: 次韻時瑞見寄
titlePinyin: ci4 yun4 shi2 rui4 jian4 ji4
titleSlug: ci-yun-shi-rui-jian-ji
author: 方翥
authorPinyin: fang1 zhu4
authorSlug: fang-zhu
dynasty: 宋
dynastyPinyin: song4
dynastySlug: song
tags: []
---

## 正文

- 吟詩夜半霜月白，胡床夢作乘槎客。
- 醉中入月捉玉兔，手摵桂枝鳴策策。
- 風吹天河銀浪高，月邊星宿相周遭。
- 五色機頭索雲錦，天孫一笑顔如桃。
- 天河下接武陵溪，重覓仙源路却迷。
- 五更波上回煙棹，半空飛雨落凄凄。
- 羽衣稚子雙瞳方，伴我清江老嚴光。
- 落日還收釣筒去，蘆風起處暮天長。

## 拼音

- yin2 shi1 ye4 ban4 shuang1 yue4 bai2 ， hu2 chuang2 meng4 zuo4 cheng2 cha2 ke4 。
- zui4 zhong1 ru4 yue4 zhuo1 yu4 tu4 ， shou3 se4 gui4 zhi1 ming2 ce4 ce4 。
- feng1 chui1 tian1 he2 yin2 lang4 gao1 ， yue4 bian1 xing1 xiu4 xiang1 zhou1 zao1 。
- wu3 se4 ji1 tou2 suo3 yun2 jin3 ， tian1 sun1 yi2 xiao4 yan2 ru2 tao2 。
- tian1 he2 xia4 jie1 wu3 ling2 xi1 ， zhong4 mi4 xian1 yuan2 lu4 que4 mi2 。
- wu3 geng1 bo1 shang4 hui2 yan1 zhao4 ， ban4 kong1 fei1 yu3 luo4 qi1 qi1 。
- yu3 yi1 zhi4 zi3 shuang1 tong2 fang1 ， ban4 wo3 qing1 jiang1 lao3 yan2 guang1 。
- luo4 ri4 huan2 shou1 diao4 tong3 qu4 ， lu2 feng1 qi3 chu3 mu4 tian1 chang2 。

## 注释

## 译文

## 赏析
