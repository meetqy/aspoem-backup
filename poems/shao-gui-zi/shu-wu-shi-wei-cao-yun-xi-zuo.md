---
id: shao-gui-zi-shu-wu-shi-wei-cao-yun-xi-zuo
title: 疏屋詩爲曹雲西作
titlePinyin: shu1 wu1 shi1 wei2 cao2 yun2 xi1 zuo4
titleSlug: shu-wu-shi-wei-cao-yun-xi-zuo
author: 邵桂子
authorPinyin: shao4 gui4 zi3
authorSlug: shao-gui-zi
dynasty: 宋
dynastyPinyin: song4
dynastySlug: song
tags: []
---

## 正文

- 草菜可食，總名曰疏。
- 品題有圃，樹藝有書。
- 衡縱町畦，周繞屋廬。
- 繚以樊垣，經以溝渠。
- 晨出抱甕，夕歸荷鋤。
- 有蔓必薅，有蝗必驅。
- 風披雨沐，日暄露濡。
- 穉甲怒生，嘉苗蔚敷。
- 芥薑杞菊，韭薤蒜葫。
- 薇蕨藜藿，瓜瓞匏瓠。
- 楮鷄桑鵝，籜龍椶魚。
- 馬齒鹿角，鼠尾虎鬚。
- 薯蕷蔓菁，杜蘅蘼蕪。
- 茵陳莪蘿，艽蘭茹藘。
- 赤莧銀茄，翠荇墨菰。
- 酸漿辣 {艹酟}，甘薺苦荼。
- 庖人調胹，園丁拮据。
- 錡釜煮煠，筐筥貯儲。
- 椒橙內交，鹺醢效劬。
- 以芼以湘，可茹可葅。
- 維昔尼父，瓜祭齋如。
- 飲水曲肱，其樂只且。
- 召南蘋藻，韓奕笋蒲。
- 知味羨黄，齩根歎胡。
- 葵蓼飫顒，葱韭厭徐。
- 火芋明瓚，山菌接輿。
- 庾郎三種，石生一盂。
- 劉參玉版，蘇傳冰壺。
- 巢字元修，鮒姓豆盧。
- 菘羔抱孫，蹲鴟將雛。
- 絲滑露葵，練淨土酥。
- 野薺餛飩，水苔脯膴。
- 餠炊菠薐，鮓釀苞蘆。
- 胡麻饋餾，罌粟醍醐。
- 萍虀西晉，蓴羹東吳。
- 芹擷泥坊，藤采豐湖。
- 沼沚有蘩，江漢有蔞。
- 岡有常枲，洲有接余。
- 雁門天花，黄河蘑菇。
- 大宛苜蓿，太華芙蕖。
- 環滁野䔩，盤谷山茹。
- 地饒所産，天茁此徒。
- 菲葑是采，口腹以娛。
- 落英未莎，初篁未箊。
- 霜根旋挑，露葉半舒。
- 烹泉石鼎，養火地爐。
- 色炫匕箸，香浮柈盂。
- 氣含土膏，味逾天厨。
- 肥生華池，響鳴輔車。
- 商顔饑解，文園渴甦。
- 前招麴生，後引酪奴。
- 饌非羶葷，餉非苞苴。
- 園無羊踏，壤有鼠餘。
- 彼哉肉食，俎列豢芻。
- 心炙椎牛，項臠割豬。
- 春羔秋麛，冬鱻夏朐。
- 猩脣豹胎，麋臡蟹胥。
- 緇裙解黿，銀絲膾鱸。
- 羊尾截肪，錦襖脫膚。
- 山殽雉兔，澤羞雁鳬。
- 北饌潼酪，南烹鼃蜍。
- 嗜鼠則鴟，甘带則蛆。
- 迺笑鄭老，爛蒸瓠𤬛。
- 乃笑坡翁，夢餐雞蘇。
- 屬厭饕餮，飽死侏儒。
- 語以疏味，能知否乎。
- 予雅嗜之，日不可無。
- 乃顔茲屋，羞供是須。
- 寧疏而癯，毋肉而腴。
- 易牙司味，敢告膳夫。

## 拼音

- cao3 cai4 ke3 shi2 ， zong3 ming2 yue1 shu1 。
- pin3 ti2 you3 pu3 ， shu4 yi4 you3 shu1 。
- heng2 zong4 ting3 qi2 ， zhou1 rao4 wu1 lu2 。
- liao2 yi3 fan2 yuan2 ， jing1 yi3 gou1 qu2 。
- chen2 chu1 bao4 weng4 ， xi1 gui1 he2 chu2 。
- you3 man4 bi4 hao1 ， you3 huang2 bi4 qu1 。
- feng1 pi1 yu3 mu4 ， ri4 xuan1 lu4 ru2 。
- zhi4 jia3 nu4 sheng1 ， jia1 miao2 wei4 fu1 。
- jie4 jiang1 qi3 ju2 ， jiu3 xie4 suan4 hu2 。
- wei1 jue2 li2 huo4 ， gua1 die2 pao2 hu4 。
- chu3 ji1 sang1 e2 ， tuo4 long2 zong1 yu2 。
- ma3 chi3 lu4 jiao3 ， shu3 wei3 hu3 xu1 。
- shu3 yu4 man2 jing0 ， du4 heng2 mi2 wu2 。
- yin1 chen2 e2 luo2 ， jiao1 lan2 ru2 lü2 。
- chi4 xian4 yin2 qie2 ， cui4 xing4 mo4 gu1 。
- suan1 jiang1 la4  { ao3 tian1 }， gan1 ji4 ku3 tu2 。
- pao2 ren2 diao4 er2 ， yuan2 ding1 jie2 ju1 。
- qi2 fu3 zhu3 ye4 ， kuang1 ju3 zhu4 chu3 。
- jiao1 cheng2 nei4 jiao1 ， cuo2 hai3 xiao4 qu2 。
- yi3 mao4 yi3 xiang1 ， ke3 ru2 ke3 zu1 。
- wei2 xi1 ni2 fu4 ， gua1 ji4 zhai1 ru2 。
- yin3 shui3 qu1 gong1 ， qi2 le4 zhi1 qie3 。
- zhao4 nan2 pin2 zao3 ， han2 yi4 sun3 pu2 。
- zhi1 wei4 xian4 huang2 ， yao3 gen1 tan4 hu2 。
- kui2 liao3 yu4 yong2 ， cong1 jiu3 yan4 xu2 。
- huo3 yu4 ming2 zan4 ， shan1 jun1 jie1 yu2 。
- yu3 lang2 san1 zhong3 ， shi2 sheng1 yi4 yu2 。
- liu2 can1 yu4 ban3 ， su1 chuan2 bing1 hu2 。
- chao2 zi4 yuan2 xiu1 ， fu4 xing4 dou4 lu2 。
- song1 gao1 bao4 sun1 ， dun1 chi1 jiang1 chu2 。
- si1 hua2 lu4 kui2 ， lian4 jing4 tu3 su1 。
- ye3 ji4 hun2 tun2 ， shui3 tai2 pu2 wu3 。
- bing3 chui1 bo1 leng2 ， zha3 niang4 bao1 lu2 。
- hu2 ma2 kui4 liu4 ， ying1 su4 ti2 hu2 。
- ping2 ji1 xi1 jin4 ， chun2 geng1 dong1 wu2 。
- qin2 xie2 ni2 fang1 ， teng2 cai3 feng1 hu2 。
- zhao3 zhi3 you3 fan2 ， jiang1 han4 you3 lou2 。
- gang1 you3 chang2 xi3 ， zhou1 you3 jie1 yu2 。
- yan4 men2 tian1 hua1 ， huang2 he2 mo2 gu0 。
- da4 wan3 mu4 xu0 ， tai4 hua2 fu2 qu2 。
- huan2 chu2 ye3 䔩， pan2 gu3 shan1 ru2 。
- di4 rao2 suo3 chan3 ， tian1 zhuo2 ci3 tu2 。
- fei1 feng1 shi4 cai3 ， kou3 fu4 yi3 yu2 。
- luo4 ying1 wei4 sha1 ， chu1 huang2 wei4 yu1 。
- shuang1 gen1 xuan2 tiao1 ， lu4 ye4 ban4 shu1 。
- peng1 quan2 shi2 ding3 ， yang3 huo3 di4 lu2 。
- se4 xuan4 bi3 zhu4 ， xiang1 fu2 pan2 yu2 。
- qi4 han2 tu3 gao1 ， wei4 yu2 tian1 chu2 。
- fei2 sheng1 hua2 chi2 ， xiang3 ming2 fu3 ju1 。
- shang1 yan2 ji1 jie3 ， wen2 yuan2 ke3 su1 。
- qian2 zhao1 qu1 sheng1 ， hou4 yin3 lao4 nu2 。
- zhuan4 fei1 shan1 hun1 ， xiang3 fei1 bao1 ju1 。
- yuan2 wu2 yang2 ta4 ， rang3 you3 shu3 yu2 。
- bi3 zai1 rou4 shi2 ， zu3 lie4 huan4 chu2 。
- xin1 zhi4 zhui1 niu2 ， xiang4 luan2 ge1 zhu1 。
- chun1 gao1 qiu1 mi2 ， dong1 xian1 xia4 qu2 。
- xing1 chun2 bao4 tai1 ， mi2 ni2 xie4 xu1 。
- zi1 qun2 jie3 yuan2 ， yin2 si1 kuai4 lu2 。
- yang2 wei3 jie2 fang2 ， jin3 ao3 tuo1 fu1 。
- shan1 yao2 zhi4 tu4 ， ze2 xiu1 yan4 fu2 。
- bei3 zhuan4 tong2 lao4 ， nan2 peng1 wa1 chu2 。
- shi4 shu3 ze2 chi1 ， gan1 dai4 ze2 qu1 。
- nai3 xiao4 zheng4 lao3 ， lan4 zheng1 hu4 𤬛。
- nai3 xiao4 po1 weng1 ， meng4 can1 ji1 su1 。
- shu3 yan4 tao1 tie4 ， bao3 si3 zhu1 ru2 。
- yu3 yi3 shu1 wei4 ， neng2 zhi1 fou3 hu1 。
- yu3 ya3 shi4 zhi1 ， ri4 bu4 ke3 wu2 。
- nai3 yan2 zi1 wu1 ， xiu1 gong4 shi4 xu1 。
- ning2 shu1 er2 qu2 ， wu2 rou4 er2 yu2 。
- yi4 ya2 si1 wei4 ， gan3 gao4 shan4 fu1 。

## 注释

## 译文

## 赏析
