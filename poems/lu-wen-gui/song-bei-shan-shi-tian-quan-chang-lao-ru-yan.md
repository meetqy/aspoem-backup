---
id: lu-wen-gui-song-bei-shan-shi-tian-quan-chang-lao-ru-yan
title: 送北禪釋天泉長老入燕
titlePinyin: song4 bei3 shan4 shi4 tian1 quan2 chang2 lao3 ru4 yan4
titleSlug: song-bei-shan-shi-tian-quan-chang-lao-ru-yan
author: 陸文圭
authorPinyin: lu4 wen2 gui1
authorSlug: lu-wen-gui
dynasty: 宋
dynastyPinyin: song4
dynastySlug: song
tags: []
---

## 正文

- 金身夢覺白馬東，西來禪教各一宗。
- 講師高據獅子座，緇素群集驚盲聾。
- 天華咫尺飛墜地，夜燭神光滿室紅。
- 遠師道林嗣宗風，專談義學離禪鋒。
- 三葉五性總超詣，一枝擘與天泉翁。
- 不泥筌蹄求解脫，不執文字迷本空。
- 黄梅四月上盧龍，騎馿不下莫相逢。
- 徐州麥飯足可飽，青州布衫誰與縫。
- 盧溝橋邊石頭滑，飛錫徑入明光宮。
- 手揮玉麈天顔喜，身被紅綃帝渥濃。
- 回頭却笑虎丘石，夜半不憶寒山鐘。
- 君不見懶殘昔住衡山峰，使者召之終不從，天寒垂涕石窟中。

## 拼音

- jin1 shen1 meng4 jue2 bai2 ma3 dong1 ， xi1 lai2 shan4 jiao4 ge4 yi4 zong1 。
- jiang3 shi1 gao1 ju4 shi1 zi3 zuo4 ， zi1 su4 qun2 ji2 jing1 mang2 long2 。
- tian1 hua2 zhi3 chi3 fei1 zhui4 di4 ， ye4 zhu2 shen2 guang1 man3 shi4 hong2 。
- yuan3 shi1 dao4 lin2 si4 zong1 feng1 ， zhuan1 tan2 yi4 xue2 li2 shan4 feng1 。
- san1 ye4 wu3 xing4 zong3 chao1 yi4 ， yi4 zhi1 bo4 yu3 tian1 quan2 weng1 。
- bu4 ni2 quan2 ti2 qiu2 jie3 tuo1 ， bu4 zhi2 wen2 zi4 mi2 ben3 kong1 。
- huang2 mei2 si4 yue4 shang4 lu2 long2 ， qi2 lu2 bu2 xia4 mo4 xiang1 feng2 。
- xu2 zhou1 mai4 fan4 zu2 ke3 bao3 ， qing1 zhou1 bu4 shan1 shui2 yu3 feng2 。
- lu2 gou1 qiao2 bian1 shi2 tou2 hua2 ， fei1 xi1 jing4 ru4 ming2 guang1 gong1 。
- shou3 hui1 yu4 zhu3 tian1 yan2 xi3 ， shen1 bei4 hong2 xiao1 di4 wo4 nong2 。
- hui2 tou2 que4 xiao4 hu3 qiu1 shi2 ， ye4 ban4 bu2 yi4 han2 shan1 zhong1 。
- jun1 bu2 jian4 lan3 can2 xi1 zhu4 heng2 shan1 feng1 ， shi3 zhe3 zhao4 zhi1 zhong1 bu4 cong2 ， tian1 han2 chui2 ti4 shi2 ku1 zhong1 。

## 注释

## 译文

## 赏析
