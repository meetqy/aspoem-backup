---
id: lu-wen-gui-zeng-zheng-yuan-ming-shu-shi-zi-yan-an-wan-zhi-sun-gu-shi-ji-zhi
title: 贈鄭元明術士自言安晚之孫故詩及之
titlePinyin: zeng4 zheng4 yuan2 ming2 shu4 shi4 zi4 yan2 an1 wan3 zhi1 sun1 gu4 shi1 ji2 zhi1
titleSlug: zeng-zheng-yuan-ming-shu-shi-zi-yan-an-wan-zhi-sun-gu-shi-ji-zhi
author: 陸文圭
authorPinyin: lu4 wen2 gui1
authorSlug: lu-wen-gui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 梁灝八十有二歲，自從天福逮雍熙。
- 中更乾德五星聚，晚賜龍頭拜玉墀。
- 吾今之年灝相若，布衣落拓何能爲。
- 吟詩獨與熊兒和，作賦那求狗監知。
- 龍鍾久納少年侮，耿介尤爲諂子嗤。
- 吾聞長沙趙彥仁，豫知鄭相秉化鈞。
- 從容杯酒託二子，端嘉之際俱名臣。
- 是時宋德已衰謝，扶顛江左尚有人。
- 安晚之孫今爲庶，嗟我與子俱邅迍。
- 不須諛我有許壽，且道何時脫子貧。
- 清和四月天氣新，共買一醉拋青春。
- 窮通壽夭俱莫問，蓋世英雄一窖塵，草間惟有石麒麟。

## 拼音

- liang2 hao4 ba1 shi2 you3 er4 sui4 ， zi4 cong2 tian1 fu2 dai3 yong1 xi1 。
- zhong1 geng4 qian2 de2 wu3 xing1 ju4 ， wan3 ci4 long2 tou2 bai4 yu4 chi2 。
- wu2 jin1 zhi1 nian2 hao4 xiang1 ruo4 ， bu4 yi1 luo4 tuo4 he2 neng2 wei2 。
- yin2 shi1 du2 yu3 xiong2 er2 he2 ， zuo4 fu4 na4 qiu2 gou3 jian1 zhi1 。
- long2 zhong1 jiu3 na4 shao4 nian2 wu3 ， geng3 jie4 you2 wei2 chan3 zi3 chi1 。
- wu2 wen2 chang2 sha1 zhao4 yan4 ren2 ， yu4 zhi1 zheng4 xiang1 bing3 hua4 jun1 。
- cong2 rong2 bei1 jiu3 tuo1 er4 zi3 ， duan1 jia1 zhi1 ji4 ju4 ming2 chen2 。
- shi4 shi2 song4 de2 yi3 shuai1 xie4 ， fu2 dian1 jiang1 zuo3 shang4 you3 ren2 。
- an1 wan3 zhi1 sun1 jin1 wei2 shu4 ， jie1 wo3 yu3 zi3 ju4 zhan1 zhun1 。
- bu4 xu1 yu2 wo3 you3 xu1 shou4 ， qie3 dao4 he2 shi2 tuo1 zi3 pin2 。
- qing1 he2 si4 yue4 tian1 qi4 xin1 ， gong4 mai3 yi2 zui4 pao1 qing1 chun1 。
- qiong2 tong1 shou4 yao1 ju4 mo4 wen4 ， gai4 shi4 ying1 xiong2 yi2 jiao4 chen2 ， cao3 jian4 wei2 you3 shi2 qi2 lin2 。

## 注释

## 译文

## 赏析
