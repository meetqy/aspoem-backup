---
id: lu-wen-gui-ti-fen-yi-xie-cao-lu-xing-juan
title: 題分宜謝草廬行卷
titlePinyin: ti2 fen1 yi2 xie4 cao3 lu2 xing2 juan4
titleSlug: ti-fen-yi-xie-cao-lu-xing-juan
author: 陸文圭
authorPinyin: lu4 wen2 gui1
authorSlug: lu-wen-gui
dynasty: 宋
dynastyPinyin: song4
dynastySlug: song
tags: []
---

## 正文

- 袁曹官渡爭雌雄，荆州僑寄大耳翁。
- 涕流髀肉消不盡，試與元直游隆中。
- 隆中自有躬耕者，布衣抱膝茅簷下。
- 從容一曲梁甫吟，不覺將軍三枉駕。
- 室中屏人纔數語，跨荆包益成鼎峙。
- 南陽陌上龍出雲，永安宮中魚得水。
- 古今成敗真郵傳，英傑千年不一見。
- 識拔端由品藻公，位置無嫌草茅賤。
- 山中謝客江烟昏，誰携行卷到柴門。
- 手披康樂草廬賦，知是蘭庭佳子孫。
- 春塘柳禽成昨夢，炎興相業更誰論。
- 洞庭三江風浪奔，鯨魚出沒相吐吞。
- 何爲四方歸來些，山堂鶴怨能移文。

## 拼音

- yuan2 cao2 guan1 du4 zheng1 ci2 xiong2 ， jing1 zhou1 qiao2 ji4 da4 er3 weng1 。
- ti4 liu2 bi4 rou4 xiao1 bu2 jin4 ， shi4 yu3 yuan2 zhi2 you2 long2 zhong1 。
- long2 zhong1 zi4 you3 gong1 geng1 zhe3 ， bu4 yi1 bao4 xi1 mao2 yan2 xia4 。
- cong2 rong2 yi4 qu3 liang2 fu3 yin2 ， bu4 jue2 jiang1 jun1 san1 wang3 jia4 。
- shi4 zhong1 ping2 ren2 cai2 shu4 yu3 ， kua4 jing1 bao1 yi4 cheng2 ding3 zhi4 。
- nan2 yang2 mo4 shang4 long2 chu1 yun2 ， yong3 an1 gong1 zhong1 yu2 de2 shui3 。
- gu3 jin1 cheng2 bai4 zhen1 you2 chuan2 ， ying1 jie2 qian1 nian2 bu4 yi2 jian4 。
- shi2 ba2 duan1 you2 pin3 zao3 gong1 ， wei4 zhi4 wu2 xian2 cao3 mao2 jian4 。
- shan1 zhong1 xie4 ke4 jiang1 yan1 hun1 ， shui2 xie2 xing2 juan4 dao4 chai2 men2 。
- shou3 pi1 kang1 le4 cao3 lu2 fu4 ， zhi1 shi4 lan2 ting2 jia1 zi3 sun1 。
- chun1 tang2 liu3 qin2 cheng2 zuo2 meng4 ， yan2 xing1 xiang1 ye4 geng4 shui2 lun4 。
- dong4 ting2 san1 jiang1 feng1 lang4 ben1 ， jing1 yu2 chu1 mei2 xiang1 tu3 tun1 。
- he2 wei2 si4 fang1 gui1 lai2 xie1 ， shan1 tang2 he4 yuan4 neng2 yi2 wen2 。

## 注释

## 译文

## 赏析
