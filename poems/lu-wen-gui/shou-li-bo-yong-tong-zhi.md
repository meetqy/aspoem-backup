---
id: lu-wen-gui-shou-li-bo-yong-tong-zhi
title: 壽理伯雍同知
titlePinyin: shou4 li3 bo2 yong1 tong2 zhi1
titleSlug: shou-li-bo-yong-tong-zhi
author: 陸文圭
authorPinyin: lu4 wen2 gui1
authorSlug: lu-wen-gui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 理侯人之父，亦復兼母慈。
- 束吏如頑奴，煦民猶嬰兒。
- 闖門無雜賓，鈴下生蛛絲。
- 內聞讀書聲，日晏忘晨炊。
- 上馬出署事，坐看棠陰移。
- 人靜報休衙，閉閣方退思。
- 廷中相戒言，慎勿干以私。
- 但祝公百歲，長爲良吏師。
- 公言撫字勞，良吏安可爲。
- 方當上印綬，自與赤松期。

## 拼音

- li3 hou2 ren2 zhi1 fu4 ， yi4 fu4 jian1 mu3 ci2 。
- shu4 li4 ru2 wan2 nu2 ， xu4 min2 you2 ying1 er2 。
- chuang3 men2 wu2 za2 bin1 ， ling2 xia4 sheng1 zhu1 si1 。
- nei4 wen2 du2 shu1 sheng1 ， ri4 yan4 wang4 chen2 chui1 。
- shang4 ma3 chu1 shu3 shi4 ， zuo4 kan4 tang2 yin1 yi2 。
- ren2 jing4 bao4 xiu1 ya2 ， bi4 ge2 fang1 tui4 si1 。
- ting2 zhong1 xiang1 jie4 yan2 ， shen4 wu4 gan1 yi3 si1 。
- dan4 zhu4 gong1 bai3 sui4 ， chang2 wei2 liang2 li4 shi1 。
- gong1 yan2 fu3 zi4 lao2 ， liang2 li4 an1 ke3 wei2 。
- fang1 dang1 shang4 yin4 shou4 ， zi4 yu3 chi4 song1 qi1 。

## 注释

## 译文

## 赏析
