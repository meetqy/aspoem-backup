---
id: lu-wen-gui-ti-nan-fu-si-shi-jia-zhi-yuan-ting
title: 題南夫四時佳致園亭
titlePinyin: ti2 nan2 fu1 si4 shi2 jia1 zhi4 yuan2 ting2
titleSlug: ti-nan-fu-si-shi-jia-zhi-yuan-ting
author: 陸文圭
authorPinyin: lu4 wen2 gui1
authorSlug: lu-wen-gui
dynasty: 宋
dynastyPinyin: song4
dynastySlug: song
tags: []
---

## 正文

- 桐川博士老文學，出處乃在可否間。
- 舍東支徑劣百步，牆北危亭俯兩山。
- 風花辭枝黏草碧，雨竹卸籜連苔斑。
- 林臯紅葉白雁早，江國瓊英翠羽寒。
- 一年天與四時景，百歲人無半日閒。
- 擾擾鳴鐘戒晨起，昏昏秉燭愁夜闌。
- 蜉蝣生死寄黄壤，烏兔飛走凋朱顔。
- 主人自得靜中趣，物理常於動處觀。
- 從容琴書寓真樂，邂逅樽前追清歡。
- 良時佳友不易得，惡客未至門先關。

## 拼音

- tong2 chuan1 bo2 shi4 lao3 wen2 xue2 ， chu1 chu3 nai3 zai4 ke3 fou3 jian4 。
- she4 dong1 zhi1 jing4 lie4 bai3 bu4 ， qiang2 bei3 wei1 ting2 fu3 liang3 shan1 。
- feng1 hua1 ci2 zhi1 nian2 cao3 bi4 ， yu3 zhu2 xie4 tuo4 lian2 tai2 ban1 。
- lin2 gao1 hong2 ye4 bai2 yan4 zao3 ， jiang1 guo2 qiong2 ying1 cui4 yu3 han2 。
- yi4 nian2 tian1 yu3 si4 shi2 jing3 ， bai3 sui4 ren2 wu2 ban4 ri4 xian2 。
- rao3 rao3 ming2 zhong1 jie4 chen2 qi3 ， hun1 hun1 bing3 zhu2 chou2 ye4 lan2 。
- fu2 you2 sheng1 si3 ji4 huang2 rang3 ， wu1 tu4 fei1 zou3 diao1 zhu1 yan2 。
- zhu3 ren2 zi4 de2 jing4 zhong1 qu4 ， wu4 li3 chang2 wu1 dong4 chu3 guan1 。
- cong2 rong2 qin2 shu1 yu4 zhen1 le4 ， xie4 hou4 zun1 qian2 zhui1 qing1 huan1 。
- liang2 shi2 jia1 you3 bu2 yi4 de2 ， e4 ke4 wei4 zhi4 men2 xian1 guan1 。

## 注释

## 译文

## 赏析
