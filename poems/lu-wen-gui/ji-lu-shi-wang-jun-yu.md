---
id: lu-wen-gui-ji-lu-shi-wang-jun-yu
title: 寄錄事王君玉
titlePinyin: ji4 lu4 shi4 wang2 jun1 yu4
titleSlug: ji-lu-shi-wang-jun-yu
author: 陸文圭
authorPinyin: lu4 wen2 gui1
authorSlug: lu-wen-gui
dynasty: 宋
dynastyPinyin: song4
dynastySlug: song
tags: []
---

## 正文

- 風沙瞇行人，日脚黄無光。
- 愁鴟蹲古木，凍雁拾餘糧。
- 荒城雞犬寂，古堠荆蒿長。
- 瘦馬兀冰塗，龍塞天一方。
- 今晨發申浦，何日抵漁陽。
- 道傍轉徙氓，啼哭勢倉黄。
- 惰游散不歸，信美非吾鄉。
- 錦衣雖云樂，無褐可憐傷。
- 南泝江悠悠，北視天茫茫。
- 遠煩公護視，雨雪上河梁。
- 從事豈獨賢，簡書詎能忘。
- 嗟爾居者逸，擁氈坐高堂。
- 且置勿復道，擊筑飲離觴。

## 拼音

- feng1 sha1 mi1 xing2 ren2 ， ri4 jiao3 huang2 wu2 guang1 。
- chou2 chi1 dun1 gu3 mu4 ， dong4 yan4 shi2 yu2 liang2 。
- huang1 cheng2 ji1 quan3 ji4 ， gu3 hou4 jing1 hao1 chang2 。
- shou4 ma3 wu4 bing1 tu2 ， long2 sai1 tian1 yi4 fang1 。
- jin1 chen2 fa1 shen1 pu3 ， he2 ri4 di3 yu2 yang2 。
- dao4 bang4 zhuan3 xi3 mang2 ， ti2 ku1 shi4 cang1 huang2 。
- duo4 you2 san4 bu4 gui1 ， xin4 mei3 fei1 wu2 xiang1 。
- jin3 yi1 sui1 yun2 le4 ， wu2 he4 ke3 lian2 shang1 。
- nan2 su4 jiang1 you1 you1 ， bei3 shi4 tian1 mang2 mang2 。
- yuan3 fan2 gong1 hu4 shi4 ， yu3 xue3 shang4 he2 liang2 。
- cong2 shi4 qi3 du2 xian2 ， jian3 shu1 ju4 neng2 wang4 。
- jie1 er3 ju1 zhe3 yi4 ， yong1 zhan1 zuo4 gao1 tang2 。
- qie3 zhi4 wu4 fu4 dao4 ， ji1 zhu4 yin3 li2 shang1 。

## 注释

## 译文

## 赏析
