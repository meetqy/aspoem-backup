---
id: lu-wen-gui-tong-shan-zhi-zhong-shi-wu-yi-you-yin-ye-gui-fen-yun-de-xing-zi
title: 同善之仲實無逸遊飲夜歸分韻得星字
titlePinyin: tong2 shan4 zhi1 zhong4 shi2 wu2 yi4 you2 yin3 ye4 gui1 fen1 yun4 de2 xing1 zi4
titleSlug: tong-shan-zhi-zhong-shi-wu-yi-you-yin-ye-gui-fen-yun-de-xing-zi
author: 陸文圭
authorPinyin: lu4 wen2 gui1
authorSlug: lu-wen-gui
dynasty: 宋
dynastyPinyin: song4
dynastySlug: song
tags: []
---

## 正文

- 歲華摇落江頭樹，客子漂流海上萍。
- 盡染緇衣無復素，空留白眼爲誰青。
- 對牀便可供高卧，把酒何妨弔獨醒。
- 太息此心徒炯炯，奈何余髪已星星。

## 拼音

- sui4 hua2 yao2 luo4 jiang1 tou2 shu4 ， ke4 zi3 piao1 liu2 hai3 shang4 ping2 。
- jin4 ran3 zi1 yi1 wu2 fu4 su4 ， kong1 liu2 bai2 yan3 wei2 shui2 qing1 。
- dui4 chuang2 bian4 ke3 gong1 gao1 wo4 ， ba3 jiu3 he2 fang2 diao4 du2 xing3 。
- tai4 xi1 ci3 xin1 tu2 jiong3 jiong3 ， nai4 he2 yu2 fa4 yi3 xing1 xing0 。

## 注释

## 译文

## 赏析
