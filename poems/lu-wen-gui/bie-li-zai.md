---
id: lu-wen-gui-bie-li-zai
title: 別李宰
titlePinyin: bie2 li3 zai3
titleSlug: bie-li-zai
author: 陸文圭
authorPinyin: lu4 wen2 gui1
authorSlug: lu-wen-gui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 句曲一山縣，東西俱百里。
- 三茅地有靈，出宰多才美。
- 前有趙與謝，今有程與李。
- 李爲山東望，聲價高莫比。
- 清明一古鏡，冷浸玉泉裏。
- 敏哉製錦手，洗却鳴琴耳。
- 仁心非邀譽，直道不容毀。
- 慈姁牧細民，謙撝揖多士。
- 學館盛文風，講席究經旨。
- 有客東北來，空齋兀書几。
- 彈鋏笑馮驩，下榻慚孺子。
- 樂雖足一瓢，飽不望四簋。
- 既爲邑之氓，是亦吾所耻。
- 饑餓欲賙之，餽蒱斯受已。
- 將歸重回首，决去負知己。
- 冉冉楚山雲，悠悠斷江水。

## 拼音

- ju4 qu3 yi4 shan1 xian4 ， dong1 xi1 ju4 bai3 li3 。
- san1 mao2 di4 you3 ling2 ， chu1 zai3 duo1 cai2 mei3 。
- qian2 you3 zhao4 yu3 xie4 ， jin1 you3 cheng2 yu3 li3 。
- li3 wei2 shan1 dong1 wang4 ， sheng1 jia4 gao1 mo4 bi3 。
- qing1 ming2 yi4 gu3 jing4 ， leng3 jin4 yu4 quan2 li3 。
- min3 zai1 zhi4 jin3 shou3 ， xi3 que4 ming2 qin2 er3 。
- ren2 xin1 fei1 yao1 yu4 ， zhi2 dao4 bu4 rong2 hui3 。
- ci2 xu1 mu4 xi4 min2 ， qian1 hui1 yi1 duo1 shi4 。
- xue2 guan3 sheng4 wen2 feng1 ， jiang3 xi2 jiu1 jing1 zhi3 。
- you3 ke4 dong1 bei3 lai2 ， kong1 zhai1 wu4 shu1 ji3 。
- dan4 jia2 xiao4 feng2 huan1 ， xia4 ta4 can2 ru2 zi3 。
- le4 sui1 zu2 yi4 piao2 ， bao3 bu2 wang4 si4 gui3 。
- ji4 wei2 yi4 zhi1 mang2 ， shi4 yi4 wu2 suo3 chi3 。
- ji1 e4 yu4 zhou1 zhi1 ， kui4 pu2 si1 shou4 yi3 。
- jiang1 gui1 zhong4 hui2 shou3 ， jue2 qu4 fu4 zhi1 ji3 。
- ran3 ran3 chu3 shan1 yun2 ， you1 you1 duan4 jiang1 shui3 。

## 注释

## 译文

## 赏析
