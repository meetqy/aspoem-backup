---
id: lu-wen-gui-he-ding-shi-shan-yun
title: 和丁師善韻
titlePinyin: he2 ding1 shi1 shan4 yun4
titleSlug: he-ding-shi-shan-yun
author: 陸文圭
authorPinyin: lu4 wen2 gui1
authorSlug: lu-wen-gui
dynasty: 宋
dynastyPinyin: song4
dynastySlug: song
tags: []
---

## 正文

- 轍鮒活斗升，莫向肆中索。
- 已無秋成望，况復歲暮迫。
- 蓉城一小縣，舞袖折旋窄。
- 針芒萬畝青，席卷一川白。
- 苦腸真食蓼，枵腹思啖柏。
- 蒙袂嗟饑氓，胠篋畏暴客。
- 將懷轉壑憂，誰任求芻責。
- 爲政推仁心，匹婦無弗獲。
- 登途祗王命，東西固不擇。
- 漢網殊闊疏，掛一直漏百。
- 但令大綱正，潜使宿弊革。
- 斯民本同體，難以一膜隔。
- 發奸雖有術，救急豈無策。
- 不憚原隰驅，要知閭里阨。
- 消平蛇龍居，安集鴻雁宅。
- 庶免愁歎聲，謠誦沸廣陌。

## 拼音

- zhe2 fu4 huo2 dou3 sheng1 ， mo4 xiang4 si4 zhong1 suo3 。
- yi3 wu2 qiu1 cheng2 wang4 ， kuang4 fu4 sui4 mu4 po4 。
- rong2 cheng2 yi1 xiao3 xian4 ， wu3 xiu4 zhe2 xuan2 zhai3 。
- zhen1 mang2 wan4 mu3 qing1 ， xi2 juan3 yi4 chuan1 bai2 。
- ku3 chang2 zhen1 shi2 liao3 ， xiao1 fu4 si1 dan4 bai3 。
- meng2 mei4 jie1 ji1 mang2 ， qu1 qie4 wei4 bao4 ke4 。
- jiang1 huai2 zhuan3 he4 you1 ， shui2 ren4 qiu2 chu2 ze2 。
- wei2 zheng4 tui1 ren2 xin1 ， pi3 fu4 wu2 fu2 huo4 。
- deng1 tu2 zhi1 wang2 ming4 ， dong1 xi1 gu4 bu4 ze2 。
- han4 wang3 shu1 kuo4 shu1 ， gua4 yi4 zhi2 lou4 bai3 。
- dan4 ling4 da4 gang1 zheng4 ， qian2 shi3 su4 bi4 ge2 。
- si1 min2 ben3 tong2 ti3 ， nan2 yi3 yi4 mo2 ge2 。
- fa1 jian1 sui1 you3 shu4 ， jiu4 ji2 qi3 wu2 ce4 。
- bu2 dan4 yuan2 xi2 qu1 ， yao4 zhi1 lü2 li3 e4 。
- xiao1 ping2 she2 long2 ju1 ， an1 ji2 hong2 yan4 zhai2 。
- shu4 mian3 chou2 tan4 sheng1 ， yao2 song4 fei4 guang3 mo4 。

## 注释

## 译文

## 赏析
