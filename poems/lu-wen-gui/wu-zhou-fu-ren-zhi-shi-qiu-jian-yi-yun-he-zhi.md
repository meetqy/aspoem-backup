---
id: lu-wen-gui-wu-zhou-fu-ren-zhi-shi-qiu-jian-yi-yun-he-zhi
title: 婺州傅仁贄詩求見依韻和之
titlePinyin: wu4 zhou1 fu4 ren2 zhi4 shi1 qiu2 jian4 yi1 yun4 he2 zhi1
titleSlug: wu-zhou-fu-ren-zhi-shi-qiu-jian-yi-yun-he-zhi
author: 陸文圭
authorPinyin: lu4 wen2 gui1
authorSlug: lu-wen-gui
dynasty: 宋
dynastyPinyin: song4
dynastySlug: song
tags: []
---

## 正文

- 髪燥始出游，心期結明主。
- 天方窮畸人，世不喜生語。
- 絕絃恨伯牙，抱璞泣和氏。
- 獨憐身皓皓，不救俗靡靡。
- 競趨聲利途，孰蹈仁義軌。
- 寘之勿復道，作者敦竊比。
- 婺女寶氣明，箕尾德星聚。
- 雜遝貢棘闈，高明識芝宇。
- 鑑衡付有司，尺度失奇士。
- 少需知我者，一第溷子耳。
- 瓠樗嗟無用，車斗可勝數。
- 老矣何能爲，欿然徒自視。
- 安得善及人，共勉學爲己。

## 拼音

- fa4 zao4 shi3 chu1 you2 ， xin1 qi1 jie2 ming2 zhu3 。
- tian1 fang1 qiong2 ji1 ren2 ， shi4 bu4 xi3 sheng1 yu3 。
- jue2 xian2 hen4 bo2 ya2 ， bao4 pu2 qi4 he2 shi4 。
- du2 lian2 shen1 hao4 hao4 ， bu2 jiu4 su2 mi2 mi2 。
- jing4 qu1 sheng1 li4 tu2 ， shu2 dao3 ren2 yi4 gui3 。
- zhi4 zhi1 wu4 fu4 dao4 ， zuo4 zhe3 dun1 qie4 bi3 。
- wu4 nü3 bao3 qi4 ming2 ， ji1 wei3 de2 xing1 ju4 。
- za2 ta4 gong4 ji2 wei2 ， gao1 ming2 shi2 zhi1 yu3 。
- jian4 heng2 fu4 you3 si1 ， chi3 du4 shi1 qi2 shi4 。
- shao3 xu1 zhi1 wo3 zhe3 ， yi2 di4 hun4 zi3 er3 。
- hu4 chu1 jie1 wu2 yong4 ， ju1 dou4 ke3 sheng4 shu4 。
- lao3 yi3 he2 neng2 wei2 ， kan3 ran2 tu2 zi4 shi4 。
- an1 de2 shan4 ji2 ren2 ， gong4 mian3 xue2 wei2 ji3 。

## 注释

## 译文

## 赏析
