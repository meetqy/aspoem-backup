---
id: lu-wen-gui-zeng-ke-shan-xia-mei-yue
title: 贈柯山夏梅月
titlePinyin: zeng4 ke1 shan1 xia4 mei2 yue4
titleSlug: zeng-ke-shan-xia-mei-yue
author: 陸文圭
authorPinyin: lu4 wen2 gui1
authorSlug: lu-wen-gui
dynasty: 宋
dynastyPinyin: song4
dynastySlug: song
tags: []
---

## 正文

- 五星配五行，占法具春秋。
- 參以四暗耀，不知始所由。
- 經緯十二辰，一國係一州。
- 三河即豫地，係宋復係周。
- 晉自居太原，衛本都帝丘。
- 借問益與并，古有二國不。
- 三晉俱屬冀，韓衛不見收。
- 嘗以扣日者，不語輒掉頭。
- 渠未通古今，敢問儒者流。
- 氣化互生尅，躔度有遲留。
- 因之別貴賤，庶人與王侯。
- 既云命在天，何以身不修。
- 經籍古格言，較此殊不侔。
- 殃慶有所積，禍福皆自求。
- 理數各一家，二家果孰優。
- 論數每多驗，言理或不售。
- 忠信人爵從，孟軻老於鄒。
- 仁者必有壽，牖下死伯牛。
- 殺人取印綬，嬖主乘軒輶。
- 將貂續狗尾，以冠加沐猴。
- 市朝日洶洶，乾坤意悠悠。
- 璇穹列高真，星月侍宸游。
- 朝裾曳明霞，從珮鳴蒼璆。
- 居然視世濁，不肯分天憂。
- 以此司罪福，反自招愆尤。
- 我願叫閶闔，再拜面凝旒。
- 貪淫屏月孛，兇惡驅羅㬋。
- 仁賢迭生旺，憸邪永休囚。
- 帝閽不可扣，金鎖閉玉樓。
- 龍眠正齁睡，鳥語徒喧啾。
- 路逢柯山翁，深碧明雙眸。
- 笑我地下臣，何豫天上謀。
- 今夕有佳月，且共登羅浮。

## 拼音

- wu3 xing1 pei4 wu3 xing2 ， zhan4 fa3 ju4 chun1 qiu1 。
- can1 yi3 si4 an4 yao4 ， bu4 zhi1 shi3 suo3 you2 。
- jing1 wei3 shi2 er4 chen2 ， yi4 guo2 xi4 yi4 zhou1 。
- san1 he2 ji2 yu4 di4 ， xi4 song4 fu4 xi4 zhou1 。
- jin4 zi4 ju1 tai4 yuan2 ， wei4 ben3 dou1 di4 qiu1 。
- jie4 wen4 yi4 yu3 bing4 ， gu3 you3 er4 guo2 bu4 。
- san1 jin4 ju4 shu3 ji4 ， han2 wei4 bu2 jian4 shou1 。
- chang2 yi3 kou4 ri4 zhe3 ， bu4 yu3 zhe2 diao4 tou2 。
- qu2 wei4 tong1 gu3 jin1 ， gan3 wen4 ru2 zhe3 liu2 。
- qi4 hua4 hu4 sheng1 kei1 ， chan2 du4 you3 chi2 liu2 。
- yin1 zhi1 bie2 gui4 jian4 ， shu4 ren2 yu3 wang2 hou2 。
- ji4 yun2 ming4 zai4 tian1 ， he2 yi3 shen1 bu4 xiu1 。
- jing1 ji2 gu3 ge2 yan2 ， jiao4 ci3 shu1 bu4 mou2 。
- yang1 qing4 you3 suo3 ji1 ， huo4 fu2 jie1 zi4 qiu2 。
- li3 shu4 ge4 yi4 jia1 ， er4 jia1 guo3 shu2 you1 。
- lun4 shu4 mei3 duo1 yan4 ， yan2 li3 huo4 bu2 shou4 。
- zhong1 xin4 ren2 jue2 cong2 ， meng4 ke1 lao3 wu1 zou1 。
- ren2 zhe3 bi4 you3 shou4 ， you3 xia4 si3 bo2 niu2 。
- sha1 ren2 qu3 yin4 shou4 ， bi4 zhu3 cheng2 xuan1 you2 。
- jiang1 diao1 xu4 gou3 wei3 ， yi3 guan1 jia1 mu4 hou2 。
- shi4 zhao1 ri4 xiong1 xiong1 ， qian2 kun1 yi4 you1 you1 。
- xuan2 qiong2 lie4 gao1 zhen1 ， xing1 yue4 shi4 chen2 you2 。
- chao2 ju1 ye4 ming2 xia2 ， cong2 pei4 ming2 cang1 qiu2 。
- ju1 ran2 shi4 shi4 zhuo2 ， bu4 ken3 fen1 tian1 you1 。
- yi3 ci3 si1 zui4 fu2 ， fan3 zi4 zhao1 qian1 you2 。
- wo3 yuan4 jiao4 chang1 he2 ， zai4 bai4 mian4 ning2 liu2 。
- tan1 yin2 ping2 yue4 bei4 ， xiong1 e4 qu1 luo2 㬋。
- ren2 xian2 die2 sheng1 wang4 ， xian1 xie2 yong3 xiu1 qiu2 。
- di4 hun1 bu4 ke3 kou4 ， jin1 suo3 bi4 yu4 lou2 。
- long2 mian2 zheng4 hou1 shui4 ， niao3 yu3 tu2 xuan1 jiu1 。
- lu4 feng2 ke1 shan1 weng1 ， shen1 bi4 ming2 shuang1 mou2 。
- xiao4 wo3 di4 xia4 chen2 ， he2 yu4 tian1 shang4 mou2 。
- jin1 xi1 you3 jia1 yue4 ， qie3 gong4 deng1 luo2 fu2 。

## 注释

## 译文

## 赏析
