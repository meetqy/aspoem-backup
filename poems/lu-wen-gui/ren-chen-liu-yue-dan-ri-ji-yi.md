---
id: lu-wen-gui-ren-chen-liu-yue-dan-ri-ji-yi
title: 壬辰六月旦日記異
titlePinyin: ren2 chen2 liu4 yue4 dan4 ri4 ji4 yi4
titleSlug: ren-chen-liu-yue-dan-ri-ji-yi
author: 陸文圭
authorPinyin: lu4 wen2 gui1
authorSlug: lu-wen-gui
dynasty: 宋
dynastyPinyin: song4
dynastySlug: song
tags: []
---

## 正文

- 六月朔旦昧爽天，我夢蝴蝶飛翻翻。
- 一聲驚覺不可執，鏗然有物墮我前。
- 陰風蕭蕭榻震動，褰帷一咤聲寂然。
- 向空抹漆無所臯，堂上呼燈人自眠。
- 一生學道心勿動，養氣未敢輕先賢。
- 元忠昔日鬼移牀，廳廡之下凡三遷。
- 稚圭卧內見匕首，金带忽置城頭邊。
- 二公名德余不及，鬼賊揶揄空自憐。
- 神姦無復照金鼎，偷兒何暇哀青氈。
- 二端是否吁莫辨，一夕倉卒嗟何緣。
- 吟哦未斷紙窗白，山寺風雨鳴鐘懸。
- 起來搔首空四壁，濕薪竈婢愁炊烟。

## 拼音

- liu4 yue4 shuo4 dan4 mei4 shuang3 tian1 ， wo3 meng4 hu2 die2 fei1 fan1 fan1 。
- yi4 sheng1 jing1 jue2 bu4 ke3 zhi2 ， keng1 ran2 you3 wu4 duo4 wo3 qian2 。
- yin1 feng1 xiao1 xiao1 ta4 zhen4 dong4 ， qian1 wei2 yi2 zha4 sheng1 ji4 ran2 。
- xiang4 kong1 mo3 qi1 wu2 suo3 gao1 ， tang2 shang4 hu1 deng1 ren2 zi4 mian2 。
- yi4 sheng1 xue2 dao4 xin1 wu4 dong4 ， yang3 qi4 wei4 gan3 qing1 xian1 xian2 。
- yuan2 zhong1 xi1 ri4 gui3 yi2 chuang2 ， ting1 wu3 zhi1 xia4 fan2 san1 qian1 。
- zhi4 gui1 wo4 nei4 jian4 bi3 shou3 ， jin1 dai4 hu1 zhi4 cheng2 tou2 bian1 。
- er4 gong1 ming2 de2 yu2 bu4 ji2 ， gui3 zei2 ye2 yu2 kong1 zi4 lian2 。
- shen2 jian1 wu2 fu4 zhao4 jin1 ding3 ， tou1 er2 he2 xia2 ai1 qing1 zhan1 。
- er4 duan1 shi4 fou3 xu1 mo4 bian4 ， yi4 xi1 cang1 zu2 jie1 he2 yuan2 。
- yin2 e2 wei4 duan4 zhi3 chuang1 bai2 ， shan1 si4 feng1 yu3 ming2 zhong1 xuan2 。
- qi3 lai2 sao1 shou3 kong1 si4 bi4 ， shi1 xin1 zao4 bi4 chou2 chui1 yan1 。

## 注释

## 译文

## 赏析
