---
id: lu-wen-gui-du-shi
title: 讀史
titlePinyin: du2 shi3
titleSlug: du-shi
author: 陸文圭
authorPinyin: lu4 wen2 gui1
authorSlug: lu-wen-gui
dynasty: 宋
dynastyPinyin: song4
dynastySlug: song
tags: []
---

## 正文

- 魏延及楊儀，兩人蜀俊乂。
- 各懷專妬心，曲直竟誰在。
- 孔明惜其才，未嘗輒偏廢。
- 渭南反斾歸，師在千里外。
- 朝臣意左右，魏爲楊所害。
- 楊亦不得死，晚用姜維輩。
- 蜀竟以是亡，束手付鄧艾。
- 艾復矜其功，受制于鍾會。
- 四人共一律，皆以專妬敗。
- 家國莫不然，嗚呼可爲戒。

## 拼音

- wei4 yan2 ji2 yang2 yi2 ， liang3 ren2 shu3 jun4 yi4 。
- ge4 huai2 zhuan1 du4 xin1 ， qu1 zhi2 jing4 shui2 zai4 。
- kong3 ming2 xi1 qi2 cai2 ， wei4 chang2 zhe2 pian1 fei4 。
- wei4 nan2 fan3 pei4 gui1 ， shi1 zai4 qian1 li3 wai4 。
- chao2 chen2 yi4 zuo3 you4 ， wei4 wei2 yang2 suo3 hai4 。
- yang2 yi4 bu4 de2 si3 ， wan3 yong4 jiang1 wei2 bei4 。
- shu3 jing4 yi3 shi4 wang2 ， shu4 shou3 fu4 deng4 ai4 。
- ai4 fu4 jin1 qi2 gong1 ， shou4 zhi4 yu2 zhong1 hui4 。
- si4 ren2 gong4 yi2 lü4 ， jie1 yi3 zhuan1 du4 bai4 。
- jia1 guo2 mo4 bu4 ran2 ， wu1 hu1 ke3 wei2 jie4 。

## 注释

## 译文

## 赏析
