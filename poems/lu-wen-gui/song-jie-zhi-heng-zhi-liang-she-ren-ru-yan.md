---
id: lu-wen-gui-song-jie-zhi-heng-zhi-liang-she-ren-ru-yan
title: 送節之衡之兩舍人入燕
titlePinyin: song4 jie2 zhi1 heng2 zhi1 liang3 she4 ren2 ru4 yan4
titleSlug: song-jie-zhi-heng-zhi-liang-she-ren-ru-yan
author: 陸文圭
authorPinyin: lu4 wen2 gui1
authorSlug: lu-wen-gui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 龍駒鳳雛兩陸子，並駕秋風鞭騄駬。
- 老眼一見失驚喜，定知乃翁元不死。
- 生子真足慰人心，景升諸兒豚犬耳。
- 滿朝譽翁不容口，世祿固應傳不朽。
- 爲官豈計多得錢，取印終須大如斗。
- 我是韓家十八郎，里中曾拜北平王。
- 碧梧停鵠已飛去，玉雪娟娟今在傍。
- 往事傷懷淚如水，矻矻窮年吾老矣。
- 欲追霞佩小頡頏，手倦束書携不起。

## 拼音

- long2 ju1 feng4 chu2 liang3 lu4 zi3 ， bing4 jia4 qiu1 feng1 bian1 lu4 er3 。
- lao3 yan3 yi2 jian4 shi1 jing1 xi3 ， ding4 zhi1 nai3 weng1 yuan2 bu4 si3 。
- sheng1 zi3 zhen1 zu2 wei4 ren2 xin1 ， jing3 sheng1 zhu1 er2 tun2 quan3 er3 。
- man3 chao2 yu4 weng1 bu4 rong2 kou3 ， shi4 lu4 gu4 ying1 chuan2 bu4 xiu3 。
- wei2 guan1 qi3 ji4 duo1 de2 qian2 ， qu3 yin4 zhong1 xu1 da4 ru2 dou4 。
- wo3 shi4 han2 jia1 shi2 ba1 lang2 ， li3 zhong1 ceng2 bai4 bei3 ping2 wang2 。
- bi4 wu2 ting2 hu2 yi3 fei1 qu4 ， yu4 xue3 juan1 juan1 jin1 zai4 bang4 。
- wang3 shi4 shang1 huai2 lei4 ru2 shui3 ， ku1 ku1 qiong2 nian2 wu2 lao3 yi3 。
- yu4 zhui1 xia2 pei4 xiao3 jie2 hang2 ， shou3 juan4 shu4 shu1 xie2 bu4 qi3 。

## 注释

## 译文

## 赏析
