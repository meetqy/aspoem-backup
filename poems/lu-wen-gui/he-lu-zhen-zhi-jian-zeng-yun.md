---
id: lu-wen-gui-he-lu-zhen-zhi-jian-zeng-yun
title: 和陸振之見贈韻
titlePinyin: he2 lu4 zhen4 zhi1 jian4 zeng4 yun4
titleSlug: he-lu-zhen-zhi-jian-zeng-yun
author: 陸文圭
authorPinyin: lu4 wen2 gui1
authorSlug: lu-wen-gui
dynasty: 宋
dynastyPinyin: song4
dynastySlug: song
tags: []
---

## 正文

- 我懷陶元亮，早棄彭澤令。
- 寧甘柴桑餓，不受宋人聘。
- 晚詩題甲子，繞著義熙正。
- 得書晉徵士，千載論始定。
- 吾宗佳公子，世祿讓千乘。
- 高眠九思齋，清節故可敬。
- 寄來停雲篇，詞與意俱勝。
- 耿耿好賢心，頗似緇衣鄭。
- 居家未得閒，歉歲講荒政。
- 良苗困螟螣，兇暴過梟獍。
- 閭里不聊生，一髪寄微命。
- 閉閣憂攢眉，懷哉我同姓。
- 惜無勳業志，不必頻看鏡。
- 吾衰畏殘暑，一雨秋意盛。
- 拏舟泝流歸，帆飽風力勁。
- 田蕪且莫問，但恨荒菊徑。
- 明月近中秋，雲掃天宇凈。
- 素蛾惜皓髪，把酒呼不應。
- 何當共携手，盡此南樓興。
- 效顰輒捧心，拙句酬佳詠。

## 拼音

- wo3 huai2 tao2 yuan2 liang4 ， zao3 qi4 peng2 ze2 ling4 。
- ning2 gan1 chai2 sang1 e4 ， bu2 shou4 song4 ren2 pin4 。
- wan3 shi1 ti2 jia3 zi3 ， rao4 zhu4 yi4 xi1 zheng4 。
- de2 shu1 jin4 zhi3 shi4 ， qian1 zai4 lun4 shi3 ding4 。
- wu2 zong1 jia1 gong1 zi3 ， shi4 lu4 rang4 qian1 cheng2 。
- gao1 mian2 jiu3 si1 zhai1 ， qing1 jie2 gu4 ke3 jing4 。
- ji4 lai2 ting2 yun2 pian1 ， ci2 yu3 yi4 ju4 sheng4 。
- geng3 geng3 hao3 xian2 xin1 ， po1 si4 zi1 yi1 zheng4 。
- ju1 jia1 wei4 de2 xian2 ， qian4 sui4 jiang3 huang1 zheng4 。
- liang2 miao2 kun4 ming2 teng2 ， xiong1 bao4 guo4 xiao1 jing4 。
- lü2 li3 bu4 liao2 sheng1 ， yi2 fa4 ji4 wei1 ming4 。
- bi4 ge2 you1 zan3 mei2 ， huai2 zai1 wo3 tong2 xing4 。
- xi1 wu2 xun1 ye4 zhi4 ， bu2 bi4 bin1 kan4 jing4 。
- wu2 shuai1 wei4 can2 shu3 ， yi4 yu3 qiu1 yi4 sheng4 。
- na2 zhou1 su4 liu2 gui1 ， fan1 bao3 feng1 li4 jin4 。
- tian2 wu2 qie3 mo4 wen4 ， dan4 hen4 huang1 ju2 jing4 。
- ming2 yue4 jin4 zhong1 qiu1 ， yun2 sao3 tian1 yu3 jing4 。
- su4 e2 xi1 hao4 fa4 ， ba3 jiu3 hu1 bu4 ying1 。
- he2 dang1 gong4 xie2 shou3 ， jin4 ci3 nan2 lou2 xing1 。
- xiao4 pin2 zhe2 peng3 xin1 ， zhuo1 ju4 chou2 jia1 yong3 。

## 注释

## 译文

## 赏析
