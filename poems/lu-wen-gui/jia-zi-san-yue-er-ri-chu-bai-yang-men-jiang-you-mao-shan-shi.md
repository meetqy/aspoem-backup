---
id: lu-wen-gui-jia-zi-san-yue-er-ri-chu-bai-yang-men-jiang-you-mao-shan-shi
title: 甲子三月二日出白羊門將遊茅山詩
titlePinyin: jia3 zi3 san1 yue4 er4 ri4 chu1 bai2 yang2 men2 jiang1 you2 mao2 shan1 shi1
titleSlug: jia-zi-san-yue-er-ri-chu-bai-yang-men-jiang-you-mao-shan-shi
author: 陸文圭
authorPinyin: lu4 wen2 gui1
authorSlug: lu-wen-gui
dynasty: 宋
dynastyPinyin: song4
dynastySlug: song
tags: []
---

## 正文

- 我來古茅州，未登三茅峰。
- 自愧塵中人，遽希雲外蹤。
- 明日作寒食，命駕吾欲東。
- 白羊古城門，坡隴何重重。
- 我行涉其顛，忽下澗井中。
- 一曲復一曲，直道何由逢。
- 時於荆棘裏，小樹櫻桃紅。
- 茁茁丘中麥，類我頭髪蓬。
- 髪白日日脫，麥青長芃芃。
- 安得長生訣，稽首華陽翁。
- 兩唐古君子，居鄰昇元宮。
- 探仙在何許，爲我作先容。

## 拼音

- wo3 lai2 gu3 mao2 zhou1 ， wei4 deng1 san1 mao2 feng1 。
- zi4 kui4 chen2 zhong1 ren2 ， ju4 xi1 yun2 wai4 zong1 。
- ming2 ri4 zuo4 han2 shi2 ， ming4 jia4 wu2 yu4 dong1 。
- bai2 yang2 gu3 cheng2 men2 ， po1 long3 he2 chong2 chong2 。
- wo3 xing2 she4 qi2 dian1 ， hu1 xia4 jian4 jing3 zhong1 。
- yi4 qu3 fu4 yi4 qu3 ， zhi2 dao4 he2 you2 feng2 。
- shi2 wu1 jing1 ji2 li3 ， xiao3 shu4 ying1 tao2 hong2 。
- zhuo2 zhuo2 qiu1 zhong1 mai4 ， lei4 wo3 tou2 fa4 peng2 。
- fa4 bai2 ri4 ri4 tuo1 ， mai4 qing1 chang2 peng2 peng2 。
- an1 de2 chang2 sheng1 jue2 ， qi3 shou3 hua2 yang2 weng1 。
- liang3 tang2 gu3 jun1 zi3 ， ju1 lin2 sheng1 yuan2 gong1 。
- tan4 xian1 zai4 he2 xu1 ， wei2 wo3 zuo4 xian1 rong2 。

## 注释

## 译文

## 赏析
