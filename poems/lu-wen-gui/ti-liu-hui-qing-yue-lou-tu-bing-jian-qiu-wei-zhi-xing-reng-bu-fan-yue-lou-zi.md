---
id: lu-wen-gui-ti-liu-hui-qing-yue-lou-tu-bing-jian-qiu-wei-zhi-xing-reng-bu-fan-yue-lou-zi
title: 題劉晦卿月樓圖并餞秋闈之行仍不犯月樓字
titlePinyin: ti2 liu2 hui4 qing1 yue4 lou2 tu2 bing4 jian4 qiu1 wei2 zhi1 xing2 reng2 bu2 fan4 yue4 lou2 zi4
titleSlug: ti-liu-hui-qing-yue-lou-tu-bing-jian-qiu-wei-zhi-xing-reng-bu-fan-yue-lou-zi
author: 陸文圭
authorPinyin: lu4 wen2 gui1
authorSlug: lu-wen-gui
dynasty: 宋
dynastyPinyin: song4
dynastySlug: song
tags: []
---

## 正文

- 君不見劉越石，晉陽鐵騎圍城急。
- 一聲長嘯震山谷，拋弓散走群兒泣。
- 又不見庾元規，武昌僚佐相追隨。
- 坐據胡牀夜笑語，不知賓主竟爲誰。
- 枕戈待旦成何事，終讓著鞭先士稚。
- 況復西風塵污人，茂宏舉扇思還第。
- 嗟嗟二子逢世亂，誤長清談空致患。
- 爭如今夕倚闌人，一生飽喫升平飯。
- 百城桴鼓夜不鳴，萬里山川秋愈明。
- 黄鶴孤飛白鷗睡，捲簾露氣下三更。
- 初聽笛聲何激烈，再聽書聲更清越。
- 素娥密約無人知，今秋丹桂來先折。

## 拼音

- jun1 bu2 jian4 liu2 yue4 shi2 ， jin4 yang2 tie3 qi2 wei2 cheng2 ji2 。
- yi4 sheng1 chang2 xiao4 zhen4 shan1 gu3 ， pao1 gong1 san4 zou3 qun2 er2 qi4 。
- you4 bu2 jian4 yu3 yuan2 gui1 ， wu3 chang1 liao2 zuo3 xiang1 zhui1 sui2 。
- zuo4 ju4 hu2 chuang2 ye4 xiao4 yu3 ， bu4 zhi1 bin1 zhu3 jing4 wei2 shui2 。
- zhen3 ge1 dai4 dan4 cheng2 he2 shi4 ， zhong1 rang4 zhu4 bian1 xian1 shi4 zhi4 。
- kuang4 fu4 xi1 feng1 chen2 wu1 ren2 ， mao4 hong2 ju3 shan4 si1 huan2 di4 。
- jie1 jie1 er4 zi3 feng2 shi4 luan4 ， wu4 chang2 qing1 tan2 kong1 zhi4 huan4 。
- zheng1 ru2 jin1 xi1 yi3 lan2 ren2 ， yi4 sheng1 bao3 chi1 sheng1 ping2 fan4 。
- bai3 cheng2 fu2 gu3 ye4 bu4 ming2 ， wan4 li3 shan1 chuan1 qiu1 yu4 ming2 。
- huang2 he4 gu1 fei1 bai2 ou1 shui4 ， juan3 lian2 lu4 qi4 xia4 san1 geng1 。
- chu1 ting1 di2 sheng1 he2 ji1 lie4 ， zai4 ting1 shu1 sheng1 geng4 qing1 yue4 。
- su4 e2 mi4 yue1 wu2 ren2 zhi1 ， jin1 qiu1 dan1 gui4 lai2 xian1 zhe2 。

## 注释

## 译文

## 赏析
