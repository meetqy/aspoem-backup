---
id: lu-wen-gui-zhi-yuan-chong-guang-dan-e-zhi-sui-chun-zheng-yue-long-xi-jun-tai-fu-ren-jie-shou-ba-shi-zi-shi-lang-shuai-qi-kun-di-zi-zhi-nei-wai-yin-zu-liao-you-bin-ke-feng-shang-shang-shou-ru-yi-zhou-ren-shi-xiang-yu-jia-tan-zheng-wei-ge-shi-yong-qi-shi-er-xiu-shi-zi-shan-hu-gong-wei-zhi-xu-yun
title: 至元重光單閼之歲春正月隴西郡太夫人介壽八十子侍郎帥其昆弟子姪內外姻族寮友賓客奉觴上壽如儀州人士相與嘉歎爭爲歌詩詠其事而繡使紫山胡公爲之序云
titlePinyin: zhi4 yuan2 chong2 guang1 dan1 e4 zhi1 sui4 chun1 zheng1 yue4 long3 xi1 jun4 tai4 fu1 ren2 jie4 shou4 ba1 shi2 zi3 shi4 lang2 shuai4 qi2 kun1 di4 zi3 zhi2 nei4 wai4 yin1 zu2 liao2 you3 bin1 ke4 feng4 shang1 shang4 shou4 ru2 yi2 zhou1 ren2 shi4 xiang1 yu3 jia1 tan4 zheng1 wei2 ge1 shi1 yong3 qi2 shi4 er2 xiu4 shi3 zi3 shan1 hu2 gong1 wei2 zhi1 xu4 yun2
titleSlug: zhi-yuan-chong-guang-dan-e-zhi-sui-chun-zheng-yue-long-xi-jun-tai-fu-ren-jie-shou-ba-shi-zi-shi-lang-shuai-qi-kun-di-zi-zhi-nei-wai-yin-zu-liao-you-bin-ke-feng-shang-shang-shou-ru-yi-zhou-ren-shi-xiang-yu-jia-tan-zheng-wei-ge-shi-yong-qi-shi-er-xiu-shi-zi-shan-hu-gong-wei-zhi-xu-yun
author: 陸文圭
authorPinyin: lu4 wen2 gui1
authorSlug: lu-wen-gui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 斷機碎錦纈，短髻剪青絲。
- 殷勤謝師友，老婦得佳兒。
- 長宦客四方，鶴髪在高堂。
- 安得凌風翼，高飛至母傍。
- 春暉不可報，萱草日日長。
- 今夕知何夕，門有車馬跡。
- 堂下羅鐘鼓，堂上合賓客。
- 春風吹綠酒，起舞兒獻壽。
- 客問年幾何，舊歲七十九。
- 此去三千年，蟠桃始開花。
- 花開又結實，瑶池度歲華。
- 客起再拜言，遺核幸分甘。
- 小人亦有母，八十又加三。
- 核中有瓊漿，飲之勝啜菽。
- 懷歸滿袖香，仙霞燭幽谷。

## 拼音

- duan4 ji1 sui4 jin3 xie4 ， duan3 ji4 jian3 qing1 si1 。
- yin1 qin2 xie4 shi1 you3 ， lao3 fu4 de2 jia1 er2 。
- chang2 huan4 ke4 si4 fang1 ， he4 fa4 zai4 gao1 tang2 。
- an1 de2 ling2 feng1 yi4 ， gao1 fei1 zhi4 mu3 bang4 。
- chun1 hui1 bu4 ke3 bao4 ， xuan1 cao3 ri4 ri4 chang2 。
- jin1 xi1 zhi1 he2 xi1 ， men2 you3 ju1 ma3 ji4 。
- tang2 xia4 luo2 zhong1 gu3 ， tang2 shang4 he2 bin1 ke4 。
- chun1 feng1 chui1 lü4 jiu3 ， qi3 wu3 er2 xian4 shou4 。
- ke4 wen4 nian2 ji1 he2 ， jiu4 sui4 qi1 shi2 jiu3 。
- ci3 qu4 san1 qian1 nian2 ， pan2 tao2 shi3 kai1 hua1 。
- hua1 kai1 you4 jie2 shi2 ， yao2 chi2 du4 sui4 hua2 。
- ke4 qi3 zai4 bai4 yan2 ， yi2 he2 xing4 fen1 gan1 。
- xiao3 ren2 yi4 you3 mu3 ， ba1 shi2 you4 jia1 san1 。
- he2 zhong1 you3 qiong2 jiang1 ， yin3 zhi1 sheng4 chuo4 shu1 。
- huai2 gui1 man3 xiu4 xiang1 ， xian1 xia2 zhu2 you1 gu3 。

## 注释

## 译文

## 赏析
