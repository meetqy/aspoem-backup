---
id: chen-bing-fan-qiu-pu-ci
title: 泛秋浦辭
titlePinyin: fan4 qiu1 pu3 ci2
titleSlug: fan-qiu-pu-ci
author: 陳炳
authorPinyin: chen2 bing3
authorSlug: chen-bing
dynasty: 唐
dynastyPinyin: tang2
dynastySlug: tang
tags: [] 
---

## 正文

- 九華北兮瀨東，石畏硊兮屈盤。
- 誰此遊兮萬頃，初禹鑿兮何年。
- 窈其深兮莫測，微波湧兮淪漣。
- 民連甍兮渚居，矗百雉兮造天外。
- 涵青青兮幾城，混金碧兮中邊。
- 羌予行兮酷暑，修途邈兮回邅。
- 埃迷目兮眵昏，僕馬瘦兮躓顛。
- 若有人兮扁舟，破菱荷以徑前。
- 接予袂兮俱往，欲駕我兮登仙。
- 與汝釣兮空明，魚雜龍兮藻荇青。
- 與汝浴兮靚深，悲風度兮秋濤生。
- 與汝遊兮嵌巖，駭鷗鳬兮爭翾。
- 與汝望兮茫冥，若有無兮飛煙。
- 水一去兮入海，問此程兮數千。
- 指蓬萊兮一髮，有安期兮偓佺。
- 紫貝闕兮珠宮，笑紛卑兮塵寰。
- 沆瀣飲兮芝餐，盍輕舉兮蛻蟬。
- 嗟吾生兮窮屯，履平地兮奔湍。
- 心炯炯兮猶在，願脫屣兮人間。
- 青楓老兮欲丹，露溥溥兮山寒。
- 吾何歸兮日暮，寄此懷兮江之南。

## 拼音

- jiu3 hua2 bei3 xi1 lai4 dong1 ， shi2 wei4 hui4 xi1 qu1 pan2 。
- shui2 ci3 you2 xi1 wan4 qing3 ， chu1 yu3 zao2 xi1 he2 nian2 。
- yao3 qi2 shen1 xi1 mo4 ce4 ， wei1 bo1 yong3 xi1 lun2 lian2 。
- min2 lian2 meng2 xi1 zhu3 ju1 ， chu4 bai3 zhi4 xi1 zao4 tian1 wai4 。
- han2 qing1 qing1 xi1 ji1 cheng2 ， hun4 jin1 bi4 xi1 zhong1 bian1 。
- qiang1 yu3 xing2 xi1 ku4 shu3 ， xiu1 tu2 miao3 xi1 hui2 zhan1 。
- ai1 mi2 mu4 xi1 chi1 hun1 ， pu2 ma3 shou4 xi1 zhi4 dian1 。
- ruo4 you3 ren2 xi1 bian3 zhou1 ， po4 ling2 he2 yi3 jing4 qian2 。
- jie1 yu3 mei4 xi1 ju4 wang3 ， yu4 jia4 wo3 xi1 deng1 xian1 。
- yu3 ru3 diao4 xi1 kong1 ming2 ， yu2 za2 long2 xi1 zao3 xing4 qing1 。
- yu3 ru3 yu4 xi1 jing4 shen1 ， bei1 feng1 du4 xi1 qiu1 tao1 sheng1 。
- yu3 ru3 you2 xi1 qian4 yan2 ， hai4 ou1 fu2 xi1 zheng1 xuan1 。
- yu3 ru3 wang4 xi1 mang2 ming2 ， ruo4 you3 wu2 xi1 fei1 yan1 。
- shui3 yi2 qu4 xi1 ru4 hai3 ， wen4 ci3 cheng2 xi1 shu4 qian1 。
- zhi3 peng2 lai2 xi1 yi2 fa4 ， you3 an1 qi1 xi1 wo4 quan2 。
- zi3 bei4 que4 xi1 zhu1 gong1 ， xiao4 fen1 bei1 xi1 chen2 huan2 。
- hang4 xie4 yin3 xi1 zhi1 can1 ， he2 qing1 ju3 xi1 tui4 chan2 。
- jie1 wu2 sheng1 xi1 qiong2 tun2 ， lü3 ping2 di4 xi1 ben1 tuan1 。
- xin1 jiong3 jiong3 xi1 you2 zai4 ， yuan4 tuo1 xi3 xi1 ren2 jian4 。
- qing1 feng1 lao3 xi1 yu4 dan1 ， lu4 pu3 pu3 xi1 shan1 han2 。
- wu2 he2 gui1 xi1 ri4 mu4 ， ji4 ci3 huai2 xi1 jiang1 zhi1 nan2 。

## 注释

## 译文

## 赏析
