---
id: yu-di-jun-zhai-wo-ji-zeng-zhou-shang-ren
title: 郡齋臥疾贈晝上人
titlePinyin: jun4 zhai1 wo4 ji2 zeng4 zhou4 shang4 ren2
titleSlug: jun-zhai-wo-ji-zeng-zhou-shang-ren
author: 于頔
authorPinyin: yu2 di2
authorSlug: yu-di
dynasty: 唐
dynastyPinyin: tang2
dynastySlug: tang
tags: []
---

## 正文

- 夙陪翰墨徒，深論窮文格。
- 麗則風騷後，公然我詞客。
- 晚依方外友，極理探精賾。
- 吻合南北宗，晝公我禪伯。
- 尤明性不染，故我行貞白。
- 隨順令得解，故我言芳澤。
- 霅水漾清潯，吳山橫碧岑。
- 含珠復蘊玉，價重雙南金。
- 的皪曜奇彩，淒清流雅音。
- 商聲發楚調，調切譜瑤琴。
- 吳山爲我高，霅水爲我深。
- 萬景徒有象，孤雲本無心。
- 衆木豈無聲，椅桐有清響。
- 衆耳豈不聆，鍾期有真賞。
- 高潔古人操，素懷夙所仰。
- 覿君冰雪姿，祛我淫滯想。
- 常吟柳惲詩，苕浦久相思。
- 逮此遠爲郡，蘋洲芳草衰。
- 逢師年臘長，值我病容羸。
- 共話無生理，聊用契心期。

## 拼音

- su4 pei2 han4 mo4 tu2 ， shen1 lun4 qiong2 wen2 ge2 。
- li2 ze2 feng1 sao1 hou4 ， gong1 ran2 wo3 ci2 ke4 。
- wan3 yi1 fang1 wai4 you3 ， ji2 li3 tan4 jing1 ze2 。
- wen3 he2 nan2 bei3 zong1 ， zhou4 gong1 wo3 shan4 bo2 。
- you2 ming2 xing4 bu4 ran3 ， gu4 wo3 xing2 zhen1 bai2 。
- sui2 shun4 ling4 de2 jie3 ， gu4 wo3 yan2 fang1 ze2 。
- zha4 shui3 yang4 qing1 xun2 ， wu2 shan1 heng2 bi4 cen2 。
- han2 zhu1 fu4 yun4 yu4 ， jia4 zhong4 shuang1 nan2 jin1 。
- de0 li4 yao4 qi2 cai3 ， qi1 qing1 liu2 ya3 yin1 。
- shang1 sheng1 fa1 chu3 diao4 ， diao4 qie4 pu3 yao2 qin2 。
- wu2 shan1 wei2 wo3 gao1 ， zha4 shui3 wei2 wo3 shen1 。
- wan4 jing3 tu2 you3 xiang4 ， gu1 yun2 ben3 wu2 xin1 。
- zhong4 mu4 qi3 wu2 sheng1 ， yi3 tong2 you3 qing1 xiang3 。
- zhong4 er3 qi3 bu4 ling2 ， zhong1 qi1 you3 zhen1 shang3 。
- gao1 jie2 gu3 ren2 cao1 ， su4 huai2 su4 suo3 yang3 。
- di2 jun1 bing1 xue3 zi1 ， qu1 wo3 yin2 zhi4 xiang3 。
- chang2 yin2 liu3 yun4 shi1 ， tiao2 pu3 jiu3 xiang1 si1 。
- dai3 ci3 yuan3 wei2 jun4 ， pin2 zhou1 fang1 cao3 shuai1 。
- feng2 shi1 nian2 la4 chang2 ， zhi2 wo3 bing4 rong2 lei2 。
- gong4 hua4 wu2 sheng1 li3 ， liao2 yong4 qi4 xin1 qi1 。

## 注释

## 译文

## 赏析
