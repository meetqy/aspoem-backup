---
id: huang-da-shou-gong-an
title: 公安
titlePinyin: gong1 an1
titleSlug: gong-an
author: 黄大受
authorPinyin: huang2 da4 shou4
authorSlug: huang-da-shou
dynasty: 宋
dynastyPinyin: song4
dynastySlug: song
tags: []
---

## 正文

- 市人屋井底，棟與江堤平。
- 大江壓堤來，浩浩勢欲傾。
- 古堤騰長蛇，獨與江爭衡。
- 積流增巨漲，飄突萬馬驚。
- 油河與之合，盤渦沸淜騰。
- 折旋聲洶涌，吞汲翻長鯨。
- 微茫隔岸村，百尺崩沙赬。
- 中流有行舟，來往如飛蠅。
- 巨風推銀山，性命鴻毛輕。
- 設險護東南，天巧如揭繩。
- 用武莫若荆，豪雄所交爭。
- 玄德欲興劉，於焉深經營。
- 坐據此要湍，進退窺敵情。
- 時事一阨塞，拂衣開西扃。
- 至今聞西偏，城治餘丘陵。
- 湯湯橫乎前，何畏百萬兵。
- 善衛保其吭，坐待其師崩。
- 更能用吾長，談笑收其贏。
- 何者非神機，用之須人英。
- 機略失所用，山川無常形。
- 休兵不敢論，凄咽含餘情。

## 拼音

- shi4 ren2 wu1 jing3 di3 ， dong4 yu3 jiang1 di1 ping2 。
- da4 jiang1 ya1 di1 lai2 ， hao4 hao4 shi4 yu4 qing1 。
- gu3 di1 teng2 chang2 she2 ， du2 yu3 jiang1 zheng1 heng2 。
- ji1 liu2 zeng1 ju4 zhang3 ， piao1 tu1 wan4 ma3 jing1 。
- you2 he2 yu3 zhi1 he2 ， pan2 wo1 fei4 peng2 teng2 。
- zhe2 xuan2 sheng1 xiong1 yong3 ， tun1 ji2 fan1 chang2 jing1 。
- wei1 mang2 ge2 an4 cun1 ， bai3 chi3 beng1 sha1 cheng1 。
- zhong1 liu2 you3 xing2 zhou1 ， lai2 wang3 ru2 fei1 ying2 。
- ju4 feng1 tui1 yin2 shan1 ， xing4 ming4 hong2 mao2 qing1 。
- she4 xian3 hu4 dong1 nan2 ， tian1 qiao3 ru2 jie1 sheng2 。
- yong4 wu3 mo4 ruo4 jing1 ， hao2 xiong2 suo3 jiao1 zheng1 。
- xuan2 de2 yu4 xing1 liu2 ， wu1 yan1 shen1 jing1 ying2 。
- zuo4 ju4 ci3 yao4 tuan1 ， jin4 tui4 kui1 di2 qing2 。
- shi2 shi4 yi2 e4 sai4 ， fu2 yi1 kai1 xi1 jiong1 。
- zhi4 jin1 wen2 xi1 pian1 ， cheng2 zhi4 yu2 qiu1 ling2 。
- tang1 tang1 heng2 hu1 qian2 ， he2 wei4 bai3 wan4 bing1 。
- shan4 wei4 bao3 qi2 keng1 ， zuo4 dai4 qi2 shi1 beng1 。
- geng4 neng2 yong4 wu2 chang2 ， tan2 xiao4 shou1 qi2 ying2 。
- he2 zhe3 fei1 shen2 ji1 ， yong4 zhi1 xu1 ren2 ying1 。
- ji1 lüe4 shi1 suo3 yong4 ， shan1 chuan1 wu2 chang2 xing2 。
- xiu1 bing1 bu4 gan3 lun4 ， qi1 yan4 han2 yu2 qing2 。

## 注释

## 译文

## 赏析
