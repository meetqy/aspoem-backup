---
id: huang-da-shou-jiang-xing-wan-li-tu
title: 江行萬里圖
titlePinyin: jiang1 xing2 wan4 li3 tu2
titleSlug: jiang-xing-wan-li-tu
author: 黄大受
authorPinyin: huang2 da4 shou4
authorSlug: huang-da-shou
dynasty: 唐
dynastyPinyin: tang2
dynastySlug: tang
tags: [] 
---

## 正文

- 雪山西來接海白，天之所以限南北。
- 誰人胸裏著輿圖，揮斥荆吳入綃墨。
- 濃濃淡淡兩岸山，烟波瀰茫江面寬。
- 水空漠漠鳥飛絕，漸看漸遠天漫漫。
- 客舟泝流先後去，風帆飽腹如飛舞。
- 有時小艇絕波來，不知何處橫江渡。
- 鍾山隠隠開金陵，雨花臺前留玉京。
- 汀洲劣處小孤出，垂楊綠引潯陽城。
- 蘄黄紫翠照卷雪，武昌樓臺半明滅。
- 周郎赤壁杳難憑，洞庭寒烟濛孤月。
- 西江耿耿沙籀清，三十六灣斜照明。
- 黄陵廟深楚山闊，九疑成削黏天青。
- 我來展軸驚快覩，恍然對面水仙府。
- 片時行盡江南天，吊古何勞出門去。
- 南巡真人忘却歸，軒轅龍去眇難追。
- 咸池曲絕誰奏樂，風雨啼痕滿竹枝。
- 六朝虎士工設險，蹴踏滄波當揮劍。
- 血流不惜惜江流，肯放飛埃過天塹。
- 濫觴曾聞蕩雍丘，楫聲若爲空悠悠。
- 江聲至今恨不盡，枉白萬古英雄頭。
- 兩階干羽享波后，八公草木今健否。
- 長安正在碧雲邊，斜日西風重回首。

## 拼音

- xue3 shan1 xi1 lai2 jie1 hai3 bai2 ， tian1 zhi1 suo3 yi3 xian4 nan2 bei3 。
- shui2 ren2 xiong1 li3 zhu4 yu2 tu2 ， hui1 chi4 jing1 wu2 ru4 xiao1 mo4 。
- nong2 nong2 dan4 dan4 liang3 an4 shan1 ， yan1 bo1 mi2 mang2 jiang1 mian4 kuan1 。
- shui3 kong1 mo4 mo4 niao3 fei1 jue2 ， jian4 kan4 jian4 yuan3 tian1 man4 man4 。
- ke4 zhou1 su4 liu2 xian1 hou4 qu4 ， feng1 fan1 bao3 fu4 ru2 fei1 wu3 。
- you3 shi2 xiao3 ting3 jue2 bo1 lai2 ， bu4 zhi1 he2 chu3 heng2 jiang1 du4 。
- zhong1 shan1 yin3 yin3 kai1 jin1 ling2 ， yu3 hua1 tai2 qian2 liu2 yu4 jing1 。
- ting1 zhou1 lie4 chu3 xiao3 gu1 chu1 ， chui2 yang2 lü4 yin3 xun2 yang2 cheng2 。
- qi2 huang2 zi3 cui4 zhao4 juan4 xue3 ， wu3 chang1 lou2 tai2 ban4 ming2 mie4 。
- zhou1 lang2 chi4 bi4 yao3 nan2 ping2 ， dong4 ting2 han2 yan1 meng2 gu1 yue4 。
- xi1 jiang1 geng3 geng3 sha1 zhou4 qing1 ， san1 shi2 liu4 wan1 xie2 zhao4 ming2 。
- huang2 ling2 miao4 shen1 chu3 shan1 kuo4 ， jiu3 yi2 cheng2 xiao1 nian2 tian1 qing1 。
- wo3 lai2 zhan3 zhou2 jing1 kuai4 du3 ， huang3 ran2 dui4 mian4 shui3 xian1 fu3 。
- pian4 shi2 xing2 jin4 jiang1 nan2 tian1 ， diao4 gu3 he2 lao2 chu1 men2 qu4 。
- nan2 xun2 zhen1 ren2 wang4 que4 gui1 ， xuan1 yuan2 long2 qu4 miao3 nan2 zhui1 。
- xian2 chi2 qu3 jue2 shui2 zou4 le4 ， feng1 yu3 ti2 hen2 man3 zhu2 zhi1 。
- liu4 chao2 hu3 shi4 gong1 she4 xian3 ， cu4 ta4 cang1 bo1 dang1 hui1 jian4 。
- xue4 liu2 bu4 xi1 xi1 jiang1 liu2 ， ken3 fang4 fei1 ai1 guo4 tian1 qian4 。
- lan4 shang1 ceng2 wen2 dang4 yong1 qiu1 ， ji2 sheng1 ruo4 wei2 kong1 you1 you1 。
- jiang1 sheng1 zhi4 jin1 hen4 bu2 jin4 ， wang3 bai2 wan4 gu3 ying1 xiong2 tou2 。
- liang3 jie1 gan1 yu3 xiang3 bo1 hou4 ， ba1 gong1 cao3 mu4 jin1 jian4 fou3 。
- chang2 an1 zheng4 zai4 bi4 yun2 bian1 ， xie2 ri4 xi1 feng1 zhong4 hui2 shou3 。

## 注释

## 译文

## 赏析
