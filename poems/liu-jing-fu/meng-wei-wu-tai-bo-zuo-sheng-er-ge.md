---
id: liu-jing-fu-meng-wei-wu-tai-bo-zuo-sheng-er-ge
title: 夢爲吳泰伯作勝兒歌
titlePinyin: meng4 wei2 wu2 tai4 bo2 zuo4 sheng4 er2 ge1
titleSlug: meng-wei-wu-tai-bo-zuo-sheng-er-ge
author: 劉景復
authorPinyin: liu2 jing3 fu4
authorSlug: liu-jing-fu
dynasty: 唐
dynastyPinyin: tang2
dynastySlug: tang
tags: []
---

## 正文

- 繁弦已停雜吹歇，勝兒調弄邏娑撥。
- 四弦攏撚三五聲，喚起邊風駐明月。
- 大聲嘈嘈奔淈淈，浪蹙波翻倒溟渤。
- 小弦切切怨颸颸，鬼哭神悲秋窸窣。
- 倒腕斜挑摯流電，春雷直戛騰秋鶻。
- 漢妃徒得端正名，秦女虛誇有仙骨。
- 我聞天寶十年前，涼州未作西戎窟。
- 麻衣右衽皆漢民，不省胡塵暫蓬勃。
- 太平之末狂胡亂，犬豕崩騰恣唐突。
- 玄宗未到萬里橋，東洛西京一時沒。
- 漢土民皆沒爲虜，飲恨吞聲空嗢咽。
- 時看漢月望漢天，怨氣衝星成彗孛。
- 國門之西八九鎮，高城深壘閉閑卒。
- 河湟咫尺不能收，輓粟推車徒兀兀。
- 今朝聞奏涼州曲，使我心神暗超忽。
- 勝兒若向邊塞彈，征人淚血應闌干。

## 拼音

- fan2 xian2 yi3 ting2 za2 chui1 xie1 ， sheng4 er2 diao4 nong4 luo2 suo1 bo1 。
- si4 xian2 long3 nian3 san1 wu3 sheng1 ， huan4 qi3 bian1 feng1 zhu4 ming2 yue4 。
- da4 sheng1 cao2 cao2 ben1 gu3 gu3 ， lang4 cu4 bo1 fan1 dao3 ming2 bo2 。
- xiao3 xian2 qie4 qie4 yuan4 si1 si1 ， gui3 ku1 shen2 bei1 qiu1 xi1 su1 。
- dao3 wan4 xie2 tiao1 zhi4 liu2 dian4 ， chun1 lei2 zhi2 jia2 teng2 qiu1 gu3 。
- han4 fei1 tu2 de2 duan1 zheng4 ming2 ， qin2 nü3 xu1 kua1 you3 xian1 gu3 。
- wo3 wen2 tian1 bao3 shi2 nian2 qian2 ， liang2 zhou1 wei4 zuo4 xi1 rong2 ku1 。
- ma2 yi1 you4 ren4 jie1 han4 min2 ， bu4 sheng3 hu2 chen2 zan4 peng2 bo2 。
- tai4 ping2 zhi1 mo4 kuang2 hu2 luan4 ， quan3 shi3 beng1 teng2 zi4 tang2 tu1 。
- xuan2 zong1 wei4 dao4 wan4 li3 qiao2 ， dong1 luo4 xi1 jing1 yi4 shi2 mei2 。
- han4 tu3 min2 jie1 mei2 wei2 lu3 ， yin3 hen4 tun1 sheng1 kong1 wa4 yan4 。
- shi2 kan4 han4 yue4 wang4 han4 tian1 ， yuan4 qi4 chong1 xing1 cheng2 hui4 bei4 。
- guo2 men2 zhi1 xi1 ba1 jiu3 zhen4 ， gao1 cheng2 shen1 lei3 bi4 xian2 zu2 。
- he2 huang2 zhi3 chi3 bu4 neng2 shou1 ， wan3 su4 tui1 ju1 tu2 wu4 wu4 。
- jin1 zhao1 wen2 zou4 liang2 zhou1 qu3 ， shi3 wo3 xin1 shen2 an4 chao1 hu1 。
- sheng4 er2 ruo4 xiang4 bian1 sai1 dan4 ， zheng1 ren2 lei4 xue4 ying1 lan2 gan1 。

## 注释

## 译文

## 赏析
