---
id: kou-zhun-feng-he-yu-zhi-feng-si-shu-huai-ge
title: 奉和御製奉祀述懷歌
titlePinyin: feng4 he2 yu4 zhi4 feng4 si4 shu4 huai2 ge1
titleSlug: feng-he-yu-zhi-feng-si-shu-huai-ge
author: 寇準
authorPinyin: kou4 zhun3
authorSlug: kou-zhun
dynasty: 唐
dynastyPinyin: tang2
dynastySlug: tang
tags: [] 
---

## 正文

- 巍巍至德充綿宇，翼翼宸心臨兆庶。
- 覆育懷生動法天，講求茂典皆師古。
- 協和神化踵唐堯，彬蔚頌聲踰吉甫。
- 赫奕皇威振八荒，清夷王度綏中土。
- 豐年朝野正歡康，溢牒充圖福紀祥。
- 睿聖繼明恢大業，禎符錫祚降穹蒼。
- 省方展寀宣邦職，登岱銘功舉國章。
- 睢上埋牲專事地，漢唐故實存聞記。
- 精靈昭感果潛通，瑞應昭臻知所自。
- 飆羽光臨神告彰，洪源肇啟僊游暨。
- 瀨鄉舊壤闢珍詞，款謁齋莊敦睿意。
- 譙都奏牘達彤庭，耆耋雲趨共瀝誠。
- 順考皇儀尊妙道，再修盛節徇輿情。
- 聲明文物當興運，申命羣儒究禮經。
- 秩秩德音咸布惠，穰穰景福必求成。
- 恭虔毖祠爲齋久，企仰真風志克勤。
- 肅奉蕭薌嘉薦備，廣覃慶賜湛恩頻。
- 式揚丕烈心彌潔，祗上鴻名道益伸。
- 將睹虞巡陪法從，幸同鳬藻樂昌辰。

## 拼音

- wei1 wei1 zhi4 de2 chong1 mian2 yu3 ， yi4 yi4 chen2 xin1 lin2 zhao4 shu4 。
- fu4 yu4 huai2 sheng1 dong4 fa3 tian1 ， jiang3 qiu2 mao4 dian3 jie1 shi1 gu3 。
- xie2 he2 shen2 hua4 zhong3 tang2 yao2 ， bin1 wei4 song4 sheng1 yu2 ji2 fu3 。
- he4 yi4 huang2 wei1 zhen4 ba1 huang1 ， qing1 yi2 wang2 du4 sui2 zhong1 tu3 。
- feng1 nian2 chao2 ye3 zheng4 huan1 kang1 ， yi4 die2 chong1 tu2 fu2 ji4 xiang2 。
- rui4 sheng4 ji4 ming2 hui1 da4 ye4 ， zhen1 fu2 xi1 zuo4 jiang4 qiong2 cang1 。
- sheng3 fang1 zhan3 cai3 xuan1 bang1 zhi2 ， deng1 dai4 ming2 gong1 ju3 guo2 zhang1 。
- sui1 shang4 mai2 sheng1 zhuan1 shi4 di4 ， han4 tang2 gu4 shi2 cun2 wen2 ji4 。
- jing1 ling2 zhao1 gan3 guo3 qian2 tong1 ， rui4 ying1 zhao1 zhen1 zhi1 suo3 zi4 。
- biao1 yu3 guang1 lin2 shen2 gao4 zhang1 ， hong2 yuan2 zhao4 qi3 xian1 you2 ji4 。
- lai4 xiang1 jiu4 rang3 pi4 zhen1 ci2 ， kuan3 ye4 zhai1 zhuang1 dun1 rui4 yi4 。
- qiao2 dou1 zou4 du2 da2 tong2 ting2 ， qi2 die2 yun2 qu1 gong4 li4 cheng2 。
- shun4 kao3 huang2 yi2 zun1 miao4 dao4 ， zai4 xiu1 sheng4 jie2 xun4 yu2 qing2 。
- sheng1 ming2 wen2 wu4 dang1 xing1 yun4 ， shen1 ming4 qun2 ru2 jiu1 li3 jing1 。
- zhi4 zhi4 de2 yin1 xian2 bu4 hui4 ， rang2 rang2 jing3 fu2 bi4 qiu2 cheng2 。
- gong1 qian2 bi4 ci2 wei2 zhai1 jiu3 ， qi3 yang3 zhen1 feng1 zhi4 ke4 qin2 。
- su4 feng4 xiao1 xiang1 jia1 jian4 bei4 ， guang3 qin2 qing4 ci4 zhan4 en1 bin1 。
- shi4 yang2 pi1 lie4 xin1 mi2 jie2 ， zhi1 shang4 hong2 ming2 dao4 yi4 shen1 。
- jiang1 du3 yu2 xun2 pei2 fa3 cong2 ， xing4 tong2 fu2 zao3 le4 chang1 chen2 。

## 注释

## 译文

## 赏析
