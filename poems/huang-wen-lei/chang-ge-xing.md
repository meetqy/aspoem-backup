---
id: huang-wen-lei-chang-ge-xing
title: 長歌行
titlePinyin: chang2 ge1 xing2
titleSlug: chang-ge-xing
author: 黄文雷
authorPinyin: huang2 wen2 lei2
authorSlug: huang-wen-lei
dynasty: 宋
dynastyPinyin: song4
dynastySlug: song
tags: []
---

## 正文

- 君不見遊塵着空生九州，人其中間懸兩眸。
- 楊花化萍無根蒂，風消水長東西流。
- 紅南下濕人易老，過盡歲年還草草。
- 長留白日照人間，榆柳浮生轉枯槁。
- 毬紋带繞千花黄，青娥攢眉眉細長。
- 莫言一尊千萬壽，乃翁身命屬渠手。
- 長安城中鬼笑人，水底紙錢能不朽。
- 今人不見古人心，古人不見今人事。
- 天上若無長生人，即是古人都盡死。
- 金鳬銀雁滿江湖，神光夜夜開黄壚。
- 年經月緯三百卷，平生欲作何人書。
- 古人去去留不得，我些古人三太息。
- 今人莫詫山石牢，更後十年人不識。

## 拼音

- jun1 bu2 jian4 you2 chen2 zhe0 kong1 sheng1 jiu3 zhou1 ， ren2 qi2 zhong1 jian4 xuan2 liang3 mou2 。
- yang2 hua1 hua4 ping2 wu2 gen1 di4 ， feng1 xiao1 shui3 chang2 dong1 xi1 liu2 。
- hong2 nan2 xia4 shi1 ren2 yi4 lao3 ， guo4 jin4 sui4 nian2 huan2 cao3 cao3 。
- chang2 liu2 bai2 ri4 zhao4 ren2 jian4 ， yu2 liu3 fu2 sheng1 zhuan3 ku1 gao3 。
- qiu2 wen2 dai4 rao4 qian1 hua1 huang2 ， qing1 e2 zan3 mei2 mei2 xi4 chang2 。
- mo4 yan2 yi4 zun1 qian1 wan4 shou4 ， nai3 weng1 shen1 ming4 shu3 qu2 shou3 。
- chang2 an1 cheng2 zhong1 gui3 xiao4 ren2 ， shui3 di3 zhi3 qian2 neng2 bu4 xiu3 。
- jin1 ren2 bu2 jian4 gu3 ren2 xin1 ， gu3 ren2 bu2 jian4 jin1 ren2 shi4 。
- tian1 shang4 ruo4 wu2 chang2 sheng1 ren2 ， ji2 shi4 gu3 ren2 dou1 jin4 si3 。
- jin1 fu2 yin2 yan4 man3 jiang1 hu2 ， shen2 guang1 ye4 ye4 kai1 huang2 lu2 。
- nian2 jing1 yue4 wei3 san1 bai3 juan4 ， ping2 sheng1 yu4 zuo4 he2 ren2 shu1 。
- gu3 ren2 qu4 qu4 liu2 bu4 de2 ， wo3 xie1 gu3 ren2 san1 tai4 xi1 。
- jin1 ren2 mo4 cha4 shan1 shi2 lao2 ， geng4 hou4 shi2 nian2 ren2 bu4 shi2 。

## 注释

## 译文

## 赏析
