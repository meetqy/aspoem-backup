---
id: xu-yuan-jie-song-shang-rao-huang-fu-zai
title: 送上饒皇甫宰
titlePinyin: song4 shang4 rao2 huang2 fu3 zai3
titleSlug: song-shang-rao-huang-fu-zai
author: 徐元杰
authorPinyin: xu2 yuan2 jie2
authorSlug: xu-yuan-jie
dynasty: 宋
dynastyPinyin: song4
dynastySlug: song
tags: []
---

## 正文

- 天下邑無不可爲，在人忍耐自爲之。
- 信能寧心辦堅苦，事到難處天扶持。
- 民吾同胞痛癢切，何忍橫斂類剝肌。
- 心誠求之若子保，人亦懷之如母慈。
- 上饒邇來號凋劇，苟焉稱貸負頼隨。
- 况多權官慘剝割，又肆席捲公化私。
- 吏奸得售科罰計，等第輸錢與斷詞。
- 詞人欲休休不得，充庭塞獄纏纍纍。
- 公來憤悱感動處，與認前時已貸貲。
- 謂令親民民必及，民固可欺天莫欺。
- 民脂民膏供我祿，胡寧又割民膏脂。
- 催科僅僅欲逃責，毫分不忍科罰施。
- 奉公洗手附庸邑，一孔一粒歸州司。
- 請俸有時不給用，月索莊課來助支。
- 屢典緡錢代月解，幾回過我同攢眉。
- 聽訟元不以憚煩，使之無訟而民宜。
- 相安田里閒耆保，懶出市廛謳耄倪。
- 日長喧雀堪羅設，星散饑烏靡孑遺。
- 花酣滿縣春風遍，草茂虛囹天意滋。
- 君之來也蹙頞告，蹈此湯鑊出未期。
- 屢效淵明歸去感，不求赫赫聲名馳。
- 自甘陽城書考下，誰曰悶悶政術卑。
- 隠隠綽有棠陰地，忽乃遽及瓜戍期。
- 自上而下有公論，轅轍依依動去思。
- 吏卒將迎相告語，東君政化尤可推。
- 義居孝友能爲長，睦族慈幼存成規。
- 里仁爲美典型在，居家既理官可移。
- 此番政事行無事，默與古者氣象追。
- 君今既展朝天旆，行人路上口成碑。
- 予豈栖栖爲佞者，特告方來共鑒茲。

## 拼音

- tian1 xia4 yi4 wu2 bu4 ke3 wei2 ， zai4 ren2 ren3 nai4 zi4 wei2 zhi1 。
- xin4 neng2 ning2 xin1 ban4 jian1 ku3 ， shi4 dao4 nan2 chu3 tian1 fu2 chi2 。
- min2 wu2 tong2 bao1 tong4 yang3 qie4 ， he2 ren3 heng2 lian3 lei4 bao1 ji1 。
- xin1 cheng2 qiu2 zhi1 ruo4 zi3 bao3 ， ren2 yi4 huai2 zhi1 ru2 mu3 ci2 。
- shang4 rao2 er3 lai2 hao4 diao1 ju4 ， gou3 yan1 cheng1 dai4 fu4 lai4 sui2 。
- kuang4 duo1 quan2 guan1 can3 bao1 ge1 ， you4 si4 xi2 juan3 gong1 hua4 si1 。
- li4 jian1 de2 shou4 ke1 fa2 ji4 ， deng3 di4 shu1 qian2 yu3 duan4 ci2 。
- ci2 ren2 yu4 xiu1 xiu1 bu4 de2 ， chong1 ting2 sai1 yu4 chan2 lei2 lei2 。
- gong1 lai2 fen4 fei3 gan3 dong4 chu3 ， yu3 ren4 qian2 shi2 yi3 dai4 zi1 。
- wei4 ling4 qin1 min2 min2 bi4 ji2 ， min2 gu4 ke3 qi1 tian1 mo4 qi1 。
- min2 zhi1 min2 gao1 gong4 wo3 lu4 ， hu2 ning2 you4 ge1 min2 gao1 zhi1 。
- cui1 ke1 jin3 jin3 yu4 tao2 ze2 ， hao2 fen1 bu4 ren3 ke1 fa2 shi1 。
- feng4 gong1 xi3 shou3 fu4 yong1 yi4 ， yi4 kong3 yi2 li4 gui1 zhou1 si1 。
- qing3 feng4 you3 shi2 bu4 gei3 yong4 ， yue4 suo3 zhuang1 ke4 lai2 zhu4 zhi1 。
- lü3 dian3 min2 qian2 dai4 yue4 jie3 ， ji1 hui2 guo4 wo3 tong2 zan3 mei2 。
- ting1 song4 yuan2 bu4 yi3 dan4 fan2 ， shi3 zhi1 wu2 song4 er2 min2 yi2 。
- xiang1 an1 tian2 li3 xian2 qi2 bao3 ， lan3 chu1 shi4 chan2 ou1 mao4 ni2 。
- ri4 chang2 xuan1 que4 kan1 luo2 she4 ， xing1 san4 ji1 wu1 mi2 jie2 yi2 。
- hua1 han1 man3 xian4 chun1 feng1 bian4 ， cao3 mao4 xu1 ling2 tian1 yi4 zi1 。
- jun1 zhi1 lai2 ye3 cu4 e4 gao4 ， dao3 ci3 tang1 huo4 chu1 wei4 qi1 。
- lü3 xiao4 yuan1 ming2 gui1 qu4 gan3 ， bu4 qiu2 he4 he4 sheng1 ming2 chi2 。
- zi4 gan1 yang2 cheng2 shu1 kao3 xia4 ， shui2 yue1 men4 men4 zheng4 shu4 bei1 。
- yin3 yin3 chuo4 you3 tang2 yin1 di4 ， hu1 nai3 ju4 ji2 gua1 shu4 qi1 。
- zi4 shang4 er2 xia4 you3 gong1 lun4 ， yuan2 zhe2 yi1 yi1 dong4 qu4 si1 。
- li4 zu2 jiang1 ying2 xiang1 gao4 yu3 ， dong1 jun1 zheng4 hua4 you2 ke3 tui1 。
- yi4 ju1 xiao4 you3 neng2 wei2 chang2 ， mu4 zu2 ci2 you4 cun2 cheng2 gui1 。
- li3 ren2 wei2 mei3 dian3 xing2 zai4 ， ju1 jia1 ji4 li3 guan1 ke3 yi2 。
- ci3 fan1 zheng4 shi4 xing2 wu2 shi4 ， mo4 yu3 gu3 zhe3 qi4 xiang4 zhui1 。
- jun1 jin1 ji4 zhan3 chao2 tian1 pei4 ， xing2 ren2 lu4 shang0 kou3 cheng2 bei1 。
- yu3 qi3 qi1 qi1 wei2 ning4 zhe3 ， te4 gao4 fang1 lai2 gong4 jian4 zi1 。

## 注释

## 译文

## 赏析
