---
id: xu-yuan-jie-guan-zhong-fen-yun-jian-li-da-zhu-chu-shou-shang-rao
title: 館中分韻餞李大著出守上饒
titlePinyin: guan3 zhong1 fen1 yun4 jian4 li3 da4 zhu4 chu1 shou3 shang4 rao2
titleSlug: guan-zhong-fen-yun-jian-li-da-zhu-chu-shou-shang-rao
author: 徐元杰
authorPinyin: xu2 yuan2 jie2
authorSlug: xu-yuan-jie
dynasty: 唐
dynastyPinyin: tang2
dynastySlug: tang
tags: [] 
---

## 正文

- 赤城烏府家，忠信以爲寶。
- 當年璧海珍，摛文絢春藻。
- 光焰萬丈餘，膏丐淵浩浩。
- 梯級丹霄寬，聲名日杲杲。
- 幾載造筍班，細武歷蓬島。
- 恬淡簡世味，真實契穹昊。
- 興感秋風蓴，夢繞春色草。
- 有欲爲留行，不可奪所抱。
- 乃睠古江城，姑煩寄牙纛。
- 除目出脩門，驩頌生野老。
- 清透溪冰寒，明映巖月好。
- 心傾子衿青，魄褫猾隸皂。
- 饑歲忍流甿，烈風助淫潦。
- 其如來暮何，弗翅蘇雨槁。
- 疾驅召父車，增峻尹鐸堡。
- 顧余學獨晚，遇李愧弗早。
- 茲尾羣士僚，乃階二天造。
- 恩休到松檟，慶色滿粱稻。
- 賦別無佳言，劼毖有真禱。
- 祇恐難久外，端不竢及考。
- 寵褒騰璽書，虛竚副旒璪。
- 其以公之歸，出手扶世道。

## 拼音

- chi4 cheng2 wu1 fu3 jia1 ， zhong1 xin4 yi3 wei2 bao3 。
- dang1 nian2 bi4 hai3 zhen1 ， chi1 wen2 xuan4 chun1 zao3 。
- guang1 yan4 wan4 zhang4 yu2 ， gao1 gai4 yuan1 hao4 hao4 。
- ti1 ji2 dan1 xiao1 kuan1 ， sheng1 ming2 ri4 gao3 gao3 。
- ji1 zai4 zao4 sun3 ban1 ， xi4 wu3 li4 peng2 dao3 。
- tian2 dan4 jian3 shi4 wei4 ， zhen1 shi2 qi4 qiong2 hao4 。
- xing1 gan3 qiu1 feng1 chun2 ， meng4 rao4 chun1 se4 cao3 。
- you3 yu4 wei2 liu2 xing2 ， bu4 ke3 duo2 suo3 bao4 。
- nai3 juan4 gu3 jiang1 cheng2 ， gu1 fan2 ji4 ya2 dao4 。
- chu2 mu4 chu1 xiu1 men2 ， huan1 song4 sheng1 ye3 lao3 。
- qing1 tou4 xi1 bing1 han2 ， ming2 ying4 yan2 yue4 hao3 。
- xin1 qing1 zi3 jin1 qing1 ， po4 chi3 hua2 li4 zao4 。
- ji1 sui4 ren3 liu2 meng2 ， lie4 feng1 zhu4 yin2 liao2 。
- qi2 ru2 lai2 mu4 he2 ， fu2 chi4 su1 yu3 gao3 。
- ji2 qu1 zhao4 fu4 ju1 ， zeng1 jun4 yin3 duo2 bao3 。
- gu4 yu2 xue2 du2 wan3 ， yu4 li3 kui4 fu2 zao3 。
- zi1 wei3 qun2 shi4 liao2 ， nai3 jie1 er4 tian1 zao4 。
- en1 xiu1 dao4 song1 jia3 ， qing4 se4 man3 liang2 dao4 。
- fu4 bie2 wu2 jia1 yan2 ， jie2 bi4 you3 zhen1 dao3 。
- qi2 kong3 nan2 jiu3 wai4 ， duan1 bu2 si4 ji2 kao3 。
- chong3 bao1 teng2 xi3 shu1 ， xu1 zhu4 fu4 liu2 zao3 。
- qi2 yi3 gong1 zhi1 gui1 ， chu1 shou3 fu2 shi4 dao4 。

## 注释

## 译文

## 赏析
