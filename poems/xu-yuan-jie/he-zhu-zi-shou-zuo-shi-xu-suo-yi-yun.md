---
id: xu-yuan-jie-he-zhu-zi-shou-zuo-shi-xu-suo-yi-yun
title: 和祝子壽作詩須索意韻
titlePinyin: he2 zhu4 zi3 shou4 zuo4 shi1 xu1 suo3 yi4 yun4
titleSlug: he-zhu-zi-shou-zuo-shi-xu-suo-yi-yun
author: 徐元杰
authorPinyin: xu2 yuan2 jie2
authorSlug: xu-yuan-jie
dynasty: 宋
dynastyPinyin: song4
dynastySlug: song
tags: []
---

## 正文

- 翰墨絕畦逕，言詞中律度。
- 筆落風雨驚，詩得江山助。
- 不食烟火語，說到精髓處。
- 升堂必入室，由道誰不戶。
- 達者無後先，成賢特指顧。
- 要亦認意思，初不在章句。
- 伊欲登壇場，且闊著地步。
- 其中有活法，此理若大路。
- 所差只毫釐，相去已冠屨。
- 蘭室味本同，蓮社約此去。
- 把定心鴻鵠，直須盟鷗鷺。
- 多才夙究明，一見已穎悟。
- 貂續不勝情，用得以布露。

## 拼音

- han4 mo4 jue2 qi2 jing4 ， yan2 ci2 zhong1 lü4 du4 。
- bi3 luo4 feng1 yu3 jing1 ， shi1 de2 jiang1 shan1 zhu4 。
- bu4 shi2 yan1 huo3 yu3 ， shuo1 dao4 jing1 sui3 chu3 。
- sheng1 tang2 bi4 ru4 shi4 ， you2 dao4 shui2 bu2 hu4 。
- da2 zhe3 wu2 hou4 xian1 ， cheng2 xian2 te4 zhi3 gu4 。
- yao4 yi4 ren4 yi4 si0 ， chu1 bu2 zai4 zhang1 ju4 。
- yi1 yu4 deng1 tan2 chang3 ， qie3 kuo4 zhu4 di4 bu4 。
- qi2 zhong1 you3 huo2 fa3 ， ci3 li3 ruo4 da4 lu4 。
- suo3 cha4 zhi1 hao2 li2 ， xiang1 qu4 yi3 guan1 ju4 。
- lan2 shi4 wei4 ben3 tong2 ， lian2 she4 yue1 ci3 qu4 。
- ba3 ding4 xin1 hong2 hu2 ， zhi2 xu1 meng2 ou1 lu4 。
- duo1 cai2 su4 jiu1 ming2 ， yi2 jian4 yi3 ying3 wu4 。
- diao1 xu4 bu2 sheng4 qing2 ， yong4 de2 yi3 bu4 lu4 。

## 注释

## 译文

## 赏析
