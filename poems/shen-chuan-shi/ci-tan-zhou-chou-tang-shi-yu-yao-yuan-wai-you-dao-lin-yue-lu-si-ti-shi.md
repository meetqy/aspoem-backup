---
id: shen-chuan-shi-ci-tan-zhou-chou-tang-shi-yu-yao-yuan-wai-you-dao-lin-yue-lu-si-ti-shi
title: 次潭州酬唐侍御姚員外游道林嶽麓寺題示
titlePinyin: ci4 tan2 zhou1 chou2 tang2 shi4 yu4 yao2 yuan2 wai4 you2 dao4 lin2 yue4 lu4 si4 ti2 shi4
titleSlug: ci-tan-zhou-chou-tang-shi-yu-yao-yuan-wai-you-dao-lin-yue-lu-si-ti-shi
author: 沈傳師
authorPinyin: shen3 chuan2 shi1
authorSlug: shen-chuan-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 承明年老輙自論，乞得湘守東南奔。
- 爲聞楚國富山水，青嶂邐迤僧家園。
- 含香珥筆皆眷舊，謙抑自忘臺省尊。
- 不令執簡候亭館，直許攜手游山樊。
- 忽驚列岫曉來逼，朔雪洗盡煙嵐昏。
- 碧波迴嶼三山轉，丹檻繚郭千艘屯。
- 華鑣躞蹀絢砂步，大斾綵錯輝松門。
- 樛枝競騖龍蛇勢，折幹不滅風霆痕。
- 相重古殿倚嵓腹，別引新徑縈雲根。
- 目傷平楚虞帝魂，情多思遠聊開樽。
- 危弦細管逐歌飄，畫鼓繡靴隨節飜。
- 鏘金七言凌老杜，入木八法蟠高軒。
- 嗟余潦倒久不利，忍復感激論元元。

## 拼音

- cheng2 ming2 nian2 lao3 zhe2 zi4 lun4 ， qi3 de2 xiang1 shou3 dong1 nan2 ben1 。
- wei2 wen2 chu3 guo2 fu4 shan1 shui3 ， qing1 zhang4 li3 yi3 seng1 jia1 yuan2 。
- han2 xiang1 er3 bi3 jie1 juan4 jiu4 ， qian1 yi4 zi4 wang4 tai2 sheng3 zun1 。
- bu2 ling4 zhi2 jian3 hou4 ting2 guan3 ， zhi2 xu1 xie2 shou3 you2 shan1 fan2 。
- hu1 jing1 lie4 xiu4 xiao3 lai2 bi1 ， shuo4 xue3 xi3 jin4 yan1 lan2 hun1 。
- bi4 bo1 hui2 yu3 san1 shan1 zhuan3 ， dan1 jian4 liao2 guo1 qian1 sou1 tun2 。
- hua2 biao1 xie4 die2 xuan4 sha1 bu4 ， da4 pei4 cai3 cuo4 hui1 song1 men2 。
- jiu1 zhi1 jing4 wu4 long2 she2 shi4 ， zhe2 gan4 bu2 mie4 feng1 ting2 hen2 。
- xiang1 zhong4 gu3 dian4 yi3 yan2 fu4 ， bie2 yin3 xin1 jing4 ying2 yun2 gen1 。
- mu4 shang1 ping2 chu3 yu2 di4 hun2 ， qing2 duo1 si1 yuan3 liao2 kai1 zun1 。
- wei1 xian2 xi4 guan3 zhu2 ge1 piao1 ， hua4 gu3 xiu4 xue1 sui2 jie2 fan1 。
- qiang1 jin1 qi1 yan2 ling2 lao3 du4 ， ru4 mu4 ba1 fa3 pan2 gao1 xuan1 。
- jie1 yu2 liao2 dao3 jiu3 bu2 li4 ， ren3 fu4 gan3 ji1 lun4 yuan2 yuan2 。

## 注释

## 译文

## 赏析
