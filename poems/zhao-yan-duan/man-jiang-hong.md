---
id: zhao-yan-duan-man-jiang-hong
title: 满江红
titlePinyin: man3 jiang1 hong2
titleSlug: man-jiang-hong
author: 赵彦端
authorPinyin: zhao4 yan4 duan1
authorSlug: zhao-yan-duan
dynasty: 宋
dynastyPinyin: song4
dynastySlug: song
tags: []
---

## 正文

- 千种繁春，春已去、翩然无迹。
- 谁信道、荼䕷枝上，静中留得。
- 晓镜洗妆非粉白，晚衣弄舞馀衫碧。
- 粲宝钿、珠珥不胜持，浓阴夕。
- 金翦度，还堪惜。
- 霜蝶睡，无从觅。
- 知多少、好词清梦，酿成冰骨。
- 天女散花无酒圣，仙人种玉惭香德。
- 怅攀条、记得鬓丝青，东风客。

## 拼音

- qian1 zhong3 fan2 chun1 ， chun1 yi3 qu4 、 pian1 ran2 wu2 ji4 。
- shui2 xin4 dao4 、 tu2 䕷 zhi1 shang4 ， jing4 zhong1 liu2 de2 。
- xiao3 jing4 xi3 zhuang1 fei1 fen3 bai2 ， wan3 yi1 nong4 wu3 yu2 shan1 bi4 。
- can4 bao3 dian4 、 zhu1 er3 bu2 sheng4 chi2 ， nong2 yin1 xi1 。
- jin1 jian3 du4 ， hai2 kan1 xi1 。
- shuang1 die2 shui4 ， wu2 cong2 mi4 。
- zhi1 duo1 shao3 、 hao3 ci2 qing1 meng4 ， niang4 cheng2 bing1 gu3 。
- tian1 nü3 san4 hua1 wu2 jiu3 sheng4 ， xian1 ren2 zhong3 yu4 can2 xiang1 de2 。
- chang4 pan1 tiao2 、 ji4 de0 bin4 si1 qing1 ， dong1 feng1 ke4 。

## 注释

## 译文

## 赏析
