---
id: zhao-yan-duan-yu-zhu-gong-hui-yin-kun-shan-fang-sheng-chi-ting
title: 與諸公會飲崑山放生池亭
titlePinyin: yu3 zhu1 gong1 hui4 yin3 kun1 shan1 fang4 sheng1 chi2 ting2
titleSlug: yu-zhu-gong-hui-yin-kun-shan-fang-sheng-chi-ting
author: 趙彥端
authorPinyin: zhao4 yan4 duan1
authorSlug: zhao-yan-duan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 初疑山遥遥，不知日車永。
- 杖藜起衰病，適此氛翳屏。
- 北山喜覿面，倒屣客不領。
- 讙然呼斷橋，快掃風柳影。
- 扁舟載幽具，二面納倒景。
- 荷香已坐足，不待花破穎。
- 潛魚出銀刀，盈月上金餠。
- 琴間得新弄，棋醉有新警。
- 長笛者誰歟，喧靜同一境。
- 行歌带亦適，還坐燭初耿。
- 吾曹困重陰，濕處混蛙黽。
- 忽逢天宇寬，況此星斗冷。
- 酒爲河朔傾，大勝汲寒井。
- 詩成西園句，浩若轉脩綆。
- 君看萬象色，回首森已暝。
- 吾歡豈異茲，瓶罄勿三請。

## 拼音

- chu1 yi2 shan1 yao2 yao2 ， bu4 zhi1 ri4 ju1 yong3 。
- zhang4 li2 qi3 shuai1 bing4 ， shi4 ci3 fen1 yi4 ping2 。
- bei3 shan1 xi3 di2 mian4 ， dao3 xi3 ke4 bu4 ling3 。
- huan1 ran2 hu1 duan4 qiao2 ， kuai4 sao3 feng1 liu3 ying3 。
- pian1 zhou1 zai4 you1 ju4 ， er4 mian4 na4 dao3 jing3 。
- he2 xiang1 yi3 zuo4 zu2 ， bu2 dai4 hua1 po4 ying3 。
- qian2 yu2 chu1 yin2 dao1 ， ying2 yue4 shang4 jin1 bing3 。
- qin2 jian4 de2 xin1 nong4 ， qi2 zui4 you3 xin1 jing3 。
- chang2 di2 zhe3 shui2 yu2 ， xuan1 jing4 tong2 yi2 jing4 。
- xing2 ge1 dai4 yi4 shi4 ， huan2 zuo4 zhu2 chu1 geng3 。
- wu2 cao2 kun4 zhong4 yin1 ， shi1 chu3 hun4 wa1 min3 。
- hu1 feng2 tian1 yu3 kuan1 ， kuang4 ci3 xing1 dou3 leng3 。
- jiu3 wei2 he2 shuo4 qing1 ， da4 sheng4 ji2 han2 jing3 。
- shi1 cheng2 xi1 yuan2 ju4 ， hao4 ruo4 zhuan3 xiu1 geng3 。
- jun1 kan4 wan4 xiang4 se4 ， hui2 shou3 sen1 yi3 ming2 。
- wu2 huan1 qi3 yi4 zi1 ， ping2 qing4 wu4 san1 qing3 。

## 注释

## 译文

## 赏析
