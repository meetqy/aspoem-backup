---
id: huang-shui-cun-jie-lian-huan
title: 解连环
titlePinyin: jie3 lian2 huan2
titleSlug: jie-lian-huan
author: 黄水村
authorPinyin: huang2 shui3 cun1
authorSlug: huang-shui-cun
dynasty: 宋
dynastyPinyin: song4
dynastySlug: song
tags: []
---

## 正文

- 凤楼倚倦。
- 正海棠睡足，锦香衾软。
- 似不似、雾阁云窗，拥绝妙灵君，霎时曾见。
- 屏里吴山，又依约、兽环半掩。
- 到教人觑了，非假非真，一种春怨。
- 游丝落花满院。
- 料当时、错怪杏梁归燕。
- 记得栩栩多情，似蝴蝶飞来，扑翻轻扇。
- 偷眼帘帷，早不见、画眉人面。
- 但凝红生半脸，枕痕一线。

## 拼音

- feng4 lou2 yi3 juan4 。
- zheng4 hai3 tang2 shui4 zu2 ， jin3 xiang1 qin1 ruan3 。
- si4 bu2 si4 、 wu4 ge2 yun2 chuang1 ， yong1 jue2 miao4 ling2 jun1 ， sha4 shi2 ceng2 jian4 。
- ping2 li3 wu2 shan1 ， you4 yi1 yue1 、 shou4 huan2 ban4 yan3 。
- dao4 jiao1 ren2 qu4 le0 ， fei1 jia3 fei1 zhen1 ， yi4 zhong3 chun1 yuan4 。
- you2 si1 luo4 hua1 man3 yuan4 。
- liao4 dang1 shi2 、 cuo4 guai4 xing4 liang2 gui1 yan4 。
- ji4 de0 xu3 xu3 duo1 qing2 ， si4 hu2 die2 fei1 lai2 ， pu1 fan1 qing1 shan4 。
- tou1 yan3 lian2 wei2 ， zao3 bu2 jian4 、 hua4 mei2 ren2 mian4 。
- dan4 ning2 hong2 sheng1 ban4 lian3 ， zhen3 hen2 yi1 xian4 。

## 注释

## 译文

## 赏析
