---
id: liao-xing-zhi-he-tang-wu-xie
title: 和湯無邪
titlePinyin: he2 tang1 wu2 xie2
titleSlug: he-tang-wu-xie
author: 廖行之
authorPinyin: liao4 xing2 zhi1
authorSlug: liao-xing-zhi
dynasty: 宋
dynastyPinyin: song4
dynastySlug: song
tags: []
---

## 正文

- 東風習習初春天，流澌凍解興魚潜。
- 池波生綠紋漪漣，和氣已覺彌天淵。
- 人間佳處不獨此，我有嘉客稱世賢。
- 懷歸不肯依劉表，滿懷貯月清光皎。
- 君行天下眼力高，泰山自見秋毫小。
- 往時祖烈通帝震，凜凜奚啻霜松清。
- 力扶彜倫正皇極，精貫日月伊忠誠。
- 聲彌宇宙身卑下，貪天下願羣龍駕。
- 功高德厚愈流光，誰信幽潜空厚夜。
- 吾聞丹穴多祥鸞，正論世濟非論官。
- 慙卿慙長彼何事，五公四世嗤新安。
- 欣然如君食舊德，瀾翻自詭真奇特。
- 瀟湘江上忽相逢，遨遊遠自蠶叢國。
- 詩豪氣俠負家傳，平生重義不重錢。
- 千金萬鎰隨手盡，南來祗有兩臂全。
- 且言昔與吾兄別，相勉相期皆遠業。
- 六年萬里天西南，歷井捫參淅今接。
- 故人已作騎箕英，顦顇倦游誰可倫。
- 風波險阻厭蜀道，恨不澤國歸垂綸。
- 如今豈乏資身策，家在吳江天一域。
- 牀頭金盡何足言，氣干牛斗心金石。
- 不須伍舉談班荆，開心見膽須真情。
- 交游衮衮半朝露，家有諫省真難兄。
- 聽君話言坐未定，投我新篇富嘲咏。
- 我思伯氏不可作，君爲感嘆豈其命。
- 自慚無力空慇懃，扶摇孰起垂天雲。
- 愧無詞華堪掞庭，安得瓊琚持報君。

## 拼音

- dong1 feng1 xi2 xi2 chu1 chun1 tian1 ， liu2 si1 dong4 jie3 xing1 yu2 qian2 。
- chi2 bo1 sheng1 lü4 wen2 yi1 lian2 ， he2 qi4 yi3 jue2 mi2 tian1 yuan1 。
- ren2 jian4 jia1 chu3 bu4 du2 ci3 ， wo3 you3 jia1 ke4 cheng1 shi4 xian2 。
- huai2 gui1 bu4 ken3 yi1 liu2 biao3 ， man3 huai2 zhu4 yue4 qing1 guang1 jiao3 。
- jun1 xing2 tian1 xia4 yan3 li4 gao1 ， tai4 shan1 zi4 jian4 qiu1 hao2 xiao3 。
- wang3 shi2 zu3 lie4 tong1 di4 zhen4 ， lin3 lin3 xi1 chi4 shuang1 song1 qing1 。
- li4 fu2 yi2 lun2 zheng4 huang2 ji2 ， jing1 guan4 ri4 yue4 yi1 zhong1 cheng2 。
- sheng1 mi2 yu3 zhou4 shen1 bei1 xia4 ， tan1 tian1 xia4 yuan4 qun2 long2 jia4 。
- gong1 gao1 de2 hou4 yu4 liu2 guang1 ， shui2 xin4 you1 qian2 kong1 hou4 ye4 。
- wu2 wen2 dan1 xue2 duo1 xiang2 luan2 ， zheng4 lun4 shi4 ji4 fei1 lun4 guan1 。
- can2 qing1 can2 chang2 bi3 he2 shi4 ， wu3 gong1 si4 shi4 chi1 xin1 an1 。
- xin1 ran2 ru2 jun1 shi2 jiu4 de2 ， lan2 fan1 zi4 gui3 zhen1 qi2 te4 。
- xiao1 xiang1 jiang1 shang4 hu1 xiang1 feng2 ， ao2 you2 yuan3 zi4 can2 cong2 guo2 。
- shi1 hao2 qi4 xia2 fu4 jia1 chuan2 ， ping2 sheng1 zhong4 yi4 bu2 zhong4 qian2 。
- qian1 jin1 wan4 yi4 sui2 shou3 jin4 ， nan2 lai2 zhi1 you3 liang3 bi4 quan2 。
- qie3 yan2 xi1 yu3 wu2 xiong1 bie2 ， xiang1 mian3 xiang1 qi1 jie1 yuan3 ye4 。
- liu4 nian2 wan4 li3 tian1 xi1 nan2 ， li4 jing3 men2 can1 xi1 jin1 jie1 。
- gu4 ren2 yi3 zuo4 qi2 ji1 ying1 ， qiao2 cui4 juan4 you2 shui2 ke3 lun2 。
- feng1 bo1 xian3 zu3 yan4 shu3 dao4 ， hen4 bu4 ze2 guo2 gui1 chui2 lun2 。
- ru2 jin1 qi3 fa2 zi1 shen1 ce4 ， jia1 zai4 wu2 jiang1 tian1 yi2 yu4 。
- chuang2 tou2 jin1 jin4 he2 zu2 yan2 ， qi4 gan1 niu2 dou4 xin1 jin1 shi2 。
- bu4 xu1 wu3 ju3 tan2 ban1 jing1 ， kai1 xin1 jian4 dan3 xu1 zhen1 qing2 。
- jiao1 you2 gun3 gun3 ban4 zhao1 lu4 ， jia1 you3 jian4 sheng3 zhen1 nan2 xiong1 。
- ting1 jun1 hua4 yan2 zuo4 wei4 ding4 ， tou2 wo3 xin1 pian1 fu4 chao2 yong3 。
- wo3 si1 bo2 shi4 bu4 ke3 zuo4 ， jun1 wei2 gan3 tan4 qi3 qi2 ming4 。
- zi4 can2 wu2 li4 kong1 yin1 qin2 ， fu2 yao2 shu2 qi3 chui2 tian1 yun2 。
- kui4 wu2 ci2 hua2 kan1 yan4 ting2 ， an1 de2 qiong2 ju1 chi2 bao4 jun1 。

## 注释

## 译文

## 赏析
