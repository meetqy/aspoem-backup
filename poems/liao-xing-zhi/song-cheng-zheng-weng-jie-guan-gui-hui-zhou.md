---
id: liao-xing-zhi-song-cheng-zheng-weng-jie-guan-gui-hui-zhou
title: 送程正翁解官歸徽州
titlePinyin: song4 cheng2 zheng4 weng1 jie3 guan1 gui1 hui1 zhou1
titleSlug: song-cheng-zheng-weng-jie-guan-gui-hui-zhou
author: 廖行之
authorPinyin: liao4 xing2 zhi1
authorSlug: liao-xing-zhi
dynasty: 宋
dynastyPinyin: song4
dynastySlug: song
tags: []
---

## 正文

- 夫君貌瘠中甚腴，萬卷抑塞蟠胸書。
- 文章有神貴有骨，小住金馬論石渠。
- 青雲可上不自喜，却下枳棘如棲梧。
- 勾稽五載信留滯，澹泊一意忘奔趨。
- 心研典墳畧鞶帨，腕脫牋牘疲鴻魚。
- 諸公要人徧知己，爭欲迎致沾波餘。
- 代來秩滿不得去，懇懇至挽桓君須。
- 平生不願受知廣，高興忽動歌歸歟。
- 湘江水落清徹底，桂棹可理真良圖。
- 人生適意貴自得，懷土不爲西風鱸。
- 一盃別酒聊復爾，千里明月非人殊。
- 修身善世本一理，聚首分袂皆同區。
- 它時用否猶故吾，寄書當道今何如。

## 拼音

- fu1 jun1 mao4 ji2 zhong1 shen4 yu2 ， wan4 juan4 yi4 sai1 pan2 xiong1 shu1 。
- wen2 zhang1 you3 shen2 gui4 you3 gu3 ， xiao3 zhu4 jin1 ma3 lun4 shi2 qu2 。
- qing1 yun2 ke3 shang4 bu2 zi4 xi3 ， que4 xia4 zhi3 ji2 ru2 qi1 wu2 。
- gou1 ji1 wu3 zai4 xin4 liu2 zhi4 ， dan4 bo2 yi2 yi4 wang4 ben1 qu1 。
- xin1 yan2 dian3 fen2 lüe4 pan2 shui4 ， wan4 tuo1 jian1 du2 pi2 hong2 yu2 。
- zhu1 gong1 yao4 ren2 bian4 zhi1 ji3 ， zheng1 yu4 ying2 zhi4 zhan1 bo1 yu2 。
- dai4 lai2 zhi4 man3 bu4 de2 qu4 ， ken3 ken3 zhi4 wan3 huan2 jun1 xu1 。
- ping2 sheng1 bu2 yuan4 shou4 zhi1 guang3 ， gao1 xing1 hu1 dong4 ge1 gui1 yu2 。
- xiang1 jiang1 shui3 luo4 qing1 che4 di3 ， gui4 zhao4 ke3 li3 zhen1 liang2 tu2 。
- ren2 sheng1 shi4 yi4 gui4 zi4 de2 ， huai2 tu3 bu4 wei2 xi1 feng1 lu2 。
- yi4 bei1 bie2 jiu3 liao2 fu4 er3 ， qian1 li3 ming2 yue4 fei1 ren2 shu1 。
- xiu1 shen1 shan4 shi4 ben3 yi4 li3 ， ju4 shou3 fen1 mei4 jie1 tong2 qu1 。
- ta1 shi2 yong4 fou3 you2 gu4 wu2 ， ji4 shu1 dang1 dao4 jin1 he2 ru2 。

## 注释

## 译文

## 赏析
