---
id: liao-xing-zhi-wei-lao-ren-shou-su-yan
title: 爲老人壽蘇鹽
titlePinyin: wei2 lao3 ren2 shou4 su1 yan2
titleSlug: wei-lao-ren-shou-su-yan
author: 廖行之
authorPinyin: liao4 xing2 zhi1
authorSlug: liao-xing-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 司寇家聲遠，開元相業尊。
- 亞燕推手筆，刺暴賦箎塤。
- 無逸隋圖在，居延漢節存。
- 二天公覆蓋，六印氣雄渾。
- 美玉藍田裔，洪河積石源。
- 人材鍾盛世，侯伯萃高門。
- 龍集天津尾，杓携井絡坤。
- 策加三卦候，蓂改四朝昏。
- 兆夢熊羆喜，儀庭鸑鷟鶱。
- 崧高真氣宇，佛祖是心原。
- 標準儀中外，才猷剸劇煩。
- 樞庭陪國論，江介輔侯藩。
- 忠力宣僚寀，勳庸簡帝閽。
- 皇華分使節，風采動輶軒。
- 煮摘三湘富，澄清九郡恩。
- 融融流叶氣，藹藹載謠言。
- 望洽青氈舊，榮須錫馬蕃。
- 金甌披姓字，芝詔下天垣。
- 卿月當聯棘，王庭合簉鵷。
- 蓬壺開壽域，斗柄挹芳樽。
- 蟠實來仙木，松膏出老根。
- 祝公千歲壽，带礪見調元。

## 拼音

- si1 kou4 jia1 sheng1 yuan3 ， kai1 yuan2 xiang1 ye4 zun1 。
- ya1 yan4 tui1 shou3 bi3 ， ci4 bao4 fu4 chi2 xun1 。
- wu2 yi4 sui2 tu2 zai4 ， ju1 yan2 han4 jie2 cun2 。
- er4 tian1 gong1 fu4 gai4 ， liu4 yin4 qi4 xiong2 hun2 。
- mei3 yu4 lan2 tian2 yi4 ， hong2 he2 ji1 shi2 yuan2 。
- ren2 cai2 zhong1 sheng4 shi4 ， hou2 bo2 cui4 gao1 men2 。
- long2 ji2 tian1 jin1 wei3 ， shao2 xie2 jing3 luo4 kun1 。
- ce4 jia1 san1 gua4 hou4 ， mi4 gai3 si4 chao2 hun1 。
- zhao4 meng4 xiong2 pi2 xi3 ， yi2 ting2 yue4 zhuo2 xian1 。
- song1 gao1 zhen1 qi4 yu3 ， fo2 zu3 shi4 xin1 yuan2 。
- biao1 zhun3 yi2 zhong1 wai4 ， cai2 you2 tuan2 ju4 fan2 。
- shu1 ting2 pei2 guo2 lun4 ， jiang1 jie4 fu3 hou2 fan1 。
- zhong1 li4 xuan1 liao2 cai3 ， xun1 yong1 jian3 di4 hun1 。
- huang2 hua2 fen1 shi3 jie2 ， feng1 cai3 dong4 you2 xuan1 。
- zhu3 zhai1 san1 xiang1 fu4 ， cheng2 qing1 jiu3 jun4 en1 。
- rong2 rong2 liu2 ye4 qi4 ， ai3 ai3 zai4 yao2 yan2 。
- wang4 qia4 qing1 zhan1 jiu4 ， rong2 xu1 xi1 ma3 fan1 。
- jin1 ou1 pi1 xing4 zi4 ， zhi1 zhao4 xia4 tian1 yuan2 。
- qing1 yue4 dang1 lian2 ji2 ， wang2 ting2 he2 zao4 yuan1 。
- peng2 hu2 kai1 shou4 yu4 ， dou3 bing3 yi4 fang1 zun1 。
- pan2 shi2 lai2 xian1 mu4 ， song1 gao1 chu1 lao3 gen1 。
- zhu4 gong1 qian1 sui4 shou4 ， dai4 li4 jian4 diao4 yuan2 。

## 注释

## 译文

## 赏析
