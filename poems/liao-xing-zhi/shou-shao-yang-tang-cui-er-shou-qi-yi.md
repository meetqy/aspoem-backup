---
id: liao-xing-zhi-shou-shao-yang-tang-cui-er-shou-qi-yi
title: 壽邵陽唐倅二首  其一
titlePinyin: shou4 shao4 yang2 tang2 cui4 er4 shou3     qi2 yi1
titleSlug: shou-shao-yang-tang-cui-er-shou-qi-yi
author: 廖行之
authorPinyin: liao4 xing2 zhi1
authorSlug: liao-xing-zhi
dynasty: 宋
dynastyPinyin: song4
dynastySlug: song
tags: []
---

## 正文

- 君不見大士化身兜率天，地湧兩足雙金蓮。
- 光明照耀十方界，至今猶記周昭年。
- 當年剎利西王國，才見薰風入炎日。
- 菩提廣轉大法輪，普現寶身千百億。
- 即今應感湘江涯，一念甫爲羣生迷。
- 誕彌猶是舊來日，塵世已覺心南移。
- 宰官未向朝端去，暫作資陽大慈父。
- 惟將四諦妙真來，一洗含靈愁嘆苦。
- 海沂豈久淹王祥，沙堤指日催鳴璫。
- 心華定力莫思議，福利四海爲津梁。
- 斯民正頼覺空覺，應世因緣詎能度。
- 椿齡永劫未渠央，會看優曇幾開落。

## 拼音

- jun1 bu2 jian4 da4 shi4 hua4 shen1 dou1 lü4 tian1 ， di4 yong3 liang3 zu2 shuang1 jin1 lian2 。
- guang1 ming2 zhao4 yao4 shi2 fang1 jie4 ， zhi4 jin1 you2 ji4 zhou1 zhao1 nian2 。
- dang1 nian2 cha4 li4 xi1 wang2 guo2 ， cai2 jian4 xun1 feng1 ru4 yan2 ri4 。
- pu2 ti2 guang3 zhuan3 da4 fa3 lun2 ， pu3 xian4 bao3 shen1 qian1 bai3 yi4 。
- ji2 jin1 ying1 gan3 xiang1 jiang1 ya2 ， yi2 nian4 fu3 wei2 qun2 sheng1 mi2 。
- dan4 mi2 you2 shi4 jiu4 lai2 ri4 ， chen2 shi4 yi3 jue2 xin1 nan2 yi2 。
- zai3 guan1 wei4 xiang4 chao2 duan1 qu4 ， zan4 zuo4 zi1 yang2 da4 ci2 fu4 。
- wei2 jiang1 si4 di4 miao4 zhen1 lai2 ， yi4 xi3 han2 ling2 chou2 tan4 ku3 。
- hai3 yi2 qi3 jiu3 yan1 wang2 xiang2 ， sha1 di1 zhi3 ri4 cui1 ming2 dang1 。
- xin1 hua2 ding4 li4 mo4 si1 yi4 ， fu2 li4 si4 hai3 wei2 jin1 liang2 。
- si1 min2 zheng4 lai4 jue2 kong1 jue2 ， ying1 shi4 yin1 yuan2 ju4 neng2 du4 。
- chun1 ling2 yong3 jie2 wei4 qu2 yang1 ， hui4 kan4 you1 tan2 ji1 kai1 luo4 。

## 注释

## 译文

## 赏析
