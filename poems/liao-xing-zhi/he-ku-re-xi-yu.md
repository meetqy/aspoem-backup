---
id: liao-xing-zhi-he-ku-re-xi-yu
title: 和苦熱喜雨
titlePinyin: he2 ku3 re4 xi3 yu3
titleSlug: he-ku-re-xi-yu
author: 廖行之
authorPinyin: liao4 xing2 zhi1
authorSlug: liao-xing-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 吾聞和陰陽，古人喻調鼎。
- 四時有節適，萬類自紓窘。
- 神哉洪鈞播，妙自元氣涬。
- 寒暑遞推遷，日月互光炯。
- 隆冬生流金，酷熱啟冰井。
- 由來積以漸，其究勢莫競。
- 沿流盍尋源，循踵良自寧。
- 天功果其全，人事或可請。
- 民咨思圖易，牛喘戒用猛。
- 于焉貴調燮，持以濟炎冷。
- 今年苦煩蒸，六月無息影。
- 晴曦煽赫赫，卒歲憂懔懔。
- 無何陰鳥鳴，恍若商羊騁。
- 濃雲潑黛合，飛電與天等。
- 誰爲投壺戲，多謝一笑肯。
- 疾雷正晝發，隠隠連夜永。
- 羣龍挾雨飛，霶霈浹四境。
- 豈惟蘇槁苗，已足潤頑礦。
- 歡呼到田稚，揚泊亂池黽。
- 熱惱變清凉，造化祇俄頃。
- 如痛乃遽定，若醉而倏醒。
- 人情競欣欣，我寐獨耿耿。
- 帝力今何知，誰其發深省。
- 古來禹稷志，要在饑溺拯。
- 行當歲有秋，豈但禾同穎。
- 羣熙正待哺，一飽慰延頸。
- 恩斯宇宙均，澤可天地準。
- 憐渠詫祥瑞，得醉矜酩酊。
- 何人司調元，嗣歲願多稔。
- 但令風雨時，誰復浪悲哂。

## 拼音

- wu2 wen2 he2 yin1 yang2 ， gu3 ren2 yu4 diao4 ding3 。
- si4 shi2 you3 jie2 shi4 ， wan4 lei4 zi4 shu1 jiong3 。
- shen2 zai1 hong2 jun1 bo1 ， miao4 zi4 yuan2 qi4 xing4 。
- han2 shu3 di4 tui1 qian1 ， ri4 yue4 hu4 guang1 jiong3 。
- long2 dong1 sheng1 liu2 jin1 ， ku4 re4 qi3 bing1 jing3 。
- you2 lai2 ji1 yi3 jian4 ， qi2 jiu1 shi4 mo4 jing4 。
- yan2 liu2 he2 xun2 yuan2 ， xun2 zhong3 liang2 zi4 ning2 。
- tian1 gong1 guo3 qi2 quan2 ， ren2 shi4 huo4 ke3 qing3 。
- min2 zi1 si1 tu2 yi4 ， niu2 chuan3 jie4 yong4 meng3 。
- yu2 yan1 gui4 diao4 xie4 ， chi2 yi3 ji4 yan2 leng3 。
- jin1 nian2 ku3 fan2 zheng1 ， liu4 yue4 wu2 xi1 ying3 。
- qing2 xi1 shan1 he4 he4 ， zu2 sui4 you1 lin3 lin3 。
- wu2 he2 yin1 niao3 ming2 ， huang3 ruo4 shang1 yang2 cheng3 。
- nong2 yun2 po1 dai4 he2 ， fei1 dian4 yu3 tian1 deng3 。
- shui2 wei2 tou2 hu2 xi4 ， duo1 xie4 yi2 xiao4 ken3 。
- ji2 lei2 zheng4 zhou4 fa1 ， yin3 yin3 lian2 ye4 yong3 。
- qun2 long2 xie2 yu3 fei1 ， pang1 pei4 jia1 si4 jing4 。
- qi3 wei2 su1 gao3 miao2 ， yi3 zu2 run4 wan2 kuang4 。
- huan1 hu1 dao4 tian2 zhi4 ， yang2 bo2 luan4 chi2 min3 。
- re4 nao3 bian4 qing1 liang2 ， zao4 hua4 qi2 e2 qing3 。
- ru2 tong4 nai3 ju4 ding4 ， ruo4 zui4 er2 shu1 xing3 。
- ren2 qing2 jing4 xin1 xin1 ， wo3 mei4 du2 geng3 geng3 。
- di4 li4 jin1 he2 zhi1 ， shui2 qi2 fa1 shen1 xing3 。
- gu3 lai2 yu3 ji4 zhi4 ， yao4 zai4 ji1 ni4 zheng3 。
- xing2 dang1 sui4 you3 qiu1 ， qi3 dan4 he2 tong2 ying3 。
- qun2 xi1 zheng4 dai4 bu3 ， yi4 bao3 wei4 yan2 jing3 。
- en1 si1 yu3 zhou4 jun1 ， ze2 ke3 tian1 di4 zhun3 。
- lian2 qu2 cha4 xiang2 rui4 ， de2 zui4 jin1 ming3 ding3 。
- he2 ren2 si1 diao4 yuan2 ， si4 sui4 yuan4 duo1 ren3 。
- dan4 ling4 feng1 yu3 shi2 ， shui2 fu4 lang4 bei1 shen3 。

## 注释

## 译文

## 赏析
