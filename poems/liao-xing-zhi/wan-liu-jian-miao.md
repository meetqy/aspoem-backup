---
id: liao-xing-zhi-wan-liu-jian-miao
title: 挽劉監廟
titlePinyin: wan3 liu2 jian1 miao4
titleSlug: wan-liu-jian-miao
author: 廖行之
authorPinyin: liao4 xing2 zhi1
authorSlug: liao-xing-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 去歲與君別，高談氣如虹。
- 酒酣出三詩，遺我意何窮。
- 歸塗度黄花，偶遇衡人東。
- 問君無恙否，報言近已終。
- 聞之駭且疑，期君後凋松。
- 分携數月耳，鷄年何遽逢。
- 還家僅弛擔，走哭悲填胸。
- 夫君鄉評高，孝友古人同。
- 一第晚乃得，權門肯投蹤。
- 暫出不少留，翩翩若冥鴻。
- 力學老不倦，進得新有功。
- 惜哉幹國資，已矣浮雲空。
- 最憐親白髮，行路爲慘容。
- 頼是有子賢，接踵翔蟾宮。
- 朝來哀笳發，湘江雨濛濛。
- 月嶺挂寒斗，霜林號凄風。
- 斯人重難見，夜臺情得通。

## 拼音

- qu4 sui4 yu3 jun1 bie2 ， gao1 tan2 qi4 ru2 hong2 。
- jiu3 han1 chu1 san1 shi1 ， yi2 wo3 yi4 he2 qiong2 。
- gui1 tu2 du4 huang2 hua1 ， ou3 yu4 heng2 ren2 dong1 。
- wen4 jun1 wu2 yang4 fou3 ， bao4 yan2 jin4 yi3 zhong1 。
- wen2 zhi1 hai4 qie3 yi2 ， qi1 jun1 hou4 diao1 song1 。
- fen1 xie2 shu4 yue4 er3 ， ji1 nian2 he2 ju4 feng2 。
- huan2 jia1 jin3 chi2 dan1 ， zou3 ku1 bei1 tian2 xiong1 。
- fu1 jun1 xiang1 ping2 gao1 ， xiao4 you3 gu3 ren2 tong2 。
- yi2 di4 wan3 nai3 de2 ， quan2 men2 ken3 tou2 zong1 。
- zan4 chu1 bu4 shao3 liu2 ， pian1 pian1 ruo4 ming2 hong2 。
- li4 xue2 lao3 bu2 juan4 ， jin4 de2 xin1 you3 gong1 。
- xi1 zai1 gan4 guo2 zi1 ， yi3 yi3 fu2 yun2 kong1 。
- zui4 lian2 qin1 bai2 fa4 ， xing2 lu4 wei2 can3 rong2 。
- lai4 shi4 you3 zi3 xian2 ， jie1 zhong3 xiang2 chan2 gong1 。
- chao2 lai2 ai1 jia1 fa1 ， xiang1 jiang1 yu3 meng2 meng2 。
- yue4 ling3 gua4 han2 dou4 ， shuang1 lin2 hao4 qi1 feng1 。
- si1 ren2 zhong4 nan2 jian4 ， ye4 tai2 qing2 de2 tong1 。

## 注释

## 译文

## 赏析
