---
id: liao-xing-zhi-shou-yue-yang-lin-cui
title: 壽岳陽林倅
titlePinyin: shou4 yue4 yang2 lin2 cui4
titleSlug: shou-yue-yang-lin-cui
author: 廖行之
authorPinyin: liao4 xing2 zhi1
authorSlug: liao-xing-zhi
dynasty: 宋
dynastyPinyin: song4
dynastySlug: song
tags: []
---

## 正文

- 南風舞山木，幾日天好晴。
- 驟雨洗空翠，當暑氣倏清。
- 湖光散瀰𣾜，宇鑑浮青冥。
- 魚龍戲吹浪，草木摇芳馨。
- 祥氛郁華居，喜色生緹屏。
- 緹屏一何喜，別駕今甫申。
- 丰神稟崧嶽，仙骨標蓬瀛。
- 間世出王佐，生賢果天心。
- 當時三更月，尚記七莢蓂。
- 居然熊羆夢，况乃星宿熒。
- 堂堂問禮家，豈但工梅吟。
- 西湖耿澄澈，泰山愧崢嶸。
- 德器重九鼎，材猷冠千英。
- 鳴絃了巖邑，展驥開修程。
- 岳陽千乘邦，樓觀萬古名。
- 形勝以人重，民安須政平。
- 誰問蕃宣功，正藉太守丞。
- 要令范公記，亹亹增清芬。
- 十行東北來，六月西南征。
- 心源不受暑，王命無留行。
- 邦人徯膏澤，邑尉覘車塵。
- 斂板慰所慕，執鞭欣且榮。
- 匪私一身遇，所冀千里均。
- 佳辰迫開府，善頌騰歡聲。
- 紛紛祝龜鶴，懇懇祈松椿。
- 人情亶忱切，天理尤著明。
- 維仁必壽祉，稱德斯鈞衡。
- 福祿方鼎來，何者當擬倫。
- 茫洋洞庭波，中有君山青。
- 渟峙未渠央，功成更遐齡。

## 拼音

- nan2 feng1 wu3 shan1 mu4 ， ji1 ri4 tian1 hao3 qing2 。
- zhou4 yu3 xi3 kong1 cui4 ， dang1 shu3 qi4 shu1 qing1 。
- hu2 guang1 san4 mi2 𣾜， yu3 jian4 fu2 qing1 ming2 。
- yu2 long2 xi4 chui1 lang4 ， cao3 mu4 yao2 fang1 xin1 。
- xiang2 fen1 yu4 hua2 ju1 ， xi3 se4 sheng1 ti2 ping2 。
- ti2 ping2 yi4 he2 xi3 ， bie2 jia4 jin1 fu3 shen1 。
- feng1 shen2 bing3 song1 yue4 ， xian1 gu3 biao1 peng2 ying2 。
- jian4 shi4 chu1 wang2 zuo3 ， sheng1 xian2 guo3 tian1 xin1 。
- dang1 shi2 san1 geng1 yue4 ， shang4 ji4 qi1 jia2 mi4 。
- ju1 ran2 xiong2 pi2 meng4 ， kuang4 nai3 xing1 xiu4 ying2 。
- tang2 tang2 wen4 li3 jia1 ， qi3 dan4 gong1 mei2 yin2 。
- xi1 hu2 geng3 cheng2 che4 ， tai4 shan1 kui4 zheng1 rong2 。
- de2 qi4 zhong4 jiu3 ding3 ， cai2 you2 guan1 qian1 ying1 。
- ming2 xian2 le0 yan2 yi4 ， zhan3 ji4 kai1 xiu1 cheng2 。
- yue4 yang2 qian1 cheng2 bang1 ， lou2 guan1 wan4 gu3 ming2 。
- xing2 sheng4 yi3 ren2 zhong4 ， min2 an1 xu1 zheng4 ping2 。
- shui2 wen4 fan1 xuan1 gong1 ， zheng4 jie4 tai4 shou3 cheng2 。
- yao4 ling4 fan4 gong1 ji4 ， wei3 wei3 zeng1 qing1 fen1 。
- shi2 hang2 dong1 bei3 lai2 ， liu4 yue4 xi1 nan2 zheng1 。
- xin1 yuan2 bu2 shou4 shu3 ， wang2 ming4 wu2 liu2 xing2 。
- bang1 ren2 xi1 gao1 ze2 ， yi4 wei4 chan1 ju1 chen2 。
- lian3 ban3 wei4 suo3 mu4 ， zhi2 bian1 xin1 qie3 rong2 。
- fei3 si1 yi4 shen1 yu4 ， suo3 ji4 qian1 li3 jun1 。
- jia1 chen2 po4 kai1 fu3 ， shan4 song4 teng2 huan1 sheng1 。
- fen1 fen1 zhu4 gui1 he4 ， ken3 ken3 qi2 song1 chun1 。
- ren2 qing2 dan3 chen2 qie4 ， tian1 li3 you2 zhu4 ming2 。
- wei2 ren2 bi4 shou4 zhi3 ， cheng1 de2 si1 jun1 heng2 。
- fu2 lu4 fang1 ding3 lai2 ， he2 zhe3 dang1 ni3 lun2 。
- mang2 yang2 dong4 ting2 bo1 ， zhong1 you3 jun1 shan1 qing1 。
- ting2 zhi4 wei4 qu2 yang1 ， gong1 cheng2 geng4 xia2 ling2 。

## 注释

## 译文

## 赏析
