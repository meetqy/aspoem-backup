---
id: liao-xing-zhi-cheng-si-biao-xiong-qiu-qi-bi-yi-wen
title: 呈四表兄求栖碧遺文
titlePinyin: cheng2 si4 biao3 xiong1 qiu2 qi1 bi4 yi2 wen2
titleSlug: cheng-si-biao-xiong-qiu-qi-bi-yi-wen
author: 廖行之
authorPinyin: liao4 xing2 zhi1
authorSlug: liao-xing-zhi
dynasty: 宋
dynastyPinyin: song4
dynastySlug: song
tags: []
---

## 正文

- 詩亡自昔周之東，末乃頼有三閭翁。
- 三閭避讒思去國，當時無人歌雨濛。
- 忠懷義槩不見省，獨以文字塗幽窮。
- 高情寓物發歎詠，憂深思遠言非空。
- 富如渤澥産百怪，浩若九萬扶摇風。
- 後來文士相繼出，思援弓繳隨冥鴻。
- 二都以降更七代，浸墮侈靡淫哇中。
- 新奇嫵媚乏典則，往往體制多稱宮。
- 汗牛充棟號繁博，簡策冗長何其豐。
- 至音寂寥風雅墜，天球何處求玲瓏。
- 遼遼曠世一杜叟，粹出于正排夷戎。
- 丁年天寶適倥傯，崎嶇奔走方匆匆。
- 有我未始不憂國，豈若兒輩隨朱紅。
- 瞻前無隣後無配，膏馥殘賸何豐融。
- 少陵以來栖碧老，筆鋒閃閃矛新礱。
- 九原已矣不可作，知有妙語齊烝嵩。
- 生平寤寐祈一見，如垢未沐頭方蓬。
- 君無恐我誤雌霓，研覈諷誦猶能工。

## 拼音

- shi1 wang2 zi4 xi1 zhou1 zhi1 dong1 ， mo4 nai3 lai4 you3 san1 lü2 weng1 。
- san1 lü2 bi4 chan2 si1 qu4 guo2 ， dang1 shi2 wu2 ren2 ge1 yu3 meng2 。
- zhong1 huai2 yi4 gai4 bu2 jian4 sheng3 ， du2 yi3 wen2 zi4 tu2 you1 qiong2 。
- gao1 qing2 yu4 wu4 fa1 tan4 yong3 ， you1 shen1 si1 yuan3 yan2 fei1 kong1 。
- fu4 ru2 bo2 xie4 chan3 bai3 guai4 ， hao4 ruo4 jiu3 wan4 fu2 yao2 feng1 。
- hou4 lai2 wen2 shi4 xiang1 ji4 chu1 ， si1 yuan2 gong1 jiao3 sui2 ming2 hong2 。
- er4 dou1 yi3 jiang4 geng4 qi1 dai4 ， jin4 duo4 chi3 mi2 yin2 wa1 zhong1 。
- xin1 qi2 wu3 mei4 fa2 dian3 ze2 ， wang3 wang3 ti3 zhi4 duo1 cheng1 gong1 。
- han4 niu2 chong1 dong4 hao4 fan2 bo2 ， jian3 ce4 rong3 chang2 he2 qi2 feng1 。
- zhi4 yin1 ji4 liao2 feng1 ya3 zhui4 ， tian1 qiu2 he2 chu3 qiu2 ling2 long2 。
- liao2 liao2 kuang4 shi4 yi2 du4 sou3 ， cui4 chu1 yu2 zheng4 pai2 yi2 rong2 。
- ding1 nian2 tian1 bao3 shi4 kong3 zong3 ， qi2 qu1 ben1 zou3 fang1 cong1 cong1 。
- you3 wo3 wei4 shi3 bu4 you1 guo2 ， qi3 ruo4 er2 bei4 sui2 zhu1 hong2 。
- zhan1 qian2 wu2 lin2 hou4 wu2 pei4 ， gao1 fu4 can2 sheng4 he2 feng1 rong2 。
- shao3 ling2 yi3 lai2 qi1 bi4 lao3 ， bi3 feng1 shan3 shan3 mao2 xin1 long2 。
- jiu3 yuan2 yi3 yi3 bu4 ke3 zuo4 ， zhi1 you3 miao4 yu3 qi2 zheng1 song1 。
- sheng1 ping2 wu4 mei4 qi2 yi2 jian4 ， ru2 gou4 wei4 mu4 tou2 fang1 peng2 。
- jun1 wu2 kong3 wo3 wu4 ci2 ni2 ， yan2 he2 feng3 song4 you2 neng2 gong1 。

## 注释

## 译文

## 赏析
