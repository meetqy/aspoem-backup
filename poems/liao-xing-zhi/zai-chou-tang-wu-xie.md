---
id: liao-xing-zhi-zai-chou-tang-wu-xie
title: 再酬湯無邪
titlePinyin: zai4 chou2 tang1 wu2 xie2
titleSlug: zai-chou-tang-wu-xie
author: 廖行之
authorPinyin: liao4 xing2 zhi1
authorSlug: liao-xing-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 少陵自嘆休問天，高歌杜曲希陶潜。
- 兩翁潔身如清漣，流行坎止停則淵。
- 不肯相邀事趣走，相望異世俱稱賢。
- 又如雙鶴立表表，長庚共月相輝皎。
- 人言兩翁皆大才，頗恨當時用之小。
- 太微別垣環紫宸，台符烱烱光太清。
- 天心愛君見于世，生賢賚弼何其誠。
- 那知局促多轅下，詭轡竊御誇覂駕。
- 懷哉朝秣玉山禾，徐趨可刷幽并夜。
- 我聞此馬如翔鸞，不比羣蛙私復官。
- 馴轅妥策服黄道，御輿君子何其安。
- 豈其力稱稱以德，谷量謾富馿騾特。
- 乃知市駿等掄材，畢竟多賢重王國。
- 湯君謂我祖有傳，非獨中選如張錢。
- 誅姦發策自其手，亟使國步臻安全。
- 忠言信與紛紛別，大啟羣公扶帝業。
- 退然寧肯自賢功，錫馬無心晝三接。
- 青編自有聲飛英，笑唾當年石季倫。
- 高風盛節位不稱，獨抱此志虛經綸。
- 君言濟世非無策，太息神臯猶異域。
- 會令桂海一冰天，却鎸浯頌燕然石。
- 吾儂瑣碎如棘荆，聽君忠憤猶含情。
- 可憐有志不得展，三嘆失我金昆兄。
- 人生萬事皆前定，試聽滄浪清濁詠。
- 晉陶唐杜等詩窮，怊悵文章不如命。
- 祝君我有心慇懃，天降時雨山川雲。
- 古來臯伊今在庭，食芹有美須獻君。

## 拼音

- shao3 ling2 zi4 tan4 xiu1 wen4 tian1 ， gao1 ge1 du4 qu3 xi1 tao2 qian2 。
- liang3 weng1 jie2 shen1 ru2 qing1 lian2 ， liu2 xing2 kan3 zhi3 ting2 ze2 yuan1 。
- bu4 ken3 xiang1 yao1 shi4 qu4 zou3 ， xiang1 wang4 yi4 shi4 ju4 cheng1 xian2 。
- you4 ru2 shuang1 he4 li4 biao3 biao3 ， chang2 geng1 gong4 yue4 xiang4 hui1 jiao3 。
- ren2 yan2 liang3 weng1 jie1 da4 cai2 ， po1 hen4 dang1 shi2 yong4 zhi1 xiao3 。
- tai4 wei1 bie2 yuan2 huan2 zi3 chen2 ， tai2 fu2 jiong3 jiong3 guang1 tai4 qing1 。
- tian1 xin1 ai4 jun1 jian4 yu2 shi4 ， sheng1 xian2 lai4 bi4 he2 qi2 cheng2 。
- na4 zhi1 ju2 cu4 duo1 yuan2 xia4 ， gui3 pei4 qie4 yu4 kua1 feng3 jia4 。
- huai2 zai1 chao2 mo4 yu4 shan1 he2 ， xu2 qu1 ke3 shua1 you1 bing4 ye4 。
- wo3 wen2 ci3 ma3 ru2 xiang2 luan2 ， bu4 bi3 qun2 wa1 si1 fu4 guan1 。
- xun4 yuan2 tuo3 ce4 fu2 huang2 dao4 ， yu4 yu2 jun1 zi3 he2 qi2 an1 。
- qi3 qi2 li4 cheng1 cheng1 yi3 de2 ， gu3 liang2 man2 fu4 lu2 luo2 te4 。
- nai3 zhi1 shi4 jun4 deng3 lun1 cai2 ， bi4 jing4 duo1 xian2 zhong4 wang2 guo2 。
- tang1 jun1 wei4 wo3 zu3 you3 chuan2 ， fei1 du2 zhong1 xuan3 ru2 zhang1 qian2 。
- zhu1 jian1 fa1 ce4 zi4 qi2 shou3 ， ji2 shi3 guo2 bu4 zhen1 an1 quan2 。
- zhong1 yan2 xin4 yu3 fen1 fen1 bie2 ， da4 qi3 qun2 gong1 fu2 di4 ye4 。
- tui4 ran2 ning2 ken3 zi4 xian2 gong1 ， xi1 ma3 wu2 xin1 zhou4 san1 jie1 。
- qing1 bian1 zi4 you3 sheng1 fei1 ying1 ， xiao4 tuo4 dang1 nian2 shi2 ji4 lun2 。
- gao1 feng1 sheng4 jie2 wei4 bu4 cheng1 ， du2 bao4 ci3 zhi4 xu1 jing1 lun2 。
- jun1 yan2 ji4 shi4 fei1 wu2 ce4 ， tai4 xi1 shen2 gao1 you2 yi4 yu4 。
- hui4 ling4 gui4 hai3 yi4 bing1 tian1 ， que4 juan1 wu2 song4 yan4 ran2 shi2 。
- wu2 nong2 suo3 sui4 ru2 ji2 jing1 ， ting1 jun1 zhong1 fen4 you2 han2 qing2 。
- ke3 lian2 you3 zhi4 bu4 de2 zhan3 ， san1 tan4 shi1 wo3 jin1 kun1 xiong1 。
- ren2 sheng1 wan4 shi4 jie1 qian2 ding4 ， shi4 ting1 cang1 lang4 qing1 zhuo2 yong3 。
- jin4 tao2 tang2 du4 deng3 shi1 qiong2 ， chao1 chang4 wen2 zhang1 bu4 ru2 ming4 。
- zhu4 jun1 wo3 you3 xin1 yin1 qin2 ， tian1 jiang4 shi2 yu3 shan1 chuan1 yun2 。
- gu3 lai2 gao1 yi1 jin1 zai4 ting2 ， shi2 qin2 you3 mei3 xu1 xian4 jun1 。

## 注释

## 译文

## 赏析
