---
id: liao-xing-zhi-ti-zu-xiong-nai-xuan
title: 題族兄耐軒
titlePinyin: ti2 zu2 xiong1 nai4 xuan1
titleSlug: ti-zu-xiong-nai-xuan
author: 廖行之
authorPinyin: liao4 xing2 zhi1
authorSlug: liao-xing-zhi
dynasty: 宋
dynastyPinyin: song4
dynastySlug: song
tags: []
---

## 正文

- 乾坤一覆育，日月恒回旋。
- 百川滾滾流，晝夜不舍旃。
- 豈無桃杏姿，孰與松筠堅。
- 物理耐則勝，人事敗以獧。
- 君看伯禹功，手足甘胝胼。
- 苟無尼父志，緇磷多夤緣。
- 躁輕易與耳，頑頓終安然。
- 吾宗伯也亢，學世其家傳。
- 韜藏第懷寶，穮蔉須豐年。
- 雙扉儼庭牖，一字深韋絃。
- 此意當竟成，永言願無愆。
- 吾聞約與樂，仁者斯兩全。
- 君能處以一，我見成皆天。
- 伊傅終佐時，吳鄧徒多錢。
- 他時軒中人，更耐官九遷。

## 拼音

- qian2 kun1 yi2 fu4 yu4 ， ri4 yue4 heng2 hui2 xuan2 。
- bai3 chuan1 gun3 gun3 liu2 ， zhou4 ye4 bu2 she4 zhan1 。
- qi3 wu2 tao2 xing4 zi1 ， shu2 yu3 song1 yun2 jian1 。
- wu4 li3 nai4 ze2 sheng4 ， ren2 shi4 bai4 yi3 juan4 。
- jun1 kan4 bo2 yu3 gong1 ， shou3 zu2 gan1 zhi1 pian2 。
- gou3 wu2 ni2 fu4 zhi4 ， zi1 lin2 duo1 yin2 yuan2 。
- zao4 qing1 yi4 yu3 er3 ， wan2 dun4 zhong1 an1 ran2 。
- wu2 zong1 bo2 ye3 kang4 ， xue2 shi4 qi2 jia1 chuan2 。
- tao1 cang2 di4 huai2 bao3 ， biao1 gun3 xu1 feng1 nian2 。
- shuang1 fei1 yan3 ting2 you3 ， yi2 zi4 shen1 wei2 xian2 。
- ci3 yi4 dang1 jing4 cheng2 ， yong3 yan2 yuan4 wu2 qian1 。
- wu2 wen2 yue1 yu3 le4 ， ren2 zhe3 si1 liang3 quan2 。
- jun1 neng2 chu3 yi3 yi1 ， wo3 jian4 cheng2 jie1 tian1 。
- yi1 fu4 zhong1 zuo3 shi2 ， wu2 deng4 tu2 duo1 qian2 。
- ta1 shi2 xuan1 zhong1 ren2 ， geng4 nai4 guan1 jiu3 qian1 。

## 注释

## 译文

## 赏析
