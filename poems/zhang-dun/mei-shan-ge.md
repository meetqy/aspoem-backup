---
id: zhang-dun-mei-shan-ge
title: 梅山歌
titlePinyin: mei2 shan1 ge1
titleSlug: mei-shan-ge
author: 章惇
authorPinyin: zhang1 dun1
authorSlug: zhang-dun
dynasty: 宋
dynastyPinyin: song4
dynastySlug: song
tags: []
---

## 正文

- 開梅山，開梅山，梅山萬仞摩星躔。
- 捫蘿鳥道十步九曲折，時有僵木橫崖巓。
- 肩摩直下視南岳，迴首蜀道猶平川。
- 人家迤邐見板屋，火耕磽多畬田。
- 穿堂之鼓堂壁懸，兩頭擊鼓歌聲傳。
- 長藤酌酒跪而飲，何物爽口鹽爲先。
- 白巾裹髻衣錯結，野花山果青垂肩。
- 如今丁口漸繁息，世界雖異如桃源。
- 熙寧天子聖慮遠，命將傳檄令開邊。
- 給牛貸種使開懇，植桑種稻輸緡錢。
- 不持寸刃得地一千里，王道蕩蕩堯爲天。
- 大開庠序明禮教，撫柔新俗威無專。
- 小臣作詩備雅樂，梅山之崖詩可鐫。
- 此詩可勒不可泯，頌聲千古長潺潺。

## 拼音

- kai1 mei2 shan1 ， kai1 mei2 shan1 ， mei2 shan1 wan4 ren4 mo2 xing1 chan2 。
- men2 luo2 niao3 dao4 shi2 bu4 jiu3 qu1 zhe2 ， shi2 you3 jiang1 mu4 heng2 ya2 dian1 。
- jian1 mo2 zhi2 xia4 shi4 nan2 yue4 ， hui2 shou3 shu3 dao4 you2 ping2 chuan1 。
- ren2 jia1 yi3 li3 jian4 ban3 wu1 ， huo3 geng1 qiao1 duo1 she1 tian2 。
- chuan1 tang2 zhi1 gu3 tang2 bi4 xuan2 ， liang3 tou2 ji1 gu3 ge1 sheng1 chuan2 。
- chang2 teng2 zhuo2 jiu3 gui4 er2 yin3 ， he2 wu4 shuang3 kou3 yan2 wei2 xian1 。
- bai2 jin1 guo3 ji4 yi1 cuo4 jie2 ， ye3 hua1 shan1 guo3 qing1 chui2 jian1 。
- ru2 jin1 ding1 kou3 jian4 fan2 xi1 ， shi4 jie4 sui1 yi4 ru2 tao2 yuan2 。
- xi1 ning2 tian1 zi3 sheng4 lü4 yuan3 ， ming4 jiang1 chuan2 xi2 ling4 kai1 bian1 。
- gei3 niu2 dai4 zhong3 shi3 kai1 ken3 ， zhi2 sang1 zhong3 dao4 shu1 min2 qian2 。
- bu4 chi2 cun4 ren4 de2 di4 yi4 qian1 li3 ， wang2 dao4 dang4 dang4 yao2 wei2 tian1 。
- da4 kai1 xiang2 xu4 ming2 li3 jiao4 ， fu3 rou2 xin1 su2 wei1 wu2 zhuan1 。
- xiao3 chen2 zuo4 shi1 bei4 ya3 le4 ， mei2 shan1 zhi1 ya2 shi1 ke3 juan1 。
- ci3 shi1 ke3 le4 bu4 ke3 min3 ， song4 sheng1 qian1 gu3 chang2 chan2 chan2 。

## 注释

## 译文

## 赏析
