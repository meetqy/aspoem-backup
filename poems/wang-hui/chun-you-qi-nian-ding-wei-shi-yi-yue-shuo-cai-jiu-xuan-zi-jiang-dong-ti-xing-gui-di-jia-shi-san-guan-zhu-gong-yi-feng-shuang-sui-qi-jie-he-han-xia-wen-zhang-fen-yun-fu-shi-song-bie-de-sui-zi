---
id: wang-hui-chun-you-qi-nian-ding-wei-shi-yi-yue-shuo-cai-jiu-xuan-zi-jiang-dong-ti-xing-gui-di-jia-shi-san-guan-zhu-gong-yi-feng-shuang-sui-qi-jie-he-han-xia-wen-zhang-fen-yun-fu-shi-song-bie-de-sui-zi
title: 淳祐七年丁未十一月朔蔡久軒自江東提刑歸抵家時三館諸公以風霜隨氣節河漢下文章分韻賦詩送別得隨字
titlePinyin: chun2 you4 qi1 nian2 ding1 wei4 shi2 yi1 yue4 shuo4 cai4 jiu3 xuan1 zi4 jiang1 dong1 ti2 xing2 gui1 di3 jia1 shi2 san1 guan3 zhu1 gong1 yi3 feng1 shuang1 sui2 qi4 jie2 he2 han4 xia4 wen2 zhang1 fen1 yun4 fu4 shi1 song4 bie2 de2 sui2 zi4
titleSlug: chun-you-qi-nian-ding-wei-shi-yi-yue-shuo-cai-jiu-xuan-zi-jiang-dong-ti-xing-gui-di-jia-shi-san-guan-zhu-gong-yi-feng-shuang-sui-qi-jie-he-han-xia-wen-zhang-fen-yun-fu-shi-song-bie-de-sui-zi
author: 王撝
authorPinyin: wang2 hui1
authorSlug: wang-hui
dynasty: 宋
dynastyPinyin: song4
dynastySlug: song
tags: []
---

## 正文

- 嵯峨武夷山，中有梁棟姿。
- 鳳凰鳴高崗，隠見視其時。
- 孰若阿房宮，下容五丈旗。
- 孰奏簫韶樂，和聲召來儀。
- 才大古難用，論高人先知。
- 晦翁千載人，源流有餘師。
- 衣傳正大學，時吐蹇諤辭。
- 國步方險艱，憂端終南齊。
- 袖有濟時策，真言琅玕披。
- 忠嘉許稷契，不事激與隨。
- 辯論黼座側，聽納天顔怡。
- 林林陛楯郎，相顧胥嘆咨。
- 中有張萬福，拜賀太平基。
- 正頼中流柱，障瀾使東之。
- 胡爲勇於去，神龍不容覊。
- 平生廉靖操，爲國張四維。
- 西風送漢節，凜凜生霜威。
- 皇華馳周隰，晝錦輝繡衣。
- 清臺占二星，今夕躔已移。
- 江右九州地，俗弊民已疲。
- 高褰赤帷裳，下照及隠微。
- 刑清民乃服，莠除苗始滋。
- 烹鮮戒政擾，漏魚寧網稀。
- 要令珥筆俗，洗心學書詩。
- 更令佩犢子，竭力事耘耔。
- 鄱江歇瀾波，貫索韜光輝。
- 丕變東楚俗，若咏洙泗涯。
- 小試大儒效，泰山一毫釐。
- 寧如立本朝，措世復雍熙。
- 無容孔席暖，佇興宣室思。
- 歸來納絳節，平步登黄扉。
- 富貴推不去，乘留復奚疑。

## 拼音

- cuo2 e2 wu3 yi2 shan1 ， zhong1 you3 liang2 dong4 zi1 。
- feng4 huang2 ming2 gao1 gang3 ， yin3 jian4 shi4 qi2 shi2 。
- shu2 ruo4 a1 fang2 gong1 ， xia4 rong2 wu3 zhang4 qi2 。
- shu2 zou4 xiao1 shao2 le4 ， he2 sheng1 zhao4 lai2 yi2 。
- cai2 da4 gu3 nan2 yong4 ， lun4 gao1 ren2 xian1 zhi1 。
- hui4 weng1 qian1 zai4 ren2 ， yuan2 liu2 you3 yu2 shi1 。
- yi1 chuan2 zheng4 da4 xue2 ， shi2 tu3 jian3 e4 ci2 。
- guo2 bu4 fang1 xian3 jian1 ， you1 duan1 zhong1 nan2 qi2 。
- xiu4 you3 ji4 shi2 ce4 ， zhen1 yan2 lang2 gan1 pi1 。
- zhong1 jia1 xu1 ji4 qi4 ， bu2 shi4 ji1 yu3 sui2 。
- bian4 lun4 fu3 zuo4 ce4 ， ting1 na4 tian1 yan2 yi2 。
- lin2 lin2 bi4 dun4 lang2 ， xiang1 gu4 xu1 tan4 zi1 。
- zhong1 you3 zhang1 wan4 fu2 ， bai4 he4 tai4 ping2 ji1 。
- zheng4 lai4 zhong1 liu2 zhu4 ， zhang4 lan2 shi3 dong1 zhi1 。
- hu2 wei2 yong3 wu1 qu4 ， shen2 long2 bu4 rong2 ji1 。
- ping2 sheng1 lian2 jing4 cao1 ， wei2 guo2 zhang1 si4 wei2 。
- xi1 feng1 song4 han4 jie2 ， lin3 lin3 sheng1 shuang1 wei1 。
- huang2 hua2 chi2 zhou1 xi2 ， zhou4 jin3 hui1 xiu4 yi1 。
- qing1 tai2 zhan4 er4 xing1 ， jin1 xi1 chan2 yi3 yi2 。
- jiang1 you4 jiu3 zhou1 di4 ， su2 bi4 min2 yi3 pi2 。
- gao1 qian1 chi4 wei2 shang0 ， xia4 zhao4 ji2 yin3 wei1 。
- xing2 qing1 min2 nai3 fu2 ， you3 chu2 miao2 shi3 zi1 。
- peng1 xian1 jie4 zheng4 rao3 ， lou4 yu2 ning2 wang3 xi1 。
- yao4 ling4 er3 bi3 su2 ， xi3 xin1 xue2 shu1 shi1 。
- geng4 ling4 pei4 du2 zi3 ， jie2 li4 shi4 yun2 zi3 。
- po2 jiang1 xie1 lan2 bo1 ， guan4 suo3 tao1 guang1 hui1 。
- pi1 bian4 dong1 chu3 su2 ， ruo4 yong3 zhu1 si4 ya2 。
- xiao3 shi4 da4 ru2 xiao4 ， tai4 shan1 yi4 hao2 li2 。
- ning2 ru2 li4 ben3 chao2 ， cuo4 shi4 fu4 yong1 xi1 。
- wu2 rong2 kong3 xi2 nuan3 ， zhu4 xing1 xuan1 shi4 si1 。
- gui1 lai2 na4 jiang4 jie2 ， ping2 bu4 deng1 huang2 fei1 。
- fu4 gui4 tui1 bu2 qu4 ， cheng2 liu2 fu4 xi1 yi2 。

## 注释

## 译文

## 赏析
