---
id: lu-zhao-ti-gan-lu-si
title: 題甘露寺
titlePinyin: ti2 gan1 lu4 si4
titleSlug: ti-gan-lu-si
author: 盧肇
authorPinyin: lu2 zhao4
authorSlug: lu-zhao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 北固巖端寺，佳名自上台。
- 地從京口斷，山到海門迴。
- 曙色煙中滅，潮聲日下來。
- 一隅通雉堞，千仞聳樓臺。
- 林暗疑降虎，江空想度杯。
- 福庭增氣象，仙磬落昭回。
- 覺路花非染，流年景謾催。
- 隋宮凋綠草，晉室散黃埃。
- 西蜀波湍盡，東溟日月開。
- 如登最高處，應得見蓬萊。

## 拼音

- bei3 gu4 yan2 duan1 si4 ， jia1 ming2 zi4 shang4 tai2 。
- di4 cong2 jing1 kou3 duan4 ， shan1 dao4 hai3 men2 hui2 。
- shu3 se4 yan1 zhong1 mie4 ， chao2 sheng1 ri4 xia4 lai2 。
- yi4 yu2 tong1 zhi4 die2 ， qian1 ren4 song3 lou2 tai2 。
- lin2 an4 yi2 jiang4 hu3 ， jiang1 kong1 xiang3 du4 bei1 。
- fu2 ting2 zeng1 qi4 xiang4 ， xian1 qing4 luo4 zhao1 hui2 。
- jue2 lu4 hua1 fei1 ran3 ， liu2 nian2 jing3 man2 cui1 。
- sui2 gong1 diao1 lü4 cao3 ， jin4 shi4 san4 huang2 ai1 。
- xi1 shu3 bo1 tuan1 jin4 ， dong1 ming2 ri4 yue4 kai1 。
- ru2 deng1 zui4 gao1 chu3 ， ying1 de2 jian4 peng2 lai2 。

## 注释

## 译文

## 赏析
