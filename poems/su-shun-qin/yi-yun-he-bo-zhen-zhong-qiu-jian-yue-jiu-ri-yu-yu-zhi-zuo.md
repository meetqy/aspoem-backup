---
id: su-shun-qin-yi-yun-he-bo-zhen-zhong-qiu-jian-yue-jiu-ri-yu-yu-zhi-zuo
title: 依韻和伯鎮中秋見月九日遇雨之作
titlePinyin: yi1 yun4 he2 bo2 zhen4 zhong1 qiu1 jian4 yue4 jiu3 ri4 yu4 yu3 zhi1 zuo4
titleSlug: yi-yun-he-bo-zhen-zhong-qiu-jian-yue-jiu-ri-yu-yu-zhi-zuo
author: 蘇舜欽
authorPinyin: su1 shun4 qin1
authorSlug: su-shun-qin
dynasty: 唐
dynastyPinyin: tang2
dynastySlug: tang
tags: [] 
---

## 正文

- 眾香愛春發枯荄，我知惟動兒女懷。
- 天地昏酣醉夢裏，人有爽思皆沈埋。
- 豈如秋風勁利劇刀劍，刮破天膜清光開。
- 衰根危蔕埽除盡，辨別松竹并蒿萊。
- 青娥供霜洗夜月，兼以皓露驅纖埃。
- 常年此夕或陰晦，今歲澄徹將快哉。
- 是時呼賓賞此景，漸見照我白玉杯。
- 清輝向人若有意，徑歷窗戶猶徘徊。
- 放歌狂飲不知曉，爛熳酌客山岳頹。
- 時節飄流晦朔轉，已覺九日來相催。
- 北軒隙地破蒼蘚，带花移得黄金栽。
- 倒冠露頂坐狂客，擷香咀蕊浮新醅。
- 最憐小雨灑疎竹，爽籟颯颯吹醉顋。
- 君時傳詩頗精麗，意苦泥淖不得來。
- 開緘文采自飛動，欲和但愧頑無才。
- 久之黽勉强爲答，嫌春愛秋真可咍。

## 拼音

- zhong4 xiang1 ai4 chun1 fa1 ku1 gai1 ， wo3 zhi1 wei2 dong4 er2 nü3 huai2 。
- tian1 di4 hun1 han1 zui4 meng4 li3 ， ren2 you3 shuang3 si1 jie1 shen3 mai2 。
- qi3 ru2 qiu1 feng1 jin4 li4 ju4 dao1 jian4 ， gua1 po4 tian1 mo2 qing1 guang1 kai1 。
- shuai1 gen1 wei1 di4 sao4 chu2 jin4 ， bian4 bie2 song1 zhu2 bing4 hao1 lai2 。
- qing1 e2 gong4 shuang1 xi3 ye4 yue4 ， jian1 yi3 hao4 lu4 qu1 xian1 ai1 。
- chang2 nian2 ci3 xi1 huo4 yin1 hui4 ， jin1 sui4 cheng2 che4 jiang1 kuai4 zai1 。
- shi4 shi2 hu1 bin1 shang3 ci3 jing3 ， jian4 jian4 zhao4 wo3 bai2 yu4 bei1 。
- qing1 hui1 xiang4 ren2 ruo4 you3 yi4 ， jing4 li4 chuang1 hu4 you2 pai2 huai2 。
- fang4 ge1 kuang2 yin3 bu4 zhi1 xiao3 ， lan4 man4 zhuo2 ke4 shan1 yue4 tui2 。
- shi2 jie2 piao1 liu2 hui4 shuo4 zhuan3 ， yi3 jue2 jiu3 ri4 lai2 xiang1 cui1 。
- bei3 xuan1 xi4 di4 po4 cang1 xian3 ， dai4 hua1 yi2 de2 huang2 jin1 zai1 。
- dao3 guan1 lu4 ding3 zuo4 kuang2 ke4 ， xie2 xiang1 zui3 rui3 fu2 xin1 pei1 。
- zui4 lian2 xiao3 yu3 sa3 shu1 zhu2 ， shuang3 lai4 sa4 sa4 chui1 zui4 sai1 。
- jun1 shi2 chuan2 shi1 po1 jing1 li2 ， yi4 ku3 ni2 nao4 bu4 de2 lai2 。
- kai1 jian1 wen2 cai3 zi4 fei1 dong4 ， yu4 he2 dan4 kui4 wan2 wu2 cai2 。
- jiu3 zhi1 min3 mian3 qiang3 wei2 da2 ， xian2 chun1 ai4 qiu1 zhen1 ke3 hai1 。

## 注释

## 译文

## 赏析
