---
id: su-shun-qin-ye-wen-qiu-sheng-gan-er-cheng-yong-tong-lin-ji-zuo
title: 夜聞秋聲感而成詠同鄰幾作
titlePinyin: ye4 wen2 qiu1 sheng1 gan3 er2 cheng2 yong3 tong2 lin2 ji1 zuo4
titleSlug: ye-wen-qiu-sheng-gan-er-cheng-yong-tong-lin-ji-zuo
author: 蘇舜欽
authorPinyin: su1 shun4 qin1
authorSlug: su-shun-qin
dynasty: 宋
dynastyPinyin: song4
dynastySlug: song
tags: []
---

## 正文

- 八月天氣肅，萬物日已闌。
- 庭前兩高桐，夜籟如哀絃。
- 志士感節物，中夕耿不眠。
- 起聽抱膝吟，悲烈聲相干。
- 念此華葉改，想見顔色鮮。
- 顧人生世間，榮悴理亦然。
- 豈傷歲月速，愧無功名傳。
- 少小學文章，出值用武年。
- 儒官多見侮，敢爲戰士先。
- 欲棄俎豆事，强習孫吳篇。
- 迂鈍不可爲，屈曲性亦難。
- 虛言盜祿食，實又畏上天。
- 未能追世好，且樂樽酒間。
- 九日近不遠，同醉黄花前。

## 拼音

- ba1 yue4 tian1 qi4 su4 ， wan4 wu4 ri4 yi3 lan2 。
- ting2 qian2 liang3 gao1 tong2 ， ye4 lai4 ru2 ai1 xian2 。
- zhi4 shi4 gan3 jie2 wu4 ， zhong1 xi1 geng3 bu4 mian2 。
- qi3 ting1 bao4 xi1 yin2 ， bei1 lie4 sheng1 xiang1 gan1 。
- nian4 ci3 hua2 ye4 gai3 ， xiang3 jian4 yan2 se4 xian1 。
- gu4 ren2 sheng1 shi4 jian4 ， rong2 cui4 li3 yi4 ran2 。
- qi3 shang1 sui4 yue4 su4 ， kui4 wu2 gong1 ming2 chuan2 。
- shao3 xiao3 xue2 wen2 zhang1 ， chu1 zhi2 yong4 wu3 nian2 。
- ru2 guan1 duo1 jian4 wu3 ， gan3 wei2 zhan4 shi4 xian1 。
- yu4 qi4 zu3 dou4 shi4 ， qiang2 xi2 sun1 wu2 pian1 。
- yu1 dun4 bu4 ke3 wei2 ， qu1 qu1 xing4 yi4 nan2 。
- xu1 yan2 dao4 lu4 shi2 ， shi2 you4 wei4 shang4 tian1 。
- wei4 neng2 zhui1 shi4 hao3 ， qie3 le4 zun1 jiu3 jian4 。
- jiu3 ri4 jin4 bu4 yuan3 ， tong2 zui4 huang2 hua1 qian2 。

## 注释

## 译文

## 赏析
