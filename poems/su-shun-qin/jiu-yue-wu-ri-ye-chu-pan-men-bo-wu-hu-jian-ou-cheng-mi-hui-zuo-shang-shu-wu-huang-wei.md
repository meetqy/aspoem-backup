---
id: su-shun-qin-jiu-yue-wu-ri-ye-chu-pan-men-bo-wu-hu-jian-ou-cheng-mi-hui-zuo-shang-shu-wu-huang-wei
title: 九月五日夜出盤門泊於湖間偶成密會坐上書吳黄尉
titlePinyin: jiu3 yue4 wu3 ri4 ye4 chu1 pan2 men2 bo2 wu1 hu2 jian4 ou3 cheng2 mi4 hui4 zuo4 shang4 shu1 wu2 huang2 wei4
titleSlug: jiu-yue-wu-ri-ye-chu-pan-men-bo-wu-hu-jian-ou-cheng-mi-hui-zuo-shang-shu-wu-huang-wei
author: 蘇舜欽
authorPinyin: su1 shun4 qin1
authorSlug: su-shun-qin
dynasty: 唐
dynastyPinyin: tang2
dynastySlug: tang
tags: [] 
---

## 正文

- 紺油幙見黄金鉤，貝璣磊落澄不流。
- 紛紛媚影動波上，的的遠勢橫沙頭。
- 前山漸昏漁唱息，唯有疎葦吟窮秋。
- 予方弭檝對此景，時欲乘興長夜遊。
- 青蛾蕩槳忽遠至，雖有雅約猶嚬羞。
- 綵舟鮮明四窗闢，蘭酎辛滑嘉賓留。
- 歌餘清冽貫眾耳，笑動姿采生香㡚。
- 玉盤膾鱸光一色，飣簇殽核隨所搜。
- 河斜參倒氣逾治，我起飲子子必酬。
- 共知此會不易得，邂逅得此難再求。
- 區區才知自勞役，擾擾塵俗多悲憂。
- 已醉更歌更起舞，明日分散空離愁。

## 拼音

- gan4 you2 mu4 jian4 huang2 jin1 gou1 ， bei4 ji1 lei3 luo4 cheng2 bu4 liu2 。
- fen1 fen1 mei4 ying3 dong4 bo1 shang4 ， de0 de0 yuan3 shi4 heng2 sha1 tou2 。
- qian2 shan1 jian4 hun1 yu2 chang4 xi1 ， wei2 you3 shu1 wei3 yin2 qiong2 qiu1 。
- yu3 fang1 mi3 ji2 dui4 ci3 jing3 ， shi2 yu4 cheng2 xing1 chang2 ye4 you2 。
- qing1 e2 dang4 jiang3 hu1 yuan3 zhi4 ， sui1 you3 ya3 yue1 you2 pin2 xiu1 。
- cai3 zhou1 xian1 ming2 si4 chuang1 pi4 ， lan2 zhou4 xin1 hua2 jia1 bin1 liu2 。
- ge1 yu2 qing1 lie4 guan4 zhong4 er3 ， xiao4 dong4 zi1 cai3 sheng1 xiang1 㡚。
- yu4 pan2 kuai4 lu2 guang1 yi2 se4 ， ding4 cu4 yao2 he2 sui2 suo3 sou1 。
- he2 xie2 can1 dao3 qi4 yu2 zhi4 ， wo3 qi3 yin3 zi3 zi3 bi4 chou2 。
- gong4 zhi1 ci3 hui4 bu2 yi4 de2 ， xie4 hou4 de2 ci3 nan2 zai4 qiu2 。
- qu1 qu1 cai2 zhi1 zi4 lao2 yi4 ， rao3 rao3 chen2 su2 duo1 bei1 you1 。
- yi3 zui4 geng4 ge1 geng4 qi3 wu3 ， ming2 ri4 fen1 san4 kong1 li2 chou2 。

## 注释

## 译文

## 赏析
