---
id: su-shun-qin-he-zi-lu-yong-jia-yuan
title: 和子履雍家園
titlePinyin: he2 zi3 lü3 yong1 jia1 yuan2
titleSlug: he-zi-lu-yong-jia-yuan
author: 蘇舜欽
authorPinyin: su1 shun4 qin1
authorSlug: su-shun-qin
dynasty: 宋
dynastyPinyin: song4
dynastySlug: song
tags: []
---

## 正文

- 長橋南走羣山間，中有雍子之名園。
- 蒼雲蔽天竹色浄，暖香撲地花氣緐。
- 飛泉來從遠嶺背，林下曲折寒波翻。
- 珍禽不可見毛質，數聲清絕如哀禪。
- 我來踞石弄琴瑟，唯恐日暮登歸軒。
- 塵紛剝落耳目異，只疑夢入仙家村。
- 君之襟尚我同好，作詩閎放莫可攀。
- 高篇絕景兩不及，久之想像空冥冥。

## 拼音

- chang2 qiao2 nan2 zou3 qun2 shan1 jian4 ， zhong1 you3 yong1 zi3 zhi1 ming2 yuan2 。
- cang1 yun2 bi4 tian1 zhu2 se4 jing4 ， nuan3 xiang1 pu1 di4 hua1 qi4 fan2 。
- fei1 quan2 lai2 cong2 yuan3 ling3 bei4 ， lin2 xia4 qu1 zhe2 han2 bo1 fan1 。
- zhen1 qin2 bu4 ke3 jian4 mao2 zhi4 ， shu4 sheng1 qing1 jue2 ru2 ai1 shan4 。
- wo3 lai2 ju4 shi2 nong4 qin2 se4 ， wei2 kong3 ri4 mu4 deng1 gui1 xuan1 。
- chen2 fen1 bao1 luo4 er3 mu4 yi4 ， zhi1 yi2 meng4 ru4 xian1 jia1 cun1 。
- jun1 zhi1 jin1 shang4 wo3 tong2 hao4 ， zuo4 shi1 hong2 fang4 mo4 ke3 pan1 。
- gao1 pian1 jue2 jing3 liang3 bu4 ji2 ， jiu3 zhi1 xiang3 xiang4 kong1 ming2 ming2 。

## 注释

## 译文

## 赏析
