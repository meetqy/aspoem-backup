---
id: su-shun-qin-chu-jing-hou-zhou-zhong-you-zuo-ji-zhong-wen-han-er-xiong-di-yong-shu-ou-yang-jiu-he-shu-du-er
title: 出京後舟中有作寄仲文韓二兄弟永叔歐陽九和叔杜二
titlePinyin: chu1 jing1 hou4 zhou1 zhong1 you3 zuo4 ji4 zhong4 wen2 han2 er4 xiong1 di4 yong3 shu1 ou1 yang2 jiu3 he2 shu1 du4 er4
titleSlug: chu-jing-hou-zhou-zhong-you-zuo-ji-zhong-wen-han-er-xiong-di-yong-shu-ou-yang-jiu-he-shu-du-er
author: 蘇舜欽
authorPinyin: su1 shun4 qin1
authorSlug: su-shun-qin
dynasty: 宋
dynastyPinyin: song4
dynastySlug: song
tags: []
---

## 正文

- 久居倦京城，歸心日傾寫。
- 扁舟理棹楫，已與峻流下。
- 斷岸如崩山，遠樹若奔馬。
- 回頭雲間闕，出沒見圖畫。
- 還家快雖蹔，去國傷以乍。
- 況我二三友，眷戀數返駕。
- 前夕南巷堤，昨日東城舍。
- 論精如可收，意密不見罅。
- 恍惚夢寐中，蕭然已相捨。
- 他人所至樂，惟我氣類寡。
- 迂僻不能鎸，往往自嗟罵。
- 平生居京都，君輩乃知者。
- 異鄉孰與言，救謗定不暇。
- 柔軟眾所佳，佞面誰可借。
- 中懷百憂集，包釀似葅鮓。
- 身世苦飄浮，歲月不可把。
- 後期浩難知，高吟但悲灑。

## 拼音

- jiu3 ju1 juan4 jing1 cheng2 ， gui1 xin1 ri4 qing1 xie3 。
- bian3 zhou1 li3 zhao4 ji2 ， yi3 yu3 jun4 liu2 xia4 。
- duan4 an4 ru2 beng1 shan1 ， yuan3 shu4 ruo4 ben1 ma3 。
- hui2 tou2 yun2 jian4 que4 ， chu1 mei2 jian4 tu2 hua4 。
- huan2 jia1 kuai4 sui1 zan4 ， qu4 guo2 shang1 yi3 zha4 。
- kuang4 wo3 er4 san1 you3 ， juan4 lian4 shu4 fan3 jia4 。
- qian2 xi1 nan2 xiang4 di1 ， zuo2 ri4 dong1 cheng2 she4 。
- lun4 jing1 ru2 ke3 shou1 ， yi4 mi4 bu2 jian4 xia4 。
- huang3 hu1 meng4 mei4 zhong1 ， xiao1 ran2 yi3 xiang1 she3 。
- ta1 ren2 suo3 zhi4 le4 ， wei2 wo3 qi4 lei4 gua3 。
- yu1 pi4 bu4 neng2 juan1 ， wang3 wang3 zi4 jie1 ma4 。
- ping2 sheng1 ju1 jing1 du1 ， jun1 bei4 nai3 zhi1 zhe3 。
- yi4 xiang1 shu2 yu3 yan2 ， jiu4 bang4 ding4 bu4 xia2 。
- rou2 ruan3 zhong4 suo3 jia1 ， ning4 mian4 shui2 ke3 jie4 。
- zhong1 huai2 bai3 you1 ji2 ， bao1 niang4 si4 zu1 zha3 。
- shen1 shi4 ku3 piao1 fu2 ， sui4 yue4 bu4 ke3 ba3 。
- hou4 qi1 hao4 nan2 zhi1 ， gao1 yin2 dan4 bei1 sa3 。

## 注释

## 译文

## 赏析
