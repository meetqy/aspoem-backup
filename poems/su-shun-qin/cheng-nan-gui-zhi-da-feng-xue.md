---
id: su-shun-qin-cheng-nan-gui-zhi-da-feng-xue
title: 城南歸值大風雪
titlePinyin: cheng2 nan2 gui1 zhi2 da4 feng1 xue3
titleSlug: cheng-nan-gui-zhi-da-feng-xue
author: 蘇舜欽
authorPinyin: su1 shun4 qin1
authorSlug: su-shun-qin
dynasty: 宋
dynastyPinyin: song4
dynastySlug: song
tags: []
---

## 正文

- 一夜大雪風喧豗，未明跨馬城南回。
- 四方迷惑共一色，揮鞭欲進還徘徊。
- 舊時崖谷不復見，縱有直道令人猜。
- 低頭搶朔風，兩眼不敢開。
- 時時偷看問南北，但見白羽之箭紛紛來。
- 既以脂粉傅我面，又以珠玉綴我顋。
- 天公似憐我貌古，巧意裝點使莫偕。
- 欲令學此兒女態，免使埋沒隨灰埃。
- 據鞍照水失舊惡，容質潔白如嬰孩。
- 雖然外飾得暫好，自覺面目如刀裁。
- 又不知胸中肝膽掛鐵石，安能柔軟隨良媒。
- 世人飾詐我尚笑，今乃復見天公乖。
- 應時降雪故大好，慎勿改易吾形骸。

## 拼音

- yi2 ye4 da4 xue3 feng1 xuan1 hui1 ， wei4 ming2 kua4 ma3 cheng2 nan2 hui2 。
- si4 fang1 mi2 huo4 gong4 yi2 se4 ， hui1 bian1 yu4 jin4 huan2 pai2 huai2 。
- jiu4 shi2 ya2 gu3 bu2 fu4 jian4 ， zong4 you3 zhi2 dao4 ling4 ren2 cai1 。
- di1 tou2 qiang1 shuo4 feng1 ， liang3 yan3 bu4 gan3 kai1 。
- shi2 shi2 tou1 kan4 wen4 nan2 bei3 ， dan4 jian4 bai2 yu3 zhi1 jian4 fen1 fen1 lai2 。
- ji4 yi3 zhi1 fen3 fu4 wo3 mian4 ， you4 yi3 zhu1 yu4 zhui4 wo3 sai1 。
- tian1 gong1 si4 lian2 wo3 mao4 gu3 ， qiao3 yi4 zhuang1 dian3 shi3 mo4 xie2 。
- yu4 ling4 xue2 ci3 er2 nü3 tai4 ， mian3 shi3 mai2 mei2 sui2 hui1 ai1 。
- ju4 an1 zhao4 shui3 shi1 jiu4 e4 ， rong2 zhi4 jie2 bai2 ru2 ying1 hai2 。
- sui1 ran2 wai4 shi4 de2 zan4 hao3 ， zi4 jue2 mian4 mu4 ru2 dao1 cai2 。
- you4 bu4 zhi1 xiong1 zhong1 gan1 dan3 gua4 tie3 shi2 ， an1 neng2 rou2 ruan3 sui2 liang2 mei2 。
- shi4 ren2 shi4 zha4 wo3 shang4 xiao4 ， jin1 nai3 fu4 jian4 tian1 gong1 guai1 。
- ying1 shi2 jiang4 xue3 gu4 da4 hao3 ， shen4 wu4 gai3 yi4 wu2 xing2 hai2 。

## 注释

## 译文

## 赏析
