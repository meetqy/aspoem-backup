---
id: su-shun-qin-da-zhang-fu
title: 答章傅
titlePinyin: da2 zhang1 fu4
titleSlug: da-zhang-fu
author: 蘇舜欽
authorPinyin: su1 shun4 qin1
authorSlug: su-shun-qin
dynasty: 唐
dynastyPinyin: tang2
dynastySlug: tang
tags: [] 
---

## 正文

- 廢官旅吳門，迹與世俗掃。
- 構亭滄浪間，筑室喬樹杪。
- 窮徑交聖賢，放意狎魚鳥。
- 志氣內自充，藜藿日亦飽。
- 不圖名利場，有士同所好。
- 南閩章其氏，傅名字傳道。
- 清晨闖予門，疎爽見姿表。
- 大篇隨自出，爛熳風力老。
- 安敢當所褒，讀之俗驚倒。
- 開軒延與語，指亦有深到。
- 半生蹋京塵，識子恨不早。
- 扶疎珊瑚枝，本不自雕巧。
- 當珍玉府中，何故委衰草。
- 秋風還故鄉，無或歎枯槁。
- 貴富烏足論，令名當自保。

## 拼音

- fei4 guan1 lü3 wu2 men2 ， ji4 yu3 shi4 su2 sao3 。
- gou4 ting2 cang1 lang4 jian4 ， zhu4 shi4 qiao2 shu4 miao3 。
- qiong2 jing4 jiao1 sheng4 xian2 ， fang4 yi4 xia2 yu2 niao3 。
- zhi4 qi4 nei4 zi4 chong1 ， li2 huo4 ri4 yi4 bao3 。
- bu4 tu2 ming2 li4 chang3 ， you3 shi4 tong2 suo3 hao3 。
- nan2 min3 zhang1 qi2 shi4 ， fu4 ming2 zi4 chuan2 dao4 。
- qing1 chen2 chuang3 yu3 men2 ， shu1 shuang3 jian4 zi1 biao3 。
- da4 pian1 sui2 zi4 chu1 ， lan4 man4 feng1 li4 lao3 。
- an1 gan3 dang1 suo3 bao1 ， du2 zhi1 su2 jing1 dao3 。
- kai1 xuan1 yan2 yu3 yu3 ， zhi3 yi4 you3 shen1 dao4 。
- ban4 sheng1 ta4 jing1 chen2 ， shi2 zi3 hen4 bu4 zao3 。
- fu2 shu1 shan1 hu2 zhi1 ， ben3 bu2 zi4 diao1 qiao3 。
- dang1 zhen1 yu4 fu3 zhong1 ， he2 gu4 wei3 shuai1 cao3 。
- qiu1 feng1 huan2 gu4 xiang1 ， wu2 huo4 tan4 ku1 gao3 。
- gui4 fu4 wu1 zu2 lun4 ， ling4 ming2 dang1 zi4 bao3 。

## 注释

## 译文

## 赏析
