---
id: su-shun-qin-da-feng
title: 大風
titlePinyin: da4 feng1
titleSlug: da-feng
author: 蘇舜欽
authorPinyin: su1 shun4 qin1
authorSlug: su-shun-qin
dynasty: 宋
dynastyPinyin: song4
dynastySlug: song
tags: []
---

## 正文

- 秋半收穫登郊原，欹側小屋愁夕眠。
- 是夜大風拔樹走，吹倒南壁如崩山。
- 夢中驚起但呼叫，病僕未動徒豗喧。
- 驅令燃火徧照燎，瓦甓狼藉滿我前。
- 披衣抱枕欲避去，去此乃是曠野田。
- 況時風怒尚未息，直恐涇渭遭吹翻。
- 露坐不免念禾黍，必已刮刷無完根。
- 六事不和暴風作，嘗聞洪範有此言。
- 昔時大風禾盡偃，上帝蓋直周公寃。
- 方今天子至神聖，惟恐臣下辜其恩。
- 是何此風乃震作，吹盡秋實傷元元。
- 有能返風起禾者，亦足表異知所存。
- 至誠皎潔固不昧，時雖今古同乾坤。

## 拼音

- qiu1 ban4 shou1 huo4 deng1 jiao1 yuan2 ， qi1 ce4 xiao3 wu1 chou2 xi1 mian2 。
- shi4 ye4 da4 feng1 ba2 shu4 zou3 ， chui1 dao3 nan2 bi4 ru2 beng1 shan1 。
- meng4 zhong1 jing1 qi3 dan4 hu1 jiao4 ， bing4 pu2 wei4 dong4 tu2 hui1 xuan1 。
- qu1 ling4 ran2 huo3 bian4 zhao4 liao2 ， wa3 pi4 lang2 ji2 man3 wo3 qian2 。
- pi1 yi1 bao4 zhen3 yu4 bi4 qu4 ， qu4 ci3 nai3 shi4 kuang4 ye3 tian2 。
- kuang4 shi2 feng1 nu4 shang4 wei4 xi1 ， zhi2 kong3 jing1 wei4 zao1 chui1 fan1 。
- lu4 zuo4 bu4 mian3 nian4 he2 shu3 ， bi4 yi3 gua1 shua1 wu2 wan2 gen1 。
- liu4 shi4 bu4 he2 bao4 feng1 zuo4 ， chang2 wen2 hong2 fan4 you3 ci3 yan2 。
- xi1 shi2 da4 feng1 he2 jin4 yan3 ， shang4 di4 gai4 zhi2 zhou1 gong1 yuan1 。
- fang1 jin1 tian1 zi3 zhi4 shen2 sheng4 ， wei2 kong3 chen2 xia4 gu1 qi2 en1 。
- shi4 he2 ci3 feng1 nai3 zhen4 zuo4 ， chui1 jin4 qiu1 shi2 shang1 yuan2 yuan2 。
- you3 neng2 fan3 feng1 qi3 he2 zhe3 ， yi4 zu2 biao3 yi4 zhi1 suo3 cun2 。
- zhi4 cheng2 jiao3 jie2 gu4 bu2 mei4 ， shi2 sui1 jin1 gu3 tong2 qian2 kun1 。

## 注释

## 译文

## 赏析
