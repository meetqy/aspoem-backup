---
id: su-shun-qin-yan-hua-qin-de-su-gao-xi-chang-gong-feng-xian-di-wen-yu-suo-cang-bao-qin-er-hui-nong-bu-ren-qu-yin-wei-zuo-ge-yi-xie-qi-yi-yun
title: 演化琴德素高昔嘗供奉先帝聞予所藏寶琴而揮弄不忍去因爲作歌以寫其意云
titlePinyin: yan3 hua4 qin2 de2 su4 gao1 xi1 chang2 gong4 feng4 xian1 di4 wen2 yu3 suo3 cang2 bao3 qin2 er2 hui1 nong4 bu4 ren3 qu4 yin1 wei2 zuo4 ge1 yi3 xie3 qi2 yi4 yun2
titleSlug: yan-hua-qin-de-su-gao-xi-chang-gong-feng-xian-di-wen-yu-suo-cang-bao-qin-er-hui-nong-bu-ren-qu-yin-wei-zuo-ge-yi-xie-qi-yi-yun
author: 蘇舜欽
authorPinyin: su1 shun4 qin1
authorSlug: su-shun-qin
dynasty: 宋
dynastyPinyin: song4
dynastySlug: song
tags: []
---

## 正文

- 雙塔老師古突兀，索我瑶琴一揮拂。
- 風吹仙籟下虛空，滿坐沈沈竦毛骨。
- 按抑不知聲在指，指自不知心所起。
- 節奏可盡韻可收，時於疎澹之中寄深意。
- 意深味薄我獨知，陶然直到羲皇世。
- 曲終瞑目師不言，忽言昔常奉至尊。
- 祥符天子政多暇，詔求絕藝傳中閽。
- 紫宸仗退霜日紅，隨鞭入對蓬萊宮。
- 平戎一弄沃舜聰，貂璫壁立亦動容。
- 紫蘭之袍出禁府，聲華一日千門通。
- 今來老病卧澤國，賞音不遇前事空。
- 一雙玉鶴天上飛，人間但見枯死桐。
- 幸逢寶器愜心手，因聲感舊涕灑胸。
- 顧我踟躕不忍去，將行更欲留悲風。

## 拼音

- shuang1 ta3 lao3 shi1 gu3 tu1 wu4 ， suo3 wo3 yao2 qin2 yi4 hui1 fu2 。
- feng1 chui1 xian1 lai4 xia4 xu1 kong1 ， man3 zuo4 shen3 shen3 song3 mao2 gu3 。
- an4 yi4 bu4 zhi1 sheng1 zai4 zhi3 ， zhi3 zi4 bu4 zhi1 xin1 suo3 qi3 。
- jie2 zou4 ke3 jin4 yun4 ke3 shou1 ， shi2 wu1 shu1 dan4 zhi1 zhong1 ji4 shen1 yi4 。
- yi4 shen1 wei4 bao2 wo3 du2 zhi1 ， tao2 ran2 zhi2 dao4 xi1 huang2 shi4 。
- qu3 zhong1 ming2 mu4 shi1 bu4 yan2 ， hu1 yan2 xi1 chang2 feng4 zhi4 zun1 。
- xiang2 fu2 tian1 zi3 zheng4 duo1 xia2 ， zhao4 qiu2 jue2 yi4 chuan2 zhong1 hun1 。
- zi3 chen2 zhang4 tui4 shuang1 ri4 hong2 ， sui2 bian1 ru4 dui4 peng2 lai2 gong1 。
- ping2 rong2 yi2 nong4 wo4 shun4 cong1 ， diao1 dang1 bi4 li4 yi4 dong4 rong2 。
- zi3 lan2 zhi1 pao2 chu1 jin4 fu3 ， sheng1 hua2 yi2 ri4 qian1 men2 tong1 。
- jin1 lai2 lao3 bing4 wo4 ze2 guo2 ， shang3 yin1 bu2 yu4 qian2 shi4 kong1 。
- yi4 shuang1 yu4 he4 tian1 shang4 fei1 ， ren2 jian4 dan4 jian4 ku1 si3 tong2 。
- xing4 feng2 bao3 qi4 qie4 xin1 shou3 ， yin1 sheng1 gan3 jiu4 ti4 sa3 xiong1 。
- gu4 wo3 chi2 chu2 bu4 ren3 qu4 ， jiang1 xing2 geng4 yu4 liu2 bei1 feng1 。

## 注释

## 译文

## 赏析
