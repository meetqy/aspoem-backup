---
id: su-shun-qin-you-nan-nei-jiu-long-gong
title: 遊南內九龍宮
titlePinyin: you2 nan2 nei4 jiu3 long2 gong1
titleSlug: you-nan-nei-jiu-long-gong
author: 蘇舜欽
authorPinyin: su1 shun4 qin1
authorSlug: su-shun-qin
dynasty: 唐
dynastyPinyin: tang2
dynastySlug: tang
tags: [] 
---

## 正文

- 昔帝龍驤後，因池大此宮。
- 蕭笳疊終日，旌仗展無窮。
- 繪塑神靈集，飛潛爪角雄。
- 陰軒常隱霧，暗堵亦含風。
- 巨盜來移國，天王遽避戎。
- 蒼黄狩巴蜀，倏忽陷河潼。
- 閣殿回看遠，塵氛久見蒙。
- 歸來故基在，不與往時同。
- 疊瓦煙間碧，新蕖露下紅。
- 波春蕩初月，沙晚發悲鴻。
- 世變今無復，人愁杳莫終。
- 樹穿瑶甃裂，碑碎玉樓空。
- 九曲皆遺石，諸王祗斷蓬。
- 興亡何足問，一一夕陽中。

## 拼音

- xi1 di4 long2 xiang1 hou4 ， yin1 chi2 da4 ci3 gong1 。
- xiao1 jia1 die2 zhong1 ri4 ， jing1 zhang4 zhan3 wu2 qiong2 。
- hui4 su4 shen2 ling2 ji2 ， fei1 qian2 zhua3 jiao3 xiong2 。
- yin1 xuan1 chang2 yin3 wu4 ， an4 du3 yi4 han2 feng1 。
- ju4 dao4 lai2 yi2 guo2 ， tian1 wang2 ju4 bi4 rong2 。
- cang1 huang2 shou4 ba1 shu3 ， shu1 hu1 xian4 he2 tong2 。
- ge2 dian4 hui2 kan4 yuan3 ， chen2 fen1 jiu3 jian4 meng2 。
- gui1 lai2 gu4 ji1 zai4 ， bu4 yu3 wang3 shi2 tong2 。
- die2 wa3 yan1 jian4 bi4 ， xin1 qu2 lu4 xia4 hong2 。
- bo1 chun1 dang4 chu1 yue4 ， sha1 wan3 fa1 bei1 hong2 。
- shi4 bian4 jin1 wu2 fu4 ， ren2 chou2 yao3 mo4 zhong1 。
- shu4 chuan1 yao2 zhou4 lie4 ， bei1 sui4 yu4 lou2 kong1 。
- jiu3 qu1 jie1 yi2 shi2 ， zhu1 wang2 zhi1 duan4 peng2 。
- xing1 wang2 he2 zu2 wen4 ， yi1 yi1 xi1 yang2 zhong1 。

## 注释

## 译文

## 赏析
