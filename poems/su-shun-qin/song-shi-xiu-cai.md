---
id: su-shun-qin-song-shi-xiu-cai
title: 送施秀才
titlePinyin: song4 shi1 xiu4 cai0
titleSlug: song-shi-xiu-cai
author: 蘇舜欽
authorPinyin: su1 shun4 qin1
authorSlug: su-shun-qin
dynasty: 宋
dynastyPinyin: song4
dynastySlug: song
tags: []
---

## 正文

- 賤生罹兇喪，日與死亡逼。
- 羈孤困猜嫌，動步畏蛇蜮。
- 之子脫俗情，平生未相識。
- 足繭千里來，顧我喜顔色。
- 衣裘風霜凋，顔髮塵土蝕。
- 開席揖之坐，意勤語腷塞。
- 徐徐動辭氣，突兀露胸臆。
- 紺囊出文章，發覆見寶璧。
- 自羞無所有，曷以報相德。
- 告行東風前，花草正狼籍。
- 又無一尊酒，澆沃慰遠客。
- 扁舟下長淮，企立空歎息。

## 拼音

- jian4 sheng1 li2 xiong1 sang1 ， ri4 yu3 si3 wang2 bi1 。
- ji1 gu1 kun4 cai1 xian2 ， dong4 bu4 wei4 she2 yu4 。
- zhi1 zi3 tuo1 su2 qing2 ， ping2 sheng1 wei4 xiang1 shi2 。
- zu2 jian3 qian1 li3 lai2 ， gu4 wo3 xi3 yan2 se4 。
- yi1 qiu2 feng1 shuang1 diao1 ， yan2 fa4 chen2 tu3 shi2 。
- kai1 xi2 yi1 zhi1 zuo4 ， yi4 qin2 yu3 bi4 sai1 。
- xu2 xu2 dong4 ci2 qi4 ， tu1 wu4 lu4 xiong1 yi4 。
- gan4 nang2 chu1 wen2 zhang1 ， fa1 fu4 jian4 bao3 bi4 。
- zi4 xiu1 wu2 suo3 you3 ， he2 yi3 bao4 xiang1 de2 。
- gao4 xing2 dong1 feng1 qian2 ， hua1 cao3 zheng4 lang2 ji2 。
- you4 wu2 yi4 zun1 jiu3 ， jiao1 wo4 wei4 yuan3 ke4 。
- pian1 zhou1 xia4 chang2 huai2 ， qi3 li4 kong1 tan4 xi1 。

## 注释

## 译文

## 赏析
