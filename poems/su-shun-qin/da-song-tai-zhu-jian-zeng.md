---
id: su-shun-qin-da-song-tai-zhu-jian-zeng
title: 答宋太祝見贈
titlePinyin: da2 song4 tai4 zhu4 jian4 zeng4
titleSlug: da-song-tai-zhu-jian-zeng
author: 蘇舜欽
authorPinyin: su1 shun4 qin1
authorSlug: su-shun-qin
dynasty: 唐
dynastyPinyin: tang2
dynastySlug: tang
tags: [] 
---

## 正文

- 窮冬三日雪，旅腸迫枯餓。
- 不免東郭行，難效袁安卧。
- 我謁故所宜，君來無乃左。
- 復貺長句詩，如留萬金貨。
- 恣睢莫能名，豪橫不可挫。
- 怒奔時旁出，力翥復下墮。
- 使人但驚絕，欲斷誰敢作。
- 況君名家駒，少小聲已播。
- 丈夫氣剛精，不必在長大。
- 譬如利錐末，所向物已破。
- 余資本滯濁，既壯困家禍。
- 區區走俗格，僅若螘循磨。
- 詩枯實零丁，文僻又坎坷。
- 翹然當路人，顧我甚涕唾。
- 雅意返願交，得無自卑涴。
- 俛首已內傾，撫躬輒私賀。
- 無以答高誼，胸中强搜羅。
- 披豁聊短篇，安足謂酬和。
- 莞爾當棄投，毋留重吾過。

## 拼音

- qiong2 dong1 san1 ri4 xue3 ， lü3 chang2 po4 ku1 e4 。
- bu4 mian3 dong1 guo1 xing2 ， nan2 xiao4 yuan2 an1 wo4 。
- wo3 ye4 gu4 suo3 yi2 ， jun1 lai2 wu2 nai3 zuo3 。
- fu4 kuang4 chang2 ju4 shi1 ， ru2 liu2 wan4 jin1 huo4 。
- zi4 sui1 mo4 neng2 ming2 ， hao2 heng2 bu4 ke3 cuo4 。
- nu4 ben1 shi2 pang2 chu1 ， li4 zhu4 fu4 xia4 duo4 。
- shi3 ren2 dan4 jing1 jue2 ， yu4 duan4 shui2 gan3 zuo4 。
- kuang4 jun1 ming2 jia1 ju1 ， shao3 xiao3 sheng1 yi3 bo1 。
- zhang4 fu0 qi4 gang1 jing1 ， bu2 bi4 zai4 chang2 da4 。
- pi4 ru2 li4 zhui1 mo4 ， suo3 xiang4 wu4 yi3 po4 。
- yu2 zi1 ben3 zhi4 zhuo2 ， ji4 zhuang4 kun4 jia1 huo4 。
- qu1 qu1 zou3 su2 ge2 ， jin3 ruo4 yi3 xun2 mo2 。
- shi1 ku1 shi2 ling2 ding1 ， wen2 pi4 you4 kan3 ke3 。
- qiao2 ran2 dang1 lu4 ren2 ， gu4 wo3 shen4 ti4 tuo4 。
- ya3 yi4 fan3 yuan4 jiao1 ， de2 wu2 zi4 bei1 wo4 。
- fu3 shou3 yi3 nei4 qing1 ， fu3 gong1 zhe2 si1 he4 。
- wu2 yi3 da2 gao1 yi4 ， xiong1 zhong1 qiang2 sou1 luo2 。
- pi1 huo1 liao2 duan3 pian1 ， an1 zu2 wei4 chou2 he2 。
- wan3 er3 dang1 qi4 tou2 ， wu2 liu2 zhong4 wu2 guo4 。

## 注释

## 译文

## 赏析
