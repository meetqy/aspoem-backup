---
id: su-shun-qin-di-dong-lian-ju
title: 地動聯句
titlePinyin: di4 dong4 lian2 ju4
titleSlug: di-dong-lian-ju
author: 蘇舜欽
authorPinyin: su1 shun4 qin1
authorSlug: su-shun-qin
dynasty: 宋
dynastyPinyin: song4
dynastySlug: song
tags: []
---

## 正文

- 大荒孟冬月，末旬高舂時。
- 日腹昏盲倀，風口鳴嗚咿。
- 萬靈困陰戚，百植嗟陽衰。
- 濃寒有勝氣，天凍無敗期。
- 六指忽摇拽，羣蹠初奔馳。
- 丸銅落蟾吻，始異張渾儀。
- 列宿犯天紀，預念漢志辭。
- 民甍函鼓舞，禁堞强崩離。
- 坐駭市聲死，立怖人足踦。
- 坦途重車僨，急傳壯馬敧。
- 陵阜動撫手，礫塊當揚箕。
- 停污有亂浪，僵木無靜枝。
- 眾喙不敢息，沓嶂驚欲飛。
- 踊塔撼鐸碎，安流蕩舟疲。
- 倒壺喪午漏，顛巢駭眠鴟。
- 居人眩眸子，行客勞髑兒。
- 南北頓儵忽，西東播戎夷。
- 四鎮一毛重，百川寸涔微。
- 斗藪不如大，軒幹主者誰。
- 共工豈復怒，富嫗安得爲。
- 寧無折軸患，頓易崩山悲。
- 眾蟄不安土，羣毛難麗皮。
- 驚者去靡所，仆或如見擠。
- 轟雷下檐瓦，決玉傾倉粢。
- 雙顛太室吻，四躍宸庭螭。
- 萬宇變旋室，百城如轉機。
- 念此大災患，必由政瑕疵。
- 勝社勇厥氣，孤陽病其威。
- 傳是下乘上，亦曰尊屈卑。
- 夫惟至靜者，猶不可保之。
- 況乃易動物，何以能自持。
- 高者恐顛墜，下者當鎮綏。
- 天戒豈得慢，肉食宜自思。
- 變省孽可息，損降禍可違。
- 願進小臣語，兼爲丹扆規。
- 偉哉聰明主，忽遺地動詩。

## 拼音

- da4 huang1 meng4 dong1 yue4 ， mo4 xun2 gao1 chong1 shi2 。
- ri4 fu4 hun1 mang2 chang1 ， feng1 kou3 ming2 wu1 yi1 。
- wan4 ling2 kun4 yin1 qi1 ， bai3 zhi2 jie1 yang2 shuai1 。
- nong2 han2 you3 sheng4 qi4 ， tian1 dong4 wu2 bai4 qi1 。
- liu4 zhi3 hu1 yao2 zhuai4 ， qun2 zhi2 chu1 ben1 chi2 。
- wan2 tong2 luo4 chan2 wen3 ， shi3 yi4 zhang1 hun2 yi2 。
- lie4 su4 fan4 tian1 ji4 ， yu4 nian4 han4 zhi4 ci2 。
- min2 meng2 han2 gu3 wu3 ， jin4 die2 qiang2 beng1 li2 。
- zuo4 hai4 shi4 sheng1 si3 ， li4 bu4 ren2 zu2 yi3 。
- tan3 tu2 zhong4 ju1 fen4 ， ji2 chuan2 zhuang4 ma3 qi1 。
- ling2 fu4 dong4 fu3 shou3 ， li4 kuai4 dang1 yang2 ji1 。
- ting2 wu1 you3 luan4 lang4 ， jiang1 mu4 wu2 jing4 zhi1 。
- zhong4 hui4 bu4 gan3 xi1 ， ta4 zhang4 jing1 yu4 fei1 。
- yong3 ta3 han4 duo2 sui4 ， an1 liu2 dang4 zhou1 pi2 。
- dao3 hu2 sang1 wu3 lou4 ， dian1 chao2 hai4 mian2 chi1 。
- ju1 ren2 xuan4 mou2 zi0 ， xing2 ke4 lao2 du2 er2 。
- nan2 bei3 dun4 shu1 hu1 ， xi1 dong1 bo1 rong2 yi2 。
- si4 zhen4 yi4 mao2 zhong4 ， bai3 chuan1 cun4 cen2 wei1 。
- dou4 sou3 bu4 ru2 da4 ， xuan1 gan4 zhu3 zhe3 shui2 。
- gong4 gong1 qi3 fu4 nu4 ， fu4 yu4 an1 de2 wei2 。
- ning2 wu2 zhe2 zhou2 huan4 ， dun4 yi4 beng1 shan1 bei1 。
- zhong4 zhe2 bu4 an1 tu3 ， qun2 mao2 nan2 li2 pi2 。
- jing1 zhe3 qu4 mi2 suo3 ， pu2 huo4 ru2 jian4 ji3 。
- hong1 lei2 xia4 yan2 wa3 ， jue2 yu4 qing1 cang1 zi1 。
- shuang1 dian1 tai4 shi4 wen3 ， si4 yue4 chen2 ting2 chi1 。
- wan4 yu3 bian4 xuan2 shi4 ， bai3 cheng2 ru2 zhuan3 ji1 。
- nian4 ci3 da4 zai1 huan4 ， bi4 you2 zheng4 xia2 ci1 。
- sheng4 she4 yong3 jue2 qi4 ， gu1 yang2 bing4 qi2 wei1 。
- chuan2 shi4 xia4 cheng2 shang4 ， yi4 yue1 zun1 qu1 bei1 。
- fu1 wei2 zhi4 jing4 zhe3 ， you2 bu4 ke3 bao3 zhi1 。
- kuang4 nai3 yi4 dong4 wu4 ， he2 yi3 neng2 zi4 chi2 。
- gao1 zhe3 kong3 dian1 zhui4 ， xia4 zhe3 dang1 zhen4 sui2 。
- tian1 jie4 qi3 de2 man4 ， rou4 shi2 yi2 zi4 si1 。
- bian4 sheng3 nie4 ke3 xi1 ， sun3 jiang4 huo4 ke3 wei2 。
- yuan4 jin4 xiao3 chen2 yu3 ， jian1 wei2 dan1 yi3 gui1 。
- wei3 zai1 cong1 ming2 zhu3 ， hu1 yi2 di4 dong4 shi1 。

## 注释

## 译文

## 赏析
