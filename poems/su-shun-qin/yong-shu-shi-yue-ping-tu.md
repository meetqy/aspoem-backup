---
id: su-shun-qin-yong-shu-shi-yue-ping-tu
title: 永叔石月屏圖
titlePinyin: yong3 shu1 shi2 yue4 ping2 tu2
titleSlug: yong-shu-shi-yue-ping-tu
author: 蘇舜欽
authorPinyin: su1 shun4 qin1
authorSlug: su-shun-qin
dynasty: 宋
dynastyPinyin: song4
dynastySlug: song
tags: []
---

## 正文

- 日月行上天，下照萬物根。
- 向之生榮背則死，故爲萬物生死門。
- 東西兩交征，晝夜不蹔停。
- 胡爲虢山石，留此皎月痕常存。
- 桂樹散疎陰，有若圖畫成。
- 永叔得之不能曉，作歌使我窮其原。
- 或疑月入此石中，分此二曜三處明。
- 或云蟾兔好溪山，逃遁出月不可關。
- 浮波穴石恣所樂，嫦娥孤坐初不覺。
- 玉杵夜無聲，無物來擣藥。
- 嫦娥驚推輪，下天自尋捉。
- 繞地掀江蹋山岳，二物驚奔不復見。
- 留此玉輪之迹在青壁，風雨不可剝。
- 此說亦詭異，予知未精確。
- 物有無情自相感，不間幽微與高邈。
- 老蚌向月月降胎，海犀望星星入角。
- 彤霞爍石變靈砂，白虹貫巖生美璞。
- 此乃西山石，久爲月照著。
- 歲久光不滅，遂有團團月。
- 寒輝籠籠出輕霧，坐對不復嗟殘缺。
- 蝦蟇縱汝惡觜吻，可能食此清光沒。
- 玉川子若在，見必喜不徹。
- 此雖隱石中，時有靈光發。
- 土怪山鬼不敢近，照之僵仆肝腦裂。
- 有如君上明，下燭萬類無遁形，光豔百世無虧盈。

## 拼音

- ri4 yue4 xing2 shang4 tian1 ， xia4 zhao4 wan4 wu4 gen1 。
- xiang4 zhi1 sheng1 rong2 bei4 ze2 si3 ， gu4 wei2 wan4 wu4 sheng1 si3 men2 。
- dong1 xi1 liang3 jiao1 zheng1 ， zhou4 ye4 bu2 zan4 ting2 。
- hu2 wei2 guo2 shan1 shi2 ， liu2 ci3 jiao3 yue4 hen2 chang2 cun2 。
- gui4 shu4 san4 shu1 yin1 ， you3 ruo4 tu2 hua4 cheng2 。
- yong3 shu1 de2 zhi1 bu4 neng2 xiao3 ， zuo4 ge1 shi3 wo3 qiong2 qi2 yuan2 。
- huo4 yi2 yue4 ru4 ci3 shi2 zhong1 ， fen1 ci3 er4 yao4 san1 chu3 ming2 。
- huo4 yun2 chan2 tu4 hao3 xi1 shan1 ， tao2 dun4 chu1 yue4 bu4 ke3 guan1 。
- fu2 bo1 xue2 shi2 zi4 suo3 le4 ， chang2 e2 gu1 zuo4 chu1 bu4 jue2 。
- yu4 chu3 ye4 wu2 sheng1 ， wu2 wu4 lai2 dao3 yao4 。
- chang2 e2 jing1 tui1 lun2 ， xia4 tian1 zi4 xun2 zhuo1 。
- rao4 di4 xian1 jiang1 ta4 shan1 yue4 ， er4 wu4 jing1 ben1 bu2 fu4 jian4 。
- liu2 ci3 yu4 lun2 zhi1 ji4 zai4 qing1 bi4 ， feng1 yu3 bu4 ke3 bao1 。
- ci3 shuo1 yi4 gui3 yi4 ， yu3 zhi1 wei4 jing1 que4 。
- wu4 you3 wu2 qing2 zi4 xiang1 gan3 ， bu2 jian4 you1 wei1 yu3 gao1 miao3 。
- lao3 bang4 xiang4 yue4 yue4 jiang4 tai1 ， hai3 xi1 wang4 xing1 xing0 ru4 jiao3 。
- tong2 xia2 shuo4 shi2 bian4 ling2 sha1 ， bai2 hong2 guan4 yan2 sheng1 mei3 pu2 。
- ci3 nai3 xi1 shan1 shi2 ， jiu3 wei2 yue4 zhao4 zhu4 。
- sui4 jiu3 guang1 bu2 mie4 ， sui4 you3 tuan2 tuan2 yue4 。
- han2 hui1 long2 long2 chu1 qing1 wu4 ， zuo4 dui4 bu2 fu4 jie1 can2 que1 。
- xia1 ma2 zong4 ru3 e4 zi1 wen3 ， ke3 neng2 shi2 ci3 qing1 guang1 mei2 。
- yu4 chuan1 zi3 ruo4 zai4 ， jian4 bi4 xi3 bu2 che4 。
- ci3 sui1 yin3 shi2 zhong1 ， shi2 you3 ling2 guang1 fa1 。
- tu3 guai4 shan1 gui3 bu4 gan3 jin4 ， zhao4 zhi1 jiang1 pu2 gan1 nao3 lie4 。
- you3 ru2 jun1 shang4 ming2 ， xia4 zhu2 wan4 lei4 wu2 dun4 xing2 ， guang1 yan4 bai3 shi4 wu2 kui1 ying2 。

## 注释

## 译文

## 赏析
