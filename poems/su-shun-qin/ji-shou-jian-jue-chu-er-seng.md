---
id: su-shun-qin-ji-shou-jian-jue-chu-er-seng
title: 寄守堅覺初二僧
titlePinyin: ji4 shou3 jian1 jue2 chu1 er4 seng1
titleSlug: ji-shou-jian-jue-chu-er-seng
author: 蘇舜欽
authorPinyin: su1 shun4 qin1
authorSlug: su-shun-qin
dynasty: 宋
dynastyPinyin: song4
dynastySlug: song
tags: []
---

## 正文

- 曾携舊書卷，來宿古禪林。
- 方外求知性，詩中得賞音。
- 爐開山夜靜，門掩雪天陰。
- 杌上一寒硯，燈前三苦吟。
- 韵强顔汗落，句切鬢絲侵。
- 玉就還重琢，河窮更遠尋。
- 穴爭探乳虎，沙獨揀良金。
- 字穩天星轉，篇終海月沈。
- 唱酬同記錄，得失暗規箴。
- 木鐸不徇路，薰風難和琴。
- 半生誰引手，中道比分襟。
- 分野三吳闊，年華二紀深。
- 師方傳祖印，我欲謝朝簪。
- 嶺外烟嵐地，湖邊雲水心。
- 情悰張翰鱠，夢想陸機禽。
- 松下莓苔石，何年重訪臨。

## 拼音

- ceng2 xie2 jiu4 shu1 juan4 ， lai2 su4 gu3 shan4 lin2 。
- fang1 wai4 qiu2 zhi1 xing4 ， shi1 zhong1 de2 shang3 yin1 。
- lu2 kai1 shan1 ye4 jing4 ， men2 yan3 xue3 tian1 yin1 。
- wu4 shang4 yi4 han2 yan4 ， deng1 qian2 san1 ku3 yin2 。
- yun4 qiang2 yan2 han4 luo4 ， ju4 qie4 bin4 si1 qin1 。
- yu4 jiu4 huan2 zhong4 zhuo2 ， he2 qiong2 geng4 yuan3 xun2 。
- xue2 zheng1 tan4 ru3 hu3 ， sha1 du2 jian3 liang2 jin1 。
- zi4 wen3 tian1 xing1 zhuan3 ， pian1 zhong1 hai3 yue4 shen3 。
- chang4 chou2 tong2 ji4 lu4 ， de2 shi1 an4 gui1 zhen1 。
- mu4 duo2 bu2 xun4 lu4 ， xun1 feng1 nan2 he2 qin2 。
- ban4 sheng1 shui2 yin3 shou3 ， zhong1 dao4 bi3 fen1 jin1 。
- fen1 ye3 san1 wu2 kuo4 ， nian2 hua2 er4 ji4 shen1 。
- shi1 fang1 chuan2 zu3 yin4 ， wo3 yu4 xie4 chao2 zan1 。
- ling3 wai4 yan1 lan2 di4 ， hu2 bian1 yun2 shui3 xin1 。
- qing2 cong2 zhang1 han4 kuai4 ， meng4 xiang3 lu4 ji1 qin2 。
- song1 xia4 mei2 tai2 shi2 ， he2 nian2 zhong4 fang3 lin2 。

## 注释

## 译文

## 赏析
