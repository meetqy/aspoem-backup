---
id: su-shun-qin-ji-fu-yan-guo
title: 寄富彥國
titlePinyin: ji4 fu4 yan4 guo2
titleSlug: ji-fu-yan-guo
author: 蘇舜欽
authorPinyin: su1 shun4 qin1
authorSlug: su-shun-qin
dynasty: 宋
dynastyPinyin: song4
dynastySlug: song
tags: []
---

## 正文

- 自古猾者胡與羌，胡羌相連動朔方。
- 姦謀陰就一朝發，直欲截割吾土疆。
- 遣使持書至闕下，四方物論如沸湯。
- 天子仄席旰未嘗，相君日暮猶廟堂。
- 彥國感慨請奉使，誓將摧折其鋒鋩。
- 受詔驅馬出都門，都人走觀歎且傷。
- 猾胡聞風已厭伏，聚聽大議羞亂常。
- 願如故約不敢妄，脫甲爭獻寶玉觴。
- 旆旌威遲還上國，所至觀者如傾江。
- 杖父奔蹶喜出泣，婦女聚語氣激昂。
- 至尊虛懷坐赭牀，中人催入見未央。
- 對久赤日下輦道，翠華影轉熏風涼。
- 歸來堂上拜壽母，賓車塞破甘泉坊。
- 衣塵未滌又出使，往來絕域如門牆。
- 已知高賢抱器識，因時與國爲輝光。
- 不煩一甲屈萬眾，以此可見才短長。
- 彥國本爲廊廟器，何祗口舌平强梁。
- 使之當國柄天下，夷狄豈復能猖狂。

## 拼音

- zi4 gu3 hua2 zhe3 hu2 yu3 qiang1 ， hu2 qiang1 xiang1 lian2 dong4 shuo4 fang1 。
- jian1 mou2 yin1 jiu4 yi4 zhao1 fa1 ， zhi2 yu4 jie2 ge1 wu2 tu3 jiang1 。
- qian3 shi3 chi2 shu1 zhi4 que4 xia4 ， si4 fang1 wu4 lun4 ru2 fei4 tang1 。
- tian1 zi3 ze4 xi2 gan4 wei4 chang2 ， xiang1 jun1 ri4 mu4 you2 miao4 tang2 。
- yan4 guo2 gan3 kai3 qing3 feng4 shi3 ， shi4 jiang1 cui1 zhe2 qi2 feng1 mang2 。
- shou4 zhao4 qu1 ma3 chu1 dou1 men2 ， dou1 ren2 zou3 guan1 tan4 qie3 shang1 。
- hua2 hu2 wen2 feng1 yi3 yan4 fu2 ， ju4 ting1 da4 yi4 xiu1 luan4 chang2 。
- yuan4 ru2 gu4 yue1 bu4 gan3 wang4 ， tuo1 jia3 zheng1 xian4 bao3 yu4 shang1 。
- pei4 jing1 wei1 chi2 huan2 shang4 guo2 ， suo3 zhi4 guan1 zhe3 ru2 qing1 jiang1 。
- zhang4 fu4 ben1 jue3 xi3 chu1 qi4 ， fu4 nü3 ju4 yu3 qi4 ji1 ang2 。
- zhi4 zun1 xu1 huai2 zuo4 zhe3 chuang2 ， zhong1 ren2 cui1 ru4 jian4 wei4 yang1 。
- dui4 jiu3 chi4 ri4 xia4 nian3 dao4 ， cui4 hua2 ying3 zhuan3 xun1 feng1 liang2 。
- gui1 lai2 tang2 shang4 bai4 shou4 mu3 ， bin1 ju1 sai1 po4 gan1 quan2 fang1 。
- yi1 chen2 wei4 di2 you4 chu1 shi3 ， wang3 lai2 jue2 yu4 ru2 men2 qiang2 。
- yi3 zhi1 gao1 xian2 bao4 qi4 shi2 ， yin1 shi2 yu3 guo2 wei2 hui1 guang1 。
- bu4 fan2 yi4 jia3 qu1 wan4 zhong4 ， yi3 ci3 ke3 jian4 cai2 duan3 chang2 。
- yan4 guo2 ben3 wei2 lang2 miao4 qi4 ， he2 zhi1 kou3 she2 ping2 qiang2 liang2 。
- shi3 zhi1 dang1 guo2 bing3 tian1 xia4 ， yi2 di2 qi3 fu4 neng2 chang1 kuang2 。

## 注释

## 译文

## 赏析
