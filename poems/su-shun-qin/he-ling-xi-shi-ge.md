---
id: su-shun-qin-he-ling-xi-shi-ge
title: 和菱磎石歌
titlePinyin: he2 ling2 xi1 shi2 ge1
titleSlug: he-ling-xi-shi-ge
author: 蘇舜欽
authorPinyin: su1 shun4 qin1
authorSlug: su-shun-qin
dynasty: 唐
dynastyPinyin: tang2
dynastySlug: tang
tags: [] 
---

## 正文

- 滁州信至詫雙石，云初得自菱水濱。
- 長篇稱夸語險絕，欲使來者不復言。
- 畫圖突兀亦頗怪，張之屋壁驚心魂。
- 麒麟才生頭角異，混沌雖死竅鑿存。
- 琅邪之郡偏且僻，得石固可駭眾觀。
- 予嘗飛帆入震澤，窮探異境登龜黿。
- 居民百戶石爲業，日夜采琢山不貧。
- 山前森列戰白浪，猶似萬百鐵馬羣。
- 雨昏浪打歲月古，千株萬穴僵復奔。
- 自嗟才力本衰弱，安敢抵敵爲之文。
- 況茲出產極易致，鄉俗見慣不甚尊。
- 彼以至少合貴重，胡爲久棄如隱淪。
- 偶逢積識見獎拔，眾目今乃稱奇珍。
- 百人擁持大車載，城市觀走風濤翻。
- 立於新亭面幽谷，共爲澡刷泥沙痕。
- 凉泉下照嘉樹陰，翠影澄澹留煙雲。
- 褒以篇章繪縑素，積歲汨沒一旦伸。
- 苟非高賢獨賞激，終古棄卧於窮津。
- 世人愛憎逐興廢，使我吟歎傷精神。

## 拼音

- chu2 zhou1 xin4 zhi4 cha4 shuang1 shi2 ， yun2 chu1 de2 zi4 ling2 shui3 bin1 。
- chang2 pian1 cheng1 kua1 yu3 xian3 jue2 ， yu4 shi3 lai2 zhe3 bu2 fu4 yan2 。
- hua4 tu2 tu1 wu4 yi4 po1 guai4 ， zhang1 zhi1 wu1 bi4 jing1 xin1 hun2 。
- qi2 lin2 cai2 sheng1 tou2 jiao3 yi4 ， hun4 dun4 sui1 si3 qiao4 zao2 cun2 。
- lang2 xie2 zhi1 jun4 pian1 qie3 pi4 ， de2 shi2 gu4 ke3 hai4 zhong4 guan1 。
- yu3 chang2 fei1 fan1 ru4 zhen4 ze2 ， qiong2 tan4 yi4 jing4 deng1 gui1 yuan2 。
- ju1 min2 bai3 hu4 shi2 wei2 ye4 ， ri4 ye4 cai3 zhuo2 shan1 bu4 pin2 。
- shan1 qian2 sen1 lie4 zhan4 bai2 lang4 ， you2 si4 wan4 bai3 tie3 ma3 qun2 。
- yu3 hun1 lang4 da3 sui4 yue4 gu3 ， qian1 zhu1 wan4 xue2 jiang1 fu4 ben1 。
- zi4 jie1 cai2 li4 ben3 shuai1 ruo4 ， an1 gan3 di3 di2 wei2 zhi1 wen2 。
- kuang4 zi1 chu1 chan3 ji2 yi4 zhi4 ， xiang1 su2 jian4 guan4 bu2 shen4 zun1 。
- bi3 yi3 zhi4 shao3 he2 gui4 zhong4 ， hu2 wei2 jiu3 qi4 ru2 yin3 lun2 。
- ou3 feng2 ji1 shi2 jian4 jiang3 ba2 ， zhong4 mu4 jin1 nai3 cheng1 qi2 zhen1 。
- bai3 ren2 yong1 chi2 da4 ju1 zai4 ， cheng2 shi4 guan1 zou3 feng1 tao1 fan1 。
- li4 wu1 xin1 ting2 mian4 you1 gu3 ， gong4 wei2 zao3 shua1 ni2 sha1 hen2 。
- liang2 quan2 xia4 zhao4 jia1 shu4 yin1 ， cui4 ying3 cheng2 dan4 liu2 yan1 yun2 。
- bao1 yi3 pian1 zhang1 hui4 jian1 su4 ， ji1 sui4 mi4 mei2 yi2 dan4 shen1 。
- gou3 fei1 gao1 xian2 du2 shang3 ji1 ， zhong1 gu3 qi4 wo4 wu1 qiong2 jin1 。
- shi4 ren2 ai4 zeng1 zhu2 xing1 fei4 ， shi3 wo3 yin2 tan4 shang1 jing1 shen2 。

## 注释

## 译文

## 赏析
