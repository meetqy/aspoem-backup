---
id: su-shun-qin-gao-shan-bie-lin-ji
title: 高山別鄰幾
titlePinyin: gao1 shan1 bie2 lin2 ji1
titleSlug: gao-shan-bie-lin-ji
author: 蘇舜欽
authorPinyin: su1 shun4 qin1
authorSlug: su-shun-qin
dynasty: 宋
dynastyPinyin: song4
dynastySlug: song
tags: []
---

## 正文

- 高山扶層巔，下與地盤結。
- 氣貫不變移，澤枯乃朽裂。
- 有如善人交，生死兩固節。
- 語默無異方，黯沮在爲別。
- 世風隨日儉，俗態逐勢熱。
- 負予好古心，噓歎星斗滅。
- 近得鄰幾生，胸懷貯霜雪。
- 饑渴入詩書，趣向著羈絏。
- 又與斯人離，先日心破折。
- 古也當貽言，在子可捫舌。
- 奈何區區誠，敢以御者說。
- 器成必刓琢，德潤資澡刷。
- 安文謾徽墨，古訓乃佩玦。
- 帝門急豪英，濟物無自孑。

## 拼音

- gao1 shan1 fu2 ceng2 dian1 ， xia4 yu3 di4 pan2 jie2 。
- qi4 guan4 bu2 bian4 yi2 ， ze2 ku1 nai3 xiu3 lie4 。
- you3 ru2 shan4 ren2 jiao1 ， sheng1 si3 liang3 gu4 jie2 。
- yu3 mo4 wu2 yi4 fang1 ， an4 ju3 zai4 wei2 bie2 。
- shi4 feng1 sui2 ri4 jian3 ， su2 tai4 zhu2 shi4 re4 。
- fu4 yu3 hao3 gu3 xin1 ， xu1 tan4 xing1 dou3 mie4 。
- jin4 de2 lin2 ji1 sheng1 ， xiong1 huai2 zhu4 shuang1 xue3 。
- ji1 ke3 ru4 shi1 shu1 ， qu4 xiang4 zhu4 ji1 xie4 。
- you4 yu3 si1 ren2 li2 ， xian1 ri4 xin1 po4 zhe2 。
- gu3 ye3 dang1 yi2 yan2 ， zai4 zi3 ke3 men2 she2 。
- nai4 he2 qu1 qu1 cheng2 ， gan3 yi3 yu4 zhe3 shuo1 。
- qi4 cheng2 bi4 wan2 zhuo2 ， de2 run4 zi1 zao3 shua1 。
- an1 wen2 man2 hui1 mo4 ， gu3 xun4 nai3 pei4 jue2 。
- di4 men2 ji2 hao2 ying1 ， ji4 wu4 wu2 zi4 jie2 。

## 注释

## 译文

## 赏析
