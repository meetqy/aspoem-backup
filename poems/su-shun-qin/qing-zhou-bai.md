---
id: su-shun-qin-qing-zhou-bai
title: 慶州敗
titlePinyin: qing4 zhou1 bai4
titleSlug: qing-zhou-bai
author: 蘇舜欽
authorPinyin: su1 shun4 qin1
authorSlug: su-shun-qin
dynasty: 宋
dynastyPinyin: song4
dynastySlug: song
tags: []
---

## 正文

- 無戰王者師，有備軍之志。
- 天下承平數十年，此語雖存人所棄。
- 今歲西戎背世盟，直隨秋風寇邊城。
- 屠殺熟戶燒障堡，十萬馳騁山嶽傾。
- 國家防塞今有誰，官爲承制乳臭兒。
- 酣觴大嚼乃事業，何嘗識會兵之機。
- 符移火急蒐卒乘，意謂就戮如縛尸。
- 未成一軍已出戰，驅逐急使緣嶮巇。
- 馬肥甲重士飽喘，雖有弓劍何所施。
- 連顛自欲墮深谷，虜騎笑指聲嘻嘻。
- 一麾發伏鴈行出，山下掩截成重圍。
- 我軍免胄乞死所，承制面縛交涕洟。
- 逡巡下令藝者全，爭獻小技歌且吹。
- 其餘鼻馘放之去，東走矢液皆淋漓。
- 首無耳準若怪獸，不自媿恥猶生歸。
- 守者沮氣陷者苦，盡由主將之所爲。
- 地機不見欲僥勝，羞辱中國堪傷悲。

## 拼音

- wu2 zhan4 wang2 zhe3 shi1 ， you3 bei4 jun1 zhi1 zhi4 。
- tian1 xia4 cheng2 ping2 shu4 shi2 nian2 ， ci3 yu3 sui1 cun2 ren2 suo3 qi4 。
- jin1 sui4 xi1 rong2 bei4 shi4 meng2 ， zhi2 sui2 qiu1 feng1 kou4 bian1 cheng2 。
- tu2 sha1 shu2 hu4 shao1 zhang4 bao3 ， shi2 wan4 chi2 cheng3 shan1 yue4 qing1 。
- guo2 jia1 fang2 sai1 jin1 you3 shui2 ， guan1 wei2 cheng2 zhi4 ru3 xiu4 er2 。
- han1 shang1 da4 jiao2 nai3 shi4 ye4 ， he2 chang2 shi2 hui4 bing1 zhi1 ji1 。
- fu2 yi2 huo3 ji2 sou1 zu2 cheng2 ， yi4 wei4 jiu4 lu4 ru2 fu4 shi1 。
- wei4 cheng2 yi4 jun1 yi3 chu1 zhan4 ， qu1 zhu2 ji2 shi3 yuan2 xian3 xi1 。
- ma3 fei2 jia3 zhong4 shi4 bao3 chuan3 ， sui1 you3 gong1 jian4 he2 suo3 shi1 。
- lian2 dian1 zi4 yu4 duo4 shen1 gu3 ， lu3 qi2 xiao4 zhi3 sheng1 xi1 xi1 。
- yi4 hui1 fa1 fu2 yan4 xing2 chu1 ， shan1 xia4 yan3 jie2 cheng2 zhong4 wei2 。
- wo3 jun1 mian3 zhou4 qi3 si3 suo3 ， cheng2 zhi4 mian4 fu4 jiao1 ti4 yi2 。
- qun1 xun2 xia4 ling4 yi4 zhe3 quan2 ， zheng1 xian4 xiao3 ji4 ge1 qie3 chui1 。
- qi2 yu2 bi2 guo2 fang4 zhi1 qu4 ， dong1 zou3 shi3 ye4 jie1 lin2 li2 。
- shou3 wu2 er3 zhun3 ruo4 guai4 shou4 ， bu2 zi4 kui4 chi3 you2 sheng1 gui1 。
- shou3 zhe3 ju3 qi4 xian4 zhe3 ku3 ， jin4 you2 zhu3 jiang1 zhi1 suo3 wei2 。
- di4 ji1 bu2 jian4 yu4 jiao3 sheng4 ， xiu1 ru3 zhong1 guo2 kan1 shang1 bei1 。

## 注释

## 译文

## 赏析
