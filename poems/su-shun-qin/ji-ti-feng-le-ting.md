---
id: su-shun-qin-ji-ti-feng-le-ting
title: 寄題豐樂亭
titlePinyin: ji4 ti2 feng1 le4 ting2
titleSlug: ji-ti-feng-le-ting
author: 蘇舜欽
authorPinyin: su1 shun4 qin1
authorSlug: su-shun-qin
dynasty: 宋
dynastyPinyin: song4
dynastySlug: song
tags: []
---

## 正文

- 神物藏勝地，深林隱蒼峯。
- 威夷渡淺嶺，愛此泉一鍾。
- 古今未見賞，荒然草苔封。
- 公來闢一徑，疏鑿隨指蹤。
- 揮洗落塵慮，甘涼灑煩胸。
- 搆亭於其間，四面開軒墉。
- 名之豐樂者，此意實在農。
- 使君何所樂，所樂惟年豐。
- 年豐訟訴息，可使風化醲。
- 遊此乃可樂，豈徒悅賓從。
- 野老共歌呼，山禽相迎逢。
- 把酒謝白雲，援琴對孤松。
- 境清豈俗到，世路徒衝衝。

## 拼音

- shen2 wu4 cang2 sheng4 di4 ， shen1 lin2 yin3 cang1 feng1 。
- wei1 yi2 du4 qian3 ling3 ， ai4 ci3 quan2 yi4 zhong1 。
- gu3 jin1 wei4 jian4 shang3 ， huang1 ran2 cao3 tai2 feng1 。
- gong1 lai2 pi4 yi2 jing4 ， shu1 zao2 sui2 zhi3 zong1 。
- hui1 xi3 luo4 chen2 lü4 ， gan1 liang2 sa3 fan2 xiong1 。
- gou4 ting2 wu1 qi2 jian4 ， si4 mian4 kai1 xuan1 yong1 。
- ming2 zhi1 feng1 le4 zhe3 ， ci3 yi4 shi2 zai4 nong2 。
- shi3 jun1 he2 suo3 le4 ， suo3 le4 wei2 nian2 feng1 。
- nian2 feng1 song4 su4 xi1 ， ke3 shi3 feng1 hua4 nong2 。
- you2 ci3 nai3 ke3 le4 ， qi3 tu2 yue4 bin1 cong2 。
- ye3 lao3 gong4 ge1 hu1 ， shan1 qin2 xiang1 ying2 feng2 。
- ba3 jiu3 xie4 bai2 yun2 ， yuan2 qin2 dui4 gu1 song1 。
- jing4 qing1 qi3 su2 dao4 ， shi4 lu4 tu2 chong1 chong1 。

## 注释

## 译文

## 赏析
