---
id: su-shun-qin-gan-xing-san-shou-qi-san
title: 感興三首  其三
titlePinyin: gan3 xing1 san1 shou3     qi2 san1
titleSlug: gan-xing-san-shou-qi-san
author: 蘇舜欽
authorPinyin: su1 shun4 qin1
authorSlug: su-shun-qin
dynasty: 宋
dynastyPinyin: song4
dynastySlug: song
tags: []
---

## 正文

- 瞽說聖所擇，愚謀帝不罪。
- 況乎言有文，白黑時利害。
- 前日林書生，自謂胸臆大。
- 潛心摭世病，榮成謂可賣。
- 投顙觸諫函，獻言何耿介。
- 云昨見兇星，上帝下警戒。
- 意若日昏㧻，出處恣蜂蠆。
- 安坐弄神器，開門納珍賄。
- 宗支若繫囚，親親禮日殺。
- 大臣尸其柄，咋舌希龍拜。
- 速速伐虎叢，無使自沈瘵。
- 陛下幸察之，聰明即不壞。
- 如忽賤臣言，不瞬防禍敗。
- 一封朝飛入，羣目已睚眥。
- 力夫暮塞門，執縛不容喟。
- 十手捽其胡，如負殺人債。
- 幽諸死牢中，繫灼若龜蔡。
- 亦既下風指，黥而播諸海。
- 長途萬餘里，一錢不得带。
- 必令朝夕閒，渴饑死于械。
- 從前有口者，蹜脰如氣鞴。
- 獨夫已去除，易若吹糠粺。
- 奈何上帝明，非德不可蓋。
- 倏忽未十旬，炎官下其怪。
- 乙夜紫禁中，一燎不存芥。
- 天王下牀走，倉猝畏挂礙。
- 連延舊寢廷，頓失若空寨。
- 明朝黄紙出，大赦徧中外。
- 嗟乎林書生，生命不可再。
- 翻令兇惡囚，纍纍受恩貸。

## 拼音

- gu3 shuo1 sheng4 suo3 ze2 ， yu2 mou2 di4 bu2 zui4 。
- kuang4 hu1 yan2 you3 wen2 ， bai2 hei1 shi2 li4 hai4 。
- qian2 ri4 lin2 shu1 sheng1 ， zi4 wei4 xiong1 yi4 da4 。
- qian2 xin1 zhi2 shi4 bing4 ， rong2 cheng2 wei4 ke3 mai4 。
- tou2 sang3 chu4 jian4 han2 ， xian4 yan2 he2 geng3 jie4 。
- yun2 zuo2 jian4 xiong1 xing1 ， shang4 di4 xia4 jing3 jie4 。
- yi4 ruo4 ri4 hun1 㧻， chu1 chu3 zi4 feng1 chai4 。
- an1 zuo4 nong4 shen2 qi4 ， kai1 men2 na4 zhen1 hui4 。
- zong1 zhi1 ruo4 xi4 qiu2 ， qin1 qin1 li3 ri4 sha1 。
- da4 chen2 shi1 qi2 bing3 ， ze2 she2 xi1 long2 bai4 。
- su4 su4 fa2 hu3 cong2 ， wu2 shi3 zi4 shen3 zhai4 。
- bi4 xia4 xing4 cha2 zhi1 ， cong1 ming2 ji2 bu2 huai4 。
- ru2 hu1 jian4 chen2 yan2 ， bu2 shun4 fang2 huo4 bai4 。
- yi4 feng1 chao2 fei1 ru4 ， qun2 mu4 yi3 ya2 zi4 。
- li4 fu1 mu4 sai1 men2 ， zhi2 fu4 bu4 rong2 kui4 。
- shi2 shou3 zuo2 qi2 hu2 ， ru2 fu4 sha1 ren2 zhai4 。
- you1 zhu1 si3 lao2 zhong1 ， xi4 zhuo2 ruo4 gui1 cai4 。
- yi4 ji4 xia4 feng1 zhi3 ， qing2 er2 bo1 zhu1 hai3 。
- chang2 tu2 wan4 yu2 li3 ， yi4 qian2 bu4 de2 dai4 。
- bi4 ling4 zhao1 xi1 xian2 ， ke3 ji1 si3 yu2 xie4 。
- cong2 qian2 you3 kou3 zhe3 ， su4 dou4 ru2 qi4 bei4 。
- du2 fu1 yi3 qu4 chu2 ， yi4 ruo4 chui1 kang1 bai4 。
- nai4 he2 shang4 di4 ming2 ， fei1 de2 bu4 ke3 gai4 。
- shu1 hu1 wei4 shi2 xun2 ， yan2 guan1 xia4 qi2 guai4 。
- yi3 ye4 zi3 jin4 zhong1 ， yi4 liao2 bu4 cun2 jie4 。
- tian1 wang2 xia4 chuang2 zou3 ， cang1 cu4 wei4 gua4 ai4 。
- lian2 yan2 jiu4 qin3 ting2 ， dun4 shi1 ruo4 kong1 zhai4 。
- ming2 chao2 huang2 zhi3 chu1 ， da4 she4 bian4 zhong1 wai4 。
- jie1 hu1 lin2 shu1 sheng1 ， sheng1 ming4 bu4 ke3 zai4 。
- fan1 ling4 xiong1 e4 qiu2 ， lei2 lei2 shou4 en1 dai4 。

## 注释

## 译文

## 赏析
