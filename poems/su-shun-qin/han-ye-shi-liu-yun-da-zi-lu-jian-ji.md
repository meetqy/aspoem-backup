---
id: su-shun-qin-han-ye-shi-liu-yun-da-zi-lu-jian-ji
title: 寒夜十六韻答子履見寄
titlePinyin: han2 ye4 shi2 liu4 yun4 da2 zi3 lü3 jian4 ji4
titleSlug: han-ye-shi-liu-yun-da-zi-lu-jian-ji
author: 蘇舜欽
authorPinyin: su1 shun4 qin1
authorSlug: su-shun-qin
dynasty: 宋
dynastyPinyin: song4
dynastySlug: song
tags: []
---

## 正文

- 風雨夜寒新，空齋感慨頻。
- 詩書窮不放，燈火靜相親。
- 眺聽時懷土，低摧動畏人。
- 漫書成咄咄，遠吠厭狺狺。
- 念昔罹憂患，唯君共苦辛。
- 漂流數千里，會合十餘旬。
- 各閔傷弓翼，聊同煦沫鱗。
- 誰知公冶罪，眾笑伯龍貧。
- 隔絕今一水，暌離將再春。
- 喜篇數爲貺，尺牘亦相珍。
- 倚伏時難定，屯亨理亦循。
- 劍埋猶有氣，蠖屈尚能伸。
- 邦國方登俊，江湖且放神。
- 不憂知在命，任重莫如身。
- 白首襟期遠，青雲志業均。
- 陶然任元化，慎勿損天真。

## 拼音

- feng1 yu3 ye4 han2 xin1 ， kong1 zhai1 gan3 kai3 bin1 。
- shi1 shu1 qiong2 bu2 fang4 ， deng1 huo3 jing4 xiang1 qin1 。
- tiao4 ting1 shi2 huai2 tu3 ， di1 cui1 dong4 wei4 ren2 。
- man4 shu1 cheng2 duo1 duo1 ， yuan3 fei4 yan4 yin2 yin2 。
- nian4 xi1 li2 you1 huan4 ， wei2 jun1 gong4 ku3 xin1 。
- piao1 liu2 shu4 qian1 li3 ， hui4 he2 shi2 yu2 xun2 。
- ge4 min3 shang1 gong1 yi4 ， liao2 tong2 xu4 mo4 lin2 。
- shui2 zhi1 gong1 ye3 zui4 ， zhong4 xiao4 bo2 long2 pin2 。
- ge2 jue2 jin1 yi4 shui3 ， kui2 li2 jiang1 zai4 chun1 。
- xi3 pian1 shu4 wei2 kuang4 ， chi3 du2 yi4 xiang1 zhen1 。
- yi3 fu2 shi2 nan2 ding4 ， tun2 heng1 li3 yi4 xun2 。
- jian4 mai2 you2 you3 qi4 ， huo4 qu1 shang4 neng2 shen1 。
- bang1 guo2 fang1 deng1 jun4 ， jiang1 hu2 qie3 fang4 shen2 。
- bu4 you1 zhi1 zai4 ming4 ， ren4 zhong4 mo4 ru2 shen1 。
- bai2 shou3 jin1 qi1 yuan3 ， qing1 yun2 zhi4 ye4 jun1 。
- tao2 ran2 ren4 yuan2 hua4 ， shen4 wu4 sun3 tian1 zhen1 。

## 注释

## 译文

## 赏析
