---
id: su-shun-qin-jun-hou-fang-yu-yu-cang-lang-ting-yin-er-gao-hui-yi-ri-yi-yi-zhang-xie-zhi
title: 郡侯訪予于滄浪亭因而高會翌日以一章謝之
titlePinyin: jun4 hou2 fang3 yu3 yu2 cang1 lang4 ting2 yin1 er2 gao1 hui4 yi4 ri4 yi3 yi4 zhang1 xie4 zhi1
titleSlug: jun-hou-fang-yu-yu-cang-lang-ting-yin-er-gao-hui-yi-ri-yi-yi-zhang-xie-zhi
author: 蘇舜欽
authorPinyin: su1 shun4 qin1
authorSlug: su-shun-qin
dynasty: 宋
dynastyPinyin: song4
dynastySlug: song
tags: []
---

## 正文

- 荒亭俗少遊，遷客心自愛。
- 繞亭植梧竹，私心亦有待。
- 昨朝十騎來，䟃𧽼擁林外。
- 水禽駭笳鼓，野老瞻車蓋。
- 公餘喜靜境，賓至因高會。
- 跋石已行厨，臨流聊褫带。
- 優游鄙情通，放曠未禮殺。
- 酒醇引易釂，肉美舉必嘬。
- 千蹠恣食雞，二螯時把蟹。
- 開顔閒善謔，傾耳得嘉話。
- 暮夜歡未厭，裴回意將再。
- 跋已見懵騰，跨鞍極倒載。
- 明日尚狂酲，嘉貺不遑拜。

## 拼音

- huang1 ting2 su2 shao3 you2 ， qian1 ke4 xin1 zi4 ai4 。
- rao4 ting2 zhi2 wu2 zhu2 ， si1 xin1 yi4 you3 dai4 。
- zuo2 chao2 shi2 qi2 lai2 ，䟃𧽼 yong1 lin2 wai4 。
- shui3 qin2 hai4 jia1 gu3 ， ye3 lao3 zhan1 ju1 gai4 。
- gong1 yu2 xi3 jing4 jing4 ， bin1 zhi4 yin1 gao1 hui4 。
- ba2 shi2 yi3 xing2 chu2 ， lin2 liu2 liao2 chi3 dai4 。
- you1 you2 bi3 qing2 tong1 ， fang4 kuang4 wei4 li3 sha1 。
- jiu3 chun2 yin3 yi4 jiao4 ， rou4 mei3 ju3 bi4 zuo1 。
- qian1 zhi2 zi4 shi2 ji1 ， er4 ao2 shi2 ba3 xie4 。
- kai1 yan2 xian2 shan4 xue4 ， qing1 er3 de2 jia1 hua4 。
- mu4 ye4 huan1 wei4 yan4 ， pei2 hui2 yi4 jiang1 zai4 。
- ba2 yi3 jian4 meng3 teng2 ， kua4 an1 ji2 dao3 zai4 。
- ming2 ri4 shang4 kuang2 cheng2 ， jia1 kuang4 bu4 huang2 bai4 。

## 注释

## 译文

## 赏析
