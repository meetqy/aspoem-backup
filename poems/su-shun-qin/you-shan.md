---
id: su-shun-qin-you-shan
title: 遊山
titlePinyin: you2 shan1
titleSlug: you-shan
author: 蘇舜欽
authorPinyin: su1 shun4 qin1
authorSlug: su-shun-qin
dynasty: 唐
dynastyPinyin: tang2
dynastySlug: tang
tags: [] 
---

## 正文

- 上春遊南峯，出自閶扉西。
- 崎嶇緣田塍，時又涉狹磎。
- 午初至峯下，先讀爛古碑。
- 僧廬頗新鮮，丹青見朝曦。
- 云昔支公居，石迹有馬蹄。
- 踰嶺到天平，上觀石屋危。
- 蒼壁瀉白泉，對之已忘疲。
- 西巖列窗戶，玲瓏漏斜暉。
- 嵌然似餖飣，人力安可施。
- 朝餐下木瀆，市物俗所宜。
- 琴臺昔嘗遊，回首憶舊題。
- 南向又渡嶺，盤屈麋鹿蹊。
- 摺身趨寶華，未到聞法鼙。
- 松間見廣路，平如隱金鎚。
- 寺壓兩山脚，三面張屏幃。
- 夜闌宿虛堂，清甚無夢思。
- 西南登堯峯，俗云堯所基。
- 洪川不能沒，上有萬眾棲。
- 中道舍籃輿，從者亦汗衣。
- 關陸巧步趨，健馬莫可追。
- 自傷幹軀大，兩股酸不隨。
- 巖雨灑磴滑，惟賴枯筇支。
- 四顧物象殊，雖困强自持。
- 竹木互支撐，小閣架險梯。
- 凌晨過橫山，蹴蹋雲霞低。
- 身如插翅翼，下見鴻鵠卑。
- 却視眾壑林，密若薺麥齊。
- 童童或行列，改春發綠翠姿。
- 一方紺碧瓦，樓殿貼地飛。
- 右顧萬頃湖，東與天相迷。
- 日炙白煙開，風驅銀山移。
- 旁過折腰塔，鐵輪盡顛墮。
- 近爲震霆拔，火烈瓦甓糜。
- 未知天之意，摧此將何爲。
- 迤邐瞰薦福，愛此路側池。
- 清無一點塵，蝦魚潛琉璃。
- 寶積仰修竹，整如翠羽旗。
- 稜伽屋老朽，舊聞傳者非。
- 北渡千丈橋，柱裊闌傾敧。
- 攬衣俯而趨，愁爲溪風吹。
- 遇勝輒自留，仰嘯巾屢遺。
- 永言喜謔浪，把酒先嘻嘻。
- 子履閱奇怪，瞪視惟嗟咨。
- 及還城中居，城人殊未知。
- 自疑身被留，蹔此夢寐歸。
- 紛然著鄙事，奔走爭自私。
- 向者却是夢，反復又自疑。
- 神明日夜往，內顧行者尸。
- 何由擺塵坌，榮辱兩莫期。
- 清泉與白雲，終老得自怡。

## 拼音

- shang4 chun1 you2 nan2 feng1 ， chu1 zi4 chang1 fei1 xi1 。
- qi2 qu1 yuan2 tian2 cheng2 ， shi2 you4 she4 xia2 xi1 。
- wu3 chu1 zhi4 feng1 xia4 ， xian1 du2 lan4 gu3 bei1 。
- seng1 lu2 po1 xin1 xian1 ， dan1 qing1 jian4 chao2 xi1 。
- yun2 xi1 zhi1 gong1 ju1 ， shi2 ji4 you3 ma3 ti2 。
- yu2 ling3 dao4 tian1 ping2 ， shang4 guan1 shi2 wu1 wei1 。
- cang1 bi4 xie4 bai2 quan2 ， dui4 zhi1 yi3 wang4 pi2 。
- xi1 yan2 lie4 chuang1 hu4 ， ling2 long2 lou4 xie2 hui1 。
- qian4 ran2 si4 dou4 ding4 ， ren2 li4 an1 ke3 shi1 。
- chao2 can1 xia4 mu4 du2 ， shi4 wu4 su2 suo3 yi2 。
- qin2 tai2 xi1 chang2 you2 ， hui2 shou3 yi4 jiu4 ti2 。
- nan2 xiang4 you4 du4 ling3 ， pan2 qu1 mi2 lu4 qi1 。
- zhe2 shen1 qu1 bao3 hua2 ， wei4 dao4 wen2 fa3 pi2 。
- song1 jian4 jian4 guang3 lu4 ， ping2 ru2 yin3 jin1 chui2 。
- si4 ya1 liang3 shan1 jiao3 ， san1 mian4 zhang1 ping2 wei2 。
- ye4 lan2 su4 xu1 tang2 ， qing1 shen4 wu2 meng4 si1 。
- xi1 nan2 deng1 yao2 feng1 ， su2 yun2 yao2 suo3 ji1 。
- hong2 chuan1 bu4 neng2 mei2 ， shang4 you3 wan4 zhong4 qi1 。
- zhong1 dao4 she4 lan2 yu2 ， cong2 zhe3 yi4 han4 yi1 。
- guan1 lu4 qiao3 bu4 qu1 ， jian4 ma3 mo4 ke3 zhui1 。
- zi4 shang1 gan4 qu1 da4 ， liang3 gu3 suan1 bu4 sui2 。
- yan2 yu3 sa3 deng4 hua2 ， wei2 lai4 ku1 qiong2 zhi1 。
- si4 gu4 wu4 xiang4 shu1 ， sui1 kun4 qiang2 zi4 chi2 。
- zhu2 mu4 hu4 zhi1 cheng1 ， xiao3 ge2 jia4 xian3 ti1 。
- ling2 chen2 guo4 heng2 shan1 ， cu4 ta4 yun2 xia2 di1 。
- shen1 ru2 cha1 chi4 yi4 ， xia4 jian4 hong2 hu2 bei1 。
- que4 shi4 zhong4 he4 lin2 ， mi4 ruo4 ji4 mai4 qi2 。
- tong2 tong2 huo4 hang2 lie4 ， gai3 chun1 fa1 lü4 cui4 zi1 。
- yi4 fang1 gan4 bi4 wa3 ， lou2 dian4 tie1 di4 fei1 。
- you4 gu4 wan4 qing3 hu2 ， dong1 yu3 tian1 xiang1 mi2 。
- ri4 zhi4 bai2 yan1 kai1 ， feng1 qu1 yin2 shan1 yi2 。
- pang2 guo4 zhe2 yao1 ta3 ， tie3 lun2 jin4 dian1 duo4 。
- jin4 wei2 zhen4 ting2 ba2 ， huo3 lie4 wa3 pi4 mi2 。
- wei4 zhi1 tian1 zhi1 yi4 ， cui1 ci3 jiang1 he2 wei2 。
- yi3 li3 kan4 jian4 fu2 ， ai4 ci3 lu4 ce4 chi2 。
- qing1 wu2 yi4 dian3 chen2 ， xia1 yu2 qian2 liu2 li2 。
- bao3 ji1 yang3 xiu1 zhu2 ， zheng3 ru2 cui4 yu3 qi2 。
- leng2 jia1 wu1 lao3 xiu3 ， jiu4 wen2 chuan2 zhe3 fei1 。
- bei3 du4 qian1 zhang4 qiao2 ， zhu4 niao3 lan2 qing1 qi1 。
- lan3 yi1 fu3 er2 qu1 ， chou2 wei2 xi1 feng1 chui1 。
- yu4 sheng4 zhe2 zi4 liu2 ， yang3 xiao4 jin1 lü3 yi2 。
- yong3 yan2 xi3 xue4 lang4 ， ba3 jiu3 xian1 xi1 xi1 。
- zi3 lü3 yue4 qi2 guai4 ， deng4 shi4 wei2 jie1 zi1 。
- ji2 huan2 cheng2 zhong1 ju1 ， cheng2 ren2 shu1 wei4 zhi1 。
- zi4 yi2 shen1 bei4 liu2 ， zan4 ci3 meng4 mei4 gui1 。
- fen1 ran2 zhu4 bi3 shi4 ， ben1 zou3 zheng1 zi4 si1 。
- xiang4 zhe3 que4 shi4 meng4 ， fan3 fu4 you4 zi4 yi2 。
- shen2 ming2 ri4 ye4 wang3 ， nei4 gu4 xing2 zhe3 shi1 。
- he2 you2 bai3 chen2 ben4 ， rong2 ru3 liang3 mo4 qi1 。
- qing1 quan2 yu3 bai2 yun2 ， zhong1 lao3 de2 zi4 yi2 。

## 注释

## 译文

## 赏析
