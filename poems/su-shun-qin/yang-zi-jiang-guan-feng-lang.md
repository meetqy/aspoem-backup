---
id: su-shun-qin-yang-zi-jiang-guan-feng-lang
title: 楊子江觀風浪
titlePinyin: yang2 zi3 jiang1 guan1 feng1 lang4
titleSlug: yang-zi-jiang-guan-feng-lang
author: 蘇舜欽
authorPinyin: su1 shun4 qin1
authorSlug: su-shun-qin
dynasty: 宋
dynastyPinyin: song4
dynastySlug: song
tags: []
---

## 正文

- 晚至瓜州渡，擊舟泊西灣。
- 日落暴風起，大浪得縱觀。
- 憑凌積石岸，吐吞天外山。
- 霹靂左右作，雪灑六月寒。
- 吁嗟至柔物，威壯不可干。
- 若爲神龍憑，氣勢非一端。
- 大艦失所操，翻覆如轉丸。
- 高山雖有路，轍險馬足酸。
- 居朝號安逸，重祿多憂患。
- 爭得清靜交，共騎雙翔鸞。
- 矯翅入赤霄，不見此險難。
- 奈何蚩蚩眾，共處天壤間。
- 因知古聖人，立法萬世安。
- 濟川作舟梁，鑄鼎窮神姦。
- 朝廷布禮度，粲粲莫可刪。
- 後來漸破壞，所向行路難。
- 兇邪得騁志，物命遭摧殘。
- 視此念古昔，杖藜空盤桓。

## 拼音

- wan3 zhi4 gua1 zhou1 du4 ， ji1 zhou1 bo2 xi1 wan1 。
- ri4 luo4 bao4 feng1 qi3 ， da4 lang4 de2 zong4 guan1 。
- ping2 ling2 ji1 shi2 an4 ， tu3 tun1 tian1 wai4 shan1 。
- pi1 li4 zuo3 you4 zuo4 ， xue3 sa3 liu4 yue4 han2 。
- xu1 jie1 zhi4 rou2 wu4 ， wei1 zhuang4 bu4 ke3 gan1 。
- ruo4 wei2 shen2 long2 ping2 ， qi4 shi4 fei1 yi4 duan1 。
- da4 jian4 shi1 suo3 cao1 ， fan1 fu4 ru2 zhuan3 wan2 。
- gao1 shan1 sui1 you3 lu4 ， zhe2 xian3 ma3 zu2 suan1 。
- ju1 chao2 hao4 an1 yi4 ， zhong4 lu4 duo1 you1 huan4 。
- zheng1 de2 qing1 jing4 jiao1 ， gong4 qi2 shuang1 xiang2 luan2 。
- jiao3 chi4 ru4 chi4 xiao1 ， bu2 jian4 ci3 xian3 nan2 。
- nai4 he2 chi1 chi1 zhong4 ， gong4 chu3 tian1 rang3 jian4 。
- yin1 zhi1 gu3 sheng4 ren2 ， li4 fa3 wan4 shi4 an1 。
- ji4 chuan1 zuo4 zhou1 liang2 ， zhu4 ding3 qiong2 shen2 jian1 。
- chao2 ting2 bu4 li3 du4 ， can4 can4 mo4 ke3 shan1 。
- hou4 lai2 jian4 po4 huai4 ， suo3 xiang4 xing2 lu4 nan2 。
- xiong1 xie2 de2 cheng3 zhi4 ， wu4 ming4 zao1 cui1 can2 。
- shi4 ci3 nian4 gu3 xi1 ， zhang4 li2 kong1 pan2 huan2 。

## 注释

## 译文

## 赏析
