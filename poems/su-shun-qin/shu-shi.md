---
id: su-shun-qin-shu-shi
title: 蜀士
titlePinyin: shu3 shi4
titleSlug: shu-shi
author: 蘇舜欽
authorPinyin: su1 shun4 qin1
authorSlug: su-shun-qin
dynasty: 唐
dynastyPinyin: tang2
dynastySlug: tang
tags: [] 
---

## 正文

- 蜀國天下險，奇怪生中間。
- 有士賈其姓，抱材東入關。
- 獻冊叩諫鼓，其言蔚可觀。
- 願以微賤軀，一得至上前。
- 掉舌滅西寇，畫地收幽燕。
- 且云太平久，兵戰無人言。
- 臣嘗學其法，自集數百篇。
- 治亂與成敗，密然不可刪。
- 三獻輒罷去，志屈心悲酸。
- 將相門戶深，欲往復見攔。
- 負販冒日熱，引重衝雪寒。
- 羈苦輦轂下，以圖晨夕餐。
- 如此三歲餘，夜夜抱膝歎。
- 義者或賑給，遂復歸巴川。
- 嗟乎區宇大，此徒亦已緐。
- 城市與巖穴，隱默孰辨旃。
- 幸得出自鬻，何惜置末班。
- 吾相柄天下，處事當幾先。
- 古之設爵位，蓋欲英雄躔。
- 次第立名級，不使智慮閑。
- 稍有才器者，必以祿仕牽。
- 所患在不出，既出那棄捐。
- 放蛟入大水，軀虎還深山。
- 失一故無害，其類莫可攀。

## 拼音

- shu3 guo2 tian1 xia4 xian3 ， qi2 guai4 sheng1 zhong1 jian4 。
- you3 shi4 jia3 qi2 xing4 ， bao4 cai2 dong1 ru4 guan1 。
- xian4 ce4 kou4 jian4 gu3 ， qi2 yan2 wei4 ke3 guan1 。
- yuan4 yi3 wei1 jian4 qu1 ， yi4 de2 zhi4 shang4 qian2 。
- diao4 she2 mie4 xi1 kou4 ， hua4 di4 shou1 you1 yan1 。
- qie3 yun2 tai4 ping2 jiu3 ， bing1 zhan4 wu2 ren2 yan2 。
- chen2 chang2 xue2 qi2 fa3 ， zi4 ji2 shu4 bai3 pian1 。
- zhi4 luan4 yu3 cheng2 bai4 ， mi4 ran2 bu4 ke3 shan1 。
- san1 xian4 zhe2 ba4 qu4 ， zhi4 qu1 xin1 bei1 suan1 。
- jiang1 xiang1 men2 hu4 shen1 ， yu4 wang3 fu4 jian4 lan2 。
- fu4 fan4 mao4 ri4 re4 ， yin3 zhong4 chong1 xue3 han2 。
- ji1 ku3 nian3 gu3 xia4 ， yi3 tu2 chen2 xi1 can1 。
- ru2 ci3 san1 sui4 yu2 ， ye4 ye4 bao4 xi1 tan4 。
- yi4 zhe3 huo4 zhen4 gei3 ， sui4 fu4 gui1 ba1 chuan1 。
- jie1 hu1 qu1 yu3 da4 ， ci3 tu2 yi4 yi3 fan2 。
- cheng2 shi4 yu3 yan2 xue2 ， yin3 mo4 shu2 bian4 zhan1 。
- xing4 de2 chu1 zi4 yu4 ， he2 xi1 zhi4 mo4 ban1 。
- wu2 xiang1 bing3 tian1 xia4 ， chu3 shi4 dang1 ji1 xian1 。
- gu3 zhi1 she4 jue2 wei4 ， gai4 yu4 ying1 xiong2 chan2 。
- ci4 di4 li4 ming2 ji2 ， bu4 shi3 zhi4 lü4 xian2 。
- shao1 you3 cai2 qi4 zhe3 ， bi4 yi3 lu4 shi4 qian1 。
- suo3 huan4 zai4 bu4 chu1 ， ji4 chu1 na4 qi4 juan1 。
- fang4 jiao1 ru4 da4 shui3 ， qu1 hu3 huan2 shen1 shan1 。
- shi1 yi2 gu4 wu2 hai4 ， qi2 lei4 mo4 ke3 pan1 。

## 注释

## 译文

## 赏析
