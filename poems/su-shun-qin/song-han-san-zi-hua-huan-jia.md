---
id: su-shun-qin-song-han-san-zi-hua-huan-jia
title: 送韓三子華還家
titlePinyin: song4 han2 san1 zi3 hua2 huan2 jia1
titleSlug: song-han-san-zi-hua-huan-jia
author: 蘇舜欽
authorPinyin: su1 shun4 qin1
authorSlug: su-shun-qin
dynasty: 宋
dynastyPinyin: song4
dynastySlug: song
tags: []
---

## 正文

- 人在天壤間，共爲氣軀逐。
- 歲月自崩奔，冉冉若轉轂。
- 榮樂隨雲煙，凋零共草木。
- 亨屯固常物，達者安可速。
- 奈何此軀骸，未免混世俗。
- 前年奔大兇，況復墮手足。
- 零丁旅山陽，逐熟聚衰族。
- 相逢眼盡白，閉戶甘退縮。
- 左丞鎮景亳，相去路重復。
- 數遣令子來，十里弔荼毒。
- 子華勇此行，東下甚匍匐。
- 入門未及言，相向且慟哭。
- 嗟我顔色枯，鬚蒼鬢又禿。
- 相別始踰年，世事何反覆。
- 晤言出世表，但覺白日速。
- 勘書春雨靜，煮藥夜火續。
- 襟懷兩澄澹，炯炯抱明玉。
- 時苦外物喧，又嗟別期促。
- 和風送歸帆，盎動淮氣綠。
- 早寄別後篇，微吟慰孤獨。

## 拼音

- ren2 zai4 tian1 rang3 jian4 ， gong4 wei2 qi4 qu1 zhu2 。
- sui4 yue4 zi4 beng1 ben1 ， ran3 ran3 ruo4 zhuan3 gu3 。
- rong2 le4 sui2 yun2 yan1 ， diao1 ling2 gong4 cao3 mu4 。
- heng1 tun2 gu4 chang2 wu4 ， da2 zhe3 an1 ke3 su4 。
- nai4 he2 ci3 qu1 hai2 ， wei4 mian3 hun4 shi4 su2 。
- qian2 nian2 ben1 da4 xiong1 ， kuang4 fu4 duo4 shou3 zu2 。
- ling2 ding1 lü3 shan1 yang2 ， zhu2 shu2 ju4 shuai1 zu2 。
- xiang1 feng2 yan3 jin4 bai2 ， bi4 hu4 gan1 tui4 suo1 。
- zuo3 cheng2 zhen4 jing3 bo2 ， xiang1 qu4 lu4 zhong4 fu4 。
- shu4 qian3 ling4 zi3 lai2 ， shi2 li3 diao4 tu2 du2 。
- zi3 hua2 yong3 ci3 xing2 ， dong1 xia4 shen4 pu2 fu2 。
- ru4 men2 wei4 ji2 yan2 ， xiang1 xiang4 qie3 tong4 ku1 。
- jie1 wo3 yan2 se4 ku1 ， xu1 cang1 bin4 you4 tu1 。
- xiang1 bie2 shi3 yu2 nian2 ， shi4 shi4 he2 fan3 fu4 。
- wu4 yan2 chu1 shi4 biao3 ， dan4 jue2 bai2 ri4 su4 。
- kan1 shu1 chun1 yu3 jing4 ， zhu3 yao4 ye4 huo3 xu4 。
- jin1 huai2 liang3 cheng2 dan4 ， jiong3 jiong3 bao4 ming2 yu4 。
- shi2 ku3 wai4 wu4 xuan1 ， you4 jie1 bie2 qi1 cu4 。
- he2 feng1 song4 gui1 fan1 ， ang4 dong4 huai2 qi4 lü4 。
- zao3 ji4 bie2 hou4 pian1 ， wei1 yin2 wei4 gu1 du2 。

## 注释

## 译文

## 赏析
