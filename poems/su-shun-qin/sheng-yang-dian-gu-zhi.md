---
id: su-shun-qin-sheng-yang-dian-gu-zhi
title: 昇陽殿故址
titlePinyin: sheng1 yang2 dian4 gu4 zhi3
titleSlug: sheng-yang-dian-gu-zhi
author: 蘇舜欽
authorPinyin: su1 shun4 qin1
authorSlug: su-shun-qin
dynasty: 宋
dynastyPinyin: song4
dynastySlug: song
tags: []
---

## 正文

- 昔在開元中，此名昇陽殿。
- 西通大明宮，夾道直如箭。
- 至尊黄金輿，乘春日幸宴。
- 翠嬪戛鐘鼓，歡呼奏新徧。
- 巧舞風燕翻，妖歌露鶯囀。
- 酒光射錦幄，上下花會炫。
- 雕盤堆緐英，豔粉弱自戰。
- 天歡日無窮，臣諫莫敢獻。
- 樂極哀繼之，在理亦可見。
- 胡來塞宮闕，腥羶污香薦。
- 縱火寢廟平，揮戈君臣迸。
- 庸嗣忽前醜，泚巢更禍亂。
- 冉冉竟覆亡，返爲耕牧便。
- 瓦礫雖費犂，土壤頗肥衍。
- 蓋由殺人多，膏血浸漬遠。
- 髑髏今成堆，皆昔燕趙面。
- 每因鉏耨時，數得寶玉片。
- 今秋雨澤多，穀穗密如辮。
- 農惟喜豐稔，吾獨閔遷變。
- 不有失德君，焉爲穡夫佃。
- 大國尚如此，小人易流轉。
- 道德可久長，作詩將自勸。

## 拼音

- xi1 zai4 kai1 yuan2 zhong1 ， ci3 ming2 sheng1 yang2 dian4 。
- xi1 tong1 da4 ming2 gong1 ， jia1 dao4 zhi2 ru2 jian4 。
- zhi4 zun1 huang2 jin1 yu2 ， cheng2 chun1 ri4 xing4 yan4 。
- cui4 pin2 jia2 zhong1 gu3 ， huan1 hu1 zou4 xin1 bian4 。
- qiao3 wu3 feng1 yan4 fan1 ， yao1 ge1 lu4 ying1 zhuan4 。
- jiu3 guang1 she4 jin3 wo4 ， shang4 xia4 hua1 hui4 xuan4 。
- diao1 pan2 dui1 fan2 ying1 ， yan4 fen3 ruo4 zi4 zhan4 。
- tian1 huan1 ri4 wu2 qiong2 ， chen2 jian4 mo4 gan3 xian4 。
- le4 ji2 ai1 ji4 zhi1 ， zai4 li3 yi4 ke3 jian4 。
- hu2 lai2 sai1 gong1 que4 ， xing1 shan1 wu1 xiang1 jian4 。
- zong4 huo3 qin3 miao4 ping2 ， hui1 ge1 jun1 chen2 beng4 。
- yong1 si4 hu1 qian2 chou3 ， ci3 chao2 geng4 huo4 luan4 。
- ran3 ran3 jing4 fu4 wang2 ， fan3 wei2 geng1 mu4 bian4 。
- wa3 li4 sui1 fei4 li2 ， tu3 rang3 po1 fei2 yan3 。
- gai4 you2 sha1 ren2 duo1 ， gao1 xue4 jin4 zi4 yuan3 。
- du2 lou2 jin1 cheng2 dui1 ， jie1 xi1 yan4 zhao4 mian4 。
- mei3 yin1 chu2 nou4 shi2 ， shu4 de2 bao3 yu4 pian4 。
- jin1 qiu1 yu3 ze2 duo1 ， gu3 sui4 mi4 ru2 bian4 。
- nong2 wei2 xi3 feng1 ren3 ， wu2 du2 min3 qian1 bian4 。
- bu4 you3 shi1 de2 jun1 ， yan1 wei2 se4 fu1 dian4 。
- da4 guo2 shang4 ru2 ci3 ， xiao3 ren2 yi4 liu2 zhuan3 。
- dao4 de2 ke3 jiu3 chang2 ， zuo4 shi1 jiang1 zi4 quan4 。

## 注释

## 译文

## 赏析
