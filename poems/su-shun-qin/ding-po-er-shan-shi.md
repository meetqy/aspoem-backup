---
id: su-shun-qin-ding-po-er-shan-shi
title: 頂破二山詩
titlePinyin: ding3 po4 er4 shan1 shi1
titleSlug: ding-po-er-shan-shi
author: 蘇舜欽
authorPinyin: su1 shun4 qin1
authorSlug: su-shun-qin
dynasty: 宋
dynastyPinyin: song4
dynastySlug: song
tags: []
---

## 正文

- 此邑有頂山，下潛子母虯。
- 其子去爲雨，以救鄉人憂。
- 前擘窮峯開，化出百丈湫。
- 後因號破山，致祠獻庶羞。
- 歲來省其母，風雹六月秋。
- 煙雲騰蹋去，不復經月留。
- 邑民賴其靈，雖旱歲有收。
- 因成兩佛宇，幽邃號勝遊。
- 磵泉走鸞車，松桂擁石樓。
- 夜堂人噤滲，陰壁風颼飀。
- 近年返暴雨，頗亦傷田疇。
- 老農務祈禱，梵唄日不休。
- 常爲釋徒利，乃作生民讎。
- 嗚呼二虯者，其說何悠悠。

## 拼音

- ci3 yi4 you3 ding3 shan1 ， xia4 qian2 zi3 mu3 qiu2 。
- qi2 zi3 qu4 wei2 yu3 ， yi3 jiu4 xiang1 ren2 you1 。
- qian2 bo4 qiong2 feng1 kai1 ， hua4 chu1 bai3 zhang4 qiu1 。
- hou4 yin1 hao4 po4 shan1 ， zhi4 ci2 xian4 shu4 xiu1 。
- sui4 lai2 sheng3 qi2 mu3 ， feng1 bao2 liu4 yue4 qiu1 。
- yan1 yun2 teng2 ta4 qu4 ， bu2 fu4 jing1 yue4 liu2 。
- yi4 min2 lai4 qi2 ling2 ， sui1 han4 sui4 you3 shou1 。
- yin1 cheng2 liang3 fo2 yu3 ， you1 sui4 hao4 sheng4 you2 。
- jian4 quan2 zou3 luan2 ju1 ， song1 gui4 yong1 shi2 lou2 。
- ye4 tang2 ren2 jin4 shen4 ， yin1 bi4 feng1 sou1 liu2 。
- jin4 nian2 fan3 bao4 yu3 ， po1 yi4 shang1 tian2 chou2 。
- lao3 nong2 wu4 qi2 dao3 ， fan4 bei0 ri4 bu4 xiu1 。
- chang2 wei2 shi4 tu2 li4 ， nai3 zuo4 sheng1 min2 chou2 。
- wu1 hu1 er4 qiu2 zhe3 ， qi2 shuo1 he2 you1 you1 。

## 注释

## 译文

## 赏析
