---
id: weng-he-he-can-zheng-sheng-ri-gu-feng
title: 賀參政生日古風
titlePinyin: he4 can1 zheng4 sheng1 ri4 gu3 feng1
titleSlug: he-can-zheng-sheng-ri-gu-feng
author: 翁合
authorPinyin: weng1 he2
authorSlug: weng-he
dynasty: 宋
dynastyPinyin: song4
dynastySlug: song
tags: []
---

## 正文

- 國朝啟運星聚奎，太極夫子生濂溪。
- 聖遠言湮開衆迷，接引伊洛爲航梯。
- 乾精坤粹星端倪，紙上陳迹俱筌蹄。
- 南來道統墜塗泥，我考亭翁重挈提。
- 及肩諸子戶牖低，有山突兀宮牆西。
- 道則高矣身顛擠，嘉禾瑞草來庭闈。
- 種之美也無稗荑，公尤磽磽頭峙犀。
- 筆下絕去翰墨畦，刪後既醉塗鳧鷖。
- 三十年前塔上題，只今待漏聽朝鷄。
- 排海摧嵩鱗屢批，肯美宮室奉妾妻。
- 廣厦峨冠講若稽，我欲托國誰放麑。
- 知公可仗爲築隄，保我子孫安烝黎。
- 誰賢稚老空自賫，有德與位至公齊。
- 言如車行得軏輗，尼山上有孤鳳棲。
- 惟伋傳道如取携，鯉與白也難之隮。
- 西山家學有根柢，眼中三世琮璋珪。
- 言行一一無訶詆，此福如海難測蠡。
- 番番黄髮齒且兒，倘可撰杖桃李蹊。

## 拼音

- guo2 chao2 qi3 yun4 xing1 ju4 kui2 ， tai4 ji2 fu1 zi3 sheng1 lian2 xi1 。
- sheng4 yuan3 yan2 yan1 kai1 zhong4 mi2 ， jie1 yin3 yi1 luo4 wei2 hang2 ti1 。
- qian2 jing1 kun1 cui4 xing1 duan1 ni2 ， zhi3 shang4 chen2 ji4 ju4 quan2 ti2 。
- nan2 lai2 dao4 tong3 zhui4 tu2 ni2 ， wo3 kao3 ting2 weng1 zhong4 qie4 ti2 。
- ji2 jian1 zhu1 zi3 hu4 you3 di1 ， you3 shan1 tu1 wu4 gong1 qiang2 xi1 。
- dao4 ze2 gao1 yi3 shen1 dian1 ji3 ， jia1 he2 rui4 cao3 lai2 ting2 wei2 。
- zhong3 zhi1 mei3 ye3 wu2 bai4 yi2 ， gong1 you2 qiao1 qiao1 tou2 zhi4 xi1 。
- bi3 xia4 jue2 qu4 han4 mo4 qi2 ， shan1 hou4 ji4 zui4 tu2 fu2 yi1 。
- san1 shi2 nian2 qian2 ta3 shang4 ti2 ， zhi1 jin1 dai4 lou4 ting1 chao2 ji1 。
- pai2 hai3 cui1 song1 lin2 lü3 pi1 ， ken3 mei3 gong1 shi4 feng4 qie4 qi1 。
- guang3 sha4 e2 guan1 jiang3 ruo4 ji1 ， wo3 yu4 tuo1 guo2 shui2 fang4 ni2 。
- zhi1 gong1 ke3 zhang4 wei2 zhu4 di1 ， bao3 wo3 zi3 sun1 an1 zheng1 li2 。
- shui2 xian2 zhi4 lao3 kong1 zi4 ji1 ， you3 de2 yu3 wei4 zhi4 gong1 qi2 。
- yan2 ru2 ju1 xing2 de2 yue4 ni2 ， ni2 shan1 shang4 you3 gu1 feng4 qi1 。
- wei2 ji2 chuan2 dao4 ru2 qu3 xie2 ， li3 yu3 bai2 ye3 nan2 zhi1 ji1 。
- xi1 shan1 jia1 xue2 you3 gen1 di3 ， yan3 zhong1 san1 shi4 cong2 zhang1 gui1 。
- yan2 xing2 yi1 yi1 wu2 he1 di3 ， ci3 fu2 ru2 hai3 nan2 ce4 li2 。
- fan1 fan1 huang2 fa4 chi3 qie3 er2 ， tang3 ke3 zhuan4 zhang4 tao2 li3 qi1 。

## 注释

## 译文

## 赏析
