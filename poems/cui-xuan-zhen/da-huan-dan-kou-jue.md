---
id: cui-xuan-zhen-da-huan-dan-kou-jue
title: 大還丹口訣
titlePinyin: da4 huan2 dan1 kou3 jue2
titleSlug: da-huan-dan-kou-jue
author: 崔玄真
authorPinyin: cui1 xuan2 zhen1
authorSlug: cui-xuan-zhen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 岷山寶室九仙居，日月縈迴洞底虛。
- 爲有真人常鎮此，玉留盤結氣長舒。
- 曾遊海嶠崑丘客，遠控龍駢亦探賾。
- 鍊得精華九轉成，中有白銀相韞積。
- 月中玉兔坎中陽，外柔形容內有剛。
- 二象雄雌同一體，還如金向水中藏。
- 金水相合是魂魄，三才變異誠難測。
- 倐然龍虎兩交幷，化得龍兒在杳冥。
- 狀似凝酥黃芽雪，亦如玄圃玉華結。
- 本非世上起機心，元是真人留祕訣。
- 留祕訣，不參差，晃山石室有丹砂。
- 至道之人依此法，飛取青龍作一家。
- 季魂周天成氣質，重與水銀相固密。
- 似子還婚小女兒，蘇張下說情難失。
- 相傳此物是黃芽，重重金鼎貯金華，制成雄黃偃藥砂。
- 六一緘封須祕密，莫教神室有纖瑕。
- 火候初從一陽起，乾坤兩卦成終始。
- 文經武緯啓靈機，一法先王傳祕旨。
- 蟾蜍天上盡還生，丹鼎開時見道情。
- 每度恢奇別起象，璘㻞紅紫狀難名。
- 却取金合雄作匱，世光流盡赤龍飛。
- 燒金學道岷山子，親得真人受玄旨。
- 玄旨唯論汞與鉛，修得黃芽身不死。
- 鍊丹鍊志兼鍊神，不營名利顯清芬。
- 逃名遠去塵埃外，棲託空閑契上真。
- 莫學人寰囂薄士，役役終身愛名利。
- 雖然有意慕椿年，未免將身在朝市。
- （後蜀無名氏著《大還丹照鑒》）。

## 拼音

- min2 shan1 bao3 shi4 jiu3 xian1 ju1 ， ri4 yue4 ying2 hui2 dong4 di3 xu1 。
- wei2 you3 zhen1 ren2 chang2 zhen4 ci3 ， yu4 liu2 pan2 jie2 qi4 chang2 shu1 。
- ceng2 you2 hai3 jiao4 kun1 qiu1 ke4 ， yuan3 kong4 long2 pian2 yi4 tan4 ze2 。
- lian4 de2 jing1 hua2 jiu3 zhuan3 cheng2 ， zhong1 you3 bai2 yin2 xiang1 yun4 ji1 。
- yue4 zhong1 yu4 tu4 kan3 zhong1 yang2 ， wai4 rou2 xing2 rong2 nei4 you3 gang1 。
- er4 xiang4 xiong2 ci2 tong2 yi4 ti3 ， huan2 ru2 jin1 xiang4 shui3 zhong1 cang2 。
- jin1 shui3 xiang1 he2 shi4 hun2 po4 ， san1 cai2 bian4 yi4 cheng2 nan2 ce4 。
- shu1 ran2 long2 hu3 liang3 jiao1 bing4 ， hua4 de2 long2 er2 zai4 yao3 ming2 。
- zhuang4 si4 ning2 su1 huang2 ya2 xue3 ， yi4 ru2 xuan2 pu3 yu4 hua2 jie2 。
- ben3 fei1 shi4 shang4 qi3 ji1 xin1 ， yuan2 shi4 zhen1 ren2 liu2 bi4 jue2 。
- liu2 bi4 jue2 ， bu4 can1 cha4 ， huang4 shan1 shi2 shi4 you3 dan1 sha1 。
- zhi4 dao4 zhi1 ren2 yi1 ci3 fa3 ， fei1 qu3 qing1 long2 zuo4 yi4 jia1 。
- ji4 hun2 zhou1 tian1 cheng2 qi4 zhi4 ， zhong4 yu3 shui3 yin2 xiang1 gu4 mi4 。
- si4 zi3 huan2 hun1 xiao3 nü3 er2 ， su1 zhang1 xia4 shuo1 qing2 nan2 shi1 。
- xiang1 chuan2 ci3 wu4 shi4 huang2 ya2 ， chong2 chong2 jin1 ding3 zhu4 jin1 hua2 ， zhi4 cheng2 xiong2 huang2 yan3 yao4 sha1 。
- liu4 yi1 jian1 feng1 xu1 bi4 mi4 ， mo4 jiao4 shen2 shi4 you3 xian1 xia2 。
- huo3 hou0 chu1 cong2 yi4 yang2 qi3 ， qian2 kun1 liang3 gua4 cheng2 zhong1 shi3 。
- wen2 jing1 wu3 wei3 qi3 ling2 ji1 ， yi4 fa3 xian1 wang2 chuan2 bi4 zhi3 。
- chan2 chu2 tian1 shang4 jin4 huan2 sheng1 ， dan1 ding3 kai1 shi2 jian4 dao4 qing2 。
- mei3 du4 hui1 qi2 bie2 qi3 xiang4 ， lin2 㻞 hong2 zi3 zhuang4 nan2 ming2 。
- que4 qu3 jin1 he2 xiong2 zuo4 kui4 ， shi4 guang1 liu2 jin4 chi4 long2 fei1 。
- shao1 jin1 xue2 dao4 min2 shan1 zi3 ， qin1 de2 zhen1 ren2 shou4 xuan2 zhi3 。
- xuan2 zhi3 wei2 lun4 gong3 yu3 qian1 ， xiu1 de2 huang2 ya2 shen1 bu4 si3 。
- lian4 dan1 lian4 zhi4 jian1 lian4 shen2 ， bu4 ying2 ming2 li4 xian3 qing1 fen1 。
- tao2 ming2 yuan3 qu4 chen2 ai1 wai4 ， qi1 tuo1 kong1 xian2 qi4 shang4 zhen1 。
- mo4 xue2 ren2 huan2 xiao1 bao2 shi4 ， yi4 yi4 zhong1 shen1 ai4 ming2 li4 。
- sui1 ran2 you3 yi4 mu4 chun1 nian2 ， wei4 mian3 jiang1 shen1 zai4 chao2 shi4 。
- （ hou4 shu3 wu2 ming2 shi4 zhu4 《 da4 huan2 dan1 zhao4 jian4 》）。

## 注释

## 译文

## 赏析
