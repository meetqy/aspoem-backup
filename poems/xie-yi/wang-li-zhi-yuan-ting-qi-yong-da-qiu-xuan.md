---
id: xie-yi-wang-li-zhi-yuan-ting-qi-yong-da-qiu-xuan
title: 王立之園亭七咏 大裘軒
titlePinyin: wang2 li4 zhi1 yuan2 ting2 qi1 yong3   da4 qiu2 xuan1
titleSlug: wang-li-zhi-yuan-ting-qi-yong-da-qiu-xuan
author: 謝逸
authorPinyin: xie4 yi4
authorSlug: xie-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 小人拙生事，三冬卧無帳。
- 忍寒東窗底，坐待朝曦上。
- 徐徐晨光晞，稍稍氣血暢。
- 薰然四體和，恍若醉春釀。
- 此法秘勿傳，不易車百兩。
- 君胡得此法，開軒亦東向。
- 蘇公名大裘，意豈在萬丈。
- 但觀名軒心，人人如挾纊。

## 拼音

- xiao3 ren2 zhuo1 sheng1 shi4 ， san1 dong1 wo4 wu2 zhang4 。
- ren3 han2 dong1 chuang1 di3 ， zuo4 dai4 chao2 xi1 shang4 。
- xu2 xu2 chen2 guang1 xi1 ， shao1 shao1 qi4 xue4 chang4 。
- xun1 ran2 si4 ti3 he2 ， huang3 ruo4 zui4 chun1 niang4 。
- ci3 fa3 mi4 wu4 chuan2 ， bu2 yi4 ju1 bai3 liang3 。
- jun1 hu2 de2 ci3 fa3 ， kai1 xuan1 yi4 dong1 xiang4 。
- su1 gong1 ming2 da4 qiu2 ， yi4 qi3 zai4 wan4 zhang4 。
- dan4 guan1 ming2 xuan1 xin1 ， ren2 ren2 ru2 xie2 kuang4 。

## 注释

## 译文

## 赏析
