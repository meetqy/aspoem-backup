---
id: xie-yi-ji-xi-ta-si-huai-wang-you-wang-xin-min-yi-yan-nian-jun-zi-wen-qi-ru-yu-wei-yun-tan-de-nian-zi
title: 集西塔寺懷亡友汪信民以言念君子溫其如玉爲韵探得念字
titlePinyin: ji2 xi1 ta3 si4 huai2 wang2 you3 wang1 xin4 min2 yi3 yan2 nian4 jun1 zi3 wen1 qi2 ru2 yu4 wei2 yun4 tan4 de2 nian4 zi4
titleSlug: ji-xi-ta-si-huai-wang-you-wang-xin-min-yi-yan-nian-jun-zi-wen-qi-ru-yu-wei-yun-tan-de-nian-zi
author: 謝逸
authorPinyin: xie4 yi4
authorSlug: xie-yi
dynasty: 宋
dynastyPinyin: song4
dynastySlug: song
tags: []
---

## 正文

- 禍福初無門，吉凶本不僭。
- 跖壽顔夭折，此理竟誰驗。
- 貴不嗇讒邪，富獨饒聚斂。
- 施施驕妻妾，百索無一欠。
- 貞士抱清真，藜藿常不饜。
- 人生鬼揶揄，奄忽就窀窆。
- 吾友汪夫子，才力百夫贍。
- 獨立流俗中，如山不可塹。
- 青衫困冷官，半世守寒儉。
- 自從斯人亡，吾生良可厭。
- 弦絕伯牙琴，墓挂徐卿劍。
- 但餘清溪編，萬丈垂光焰。
- 朝來雨新霽，湖波清瀲灧。
- 禪堂凈巾屨，僧榻凉枕簟。
- 追尋舊遊蹤，歷歷皆可念。
- 矢詩寓一哀，苦淚漬鉛槧。

## 拼音

- huo4 fu2 chu1 wu2 men2 ， ji2 xiong1 ben3 bu2 jian4 。
- zhi2 shou4 yan2 yao1 zhe2 ， ci3 li3 jing4 shui2 yan4 。
- gui4 bu2 se4 chan2 xie2 ， fu4 du2 rao2 ju4 lian3 。
- shi1 shi1 jiao1 qi1 qie4 ， bai3 suo3 wu2 yi2 qian4 。
- zhen1 shi4 bao4 qing1 zhen1 ， li2 huo4 chang2 bu2 yan4 。
- ren2 sheng1 gui3 ye2 yu2 ， yan3 hu1 jiu4 zhun1 bian3 。
- wu2 you3 wang1 fu1 zi3 ， cai2 li4 bai3 fu1 shan4 。
- du2 li4 liu2 su2 zhong1 ， ru2 shan1 bu4 ke3 qian4 。
- qing1 shan1 kun4 leng3 guan1 ， ban4 shi4 shou3 han2 jian3 。
- zi4 cong2 si1 ren2 wang2 ， wu2 sheng1 liang2 ke3 yan4 。
- xian2 jue2 bo2 ya2 qin2 ， mu4 gua4 xu2 qing1 jian4 。
- dan4 yu2 qing1 xi1 bian1 ， wan4 zhang4 chui2 guang1 yan4 。
- chao2 lai2 yu3 xin1 ji4 ， hu2 bo1 qing1 lian4 yan4 。
- shan4 tang2 jing4 jin1 ju4 ， seng1 ta4 liang2 zhen3 dian4 。
- zhui1 xun2 jiu4 you2 zong1 ， li4 li4 jie1 ke3 nian4 。
- shi3 shi1 yu4 yi4 ai1 ， ku3 lei4 zi4 qian1 qian4 。

## 注释

## 译文

## 赏析
