---
id: xie-yi-wang-xin-min-qing-fu-fu-li-yue-ye-gao-huan-jia-wei-sheng-ji-xi-zuo-shi-chao-zhi-yi-zhu-yi-xiao-reng-lu-zhu-you-tong-fu
title: 汪信民頃赴符離約謁告還家爲盛集戲作詩嘲之以助一笑仍率諸友同賦
titlePinyin: wang1 xin4 min2 qing3 fu4 fu2 li2 yue1 ye4 gao4 huan2 jia1 wei2 sheng4 ji2 xi4 zuo4 shi1 chao2 zhi1 yi3 zhu4 yi2 xiao4 reng2 lü4 zhu1 you3 tong2 fu4
titleSlug: wang-xin-min-qing-fu-fu-li-yue-ye-gao-huan-jia-wei-sheng-ji-xi-zuo-shi-chao-zhi-yi-zhu-yi-xiao-reng-lu-zhu-you-tong-fu
author: 謝逸
authorPinyin: xie4 yi4
authorSlug: xie-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 君如霜鶻精爽老，目睨雲霄長側腦。
- 不種河陽滿縣花，手披泮水收芹藻。
- 閉門較藝防請謁，門外賓朋跡如掃。
- 饑腸得酒吼怒雷，牙頰生烟喉吻燥。
- 青燈枕上夢蛾眉，驚魄酷怕寒砧擣。
- 縱未休糧仙骨輕，丹田亦合生梨棗。
- 歸來清狂尚未減，懷抱向人輒傾倒。
- 不作孟公投轄飲，乃欲悲吟效郊島。
- 明年東風破柳條，萬里晴江波浩浩。
- 此時扁舟挽不留，依舊儒官守枯槁。
- 只今有酒不浪飲，迎臘寒梅爲誰好。
- 相將風雪不饒人，拂面飛花故相惱。
- 期君三日不如盟，定作回波嘲栲栳。

## 拼音

- jun1 ru2 shuang1 gu3 jing1 shuang3 lao3 ， mu4 ni4 yun2 xiao1 chang2 ce4 nao3 。
- bu4 zhong3 he2 yang2 man3 xian4 hua1 ， shou3 pi1 pan4 shui3 shou1 qin2 zao3 。
- bi4 men2 jiao4 yi4 fang2 qing3 ye4 ， men2 wai4 bin1 peng2 ji4 ru2 sao3 。
- ji1 chang2 de2 jiu3 hou3 nu4 lei2 ， ya2 jia2 sheng1 yan1 hou2 wen3 zao4 。
- qing1 deng1 zhen3 shang4 meng4 e2 mei2 ， jing1 po4 ku4 pa4 han2 zhen1 dao3 。
- zong4 wei4 xiu1 liang2 xian1 gu3 qing1 ， dan1 tian2 yi4 he2 sheng1 li2 zao3 。
- gui1 lai2 qing1 kuang2 shang4 wei4 jian3 ， huai2 bao4 xiang4 ren2 zhe2 qing1 dao3 。
- bu2 zuo4 meng4 gong1 tou2 xia2 yin3 ， nai3 yu4 bei1 yin2 xiao4 jiao1 dao3 。
- ming2 nian2 dong1 feng1 po4 liu3 tiao2 ， wan4 li3 qing2 jiang1 bo1 hao4 hao4 。
- ci3 shi2 pian1 zhou1 wan3 bu4 liu2 ， yi1 jiu4 ru2 guan1 shou3 ku1 gao3 。
- zhi1 jin1 you3 jiu3 bu2 lang4 yin3 ， ying2 la4 han2 mei2 wei2 shui2 hao3 。
- xiang1 jiang1 feng1 xue3 bu4 rao2 ren2 ， fu2 mian4 fei1 hua1 gu4 xiang1 nao3 。
- qi1 jun1 san1 ri4 bu4 ru2 meng2 ， ding4 zuo4 hui2 bo1 chao2 kao3 lao3 。

## 注释

## 译文

## 赏析
