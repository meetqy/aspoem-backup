---
id: xie-yi-wang-li-zhi-yuan-ting-qi-yong-shu-zui-ting
title: 王立之園亭七咏 漱醉亭
titlePinyin: wang2 li4 zhi1 yuan2 ting2 qi1 yong3   shu4 zui4 ting2
titleSlug: wang-li-zhi-yuan-ting-qi-yong-shu-zui-ting
author: 謝逸
authorPinyin: xie4 yi4
authorSlug: xie-yi
dynasty: 宋
dynastyPinyin: song4
dynastySlug: song
tags: []
---

## 正文

- 我家北斗南，卜居近山塢。
- 浚井得清泉，鑿池不擇土。
- 京城井鱗鱗，厥味半甘苦。
- 誰知城南園，有泉白如乳。
- 門前車馬喧，客醉日亭午。
- 呼童轉轆轤，銅瓶掛修組。
- 漱齒得甘凉，如風滌煩暑。
- 心清談辯駛，舌端灑飛雨。
- 但恐醉復醒，君眠客不去。

## 拼音

- wo3 jia1 bei3 dou3 nan2 ， bu3 ju1 jin4 shan1 wu4 。
- jun4 jing3 de2 qing1 quan2 ， zao2 chi2 bu4 ze2 tu3 。
- jing1 cheng2 jing3 lin2 lin2 ， jue2 wei4 ban4 gan1 ku3 。
- shui2 zhi1 cheng2 nan2 yuan2 ， you3 quan2 bai2 ru2 ru3 。
- men2 qian2 ju1 ma3 xuan1 ， ke4 zui4 ri4 ting2 wu3 。
- hu1 tong2 zhuan3 lu4 lu2 ， tong2 ping2 gua4 xiu1 zu3 。
- shu4 chi3 de2 gan1 liang2 ， ru2 feng1 di2 fan2 shu3 。
- xin1 qing1 tan2 bian4 shi3 ， she2 duan1 sa3 fei1 yu3 。
- dan4 kong3 zui4 fu4 xing3 ， jun1 mian2 ke4 bu2 qu4 。

## 注释

## 译文

## 赏析
