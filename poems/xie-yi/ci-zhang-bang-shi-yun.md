---
id: xie-yi-ci-zhang-bang-shi-yun
title: 次張邦式韵
titlePinyin: ci4 zhang1 bang1 shi4 yun4
titleSlug: ci-zhang-bang-shi-yun
author: 謝逸
authorPinyin: xie4 yi4
authorSlug: xie-yi
dynasty: 宋
dynastyPinyin: song4
dynastySlug: song
tags: []
---

## 正文

- 君家劍氣干牛斗，焰焰寒光半天倚。
- 胡不長携西入秦，曳裾侯門颯珠履。
- 奈何俛首桁楊間，手决大獄如傾水。
- 不向南樓按歌舞，乃提健筆誇豪靡。
- 獨步詩壇數挑戰，雖欲爭鋒吾老矣。
- 晚來搜攬饑腹空，戲抱添丁玩岐嶷。
- 蒼頭剝啄叩我門，急得長篇驚撫几。
- 嗟予敢望幼度才，哦詩粗可玄暉比。
- 紫囊成壞本來空，心悟香嚴聊爾爾。
- 君如暫輟畫眉手，我亦閉關防折齒。

## 拼音

- jun1 jia1 jian4 qi4 gan1 niu2 dou4 ， yan4 yan4 han2 guang1 ban4 tian1 yi3 。
- hu2 bu4 chang2 xie2 xi1 ru4 qin2 ， ye4 ju1 hou2 men2 sa4 zhu1 lü3 。
- nai4 he2 fu3 shou3 heng2 yang2 jian4 ， shou3 jue2 da4 yu4 ru2 qing1 shui3 。
- bu2 xiang4 nan2 lou2 an4 ge1 wu3 ， nai3 ti2 jian4 bi3 kua1 hao2 mi2 。
- du2 bu4 shi1 tan2 shu4 tiao1 zhan4 ， sui1 yu4 zheng1 feng1 wu2 lao3 yi3 。
- wan3 lai2 sou1 lan3 ji1 fu4 kong1 ， xi4 bao4 tian1 ding1 wan2 qi2 yi2 。
- cang1 tou2 bao1 zhuo2 kou4 wo3 men2 ， ji2 de2 chang2 pian1 jing1 fu3 ji3 。
- jie1 yu3 gan3 wang4 you4 du4 cai2 ， o4 shi1 cu1 ke3 xuan2 hui1 bi3 。
- zi3 nang2 cheng2 huai4 ben3 lai2 kong1 ， xin1 wu4 xiang1 yan2 liao2 er3 er3 。
- jun1 ru2 zan4 chuo4 hua4 mei2 shou3 ， wo3 yi4 bi4 guan1 fang2 zhe2 chi3 。

## 注释

## 译文

## 赏析
