---
id: xie-yi-wang-wen-bin-zai-jiu-lu-zhu-ren-guo-yu-xi-tang-guan-zhi-cao-yi-huang-huang-ling-zhi-yi-nian-san-xiu-wei-yun-tan-de-huang-zi
title: 汪文彬載酒率諸人過予溪堂觀芝草以煌煌靈芝一年三秀爲韵探得煌字
titlePinyin: wang1 wen2 bin1 zai4 jiu3 lü4 zhu1 ren2 guo4 yu3 xi1 tang2 guan1 zhi1 cao3 yi3 huang2 huang2 ling2 zhi1 yi4 nian2 san1 xiu4 wei2 yun4 tan4 de2 huang2 zi4
titleSlug: wang-wen-bin-zai-jiu-lu-zhu-ren-guo-yu-xi-tang-guan-zhi-cao-yi-huang-huang-ling-zhi-yi-nian-san-xiu-wei-yun-tan-de-huang-zi
author: 謝逸
authorPinyin: xie4 yi4
authorSlug: xie-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 天瑞必應誠，和氣可致祥。
- 我如拆襪線，平生無寸長。
- 胡爲蓬蓽下，靈芝秀煌煌。
- 諸人喜事者，載酒來溪堂。
- 環觀三嘆息，作詩助揄揚。
- 似聞天道遠，吉凶命靡常。
- 在德雖爲瑞，無德恐爲殃。
- 願服朋友戒，修德敢怠荒。

## 拼音

- tian1 rui4 bi4 ying1 cheng2 ， he2 qi4 ke3 zhi4 xiang2 。
- wo3 ru2 chai1 wa4 xian4 ， ping2 sheng1 wu2 cun4 chang2 。
- hu2 wei2 peng2 bi4 xia4 ， ling2 zhi1 xiu4 huang2 huang2 。
- zhu1 ren2 xi3 shi4 zhe3 ， zai4 jiu3 lai2 xi1 tang2 。
- huan2 guan1 san1 tan4 xi1 ， zuo4 shi1 zhu4 yu2 yang2 。
- si4 wen2 tian1 dao4 yuan3 ， ji2 xiong1 ming4 mi2 chang2 。
- zai4 de2 sui1 wei2 rui4 ， wu2 de2 kong3 wei2 yang1 。
- yuan4 fu2 peng2 you0 jie4 ， xiu1 de2 gan3 dai4 huang1 。

## 注释

## 译文

## 赏析
