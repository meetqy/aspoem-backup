---
id: xie-yi-song-tan-zi-ren-you-tai-xue
title: 送譚子仁游太學
titlePinyin: song4 tan2 zi3 ren2 you2 tai4 xue2
titleSlug: song-tan-zi-ren-you-tai-xue
author: 謝逸
authorPinyin: xie4 yi4
authorSlug: xie-yi
dynasty: 宋
dynastyPinyin: song4
dynastySlug: song
tags: []
---

## 正文

- 沓沓舉子萬馬奔，傾動場屋風塵昏。
- 失身白袍青幕底，平生乾沒三家村。
- 今君觸熱去鄉縣，矯如野鶴離雞羣。
- 筆端萬字灑飛雹，豈畏食葉春蠶喧。
- 廣文先生倒屣待，三舍弟子氣可吞。
- 琴書在笥馬在門，看看山上復有山。
- 願君莫忘大刀頭，何年駟馬君當還。

## 拼音

- ta4 ta4 ju3 zi3 wan4 ma3 ben1 ， qing1 dong4 chang3 wu1 feng1 chen2 hun1 。
- shi1 shen1 bai2 pao2 qing1 mu4 di3 ， ping2 sheng1 qian2 mei2 san1 jia1 cun1 。
- jin1 jun1 chu4 re4 qu4 xiang1 xian4 ， jiao3 ru2 ye3 he4 li2 ji1 qun2 。
- bi3 duan1 wan4 zi4 sa3 fei1 bao2 ， qi3 wei4 shi2 ye4 chun1 can2 xuan1 。
- guang3 wen2 xian1 sheng0 dao3 xi3 dai4 ， san1 she4 di4 zi3 qi4 ke3 tun1 。
- qin2 shu1 zai4 si4 ma3 zai4 men2 ， kan4 kan4 shan1 shang4 fu4 you3 shan1 。
- yuan4 jun1 mo4 wang4 da4 dao1 tou2 ， he2 nian2 si4 ma3 jun1 dang1 huan2 。

## 注释

## 译文

## 赏析
