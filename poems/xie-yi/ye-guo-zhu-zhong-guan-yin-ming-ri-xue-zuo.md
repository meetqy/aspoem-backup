---
id: xie-yi-ye-guo-zhu-zhong-guan-yin-ming-ri-xue-zuo
title: 夜過朱仲觀飲明日雪作
titlePinyin: ye4 guo4 zhu1 zhong4 guan1 yin3 ming2 ri4 xue3 zuo4
titleSlug: ye-guo-zhu-zhong-guan-yin-ming-ri-xue-zuo
author: 謝逸
authorPinyin: xie4 yi4
authorSlug: xie-yi
dynasty: 宋
dynastyPinyin: song4
dynastySlug: song
tags: []
---

## 正文

- 夜飲錦瑟傍，歌吹盈耳根。
- 歸聞窗外竹，摵摵風葉喧。
- 夢覺室生白，曉起欲填門。
- 平地委璀璨，虛亭舞翩翻。
- 洒樹輕復揚，觸幔急且掀。
- 望遠恐連雲，積厚疑壓坤。
- 光動浮屋椽，影亂紛池盆。
- 散漫迷大江，依稀認前村。
- 雀噤咮自束，鴉濕翅不鶱。
- 把玩手欲龜，咀嚼舌必捫。
- 風黨怒未解，火媒寒不溫。
- 簷有冰柱懸，門無屐齒痕。
- 遊倦不訪戴，愁多惟卧袁。
- 何時天宇霽，炙背負晴暄。
- 王門若可擬，持以獻至尊。

## 拼音

- ye4 yin3 jin3 se4 bang4 ， ge1 chui1 ying2 er3 gen1 。
- gui1 wen2 chuang1 wai4 zhu2 ， se4 se4 feng1 ye4 xuan1 。
- meng4 jue2 shi4 sheng1 bai2 ， xiao3 qi3 yu4 tian2 men2 。
- ping2 di4 wei3 cui3 can4 ， xu1 ting2 wu3 pian1 fan1 。
- sa3 shu4 qing1 fu4 yang2 ， chu4 man4 ji2 qie3 xian1 。
- wang4 yuan3 kong3 lian2 yun2 ， ji1 hou4 yi2 ya1 kun1 。
- guang1 dong4 fu2 wu1 chuan2 ， ying3 luan4 fen1 chi2 pen2 。
- san4 man4 mi2 da4 jiang1 ， yi1 xi1 ren4 qian2 cun1 。
- que4 jin4 zhou4 zi4 shu4 ， ya1 shi1 chi4 bu4 xian1 。
- ba3 wan2 shou3 yu4 gui1 ， ju3 jue2 she2 bi4 men2 。
- feng1 dang3 nu4 wei4 jie3 ， huo3 mei2 han2 bu4 wen1 。
- yan2 you3 bing1 zhu4 xuan2 ， men2 wu2 ji1 chi3 hen2 。
- you2 juan4 bu4 fang3 dai4 ， chou2 duo1 wei2 wo4 yuan2 。
- he2 shi2 tian1 yu3 ji4 ， zhi4 bei4 fu4 qing2 xuan1 。
- wang2 men2 ruo4 ke3 ni3 ， chi2 yi3 xian4 zhi4 zun1 。

## 注释

## 译文

## 赏析
