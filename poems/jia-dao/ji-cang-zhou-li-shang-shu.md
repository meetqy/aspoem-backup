---
id: jia-dao-ji-cang-zhou-li-shang-shu
title: 寄滄州李尚書
titlePinyin: ji4 cang1 zhou1 li3 shang4 shu1
titleSlug: ji-cang-zhou-li-shang-shu
author: 賈島
authorPinyin: jia3 dao3
authorSlug: jia-dao
dynasty: 唐
dynastyPinyin: tang2
dynastySlug: tang
tags: []
---

## 正文

- 滄溟深絕闊，西岸郭東門。
- 弋者羅夷鳥，桴人思嶠猨。
- 威稜高臘冽，煦育極春溫。
- 陂淀封疆內，蒹葭壁壘根。
- 搖鞞邊地脈，愁箭虎狼魂。
- 水縣賣紗市，鹽田煮海村。
- 枝條分御葉，家世食唐恩。
- 武可縱橫講，功從戰伐論。
- 天涯生月片，嶼頂湧泉源。
- 非是泥池物，方因雷雨尊。
- 沈謀藏未露，隣境帖無喧。
- 青塚驕回鶻，蕭關陷吐蕃。
- 何時霖歲旱，早晚雪邦冤。
- 迢遰瞻旌纛，浮陽寄詠言。

## 拼音

- cang1 ming2 shen1 jue2 kuo4 ， xi1 an4 guo1 dong1 men2 。
- yi4 zhe3 luo2 yi2 niao3 ， fu2 ren2 si1 jiao4 yuan2 。
- wei1 leng2 gao1 la4 lie4 ， xu4 yu4 ji2 chun1 wen1 。
- bei1 dian4 feng1 jiang1 nei4 ， jian1 jia1 bi4 lei3 gen1 。
- yao2 pi2 bian1 di4 mai4 ， chou2 jian4 hu3 lang2 hun2 。
- shui3 xian4 mai4 sha1 shi4 ， yan2 tian2 zhu3 hai3 cun1 。
- zhi1 tiao2 fen1 yu4 ye4 ， jia1 shi4 shi2 tang2 en1 。
- wu3 ke3 zong4 heng2 jiang3 ， gong1 cong2 zhan4 fa2 lun4 。
- tian1 ya2 sheng1 yue4 pian4 ， yu3 ding3 yong3 quan2 yuan2 。
- fei1 shi4 ni2 chi2 wu4 ， fang1 yin1 lei2 yu3 zun1 。
- shen3 mou2 cang2 wei4 lu4 ， lin2 jing4 tie1 wu2 xuan1 。
- qing1 zhong3 jiao1 hui2 gu3 ， xiao1 guan1 xian4 tu3 bo1 。
- he2 shi2 lin2 sui4 han4 ， zao3 wan3 xue3 bang1 yuan1 。
- tiao2 di4 zhan1 jing1 dao4 ， fu2 yang2 ji4 yong3 yan2 。

## 注释

## 译文

## 赏析
