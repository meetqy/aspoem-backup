---
id: jia-dao-ji-ling-hu-tao-xiang-gong
title: 寄令狐綯相公
titlePinyin: ji4 ling2 hu2 tao2 xiang4 gong0
titleSlug: ji-ling-hu-tao-xiang-gong
author: 賈島
authorPinyin: jia3 dao3
authorSlug: jia-dao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 驢駿勝羸馬，東川路匪賒。
- 一緘論賈誼，三蜀寄嚴家。
- 澄徹霜江水，分明露石沙。
- 話言聲及政，棧閣谷離斜。
- 自著衣偏暖，誰憂雪六花。
- 裹裳留闊襆，防患與通茶。
- 山館中宵起，星河殘月華。
- 雙僮前日雇，數口向天涯。
- 良樂知騏驥，張雷驗鏌鋣。
- 謙光賢將相，別紙聖龍蛇。
- 豈有斯言玷，應無白璧瑕。
- 不妨圓魄裏，人亦指蝦蟇。

## 拼音

- lü2 jun4 sheng4 lei2 ma3 ， dong1 chuan1 lu4 fei3 she1 。
- yi4 jian1 lun4 jia3 yi4 ， san1 shu3 ji4 yan2 jia1 。
- cheng2 che4 shuang1 jiang1 shui3 ， fen1 ming2 lu4 shi2 sha1 。
- hua4 yan2 sheng1 ji2 zheng4 ， zhan4 ge2 gu3 li2 xie2 。
- zi4 zhu4 yi1 pian1 nuan3 ， shui2 you1 xue3 liu4 hua1 。
- guo3 shang0 liu2 kuo4 fu2 ， fang2 huan4 yu3 tong1 cha2 。
- shan1 guan3 zhong1 xiao1 qi3 ， xing1 he2 can2 yue4 hua2 。
- shuang1 tong2 qian2 ri4 gu4 ， shu4 kou3 xiang4 tian1 ya2 。
- liang2 le4 zhi1 qi2 ji4 ， zhang1 lei2 yan4 mo4 ye2 。
- qian1 guang1 xian2 jiang1 xiang1 ， bie2 zhi3 sheng4 long2 she2 。
- qi3 you3 si1 yan2 dian4 ， ying1 wu2 bai2 bi4 xia2 。
- bu4 fang2 yuan2 po4 li3 ， ren2 yi4 zhi3 xia1 ma2 。

## 注释

## 译文

## 赏析
