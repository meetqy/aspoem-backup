---
id: jia-dao-gan-qiu
title: 感秋
titlePinyin: gan3 qiu1
titleSlug: gan-qiu
author: 賈島
authorPinyin: jia3 dao3
authorSlug: jia-dao
dynasty: 唐
dynastyPinyin: tang2
dynastySlug: tang
tags: []
---

## 正文

- 商氣颯已來，歲華又虛擲。
- 朝雲藏奇峰，暮雨灑疎滴。
- 幾蜩嘿涼葉，數蛩思陰壁。
- 落日空館中，歸心遠山碧。
- 昔人多秋感，今人何異昔。
- 四序馳百年，玄髮坐成白。
- 喧喧徇聲利，擾擾同轍迹。
- 儻無世上懷，去偃松下石。

## 拼音

- shang1 qi4 sa4 yi3 lai2 ， sui4 hua2 you4 xu1 zhi4 。
- chao2 yun2 cang2 qi2 feng1 ， mu4 yu3 sa3 shu1 di1 。
- ji1 tiao2 hei1 liang2 ye4 ， shu4 qiong2 si1 yin1 bi4 。
- luo4 ri4 kong1 guan3 zhong1 ， gui1 xin1 yuan3 shan1 bi4 。
- xi1 ren2 duo1 qiu1 gan3 ， jin1 ren2 he2 yi4 xi1 。
- si4 xu4 chi2 bai3 nian2 ， xuan2 fa4 zuo4 cheng2 bai2 。
- xuan1 xuan1 xun4 sheng1 li4 ， rao3 rao3 tong2 zhe2 ji4 。
- tang3 wu2 shi4 shang4 huai2 ， qu4 yan3 song1 xia4 shi2 。

## 注释

## 译文

## 赏析
