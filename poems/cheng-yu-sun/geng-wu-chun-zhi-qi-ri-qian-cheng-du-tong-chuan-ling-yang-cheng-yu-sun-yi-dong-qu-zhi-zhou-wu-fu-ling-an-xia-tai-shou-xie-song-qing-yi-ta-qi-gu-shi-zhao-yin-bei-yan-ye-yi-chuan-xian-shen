---
id: cheng-yu-sun-geng-wu-chun-zhi-qi-ri-qian-cheng-du-tong-chuan-ling-yang-cheng-yu-sun-yi-dong-qu-zhi-zhou-wu-fu-ling-an-xia-tai-shou-xie-song-qing-yi-ta-qi-gu-shi-zhao-yin-bei-yan-ye-yi-chuan-xian-sheng-xiang-yu-gou-shen-tang-jing-fu-gu-shi-yi-zhang-ke-zhu-yan-shi
title: □□庚午春之七日前成都通川陵陽程遇孫艤東去之舟於涪陵岸下太守謝宋卿以踏磧故事招飲北巖謁伊川先生像于鈎深堂敬賦古詩一章刻諸巖石
titlePinyin: □ □ geng1 wu3 chun1 zhi1 qi1 ri4 qian2 cheng2 du1 tong1 chuan1 ling2 yang2 cheng2 yu4 sun1 yi3 dong1 qu4 zhi1 zhou1 wu1 fu2 ling2 an4 xia4 tai4 shou3 xie4 song4 qing1 yi3 ta4 qi4 gu4 shi0 zhao1 yin3 bei3 yan2 ye4 yi1 chuan1 xian1 sheng0 xiang4 yu2 gou1 shen1 tang2 jing4 fu4 gu3 shi1 yi4 zhang1 ke4 zhu1 yan2 shi2
titleSlug: geng-wu-chun-zhi-qi-ri-qian-cheng-du-tong-chuan-ling-yang-cheng-yu-sun-yi-dong-qu-zhi-zhou-wu-fu-ling-an-xia-tai-shou-xie-song-qing-yi-ta-qi-gu-shi-zhao-yin-bei-yan-ye-yi-chuan-xian-sheng-xiang-yu-gou-shen-tang-jing-fu-gu-shi-yi-zhang-ke-zhu-yan-shi
author: 程遇孫
authorPinyin: cheng2 yu4 sun1
authorSlug: cheng-yu-sun
dynasty: 宋
dynastyPinyin: song4
dynastySlug: song
tags: []
---

## 正文

- 春風吹客舟，沙際初倚柁。
- 懷人愛其屋，木杪危若墮。
- 欣從太守遊，江色清照坐。
- 當年紹述議，洛黨亦奔播。
- 時人欲殺翁，甘此采薇餓。
- 流離終愛君，怨語無騷些。
- 寥寥十翼後，學易孰無過。
- 諸儒踐陳迹，如蟻困旋磨。
- 巖棲獨鈎深，混沌與鑿破。
- 書成置篋中，山鬼嚴夜邏。
- 向來新說行，六籍乃生禍。
- 氛埃滿神州，久被犬羊涴。
- 何如北巖石，樵牧不敢唾。
- 詩寒不成章，聊爲茲石賀。

## 拼音

- chun1 feng1 chui1 ke4 zhou1 ， sha1 ji4 chu1 yi3 tuo2 。
- huai2 ren2 ai4 qi2 wu1 ， mu4 miao3 wei1 ruo4 duo4 。
- xin1 cong2 tai4 shou3 you2 ， jiang1 se4 qing1 zhao4 zuo4 。
- dang1 nian2 shao4 shu4 yi4 ， luo4 dang3 yi4 ben1 bo1 。
- shi2 ren2 yu4 sha1 weng1 ， gan1 ci3 cai3 wei1 e4 。
- liu2 li2 zhong1 ai4 jun1 ， yuan4 yu3 wu2 sao1 xie1 。
- liao2 liao2 shi2 yi4 hou4 ， xue2 yi4 shu2 wu2 guo4 。
- zhu1 ru2 jian4 chen2 ji4 ， ru2 yi3 kun4 xuan2 mo2 。
- yan2 qi1 du2 gou1 shen1 ， hun4 dun4 yu3 zao2 po4 。
- shu1 cheng2 zhi4 qie4 zhong1 ， shan1 gui3 yan2 ye4 luo2 。
- xiang4 lai2 xin1 shuo1 xing2 ， liu4 ji2 nai3 sheng1 huo4 。
- fen1 ai1 man3 shen2 zhou1 ， jiu3 bei4 quan3 yang2 wo4 。
- he2 ru2 bei3 yan2 shi2 ， qiao2 mu4 bu4 gan3 tuo4 。
- shi1 han2 bu4 cheng2 zhang1 ， liao2 wei2 zi1 shi2 he4 。

## 注释

## 译文

## 赏析
