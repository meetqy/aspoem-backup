---
id: zhong-ming-shu-yi-chang-chuan-hou
title: 書義倡傳後
titlePinyin: shu1 yi4 chang4 chuan2 hou4
titleSlug: shu-yi-chang-chuan-hou
author: 鍾明
authorPinyin: zhong1 ming2
authorSlug: zhong-ming
dynasty: 宋
dynastyPinyin: song4
dynastySlug: song
tags: []
---

## 正文

- 洞庭之南瀟湘浦，佳人娟娟隔秋渚。
- 門前冠蓋但如雲，玉貌當年誰爲主。
- 風流學士淮海英，解作多情斷腸句。
- 流傳往往過湖嶺，未見誰知心已赴。
- 舉首却在天一方，直北中原數千里。
- 自憐容華能幾時，相見河清不可俟。
- 北來遷客古藤州，度湘獨弔長沙傅。
- 天涯流落行路難，暫解征鞍聊一顧。
- 橫波不作常人看，邂逅乃慰平生慕。
- 蘭堂置酒羅饈珍，明燭燒膏爲延佇。
- 清歌宛轉遶梁塵，博山空濛散烟霧。
- 雕床斗帳芙蓉褥，上有鴛鴦合歡被。
- 紅顔深夜承燕娛，玉笋清晨奉巾屨。
- 匆匆不盡新知樂，惟有此身爲君許。
- 但說恩情有重來，何期一別歲將暮。
- 午枕孤眠魂夢驚，夢君來別如平生。
- 與君已別復何別，此別無乃非吉徵。
- 萬里海風掀雪浪，魂招不歸竟長往。
- 效死君前君不知，向來宿約無期爽。
- 君不見二妃追舜號蒼梧，恨染湘竹終不枯。
- 無情湘水自東注，至今斑笋盈江隅。
- 屈原九歌豈不好，煎膠續絃千古無。
- 我今試作義倡傳，尚使風期後來見。

## 拼音

- dong4 ting2 zhi1 nan2 xiao1 xiang1 pu3 ， jia1 ren2 juan1 juan1 ge2 qiu1 zhu3 。
- men2 qian2 guan1 gai4 dan4 ru2 yun2 ， yu4 mao4 dang1 nian2 shui2 wei2 zhu3 。
- feng1 liu2 xue2 shi4 huai2 hai3 ying1 ， jie3 zuo4 duo1 qing2 duan4 chang2 ju4 。
- liu2 chuan2 wang3 wang3 guo4 hu2 ling3 ， wei4 jian4 shui2 zhi1 xin1 yi3 fu4 。
- ju3 shou3 que4 zai4 tian1 yi4 fang1 ， zhi2 bei3 zhong1 yuan2 shu4 qian1 li3 。
- zi4 lian2 rong2 hua2 neng2 ji1 shi2 ， xiang1 jian4 he2 qing1 bu4 ke3 si4 。
- bei3 lai2 qian1 ke4 gu3 teng2 zhou1 ， du4 xiang1 du2 diao4 chang2 sha1 fu4 。
- tian1 ya2 liu2 luo4 xing2 lu4 nan2 ， zan4 jie3 zheng1 an1 liao2 yi2 gu4 。
- heng2 bo1 bu2 zuo4 chang2 ren2 kan4 ， xie4 hou4 nai3 wei4 ping2 sheng1 mu4 。
- lan2 tang2 zhi4 jiu3 luo2 xiu1 zhen1 ， ming2 zhu2 shao1 gao1 wei2 yan2 zhu4 。
- qing1 ge1 wan3 zhuan3 rao4 liang2 chen2 ， bo2 shan1 kong1 meng2 san4 yan1 wu4 。
- diao1 chuang2 dou4 zhang4 fu2 rong2 ru4 ， shang4 you3 yuan1 yang1 he2 huan1 bei4 。
- hong2 yan2 shen1 ye4 cheng2 yan4 yu2 ， yu4 sun3 qing1 chen2 feng4 jin1 ju4 。
- cong1 cong1 bu2 jin4 xin1 zhi1 le4 ， wei2 you3 ci3 shen1 wei2 jun1 xu1 。
- dan4 shuo1 en1 qing2 you3 zhong4 lai2 ， he2 qi1 yi4 bie2 sui4 jiang1 mu4 。
- wu3 zhen3 gu1 mian2 hun2 meng4 jing1 ， meng4 jun1 lai2 bie2 ru2 ping2 sheng1 。
- yu3 jun1 yi3 bie2 fu4 he2 bie2 ， ci3 bie2 wu2 nai3 fei1 ji2 zhi3 。
- wan4 li3 hai3 feng1 xian1 xue3 lang4 ， hun2 zhao1 bu4 gui1 jing4 chang2 wang3 。
- xiao4 si3 jun1 qian2 jun1 bu4 zhi1 ， xiang4 lai2 su4 yue1 wu2 qi1 shuang3 。
- jun1 bu2 jian4 er4 fei1 zhui1 shun4 hao4 cang1 wu2 ， hen4 ran3 xiang1 zhu2 zhong1 bu4 ku1 。
- wu2 qing2 xiang1 shui3 zi4 dong1 zhu4 ， zhi4 jin1 ban1 sun3 ying2 jiang1 yu2 。
- qu1 yuan2 jiu3 ge1 qi3 bu4 hao3 ， jian1 jiao1 xu4 xian2 qian1 gu3 wu2 。
- wo3 jin1 shi4 zuo4 yi4 chang4 chuan2 ， shang4 shi3 feng1 qi1 hou4 lai2 jian4 。

## 注释

## 译文

## 赏析
