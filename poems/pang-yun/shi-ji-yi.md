---
id: pang-yun-shi-ji-yi
title: 詩偈 一
titlePinyin: shi1 ji4   yi1
titleSlug: shi-ji-yi
author: 龐藴
authorPinyin: pang2 yun4
authorSlug: pang-yun
dynasty: 唐
dynastyPinyin: tang2
dynastySlug: tang
tags: [] 
---

## 正文

- 楞伽寶山高，四面無行路。
- 惟有達道人，乘空到彼處。
- 羅漢若悟空，擲錫騰空去。
- 緣覺若悟空，醒見三生事。
- 菩薩若悟空，十方同一處。
- 諸佛若悟空，妙理空中住。
- 空理真法身，法身即常住。
- 佛身祇這是，迷人自不悟。
- 一切若不空，苦厄從何度。

## 拼音

- leng2 qie2 bao3 shan1 gao1 ， si4 mian4 wu2 xing2 lu4 。
- wei2 you3 da2 dao4 ren2 ， cheng2 kong1 dao4 bi3 chu3 。
- luo2 han4 ruo4 wu4 kong1 ， zhi4 xi1 teng2 kong1 qu4 。
- yuan2 jue2 ruo4 wu4 kong1 ， xing3 jian4 san1 sheng1 shi4 。
- pu2 sa4 ruo4 wu4 kong1 ， shi2 fang1 tong2 yi4 chu3 。
- zhu1 fo2 ruo4 wu4 kong1 ， miao4 li3 kong1 zhong1 zhu4 。
- kong1 li3 zhen1 fa3 shen1 ， fa3 shen1 ji2 chang2 zhu4 。
- fo2 shen1 qi2 zhe4 shi4 ， mi2 ren2 zi4 bu2 wu4 。
- yi2 qie4 ruo4 bu4 kong1 ， ku3 e4 cong2 he2 du4 。

## 注释

## 译文

## 赏析
