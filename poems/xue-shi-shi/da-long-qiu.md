---
id: xue-shi-shi-da-long-qiu
title: 大龍湫
titlePinyin: da4 long2 qiu1
titleSlug: da-long-qiu
author: 薛師石
authorPinyin: xue1 shi1 shi2
authorSlug: xue-shi-shi
dynasty: 宋
dynastyPinyin: song4
dynastySlug: song
tags: []
---

## 正文

- 昔聞天下山，衡嶽稱崇丘。
- 又聞天下水，江漢爲巨流。
- 古有山海經，歷歷敘九州。
- 李唐三百載，詩家無一留。
- 及觀酈道元，此地亦不收。
- 不知諾矩那，何事能窮搜。
- 我來玄妙境，萬丈懸清湫。
- 石壁去無極，百里彌道周。
- 雲氣冒羣岫，龍宮深以幽。
- 輕輿巖壑底，竟日涉溪游。
- 陰晴異瞻矚，遠近難搜摟。
- 飄如飛素練，粲若散琳璆。
- 風掀一潭雨，佛坐四時秋。
- 喧呼勢益驟，洶湧聲彌吼。
- 變化有如此，溥博誰與儔。
- 吾謂神龍力，豈翳人鬼謀。
- 稽首荷玄遇，久坐勞雙眸。
- 一盃却嵐暑，旋步轟雷稠。
- 以吾澹世慮，欻起杞人憂。
- 何當騎天狼，滿引射斗牛。

## 拼音

- xi1 wen2 tian1 xia4 shan1 ， heng2 yue4 cheng1 chong2 qiu1 。
- you4 wen2 tian1 xia4 shui3 ， jiang1 han4 wei2 ju4 liu2 。
- gu3 you3 shan1 hai3 jing1 ， li4 li4 xu4 jiu3 zhou1 。
- li3 tang2 san1 bai3 zai4 ， shi1 jia1 wu2 yi4 liu2 。
- ji2 guan1 li4 dao4 yuan2 ， ci3 di4 yi4 bu4 shou1 。
- bu4 zhi1 nuo4 ju3 na4 ， he2 shi4 neng2 qiong2 sou1 。
- wo3 lai2 xuan2 miao4 jing4 ， wan4 zhang4 xuan2 qing1 qiu1 。
- shi2 bi4 qu4 wu2 ji2 ， bai3 li3 mi2 dao4 zhou1 。
- yun2 qi4 mao4 qun2 xiu4 ， long2 gong1 shen1 yi3 you1 。
- qing1 yu2 yan2 he4 di3 ， jing4 ri4 she4 xi1 you2 。
- yin1 qing2 yi4 zhan1 zhu3 ， yuan3 jin4 nan2 sou1 lou3 。
- piao1 ru2 fei1 su4 lian4 ， can4 ruo4 san4 lin2 qiu2 。
- feng1 xian1 yi4 tan2 yu3 ， fo2 zuo4 si4 shi2 qiu1 。
- xuan1 hu1 shi4 yi4 zhou4 ， xiong1 yong3 sheng1 mi2 hou3 。
- bian4 hua4 you3 ru2 ci3 ， pu3 bo2 shui2 yu3 chou2 。
- wu2 wei4 shen2 long2 li4 ， qi3 yi4 ren2 gui3 mou2 。
- qi3 shou3 he2 xuan2 yu4 ， jiu3 zuo4 lao2 shuang1 mou2 。
- yi4 bei1 que4 lan2 shu3 ， xuan2 bu4 hong1 lei2 chou2 。
- yi3 wu2 dan4 shi4 lü4 ， chua1 qi3 qi3 ren2 you1 。
- he2 dang1 qi2 tian1 lang2 ， man3 yin3 she4 dou4 niu2 。

## 注释

## 译文

## 赏析
