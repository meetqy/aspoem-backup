---
id: xue-shi-shi-mei-yu
title: 梅雨
titlePinyin: mei2 yu3
titleSlug: mei-yu
author: 薛師石
authorPinyin: xue1 shi1 shi2
authorSlug: xue-shi-shi
dynasty: 宋
dynastyPinyin: song4
dynastySlug: song
tags: []
---

## 正文

- 梅雨潤兼旬，暑月不知夏。
- 溪流三尺强，舟人驚昨夜。
- 余家有瓜田，蘋藻紛揉藉。
- 魚蝦失憑依，跳躍至牀下。
- 卑溼畏暮年，扶策升臺榭。
- 難願方丈食，互市物踴價。
- 四隣各淒涼，惟有酒可借。
- 五月藉新白，咀嚼勝棗炙。
- 閉門人事絕，向晚烏巾卸。
- 震雷壓不住，神龍未遑暇。
- 或謂蛟爲孽，胡不寧爾舍。
- 旱澇政本農，偏惠及閒架。
- 皇天無所私，未遽損禾稼。
- 一洗天下清，作我聖人化。

## 拼音

- mei2 yu3 run4 jian1 xun2 ， shu3 yue4 bu4 zhi1 xia4 。
- xi1 liu2 san1 chi3 qiang2 ， zhou1 ren2 jing1 zuo2 ye4 。
- yu2 jia1 you3 gua1 tian2 ， pin2 zao3 fen1 rou2 jie4 。
- yu2 xia1 shi1 ping2 yi1 ， tiao4 yue4 zhi4 chuang2 xia4 。
- bei1 shi1 wei4 mu4 nian2 ， fu2 ce4 sheng1 tai2 xie4 。
- nan2 yuan4 fang1 zhang4 shi2 ， hu4 shi4 wu4 yong3 jia4 。
- si4 lin2 ge4 qi1 liang2 ， wei2 you3 jiu3 ke3 jie4 。
- wu3 yue4 jie4 xin1 bai2 ， ju3 jue2 sheng4 zao3 zhi4 。
- bi4 men2 ren2 shi4 jue2 ， xiang4 wan3 wu1 jin1 xie4 。
- zhen4 lei2 ya1 bu2 zhu4 ， shen2 long2 wei4 huang2 xia2 。
- huo4 wei4 jiao1 wei2 nie4 ， hu2 bu4 ning2 er3 she4 。
- han4 lao4 zheng4 ben3 nong2 ， pian1 hui4 ji2 xian2 jia4 。
- huang2 tian1 wu2 suo3 si1 ， wei4 ju4 sun3 he2 jia4 。
- yi4 xi3 tian1 xia4 qing1 ， zuo4 wo3 sheng4 ren2 hua4 。

## 注释

## 译文

## 赏析
