---
id: xue-shi-shi-xi-weng-juan-gui
title: 喜翁卷歸
titlePinyin: xi3 weng1 juan4 gui1
titleSlug: xi-weng-juan-gui
author: 薛師石
authorPinyin: xue1 shi1 shi2
authorSlug: xue-shi-shi
dynasty: 宋
dynastyPinyin: song4
dynastySlug: song
tags: []
---

## 正文

- 我老寡儔侶，年荒值冬迫。
- 膝下有啼寒，瓶中無儲積。
- 豈不展轉思，自欠經營策。
- 儒冠匪謬誤，賦性素褊窄。
- 淵明疑夙世，荷鋤心便適。
- 嗟余四友朋，驚見三化魄。
- 一翁尚淒涼，六秩困行役。
- 家貧病難愈，詩苦髮全白。
- 昨來叩我門，偶往比鄰宅。
- 聞語亟倒屣，已去倏無迹。
- 知君懷百憂，雖出難久客。
- 從今幸安居，況有舊泉石。
- 清晨過窮廬，竟夕話疇昔。
- 逝者已云遠，相期守枯瘠。

## 拼音

- wo3 lao3 gua3 chou2 lü3 ， nian2 huang1 zhi2 dong1 po4 。
- xi1 xia4 you3 ti2 han2 ， ping2 zhong1 wu2 chu3 ji1 。
- qi3 bu4 zhan3 zhuan3 si1 ， zi4 qian4 jing1 ying2 ce4 。
- ru2 guan1 fei3 miu4 wu4 ， fu4 xing4 su4 bian3 zhai3 。
- yuan1 ming2 yi2 su4 shi4 ， he2 chu2 xin1 bian4 shi4 。
- jie1 yu2 si4 you3 peng2 ， jing1 jian4 san1 hua4 po4 。
- yi4 weng1 shang4 qi1 liang2 ， liu4 zhi4 kun4 xing2 yi4 。
- jia1 pin2 bing4 nan2 yu4 ， shi1 ku3 fa4 quan2 bai2 。
- zuo2 lai2 kou4 wo3 men2 ， ou3 wang3 bi3 lin2 zhai2 。
- wen2 yu3 ji2 dao3 xi3 ， yi3 qu4 shu1 wu2 ji4 。
- zhi1 jun1 huai2 bai3 you1 ， sui1 chu1 nan2 jiu3 ke4 。
- cong2 jin1 xing4 an1 ju1 ， kuang4 you3 jiu4 quan2 shi2 。
- qing1 chen2 guo4 qiong2 lu2 ， jing4 xi1 hua4 chou2 xi1 。
- shi4 zhe3 yi3 yun2 yuan3 ， xiang1 qi1 shou3 ku1 ji2 。

## 注释

## 译文

## 赏析
