---
id: xing-shu-ti-yu-xi
title: 題愚溪
titlePinyin: ti2 yu2 xi1
titleSlug: ti-yu-xi
author: 邢恕
authorPinyin: xing2 shu4
authorSlug: xing-shu
dynasty: 宋
dynastyPinyin: song4
dynastySlug: song
tags: []
---

## 正文

- 溪流貫清江，湍瀨亘百里。
- 龍蛇幾盤紆，雷雨忽奔駛。
- 石橫渠狀穿鑿，怪力祖誰氏。
- 突如見頭角，虎豹或蹲峙。
- 橫杠互枝柱，小艇俄紛委。
- 蘋藻翳泓澄，松竹蔭崖涘。
- 兩山束鳥道，側岸數魚尾。
- 繚然閟深幽，梵字疊危址。
- 鍾唄雜灘聲，亭臺森水底。
- 凭欄幾游目，杖策時臨履。
- 酒杓間茶鐺，棋枰延晝晷。
- 放懷得天倪，清嘯謝塵滓。
- 忽忘兒女縛，似接嬴秦子。
- 顧予拙謀身，霜鬢颯垂耳。
- 雅意在延齡，丹砂夙充餌。
- 焉得茲結廬，帳念遠桑梓。

## 拼音

- xi1 liu2 guan4 qing1 jiang1 ， tuan1 lai4 gen4 bai3 li3 。
- long2 she2 ji1 pan2 yu1 ， lei2 yu3 hu1 ben1 shi3 。
- shi2 heng2 qu2 zhuang4 chuan1 zao2 ， guai4 li4 zu3 shui2 shi4 。
- tu1 ru2 jian4 tou2 jiao3 ， hu3 bao4 huo4 dun1 zhi4 。
- heng2 gang4 hu4 zhi1 zhu4 ， xiao3 ting3 e2 fen1 wei3 。
- pin2 zao3 yi4 hong2 cheng2 ， song1 zhu2 yin1 ya2 si4 。
- liang3 shan1 shu4 niao3 dao4 ， ce4 an4 shu4 yu2 wei3 。
- liao2 ran2 bi4 shen1 you1 ， fan4 zi4 die2 wei1 zhi3 。
- zhong1 bei0 za2 tan1 sheng1 ， ting2 tai2 sen1 shui3 di3 。
- ping2 lan2 ji1 you2 mu4 ， zhang4 ce4 shi2 lin2 lü3 。
- jiu3 shao2 jian4 cha2 dang1 ， qi2 ping2 yan2 zhou4 gui3 。
- fang4 huai2 de2 tian1 ni2 ， qing1 xiao4 xie4 chen2 zi3 。
- hu1 wang4 er2 nü3 fu4 ， si4 jie1 ying2 qin2 zi3 。
- gu4 yu3 zhuo1 mou2 shen1 ， shuang1 bin4 sa4 chui2 er3 。
- ya3 yi4 zai4 yan2 ling2 ， dan1 sha1 su4 chong1 er3 。
- yan1 de2 zi1 jie2 lu2 ， zhang4 nian4 yuan3 sang1 zi3 。

## 注释

## 译文

## 赏析
