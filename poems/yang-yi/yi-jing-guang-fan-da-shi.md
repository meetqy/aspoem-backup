---
id: yang-yi-yi-jing-guang-fan-da-shi
title: 譯經光梵大師
titlePinyin: yi4 jing1 guang1 fan4 da4 shi1
titleSlug: yi-jing-guang-fan-da-shi
author: 楊億
authorPinyin: yang2 yi4
authorSlug: yang-yi
dynasty: 宋
dynastyPinyin: song4
dynastySlug: song
tags: []
---

## 正文

- 薪火滅雙林，誰傳七佛心。
- 譯筵香篆絕，經葉蠧魚侵。
- 猊座雲雷歇，龍宮歳月深。
- 青蓮流半偈，白馬度千岑。
- 大士招提啟，明君羽葆臨。
- 對翻天竺字，助發海潮音。
- 空界花成雨，仁祠地布金。
- 九旬談妙理，三接簡宸襟。
- 淨社延居士，生臺集野禽。
- 琅函香拂袂，奈苑樹交陰。
- 文字蹄求兔，機緣芥值針。
- 龍華他日會，應記洛生吟。

## 拼音

- xin1 huo3 mie4 shuang1 lin2 ， shui2 chuan2 qi1 fo2 xin1 。
- yi4 yan2 xiang1 zhuan4 jue2 ， jing1 ye4 du4 yu2 qin1 。
- ni2 zuo4 yun2 lei2 xie1 ， long2 gong1 sui4 yue4 shen1 。
- qing1 lian2 liu2 ban4 ji4 ， bai2 ma3 du4 qian1 cen2 。
- da4 shi4 zhao1 ti2 qi3 ， ming2 jun1 yu3 bao3 lin2 。
- dui4 fan1 tian1 zhu2 zi4 ， zhu4 fa1 hai3 chao2 yin1 。
- kong1 jie4 hua1 cheng2 yu3 ， ren2 ci2 di4 bu4 jin1 。
- jiu3 xun2 tan2 miao4 li3 ， san1 jie1 jian3 chen2 jin1 。
- jing4 she4 yan2 ju1 shi4 ， sheng1 tai2 ji2 ye3 qin2 。
- lang2 han2 xiang1 fu2 mei4 ， nai4 yuan4 shu4 jiao1 yin1 。
- wen2 zi4 ti2 qiu2 tu4 ， ji1 yuan2 jie4 zhi2 zhen1 。
- long2 hua2 ta1 ri4 hui4 ， ying1 ji4 luo4 sheng1 yin2 。

## 注释

## 译文

## 赏析
