---
id: yang-yi-qian-dai-fu-fu-bing-zhou
title: 錢大夫赴并州
titlePinyin: qian2 dai4 fu0 fu4 bing1 zhou1
titleSlug: qian-dai-fu-fu-bing-zhou
author: 楊億
authorPinyin: yang2 yi4
authorSlug: yang-yi
dynasty: 宋
dynastyPinyin: song4
dynastySlug: song
tags: []
---

## 正文

- 太原西北勁兵處，地直雲中控定襄。
- 六月出師平玁狁，九天選將下文昌。
- 車魚辟士應難得，詩禮臨戎亦未妨。
- 緩急羽書須自草，平安烽火鎮相望。
- 柳營禀畏將軍令，毳幕懷來塞下羌。
- 清嘯肯饒劉越石，長纓終係左賢王。
- 關山萬里邊塵靜，亭館三冬朔雪狂。
- 笛怨梅花新度曲，樽傾竹葉淺飛觴。
- 禦寒應覺重裘暖，料敵懸憂兩髩蒼。
- 只待今年破虜後，徵歸論道坐巖廊。

## 拼音

- tai4 yuan2 xi1 bei3 jin4 bing1 chu3 ， di4 zhi2 yun2 zhong1 kong4 ding4 xiang1 。
- liu4 yue4 chu1 shi1 ping2 xian3 yun3 ， jiu3 tian1 xuan3 jiang1 xia4 wen2 chang1 。
- ju1 yu2 pi4 shi4 ying1 nan2 de2 ， shi1 li3 lin2 rong2 yi4 wei4 fang2 。
- huan3 ji2 yu3 shu1 xu1 zi4 cao3 ， ping2 an1 feng1 huo3 zhen4 xiang1 wang4 。
- liu3 ying2 bing3 wei4 jiang1 jun1 ling4 ， cui4 mu4 huai2 lai2 sai1 xia4 qiang1 。
- qing1 xiao4 ken3 rao2 liu2 yue4 shi2 ， chang2 ying1 zhong1 xi4 zuo3 xian2 wang2 。
- guan1 shan1 wan4 li3 bian1 chen2 jing4 ， ting2 guan3 san1 dong1 shuo4 xue3 kuang2 。
- di2 yuan4 mei2 hua1 xin1 du4 qu3 ， zun1 qing1 zhu2 ye4 qian3 fei1 shang1 。
- yu4 han2 ying1 jue2 zhong4 qiu2 nuan3 ， liao4 di2 xuan2 you1 liang3 bin4 cang1 。
- zhi1 dai4 jin1 nian2 po4 lu3 hou4 ， zhi3 gui1 lun4 dao4 zuo4 yan2 lang2 。

## 注释

## 译文

## 赏析
