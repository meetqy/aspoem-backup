---
id: yang-yi-ji-zhang-zhi-jun
title: 寄章徵君
titlePinyin: ji4 zhang1 zhi3 jun1
titleSlug: ji-zhang-zhi-jun
author: 楊億
authorPinyin: yang2 yi4
authorSlug: yang-yi
dynasty: 宋
dynastyPinyin: song4
dynastySlug: song
tags: []
---

## 正文

- 水陸都無數舍程，魚符龜印苦相縈。
- 夢魂長繞龍門坂，姓字終懸月旦評。
- 鮑室清琴應獨撫，融樽渌醑共誰傾。
- 春深詩石苔衣駮，雨過書齋草带生。
- 鴻寶枕中初得術，丹臺籍上已題名。
- 清談宛有南朝體，嘉遯全忘北闕情。
- 金馬深嚴堪避世，滄浪清淺未沾纓。
- 諸儒正議明堂事，軋軋蒲輪即奉迎。

## 拼音

- shui3 lu4 dou1 wu2 shu4 she4 cheng2 ， yu2 fu2 gui1 yin4 ku3 xiang4 ying2 。
- meng4 hun2 chang2 rao4 long2 men2 ban3 ， xing4 zi4 zhong1 xuan2 yue4 dan4 ping2 。
- bao4 shi4 qing1 qin2 ying1 du2 fu3 ， rong2 zun1 lu4 xu3 gong4 shui2 qing1 。
- chun1 shen1 shi1 shi2 tai2 yi1 bo2 ， yu3 guo4 shu1 zhai1 cao3 dai4 sheng1 。
- hong2 bao3 zhen3 zhong1 chu1 de2 shu4 ， dan1 tai2 ji2 shang4 yi3 ti2 ming2 。
- qing1 tan2 wan3 you3 nan2 chao2 ti3 ， jia1 dun4 quan2 wang4 bei3 que4 qing2 。
- jin1 ma3 shen1 yan2 kan1 bi4 shi4 ， cang1 lang4 qing1 qian3 wei4 zhan1 ying1 。
- zhu1 ru2 zheng4 yi4 ming2 tang2 shi4 ， ya4 ya4 pu2 lun2 ji2 feng4 ying2 。

## 注释

## 译文

## 赏析
