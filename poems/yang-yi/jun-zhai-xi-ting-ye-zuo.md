---
id: yang-yi-jun-zhai-xi-ting-ye-zuo
title: 郡齋西亭夜坐
titlePinyin: jun4 zhai1 xi1 ting2 ye4 zuo4
titleSlug: jun-zhai-xi-ting-ye-zuo
author: 楊億
authorPinyin: yang2 yi4
authorSlug: yang-yi
dynasty: 宋
dynastyPinyin: song4
dynastySlug: song
tags: []
---

## 正文

- 凉颸初拂衽，皓魄正當軒。
- 宿鳥林間定，流螢草際翻。
- 蒼茫迷野色，嘲哳辯方言。
- 角罷重城掩，漁歸别浦喧。
- 斷蛩吟壞壁，寒杵出遙村。
- 樹影成帷密，灘聲激箭奔。
- 夜長風露冷，川迥水煙昏。
- 對景都無寐，冥心契混元。

## 拼音

- liang2 si1 chu1 fu2 ren4 ， hao4 po4 zheng4 dang1 xuan1 。
- su4 niao3 lin2 jian4 ding4 ， liu2 ying2 cao3 ji4 fan1 。
- cang1 mang2 mi2 ye3 se4 ， chao2 zha1 bian4 fang1 yan2 。
- jiao3 ba4 zhong4 cheng2 yan3 ， yu2 gui1 bie2 pu3 xuan1 。
- duan4 qiong2 yin2 huai4 bi4 ， han2 chu3 chu1 yao2 cun1 。
- shu4 ying3 cheng2 wei2 mi4 ， tan1 sheng1 ji1 jian4 ben1 。
- ye4 chang2 feng1 lu4 leng3 ， chuan1 jiong3 shui3 yan1 hun1 。
- dui4 jing3 dou1 wu2 mei4 ， ming2 xin1 qi4 hun4 yuan2 。

## 注释

## 译文

## 赏析
