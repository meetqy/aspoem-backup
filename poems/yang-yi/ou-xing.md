---
id: yang-yi-ou-xing
title: 偶興
titlePinyin: ou3 xing1
titleSlug: ou-xing
author: 楊億
authorPinyin: yang2 yi4
authorSlug: yang-yi
dynasty: 宋
dynastyPinyin: song4
dynastySlug: song
tags: []
---

## 正文

- 芳蘭滋九畹，蕭蒿亦旁植。
- 威鳳翔丹山，鴟梟猶接翼。
- 雅琴歌南風，蛙鳴不容息。
- 驪珠媚清川，魚目光激射。
- 薫蕕豈同器，雲壤自懸隔。
- 咄咄來逼人，薨薨止于棘。
- 發跡由屠沽，操心希桀跖。
- 天形固殘毁，吏曹嘗擯斥。
- 狠羊遠刀杌，黠馬委銜策。
- 心同溪壑險，惡比邱山積。
- 天聽本聰明，神道尤正直。
- 當用禦魑魅，豈令爲鬼蜮。
- 舂喉魯陽戈，鉤頸子雲戟。
- 肉委餓虎蹊，屍投窮髪北。
- 饑鷹礪吻啄，猰貐磨牙食。
- 魂氣縶酆都，膏血塗荒磧。
- 去草絕本根，决疽恣鍼石。
- 所居必污潴，遺種盡刳剔。
- 渠魁已殱殄，非類彌怵惕。
- 稂莠既芟夷，善苗漸滋殖。
- 君子益知命，視履如平昔。
- 小人競革音，滅身在漏刻。
- 堯民率可封，湯網從此釋。
- 永躋仁壽期，共造華胥域。

## 拼音

- fang1 lan2 zi1 jiu3 wan3 ， xiao1 hao1 yi4 pang2 zhi2 。
- wei1 feng4 xiang2 dan1 shan1 ， chi1 xiao1 you2 jie1 yi4 。
- ya3 qin2 ge1 nan2 feng1 ， wa1 ming2 bu4 rong2 xi1 。
- li2 zhu1 mei4 qing1 chuan1 ， yu2 mu4 guang1 ji1 she4 。
- xun1 you2 qi3 tong2 qi4 ， yun2 rang3 zi4 xuan2 ge2 。
- duo1 duo1 lai2 bi1 ren2 ， hong1 hong1 zhi3 yu2 ji2 。
- fa1 ji4 you2 tu2 gu1 ， cao1 xin1 xi1 jie2 zhi2 。
- tian1 xing2 gu4 can2 hui3 ， li4 cao2 chang2 bin4 chi4 。
- hen3 yang2 yuan3 dao1 wu4 ， xia2 ma3 wei3 xian2 ce4 。
- xin1 tong2 xi1 he4 xian3 ， e4 bi3 qiu1 shan1 ji1 。
- tian1 ting1 ben3 cong1 ming2 ， shen2 dao4 you2 zheng4 zhi2 。
- dang1 yong4 yu4 chi1 mei4 ， qi3 ling4 wei2 gui3 yu4 。
- chong1 hou2 lu3 yang2 ge1 ， gou1 jing3 zi3 yun2 ji3 。
- rou4 wei3 e4 hu3 qi1 ， shi1 tou2 qiong2 fa4 bei3 。
- ji1 ying1 li4 wen3 zhuo2 ， ya4 yu3 mo2 ya2 shi2 。
- hun2 qi4 zhi2 feng1 dou1 ， gao1 xue4 tu2 huang1 qi4 。
- qu4 cao3 jue2 ben3 gen1 ， jue2 ju1 zi4 zhen1 shi2 。
- suo3 ju1 bi4 wu1 zhu1 ， yi2 zhong3 jin4 ku1 ti1 。
- qu2 kui2 yi3 jian1 tian3 ， fei1 lei4 mi2 chu4 ti4 。
- lang2 you3 ji4 shan1 yi2 ， shan4 miao2 jian4 zi1 zhi2 。
- jun1 zi3 yi4 zhi1 ming4 ， shi4 lü3 ru2 ping2 xi1 。
- xiao3 ren2 jing4 ge2 yin1 ， mie4 shen1 zai4 lou4 ke4 。
- yao2 min2 lü4 ke3 feng1 ， tang1 wang3 cong2 ci3 shi4 。
- yong3 ji1 ren2 shou4 qi1 ， gong4 zao4 hua2 xu1 yu4 。

## 注释

## 译文

## 赏析
