---
id: yang-yi-ci-yun-he-zhi-shi-li-dian-cheng-yin-jian-ji-zhi-shen-yin-yi-ji-zeng
title: 次韻和致仕李殿丞寅見寄之什因以紀贈
titlePinyin: ci4 yun4 he2 zhi4 shi4 li3 dian4 cheng2 yin2 jian4 ji4 zhi1 shen2 yin1 yi3 ji4 zeng4
titleSlug: ci-yun-he-zhi-shi-li-dian-cheng-yin-jian-ji-zhi-shen-yin-yi-ji-zeng
author: 楊億
authorPinyin: yang2 yi4
authorSlug: yang-yi
dynasty: 宋
dynastyPinyin: song4
dynastySlug: song
tags: []
---

## 正文

- 鄉國馳名幾十春，鳴臯一旦九天聞。
- 翔鸞棲棘曾爲吏，金鼎調梅未致君。
- 百里象雷嫌碌碌，片言折獄厭云云。
- 詩名已是齊康樂，筆力何曾减右軍。
- 抗表忽然干鳳扆，拂衣殊欲謝人羣。
- 都緣梁苑慵爲賦，且免鍾山被勒文。
- 清夜獨吟牛渚月，高秋時望帝鄉雲。
- 鯉庭禀訓門逾盛，蘭畹傳芳氣益薫。
- 盡室遠依洪井側，直鈎猶釣楚江濆。
- 西山有藥應須餌，待看蜺旌入紫氛。

## 拼音

- xiang1 guo2 chi2 ming2 ji1 shi2 chun1 ， ming2 gao1 yi2 dan4 jiu3 tian1 wen2 。
- xiang2 luan2 qi1 ji2 ceng2 wei2 li4 ， jin1 ding3 diao4 mei2 wei4 zhi4 jun1 。
- bai3 li3 xiang4 lei2 xian2 lu4 lu4 ， pian4 yan2 zhe2 yu4 yan4 yun2 yun2 。
- shi1 ming2 yi3 shi4 qi2 kang1 le4 ， bi3 li4 he2 ceng2 jian3 you4 jun1 。
- kang4 biao3 hu1 ran2 gan1 feng4 yi3 ， fu2 yi1 shu1 yu4 xie4 ren2 qun2 。
- dou1 yuan2 liang2 yuan4 yong1 wei2 fu4 ， qie3 mian3 zhong1 shan1 bei4 le4 wen2 。
- qing1 ye4 du2 yin2 niu2 zhu3 yue4 ， gao1 qiu1 shi2 wang4 di4 xiang1 yun2 。
- li3 ting2 bing3 xun4 men2 yu2 sheng4 ， lan2 wan3 chuan2 fang1 qi4 yi4 xun1 。
- jin4 shi4 yuan3 yi1 hong2 jing3 ce4 ， zhi2 gou1 you2 diao4 chu3 jiang1 pen1 。
- xi1 shan1 you3 yao4 ying1 xu1 er3 ， dai4 kan4 ni2 jing1 ru4 zi3 fen1 。

## 注释

## 译文

## 赏析
