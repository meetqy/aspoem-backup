---
id: yang-yi-huang-shao-qing-hui-lu-yun-tang
title: 黄少卿惠綠雲湯
titlePinyin: huang2 shao3 qing1 hui4 lü4 yun2 tang1
titleSlug: huang-shao-qing-hui-lu-yun-tang
author: 楊億
authorPinyin: yang2 yi4
authorSlug: yang-yi
dynasty: 宋
dynastyPinyin: song4
dynastySlug: song
tags: []
---

## 正文

- 新甫奇材百尺標，秋空高幹拂鵬霄。
- 仙經藥品誇難老，人世霜天貴後凋。
- 千古貞魂愁化實，九原荒壠恨爲樵。
- 誰硏露葉和雲液，幾宿春酲一啜消。

## 拼音

- xin1 fu3 qi2 cai2 bai3 chi3 biao1 ， qiu1 kong1 gao1 gan4 fu2 peng2 xiao1 。
- xian1 jing1 yao4 pin3 kua1 nan2 lao3 ， ren2 shi4 shuang1 tian1 gui4 hou4 diao1 。
- qian1 gu3 zhen1 hun2 chou2 hua4 shi2 ， jiu3 yuan2 huang1 long3 hen4 wei2 qiao2 。
- shui2 yan2 lu4 ye4 he2 yun2 ye4 ， ji1 su4 chun1 cheng2 yi2 chuo4 xiao1 。

## 注释

## 译文

## 赏析
