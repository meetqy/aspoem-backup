---
id: yang-yi-shou-zhao-xiu-shu-shu-huai-gan-shi-san-shi-yun
title: 受詔修書述懷感事三十韻
titlePinyin: shou4 zhao4 xiu1 shu1 shu4 huai2 gan3 shi4 san1 shi2 yun4
titleSlug: shou-zhao-xiu-shu-shu-huai-gan-shi-san-shi-yun
author: 楊億
authorPinyin: yang2 yi4
authorSlug: yang-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 太極垂裳日，中原偃革初。
- 樓船秋發詠，衡石夜程書。
- 好問虚前席，徴賢走傳車。
- 蓬莱侔漢制，煨燼訪秦餘。
- 紬繹資金匱，規模出玉除。
- 紛綸開四部，秘邃接千廬。
- 飫賜雙雞膳，親迴六尺輿。
- 華芝下閶闔，白羽擁儲胥。
- 望氣成龍虎，披文辯魯魚。
- 清光無咫尺，玄覽亦躊躇。
- 羣彦揮鉛筆，微生濫石渠。
- 嵇康真懶慢，謝客本空疏。
- 講學情田埆，談經腹笥虚。
- 月評依許劭，文體慕相如。
- 雅飲歡娛洽，清言鄙吝祛。
- 彌旬容出沐，終日喜羣居。
- 撫已慚鳴玉，歸田憶荷鋤。
- 池籠養魚鳥，章服裹猿狙。
- 圜府愁尸禄，天閽愧弊裾。
- 虚名同鄭璞，散質類荘樗。
- 國士誰知我，鄰家或侮予。
- 放懷齊指馬，屏息度羲舒。
- 寡婦宜憂緯，三公亦灌蔬。
- 危心惟觳觫，直道忍蘧蒢。
- 往聖容巢許，先儒美甯蘧。
- 晨趨歎勞止，夕惕念歸與。
- 秦痔疏杯酒，顔瓢賴斗儲。
- 如諧曲肱卧，猶可直鈎漁。
- 矯矯龜銜印，翩翩隼畫旟。
- 一麾終遂志，阮籍去騎驢。

## 拼音

- tai4 ji2 chui2 shang0 ri4 ， zhong1 yuan2 yan3 ge2 chu1 。
- lou2 chuan2 qiu1 fa1 yong3 ， heng2 shi2 ye4 cheng2 shu1 。
- hao3 wen4 xu1 qian2 xi2 ， zhi3 xian2 zou3 chuan2 ju1 。
- peng2 lai2 mou2 han4 zhi4 ， wei1 jin4 fang3 qin2 yu2 。
- chou1 yi4 zi1 jin1 kui4 ， gui1 mo2 chu1 yu4 chu2 。
- fen1 lun2 kai1 si4 bu4 ， mi4 sui4 jie1 qian1 lu2 。
- yu4 ci4 shuang1 ji1 shan4 ， qin1 hui2 liu4 chi3 yu2 。
- hua2 zhi1 xia4 chang1 he2 ， bai2 yu3 yong1 chu3 xu1 。
- wang4 qi4 cheng2 long2 hu3 ， pi1 wen2 bian4 lu3 yu2 。
- qing1 guang1 wu2 zhi3 chi3 ， xuan2 lan3 yi4 chou2 chu2 。
- qun2 yan4 hui1 qian1 bi3 ， wei1 sheng1 lan4 shi2 qu2 。
- ji1 kang1 zhen1 lan3 man4 ， xie4 ke4 ben3 kong1 shu1 。
- jiang3 xue2 qing2 tian2 que4 ， tan2 jing1 fu4 si4 xu1 。
- yue4 ping2 yi1 xu1 shao4 ， wen2 ti3 mu4 xiang1 ru2 。
- ya3 yin3 huan1 yu2 qia4 ， qing1 yan2 bi3 lin4 qu1 。
- mi2 xun2 rong2 chu1 mu4 ， zhong1 ri4 xi3 qun2 ju1 。
- fu3 yi3 can2 ming2 yu4 ， gui1 tian2 yi4 he2 chu2 。
- chi2 long2 yang3 yu2 niao3 ， zhang1 fu2 guo3 yuan2 ju1 。
- huan2 fu3 chou2 shi1 lu4 ， tian1 hun1 kui4 bi4 ju1 。
- xu1 ming2 tong2 zheng4 pu2 ， san4 zhi4 lei4 zhuang1 chu1 。
- guo2 shi4 shui2 zhi1 wo3 ， lin2 jia1 huo4 wu3 yu3 。
- fang4 huai2 qi2 zhi3 ma3 ， bing3 xi1 du4 xi1 shu1 。
- gua3 fu4 yi2 you1 wei3 ， san1 gong1 yi4 guan4 shu1 。
- wei1 xin1 wei2 hu2 su4 ， zhi2 dao4 ren3 qu2 chu2 。
- wang3 sheng4 rong2 chao2 xu1 ， xian1 ru2 mei3 ning2 qu2 。
- chen2 qu1 tan4 lao2 zhi3 ， xi1 ti4 nian4 gui1 yu3 。
- qin2 zhi4 shu1 bei1 jiu3 ， yan2 piao2 lai4 dou4 chu3 。
- ru2 xie2 qu1 gong1 wo4 ， you2 ke3 zhi2 gou1 yu2 。
- jiao3 jiao3 gui1 xian2 yin4 ， pian1 pian1 sun3 hua4 yu2 。
- yi4 hui1 zhong1 sui4 zhi4 ， ruan3 ji2 qu4 qi2 lü2 。

## 注释

## 译文

## 赏析
