---
id: yang-yi-jun-min-yi-sui-ren-xing-qing-xiang-shuai-wei-zhai-yi-bao-shan-zheng-yong-jia-nie-cong-shi-fu-shi-ji-qi-shi-yin-yi-yun-zu-cheng-yi-bai-yan-yi-xie-zhi
title: 郡民以歲稔刑清相率爲齋以報善政永嘉聶從事賦詩紀其事因依韻足成一百言以謝之
titlePinyin: jun4 min2 yi3 sui4 ren3 xing2 qing1 xiang1 shuai4 wei2 zhai1 yi3 bao4 shan4 zheng4 yong3 jia1 nie4 cong2 shi4 fu4 shi1 ji4 qi2 shi4 yin1 yi1 yun4 zu2 cheng2 yi4 bai3 yan2 yi3 xie4 zhi1
titleSlug: jun-min-yi-sui-ren-xing-qing-xiang-shuai-wei-zhai-yi-bao-shan-zheng-yong-jia-nie-cong-shi-fu-shi-ji-qi-shi-yin-yi-yun-zu-cheng-yi-bai-yan-yi-xie-zhi
author: 楊億
authorPinyin: yang2 yi4
authorSlug: yang-yi
dynasty: 宋
dynastyPinyin: song4
dynastySlug: song
tags: []
---

## 正文

- 爲郡臨甌越，雲泉興未乖。
- 歡謠乏襦袴，歸思滿荆柴。
- 偶遂豐年望，潛將樂土偕。
- 流民爭襁負，兇黨絕椎埋。
- 精力姦多露，清心政自諧。
- 羣生不疵癘，比屋已綏懷。
- 輙詣金人宇，同修香積齋。
- 漫勞歌邵父，方待拍洪崖。
- 治行非尤異，傳聞及等儕。
- 雕章忽垂贈，屬和愧淫哇。

## 拼音

- wei2 jun4 lin2 ou1 yue4 ， yun2 quan2 xing1 wei4 guai1 。
- huan1 yao2 fa2 ru2 ku4 ， gui1 si1 man3 jing1 chai2 。
- ou3 sui4 feng1 nian2 wang4 ， qian2 jiang1 le4 tu3 xie2 。
- liu2 min2 zheng1 qiang3 fu4 ， xiong1 dang3 jue2 zhui1 mai2 。
- jing1 li4 jian1 duo1 lu4 ， qing1 xin1 zheng4 zi4 xie2 。
- qun2 sheng1 bu4 ci1 li4 ， bi3 wu1 yi3 sui2 huai2 。
- zhe2 yi4 jin1 ren2 yu3 ， tong2 xiu1 xiang1 ji1 zhai1 。
- man4 lao2 ge1 shao4 fu4 ， fang1 dai4 pai1 hong2 ya2 。
- zhi4 xing2 fei1 you2 yi4 ， chuan2 wen2 ji2 deng3 chai2 。
- diao1 zhang1 hu1 chui2 zeng4 ， shu3 he2 kui4 yin2 wa1 。

## 注释

## 译文

## 赏析
