---
id: yang-yi-ji-hai-nian-jun-zhong-xia-han-bian-dao-qun-wang-xi-you-gan-ze-zhi-ying
title: 己亥年郡中夏旱徧禱羣望喜有甘澤之應
titlePinyin: ji3 hai4 nian2 jun4 zhong1 xia4 han4 bian4 dao3 qun2 wang4 xi3 you3 gan1 ze2 zhi1 ying1
titleSlug: ji-hai-nian-jun-zhong-xia-han-bian-dao-qun-wang-xi-you-gan-ze-zhi-ying
author: 楊億
authorPinyin: yang2 yi4
authorSlug: yang-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 旱魃偏爲虐，陽烏益以驕。
- 何曾柱礎潤，惟恐土山焦。
- 請禱彌增潔，陰靈亦孔昭。
- 雲興不待族，風細欲鳴條。
- 隱轔雷車轉，霏微雨足飄。
- 層陰低匝野，鴻霈近連宵。
- 庭樹含佳色，村田長善苗。
- 蘚痕緣屋壁，泉脈吐山椒。
- 轍鮒那憂涸，園蔬豈待澆。
- 官渠逗水急，客路裛塵銷。
- 掾吏階前賀，耕夫壠上謠。
- 秋成知有幸，歲欲近玄枵。

## 拼音

- han4 ba2 pian1 wei2 nüe4 ， yang2 wu1 yi4 yi3 jiao1 。
- he2 ceng2 zhu4 chu3 run4 ， wei2 kong3 tu3 shan1 jiao1 。
- qing3 dao3 mi2 zeng1 jie2 ， yin1 ling2 yi4 kong3 zhao1 。
- yun2 xing1 bu2 dai4 zu2 ， feng1 xi4 yu4 ming2 tiao2 。
- yin3 lin2 lei2 ju1 zhuan3 ， fei1 wei1 yu3 zu2 piao1 。
- ceng2 yin1 di1 za1 ye3 ， hong2 pei4 jin4 lian2 xiao1 。
- ting2 shu4 han2 jia1 se4 ， cun1 tian2 chang2 shan4 miao2 。
- xian3 hen2 yuan2 wu1 bi4 ， quan2 mai4 tu3 shan1 jiao1 。
- zhe2 fu4 na4 you1 he2 ， yuan2 shu1 qi3 dai4 jiao1 。
- guan1 qu2 dou4 shui3 ji2 ， ke4 lu4 yi4 chen2 xiao1 。
- yuan4 li4 jie1 qian2 he4 ， geng1 fu1 long3 shang4 yao2 。
- qiu1 cheng2 zhi1 you3 xing4 ， sui4 yu4 jin4 xuan2 xiao1 。

## 注释

## 译文

## 赏析
