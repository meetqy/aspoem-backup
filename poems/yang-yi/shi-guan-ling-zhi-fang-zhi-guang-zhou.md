---
id: yang-yi-shi-guan-ling-zhi-fang-zhi-guang-zhou
title: 史館凌職方知廣州
titlePinyin: shi3 guan3 ling2 zhi2 fang1 zhi1 guang3 zhou1
titleSlug: shi-guan-ling-zhi-fang-zhi-guang-zhou
author: 楊億
authorPinyin: yang2 yi4
authorSlug: yang-yi
dynasty: 宋
dynastyPinyin: song4
dynastySlug: song
tags: []
---

## 正文

- 番禺出守重，漢殿拜恩初。
- 華省郎官宿，名山太史書。
- 剖符從瑣闥，持節上軺車。
- 左顧金龜印，前驅畫隼旟。
- 由來百粤地，曾督九年儲。
- 卉服要荒外，棠陰惠愛餘。
- 齎裝天子賜，封部島夷居。
- 羽檄招溪洞，壺漿慰里閭。
- 國風今已變，民瘼到應除。
- 江海思歸否，蓬山有直廬。

## 拼音

- fan1 yu2 chu1 shou3 zhong4 ， han4 dian4 bai4 en1 chu1 。
- hua2 sheng3 lang2 guan1 su4 ， ming2 shan1 tai4 shi3 shu1 。
- pou1 fu2 cong2 suo3 ta4 ， chi2 jie2 shang4 yao2 ju1 。
- zuo3 gu4 jin1 gui1 yin4 ， qian2 qu1 hua4 sun3 yu2 。
- you2 lai2 bai3 yue4 di4 ， ceng2 du1 jiu3 nian2 chu3 。
- hui4 fu2 yao4 huang1 wai4 ， tang2 yin1 hui4 ai4 yu2 。
- ji1 zhuang1 tian1 zi3 ci4 ， feng1 bu4 dao3 yi2 ju1 。
- yu3 xi2 zhao1 xi1 dong4 ， hu2 jiang1 wei4 li3 lü2 。
- guo2 feng1 jin1 yi3 bian4 ， min2 mo4 dao4 ying1 chu2 。
- jiang1 hai3 si1 gui1 fou3 ， peng2 shan1 you3 zhi2 lu2 。

## 注释

## 译文

## 赏析
