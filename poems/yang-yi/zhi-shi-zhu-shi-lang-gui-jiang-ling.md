---
id: yang-yi-zhi-shi-zhu-shi-lang-gui-jiang-ling
title: 致仕朱侍郎歸江陵
titlePinyin: zhi4 shi4 zhu1 shi4 lang2 gui1 jiang1 ling2
titleSlug: zhi-shi-zhu-shi-lang-gui-jiang-ling
author: 楊億
authorPinyin: yang2 yi4
authorSlug: yang-yi
dynasty: 宋
dynastyPinyin: song4
dynastySlug: song
tags: []
---

## 正文

- 二年分直浴堂門，簪筆垂紳奉至尊。
- 日過八甎批漢詔，宴開三殿挹堯樽。
- 忽聞抗表干君父，切要懸車示子孫。
- 碧落改官旌舊德，黄金加賜見深恩。
- 羣公祖道爭飛蓋，故吏沾襟亦戀軒。
- 定是遼東嘆城郭，肯同彭澤慮田園。
- 捧觴莫訴前爲壽，上馬猶能左屬鞬。
- 臨别延英對數刻，已應惇史記嘉言。

## 拼音

- er4 nian2 fen1 zhi2 yu4 tang2 men2 ， zan1 bi3 chui2 shen1 feng4 zhi4 zun1 。
- ri4 guo4 ba1 zhuan1 pi1 han4 zhao4 ， yan4 kai1 san1 dian4 yi4 yao2 zun1 。
- hu1 wen2 kang4 biao3 gan1 jun1 fu4 ， qie4 yao4 xuan2 ju1 shi4 zi3 sun1 。
- bi4 luo4 gai3 guan1 jing1 jiu4 de2 ， huang2 jin1 jia1 ci4 jian4 shen1 en1 。
- qun2 gong1 zu3 dao4 zheng1 fei1 gai4 ， gu4 li4 zhan1 jin1 yi4 lian4 xuan1 。
- ding4 shi4 liao2 dong1 tan4 cheng2 guo1 ， ken3 tong2 peng2 ze2 lü4 tian2 yuan2 。
- peng3 shang1 mo4 su4 qian2 wei2 shou4 ， shang4 ma3 you2 neng2 zuo3 shu3 jian1 。
- lin2 bie2 yan2 ying1 dui4 shu4 ke4 ， yi3 ying1 dun1 shi3 ji4 jia1 yan2 。

## 注释

## 译文

## 赏析
