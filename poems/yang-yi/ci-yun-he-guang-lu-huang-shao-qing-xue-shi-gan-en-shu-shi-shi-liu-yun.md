---
id: yang-yi-ci-yun-he-guang-lu-huang-shao-qing-xue-shi-gan-en-shu-shi-shi-liu-yun
title: 次韻和光禄黄少卿學士感恩書事十六韻
titlePinyin: ci4 yun4 he2 guang1 lu4 huang2 shao3 qing1 xue2 shi4 gan3 en1 shu1 shi4 shi2 liu4 yun4
titleSlug: ci-yun-he-guang-lu-huang-shao-qing-xue-shi-gan-en-shu-shi-shi-liu-yun
author: 楊億
authorPinyin: yang2 yi4
authorSlug: yang-yi
dynasty: 宋
dynastyPinyin: song4
dynastySlug: song
tags: []
---

## 正文

- 江夏門風盛，東吳族望高。
- 才雄吐白鳳，志大釣靈鼇。
- 昔日參珠履，多年汎碧桃。
- 陳琳巧書檄，謝客占風騷。
- 曲宴飛三雅，沈機佐六韜。
- 玳筵頻岸幘，楯鼻幾揮毫。
- 託乘同歸闕，臨軒别賜袍。
- 未離王儉幕，獨得吕虔刀。
- 粉署因揚歷，朱門更鬱陶。
- 淮南荒桂苑，騎省泣霜毛。
- 去國踰千里，爲郎歷幾曹。
- 和鉛兼秘府，懸磬寓神臯。
- 室靜秋生白，庭閒雨長蒿。
- 禁林俄召試，卿寺果垂褒。
- 道在心無悶，恩深首重搔。
- 依前領圖史，紬繹肯辭勞。

## 拼音

- jiang1 xia4 men2 feng1 sheng4 ， dong1 wu2 zu2 wang4 gao1 。
- cai2 xiong2 tu3 bai2 feng4 ， zhi4 da4 diao4 ling2 ao2 。
- xi1 ri4 can1 zhu1 lü3 ， duo1 nian2 fan4 bi4 tao2 。
- chen2 lin2 qiao3 shu1 xi2 ， xie4 ke4 zhan4 feng1 sao1 。
- qu3 yan4 fei1 san1 ya3 ， shen3 ji1 zuo3 liu4 tao1 。
- dai4 yan2 bin1 an4 ze2 ， dun4 bi2 ji1 hui1 hao2 。
- tuo1 cheng2 tong2 gui1 que4 ， lin2 xuan1 bie2 ci4 pao2 。
- wei4 li2 wang2 jian3 mu4 ， du2 de2 lü3 qian2 dao1 。
- fen3 shu3 yin1 yang2 li4 ， zhu1 men2 geng4 yu4 tao2 。
- huai2 nan2 huang1 gui4 yuan4 ， qi2 sheng3 qi4 shuang1 mao2 。
- qu4 guo2 yu2 qian1 li3 ， wei2 lang2 li4 ji1 cao2 。
- he2 qian1 jian1 mi4 fu3 ， xuan2 qing4 yu4 shen2 gao1 。
- shi4 jing4 qiu1 sheng1 bai2 ， ting2 xian2 yu3 chang2 hao1 。
- jin4 lin2 e2 zhao4 shi4 ， qing1 si4 guo3 chui2 bao1 。
- dao4 zai4 xin1 wu2 men4 ， en1 shen1 shou3 zhong4 sao1 。
- yi1 qian2 ling3 tu2 shi3 ， chou1 yi4 ken3 ci2 lao2 。

## 注释

## 译文

## 赏析
