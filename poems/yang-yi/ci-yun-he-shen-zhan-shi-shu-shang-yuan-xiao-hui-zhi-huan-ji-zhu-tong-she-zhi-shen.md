---
id: yang-yi-ci-yun-he-shen-zhan-shi-shu-shang-yuan-xiao-hui-zhi-huan-ji-zhu-tong-she-zhi-shen
title: 次韻和慎詹事述上元宵會之歡寄諸同舍之什
titlePinyin: ci4 yun4 he2 shen4 zhan1 shi4 shu4 shang4 yuan2 xiao1 hui4 zhi1 huan1 ji4 zhu1 tong2 she4 zhi1 shen2
titleSlug: ci-yun-he-shen-zhan-shi-shu-shang-yuan-xiao-hui-zhi-huan-ji-zhu-tong-she-zhi-shen
author: 楊億
authorPinyin: yang2 yi4
authorSlug: yang-yi
dynasty: 宋
dynastyPinyin: song4
dynastySlug: song
tags: []
---

## 正文

- 休沐忻逢上元節，華堂高宴且盤桓。
- 峨冠屢舞人多醉，刻燭狂吟夜向闌。
- 月上珠簾侵坐白，霜飛碧瓦透衣寒。
- 銅壺漏徹東方曙，歸騎紛紛未盡歡。

## 拼音

- xiu1 mu4 xin1 feng2 shang4 yuan2 jie2 ， hua2 tang2 gao1 yan4 qie3 pan2 huan2 。
- e2 guan1 lü3 wu3 ren2 duo1 zui4 ， ke4 zhu2 kuang2 yin2 ye4 xiang4 lan2 。
- yue4 shang4 zhu1 lian2 qin1 zuo4 bai2 ， shuang1 fei1 bi4 wa3 tou4 yi1 han2 。
- tong2 hu2 lou4 che4 dong1 fang1 shu3 ， gui1 qi2 fen1 fen1 wei4 jin4 huan1 。

## 注释

## 译文

## 赏析
