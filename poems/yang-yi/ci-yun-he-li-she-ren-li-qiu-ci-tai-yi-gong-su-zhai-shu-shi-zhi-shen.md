---
id: yang-yi-ci-yun-he-li-she-ren-li-qiu-ci-tai-yi-gong-su-zhai-shu-shi-zhi-shen
title: 次韻和李舍人立秋祠太一宫宿齋書事之什
titlePinyin: ci4 yun4 he2 li3 she4 ren2 li4 qiu1 ci2 tai4 yi4 gong1 su4 zhai1 shu1 shi4 zhi1 shen2
titleSlug: ci-yun-he-li-she-ren-li-qiu-ci-tai-yi-gong-su-zhai-shu-shi-zhi-shen
author: 楊億
authorPinyin: yang2 yi4
authorSlug: yang-yi
dynasty: 宋
dynastyPinyin: song4
dynastySlug: song
tags: []
---

## 正文

- 太乙祠宫肅，齋居薦至誠。
- 已將茅縮酒，應用麵爲牲。
- 月映金天朗，風來玉宇清。
- 玄談知理勝，蔬食覺身輕。
- 仙馭排雲下，空歌遶殿聲。
- 仍聞得丹訣，簪紱頓忘情。

## 拼音

- tai4 yi3 ci2 gong1 su4 ， zhai1 ju1 jian4 zhi4 cheng2 。
- yi3 jiang1 mao2 suo1 jiu3 ， ying1 yong4 mian4 wei2 sheng1 。
- yue4 ying4 jin1 tian1 lang3 ， feng1 lai2 yu4 yu3 qing1 。
- xuan2 tan2 zhi1 li3 sheng4 ， shu1 shi2 jue2 shen1 qing1 。
- xian1 yu4 pai2 yun2 xia4 ， kong1 ge1 rao4 dian4 sheng1 。
- reng2 wen2 de2 dan1 jue2 ， zan1 fu2 dun4 wang4 qing2 。

## 注释

## 译文

## 赏析
