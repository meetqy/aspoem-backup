---
id: yang-yi-biao-xuan-shi-gui-jin-yun-you-huai-gu-xiong-du-li-cheng-zhuan-yun-liu-shi-si-ju
title: 表玄師歸縉雲有懷故雄闍黎成轉韻六十四句
titlePinyin: biao3 xuan2 shi1 gui1 jin4 yun2 you3 huai2 gu4 xiong2 du1 li2 cheng2 zhuan3 yun4 liu4 shi2 si4 ju4
titleSlug: biao-xuan-shi-gui-jin-yun-you-huai-gu-xiong-du-li-cheng-zhuan-yun-liu-shi-si-ju
author: 楊億
authorPinyin: yang2 yi4
authorSlug: yang-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 括蒼古名郡，生齒三萬家。
- 我昔自仙殿，捧詔臨軍牙。
- 清心治朞月，訟息民無譁。
- 雄公真大士，宴坐綿歲華。
- 駕言造梵宇，室邇驚人遐。
- 迎門虎溪屐，布地牛頭花。
- 庭松偃翠蓋，澗泉漱金沙。
- 坐聞師子吼，歸恨踆烏斜。
- 驛召還上都，騰裝即修路。
- 别師黄金園，贈我碧雲句。
- 我歸步赤墀，代言紅藥署。
- 彈指知苦空，觀心得降住。
- 藏識慚宿薫，輪迴悲晚悟。
- 折簡問南宗，寄言滿緗素。
- 絕念契真如，忘筌離文字。
- 刼燒雖洞然，龍華决同遇。
- 師名達宸扆，恩詔頒方袍。
- 歡喜黑白衆，蕭衰霜雪毛。
- 毗邪見有疾，示身如幻泡。
- 雙林忽歸寂，人天但哀號。
- 堆案遺札在，滿鉢香飯銷。
- 只應伸臂頃，未覺他方遙。
- 犀柄挂空壁，鴈塔千層霄。
- 七返暫來去，四大非堅牢。
- 口占成尺題，手澤著紙尾。
- 親遣上足師，浮杯渡江水。
- 雲朵搖筆精，玉音鏘里耳。
- 遺我方石枕，斑文剪霞綺。
- 諭我求菩提，心堅正如此。
- 愴然悲夢形，汍瀾泪盈眦。
- 上足今去歸，焚修益勤止。
- 當續祖燈明，無令社蓮死。

## 拼音

- kuo4 cang1 gu3 ming2 jun4 ， sheng1 chi3 san1 wan4 jia1 。
- wo3 xi1 zi4 xian1 dian4 ， peng3 zhao4 lin2 jun1 ya2 。
- qing1 xin1 zhi4 ji1 yue4 ， song4 xi1 min2 wu2 hua2 。
- xiong2 gong1 zhen1 da4 shi4 ， yan4 zuo4 mian2 sui4 hua2 。
- jia4 yan2 zao4 fan4 yu3 ， shi4 er3 jing1 ren2 xia2 。
- ying2 men2 hu3 xi1 ji1 ， bu4 di4 niu2 tou2 hua1 。
- ting2 song1 yan3 cui4 gai4 ， jian4 quan2 shu4 jin1 sha1 。
- zuo4 wen2 shi1 zi3 hou3 ， gui1 hen4 cun1 wu1 xie2 。
- yi4 zhao4 huan2 shang4 dou1 ， teng2 zhuang1 ji2 xiu1 lu4 。
- bie2 shi1 huang2 jin1 yuan2 ， zeng4 wo3 bi4 yun2 ju4 。
- wo3 gui1 bu4 chi4 chi2 ， dai4 yan2 hong2 yao4 shu3 。
- dan4 zhi3 zhi1 ku3 kong1 ， guan1 xin1 de2 jiang4 zhu4 。
- cang2 shi2 can2 su4 xun1 ， lun2 hui2 bei1 wan3 wu4 。
- zhe2 jian3 wen4 nan2 zong1 ， ji4 yan2 man3 xiang1 su4 。
- jue2 nian4 qi4 zhen1 ru2 ， wang4 quan2 li2 wen2 zi4 。
- jie2 shao1 sui1 dong4 ran2 ， long2 hua2 jue2 tong2 yu4 。
- shi1 ming2 da2 chen2 yi3 ， en1 zhao4 ban1 fang1 pao2 。
- huan1 xi3 hei1 bai2 zhong4 ， xiao1 shuai1 shuang1 xue3 mao2 。
- pi2 xie2 jian4 you3 ji2 ， shi4 shen1 ru2 huan4 pao4 。
- shuang1 lin2 hu1 gui1 ji4 ， ren2 tian1 dan4 ai1 hao4 。
- dui1 an4 yi2 zha2 zai4 ， man3 bo1 xiang1 fan4 xiao1 。
- zhi1 ying1 shen1 bi4 qing3 ， wei4 jue2 ta1 fang1 yao2 。
- xi1 bing3 gua4 kong1 bi4 ， yan4 ta3 qian1 ceng2 xiao1 。
- qi1 fan3 zan4 lai2 qu4 ， si4 da4 fei1 jian1 lao2 。
- kou3 zhan4 cheng2 chi3 ti2 ， shou3 ze2 zhu4 zhi3 wei3 。
- qin1 qian3 shang4 zu2 shi1 ， fu2 bei1 du4 jiang1 shui3 。
- yun2 duo3 yao2 bi3 jing1 ， yu4 yin1 qiang1 li3 er3 。
- yi2 wo3 fang1 shi2 zhen3 ， ban1 wen2 jian3 xia2 qi3 。
- yu4 wo3 qiu2 pu2 ti2 ， xin1 jian1 zheng4 ru2 ci3 。
- chuang4 ran2 bei1 meng4 xing2 ， wan2 lan2 lei4 ying2 zi4 。
- shang4 zu2 jin1 qu4 gui1 ， fen2 xiu1 yi4 qin2 zhi3 。
- dang1 xu4 zu3 deng1 ming2 ， wu2 ling4 she4 lian2 si3 。

## 注释

## 译文

## 赏析
