---
id: yang-yi-xuan-qu-er-shi-er-yun
title: 宣曲二十二韻
titlePinyin: xuan1 qu3 er4 shi2 er4 yun4
titleSlug: xuan-qu-er-shi-er-yun
author: 楊億
authorPinyin: yang2 yi4
authorSlug: yang-yi
dynasty: 宋
dynastyPinyin: song4
dynastySlug: song
tags: []
---

## 正文

- 宣曲更衣寵，高堂薦枕榮。
- 十洲銀闕峻，三閣玉梯横。
- 鸞扇裁紈製，羊車插竹迎。
- 南樓看馬舞，北埭聽雞鳴。
- 綵縷知延壽，靈符爲避兵。
- 粟眉長占額，蠆髪俯侵纓。
- 蓮菂沈寒水，芝房照畫楹。
- 麝臍熏翠被，鹿爪試銀箏。
- 秦鳳來何曉，燕蘭夢未成。
- 絲囊晨露濕，椒壁夜寒輕。
- 綺段餘霞散，瑤林密雪晴。
- 流風秘舞罷，初日靚妝明。
- 雷響金車度，梅殘玉管清。
- 銀鐶添舊恨，瓊樹怯新聲。
- 洛媛迷芝館，星妃滯斗城。
- 七絲縆綠綺，六箸鬬明瓊。
- 慣聽端門漏，愁聞上苑鶯。
- 虚廊偏響屧，近署鎮嚴更。
- 剉蘗心長苦，投籖夢自驚。
- 雲波誰託意，璧月久含情。
- 海闊桃難熟，天高桂漸生。
- 銷魂璧臺路，千古樂池平。

## 拼音

- xuan1 qu3 geng1 yi1 chong3 ， gao1 tang2 jian4 zhen3 rong2 。
- shi2 zhou1 yin2 que4 jun4 ， san1 ge2 yu4 ti1 heng2 。
- luan2 shan4 cai2 wan2 zhi4 ， yang2 ju1 cha1 zhu2 ying2 。
- nan2 lou2 kan4 ma3 wu3 ， bei3 dai4 ting1 ji1 ming2 。
- cai3 lü3 zhi1 yan2 shou4 ， ling2 fu2 wei2 bi4 bing1 。
- su4 mei2 chang2 zhan4 e2 ， chai4 fa4 fu3 qin1 ying1 。
- lian2 di4 shen3 han2 shui3 ， zhi1 fang2 zhao4 hua4 ying2 。
- she4 qi2 xun1 cui4 bei4 ， lu4 zhua3 shi4 yin2 zheng1 。
- qin2 feng4 lai2 he2 xiao3 ， yan4 lan2 meng4 wei4 cheng2 。
- si1 nang2 chen2 lu4 shi1 ， jiao1 bi4 ye4 han2 qing1 。
- qi3 duan4 yu2 xia2 san4 ， yao2 lin2 mi4 xue3 qing2 。
- liu2 feng1 mi4 wu3 ba4 ， chu1 ri4 jing4 zhuang1 ming2 。
- lei2 xiang3 jin1 ju1 du4 ， mei2 can2 yu4 guan3 qing1 。
- yin2 huan2 tian1 jiu4 hen4 ， qiong2 shu4 qie4 xin1 sheng1 。
- luo4 yuan4 mi2 zhi1 guan3 ， xing1 fei1 zhi4 dou4 cheng2 。
- qi1 si1 geng1 lü4 qi3 ， liu4 zhu4 dou4 ming2 qiong2 。
- guan4 ting1 duan1 men2 lou4 ， chou2 wen2 shang4 yuan4 ying1 。
- xu1 lang2 pian1 xiang3 xie4 ， jin4 shu3 zhen4 yan2 geng4 。
- cuo4 bo4 xin1 chang2 ku3 ， tou2 qian1 meng4 zi4 jing1 。
- yun2 bo1 shui2 tuo1 yi4 ， bi4 yue4 jiu3 han2 qing2 。
- hai3 kuo4 tao2 nan2 shu2 ， tian1 gao1 gui4 jian4 sheng1 。
- xiao1 hun2 bi4 tai2 lu4 ， qian1 gu3 le4 chi2 ping2 。

## 注释

## 译文

## 赏析
