---
id: chu-bo-xiu-cheng-zhou-qing-xi
title: 呈周清溪
titlePinyin: cheng2 zhou1 qing1 xi1
titleSlug: cheng-zhou-qing-xi
author: 褚伯秀
authorPinyin: chu3 bo2 xiu4
authorSlug: chu-bo-xiu
dynasty: 宋
dynastyPinyin: song4
dynastySlug: song
tags: []
---

## 正文

- 清溪千仞餘，中有一道士。
- 彼亦何人斯，景純慕若此。
- 吾鄉汝南英，大滌隠君子。
- 好客仍收書，東老未足擬。
- 竹宮需賢才，師命促共理。
- 無心雲出岫，有類月印水。
- 樂與物爲春，自然人鑑止。
- 二千年再來，雅號乃默契。
- 挈世返真淳，爲教立儀軌。
- 潛增翠蛟潤，益壯天柱勢。
- 近聞築玄都，崇崗枕龍耳。
- 充庭蘭玉茂，五雲樓閣起。
- 笙鶴時往來，塵寰一俯視。
- 紛爭夢未醒，王侯到螻蟻。
- 君壯我垂老，別日嗟激矢。
- 相逢且盡歡，昇仙不如醉。

## 拼音

- qing1 xi1 qian1 ren4 yu2 ， zhong1 you3 yi2 dao4 shi0 。
- bi3 yi4 he2 ren2 si1 ， jing3 chun2 mu4 ruo4 ci3 。
- wu2 xiang1 ru3 nan2 ying1 ， da4 di2 yin3 jun1 zi3 。
- hao4 ke4 reng2 shou1 shu1 ， dong1 lao3 wei4 zu2 ni3 。
- zhu2 gong1 xu1 xian2 cai2 ， shi1 ming4 cu4 gong4 li3 。
- wu2 xin1 yun2 chu1 xiu4 ， you3 lei4 yue4 yin4 shui3 。
- le4 yu3 wu4 wei2 chun1 ， zi4 ran2 ren2 jian4 zhi3 。
- er4 qian1 nian2 zai4 lai2 ， ya3 hao4 nai3 mo4 qi4 。
- qie4 shi4 fan3 zhen1 chun2 ， wei2 jiao4 li4 yi2 gui3 。
- qian2 zeng1 cui4 jiao1 run4 ， yi4 zhuang4 tian1 zhu4 shi4 。
- jin4 wen2 zhu4 xuan2 dou1 ， chong2 gang3 zhen3 long2 er3 。
- chong1 ting2 lan2 yu4 mao4 ， wu3 yun2 lou2 ge2 qi3 。
- sheng1 he4 shi2 wang3 lai2 ， chen2 huan2 yi4 fu3 shi4 。
- fen1 zheng1 meng4 wei4 xing3 ， wang2 hou2 dao4 lou2 yi3 。
- jun1 zhuang4 wo3 chui2 lao3 ， bie2 ri4 jie1 ji1 shi3 。
- xiang1 feng2 qie3 jin4 huan1 ， sheng1 xian1 bu4 ru2 zui4 。

## 注释

## 译文

## 赏析
