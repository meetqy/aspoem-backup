---
id: liu-ke-zhuang-ba-fang-yun-tai-wen-gao-er-shi-yun
title: 跋方雲臺文藁二十韻
titlePinyin: ba2 fang1 yun2 tai2 wen2 gao3 er4 shi2 yun4
titleSlug: ba-fang-yun-tai-wen-gao-er-shi-yun
author: 劉克莊
authorPinyin: liu2 ke4 zhuang1
authorSlug: liu-ke-zhuang
dynasty: 宋
dynastyPinyin: song4
dynastySlug: song
tags: []
---

## 正文

- 文人何瑣碎，夫子獨雄尊。
- 擊水移南海，追風出大宛。
- 黑潭龍怒起，碧宇鶻孤鶱。
- 翕曶波濤湧，須臾電雹奔。
- 筆鋒山突兀，墨瀋雨傾翻。
- 軒豁青天露，淒迷白晝昏。
- 至微該草樹，極大括乾坤。
- 金鼓條侯壁，旌旗渭上屯。
- 聚如羣玉圃，散似建章門。
- 覽岱親臨頂，窮河直至源。
- 檄書傳絕漠，詩句落中原。
- 猛虎堪鬚捋，脩鯨可氣吞。
- 寂寥時數語，浩蕩或千言。
- 神與經營力，誰窺斧鑿痕。
- 流行通象桂，模刻遍湘沅。
- 欲揀皆逢寶，將芟不見繁。
- 居然開穾奧，詎肯闖籬籓。
- 坎井疑天大，溪流笑海渾。
- 不妨兒輩撼，姑付後人論。
- 拙詠雖卑弱，因公儻並存。

## 拼音

- wen2 ren2 he2 suo3 sui4 ， fu1 zi3 du2 xiong2 zun1 。
- ji1 shui3 yi2 nan2 hai3 ， zhui1 feng1 chu1 da4 wan3 。
- hei1 tan2 long2 nu4 qi3 ， bi4 yu3 gu3 gu1 xian1 。
- xi1 hu1 bo1 tao1 yong3 ， xu1 yu2 dian4 bao2 ben1 。
- bi3 feng1 shan1 tu1 wu4 ， mo4 shen3 yu3 qing1 fan1 。
- xuan1 huo1 qing1 tian1 lu4 ， qi1 mi2 bai2 zhou4 hun1 。
- zhi4 wei1 gai1 cao3 shu4 ， ji2 da4 kuo4 qian2 kun1 。
- jin1 gu3 tiao2 hou2 bi4 ， jing1 qi2 wei4 shang4 tun2 。
- ju4 ru2 qun2 yu4 pu3 ， san4 si4 jian4 zhang1 men2 。
- lan3 dai4 qin1 lin2 ding3 ， qiong2 he2 zhi2 zhi4 yuan2 。
- xi2 shu1 chuan2 jue2 mo4 ， shi1 ju4 luo4 zhong1 yuan2 。
- meng3 hu3 kan1 xu1 lü3 ， xiu1 jing1 ke3 qi4 tun1 。
- ji4 liao2 shi2 shu4 yu3 ， hao4 dang4 huo4 qian1 yan2 。
- shen2 yu3 jing1 ying2 li4 ， shui2 kui1 fu3 zao2 hen2 。
- liu2 xing2 tong1 xiang4 gui4 ， mo2 ke4 bian4 xiang1 yuan2 。
- yu4 jian3 jie1 feng2 bao3 ， jiang1 shan1 bu2 jian4 fan2 。
- ju1 ran2 kai1 yao4 ao4 ， ju4 ken3 chuang3 li2 fan1 。
- kan3 jing3 yi2 tian1 da4 ， xi1 liu2 xiao4 hai3 hun2 。
- bu4 fang2 er2 bei4 han4 ， gu1 fu4 hou4 ren2 lun4 。
- zhuo1 yong3 sui1 bei1 ruo4 ， yin1 gong1 tang3 bing4 cun2 。

## 注释

## 译文

## 赏析
