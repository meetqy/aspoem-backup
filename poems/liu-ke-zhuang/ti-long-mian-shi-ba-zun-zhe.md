---
id: liu-ke-zhuang-ti-long-mian-shi-ba-zun-zhe
title: 題龍眠十八尊者
titlePinyin: ti2 long2 mian2 shi2 ba1 zun1 zhe3
titleSlug: ti-long-mian-shi-ba-zun-zhe
author: 劉克莊
authorPinyin: liu2 ke4 zhuang1
authorSlug: liu-ke-zhuang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 嘗聞天台境，肉身往無從。
- 仁夫示此圖，恍惚游其中。
- 應真一一若舊識，或踞怪石臨飛淙。
- 山鬼投牒何敬恭，天女問法尤丰茸。
- 盆魚鬐鬛等針粟，放去夭矯拏空濛。
- 山深無人地祇出，被服導從侔王公。
- 前驅鷙獸後夔魍，徐行殿以一瘦筇。
- 巉巉蒼壁謖謖松，下有老宿眉雪濃。
- 石橋滅沒雲氣斷，似是鬼國非天宮。
- 層冰融結挾怒瀑，毒虺噴薄含腥風。
- 至人於此方入定，壞衲羃首枯株同。
- 等閑一坐六十劫，汝技有盡吾無窮。
- 書生往往談性命，怵以禍福猶兒童。
- 倒持手版口勸進，對此寧不面發紅。
- 我知龍眠筆外意，要與濁世鍼盲聾。
- 退之云釋善變幻，愷之謂畫能神通。
- 幻耶神耶兩莫詰，與子持叩西山翁。

## 拼音

- chang2 wen2 tian1 tai2 jing4 ， rou4 shen1 wang3 wu2 cong2 。
- ren2 fu1 shi4 ci3 tu2 ， huang3 hu1 you2 qi2 zhong1 。
- ying1 zhen1 yi1 yi1 ruo4 jiu4 shi2 ， huo4 ju4 guai4 shi2 lin2 fei1 cong2 。
- shan1 gui3 tou2 die2 he2 jing4 gong1 ， tian1 nü3 wen4 fa3 you2 feng1 rong2 。
- pen2 yu2 qi2 lie4 deng3 zhen1 su4 ， fang4 qu4 yao1 jiao3 na2 kong1 meng2 。
- shan1 shen1 wu2 ren2 di4 qi2 chu1 ， bei4 fu2 dao3 cong2 mou2 wang2 gong1 。
- qian2 qu1 zhi4 shou4 hou4 kui2 wang3 ， xu2 hang2 dian4 yi3 yi2 shou4 qiong2 。
- chan2 chan2 cang1 bi4 su4 su4 song1 ， xia4 you3 lao3 su4 mei2 xue3 nong2 。
- shi2 qiao2 mie4 mei2 yun2 qi4 duan4 ， si4 shi4 gui3 guo2 fei1 tian1 gong1 。
- ceng2 bing1 rong2 jie2 xie2 nu4 pu4 ， du2 hui1 pen1 bao2 han2 xing1 feng1 。
- zhi4 ren2 wu1 ci3 fang1 ru4 ding4 ， huai4 na4 mi4 shou3 ku1 zhu1 tong2 。
- deng3 xian2 yi2 zuo4 liu4 shi2 jie2 ， ru3 ji4 you3 jin4 wu2 wu2 qiong2 。
- shu1 sheng1 wang3 wang3 tan2 xing4 ming4 ， chu4 yi3 huo4 fu2 you2 er2 tong2 。
- dao3 chi2 shou3 ban3 kou3 quan4 jin4 ， dui4 ci3 ning2 bu2 mian4 fa1 hong2 。
- wo3 zhi1 long2 mian2 bi3 wai4 yi4 ， yao4 yu3 zhuo2 shi4 zhen1 mang2 long2 。
- tui4 zhi1 yun2 shi4 shan4 bian4 huan4 ， kai3 zhi1 wei4 hua4 neng2 shen2 tong1 。
- huan4 ye1 shen2 ye1 liang3 mo4 jie2 ， yu3 zi3 chi2 kou4 xi1 shan1 weng1 。

## 注释

## 译文

## 赏析
