---
id: liu-ke-zhuang-niu-tian-pu-da-xue
title: 牛田鋪大雪
titlePinyin: niu2 tian2 pu1 da4 xue3
titleSlug: niu-tian-pu-da-xue
author: 劉克莊
authorPinyin: liu2 ke4 zhuang1
authorSlug: liu-ke-zhuang
dynasty: 宋
dynastyPinyin: song4
dynastySlug: song
tags: []
---

## 正文

- 暝色蟠空起，獰飈激地吹。
- 漸看雲布濩，稍有霰紛披。
- 蔌蔌初飄瓦，輕輕已點墀。
- 居人朝未覺，客子夜先知。
- 巧似莊嚴就，勻如剪刻爲。
- 充庭冰氏喜，縞戶染人疑。
- 灑密苔緘遍，擎多樹壓垂。
- 高峰迷頂踵，遠渡失津涯。
- 窘兔低蹲草，僵禽默墮枝。
- 馬難分牝牡，烏不辨雄雌。
- 倏忽斜還整，冥濛合又離。
- 半埋官路堠，亂打寺廊碑。
- 猛勢欺袍絮，寒光照鬢絲。
- 店荒敲盡閉，橋滑步尤危。
- 破釜羹霜菜，殘爐燎濕萁。
- 廢粧憐婦怯，露骭笑兒癡。
- 乍起毛皆蝟，深藏手亦龜。
- 犬驚鄰吠急，雞噤野鳴遲。
- 偏滯南轅路，翻思北戍時。
- 旌旗鳴鴈塞，刁斗亂鵝池。
- 呵筆堪飛檄，收燈可覆棋。
- 暮營蒙虎卧，曉獵臂鷹隨。
- 浴鐵成何事，披簑自一奇。
- 空山吟忍凍，窮巷齧充饑。
- 授簡悲才退，烘衣感氣衰。
- 稍欣茅瘴薄，已覺麥畦滋。
- 病怕村茶冷，愁嫌市酒醨。
- 带間三十韻，聊補昔人遺。

## 拼音

- ming2 se4 pan2 kong1 qi3 ， ning2 biao1 ji1 di4 chui1 。
- jian4 kan4 yun2 bu4 hu4 ， shao1 you3 xian4 fen1 pi1 。
- su4 su4 chu1 piao1 wa3 ， qing1 qing1 yi3 dian3 chi2 。
- ju1 ren2 chao2 wei4 jue2 ， ke4 zi3 ye4 xian1 zhi1 。
- qiao3 si4 zhuang1 yan2 jiu4 ， yun2 ru2 jian3 ke4 wei2 。
- chong1 ting2 bing1 shi4 xi3 ， gao3 hu4 ran3 ren2 yi2 。
- sa3 mi4 tai2 jian1 bian4 ， qing2 duo1 shu4 ya1 chui2 。
- gao1 feng1 mi2 ding3 zhong3 ， yuan3 du4 shi1 jin1 ya2 。
- jiong3 tu4 di1 dun1 cao3 ， jiang1 qin2 mo4 duo4 zhi1 。
- ma3 nan2 fen1 pin4 mu3 ， wu1 bu2 bian4 xiong2 ci2 。
- shu1 hu1 xie2 huan2 zheng3 ， ming2 meng2 he2 you4 li2 。
- ban4 mai2 guan1 lu4 hou4 ， luan4 da3 si4 lang2 bei1 。
- meng3 shi4 qi1 pao2 xu4 ， han2 guang1 zhao4 bin4 si1 。
- dian4 huang1 qiao1 jin4 bi4 ， qiao2 hua2 bu4 you2 wei1 。
- po4 fu3 geng1 shuang1 cai4 ， can2 lu2 liao2 shi1 qi2 。
- fei4 zhuang1 lian2 fu4 qie4 ， lu4 gan4 xiao4 er2 chi1 。
- zha4 qi3 mao2 jie1 wei4 ， shen1 cang2 shou3 yi4 gui1 。
- quan3 jing1 lin2 fei4 ji2 ， ji1 jin4 ye3 ming2 chi2 。
- pian1 zhi4 nan2 yuan2 lu4 ， fan1 si1 bei3 shu4 shi2 。
- jing1 qi2 ming2 yan4 sai1 ， diao1 dou4 luan4 e2 chi2 。
- he1 bi3 kan1 fei1 xi2 ， shou1 deng1 ke3 fu4 qi2 。
- mu4 ying2 meng2 hu3 wo4 ， xiao3 lie4 bi4 ying1 sui2 。
- yu4 tie3 cheng2 he2 shi4 ， pi1 suo1 zi4 yi4 qi2 。
- kong1 shan1 yin2 ren3 dong4 ， qiong2 xiang4 nie4 chong1 ji1 。
- shou4 jian3 bei1 cai2 tui4 ， hong1 yi1 gan3 qi4 shuai1 。
- shao1 xin1 mao2 zhang4 bao2 ， yi3 jue2 mai4 qi2 zi1 。
- bing4 pa4 cun1 cha2 leng3 ， chou2 xian2 shi4 jiu3 li2 。
- dai4 jian4 san1 shi2 yun4 ， liao2 bu3 xi1 ren2 yi2 。

## 注释

## 译文

## 赏析
