---
id: liu-ke-zhuang-cai-zhong-hui-jia-guan-mo-ji
title: 蔡忠惠家觀墨蹟
titlePinyin: cai4 zhong1 hui4 jia1 guan1 mo4 ji4
titleSlug: cai-zhong-hui-jia-guan-mo-ji
author: 劉克莊
authorPinyin: liu2 ke4 zhuang1
authorSlug: liu-ke-zhuang
dynasty: 宋
dynastyPinyin: song4
dynastySlug: song
tags: []
---

## 正文

- 維蔡郡之望，過者必式閭。
- 嚴嚴端明廳，遺像猶肅如。
- 頗聞手澤富，儻許窺珍儲。
- 主人命發笥，棐几同卷舒。
- 比顔倍秀麗，眡柳加敷腴。
- 亳杭兩記在，妙與蠟本殊。
- 洛橋字尤佳，其大徑尺餘。
- 班班名臣帖，煌煌昭陵書。
- 坐令承學士，若覩慶曆初。
- 向來故家物，聚散何忽諸。
- 祭器抱它適，玉軸棄路隅。
- 端明夢奠時，譍門惟一孤。
- 厥裔日以蕃，廟院蜂房居。
- 寸紙惜如命，不博明月珠。
- 乃知儒澤遠，浮榮無根株。
- 勗哉守視者，巾襲防蠹魚。

## 拼音

- wei2 cai4 jun4 zhi1 wang4 ， guo4 zhe3 bi4 shi4 lü2 。
- yan2 yan2 duan1 ming2 ting1 ， yi2 xiang4 you2 su4 ru2 。
- po1 wen2 shou3 ze2 fu4 ， tang3 xu1 kui1 zhen1 chu3 。
- zhu3 ren2 ming4 fa1 si4 ， fei3 ji3 tong2 juan3 shu1 。
- bi3 yan2 bei4 xiu4 li2 ， shi4 liu3 jia1 fu1 yu2 。
- bo2 hang2 liang3 ji4 zai4 ， miao4 yu3 la4 ben3 shu1 。
- luo4 qiao2 zi4 you2 jia1 ， qi2 da4 jing4 chi3 yu2 。
- ban1 ban1 ming2 chen2 tie1 ， huang2 huang2 zhao1 ling2 shu1 。
- zuo4 ling4 cheng2 xue2 shi4 ， ruo4 du3 qing4 li4 chu1 。
- xiang4 lai2 gu4 jia1 wu4 ， ju4 san4 he2 hu1 zhu1 。
- ji4 qi4 bao4 ta1 shi4 ， yu4 zhou2 qi4 lu4 yu2 。
- duan1 ming2 meng4 dian4 shi2 ， ying1 men2 wei2 yi1 gu1 。
- jue2 yi4 ri4 yi3 fan1 ， miao4 yuan4 feng1 fang2 ju1 。
- cun4 zhi3 xi1 ru2 ming4 ， bu4 bo2 ming2 yue4 zhu1 。
- nai3 zhi1 ru2 ze2 yuan3 ， fu2 rong2 wu2 gen1 zhu1 。
- xu4 zai1 shou3 shi4 zhe3 ， jin1 xi2 fang2 du4 yu2 。

## 注释

## 译文

## 赏析
