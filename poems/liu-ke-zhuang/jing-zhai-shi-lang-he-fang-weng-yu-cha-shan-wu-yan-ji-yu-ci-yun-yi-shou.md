---
id: liu-ke-zhuang-jing-zhai-shi-lang-he-fang-weng-yu-cha-shan-wu-yan-ji-yu-ci-yun-yi-shou
title: 警齋侍郎和放翁與茶山五言寄余次韵一首
titlePinyin: jing3 zhai1 shi4 lang2 he2 fang4 weng1 yu3 cha2 shan1 wu3 yan2 ji4 yu2 ci4 yun4 yi4 shou3
titleSlug: jing-zhai-shi-lang-he-fang-weng-yu-cha-shan-wu-yan-ji-yu-ci-yun-yi-shou
author: 劉克莊
authorPinyin: liu2 ke4 zhuang1
authorSlug: liu-ke-zhuang
dynasty: 宋
dynastyPinyin: song4
dynastySlug: song
tags: []
---

## 正文

- 髫齔參諸老，辱置書冊前。
- 上起馬本紀，下迄李續編。
- 積勤迫榆景，扶病登木天。
- 貌醜况古粧，臂短非善緣。
- 時人訕晚謬，弟子嘲晝眠。
- 墮甑懶迴顧，棄扇羞乞憐。
- 衆皆驚曲徑，余惟泥方穿。
- 平生憂世病，華佗不能痊。
- 仰即丹鳳鶱，俯視磨蟻旋。
- 居常哂觸蠻，安肯分濟川。
- 舐鼎堪骨蛻，載質從心悁。
- 何當坐一月，大勝讀十年。
- 惜哉已耄及，晨鏡雪滿顛。
- 僊家能返童，肘後儻能傳。

## 拼音

- tiao2 chen4 can1 zhu1 lao3 ， ru3 zhi4 shu1 ce4 qian2 。
- shang4 qi3 ma3 ben3 ji4 ， xia4 qi4 li3 xu4 bian1 。
- ji1 qin2 po4 yu2 jing3 ， fu2 bing4 deng1 mu4 tian1 。
- mao4 chou3 kuang4 gu3 zhuang1 ， bi4 duan3 fei1 shan4 yuan2 。
- shi2 ren2 shan4 wan3 miu4 ， di4 zi3 chao2 zhou4 mian2 。
- duo4 zeng4 lan3 hui2 gu4 ， qi4 shan4 xiu1 qi3 lian2 。
- zhong4 jie1 jing1 qu3 jing4 ， yu2 wei2 ni2 fang1 chuan1 。
- ping2 sheng1 you1 shi4 bing4 ， hua2 tuo2 bu4 neng2 quan2 。
- yang3 ji2 dan1 feng4 xian1 ， fu3 shi4 mo2 yi3 xuan2 。
- ju1 chang2 shen3 chu4 man2 ， an1 ken3 fen1 ji4 chuan1 。
- shi4 ding3 kan1 gu3 tui4 ， zai4 zhi4 cong2 xin1 yuan1 。
- he2 dang1 zuo4 yi1 yue4 ， da4 sheng4 du2 shi2 nian2 。
- xi1 zai1 yi3 mao4 ji2 ， chen2 jing4 xue3 man3 dian1 。
- xian1 jia1 neng2 fan3 tong2 ， zhou3 hou4 tang3 neng2 chuan2 。

## 注释

## 译文

## 赏析
