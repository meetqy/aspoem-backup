---
id: liu-ke-zhuang-wu-he
title: 五和
titlePinyin: wu3 he2
titleSlug: wu-he
author: 劉克莊
authorPinyin: liu2 ke4 zhuang1
authorSlug: liu-ke-zhuang
dynasty: 宋
dynastyPinyin: song4
dynastySlug: song
tags: []
---

## 正文

- 少時弓旌頻招呼，北走淮水東陪都。
- 行衡周覽楚峰秀，游桂頗笑秦城愚。
- 簪山带水雖絕境，羊腸魚腹真畏塗。
- 南轅亦涉尉佗境，烏覩所謂陽燧珠。
- 何煩安車遣使者，自有弱馬從奚奴。
- 豈惟客與賓戲笑，里胥亭長交揶揄。
- 曉露自開木槿花，春風不到枯松株。
- 東家夫子吾畏友，同時失脚青雲衢。
- 居然牽聯入詩社，未肯落托稱酒徒。
- 似曾漢廷招兩生，誰謂魯國惟一儒。
- 貴重羊裘比蟬冕，夸詫齏甕侔冰壺。
- 拂衣久拋青綾被，還珠併却紅羅襦。
- 向來泉湧屬文思，老去霧隔觀書矑。
- 隨州城堅未易破，南都壁峻那須扶。
- 羨君繭紙序遊覽，亦或麈尾談虛無。
- 人言名士少實用，天子宰臣未斥誅。
- 憐才不勝欲殺者，加罪豈患無詞乎。
- 十夫衆口能撓鑠，彼讒譖于蜂蠍虐。
- 安知書生事鉛槧，亦若輪人爲軫較。
- 殘編尚爾守鐵檠，破硯詎必磨銅爵。
- 甫也尤賞白清新，籍輩妄譏愈雜駮。
- 機鋒相觸毋庸避，鼓旗傍譟亦一樂。
- 識字信爲憂患始，作文尤忌悲哀數。
- 暮年已學鷦巢林，徂歲無異蛇赴壑。
- 爐中榾柮聊檀欒，門外爆竹任偪剝。
- 歸耕何幸逢米賤，息陰本自嫌木惡。
- 猶能談笑走詩筒，絕勝辛苦編制朴。

## 拼音

- shao3 shi2 gong1 jing1 bin1 zhao1 hu0 ， bei3 zou3 huai2 shui3 dong1 pei2 du1 。
- xing2 heng2 zhou1 lan3 chu3 feng1 xiu4 ， you2 gui4 po1 xiao4 qin2 cheng2 yu2 。
- zan1 shan1 dai4 shui3 sui1 jue2 jing4 ， yang2 chang2 yu2 fu4 zhen1 wei4 tu2 。
- nan2 yuan2 yi4 she4 wei4 tuo2 jing4 ， wu1 du3 suo3 wei4 yang2 sui4 zhu1 。
- he2 fan2 an1 ju1 qian3 shi3 zhe3 ， zi4 you3 ruo4 ma3 cong2 xi1 nu2 。
- qi3 wei2 ke4 yu3 bin1 xi4 xiao4 ， li3 xu1 ting2 chang2 jiao1 ye2 yu2 。
- xiao3 lu4 zi4 kai1 mu4 jin3 hua1 ， chun1 feng1 bu2 dao4 ku1 song1 zhu1 。
- dong1 jia1 fu1 zi3 wu2 wei4 you3 ， tong2 shi2 shi1 jiao3 qing1 yun2 qu2 。
- ju1 ran2 qian1 lian2 ru4 shi1 she4 ， wei4 ken3 luo4 tuo1 cheng1 jiu3 tu2 。
- si4 ceng2 han4 ting2 zhao1 liang3 sheng1 ， shui2 wei4 lu3 guo2 wei2 yi1 ru2 。
- gui4 zhong4 yang2 qiu2 bi3 chan2 mian3 ， kua1 cha4 ji1 weng4 mou2 bing1 hu2 。
- fu2 yi1 jiu3 pao1 qing1 ling2 bei4 ， huan2 zhu1 bing4 que4 hong2 luo2 ru2 。
- xiang4 lai2 quan2 yong3 shu3 wen2 si1 ， lao3 qu4 wu4 ge2 guan1 shu1 lu2 。
- sui2 zhou1 cheng2 jian1 wei4 yi4 po4 ， nan2 du1 bi4 jun4 na4 xu1 fu2 。
- xian4 jun1 jian3 zhi3 xu4 you2 lan3 ， yi4 huo4 zhu3 wei3 tan2 xu1 wu2 。
- ren2 yan2 ming2 shi4 shao3 shi2 yong4 ， tian1 zi3 zai3 chen2 wei4 chi4 zhu1 。
- lian2 cai2 bu2 sheng4 yu4 sha1 zhe3 ， jia1 zui4 qi3 huan4 wu2 ci2 hu1 。
- shi2 fu1 zhong4 kou3 neng2 nao2 shuo4 ， bi3 chan2 zen4 yu2 feng1 xie1 nüe4 。
- an1 zhi1 shu1 sheng1 shi4 qian1 qian4 ， yi4 ruo4 lun2 ren2 wei2 zhen3 jiao4 。
- can2 bian1 shang4 er3 shou3 tie3 qing2 ， po4 yan4 ju4 bi4 mo2 tong2 jue2 。
- fu3 ye3 you2 shang3 bai2 qing1 xin1 ， ji2 bei4 wang4 ji1 yu4 za2 bo2 。
- ji1 feng1 xiang1 chu4 wu2 yong1 bi4 ， gu3 qi2 bang4 zao4 yi4 yi2 le4 。
- shi2 zi4 xin4 wei2 you1 huan4 shi3 ， zuo4 wen2 you2 ji4 bei1 ai1 shu4 。
- mu4 nian2 yi3 xue2 jiao1 chao2 lin2 ， cu2 sui4 wu2 yi4 she2 fu4 he4 。
- lu2 zhong1 gu3 duo4 liao2 tan2 luan2 ， men2 wai4 bao4 zhu2 ren4 bi1 bao1 。
- gui1 geng1 he2 xing4 feng2 mi3 jian4 ， xi1 yin1 ben3 zi4 xian2 mu4 e4 。
- you2 neng2 tan2 xiao4 zou3 shi1 tong3 ， jue2 sheng4 xin1 ku3 bian1 zhi4 pu3 。

## 注释

## 译文

## 赏析
