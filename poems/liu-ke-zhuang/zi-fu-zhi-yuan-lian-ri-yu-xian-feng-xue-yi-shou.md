---
id: liu-ke-zhuang-zi-fu-zhi-yuan-lian-ri-yu-xian-feng-xue-yi-shou
title: 自撫至袁連日雨霰風雪一首
titlePinyin: zi4 fu3 zhi4 yuan2 lian2 ri4 yu3 xian4 feng1 xue3 yi4 shou3
titleSlug: zi-fu-zhi-yuan-lian-ri-yu-xian-feng-xue-yi-shou
author: 劉克莊
authorPinyin: liu2 ke4 zhuang1
authorSlug: liu-ke-zhuang
dynasty: 宋
dynastyPinyin: song4
dynastySlug: song
tags: []
---

## 正文

- 窮臘天地閉，雲氣匝野垂。
- 何况袁撫間，積潦盈路歧。
- 寸晷拔寸步，一堠費一時。
- 忽跌落深淖，有似鳥著𥻿。
- 寒日已西匿，游子方南馳。
- 孤店渺煙際，僮馬饑以羸。
- 霏霏雪沒骭，憯憯風裂肌。
- 古人貴遺體，不肯臨深危。
- 兒行風雪中，慈母安得知。
- 終當投紱去，重補南陔詩。

## 拼音

- qiong2 la4 tian1 di4 bi4 ， yun2 qi4 za1 ye3 chui2 。
- he2 kuang4 yuan2 fu3 jian4 ， ji1 liao2 ying2 lu4 qi2 。
- cun4 gui3 ba2 cun4 bu4 ， yi2 hou4 fei4 yi4 shi2 。
- hu1 die1 luo4 shen1 nao4 ， you3 si4 niao3 zhu4 𥻿。
- han2 ri4 yi3 xi1 ni4 ， you2 zi3 fang1 nan2 chi2 。
- gu1 dian4 miao3 yan1 ji4 ， tong2 ma3 ji1 yi3 lei2 。
- fei1 fei1 xue3 mei2 gan4 ， can3 can3 feng1 lie4 ji1 。
- gu3 ren2 gui4 yi2 ti3 ， bu4 ken3 lin2 shen1 wei1 。
- er2 xing2 feng1 xue3 zhong1 ， ci2 mu3 an1 de2 zhi1 。
- zhong1 dang1 tou2 fu2 qu4 ， zhong4 bu3 nan2 gai1 shi1 。

## 注释

## 译文

## 赏析
