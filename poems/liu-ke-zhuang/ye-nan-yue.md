---
id: liu-ke-zhuang-ye-nan-yue
title: 謁南嶽
titlePinyin: ye4 nan2 yue4
titleSlug: ye-nan-yue
author: 劉克莊
authorPinyin: liu2 ke4 zhuang1
authorSlug: liu-ke-zhuang
dynasty: 宋
dynastyPinyin: song4
dynastySlug: song
tags: []
---

## 正文

- 中原昔分裂，五嶽僅存一。
- 嗟余生東南，有眼乃未覿。
- 清晨犯寒慄，馬上青歷歷。
- 怪雲何處來，對面失崷崒。
- 午投勝業寺，僧訝余不懌。
- 茗餘因獻嘲，君定非韓匹。
- 彼來既軒露，君至若封鐍。
- 余謂僧無躁，茲可以理詰。
- 止僧坐悅亭，霾翳忽冰釋。
- 石廩先呈身，岣嶁俄見脊。
- 須臾天柱開，最後祝融出。
- 高峰七十二，固已得彷彿。
- 鄴侯何嘗死，懶殘元非寂。
- 恍疑在山中，明當往尋覓。
- 咄哉三尺雪，孤此一雙屐。
- 駕言款靈瑣，樓堞晃丹赤。
- 柏深不見人，畫妙如新筆。
- 珠瓏千娉婷，彈棋拊瑶瑟。
- 茫茫鬼神事，荒幻難究悉。
- 吾師太史公，江淮徧浪迹。
- 茲焉又浮湘，汗漫恣遊陟。
- 雖然乏毫端，亦頗增目力。
- 規模五字體，蟠屈萬丈碧。
- 詩成投褚中，何必題廟壁。

## 拼音

- zhong1 yuan2 xi1 fen1 lie4 ， wu3 yue4 jin3 cun2 yi1 。
- jie1 yu2 sheng1 dong1 nan2 ， you3 yan3 nai3 wei4 di2 。
- qing1 chen2 fan4 han2 li4 ， ma3 shang4 qing1 li4 li4 。
- guai4 yun2 he2 chu3 lai2 ， dui4 mian4 shi1 qiu2 zu2 。
- wu3 tou2 sheng4 ye4 si4 ， seng1 ya4 yu2 bu2 yi4 。
- ming2 yu2 yin1 xian4 chao2 ， jun1 ding4 fei1 han2 pi3 。
- bi3 lai2 ji4 xuan1 lu4 ， jun1 zhi4 ruo4 feng1 jue2 。
- yu2 wei4 seng1 wu2 zao4 ， zi1 ke3 yi3 li3 jie2 。
- zhi3 seng1 zuo4 yue4 ting2 ， mai2 yi4 hu1 bing1 shi4 。
- shi2 lin3 xian1 cheng2 shen1 ， gou3 lou3 e2 jian4 ji3 。
- xu1 yu2 tian1 zhu4 kai1 ， zui4 hou4 zhu4 rong2 chu1 。
- gao1 feng1 qi1 shi2 er4 ， gu4 yi3 de2 pang2 fu2 。
- ye4 hou2 he2 chang2 si3 ， lan3 can2 yuan2 fei1 ji4 。
- huang3 yi2 zai4 shan1 zhong1 ， ming2 dang1 wang3 xun2 mi4 。
- duo1 zai1 san1 chi3 xue3 ， gu1 ci3 yi4 shuang1 ji1 。
- jia4 yan2 kuan3 ling2 suo3 ， lou2 die2 huang4 dan1 chi4 。
- bai3 shen1 bu2 jian4 ren2 ， hua4 miao4 ru2 xin1 bi3 。
- zhu1 long2 qian1 ping1 ting2 ， dan4 qi2 fu3 yao2 se4 。
- mang2 mang2 gui3 shen2 shi4 ， huang1 huan4 nan2 jiu1 xi1 。
- wu2 shi1 tai4 shi3 gong1 ， jiang1 huai2 bian4 lang4 ji4 。
- zi1 yan1 you4 fu2 xiang1 ， han4 man4 zi4 you2 zhi4 。
- sui1 ran2 fa2 hao2 duan1 ， yi4 po1 zeng1 mu4 li4 。
- gui1 mo2 wu3 zi4 ti3 ， pan2 qu1 wan4 zhang4 bi4 。
- shi1 cheng2 tou2 chu3 zhong1 ， he2 bi4 ti2 miao4 bi4 。

## 注释

## 译文

## 赏析
