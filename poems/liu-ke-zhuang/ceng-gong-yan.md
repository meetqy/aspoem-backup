---
id: liu-ke-zhuang-ceng-gong-yan
title: 曾公巖
titlePinyin: ceng2 gong1 yan2
titleSlug: ceng-gong-yan
author: 劉克莊
authorPinyin: liu2 ke4 zhuang1
authorSlug: liu-ke-zhuang
dynasty: 宋
dynastyPinyin: song4
dynastySlug: song
tags: []
---

## 正文

- 廣室內嵌空，層峰外巍嵬。
- 仰視駭懸石，俯踐愁滑苔。
- 古竇風肅肅，陰澗泉洄洄。
- 飛梁跨其間，上可陳尊罍。
- 愛凉復畏濕，當暑重裘來。
- 名巖者誰歟，兄固弟子開。
- 憶昔建中初，國論幾一迴。
- 惜也祖荆舒，卒爲清議排。
- 至今出牧地，姓字留蒼崖。
- 躊躇增歎慨，日入禽聲哀。

## 拼音

- guang3 shi4 nei4 qian4 kong1 ， ceng2 feng1 wai4 wei1 wei2 。
- yang3 shi4 hai4 xuan2 shi2 ， fu3 jian4 chou2 hua2 tai2 。
- gu3 dou4 feng1 su4 su4 ， yin1 jian4 quan2 hui2 hui2 。
- fei1 liang2 kua4 qi2 jian4 ， shang4 ke3 chen2 zun1 lei2 。
- ai4 liang2 fu4 wei4 shi1 ， dang1 shu3 zhong4 qiu2 lai2 。
- ming2 yan2 zhe3 shui2 yu2 ， xiong1 gu4 di4 zi3 kai1 。
- yi4 xi1 jian4 zhong1 chu1 ， guo2 lun4 ji1 yi4 hui2 。
- xi1 ye3 zu3 jing1 shu1 ， zu2 wei2 qing1 yi4 pai2 。
- zhi4 jin1 chu1 mu4 di4 ， xing4 zi4 liu2 cang1 ya2 。
- chou2 chu2 zeng1 tan4 kai3 ， ri4 ru4 qin2 sheng1 ai1 。

## 注释

## 译文

## 赏析
