---
id: liu-ke-zhuang-fu-ying-ci-shi-er-yun
title: 孚應祠十二韻
titlePinyin: fu2 ying1 ci2 shi2 er4 yun4
titleSlug: fu-ying-ci-shi-er-yun
author: 劉克莊
authorPinyin: liu2 ke4 zhuang1
authorSlug: liu-ke-zhuang
dynasty: 宋
dynastyPinyin: song4
dynastySlug: song
tags: []
---

## 正文

- 吾翁宰木下，有蛟穴而居。
- 一旦忽死去，靈物不待驅。
- 秦時灌口君，髣佛其人歟。
- 但當詠雩風，不必焚尪巫。
- 三農相勞苦，萬頃皆上腴。
- 其功及百世，否則吾其魚。
- 沈沈孚應祠，輪奐粲碧朱。
- 何當春服成，童冠相携扶。
- 牢醴薦閟宮，風謠采康衢。
- 它日送迎神，詩亦不可無。
- 吾筆雖卑弱，實錄非敢誣。
- 斐然勒碑陰，竊比韓與蘇。

## 拼音

- wu2 weng1 zai3 mu4 xia4 ， you3 jiao1 xue2 er2 ju1 。
- yi2 dan4 hu1 si3 qu4 ， ling2 wu4 bu2 dai4 qu1 。
- qin2 shi2 guan4 kou3 jun1 ， fang3 fo2 qi2 ren2 yu2 。
- dan4 dang1 yong3 yu2 feng1 ， bu2 bi4 fen2 wang1 wu1 。
- san1 nong2 xiang1 lao2 ku3 ， wan4 qing3 jie1 shang4 yu2 。
- qi2 gong1 ji2 bai3 shi4 ， fou3 ze2 wu2 qi2 yu2 。
- shen3 shen3 fu2 ying1 ci2 ， lun2 huan4 can4 bi4 zhu1 。
- he2 dang1 chun1 fu2 cheng2 ， tong2 guan1 xiang1 xie2 fu2 。
- lao2 li3 jian4 bi4 gong1 ， feng1 yao2 cai3 kang1 qu2 。
- ta1 ri4 song4 ying2 shen2 ， shi1 yi4 bu4 ke3 wu2 。
- wu2 bi3 sui1 bei1 ruo4 ， shi2 lu4 fei1 gan3 wu1 。
- fei3 ran2 le4 bei1 yin1 ， qie4 bi3 han2 yu3 su1 。

## 注释

## 译文

## 赏析
