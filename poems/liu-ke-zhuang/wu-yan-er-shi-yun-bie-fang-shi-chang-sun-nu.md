---
id: liu-ke-zhuang-wu-yan-er-shi-yun-bie-fang-shi-chang-sun-nu
title: 五言二十韻別方氏長孫女
titlePinyin: wu3 yan2 er4 shi2 yun4 bie2 fang1 shi4 chang2 sun1 nü3
titleSlug: wu-yan-er-shi-yun-bie-fang-shi-chang-sun-nu
author: 劉克莊
authorPinyin: liu2 ke4 zhuang1
authorSlug: liu-ke-zhuang
dynasty: 宋
dynastyPinyin: song4
dynastySlug: song
tags: []
---

## 正文

- 中年別作惡，大老何以堪。
- 我如安昌侯，愛女甚於男。
- 念汝明當發，一夕起再三。
- 絕憐汝父貧，練裳與蒿簪。
- 不量此藍縷，遣嫁彼槐潭。
- 古云婦難爲，采桑自餧蠶。
- 冰魚或冬笋，旦旦營旨甘。
- 亦有嗜江水，遠汲勞肩擔。
- 今汝一何幸，琴瑟和且湛。
- 虎符舅光寵，象服姑尊嚴。
- 亭傳盛供帳，吏士羅騑驂。
- 汝但謹內則，毋使婦德慙。
- 晨昏躬定省，富貴勿豢酣。
- 百行孝爲先，彤管垂美談。
- 汝當法淑人，倩當肖鐵庵。
- 汝翁雖在家，譬如住精藍。
- 不下趙州床，常共彌陀龕。
- 願汝福惠全，早叶維熊占。
- 它日來歸寧，伴我村北南。
- 龐老與靈照，安知非同參。

## 拼音

- zhong1 nian2 bie2 zuo4 e4 ， da4 lao3 he2 yi3 kan1 。
- wo3 ru2 an1 chang1 hou2 ， ai4 nü3 shen4 wu1 nan2 。
- nian4 ru3 ming2 dang1 fa1 ， yi4 xi1 qi3 zai4 san1 。
- jue2 lian2 ru3 fu4 pin2 ， lian4 shang0 yu3 hao1 zan1 。
- bu4 liang2 ci3 lan2 lü3 ， qian3 jia4 bi3 huai2 tan2 。
- gu3 yun2 fu4 nan2 wei2 ， cai3 sang1 zi4 wei4 can2 。
- bing1 yu2 huo4 dong1 sun3 ， dan4 dan4 ying2 zhi3 gan1 。
- yi4 you3 shi4 jiang1 shui3 ， yuan3 ji2 lao2 jian1 dan1 。
- jin1 ru3 yi4 he2 xing4 ， qin2 se4 he2 qie3 zhan4 。
- hu3 fu2 jiu4 guang1 chong3 ， xiang4 fu2 gu1 zun1 yan2 。
- ting2 chuan2 sheng4 gong4 zhang4 ， li4 shi4 luo2 fei1 can1 。
- ru3 dan4 jin3 nei4 ze2 ， wu2 shi3 fu4 de2 can2 。
- chen2 hun1 gong1 ding4 sheng3 ， fu4 gui4 wu4 huan4 han1 。
- bai3 xing2 xiao4 wei2 xian1 ， tong2 guan3 chui2 mei3 tan2 。
- ru3 dang1 fa3 shu1 ren2 ， qian4 dang1 xiao4 tie3 an1 。
- ru3 weng1 sui1 zai4 jia1 ， pi4 ru2 zhu4 jing1 lan2 。
- bu2 xia4 zhao4 zhou1 chuang2 ， chang2 gong4 mi2 tuo2 kan1 。
- yuan4 ru3 fu2 hui4 quan2 ， zao3 ye4 wei2 xiong2 zhan4 。
- ta1 ri4 lai2 gui1 ning2 ， ban4 wo3 cun1 bei3 nan2 。
- pang2 lao3 yu3 ling2 zhao4 ， an1 zhi1 fei1 tong2 can1 。

## 注释

## 译文

## 赏析
