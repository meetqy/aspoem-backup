---
id: liu-ke-zhuang-pei-xi-shan-you-gu-shan-yi-shou
title: 陪西山遊鼓山一首
titlePinyin: pei2 xi1 shan1 you2 gu3 shan1 yi4 shou3
titleSlug: pei-xi-shan-you-gu-shan-yi-shou
author: 劉克莊
authorPinyin: liu2 ke4 zhuang1
authorSlug: liu-ke-zhuang
dynasty: 宋
dynastyPinyin: song4
dynastySlug: song
tags: []
---

## 正文

- 先生廊廟姿，非直藩翰才。
- 南州彩旗留，北闕丹詔催。
- 重臣方暑行，停驂小裴回。
- 客中載枚鄒，物外尋宗雷。
- 遂窮天海觀，一豁風雲懷。
- 眷言此靈山，自判宇宙來。
- 登臨幾朱輪，滅沒隨飛埃。
- 堂堂蔡與趙，繼者其誰哉。
- 共惟勳業侔，况乃名節偕。
- 伊余忝載筆，適值祖帳開。
- 雖陪叔子游，獨抱湛輩哀。
- 餞詩堪覆瓿，不敢鎸蒼崖。

## 拼音

- xian1 sheng0 lang2 miao4 zi1 ， fei1 zhi2 fan1 han4 cai2 。
- nan2 zhou1 cai3 qi2 liu2 ， bei3 que4 dan1 zhao4 cui1 。
- zhong4 chen2 fang1 shu3 xing2 ， ting2 can1 xiao3 pei2 hui2 。
- ke4 zhong1 zai4 mei2 zou1 ， wu4 wai4 xun2 zong1 lei2 。
- sui4 qiong2 tian1 hai3 guan1 ， yi4 huo1 feng1 yun2 huai2 。
- juan4 yan2 ci3 ling2 shan1 ， zi4 pan4 yu3 zhou4 lai2 。
- deng1 lin2 ji1 zhu1 lun2 ， mie4 mei2 sui2 fei1 ai1 。
- tang2 tang2 cai4 yu3 zhao4 ， ji4 zhe3 qi2 shui2 zai1 。
- gong4 wei2 xun1 ye4 mou2 ， kuang4 nai3 ming2 jie2 xie2 。
- yi1 yu2 tian3 zai4 bi3 ， shi4 zhi2 zu3 zhang4 kai1 。
- sui1 pei2 shu1 zi0 you2 ， du2 bao4 zhan4 bei4 ai1 。
- jian4 shi1 kan1 fu4 bu4 ， bu4 gan3 juan1 cang1 ya2 。

## 注释

## 译文

## 赏析
