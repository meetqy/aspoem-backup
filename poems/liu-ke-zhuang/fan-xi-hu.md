---
id: liu-ke-zhuang-fan-xi-hu
title: 泛西湖
titlePinyin: fan4 xi1 hu2
titleSlug: fan-xi-hu
author: 劉克莊
authorPinyin: liu2 ke4 zhuang1
authorSlug: liu-ke-zhuang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 桂湖亦在西，豈減潁與杭。
- 丹橋抗崇榭，淥波浮輕航。
- 休沐陪勝餞，軒蓋何煒煌。
- 停橈藕華中，一目千紅裳。
- 詎知白晝永，但覺朱夏凉。
- 古洞半蕪廢，仙人今在亡。
- 踞石散醉髮，吸澗澆吟腸。
- 延緣繚溪步，詰曲經禪房。
- 野鳥啼密竹，高蟬嘒疎楊。
- 雖無絲管樂，談論諧宮商。
- 諸君敏於詩，援筆如蜚翔。
- 顧予乏華藻，山鷄追鸞皇。
- 頗能讀古碑，所恨侵夕陽。
- 明發復擾擾，前游未可忘。

## 拼音

- gui4 hu2 yi4 zai4 xi1 ， qi3 jian3 ying3 yu3 hang2 。
- dan1 qiao2 kang4 chong2 xie4 ， lu4 bo1 fu2 qing1 hang2 。
- xiu1 mu4 pei2 sheng4 jian4 ， xuan1 gai4 he2 wei3 huang2 。
- ting2 rao2 ou3 hua2 zhong1 ， yi2 mu4 qian1 hong2 shang0 。
- ju4 zhi1 bai2 zhou4 yong3 ， dan4 jue2 zhu1 xia4 liang2 。
- gu3 dong4 ban4 wu2 fei4 ， xian1 ren2 jin1 zai4 wang2 。
- ju4 shi2 san4 zui4 fa4 ， xi1 jian4 jiao1 yin2 chang2 。
- yan2 yuan2 liao2 xi1 bu4 ， jie2 qu3 jing1 shan4 fang2 。
- ye3 niao3 ti2 mi4 zhu2 ， gao1 chan2 hui4 shu1 yang2 。
- sui1 wu2 si1 guan3 le4 ， tan2 lun4 xie2 gong1 shang1 。
- zhu1 jun1 min3 wu1 shi1 ， yuan2 bi3 ru2 fei1 xiang2 。
- gu4 yu3 fa2 hua2 zao3 ， shan1 ji1 zhui1 luan2 huang2 。
- po1 neng2 du2 gu3 bei1 ， suo3 hen4 qin1 xi1 yang2 。
- ming2 fa1 fu4 rao3 rao3 ， qian2 you2 wei4 ke3 wang4 。

## 注释

## 译文

## 赏析
