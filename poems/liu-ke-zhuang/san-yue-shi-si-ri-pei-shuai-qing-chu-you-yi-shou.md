---
id: liu-ke-zhuang-san-yue-shi-si-ri-pei-shuai-qing-chu-you-yi-shou
title: 三月十四日陪帥卿出遊一首
titlePinyin: san1 yue4 shi2 si4 ri4 pei2 shuai4 qing1 chu1 you2 yi4 shou3
titleSlug: san-yue-shi-si-ri-pei-shuai-qing-chu-you-yi-shou
author: 劉克莊
authorPinyin: liu2 ke4 zhuang1
authorSlug: liu-ke-zhuang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 未出堯山雲，既出雲徐開。
- 君侯與天通，造化力可回。
- 駕言訪巖扉，羣彥森然陪。
- 旗鉞映川原，笳吹喧蒿萊。
- 掃石坐夷曠，捫葛窺崔嵬。
- 訾洲久蕪沒，草樹皆新培。
- 范張數君子，遺刻蒼蘚埋。
- 方羊不忍去，返照明千崖。
- 沙禽就栖宿，綵鷁猶泝洄。
- 眷焉宇宙間，此樂何常哉。
- 鄴都會應劉，梁園命鄒枚。
- 主公富貴人，襟抱尤雄猜。
- 當年篇翰存，往往鄰俳諧。
- 英英大都督，羔鴈招遺才。
- 雲煙生妙筆，冰雪懸靈臺。
- 况復是夕霽，素魄海上來。
- 一碧九萬里，空洞無纖埃。
- 臨風惜飲量，孤負黄金罍。
- 座中盡文豪，授簡奚徘徊。
- 吾詩固拙速，聊爲石生媒。

## 拼音

- wei4 chu1 yao2 shan1 yun2 ， ji4 chu1 yun2 xu2 kai1 。
- jun1 hou2 yu3 tian1 tong1 ， zao4 hua4 li4 ke3 hui2 。
- jia4 yan2 fang3 yan2 fei1 ， qun2 yan4 sen1 ran2 pei2 。
- qi2 yue4 ying4 chuan1 yuan2 ， jia1 chui1 xuan1 hao1 lai2 。
- sao3 shi2 zuo4 yi2 kuang4 ， men2 ge3 kui1 cui1 wei2 。
- zi1 zhou1 jiu3 wu2 mei2 ， cao3 shu4 jie1 xin1 pei2 。
- fan4 zhang1 shu4 jun1 zi3 ， yi2 ke4 cang1 xian3 mai2 。
- fang1 yang2 bu4 ren3 qu4 ， fan3 zhao4 ming2 qian1 ya2 。
- sha1 qin2 jiu4 qi1 su4 ， cai3 yi4 you2 su4 hui2 。
- juan4 yan1 yu3 zhou4 jian4 ， ci3 le4 he2 chang2 zai1 。
- ye4 dou1 hui4 ying1 liu2 ， liang2 yuan2 ming4 zou1 mei2 。
- zhu3 gong1 fu4 gui4 ren2 ， jin1 bao4 you2 xiong2 cai1 。
- dang1 nian2 pian1 han4 cun2 ， wang3 wang3 lin2 pai2 xie2 。
- ying1 ying1 da4 du1 du0 ， gao1 yan4 zhao1 yi2 cai2 。
- yun2 yan1 sheng1 miao4 bi3 ， bing1 xue3 xuan2 ling2 tai2 。
- kuang4 fu4 shi4 xi1 ji4 ， su4 po4 hai3 shang4 lai2 。
- yi2 bi4 jiu3 wan4 li3 ， kong1 dong4 wu2 xian1 ai1 。
- lin2 feng1 xi1 yin3 liang2 ， gu1 fu4 huang2 jin1 lei2 。
- zuo4 zhong1 jin4 wen2 hao2 ， shou4 jian3 xi1 pai2 huai2 。
- wu2 shi1 gu4 zhuo1 su4 ， liao2 wei2 shi2 sheng1 mei2 。

## 注释

## 译文

## 赏析
