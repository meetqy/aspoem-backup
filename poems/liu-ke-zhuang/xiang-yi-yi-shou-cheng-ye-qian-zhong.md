---
id: liu-ke-zhuang-xiang-yi-yi-shou-cheng-ye-qian-zhong
title: 象弈一首呈葉潜仲
titlePinyin: xiang4 yi4 yi4 shou3 cheng2 ye4 qian2 zhong4
titleSlug: xiang-yi-yi-shou-cheng-ye-qian-zhong
author: 劉克莊
authorPinyin: liu2 ke4 zhuang1
authorSlug: liu-ke-zhuang
dynasty: 宋
dynastyPinyin: song4
dynastySlug: song
tags: []
---

## 正文

- 小藝無難精，上智有未解。
- 君看橘中戲，妙不出局外。
- 屹然兩國立，限以大河界。
- 連營稟中權，四壁設堅械。
- 三十二子者，一一具變態。
- 先登如挑敵，分布如備塞。
- 盡銳賈吾勇，持重伺彼怠。
- 或遲如圍莒，或速如入蔡。
- 遠砲勿虛發，冗卒要精汰。
- 負非繇寡少，勝豈繫彊大。
- 昆陽以象奔，陳濤以車敗。
- 匹馬郭令來，一士汲黯在。
- 獻俘將策勛，得雋衆稱快。
- 我欲築壇場，孰可建旗蓋。
- 葉侯天機深，臨陳識向背。
- 縱未及國手，其高亦可對。
- 狃捷敢饒先，諱輸每索再。
- 寧爲握節死，安肯屈膝拜。
- 有時橫槊吟，句法尤雄邁。
- 愚慮僅一得，君才廼十倍。
- 霸圖務并弱，兵志貴攻昧。
- 雖然屢剋獲，詎可自侈忲。
- 呂蒙能馘羽，衛瓘足縛艾。
- 南師未宜輕，夜半防斫寨。

## 拼音

- xiao3 yi4 wu2 nan2 jing1 ， shang4 zhi4 you3 wei4 jie3 。
- jun1 kan4 ju2 zhong1 xi4 ， miao4 bu4 chu1 ju2 wai4 。
- yi4 ran2 liang3 guo2 li4 ， xian4 yi3 da4 he2 jie4 。
- lian2 ying2 bing3 zhong1 quan2 ， si4 bi4 she4 jian1 xie4 。
- san1 shi2 er4 zi3 zhe3 ， yi1 yi1 ju4 bian4 tai4 。
- xian1 deng1 ru2 tiao1 di2 ， fen1 bu4 ru2 bei4 sai1 。
- jin4 rui4 jia3 wu2 yong3 ， chi2 zhong4 si4 bi3 dai4 。
- huo4 chi2 ru2 wei2 ju3 ， huo4 su4 ru2 ru4 cai4 。
- yuan3 pao4 wu4 xu1 fa1 ， rong3 zu2 yao4 jing1 tai4 。
- fu4 fei1 yao2 gua3 shao3 ， sheng4 qi3 xi4 qiang2 da4 。
- kun1 yang2 yi3 xiang4 ben1 ， chen2 tao1 yi3 ju1 bai4 。
- pi3 ma3 guo1 ling4 lai2 ， yi2 shi4 ji2 an4 zai4 。
- xian4 fu2 jiang1 ce4 xun1 ， de2 jun4 zhong4 cheng1 kuai4 。
- wo3 yu4 zhu4 tan2 chang3 ， shu2 ke3 jian4 qi2 gai4 。
- ye4 hou2 tian1 ji1 shen1 ， lin2 chen2 shi2 xiang4 bei4 。
- zong4 wei4 ji2 guo2 shou3 ， qi2 gao1 yi4 ke3 dui4 。
- niu3 jie2 gan3 rao2 xian1 ， hui4 shu1 mei3 suo3 zai4 。
- ning2 wei2 wo4 jie2 si3 ， an1 ken3 qu1 xi1 bai4 。
- you3 shi2 heng2 shuo4 yin2 ， ju4 fa3 you2 xiong2 mai4 。
- yu2 lü4 jin3 yi4 de2 ， jun1 cai2 nai3 shi2 bei4 。
- ba4 tu2 wu4 bing4 ruo4 ， bing1 zhi4 gui4 gong1 mei4 。
- sui1 ran2 lü3 kei1 huo4 ， ju4 ke3 zi4 chi3 tai4 。
- lü3 meng2 neng2 guo2 yu3 ， wei4 guan4 zu2 fu4 ai4 。
- nan2 shi1 wei4 yi2 qing1 ， ye4 ban4 fang2 zhuo2 zhai4 。

## 注释

## 译文

## 赏析
