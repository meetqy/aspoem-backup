---
id: liu-ke-zhuang-zhu-cheng-xing
title: 築城行
titlePinyin: zhu4 cheng2 xing2
titleSlug: zhu-cheng-xing
author: 劉克莊
authorPinyin: liu2 ke4 zhuang1
authorSlug: liu-ke-zhuang
dynasty: 宋
dynastyPinyin: song4
dynastySlug: song
tags: []
---

## 正文

- 萬夫喧喧不停杵，杵聲丁丁驚后土。
- 徧村開田起窯竈，望青斫木作樓櫓。
- 天寒日短工役急，白棒訶責如風雨。
- 漢家丞相方憂邊，築城功高除美官。
- 舊時廣野無城處，而今烽火列屯戍。
- 君不見高城齾齾如魚鱗，城中蕭疎空無人。

## 拼音

- wan4 fu1 xuan1 xuan1 bu4 ting2 chu3 ， chu3 sheng1 ding1 ding1 jing1 hou4 tu3 。
- bian4 cun1 kai1 tian2 qi3 yao2 zao4 ， wang4 qing1 zhuo2 mu4 zuo4 lou2 lu3 。
- tian1 han2 ri4 duan3 gong1 yi4 ji2 ， bai2 bang4 he1 ze2 ru2 feng1 yu3 。
- han4 jia1 cheng2 xiang4 fang1 you1 bian1 ， zhu4 cheng2 gong1 gao1 chu2 mei3 guan1 。
- jiu4 shi2 guang3 ye3 wu2 cheng2 chu3 ， er2 jin1 feng1 huo3 lie4 tun2 shu4 。
- jun1 bu2 jian4 gao1 cheng2 ya4 ya4 ru2 yu2 lin2 ， cheng2 zhong1 xiao1 shu1 kong1 wu2 ren2 。

## 注释

## 译文

## 赏析
