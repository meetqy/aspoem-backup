---
id: liu-ke-zhuang-jin-jing-yan-jiang-li-ji-che-zhang-shi
title: 進經筵講禮記徹章詩
titlePinyin: jin4 jing1 yan2 jiang3 li3 ji4 che4 zhang1 shi1
titleSlug: jin-jing-yan-jiang-li-ji-che-zhang-shi
author: 劉克莊
authorPinyin: liu2 ke4 zhuang1
authorSlug: liu-ke-zhuang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 惟王建邦國，以禮定乾坤。
- 大分嚴堂陛，彌文及冠昏。
- 徐行非曰遜，亟拜不爲煩。
- 臣豈容私量，人誰越短垣。
- 秦惟損則覆，魯以秉而存。
- 制備周京奠，儀成漢帝尊。
- 民彜何可泯，經籍未嘗燔。
- 明主親臨决，諸儒共講論。
- 裨諶謾求野，戴聖自專門。
- 伋學方垂範，聃書盍塞源。
- 四篇殊建武，百問陋開元。
- 會稡新編鉅，芟夷聚訟繁。
- 俚辭羞狗曲，小辨戒猩言。
- 舞蹈威顔近，傳宣詔語溫。
- 昭回灑犧畫，燕衎洽堯樽。
- 寶带攽藏府，名駒出大宛。
- 㨀持叨象版，烹啜試龍園。
- 羈賤均螻蟻，清華綴鷺鵷。
- 謏聞慙倚席，朽質謬乘軒。
- 佔畢無嘉頌，將何報上恩。

## 拼音

- wei2 wang2 jian4 bang1 guo2 ， yi3 li3 ding4 qian2 kun1 。
- da4 fen1 yan2 tang2 bi4 ， mi2 wen2 ji2 guan4 hun1 。
- xu2 hang2 fei1 yue1 xun4 ， ji2 bai4 bu4 wei2 fan2 。
- chen2 qi3 rong2 si1 liang2 ， ren2 shui2 yue4 duan3 yuan2 。
- qin2 wei2 sun3 ze2 fu4 ， lu3 yi3 bing3 er2 cun2 。
- zhi4 bei4 zhou1 jing1 dian4 ， yi2 cheng2 han4 di4 zun1 。
- min2 yi2 he2 ke3 min3 ， jing1 ji2 wei4 chang2 fan2 。
- ming2 zhu3 qin1 lin2 jue2 ， zhu1 ru2 gong4 jiang3 lun4 。
- bi4 chen2 man2 qiu2 ye3 ， dai4 sheng4 zi4 zhuan1 men2 。
- ji2 xue2 fang1 chui2 fan4 ， dan1 shu1 he2 sai1 yuan2 。
- si4 pian1 shu1 jian4 wu3 ， bai3 wen4 lou4 kai1 yuan2 。
- hui4 zui4 xin1 bian1 ju4 ， shan1 yi2 ju4 song4 fan2 。
- li3 ci2 xiu1 gou3 qu3 ， xiao3 bian4 jie4 xing1 yan2 。
- wu3 dao3 wei1 yan2 jin4 ， chuan2 xuan1 zhao4 yu3 wen1 。
- zhao1 hui2 sa3 xi1 hua4 ， yan4 kan4 qia4 yao2 zun1 。
- bao3 dai4 ban1 cang2 fu3 ， ming2 ju1 chu1 da4 wan3 。
- 㨀 chi2 dao1 xiang4 ban3 ， peng1 chuo4 shi4 long2 yuan2 。
- ji1 jian4 jun1 lou2 yi3 ， qing1 hua2 zhui4 lu4 yuan1 。
- xiao3 wen2 can2 yi3 xi2 ， xiu3 zhi4 miu4 cheng2 xuan1 。
- zhan4 bi4 wu2 jia1 song4 ， jiang1 he2 bao4 shang4 en1 。

## 注释

## 译文

## 赏析
