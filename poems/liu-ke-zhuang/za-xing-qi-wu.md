---
id: liu-ke-zhuang-za-xing-qi-wu
title: 雜興  其五
titlePinyin: za2 xing1     qi2 wu3
titleSlug: za-xing-qi-wu
author: 劉克莊
authorPinyin: liu2 ke4 zhuang1
authorSlug: liu-ke-zhuang
dynasty: 宋
dynastyPinyin: song4
dynastySlug: song
tags: []
---

## 正文

- 昔事先皇帝，弱羽參高翰。
- 對揚乏鯁論，狂疎犯龍顔。
- 臺簡凜霜凝，聖度如天寬。
- 赦於碓磨中，驅之原隰間。
- 乘傳者四人，記憶獨賜環。
- 重來寖通顯，三黜因封還。
- 歲晚復見收，奏技列從官。
- 所忠來諭旨，聞卿十年閑。
- 所著凡幾書，頗欲見一斑。
- 臣既美芹獻，上亦停箸觀。
- 曾未踰信宿，王言冠篇端。
- 孔筆褒貶嚴，舜歌賡載難。
- 華顛際休明，幻軀迫尪殘。
- 倦直承明廬，求出函谷關。
- 綵纈藉金罍，玉柄綴寶紈。
- 上有二十字，妙畫翔龍鸞。
- 及帝將遺弓，許臣遂掛冠。
- 古人報一飯，飈馭無路攀。
- 送不涉胥濤，葬不殉橋山。
- 長吟黄鳥詩，血淚空汍瀾。

## 拼音

- xi1 shi4 xian1 huang2 di4 ， ruo4 yu3 can1 gao1 han4 。
- dui4 yang2 fa2 geng3 lun4 ， kuang2 shu1 fan4 long2 yan2 。
- tai2 jian3 lin3 shuang1 ning2 ， sheng4 du4 ru2 tian1 kuan1 。
- she4 wu1 dui4 mo2 zhong1 ， qu1 zhi1 yuan2 xi2 jian4 。
- cheng2 chuan2 zhe3 si4 ren2 ， ji4 yi4 du2 ci4 huan2 。
- zhong4 lai2 jin4 tong1 xian3 ， san1 chu4 yin1 feng1 huan2 。
- sui4 wan3 fu4 jian4 shou1 ， zou4 ji4 lie4 cong2 guan1 。
- suo3 zhong1 lai2 yu4 zhi3 ， wen2 qing1 shi2 nian2 xian2 。
- suo3 zhu4 fan2 ji1 shu1 ， po1 yu4 jian4 yi4 ban1 。
- chen2 ji4 mei3 qin2 xian4 ， shang4 yi4 ting2 zhu4 guan1 。
- ceng2 wei4 yu2 xin4 su4 ， wang2 yan2 guan1 pian1 duan1 。
- kong3 bi3 bao1 bian3 yan2 ， shun4 ge1 geng1 zai4 nan2 。
- hua2 dian1 ji4 xiu1 ming2 ， huan4 qu1 po4 wang1 can2 。
- juan4 zhi2 cheng2 ming2 lu2 ， qiu2 chu1 han2 gu3 guan1 。
- cai3 xie4 jie4 jin1 lei2 ， yu4 bing3 zhui4 bao3 wan2 。
- shang4 you3 er4 shi2 zi4 ， miao4 hua4 xiang2 long2 luan2 。
- ji2 di4 jiang1 yi2 gong1 ， xu1 chen2 sui4 gua4 guan1 。
- gu3 ren2 bao4 yi2 fan4 ， biao1 yu4 wu2 lu4 pan1 。
- song4 bu2 she4 xu1 tao1 ， zang4 bu2 xun4 qiao2 shan1 。
- chang2 yin2 huang2 niao3 shi1 ， xue4 lei4 kong1 wan2 lan2 。

## 注释

## 译文

## 赏析
