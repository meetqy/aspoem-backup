---
id: liu-ke-zhuang-fang-li-gong-hui-shan-ju
title: 訪李公晦山居
titlePinyin: fang3 li3 gong1 hui4 shan1 ju1
titleSlug: fang-li-gong-hui-shan-ju
author: 劉克莊
authorPinyin: liu2 ke4 zhuang1
authorSlug: liu-ke-zhuang
dynasty: 宋
dynastyPinyin: song4
dynastySlug: song
tags: []
---

## 正文

- 烏洲在橋北，我僕云路迂。
- 語僕爾何知，彼有高士廬。
- 問樵得處所，林樾尤扶疎。
- 脩竹僅萬箇，古梅非一株。
- 小畦植蔬果，復有沼可漁。
- 下馬式籬藩，攝袂循庭除。
- 不聞雞犬聲，茶烟起庖厨。
- 伊人道義富，豈比山澤臞。
- 蕭然蓬蒿中，尚友泗與洙。
- 古來連雲第，翕赫衆競趨。
- 漸臺暨郿塢，變滅纔須臾。
- 聖門不朽事，廼屬陋巷儒。
- 願君長保此，是亦顔之徒。

## 拼音

- wu1 zhou1 zai4 qiao2 bei3 ， wo3 pu2 yun2 lu4 yu1 。
- yu3 pu2 er3 he2 zhi1 ， bi3 you3 gao1 shi4 lu2 。
- wen4 qiao2 de2 chu3 suo3 ， lin2 yue4 you2 fu2 shu1 。
- xiu1 zhu2 jin3 wan4 ge4 ， gu3 mei2 fei1 yi4 zhu1 。
- xiao3 qi2 zhi2 shu1 guo3 ， fu4 you3 zhao3 ke3 yu2 。
- xia4 ma3 shi4 li2 fan1 ， she4 mei4 xun2 ting2 chu2 。
- bu4 wen2 ji1 quan3 sheng1 ， cha2 yan1 qi3 pao2 chu2 。
- yi1 ren2 dao4 yi4 fu4 ， qi3 bi3 shan1 ze2 qu2 。
- xiao1 ran2 peng2 hao1 zhong1 ， shang4 you3 si4 yu3 zhu1 。
- gu3 lai2 lian2 yun2 di4 ， xi1 he4 zhong4 jing4 qu1 。
- jian4 tai2 ji4 mei2 wu4 ， bian4 mie4 cai2 xu1 yu2 。
- sheng4 men2 bu4 xiu3 shi4 ， nai3 shu3 lou4 xiang4 ru2 。
- yuan4 jun1 chang2 bao3 ci3 ， shi4 yi4 yan2 zhi1 tu2 。

## 注释

## 译文

## 赏析
