---
id: liu-ke-zhuang-diao-jin-ji-yi-shou-cheng-ye-ren-dao
title: 弔錦雞一首呈葉任道
titlePinyin: diao4 jin3 ji1 yi4 shou3 cheng2 ye4 ren4 dao4
titleSlug: diao-jin-ji-yi-shou-cheng-ye-ren-dao
author: 劉克莊
authorPinyin: liu2 ke4 zhuang1
authorSlug: liu-ke-zhuang
dynasty: 宋
dynastyPinyin: song4
dynastySlug: song
tags: []
---

## 正文

- 炎州産文雞，毛羽固天稟。
- 朱丹飾尾距，綵繡錯衿衽。
- 主人極珍憐，龠合分俸廩。
- 置諸後園中，小奴司啄飲。
- 地荒籠柵疎，客見輒危懔。
- 點狸出沒精，豪鼠窺伺稔。
- 諒垂彼饞涎，或瞯君高枕。
- 駭機中夕發，果以斃來諗。
- 裂冠首立碎，齧嗉聲已噤。
- 酷哉三尺喙，殘此一段錦。
- 長嗟命瘞埋，詎忍付烹飪。
- 始爲文采累，終欠智慮審。
- 老瞞戕孔公，千載憤凜凜。
- 黄祖殺處士，麤暴犯流品。
- 况茲毒鷙物，尤索防閑甚。
- 善視雙翠衣，夜凉勿嗜寢。

## 拼音

- yan2 zhou1 chan3 wen2 ji1 ， mao2 yu3 gu4 tian1 bing3 。
- zhu1 dan1 shi4 wei3 ju4 ， cai3 xiu4 cuo4 jin1 ren4 。
- zhu3 ren2 ji2 zhen1 lian2 ， yue4 he2 fen1 feng4 lin3 。
- zhi4 zhu1 hou4 yuan2 zhong1 ， xiao3 nu2 si1 zhuo2 yin3 。
- di4 huang1 long2 shan1 shu1 ， ke4 jian4 zhe2 wei1 lin3 。
- dian3 li2 chu1 mei2 jing1 ， hao2 shu3 kui1 si4 ren3 。
- liang4 chui2 bi3 chan2 xian2 ， huo4 jian4 jun1 gao1 zhen3 。
- hai4 ji1 zhong1 xi1 fa1 ， guo3 yi3 bi4 lai2 shen3 。
- lie4 guan1 shou3 li4 sui4 ， nie4 su4 sheng1 yi3 jin4 。
- ku4 zai1 san1 chi3 hui4 ， can2 ci3 yi2 duan4 jin3 。
- chang2 jie1 ming4 yi4 mai2 ， ju4 ren3 fu4 peng1 ren4 。
- shi3 wei2 wen2 cai3 lei4 ， zhong1 qian4 zhi4 lü4 shen3 。
- lao3 man2 qiang1 kong3 gong1 ， qian1 zai4 fen4 lin3 lin3 。
- huang2 zu3 sha1 chu3 shi4 ， cu1 bao4 fan4 liu2 pin3 。
- kuang4 zi1 du2 zhi4 wu4 ， you2 suo3 fang2 xian2 shen4 。
- shan4 shi4 shuang1 cui4 yi1 ， ye4 liang2 wu4 shi4 qin3 。

## 注释

## 译文

## 赏析
