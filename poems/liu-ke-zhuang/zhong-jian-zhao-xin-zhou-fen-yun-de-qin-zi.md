---
id: liu-ke-zhuang-zhong-jian-zhao-xin-zhou-fen-yun-de-qin-zi
title: 重餞趙信州分韻得寢字
titlePinyin: zhong4 jian4 zhao4 xin4 zhou1 fen1 yun4 de2 qin3 zi4
titleSlug: zhong-jian-zhao-xin-zhou-fen-yun-de-qin-zi
author: 劉克莊
authorPinyin: liu2 ke4 zhuang1
authorSlug: liu-ke-zhuang
dynasty: 宋
dynastyPinyin: song4
dynastySlug: song
tags: []
---

## 正文

- 近甸騷屑餘，當宁焦勞甚。
- 剖符寄非輕，弄印擇已審。
- 盎然春風和，解此寒色凜。
- 吾聞守四隣，豈必衛堂寢。
- 惡馬易調伏，小鮮難烹飪。
- 臘前況屢白，秋杪定一稔。
- 我侯但凝香，彼州自奠枕。
- 英英尚書郎，餞詩麗如錦。
- 驪珠忽滿軸，繼者皆曹沈。
- 顧予如病鶴，欲鳴聲復噤。
- 寧論鬼揶揄，行以親來諗。
- 南歸掣齋鈴，儻留故人飲。

## 拼音

- jin4 dian4 sao1 xie4 yu2 ， dang1 ning2 jiao1 lao2 shen4 。
- pou1 fu2 ji4 fei1 qing1 ， nong4 yin4 ze2 yi3 shen3 。
- ang4 ran2 chun1 feng1 he2 ， jie3 ci3 han2 se4 lin3 。
- wu2 wen2 shou3 si4 lin2 ， qi3 bi4 wei4 tang2 qin3 。
- e4 ma3 yi4 diao4 fu2 ， xiao3 xian1 nan2 peng1 ren4 。
- la4 qian2 kuang4 lü3 bai2 ， qiu1 miao3 ding4 yi4 ren3 。
- wo3 hou2 dan4 ning2 xiang1 ， bi3 zhou1 zi4 dian4 zhen3 。
- ying1 ying1 shang4 shu1 lang2 ， jian4 shi1 li2 ru2 jin3 。
- li2 zhu1 hu1 man3 zhou2 ， ji4 zhe3 jie1 cao2 shen3 。
- gu4 yu3 ru2 bing4 he4 ， yu4 ming2 sheng1 fu4 jin4 。
- ning2 lun4 gui3 ye2 yu2 ， xing2 yi3 qin1 lai2 shen3 。
- nan2 gui1 che4 zhai1 ling2 ， tang3 liu2 gu4 ren2 yin3 。

## 注释

## 译文

## 赏析
