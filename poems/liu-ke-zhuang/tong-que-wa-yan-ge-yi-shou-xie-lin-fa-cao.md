---
id: liu-ke-zhuang-tong-que-wa-yan-ge-yi-shou-xie-lin-fa-cao
title: 銅雀瓦硯歌一首謝林法曹
titlePinyin: tong2 que4 wa3 yan4 ge1 yi4 shou3 xie4 lin2 fa3 cao2
titleSlug: tong-que-wa-yan-ge-yi-shou-xie-lin-fa-cao
author: 劉克莊
authorPinyin: liu2 ke4 zhuang1
authorSlug: liu-ke-zhuang
dynasty: 宋
dynastyPinyin: song4
dynastySlug: song
tags: []
---

## 正文

- 凉州賊燒洛陽宮，黄屋遷播僑鄴中。
- 兵驅椒房出複壁，帝不能捄憂及躬。
- 臺下役夫皆菜色，臺上美人如花紅。
- 九州戰血丹野草，不聞鬼哭聞歌鐘。
- 時人肆駡作漢賊，相國自許賢周公。
- 一朝西陵瘞弓劍，帳殿寂寞來悲風。
- 美人去事黄初帝，家法乃與穹廬同。
- 繁華銷歇世代遠，惟有漳水流無窮。
- 時時耕者钁遺瓦，蘇侵土蝕疑古銅。
- 後來好事斲成硯，平視端歙相長雄。
- 參軍得之喜不寐，携歸光怪夜吐虹。
- 謂宜載寶餉洛貴，顧肯割愛遺山翁。
- 翁生建安七子後，幼覽方冊夢寐通。
- 白頭始獲交石友，非不磨礪無新功。
- 復愁偷兒瞰吾屋，竊去奚異玉與弓。
- 書生一硯何足計，老瞞萬瓦掃地空。

## 拼音

- liang2 zhou1 zei2 shao1 luo4 yang2 gong1 ， huang2 wu1 qian1 bo1 qiao2 ye4 zhong1 。
- bing1 qu1 jiao1 fang2 chu1 fu4 bi4 ， di4 bu4 neng2 jiu4 you1 ji2 gong1 。
- tai2 xia4 yi4 fu1 jie1 cai4 se4 ， tai2 shang4 mei3 ren2 ru2 hua1 hong2 。
- jiu3 zhou1 zhan4 xue4 dan1 ye3 cao3 ， bu4 wen2 gui3 ku1 wen2 ge1 zhong1 。
- shi2 ren2 si4 ma4 zuo4 han4 zei2 ， xiang1 guo2 zi4 xu1 xian2 zhou1 gong1 。
- yi4 zhao1 xi1 ling2 yi4 gong1 jian4 ， zhang4 dian4 ji4 mo4 lai2 bei1 feng1 。
- mei3 ren2 qu4 shi4 huang2 chu1 di4 ， jia1 fa3 nai3 yu3 qiong2 lu2 tong2 。
- fan2 hua2 xiao1 xie1 shi4 dai4 yuan3 ， wei2 you3 zhang1 shui3 liu2 wu2 qiong2 。
- shi2 shi2 geng1 zhe3 jue2 yi2 wa3 ， su1 qin1 tu3 shi2 yi2 gu3 tong2 。
- hou4 lai2 hao3 shi4 zhuo2 cheng2 yan4 ， ping2 shi4 duan1 xi1 xiang1 chang2 xiong2 。
- can1 jun1 de2 zhi1 xi3 bu2 mei4 ， xie2 gui1 guang1 guai4 ye4 tu3 hong2 。
- wei4 yi2 zai4 bao3 xiang3 luo4 gui4 ， gu4 ken3 ge1 ai4 yi2 shan1 weng1 。
- weng1 sheng1 jian4 an1 qi1 zi3 hou4 ， you4 lan3 fang1 ce4 meng4 mei4 tong1 。
- bai2 tou2 shi3 huo4 jiao1 shi2 you3 ， fei1 bu4 mo2 li4 wu2 xin1 gong1 。
- fu4 chou2 tou1 er2 kan4 wu2 wu1 ， qie4 qu4 xi1 yi4 yu4 yu3 gong1 。
- shu1 sheng1 yi2 yan4 he2 zu2 ji4 ， lao3 man2 wan4 wa3 sao3 di4 kong1 。

## 注释

## 译文

## 赏析
