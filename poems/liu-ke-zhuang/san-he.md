---
id: liu-ke-zhuang-san-he
title: 三和
titlePinyin: san1 he2
titleSlug: san-he
author: 劉克莊
authorPinyin: liu2 ke4 zhuang1
authorSlug: liu-ke-zhuang
dynasty: 宋
dynastyPinyin: song4
dynastySlug: song
tags: []
---

## 正文

- 花籃果擔更噭呼，巾㡚絢爛車騎都。
- 民多逐末少重本，神豈護短仍憑愚。
- 厥初捧楬土與木，繼以刀割俄香塗。
- 垂旒絕類河求弁，照乘得匪龍獻珠。
- 嘗聞鄴令沉巫嫗，未必顧劭資髯奴。
- 阮瞻著論現變怪，羅支送客逢揶揄。
- 紛紛誅賄及編戶，往往求福于朽株。
- 酒肉如山鼓笛譟，塵飛不見四達衢。
- 世無孟子衛吾道，河汾先生亦聖徒。
- 記蜡之俗通上古，舞雩之詠傳先儒。
- 于時遊者未濫觴，操携不過卮與壺。
- 廼今城郭盡衣錦，肯信田里寒無襦。
- 譬如銀海偶生翳，忽逢金篦爲刮矑。
- 又若衆人餔糟醉，壯哉欲以一手扶。
- 餘力矢詩來挑戰，邾卑鄫陋素備無。
- 明鬼首破異端惑，觀社兼奮直筆誅。
- 夜出偏師斫其壘，以杖擊地何神乎。
- 摧鋒始欲恣凌鑠，歛兵除戒無暴虐。
- 靜思神理幽而玄，孰若孔道昜且較。
- 更闌市罷欲棲烏，人出空巷堪羅爵。
- □□□□□□□，饗衆共烹君夫駮。
- □□□□□□□，□□□□□□樂。
- 風調已兆王道行，霰集預占祥瑞數。
- 先生置之勿復談，遂事往矣舟移壑。
- 街頭新醅賤如水，孕魚可鱐蠔可剝。
- 祝史懷肉厭苾芬，鄰翁邀飲任草惡。
- 獨慙絕唱難追攀，如以美玉博鼠朴。

## 拼音

- hua1 lan2 guo3 dan1 geng4 jiao4 hu1 ， jin1 㡚 xuan4 lan4 ju1 qi2 dou1 。
- min2 duo1 zhu2 mo4 shao3 zhong4 ben3 ， shen2 qi3 hu4 duan3 reng2 ping2 yu2 。
- jue2 chu1 peng3 jie2 tu3 yu3 mu4 ， ji4 yi3 dao1 ge1 e2 xiang1 tu2 。
- chui2 liu2 jue2 lei4 he2 qiu2 bian4 ， zhao4 cheng2 de2 fei3 long2 xian4 zhu1 。
- chang2 wen2 ye4 ling4 chen2 wu1 yu4 ， wei4 bi4 gu4 shao4 zi1 ran2 nu2 。
- ruan3 zhan1 zhu4 lun4 xian4 bian4 guai4 ， luo2 zhi1 song4 ke4 feng2 ye2 yu2 。
- fen1 fen1 zhu1 hui4 ji2 bian1 hu4 ， wang3 wang3 qiu2 fu2 yu2 xiu3 zhu1 。
- jiu3 rou4 ru2 shan1 gu3 di2 zao4 ， chen2 fei1 bu2 jian4 si4 da2 qu2 。
- shi4 wu2 meng4 zi3 wei4 wu2 dao4 ， he2 fen2 xian1 sheng1 yi4 sheng4 tu2 。
- ji4 la4 zhi1 su2 tong1 shang4 gu3 ， wu3 yu2 zhi1 yong3 chuan2 xian1 ru2 。
- yu2 shi2 you2 zhe3 wei4 lan4 shang1 ， cao1 xie2 bu2 guo4 zhi1 yu3 hu2 。
- nai3 jin1 cheng2 guo1 jin4 yi1 jin3 ， ken3 xin4 tian2 li3 han2 wu2 ru2 。
- pi4 ru2 yin2 hai3 ou3 sheng1 yi4 ， hu1 feng2 jin1 bi4 wei2 gua1 lu2 。
- you4 ruo4 zhong4 ren2 bu1 zao1 zui4 ， zhuang4 zai1 yu4 yi3 yi4 shou3 fu2 。
- yu2 li4 shi3 shi1 lai2 tiao1 zhan4 ， zhu1 bei1 zeng1 lou4 su4 bei4 wu2 。
- ming2 gui3 shou3 po4 yi4 duan1 huo4 ， guan1 she4 jian1 fen4 zhi2 bi3 zhu1 。
- ye4 chu1 pian1 shi1 zhuo2 qi2 lei3 ， yi3 zhang4 ji1 di4 he2 shen2 hu1 。
- cui1 feng1 shi3 yu4 zi4 ling2 shuo4 ， lian3 bing1 chu2 jie4 wu2 bao4 nüe4 。
- jing4 si1 shen2 li3 you1 er2 xuan2 ， shu2 ruo4 kong3 dao4 yang2 qie3 jiao4 。
- geng4 lan2 shi4 ba4 yu4 qi1 wu1 ， ren2 chu1 kong1 xiang4 kan1 luo2 jue2 。
- □□□□□□□， xiang3 zhong4 gong4 peng1 jun1 fu1 bo2 。
- □□□□□□□，□□□□□□ le4 。
- feng1 diao4 yi3 zhao4 wang2 dao4 heng0 ， xian4 ji2 yu4 zhan4 xiang2 rui4 shu4 。
- xian1 sheng0 zhi4 zhi1 wu4 fu4 tan2 ， sui4 shi4 wang3 yi3 zhou1 yi2 he4 。
- jie1 tou2 xin1 pei1 jian4 ru2 shui3 ， yun4 yu2 ke3 su4 hao2 ke3 bao1 。
- zhu4 shi3 huai2 rou4 yan4 bi4 fen1 ， lin2 weng1 yao1 yin3 ren4 cao3 e4 。
- du2 can2 jue2 chang4 nan2 zhui1 pan1 ， ru2 yi3 mei3 yu4 bo2 shu3 pu3 。

## 注释

## 译文

## 赏析
