---
id: liu-ke-zhuang-ji-rang-tu
title: 擊壤圖
titlePinyin: ji1 rang3 tu2
titleSlug: ji-rang-tu
author: 劉克莊
authorPinyin: liu2 ke4 zhuang1
authorSlug: liu-ke-zhuang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 昔聞華胥與凈土，道釋寓言非目覩。
- 此圖物色皆華人，太平氣象在裏許。
- 競披野服裝束儉，旋瀉薄醪盆盎古。
- 小姑丘嫂醜駭人，襁兒於背行傴僂。
- 嶧桐泗磬未嘗試，手持蕢桴叩土鼓。
- 當時四里安耕鑿，百姓焉知有官府。
- 帝心猶不奈叢脞，欲以黄屋讓支父。
- 烏乎放勳去已遠，朝野多事民愁苦。
- 腐儒未暇論秦漢，齊榷魚鹽魯稅畝。
- 舟鮫衡麓設譏禁，□若海神愁摘煮。
- 計臣各操享上說，禍先及農次商賈。
- 南鄰責米借斗斛，西舍誅帛空機杼。
- 又聞更盼平□□，□□□□□官庾。
- 何况防秋羽檄急，□□□□選材武。
- 下鄉卒毒慘於蛇，坐衙官惡猛如虎。
- 十家九亡村落靜，存者鬼質身繿縷。
- 有時適野挑薺食，亦或逢場戴花舞。
- 披圖茅屋晴窗下，偶然釋耒一摩拊。
- 老農未知陶唐世，過予瞪視口譫語。
- 暮年憔悴欲移鄉，借問此是何處所。

## 拼音

- xi1 wen2 hua2 xu1 yu3 jing4 tu3 ， dao4 shi4 yu4 yan2 fei1 mu4 du3 。
- ci3 tu2 wu4 se4 jie1 hua2 ren2 ， tai4 ping2 qi4 xiang4 zai4 li3 xu1 。
- jing4 pi1 ye3 fu2 zhuang1 shu4 jian3 ， xuan2 xie4 bao2 lao2 pen2 ang4 gu3 。
- xiao3 gu1 qiu1 sao3 chou3 hai4 ren2 ， qiang3 er2 wu1 bei4 xing2 yu3 lü3 。
- yi4 tong2 si4 qing4 wei4 chang2 shi4 ， shou3 chi2 kui4 fu2 kou4 tu3 gu3 。
- dang1 shi2 si4 li3 an1 geng1 zao2 ， bai3 xing4 yan1 zhi1 you3 guan1 fu3 。
- di4 xin1 you2 bu2 nai4 cong2 cuo3 ， yu4 yi3 huang2 wu1 rang4 zhi1 fu4 。
- wu1 hu1 fang4 xun1 qu4 yi3 yuan3 ， chao2 ye3 duo1 shi4 min2 chou2 ku3 。
- fu3 ru2 wei4 xia2 lun4 qin2 han4 ， qi2 que4 yu2 yan2 lu3 shui4 mu3 。
- zhou1 jiao1 heng2 lu4 she4 ji1 jin4 ，□ ruo4 hai3 shen2 chou2 zhai1 zhu3 。
- ji4 chen2 ge4 cao1 xiang3 shang4 shuo1 ， huo4 xian1 ji2 nong2 ci4 shang1 jia3 。
- nan2 lin2 ze2 mi3 jie4 dou4 hu2 ， xi1 she4 zhu1 bo2 kong1 ji1 zhu4 。
- you4 wen2 geng4 pan4 ping2 □□，□□□□□ guan1 yu3 。
- he2 kuang4 fang2 qiu1 yu3 xi2 ji2 ，□□□□ xuan3 cai2 wu3 。
- xia4 xiang1 zu2 du2 can3 wu1 she2 ， zuo4 ya2 guan1 e4 meng3 ru2 hu3 。
- shi2 jia1 jiu3 wang2 cun1 luo4 jing4 ， cun2 zhe3 gui3 zhi4 shen1 lan2 lü3 。
- you3 shi2 shi4 ye3 tiao1 ji4 shi2 ， yi4 huo4 feng2 chang3 dai4 hua1 wu3 。
- pi1 tu2 mao2 wu1 qing2 chuang1 xia4 ， ou3 ran2 shi4 lei3 yi4 mo2 fu3 。
- lao3 nong2 wei4 zhi1 tao2 tang2 shi4 ， guo4 yu3 deng4 shi4 kou3 zhan1 yu3 。
- mu4 nian2 qiao2 cui4 yu4 yi2 xiang1 ， jie4 wen4 ci3 shi4 he2 chu3 suo3 。

## 注释

## 译文

## 赏析
