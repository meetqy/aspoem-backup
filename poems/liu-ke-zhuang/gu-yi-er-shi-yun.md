---
id: liu-ke-zhuang-gu-yi-er-shi-yun
title: 古意二十韻
titlePinyin: gu3 yi4 er4 shi2 yun4
titleSlug: gu-yi-er-shi-yun
author: 劉克莊
authorPinyin: liu2 ke4 zhuang1
authorSlug: liu-ke-zhuang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 自從混沌死，萬象困穿鑿。
- 淳風誰挽還，古意日漓薄。
- 余幼膽輪囷，泛濫通流略。
- 短篇堪掣鯨，片文可驅鰐。
- 吾嘗觀竅妙，渠敢譏雜駁。
- 北未陟崧岱，南僅覽衡霍。
- 菊坡評三雋，竹隠表一鶚。
- 雖爲世流傳，未經聖刪削。
- 晚歲歷九州，導從惟一鶴。
- 飄然乘剛風，騰而上寥廓。
- 金色大千界，水渦幾萬落。
- 荒哉漢陵闕，蕞爾遼城郭。
- 遂窺子宗廟，盡見佛樓閣。
- 叫開閶闔雲，耳聞鈞天樂。
- 吾持此安歸，喜極還驚愕。
- 恍疑緣崖墜，又恐行路錯。
- 詩魔暫辭去，來如隔日瘧。
- 易展垂天翼，難踏實地脚。
- 萬病皆有方，惟狂不可藥。
- 拙吟示兒曹，聊記武公謔。

## 拼音

- zi4 cong2 hun4 dun4 si3 ， wan4 xiang4 kun4 chuan1 zao2 。
- chun2 feng1 shui2 wan3 huan2 ， gu3 yi4 ri4 li2 bao2 。
- yu2 you4 dan3 lun2 qun1 ， fan4 lan4 tong1 liu2 lüe4 。
- duan3 pian1 kan1 che4 jing1 ， pian4 wen2 ke3 qu1 e4 。
- wu2 chang2 guan1 qiao4 miao4 ， qu2 gan3 ji1 za2 bo2 。
- bei3 wei4 zhi4 song1 dai4 ， nan2 jin3 lan3 heng2 huo4 。
- ju2 po1 ping2 san1 jun4 ， zhu2 yin3 biao3 yi2 e4 。
- sui1 wei2 shi4 liu2 chuan2 ， wei4 jing1 sheng4 shan1 xiao1 。
- wan3 sui4 li4 jiu3 zhou1 ， dao3 cong2 wei2 yi1 he4 。
- piao1 ran2 cheng2 gang1 feng1 ， teng2 er2 shang4 liao2 kuo4 。
- jin1 se4 da4 qian1 jie4 ， shui3 wo1 ji1 wan4 luo4 。
- huang1 zai1 han4 ling2 que4 ， zui4 er3 liao2 cheng2 guo1 。
- sui4 kui1 zi3 zong1 miao4 ， jin4 jian4 fo2 lou2 ge2 。
- jiao4 kai1 chang1 he2 yun2 ， er3 wen2 jun1 tian1 le4 。
- wu2 chi2 ci3 an1 gui1 ， xi3 ji2 huan2 jing1 e4 。
- huang3 yi2 yuan2 ya2 zhui4 ， you4 kong3 xing2 lu4 cuo4 。
- shi1 mo2 zan4 ci2 qu4 ， lai2 ru2 ge2 ri4 nüe4 。
- yi4 zhan3 chui2 tian1 yi4 ， nan2 ta4 shi2 di4 jiao3 。
- wan4 bing4 jie1 you3 fang1 ， wei2 kuang2 bu4 ke3 yao4 。
- zhuo1 yin2 shi4 er2 cao2 ， liao2 ji4 wu3 gong1 xue4 。

## 注释

## 译文

## 赏析
