---
id: liu-ke-zhuang-ming-huang-an-le-tu
title: 明皇按樂圖
titlePinyin: ming2 huang2 an4 le4 tu2
titleSlug: ming-huang-an-le-tu
author: 劉克莊
authorPinyin: liu2 ke4 zhuang1
authorSlug: liu-ke-zhuang
dynasty: 宋
dynastyPinyin: song4
dynastySlug: song
tags: []
---

## 正文

- 鶑啼花開春晝遲，掖庭無事方遨嬉。
- 廣平策免曲江去，十郎談笑居台司。
- 屏間無逸不復覩，教雞能鬭馬能舞。
- 戲呼寧哥吹玉笛，催喚花奴打羯鼓。
- 南衙群臣朝見疎，老伶巨璫前後趨。
- 阿瞞半醉倚玉座，袖有曲譜無諫書。
- 金盆皇孫真龍種，浴罷六宮競圍擁。
- 惜哉傍有錦綳兒，蹴破咸秦跳河隴。
- 古來治亂本無常，東封未了西幸忙。
- 輦邊貴人亦何罪，禍胎似在偃月堂。
- 今人不識前朝事，但見斷縑粧束異。
- 豈知當日亂離人，說著開元總垂淚。

## 拼音

- ying1 ti2 hua1 kai1 chun1 zhou4 chi2 ， ye4 ting2 wu2 shi4 fang1 ao2 xi1 。
- guang3 ping2 ce4 mian3 qu3 jiang1 qu4 ， shi2 lang2 tan2 xiao4 ju1 tai2 si1 。
- ping2 jian4 wu2 yi4 bu2 fu4 du3 ， jiao4 ji1 neng2 dou4 ma3 neng2 wu3 。
- xi4 hu1 ning2 ge1 chui1 yu4 di2 ， cui1 huan4 hua1 nu2 da3 jie2 gu3 。
- nan2 ya2 qun2 chen2 chao2 jian4 shu1 ， lao3 ling2 ju4 dang1 qian2 hou4 qu1 。
- a1 man2 ban4 zui4 yi3 yu4 zuo4 ， xiu4 you3 qu3 pu3 wu2 jian4 shu1 。
- jin1 pen2 huang2 sun1 zhen1 long2 zhong3 ， yu4 ba4 liu4 gong1 jing4 wei2 yong1 。
- xi1 zai1 bang4 you3 jin3 beng4 er2 ， cu4 po4 xian2 qin2 tiao4 he2 long3 。
- gu3 lai2 zhi4 luan4 ben3 wu2 chang2 ， dong1 feng1 wei4 liao3 xi1 xing4 mang2 。
- nian3 bian1 gui4 ren2 yi4 he2 zui4 ， huo4 tai1 si4 zai4 yan3 yue4 tang2 。
- jin1 ren2 bu4 shi2 qian2 chao2 shi4 ， dan4 jian4 duan4 jian1 zhuang1 shu4 yi4 。
- qi3 zhi1 dang1 ri4 luan4 li2 ren2 ， shuo1 zhu4 kai1 yuan2 zong3 chui2 lei4 。

## 注释

## 译文

## 赏析
