---
id: liu-ke-zhuang-xiang-shan-si
title: 香山寺
titlePinyin: xiang1 shan1 si4
titleSlug: xiang-shan-si
author: 劉克莊
authorPinyin: liu2 ke4 zhuang1
authorSlug: liu-ke-zhuang
dynasty: 宋
dynastyPinyin: song4
dynastySlug: song
tags: []
---

## 正文

- 佛廢何關儒者事，要知開創亦辛勤。
- 居人公拆純欏柱，巨室深藏舊記文。
- 鍾已毀樓移出寺，石猶鎸字徙爲墳。
- 吾詩句句通陰騭，安得檀那子細聞。

## 拼音

- fo2 fei4 he2 guan1 ru2 zhe3 shi4 ， yao4 zhi1 kai1 chuang4 yi4 xin1 qin2 。
- ju1 ren2 gong1 chai1 chun2 luo2 zhu4 ， ju4 shi4 shen1 cang2 jiu4 ji4 wen2 。
- zhong1 yi3 hui3 lou2 yi2 chu1 si4 ， shi2 you2 juan1 zi4 xi3 wei2 fen2 。
- wu2 shi1 ju4 ju4 tong1 yin1 zhi4 ， an1 de2 tan2 na4 zi3 xi4 wen2 。

## 注释

## 译文

## 赏析
