---
id: liu-ke-zhuang-fo-zi-yan
title: 佛子巖
titlePinyin: fo2 zi3 yan2
titleSlug: fo-zi-yan
author: 劉克莊
authorPinyin: liu2 ke4 zhuang1
authorSlug: liu-ke-zhuang
dynasty: 宋
dynastyPinyin: song4
dynastySlug: song
tags: []
---

## 正文

- 環郭洞府多，所患在卑濕。
- 斯巖獨虛敞，他境未易及。
- 穹如層屋構，廣可百客集。
- 開竇送雲出，掃壑延月入。
- 穴居倘堪謀，徑欲老樵汲。
- 絕顛尤玲瓏，苔磴不計級。
- 惜爲僧所涴，飛棟緣嶪岌。
- 佞佛墮癡想，明鬼趨陋習。
- 遂令登眺者，欲往足若縶。
- 何當一燎空，盡見萬仞立。

## 拼音

- huan2 guo1 dong4 fu3 duo1 ， suo3 huan4 zai4 bei1 shi1 。
- si1 yan2 du2 xu1 chang3 ， ta1 jing4 wei4 yi4 ji2 。
- qiong2 ru2 ceng2 wu1 gou4 ， guang3 ke3 bai3 ke4 ji2 。
- kai1 dou4 song4 yun2 chu1 ， sao3 he4 yan2 yue4 ru4 。
- xue2 ju1 tang3 kan1 mou2 ， jing4 yu4 lao3 qiao2 ji2 。
- jue2 dian1 you2 ling2 long2 ， tai2 deng4 bu2 ji4 ji2 。
- xi1 wei2 seng1 suo3 wo4 ， fei1 dong4 yuan2 ye4 ji2 。
- ning4 fo2 duo4 chi1 xiang3 ， ming2 gui3 qu1 lou4 xi2 。
- sui4 ling4 deng1 tiao4 zhe3 ， yu4 wang3 zu2 ruo4 zhi2 。
- he2 dang1 yi4 liao2 kong1 ， jin4 jian4 wan4 ren4 li4 。

## 注释

## 译文

## 赏析
