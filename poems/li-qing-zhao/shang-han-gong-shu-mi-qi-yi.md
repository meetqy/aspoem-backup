---
id: li-qing-zhao-shang-han-gong-shu-mi-qi-yi
title: 上韓公樞密  其一
titlePinyin: shang4 han2 gong1 shu1 mi4     qi2 yi1
titleSlug: shang-han-gong-shu-mi-qi-yi
author: 李清照
authorPinyin: li3 qing1 zhao4
authorSlug: li-qing-zhao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 三年夏六月，天子視朝久。
- 凝旒望南雲，垂衣思北狩。
- 如聞帝若曰，岳牧與群后。
- 賢寧無半千，運已遇陽九。
- 勿勒燕然銘，勿種金城柳。
- 豈無純孝臣，識此霜露悲。
- 何必羹捨肉，便可車載脂。
- 土地非所惜，玉帛如塵泥。
- 誰當可將命，幣厚詞益卑。
- 四岳僉曰俞，臣下帝所知。
- 中朝第一人，春官有昌黎。
- 身爲百夫特，行足萬人師。
- 嘉祐與建中，爲政有臯夔。
- 匈奴畏王商，吐蕃尊子儀。
- 夷狄已破膽，將命公所宜。
- 公拜手稽首，受命白玉墀。
- 曰臣敢辭難，此亦何等時。
- 家人安足謀，妻子不必辭。
- 願奉天地靈，願奉宗廟威。
- 徑持紫泥詔，直入黄龍城。
- 單于定稽顙，侍子當來迎。
- 仁君方恃信，狂生休請纓。
- 或取犬馬血，與結天日盟。
- 胡公清德人所難，謀同德協心志安。
- 脫衣已被漢恩暖，離歌不道易水寒。
- 皇天久陰后土溼，雨勢未回風勞急。
- 車聲轔轔馬蕭蕭，壯士懦夫俱感泣。
- 閭閻嫠婦亦何知，瀝血投書干記室。
- 夷虜從來性虎狼，不虞預備庸何傷。
- 衷甲昔時聞楚幕，乘城前日記平涼。
- 葵丘踐土非荒城，勿輕談士棄儒生。
- 露布詞成馬猶倚，崤函關出雞未鳴。
- 巧匠何曾棄樗櫟，芻蕘之言或有益。
- 不乞隋珠與和璧，只乞鄉關新信息。
- 靈光雖在應蕭蕭，草中翁仲今何若。
- 遣氓豈尚種桑麻，殘虜如聞保城郭。
- 嫠家父祖生齊魯，位下名高人比數。
- 當時稷下縱談時，猶記人揮汗成雨。
- 子孫南渡今幾年，飄流遂與流人伍。
- 欲將血淚寄山河，去灑東山一抔土。

## 拼音

- san1 nian2 xia4 liu4 yue4 ， tian1 zi3 shi4 chao2 jiu3 。
- ning2 liu2 wang4 nan2 yun2 ， chui2 yi1 si1 bei3 shou4 。
- ru2 wen2 di4 ruo4 yue1 ， yue4 mu4 yu3 qun2 hou4 。
- xian2 ning2 wu2 ban4 qian1 ， yun4 yi3 yu4 yang2 jiu3 。
- wu4 le4 yan4 ran2 ming2 ， wu4 zhong3 jin1 cheng2 liu3 。
- qi3 wu2 chun2 xiao4 chen2 ， shi2 ci3 shuang1 lu4 bei1 。
- he2 bi4 geng1 she3 rou4 ， bian4 ke3 ju1 zai4 zhi1 。
- tu3 di4 fei1 suo3 xi1 ， yu4 bo2 ru2 chen2 ni2 。
- shui2 dang1 ke3 jiang1 ming4 ， bi4 hou4 ci2 yi4 bei1 。
- si4 yue4 qian1 yue1 yu2 ， chen2 xia4 di4 suo3 zhi1 。
- zhong1 chao2 di4 yi1 ren2 ， chun1 guan1 you3 chang1 li2 。
- shen1 wei2 bai3 fu1 te4 ， xing2 zu2 wan4 ren2 shi1 。
- jia1 you4 yu3 jian4 zhong1 ， wei2 zheng4 you3 gao1 kui2 。
- xiong1 nu2 wei4 wang2 shang1 ， tu3 bo1 zun1 zi3 yi2 。
- yi2 di2 yi3 po4 dan3 ， jiang1 ming4 gong1 suo3 yi2 。
- gong1 bai4 shou3 qi3 shou3 ， shou4 ming4 bai2 yu4 chi2 。
- yue1 chen2 gan3 ci2 nan2 ， ci3 yi4 he2 deng3 shi2 。
- jia1 ren2 an1 zu2 mou2 ， qi1 zi0 bu2 bi4 ci2 。
- yuan4 feng4 tian1 di4 ling2 ， yuan4 feng4 zong1 miao4 wei1 。
- jing4 chi2 zi3 ni2 zhao4 ， zhi2 ru4 huang2 long2 cheng2 。
- dan1 yu2 ding4 ji1 sang3 ， shi4 zi0 dang1 lai2 ying2 。
- ren2 jun1 fang1 shi4 xin4 ， kuang2 sheng1 xiu1 qing3 ying1 。
- huo4 qu3 quan3 ma3 xue4 ， yu3 jie2 tian1 ri4 meng2 。
- hu2 gong1 qing1 de2 ren2 suo3 nan2 ， mou2 tong2 de2 xie2 xin1 zhi4 an1 。
- tuo1 yi1 yi3 bei4 han4 en1 nuan3 ， li2 ge1 bu2 dao4 yi4 shui3 han2 。
- huang2 tian1 jiu3 yin1 hou4 tu3 shi1 ， yu3 shi4 wei4 hui2 feng1 lao2 ji2 。
- ju1 sheng1 lin2 lin2 ma3 xiao1 xiao1 ， zhuang4 shi4 nuo4 fu1 ju4 gan3 qi4 。
- lü2 yan2 li2 fu4 yi4 he2 zhi1 ， li4 xue4 tou2 shu1 gan1 ji4 shi4 。
- yi2 lu3 cong2 lai2 xing4 hu3 lang2 ， bu4 yu2 yu4 bei4 yong1 he2 shang1 。
- zhong1 jia3 xi1 shi2 wen2 chu3 mu4 ， cheng2 cheng2 qian2 ri4 ji4 ping2 liang2 。
- kui2 qiu1 jian4 tu3 fei1 huang1 cheng2 ， wu4 qing1 tan2 shi4 qi4 ru2 sheng1 。
- lu4 bu4 ci2 cheng2 ma3 you2 yi3 ， xiao2 han2 guan1 chu1 ji1 wei4 ming2 。
- qiao3 jiang4 he2 ceng2 qi4 chu1 li4 ， chu2 rao2 zhi1 yan2 huo4 you3 yi4 。
- bu4 qi3 sui2 zhu1 yu3 he2 bi4 ， zhi1 qi3 xiang1 guan1 xin1 xin4 xi1 。
- ling2 guang1 sui1 zai4 ying1 xiao1 xiao1 ， cao3 zhong1 weng1 zhong4 jin1 he2 ruo4 。
- qian3 mang2 qi3 shang4 zhong3 sang1 ma2 ， can2 lu3 ru2 wen2 bao3 cheng2 guo1 。
- li2 jia1 fu4 zu3 sheng1 qi2 lu3 ， wei4 xia4 ming2 gao1 ren2 bi3 shu4 。
- dang1 shi2 ji4 xia4 zong4 tan2 shi2 ， you2 ji4 ren2 hui1 han4 cheng2 yu3 。
- zi3 sun1 nan2 du4 jin1 ji1 nian2 ， piao1 liu2 sui4 yu3 liu2 ren2 wu3 。
- yu4 jiang1 xue4 lei4 ji4 shan1 he2 ， qu4 sa3 dong1 shan1 yi4 pou2 tu3 。

## 注释

## 译文

## 赏析
