---
id: lin-dou-nan-bai-shi-shan
title: 白石山
titlePinyin: bai2 shi2 shan1
titleSlug: bai-shi-shan
author: 林斗南
authorPinyin: lin2 dou3 nan2
authorSlug: lin-dou-nan
dynasty: 宋
dynastyPinyin: song4
dynastySlug: song
tags: []
---

## 正文

- 路迥縈紆行木杪，脚力窮時山更好。
- 苦吟轉覺嘉句慳，遠望方知衆山小。
- 登臨自昔知幾人，留題石暗蒼苔新。
- 吁嗟開闢歲時久，名字湮沒多無聞。
- 細觀天地無窮極，百歲浮生真一息。
- 少和靈運縱垂名，俯仰之間亦陳迹。
- 何如大人能達觀，古今等視猶晨昏。
- 朝菌靈芝皆死爾，彼有修短何足言。
- 往來盤薄何爲者，祇爲幽懷未渠舍。
- 憑闌一覽萬境空，轍迹何須遍天下。

## 拼音

- lu4 jiong3 ying2 yu1 xing2 mu4 miao3 ， jiao3 li4 qiong2 shi2 shan1 geng4 hao3 。
- ku3 yin2 zhuan3 jue2 jia1 ju4 qian1 ， yuan3 wang4 fang1 zhi1 zhong4 shan1 xiao3 。
- deng1 lin2 zi4 xi1 zhi1 ji1 ren2 ， liu2 ti2 shi2 an4 cang1 tai2 xin1 。
- xu1 jie1 kai1 pi4 sui4 shi2 jiu3 ， ming2 zi4 yan1 mei2 duo1 wu2 wen2 。
- xi4 guan1 tian1 di4 wu2 qiong2 ji2 ， bai3 sui4 fu2 sheng1 zhen1 yi4 xi1 。
- shao3 he2 ling2 yun4 zong4 chui2 ming2 ， fu3 yang3 zhi1 jian4 yi4 chen2 ji4 。
- he2 ru2 da4 ren2 neng2 da2 guan1 ， gu3 jin1 deng3 shi4 you2 chen2 hun1 。
- chao2 jun1 ling2 zhi1 jie1 si3 er3 ， bi3 you3 xiu1 duan3 he2 zu2 yan2 。
- wang3 lai2 pan2 bao2 he2 wei2 zhe3 ， qi2 wei2 you1 huai2 wei4 qu2 she4 。
- ping2 lan2 yi4 lan3 wan4 jing4 kong1 ， zhe2 ji4 he2 xu1 bian4 tian1 xia4 。

## 注释

## 译文

## 赏析
