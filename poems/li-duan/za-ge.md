---
id: li-duan-za-ge
title: 雜歌
titlePinyin: za2 ge1
titleSlug: za-ge
author: 李端
authorPinyin: li3 duan1
authorSlug: li-duan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 漢水至清泥則濁，松枝至堅蘿則弱。
- 十三女兒事他家，顏色如花終索寞。
- 蘭生當門燕巢幙，蘭芽未吐燕泥落。
- 爲姑偏忌諸嫂良，作婦翻嫌壻家惡。
- 人生照鏡須自知，無鹽何用妬西施。
- 秦庭野鹿忽爲馬，巧僞亂真君試思。
- 伯奇掇蜂賢父逐，曾參殺人慈母疑。
- 酒沽千日人不醉，琴弄一弦心已悲。
- 常聞善交無爾汝，讒口甚甘良藥苦。
- 山雞錦翼豈鳳凰，隴鳥人言止鸚鵡。
- 向栩非才徒隱竈，田文有命那關戶。
- 犀燭江行見鬼神，木人登席呈歌舞。
- 樂生東去終居趙，陽虎北轅飜適楚。
- 世間反覆不易陳，緘此貽君淚如雨。

## 拼音

- han4 shui3 zhi4 qing1 ni2 ze2 zhuo2 ， song1 zhi1 zhi4 jian1 luo2 ze2 ruo4 。
- shi2 san1 nü3 er2 shi4 ta1 jia1 ， yan2 se4 ru2 hua1 zhong1 suo3 mo4 。
- lan2 sheng1 dang1 men2 yan4 chao2 mu4 ， lan2 ya2 wei4 tu3 yan4 ni2 luo4 。
- wei2 gu1 pian1 ji4 zhu1 sao3 liang2 ， zuo4 fu4 fan1 xian2 xu4 jia1 e4 。
- ren2 sheng1 zhao4 jing4 xu1 zi4 zhi1 ， wu2 yan2 he2 yong4 du4 xi1 shi1 。
- qin2 ting2 ye3 lu4 hu1 wei2 ma3 ， qiao3 wei3 luan4 zhen1 jun1 shi4 si1 。
- bo2 qi2 duo1 feng1 xian2 fu4 zhu2 ， ceng2 can1 sha1 ren2 ci2 mu3 yi2 。
- jiu3 gu1 qian1 ri4 ren2 bu2 zui4 ， qin2 nong4 yi4 xian2 xin1 yi3 bei1 。
- chang2 wen2 shan4 jiao1 wu2 er3 ru3 ， chan2 kou3 shen4 gan1 liang2 yao4 ku3 。
- shan1 ji1 jin3 yi4 qi3 feng4 huang2 ， long3 niao3 ren2 yan2 zhi3 ying1 wu3 。
- xiang4 xu3 fei1 cai2 tu2 yin3 zao4 ， tian2 wen2 you3 ming4 na4 guan1 hu4 。
- xi1 zhu2 jiang1 xing2 jian4 gui3 shen2 ， mu4 ren2 deng1 xi2 cheng2 ge1 wu3 。
- le4 sheng1 dong1 qu4 zhong1 ju1 zhao4 ， yang2 hu3 bei3 yuan2 fan1 shi4 chu3 。
- shi4 jian4 fan3 fu4 bu2 yi4 chen2 ， jian1 ci3 yi2 jun1 lei4 ru2 yu3 。

## 注释

## 译文

## 赏析
