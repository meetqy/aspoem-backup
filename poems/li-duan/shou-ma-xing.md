---
id: li-duan-shou-ma-xing
title: 瘦馬行
titlePinyin: shou4 ma3 xing2
titleSlug: shou-ma-xing
author: 李端
authorPinyin: li3 duan1
authorSlug: li-duan
dynasty: 唐
dynastyPinyin: tang2
dynastySlug: tang
tags: []
---

## 正文

- 城傍牧馬驅未過，一馬徘徊起還臥。
- 眼中有淚皮有瘡，骨毛焦瘦令人傷。
- 朝朝放在兒童手，誰覺舉頭看故鄉。
- 往時漢地相馳逐，如雨如風過平陸。
- 豈意今朝驅不前，蚊蚋滿身泥上腹。
- 路人識是名馬兒，疇昔三軍不得騎。
- 玉勒金鞍既已遠，追奔獲獸有誰知。
- 終身櫪上食君草，遂與駑駘一時老。
- 儻借長鳴隴上風，猶期一戰安西道。

## 拼音

- cheng2 bang4 mu4 ma3 qu1 wei4 guo4 ， yi4 ma3 pai2 huai2 qi3 huan2 wo4 。
- yan3 zhong1 you3 lei4 pi2 you3 chuang1 ， gu3 mao2 jiao1 shou4 ling4 ren2 shang1 。
- zhao1 zhao1 fang4 zai4 er2 tong2 shou3 ， shui2 jue2 ju3 tou2 kan4 gu4 xiang1 。
- wang3 shi2 han4 di4 xiang1 chi2 zhu2 ， ru2 yu3 ru2 feng1 guo4 ping2 lu4 。
- qi3 yi4 jin1 zhao1 qu1 bu4 qian2 ， wen2 rui4 man3 shen1 ni2 shang4 fu4 。
- lu4 ren2 shi2 shi4 ming2 ma3 er2 ， chou2 xi1 san1 jun1 bu4 de2 qi2 。
- yu4 le4 jin1 an1 ji4 yi3 yuan3 ， zhui1 ben1 huo4 shou4 you3 shui2 zhi1 。
- zhong1 shen1 li4 shang4 shi2 jun1 cao3 ， sui4 yu3 nu2 tai2 yi4 shi2 lao3 。
- tang3 jie4 chang2 ming2 long3 shang4 feng1 ， you2 qi1 yi2 zhan4 an1 xi1 dao4 。

## 注释

## 译文

## 赏析
