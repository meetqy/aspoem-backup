---
id: li-duan-chang-an-gan-shi-cheng-lu-lun
title: 長安感事呈盧綸
titlePinyin: chang2 an1 gan3 shi4 cheng2 lu2 lun2
titleSlug: chang-an-gan-shi-cheng-lu-lun
author: 李端
authorPinyin: li3 duan1
authorSlug: li-duan
dynasty: 唐
dynastyPinyin: tang2
dynastySlug: tang
tags: []
---

## 正文

- 十五事文翰，大兒輕孔融。
- 長裾遊邸第，笑傲五侯中。
- 諫獵一朝寢，論邊素未工。
- 蹉跎潘鬢至，蹭蹬阮途窮。
- 貸布憐寧興，無金命未通。
- 王陵固似戇，郭最遂非雄。
- 斂板辭羣彥，回車訪老農。
- 詠詩懷洛下，送客憶山東。
- 沈病魂神濁，清齋思慮空。
- 羸將衞玠比，冷共鄴侯同。
- 草舍纔遮雨，荆窗不礙風。
- 梨教通子守，酒是遠師供。
- 捫虱欣時泰，迎猫達歲豐。
- 原門唯有席，井飲但加葱。
- 少壯衿齊德，高年覺宋聾。
- 寓書先論嬾，讀易反求蒙。
- 昔慕能鳴雁，今憐半死桐。
- 秉心猶似矢，搔首忽如蓬。
- 赤葉翻藤架，黃花蓋菊叢。
- 聊將呈匠伯，今已學愚公。

## 拼音

- shi2 wu3 shi4 wen2 han4 ， da4 er2 qing1 kong3 rong2 。
- chang2 ju1 you2 di3 di4 ， xiao4 ao4 wu3 hou2 zhong1 。
- jian4 lie4 yi4 zhao1 qin3 ， lun4 bian1 su4 wei4 gong1 。
- cuo1 tuo2 pan1 bin4 zhi4 ， ceng4 deng4 ruan3 tu2 qiong2 。
- dai4 bu4 lian2 ning2 xing1 ， wu2 jin1 ming4 wei4 tong1 。
- wang2 ling2 gu4 si4 zhuang4 ， guo1 zui4 sui4 fei1 xiong2 。
- lian3 ban3 ci2 qun2 yan4 ， hui2 ju1 fang3 lao3 nong2 。
- yong3 shi1 huai2 luo4 xia4 ， song4 ke4 yi4 shan1 dong1 。
- shen3 bing4 hun2 shen2 zhuo2 ， qing1 zhai1 si1 lü4 kong1 。
- lei2 jiang1 wei4 jie4 bi3 ， leng3 gong4 ye4 hou2 tong2 。
- cao3 she4 cai2 zhe1 yu3 ， jing1 chuang1 bu2 ai4 feng1 。
- li2 jiao4 tong1 zi3 shou3 ， jiu3 shi4 yuan3 shi1 gong4 。
- men2 shi1 xin1 shi2 tai4 ， ying2 mao1 da2 sui4 feng1 。
- yuan2 men2 wei2 you3 xi2 ， jing3 yin3 dan4 jia1 cong1 。
- shao3 zhuang4 jin1 qi2 de2 ， gao1 nian2 jue2 song4 long2 。
- yu4 shu1 xian1 lun4 lan3 ， du2 yi4 fan3 qiu2 meng2 。
- xi1 mu4 neng2 ming2 yan4 ， jin1 lian2 ban4 si3 tong2 。
- bing3 xin1 you2 si4 shi3 ， sao1 shou3 hu1 ru2 peng2 。
- chi4 ye4 fan1 teng2 jia4 ， huang2 hua1 gai4 ju2 cong2 。
- liao2 jiang1 cheng2 jiang4 bo2 ， jin1 yi3 xue2 yu2 gong1 。

## 注释

## 译文

## 赏析
