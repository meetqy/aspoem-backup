---
id: li-duan-zeng-kang-qia
title: 贈康洽
titlePinyin: zeng4 kang1 qia4
titleSlug: zeng-kang-qia
author: 李端
authorPinyin: li3 duan1
authorSlug: li-duan
dynasty: 唐
dynastyPinyin: tang2
dynastySlug: tang
tags: []
---

## 正文

- 黃鬚康兄酒泉客，平生出入王侯宅。
- 今朝醉臥又明朝，忽憶故鄉頭已白。
- 流年恍惚瞻西日，陳事蒼茫指南陌。
- 聲名恆壓鮑參軍，班位不過揚執戟。
- 邇來七十遂無機，空是咸陽一布衣。
- 後輩輕肥賤衰朽，五侯門館許因依。
- 自言萬物有移改，始信桑田變成海。
- 同時獻賦人皆盡，共壁題詩君獨在。
- 步出東城風景和，青山滿眼少年多。
- 漢家尚壯今則老，髮短心長知奈何。
- 華堂舉杯白日晚，龍鍾相見誰能免。
- 君今已反我正來，朱顏宜笑能幾回。
- 借問朦朧花樹下，誰家畚插築高臺。

## 拼音

- huang2 xu1 kang1 xiong1 jiu3 quan2 ke4 ， ping2 sheng1 chu1 ru4 wang2 hou2 zhai2 。
- jin1 zhao1 zui4 wo4 you4 ming2 chao2 ， hu1 yi4 gu4 xiang1 tou2 yi3 bai2 。
- liu2 nian2 huang3 hu1 zhan1 xi1 ri4 ， chen2 shi4 cang1 mang2 zhi3 nan2 mo4 。
- sheng1 ming2 heng2 ya1 bao4 can1 jun1 ， ban1 wei4 bu2 guo4 yang2 zhi2 ji3 。
- er3 lai2 qi1 shi2 sui4 wu2 ji1 ， kong1 shi4 xian2 yang2 yi2 bu4 yi1 。
- hou4 bei4 qing1 fei2 jian4 shuai1 xiu3 ， wu3 hou2 men2 guan3 xu1 yin1 yi1 。
- zi4 yan2 wan4 wu4 you3 yi2 gai3 ， shi3 xin4 sang1 tian2 bian4 cheng2 hai3 。
- tong2 shi2 xian4 fu4 ren2 jie1 jin4 ， gong4 bi4 ti2 shi1 jun1 du2 zai4 。
- bu4 chu1 dong1 cheng2 feng1 jing3 he2 ， qing1 shan1 man3 yan3 shao4 nian2 duo1 。
- han4 jia1 shang4 zhuang4 jin1 ze2 lao3 ， fa4 duan3 xin1 chang2 zhi1 nai4 he2 。
- hua2 tang2 ju3 bei1 bai2 ri4 wan3 ， long2 zhong1 xiang1 jian4 shui2 neng2 mian3 。
- jun1 jin1 yi3 fan3 wo3 zheng4 lai2 ， zhu1 yan2 yi2 xiao4 neng2 ji1 hui2 。
- jie4 wen4 meng2 long2 hua1 shu4 xia4 ， shui2 jia1 ben3 cha1 zhu4 gao1 tai2 。

## 注释

## 译文

## 赏析
