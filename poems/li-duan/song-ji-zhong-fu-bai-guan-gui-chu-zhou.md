---
id: li-duan-song-ji-zhong-fu-bai-guan-gui-chu-zhou
title: 送吉中孚拜官歸楚州
titlePinyin: song4 ji2 zhong1 fu2 bai4 guan1 gui1 chu3 zhou1
titleSlug: song-ji-zhong-fu-bai-guan-gui-chu-zhou
author: 李端
authorPinyin: li3 duan1
authorSlug: li-duan
dynasty: 唐
dynastyPinyin: tang2
dynastySlug: tang
tags: []
---

## 正文

- 才子神骨清，虛竦眉眼明。
- 貌應同衞玠，鬢且異潘生。
- 初戴莓苔幘，來過丞相宅。
- 滿堂歸道師，衆口宗詩伯。
- 須臾里巷傳，天子亦知賢。
- 出詔升高士，馳聲在少年。
- 自爲才哲愛，日與侯王會。
- 匡主一言中，榮親千里外。
- 更聞仙士友，往往東回首。
- 驅石不成羊，指丹空斃狗。
- 孤帆淮上歸，商估夜相依。
- 海霧寒將盡，天星曉欲稀。
- 潮頭來始歇，浦口喧爭發。
- 鄉樹尚和雲，鄰船猶帶月。
- 到洞必傷情，巡房見舊名。
- 醮疎壇路澀，汲少井欄傾。
- 別我長安道，前期共須老。
- 方隨水向山，肯惜花辭島。
- 悵望執君衣，今朝風景好。

## 拼音

- cai2 zi3 shen2 gu3 qing1 ， xu1 song3 mei2 yan3 ming2 。
- mao4 ying1 tong2 wei4 jie4 ， bin4 qie3 yi4 pan1 sheng1 。
- chu1 dai4 mei2 tai2 ze2 ， lai2 guo4 cheng2 xiang4 zhai2 。
- man3 tang2 gui1 dao4 shi1 ， zhong4 kou3 zong1 shi1 bo2 。
- xu1 yu2 li3 xiang4 chuan2 ， tian1 zi3 yi4 zhi1 xian2 。
- chu1 zhao4 sheng1 gao1 shi4 ， chi2 sheng1 zai4 shao4 nian2 。
- zi4 wei2 cai2 zhe2 ai4 ， ri4 yu3 hou2 wang2 hui4 。
- kuang1 zhu3 yi4 yan2 zhong1 ， rong2 qin1 qian1 li3 wai4 。
- geng4 wen2 xian1 shi4 you3 ， wang3 wang3 dong1 hui2 shou3 。
- qu1 shi2 bu4 cheng2 yang2 ， zhi3 dan1 kong1 bi4 gou3 。
- gu1 fan1 huai2 shang4 gui1 ， shang1 gu1 ye4 xiang1 yi1 。
- hai3 wu4 han2 jiang1 jin4 ， tian1 xing1 xiao3 yu4 xi1 。
- chao2 tou2 lai2 shi3 xie1 ， pu3 kou3 xuan1 zheng1 fa1 。
- xiang1 shu4 shang4 he2 yun2 ， lin2 chuan2 you2 dai4 yue4 。
- dao4 dong4 bi4 shang1 qing2 ， xun2 fang2 jian4 jiu4 ming2 。
- jiao4 shu1 tan2 lu4 se4 ， ji2 shao3 jing3 lan2 qing1 。
- bie2 wo3 chang2 an1 dao4 ， qian2 qi1 gong4 xu1 lao3 。
- fang1 sui2 shui3 xiang4 shan1 ， ken3 xi1 hua1 ci2 dao3 。
- chang4 wang4 zhi2 jun1 yi1 ， jin1 zhao1 feng1 jing3 hao3 。

## 注释

## 译文

## 赏析
