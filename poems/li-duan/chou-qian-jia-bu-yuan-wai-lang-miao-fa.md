---
id: li-duan-chou-qian-jia-bu-yuan-wai-lang-miao-fa
title: 酬前駕部員外郎苗發
titlePinyin: chou2 qian2 jia4 bu4 yuan2 wai4 lang2 miao2 fa1
titleSlug: chou-qian-jia-bu-yuan-wai-lang-miao-fa
author: 李端
authorPinyin: li3 duan1
authorSlug: li-duan
dynasty: 唐
dynastyPinyin: tang2
dynastySlug: tang
tags: []
---

## 正文

- 馬融方直校，閱簡復持鉛。
- 素業高風繼，青春壯思全。
- 論文多在夜，宿寺不虛年。
- 自署區中職，同荒郭外田。
- 山鄰三徑絕，野意八行傳。
- 煮玉矜新法，留符識舊仙。
- 涵苔溪溜淺，搖浪竹橋懸。
- 複洞潛棲燕，疎楊半翳蟬。
- 詠歌雖有和，雲錦獨成妍。
- 應以馮唐老，相譏示此篇。

## 拼音

- ma3 rong2 fang1 zhi2 xiao4 ， yue4 jian3 fu4 chi2 qian1 。
- su4 ye4 gao1 feng1 ji4 ， qing1 chun1 zhuang4 si1 quan2 。
- lun4 wen2 duo1 zai4 ye4 ， su4 si4 bu4 xu1 nian2 。
- zi4 shu3 qu1 zhong1 zhi2 ， tong2 huang1 guo1 wai4 tian2 。
- shan1 lin2 san1 jing4 jue2 ， ye3 yi4 ba1 hang2 chuan2 。
- zhu3 yu4 jin1 xin1 fa3 ， liu2 fu2 shi2 jiu4 xian1 。
- han2 tai2 xi1 liu1 qian3 ， yao2 lang4 zhu2 qiao2 xuan2 。
- fu4 dong4 qian2 qi1 yan4 ， shu1 yang2 ban4 yi4 chan2 。
- yong3 ge1 sui1 you3 he2 ， yun2 jin3 du2 cheng2 yan2 。
- ying1 yi3 feng2 tang2 lao3 ， xiang1 ji1 shi4 ci3 pian1 。

## 注释

## 译文

## 赏析
