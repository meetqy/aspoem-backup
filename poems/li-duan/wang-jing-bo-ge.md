---
id: li-duan-wang-jing-bo-ge
title: 王敬伯歌
titlePinyin: wang2 jing4 bo2 ge1
titleSlug: wang-jing-bo-ge
author: 李端
authorPinyin: li3 duan1
authorSlug: li-duan
dynasty: 唐
dynastyPinyin: tang2
dynastySlug: tang
tags: []
---

## 正文

- 妾本舟中女，聞君江上琴。
- 君初感妾意，妾亦感君心。
- 遂出合歡被，同爲交頸禽。
- 傳杯唯畏淺，接膝猶嫌遠。
- 侍婢奏箜篌，女郎歌宛轉。
- 宛轉怨如何，中庭霜漸多。
- 霜多葉可惜，昨日非今夕。
- 徒結萬重歡，終成一宵客。
- 王敬伯，綠水青山從此隔。

## 拼音

- qie4 ben3 zhou1 zhong1 nü3 ， wen2 jun1 jiang1 shang4 qin2 。
- jun1 chu1 gan3 qie4 yi4 ， qie4 yi4 gan3 jun1 xin1 。
- sui4 chu1 he2 huan1 bei4 ， tong2 wei2 jiao1 jing3 qin2 。
- chuan2 bei1 wei2 wei4 qian3 ， jie1 xi1 you2 xian2 yuan3 。
- shi4 bi4 zou4 kong1 hou2 ， nü3 lang2 ge1 wan3 zhuan3 。
- wan3 zhuan3 yuan4 ru2 he2 ， zhong1 ting2 shuang1 jian4 duo1 。
- shuang1 duo1 ye4 ke3 xi1 ， zuo2 ri4 fei1 jin1 xi1 。
- tu2 jie2 wan4 zhong4 huan1 ， zhong1 cheng2 yi4 xiao1 ke4 。
- wang2 jing4 bo2 ， lü4 shui3 qing1 shan1 cong2 ci3 ge2 。

## 注释

## 译文

## 赏析
