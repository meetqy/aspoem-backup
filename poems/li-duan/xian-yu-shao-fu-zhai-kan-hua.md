---
id: li-duan-xian-yu-shao-fu-zhai-kan-hua
title: 鮮于少府宅看花
titlePinyin: xian1 yu2 shao4 fu3 zhai2 kan4 hua1
titleSlug: xian-yu-shao-fu-zhai-kan-hua
author: 李端
authorPinyin: li3 duan1
authorSlug: li-duan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 謝家能植藥，萬簇相縈倚。
- 爛熳綠苔前，嬋娟青草裏。
- 垂欄復照戶，映竹仍臨水。
- 驟雨發芳香，迴風舒錦綺。
- 孤光雜新故，衆色更重累。
- 散碧出疎莖，分黃成細蘂。
- 遊蜂高更下，驚蝶坐還起。
- 玉貌對應慙，霞標方不似。
- 春陰憐弱蔓，夏日同短晷。
- 迴落報榮衰，交關鬬紅紫。
- 花時苟未賞，老至誰能止。
- 上客屢移牀，幽僧勞憑几。
- 初合雖薄劣，却得陪君子。
- 敢問賢主人，何如種桃李。

## 拼音

- xie4 jia1 neng2 zhi2 yao4 ， wan4 cu4 xiang1 ying2 yi3 。
- lan4 man4 lü4 tai2 qian2 ， chan2 juan1 qing1 cao3 li3 。
- chui2 lan2 fu4 zhao4 hu4 ， ying4 zhu2 reng2 lin2 shui3 。
- zhou4 yu3 fa1 fang1 xiang1 ， hui2 feng1 shu1 jin3 qi3 。
- gu1 guang1 za2 xin1 gu4 ， zhong4 se4 geng4 zhong4 lei4 。
- san4 bi4 chu1 shu1 jing4 ， fen1 huang2 cheng2 xi4 rui3 。
- you2 feng1 gao1 geng4 xia4 ， jing1 die2 zuo4 huan2 qi3 。
- yu4 mao4 dui4 ying1 can2 ， xia2 biao1 fang1 bu2 si4 。
- chun1 yin1 lian2 ruo4 man4 ， xia4 ri4 tong2 duan3 gui3 。
- hui2 luo4 bao4 rong2 shuai1 ， jiao1 guan1 dou4 hong2 zi3 。
- hua1 shi2 gou3 wei4 shang3 ， lao3 zhi4 shui2 neng2 zhi3 。
- shang4 ke4 lü3 yi2 chuang2 ， you1 seng1 lao2 ping2 ji3 。
- chu1 he2 sui1 bao2 lie4 ， que4 de2 pei2 jun1 zi3 。
- gan3 wen4 xian2 zhu3 ren2 ， he2 ru2 zhong3 tao2 li3 。

## 注释

## 译文

## 赏析
