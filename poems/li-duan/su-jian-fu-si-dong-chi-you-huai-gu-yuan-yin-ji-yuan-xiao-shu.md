---
id: li-duan-su-jian-fu-si-dong-chi-you-huai-gu-yuan-yin-ji-yuan-xiao-shu
title: 宿薦福寺東池有懷故園因寄元校書
titlePinyin: su4 jian4 fu2 si4 dong1 chi2 you3 huai2 gu4 yuan2 yin1 ji4 yuan2 xiao4 shu1
titleSlug: su-jian-fu-si-dong-chi-you-huai-gu-yuan-yin-ji-yuan-xiao-shu
author: 李端
authorPinyin: li3 duan1
authorSlug: li-duan
dynasty: 唐
dynastyPinyin: tang2
dynastySlug: tang
tags: []
---

## 正文

- 暮雨風吹盡，東池一夜涼。
- 伏流迴弱荇，明月入垂楊。
- 石竹閒開碧，薔薇暗吐黃。
- 倚琴看鶴舞，搖扇引桐香。
- 舊筍方辭籜，新蓮未滿房。
- 林幽花晚發，地遠草先長。
- 撫枕愁華鬢，凭欄想故鄉。
- 露餘清漢直，雲卷白榆行。
- 驚鵲仍依樹，遊魚不過粱。
- 繫舟偏憶戴，炊黍願期張。
- 末路還思借，前恩詎敢忘。
- 從來叔夜嬾，非是接輿狂。
- 衆病嬰公幹，羣憂集孝璋。
- 慙將多誤曲，今日獻周郎。

## 拼音

- mu4 yu3 feng1 chui1 jin4 ， dong1 chi2 yi2 ye4 liang2 。
- fu2 liu2 hui2 ruo4 xing4 ， ming2 yue4 ru4 chui2 yang2 。
- shi2 zhu2 xian2 kai1 bi4 ， qiang2 wei1 an4 tu3 huang2 。
- yi3 qin2 kan4 he4 wu3 ， yao2 shan4 yin3 tong2 xiang1 。
- jiu4 sun3 fang1 ci2 tuo4 ， xin1 lian2 wei4 man3 fang2 。
- lin2 you1 hua1 wan3 fa1 ， di4 yuan3 cao3 xian1 chang2 。
- fu3 zhen3 chou2 hua2 bin4 ， ping2 lan2 xiang3 gu4 xiang1 。
- lu4 yu2 qing1 han4 zhi2 ， yun2 juan4 bai2 yu2 xing2 。
- jing1 que4 reng2 yi1 shu4 ， you2 yu2 bu2 guo4 liang2 。
- xi4 zhou1 pian1 yi4 dai4 ， chui1 shu3 yuan4 qi1 zhang1 。
- mo4 lu4 huan2 si1 jie4 ， qian2 en1 ju4 gan3 wang4 。
- cong2 lai2 shu1 ye4 lan3 ， fei1 shi4 jie1 yu2 kuang2 。
- zhong4 bing4 ying1 gong1 gan4 ， qun2 you1 ji2 xiao4 zhang1 。
- can2 jiang1 duo1 wu4 qu3 ， jin1 ri4 xian4 zhou1 lang2 。

## 注释

## 译文

## 赏析
