---
id: li-duan-ci-en-si-huai-jiu
title: 慈恩寺懷舊
titlePinyin: ci2 en1 si4 huai2 jiu4
titleSlug: ci-en-si-huai-jiu
author: 李端
authorPinyin: li3 duan1
authorSlug: li-duan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 去者不可憶，舊遊相見時。
- 凌霄徒更發，非是看花期。
- 倚玉交文友，登龍年月久。
- 東閣許聯牀，西郊亦攜手。
- 彼蒼何暖昧，薄劣翻居後。
- 重入遠師谿，誰嘗陶令酒。
- 伊昔會禪宮，容輝在眼中。
- 籃輿來問道，玉柄解談空。
- 孔席亡顏子，僧堂失謝公。
- 遺文一書壁，新竹再移叢。
- 始聚終成散，朝歡暮不同。
- 春霞方照日，夜燭忽迎風。
- 蟻鬬聲猶在，鴞災道已窮。
- 問天應默默，歸宅太匆匆。
- 淒其履還路，莽蒼雲林暮。
- 九陌似無人，五陵空有霧。
- 緬懷山陽笛，永恨平原賦。
- 錯莫過門欄，分明識行路。
- 上智本全真，郄公況重臣。
- 唯應撫靈運，暫是憶嘉賓。
- 存信松猶小，緘哀草尚新。
- 鯉庭埋玉樹，那忍見門人。

## 拼音

- qu4 zhe3 bu4 ke3 yi4 ， jiu4 you2 xiang1 jian4 shi2 。
- ling2 xiao1 tu2 geng4 fa1 ， fei1 shi4 kan4 hua1 qi1 。
- yi3 yu4 jiao1 wen2 you3 ， deng1 long2 nian2 yue4 jiu3 。
- dong1 ge2 xu1 lian2 chuang2 ， xi1 jiao1 yi4 xie2 shou3 。
- bi3 cang1 he2 nuan3 mei4 ， bao2 lie4 fan1 ju1 hou4 。
- zhong4 ru4 yuan3 shi1 xi1 ， shui2 chang2 tao2 ling4 jiu3 。
- yi1 xi1 hui4 shan4 gong1 ， rong2 hui1 zai4 yan3 zhong1 。
- lan2 yu2 lai2 wen4 dao4 ， yu4 bing3 jie3 tan2 kong1 。
- kong3 xi2 wang2 yan2 zi3 ， seng1 tang2 shi1 xie4 gong1 。
- yi2 wen2 yi4 shu1 bi4 ， xin1 zhu2 zai4 yi2 cong2 。
- shi3 ju4 zhong1 cheng2 san4 ， chao2 huan1 mu4 bu4 tong2 。
- chun1 xia2 fang1 zhao4 ri4 ， ye4 zhu2 hu1 ying2 feng1 。
- yi3 dou4 sheng1 you2 zai4 ， xiao1 zai1 dao4 yi3 qiong2 。
- wen4 tian1 ying1 mo4 mo4 ， gui1 zhai2 tai4 cong1 cong1 。
- qi1 qi2 lü3 huan2 lu4 ， mang3 cang1 yun2 lin2 mu4 。
- jiu3 mo4 si4 wu2 ren2 ， wu3 ling2 kong1 you3 wu4 。
- mian3 huai2 shan1 yang2 di2 ， yong3 hen4 ping2 yuan2 fu4 。
- cuo4 mo4 guo4 men2 lan2 ， fen1 ming2 shi2 xing2 lu4 。
- shang4 zhi4 ben3 quan2 zhen1 ， xi4 gong1 kuang4 zhong4 chen2 。
- wei2 ying1 fu3 ling2 yun4 ， zan4 shi4 yi4 jia1 bin1 。
- cun2 xin4 song1 you2 xiao3 ， jian1 ai1 cao3 shang4 xin1 。
- li3 ting2 mai2 yu4 shu4 ， na4 ren3 jian4 men2 ren2 。

## 注释

## 译文

## 赏析
