---
id: luo-yin-wu-gong-yue-shen-dao-bei-fu-shi
title: 吳公約神道碑附詩
titlePinyin: wu2 gong1 yue1 shen2 dao4 bei1 fu4 shi1
titleSlug: wu-gong-yue-shen-dao-bei-fu-shi
author: 羅隱
authorPinyin: luo2 yin3
authorSlug: luo-yin
dynasty: 唐
dynastyPinyin: tang2
dynastySlug: tang
tags: [] 
---

## 正文

- 吳山蒼蒼，吳水泱泱。
- 降生英靈，爲公爲王。
- 以嚴師旅，以奠封疆。
- 派有別者，我亦鷹揚。
- 取直之功，捍巢之績。
- 雖從本軍，實展良畫。
- 踐歷禁旅，光揚事迹。
- 乃自西佳，遷於硤石。
- 上君東代，諸將西征，賈其餘通，資其銳兵。
- 稽山霧廓，京口波清。
- 再從貂冕，始拜冬卿。
- 吳會紛紜，淮【右】（石）（從雍文華校本改）奔競。
- 驅其涷餒，犯我疆境。
- 躬勵精卒，恭承上命。
- 雪霽松貞，風中草勁。
- 元戎承制，聖主酬勞。
- 大起名重，司元望高。
- 優游渥澤，出入官曹。
- 所謂鷄省，全資豹韜。
- 恭仰府城，載崇吾圉。
- 惟力是助，厥功以舉。
- 雲矗千堵，土攢萬杵。
- 率以資產，役以軍旅。
- 乃頒異寵，乃正華資。
- 大國綱紀，雄藩羽儀。
- 牀間牛鬬，杯裏蛇疑。
- 天胡可測，神亦難知。
- 有仁於時，有功於物。
- 一代殊勳，二品清秩。
- 不謂不達，何獲何失。
- 瑞馬神羊，金箱玉室。
- （出《全唐文》卷八九七。
- ）（〖1〗碑云：「君嗣子以隱鄉里之舊，請銘其墓。
- 而復以詩一章，文其美於道之隅。
- 」）。

## 拼音

- wu2 shan1 cang1 cang1 ， wu2 shui3 yang1 yang1 。
- jiang4 sheng1 ying1 ling2 ， wei2 gong1 wei2 wang2 。
- yi3 yan2 shi1 lü3 ， yi3 dian4 feng1 jiang1 。
- pai4 you3 bie2 zhe3 ， wo3 yi4 ying1 yang2 。
- qu3 zhi2 zhi1 gong1 ， han4 chao2 zhi1 ji4 。
- sui1 cong2 ben3 jun1 ， shi2 zhan3 liang2 hua4 。
- jian4 li4 jin4 lü3 ， guang1 yang2 shi4 ji4 。
- nai3 zi4 xi1 jia1 ， qian1 wu1 xia2 shi2 。
- shang4 jun1 dong1 dai4 ， zhu1 jiang1 xi1 zheng1 ， jia3 qi2 yu2 tong1 ， zi1 qi2 rui4 bing1 。
- ji1 shan1 wu4 kuo4 ， jing1 kou3 bo1 qing1 。
- zai4 cong2 diao1 mian3 ， shi3 bai4 dong1 qing1 。
- wu2 hui4 fen1 yun2 ， huai2 【 you4 】（ shi2 ）（ cong2 yong1 wen2 hua2 jiao4 ben3 gai3 ） ben1 jing4 。
- qu1 qi2 dong1 nei3 ， fan4 wo3 jiang1 jing4 。
- gong1 li4 jing1 zu2 ， gong1 cheng2 shang4 ming4 。
- xue3 ji4 song1 zhen1 ， feng1 zhong1 cao3 jin4 。
- yuan2 rong2 cheng2 zhi4 ， sheng4 zhu3 chou2 lao2 。
- da4 qi3 ming2 zhong4 ， si1 yuan2 wang4 gao1 。
- you1 you2 wo4 ze2 ， chu1 ru4 guan1 cao2 。
- suo3 wei4 ji1 sheng3 ， quan2 zi1 bao4 tao1 。
- gong1 yang3 fu3 cheng2 ， zai4 chong2 wu2 yu3 。
- wei2 li4 shi4 zhu4 ， jue2 gong1 yi3 ju3 。
- yun2 chu4 qian1 du3 ， tu3 zan3 wan4 chu3 。
- lü4 yi3 zi1 chan3 ， yi4 yi3 jun1 lü3 。
- nai3 ban1 yi4 chong3 ， nai3 zheng4 hua2 zi1 。
- da4 guo2 gang1 ji4 ， xiong2 fan1 yu3 yi2 。
- chuang2 jian4 niu2 dou4 ， bei1 li3 she2 yi2 。
- tian1 hu2 ke3 ce4 ， shen2 yi4 nan2 zhi1 。
- you3 ren2 wu1 shi2 ， you3 gong1 wu1 wu4 。
- yi2 dai4 shu1 xun1 ， er4 pin3 qing1 zhi4 。
- bu2 wei4 bu4 da2 ， he2 huo4 he2 shi1 。
- rui4 ma3 shen2 yang2 ， jin1 xiang1 yu4 shi4 。
- （ chu1 《 quan2 tang2 wen2 》 juan4 ba1 jiu3 qi1 。
- ）（〖1〗 bei1 yun2 ：「 jun1 si4 zi3 yi3 yin3 xiang1 li3 zhi1 jiu4 ， qing3 ming2 qi2 mu4 。
- er2 fu4 yi3 shi1 yi4 zhang1 ， wen2 qi2 mei3 wu1 dao4 zhi1 yu2 。
- 」）。

## 注释

## 译文

## 赏析
