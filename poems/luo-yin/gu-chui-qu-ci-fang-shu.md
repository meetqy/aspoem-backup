---
id: luo-yin-gu-chui-qu-ci-fang-shu
title: 鼓吹曲辭 芳樹
titlePinyin: gu3 chui1 qu3 ci2   fang1 shu4
titleSlug: gu-chui-qu-ci-fang-shu
author: 羅隱
authorPinyin: luo2 yin3
authorSlug: luo-yin
dynasty: 唐
dynastyPinyin: tang2
dynastySlug: tang
tags: [] 
---

## 正文

- 細蘂慢逐風，暖香閑破鼻。
- 青帝固有心，時時動人意。
- 去年高枝猶壓地，今年低枝已顦顇。
- 吾所以見造化之權，變通之理。
- 春夏作頭，秋冬爲尾。
- 循環反覆無窮已，今生長短同一軌。
- 若使威可以制，力可以止，秦皇不肯斂手下沙丘，孟賁不合低頭入蒿里。
- 伊人彊猛猶如此，顧我勞生何足恃？
- 但願開素袍，傾綠蟻，陶陶兀兀大醉於青冥白晝間。
- 任他上是天，下是地。

## 拼音

- xi4 rui3 man4 zhu2 feng1 ， nuan3 xiang1 xian2 po4 bi2 。
- qing1 di4 gu4 you3 xin1 ， shi2 shi2 dong4 ren2 yi4 。
- qu4 nian2 gao1 zhi1 you2 ya1 di4 ， jin1 nian2 di1 zhi1 yi3 qiao2 cui4 。
- wu2 suo3 yi3 jian4 zao4 hua4 zhi1 quan2 ， bian4 tong1 zhi1 li3 。
- chun1 xia4 zuo4 tou2 ， qiu1 dong1 wei2 wei3 。
- xun2 huan2 fan3 fu4 wu2 qiong2 yi3 ， jin1 sheng1 chang2 duan3 tong2 yi4 gui3 。
- ruo4 shi3 wei1 ke3 yi3 zhi4 ， li4 ke3 yi3 zhi3 ， qin2 huang2 bu4 ken3 lian3 shou3 xia4 sha1 qiu1 ， meng4 bi4 bu4 he2 di1 tou2 ru4 hao1 li3 。
- yi1 ren2 qiang2 meng3 you2 ru2 ci3 ， gu4 wo3 lao2 sheng1 he2 zu2 shi4 ？
- dan4 yuan4 kai1 su4 pao2 ， qing1 lü4 yi3 ， tao2 tao2 wu4 wu4 da4 zui4 wu1 qing1 ming2 bai2 zhou4 jian4 。
- ren4 ta1 shang4 shi4 tian1 ， xia4 shi4 di4 。

## 注释

## 译文

## 赏析
