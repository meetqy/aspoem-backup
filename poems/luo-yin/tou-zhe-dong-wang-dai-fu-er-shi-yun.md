---
id: luo-yin-tou-zhe-dong-wang-dai-fu-er-shi-yun
title: 投浙東王大夫二十韻
titlePinyin: tou2 zhe4 dong1 wang2 dai4 fu0 er4 shi2 yun4
titleSlug: tou-zhe-dong-wang-dai-fu-er-shi-yun
author: 羅隱
authorPinyin: luo2 yin3
authorSlug: luo-yin
dynasty: 唐
dynastyPinyin: tang2
dynastySlug: tang
tags: [] 
---

## 正文

- 越嶺千峰秀，淮流一派長。
- 暫憑開物手，來展濟時方。
- 舊跡蘭亭在，高風桂樹香。
- 地清無等級，天闊任徊翔。
- 麈尾談何勝，螭頭筆更狂。
- 直曾批鳳詔，高已冠鵷行。
- 嘯傲辭民部，雍容出帝鄉。
- 趙堯推印綬，句踐與封疆。
- 水占仙人吹，城留御史牀。
- 嘉賓鄒潤甫，百姓賀知章。
- 席煖飛鸚鵡，塵輕駐驌驦。
- 夜歌珠斷續，晴舞雪悠揚。
- 化向棠陰布，春隨棣萼芳。
- 盛名韜不得，雄略晦彌彰。
- 自愧三冬學，來窺數仞牆。
- 感深惟刻骨，時去欲霑裳。
- 想望魚燒尾，咨嗟鼠嚙腸。
- 可能因蹇拙，便合老滄浪。
- 題柱心猶壯，移山志不忘。
- 深慚百般病，今日問醫王。

## 拼音

- yue4 ling3 qian1 feng1 xiu4 ， huai2 liu2 yi2 pai4 chang2 。
- zan4 ping2 kai1 wu4 shou3 ， lai2 zhan3 ji4 shi2 fang1 。
- jiu4 ji4 lan2 ting2 zai4 ， gao1 feng1 gui4 shu4 xiang1 。
- di4 qing1 wu2 deng3 ji2 ， tian1 kuo4 ren4 huai2 xiang2 。
- zhu3 wei3 tan2 he2 sheng4 ， chi1 tou2 bi3 geng4 kuang2 。
- zhi2 ceng2 pi1 feng4 zhao4 ， gao1 yi3 guan1 yuan1 xing2 。
- xiao4 ao4 ci2 min2 bu4 ， yong1 rong2 chu1 di4 xiang1 。
- zhao4 yao2 tui1 yin4 shou4 ， ju4 jian4 yu3 feng1 jiang1 。
- shui3 zhan4 xian1 ren2 chui1 ， cheng2 liu2 yu4 shi3 chuang2 。
- jia1 bin1 zou1 run4 fu3 ， bai3 xing4 he4 zhi1 zhang1 。
- xi2 xuan1 fei1 ying1 wu3 ， chen2 qing1 zhu4 su4 shuang1 。
- ye4 ge1 zhu1 duan4 xu4 ， qing2 wu3 xue3 you1 yang2 。
- hua4 xiang4 tang2 yin1 bu4 ， chun1 sui2 di4 e4 fang1 。
- sheng4 ming2 tao1 bu4 de2 ， xiong2 lüe4 hui4 mi2 zhang1 。
- zi4 kui4 san1 dong1 xue2 ， lai2 kui1 shu4 ren4 qiang2 。
- gan3 shen1 wei2 ke4 gu3 ， shi2 qu4 yu4 zhan1 shang0 。
- xiang3 wang4 yu2 shao1 wei3 ， zi1 jie1 shu3 nie4 chang2 。
- ke3 neng2 yin1 jian3 zhuo1 ， bian4 he2 lao3 cang1 lang4 。
- ti2 zhu4 xin1 you2 zhuang4 ， yi2 shan1 zhi4 bu2 wang4 。
- shen1 can2 bai3 ban1 bing4 ， jin1 ri4 wen4 yi1 wang2 。

## 注释

## 译文

## 赏析
