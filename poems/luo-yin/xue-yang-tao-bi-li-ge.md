---
id: luo-yin-xue-yang-tao-bi-li-ge
title: 薛陽陶觱篥歌
titlePinyin: xue1 yang2 tao2 bi4 li4 ge1
titleSlug: xue-yang-tao-bi-li-ge
author: 羅隱
authorPinyin: luo2 yin3
authorSlug: luo-yin
dynasty: 唐
dynastyPinyin: tang2
dynastySlug: tang
tags: []
---

## 正文

- 平泉上相東征日，曾爲陽陶歌觱篥。
- 烏江太守會稽侯，相次三篇皆俊逸。
- 橋山殯葬衣冠後，金印蒼黃南去疾。
- 龍樓冷落夏口寒，從此風流爲廢物。
- 人間至藝難得主，懷抱差池恨星律。
- 邗溝僕射戎政閑，試渡瓜洲吐伊鬱。
- 西風九月草樹秋，萬喧沈寂登高樓。
- 左篁揭指徵羽吼，煬帝起坐淮王愁。
- 高飄咽滅出滯氣，下感知己時橫流。
- 穿空激遠不可遏，髣髴似向伊水頭。
- 伊水林泉今已矣，因取遺編認前事。
- 武宗皇帝御宇時，四海恬然知所自。
- 掃除桀黠似提箒，制壓羣豪若穿鼻。
- 九鼎調和各有門，謝安空儉真兒戲。
- 功高近代竟誰知，藝小似君猶不棄。
- 勿惜喑嗚更一吹，與君共下難逢淚。

## 拼音

- ping2 quan2 shang4 xiang1 dong1 zheng1 ri4 ， ceng2 wei2 yang2 tao2 ge1 bi4 li4 。
- wu1 jiang1 tai4 shou3 hui4 ji1 hou2 ， xiang1 ci4 san1 pian1 jie1 jun4 yi4 。
- qiao2 shan1 bin4 zang4 yi1 guan1 hou4 ， jin1 yin4 cang1 huang2 nan2 qu4 ji2 。
- long2 lou2 leng3 luo4 xia4 kou3 han2 ， cong2 ci3 feng1 liu2 wei2 fei4 wu4 。
- ren2 jian4 zhi4 yi4 nan2 de2 zhu3 ， huai2 bao4 cha1 chi2 hen4 xing1 lü4 。
- han2 gou1 pu2 she4 rong2 zheng4 xian2 ， shi4 du4 gua1 zhou1 tu3 yi1 yu4 。
- xi1 feng1 jiu3 yue4 cao3 shu4 qiu1 ， wan4 xuan1 shen3 ji4 deng1 gao1 lou2 。
- zuo3 huang2 jie1 zhi3 zhi3 yu3 hou3 ， yang2 di4 qi3 zuo4 huai2 wang2 chou2 。
- gao1 piao1 yan4 mie4 chu1 zhi4 qi4 ， xia4 gan3 zhi1 ji3 shi2 heng2 liu2 。
- chuan1 kong1 ji1 yuan3 bu4 ke3 e4 ， fang3 fu2 si4 xiang4 yi1 shui3 tou2 。
- yi1 shui3 lin2 quan2 jin1 yi3 yi3 ， yin1 qu3 yi2 bian1 ren4 qian2 shi4 。
- wu3 zong1 huang2 di4 yu4 yu3 shi2 ， si4 hai3 tian2 ran2 zhi1 suo3 zi4 。
- sao3 chu2 jie2 xia2 si4 ti2 zhou3 ， zhi4 ya1 qun2 hao2 ruo4 chuan1 bi2 。
- jiu3 ding3 diao4 he2 ge4 you3 men2 ， xie4 an1 kong1 jian3 zhen1 er2 xi4 。
- gong1 gao1 jin4 dai4 jing4 shui2 zhi1 ， yi4 xiao3 si4 jun1 you2 bu2 qi4 。
- wu4 xi1 yin1 wu1 geng4 yi4 chui1 ， yu3 jun1 gong4 xia4 nan2 feng2 lei4 。

## 注释

## 译文

## 赏析
