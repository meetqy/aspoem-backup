---
id: luo-yin-da-liang-jian-qiao-xu
title: 大梁見喬詡
titlePinyin: da4 liang2 jian4 qiao2 xu3
titleSlug: da-liang-jian-qiao-xu
author: 羅隱
authorPinyin: luo2 yin3
authorSlug: luo-yin
dynasty: 唐
dynastyPinyin: tang2
dynastySlug: tang
tags: [] 
---

## 正文

- 湘水春浮岸，淮燈夜滿橋。
- 六年悲梗斷，兩地各萍漂。
- 刀筆依三事，篇章奏珥貂。
- 跡卑甘汩沒，名散稱逍遙。
- 好寺松爲徑，空江桂作橈。
- 野香花伴落，缸暖酒和燒。
- 晉沼尋遊鳳，秦冠竟歎鴞。
- 骨凡雞犬薄，魂斷蕙蘭招。
- 悵望添燕琯，蹉跎厭魯瓢。
- 敗桐方委爨，冤匣正沖霄。
- 戰代安釐國，封崇孝景朝。
- 千年非有限，一醉解無聊。
- 漏永燈花暗，爐紅雪片銷。
- 久遊家共遠，相對鬢俱凋。
- 運命從難合，光陰奈不饒。
- 到頭蓑笠契，兩信釣魚潮。

## 拼音

- xiang1 shui3 chun1 fu2 an4 ， huai2 deng1 ye4 man3 qiao2 。
- liu4 nian2 bei1 geng3 duan4 ， liang3 di4 ge4 ping2 piao1 。
- dao1 bi3 yi1 san1 shi4 ， pian1 zhang1 zou4 er3 diao1 。
- ji4 bei1 gan1 gu3 mei2 ， ming2 san4 cheng1 xiao1 yao2 。
- hao3 si4 song1 wei2 jing4 ， kong1 jiang1 gui4 zuo4 rao2 。
- ye3 xiang1 hua1 ban4 luo4 ， gang1 nuan3 jiu3 he2 shao1 。
- jin4 zhao3 xun2 you2 feng4 ， qin2 guan1 jing4 tan4 xiao1 。
- gu3 fan2 ji1 quan3 bao2 ， hun2 duan4 hui4 lan2 zhao1 。
- chang4 wang4 tian1 yan4 guan3 ， cuo1 tuo2 yan4 lu3 piao2 。
- bai4 tong2 fang1 wei3 cuan4 ， yuan1 xia2 zheng4 chong1 xiao1 。
- zhan4 dai4 an1 li2 guo2 ， feng1 chong2 xiao4 jing3 chao2 。
- qian1 nian2 fei1 you3 xian4 ， yi2 zui4 jie3 wu2 liao2 。
- lou4 yong3 deng1 hua1 an4 ， lu2 hong2 xue3 pian4 xiao1 。
- jiu3 you2 jia1 gong4 yuan3 ， xiang1 dui4 bin4 ju4 diao1 。
- yun4 ming4 cong2 nan2 he2 ， guang1 yin1 nai4 bu4 rao2 。
- dao4 tou2 suo1 li4 qi4 ， liang3 xin4 diao4 yu2 chao2 。

## 注释

## 译文

## 赏析
