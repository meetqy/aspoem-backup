---
id: lu-zu-qian-han-tong-nu-ji-ge
title: 漢銅弩機歌
titlePinyin: han4 tong2 nu3 ji1 ge1
titleSlug: han-tong-nu-ji-ge
author: 呂祖謙
authorPinyin: lü3 zu3 qian1
authorSlug: lu-zu-qian
dynasty: 宋
dynastyPinyin: song4
dynastySlug: song
tags: []
---

## 正文

- 甘泉宮中烽火催，武庫掣鏁殷春雷。
- 山西都尉部千弩，意氣欲壓天山摧。
- 朔風慘慘隨旗尾，角聲滿天日色死。
- 眼吞單于方發機，南風不競羽倒飛。
- 血視空弮尚思戰，邊庭無竹可續箭。
- 斷絃已作塞上塵，零落銅牙時一見。
- 土花蝕盡繆篆青，千年遺恨今未平。
- 雕鞍過盡不回首，落身几案依書檠。
- 蘚苔暗淡生古色，中有少卿千斛力。
- 從漢至今無大黄，婦翫兒嬉固其職。
- 長平箭頭豪士憐，赤壁折戟傳青篇。
- 古來慷慨共如此，脫畧形器求天全。
- 是機雖缺神凜然，想成風沙射鵰天。
- 徑欲匹馬南山邊，何必一臂三十絭。

## 拼音

- gan1 quan2 gong1 zhong1 feng1 huo3 cui1 ， wu3 ku4 che4 suo3 yin1 chun1 lei2 。
- shan1 xi1 du1 wei4 bu4 qian1 nu3 ， yi4 qi4 yu4 ya1 tian1 shan1 cui1 。
- shuo4 feng1 can3 can3 sui2 qi2 wei3 ， jiao3 sheng1 man3 tian1 ri4 se4 si3 。
- yan3 tun1 dan1 yu2 fang1 fa1 ji1 ， nan2 feng1 bu2 jing4 yu3 dao3 fei1 。
- xue4 shi4 kong1 quan1 shang4 si1 zhan4 ， bian1 ting2 wu2 zhu2 ke3 xu4 jian4 。
- duan4 xian2 yi3 zuo4 sai4 shang4 chen2 ， ling2 luo4 tong2 ya2 shi2 yi2 jian4 。
- tu3 hua1 shi2 jin4 mou2 zhuan4 qing1 ， qian1 nian2 yi2 hen4 jin1 wei4 ping2 。
- diao1 an1 guo4 jin4 bu4 hui2 shou3 ， luo4 shen1 ji1 an4 yi1 shu1 qing2 。
- xian3 tai2 an4 dan4 sheng1 gu3 se4 ， zhong1 you3 shao3 qing1 qian1 hu2 li4 。
- cong2 han4 zhi4 jin1 wu2 da4 huang2 ， fu4 wan2 er2 xi1 gu4 qi2 zhi2 。
- chang2 ping2 jian4 tou2 hao2 shi4 lian2 ， chi4 bi4 zhe2 ji3 chuan2 qing1 pian1 。
- gu3 lai2 kang1 kai3 gong4 ru2 ci3 ， tuo1 lüe4 xing2 qi4 qiu2 tian1 quan2 。
- shi4 ji1 sui1 que1 shen2 lin3 ran2 ， xiang3 cheng2 feng1 sha1 she4 diao1 tian1 。
- jing4 yu4 pi3 ma3 nan2 shan1 bian1 ， he2 bi4 yi2 bi4 san1 shi2 juan4 。

## 注释

## 译文

## 赏析
