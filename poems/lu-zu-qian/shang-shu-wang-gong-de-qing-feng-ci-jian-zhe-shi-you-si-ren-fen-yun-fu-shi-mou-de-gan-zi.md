---
id: lu-zu-qian-shang-shu-wang-gong-de-qing-feng-ci-jian-zhe-shi-you-si-ren-fen-yun-fu-shi-mou-de-gan-zi
title: 尚書汪公得請奉祠餞者十有四人分韵賦詩某得敢字
titlePinyin: shang4 shu1 wang1 gong1 de2 qing3 feng4 ci2 jian4 zhe3 shi2 you3 si4 ren2 fen1 yun4 fu4 shi1 mou3 de2 gan3 zi4
titleSlug: shang-shu-wang-gong-de-qing-feng-ci-jian-zhe-shi-you-si-ren-fen-yun-fu-shi-mou-de-gan-zi
author: 呂祖謙
authorPinyin: lü3 zu3 qian1
authorSlug: lu-zu-qian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 鼎食味苦濃，藿食味苦淡。
- 同生不同嗜，羊棗與昌歜。
- 孰能游其間，進退兩無憾。
- 尚書古仙伯，雅尚本真澹。
- 禁涂履星辰，講厦席氈毯。
- 將升閒槐棘，忽去亂葭菼。
- 太清奉虛皇，奎壁手可攬。
- 舉以華其歸，光耀極鉛槧。
- 向來功名人，勇進忘坎窞。
- 聽誦歸來辭，掩耳謝不敢。
- 寧知達士胸，萬牛眇難撼。
- 清風滿後車，一洗世氛黕。
- 祖帳將軍園，寒枝紅綴糝。
- 公歸寧久闊，別意不成慘。
- 金華訪舊學，和羹待醯醓。
- 政恐牧笛清，終換街鼓紞。

## 拼音

- ding3 shi2 wei4 ku3 nong2 ， huo4 shi2 wei4 ku3 dan4 。
- tong2 sheng1 bu4 tong2 shi4 ， yang2 zao3 yu3 chang1 chu4 。
- shu2 neng2 you2 qi2 jian4 ， jin4 tui4 liang3 wu2 han4 。
- shang4 shu1 gu3 xian1 bo2 ， ya3 shang4 ben3 zhen1 dan4 。
- jin4 tu2 lü3 xing1 chen2 ， jiang3 sha4 xi2 zhan1 tan3 。
- jiang1 sheng1 xian2 huai2 ji2 ， hu1 qu4 luan4 jia1 tan3 。
- tai4 qing1 feng4 xu1 huang2 ， kui2 bi4 shou3 ke3 lan3 。
- ju3 yi3 hua2 qi2 gui1 ， guang1 yao4 ji2 qian1 qian4 。
- xiang4 lai2 gong1 ming2 ren2 ， yong3 jin4 wang4 kan3 dan4 。
- ting1 song4 gui1 lai2 ci2 ， yan3 er3 xie4 bu4 gan3 。
- ning2 zhi1 da2 shi4 xiong1 ， wan4 niu2 miao3 nan2 han4 。
- qing1 feng1 man3 hou4 ju1 ， yi4 xi3 shi4 fen1 dan3 。
- zu3 zhang4 jiang1 jun1 yuan2 ， han2 zhi1 hong2 zhui4 san3 。
- gong1 gui1 ning2 jiu3 kuo4 ， bie2 yi4 bu4 cheng2 can3 。
- jin1 hua2 fang3 jiu4 xue2 ， he2 geng1 dai4 xi1 tan3 。
- zheng4 kong3 mu4 di2 qing1 ， zhong1 huan4 jie1 gu3 dan3 。

## 注释

## 译文

## 赏析
