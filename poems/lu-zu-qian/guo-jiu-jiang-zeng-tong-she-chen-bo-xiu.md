---
id: lu-zu-qian-guo-jiu-jiang-zeng-tong-she-chen-bo-xiu
title: 過九江贈同舍陳伯秀
titlePinyin: guo4 jiu3 jiang1 zeng4 tong2 she4 chen2 bo2 xiu4
titleSlug: guo-jiu-jiang-zeng-tong-she-chen-bo-xiu
author: 呂祖謙
authorPinyin: lü3 zu3 qian1
authorSlug: lu-zu-qian
dynasty: 宋
dynastyPinyin: song4
dynastySlug: song
tags: []
---

## 正文

- 異時夫子門，論交心獨可。
- 晨窗並几案，莫檠共燈火。
- 同升大宗伯，道阻山砐硪。
- 淡墨濕棲鴉，天開棘闈鎖。
- 高張三百丈，徧數不及我。
- 咫尺判飛沈，鵬摶笑鳶墮。
- 音塵兩疎闊，歲月悉箭笴。
- 風吹樊口帆，雨繫潯陽柁。
- 故人尚一尉，旌旗穿紫邏。
- 相逢話舊游，撥置朱墨夥。
- 握手忘寒溫，屈指半轗軻。
- 官居岸平湖，波濤日舂簸。
- 飽看五老面，此計殊未左。
- 山房舊聞名，欲往輒不果。
- 須君發其藏，萬卷書繞坐。

## 拼音

- yi4 shi2 fu1 zi3 men2 ， lun4 jiao1 xin1 du2 ke3 。
- chen2 chuang1 bing4 ji1 an4 ， mo4 qing2 gong4 deng1 huo3 。
- tong2 sheng1 da4 zong1 bo2 ， dao4 zu3 shan1 e4 wo4 。
- dan4 mo4 shi1 qi1 ya1 ， tian1 kai1 ji2 wei2 suo3 。
- gao1 zhang1 san1 bai3 zhang4 ， bian4 shu4 bu4 ji2 wo3 。
- zhi3 chi3 pan4 fei1 shen3 ， peng2 tuan2 xiao4 yuan1 duo4 。
- yin1 chen2 liang3 shu1 kuo4 ， sui4 yue4 xi1 jian4 gan3 。
- feng1 chui1 fan2 kou3 fan1 ， yu3 xi4 xun2 yang2 tuo2 。
- gu4 ren2 shang4 yi2 wei4 ， jing1 qi2 chuan1 zi3 luo2 。
- xiang1 feng2 hua4 jiu4 you2 ， bo1 zhi4 zhu1 mo4 huo3 。
- wo4 shou3 wang4 han2 wen1 ， qu1 zhi3 ban4 kan3 ke1 。
- guan1 ju1 an4 ping2 hu2 ， bo1 tao1 ri4 chong1 bo4 。
- bao3 kan4 wu3 lao3 mian4 ， ci3 ji4 shu1 wei4 zuo3 。
- shan1 fang2 jiu4 wen2 ming2 ， yu4 wang3 zhe2 bu4 guo3 。
- xu1 jun1 fa1 qi2 cang2 ， wan4 juan4 shu1 rao4 zuo4 。

## 注释

## 译文

## 赏析
