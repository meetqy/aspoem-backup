---
id: feng-shi-xing-zhang-ming-yuan-zi-chi-qi-suo-ju-cui-sheng-ting-ji-lai-qiu-shi-wei-fu-san-pian-qi-yi
title: 張明遠自持其所居萃勝亭記來求詩爲賦三篇  其一
titlePinyin: zhang1 ming2 yuan3 zi4 chi2 qi2 suo3 ju1 cui4 sheng4 ting2 ji4 lai2 qiu2 shi1 wei2 fu4 san1 pian1     qi2 yi1
titleSlug: zhang-ming-yuan-zi-chi-qi-suo-ju-cui-sheng-ting-ji-lai-qiu-shi-wei-fu-san-pian-qi-yi
author: 馮時行
authorPinyin: feng2 shi2 xing2
authorSlug: feng-shi-xing
dynasty: 唐
dynastyPinyin: tang2
dynastySlug: tang
tags: [] 
---

## 正文

- 靜躁固異秉，出處良一途。
- 巖前東來人，翻然應時須。
- 赫赫帝者師，去與赤松俱。
- 鐘鼎與林泉，天以私吾儒。
- 窮達俛仰間，取捨亦須臾。
- 曲士胸臆窘，屈伸自囚拘。
- 長往信已隘，不休諒其愚。
- 倚天霜崖姿，岱表張延符。
- 桂棟辛荑楣，超然結雲廬。
- 花草粲綺羅，清飈發笙竽。
- 岡巒爲肺腑，煙霞相友于。
- 逍遥以徜徉，聊可與爲娛。
- 伏櫪萬里心，勿作山澤癯。

## 拼音

- jing4 zao4 gu4 yi4 bing3 ， chu1 chu3 liang2 yi4 tu2 。
- yan2 qian2 dong1 lai2 ren2 ， fan1 ran2 ying1 shi2 xu1 。
- he4 he4 di4 zhe3 shi1 ， qu4 yu3 chi4 song1 ju4 。
- zhong1 ding3 yu3 lin2 quan2 ， tian1 yi3 si1 wu2 ru2 。
- qiong2 da2 fu3 yang3 jian4 ， qu3 she3 yi4 xu1 yu2 。
- qu3 shi4 xiong1 yi4 jiong3 ， qu1 shen1 zi4 qiu2 ju1 。
- chang2 wang3 xin4 yi3 ai4 ， bu4 xiu1 liang4 qi2 yu2 。
- yi3 tian1 shuang1 ya2 zi1 ， dai4 biao3 zhang1 yan2 fu2 。
- gui4 dong4 xin1 yi2 mei2 ， chao1 ran2 jie2 yun2 lu2 。
- hua1 cao3 can4 qi3 luo2 ， qing1 biao1 fa1 sheng1 yu2 。
- gang1 luan2 wei2 fei4 fu3 ， yan1 xia2 xiang1 you3 yu2 。
- xiao1 yao2 yi3 chang2 yang2 ， liao2 ke3 yu3 wei2 yu2 。
- fu2 li4 wan4 li3 xin1 ， wu4 zuo4 shan1 ze2 qu2 。

## 注释

## 译文

## 赏析
