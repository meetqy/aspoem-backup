---
id: feng-shi-xing-shao-xing-liu-nian-shi-yue-liu-ri-tong-xin-ke-shun-bi-jin-dao-ye-yin-fu-zhi-qu-shai-hua-wu-zhong-ting-sui-de-zong-guan-zhong-jian-bu-wu-ke-ren-yi-du-fan-kuan-xue-shan-ba-fu-chao-ran-jue-qun-ling-ren-yi-xiang-su-ru-zhen-de-tuo-shen-gui-yan-he-jian-zhe-qing-fu-shi-yi-zhi-jun-zhong-hao-su-wei-yun-de-jun-zi
title: 紹興六年十月六日同信可舜弼進道謁隠甫值渠曬畫於中庭遂得縱觀中間不無可人意獨范寬雪山八幅超然絕羣令人意象肅如真得脫身歸巖壑間者請賦詩以知君重毫素爲韵得君字
titlePinyin: shao4 xing1 liu4 nian2 shi2 yue4 liu4 ri4 tong2 xin4 ke3 shun4 bi4 jin4 dao4 ye4 yin3 fu3 zhi2 qu2 shai4 hua4 wu1 zhong1 ting2 sui4 de2 zong4 guan1 zhong1 jian4 bu4 wu2 ke3 ren2 yi4 du2 fan4 kuan1 xue3 shan1 ba1 fu2 chao1 ran2 jue2 qun2 ling4 ren2 yi4 xiang4 su4 ru2 zhen1 de2 tuo1 shen1 gui1 yan2 he4 jian4 zhe3 qing3 fu4 shi1 yi3 zhi1 jun1 zhong4 hao2 su4 wei2 yun4 de2 jun1 zi4
titleSlug: shao-xing-liu-nian-shi-yue-liu-ri-tong-xin-ke-shun-bi-jin-dao-ye-yin-fu-zhi-qu-shai-hua-wu-zhong-ting-sui-de-zong-guan-zhong-jian-bu-wu-ke-ren-yi-du-fan-kuan-xue-shan-ba-fu-chao-ran-jue-qun-ling-ren-yi-xiang-su-ru-zhen-de-tuo-shen-gui-yan-he-jian-zhe-qing-fu-shi-yi-zhi-jun-zhong-hao-su-wei-yun-de-jun-zi
author: 馮時行
authorPinyin: feng2 shi2 xing2
authorSlug: feng-shi-xing
dynasty: 唐
dynastyPinyin: tang2
dynastySlug: tang
tags: [] 
---

## 正文

- 畫山畫骨更畫魂，范寬此中高出羣。
- 君家八幅老筆墨，百年古篋鋪香芸。
- 我來日出掛東壁，蒼崖落雪飛紛紛。
- 寒鳥不動空無塵，蕩蕩晴天開四垠。
- 終南太華入霄漢，秀色千里填河汾。
- 想當盤礴未畫時，天地開闢雲中君。
- 長鯨吸川欲酣醺，疾起信手驅風雲。
- 須臾却立萬嶺下，援筆往往齒沒齦。
- 平生愛山在夢寐，行年四十老更文。
- 摩挲巖壑重感歎，徑欲杖屨從麋麕。
- 畫龍儻有真龍至，歸即到山非浪云。
- 列仙之儒恐邂逅，煙霞芝朮應平分。

## 拼音

- hua4 shan1 hua4 gu3 geng4 hua4 hun2 ， fan4 kuan1 ci3 zhong1 gao1 chu1 qun2 。
- jun1 jia1 ba1 fu2 lao3 bi3 mo4 ， bai3 nian2 gu3 qie4 pu1 xiang1 yun2 。
- wo3 lai2 ri4 chu1 gua4 dong1 bi4 ， cang1 ya2 luo4 xue3 fei1 fen1 fen1 。
- han2 niao3 bu2 dong4 kong1 wu2 chen2 ， dang4 dang4 qing2 tian1 kai1 si4 yin2 。
- zhong1 nan2 tai4 hua2 ru4 xiao1 han4 ， xiu4 se4 qian1 li3 tian2 he2 fen2 。
- xiang3 dang1 pan2 bo2 wei4 hua4 shi2 ， tian1 di4 kai1 pi4 yun2 zhong1 jun1 。
- chang2 jing1 xi1 chuan1 yu4 han1 xun1 ， ji2 qi3 xin4 shou3 qu1 feng1 yun2 。
- xu1 yu2 que4 li4 wan4 ling3 xia4 ， yuan2 bi3 wang3 wang3 chi3 mei2 yin2 。
- ping2 sheng1 ai4 shan1 zai4 meng4 mei4 ， xing2 nian2 si4 shi2 lao3 geng4 wen2 。
- mo2 suo1 yan2 he4 zhong4 gan3 tan4 ， jing4 yu4 zhang4 ju4 cong2 mi2 jun1 。
- hua4 long2 tang3 you3 zhen1 long2 zhi4 ， gui1 ji2 dao4 shan1 fei1 lang4 yun2 。
- lie4 xian1 zhi1 ru2 kong3 xie4 hou4 ， yan1 xia2 zhi1 zhu2 ying1 ping2 fen1 。

## 注释

## 译文

## 赏析
