---
id: feng-shi-xing-zai-he
title: 再和
titlePinyin: zai4 he2
titleSlug: zai-he
author: 馮時行
authorPinyin: feng2 shi2 xing2
authorSlug: feng-shi-xing
dynasty: 唐
dynastyPinyin: tang2
dynastySlug: tang
tags: [] 
---

## 正文

- 煌煌六藝學，兀兀門亦專。
- 耕道宜有秋，而我適旱乾。
- 疏鬢日月邁，破衣霜雪單。
- 誰謂四海寬，已覺一飽難。
- 失計墮簿領，署判手爲酸。
- 皇家挈天綱，昨下如綸言。
- 冷眼看匠手，雌黄英俊間。
- 華堂玉塵動，繡簾香鴨殘。
- 爲國得一人，可使天下安。
- 當時呼畫師，我愧寧不然。
- 策勳徑投筆，守志甘抱關。
- 渥洼萬里心，束芻老廄閑。
- 豈無苜蓿盤，可以羞晨餐。
- 豈無芰荷衣，可以備祁寒。
- 天地日莽蒼，逢辰諒多艱。
- 世既不吾與，不去良亦頑。
- 摇摇故山心，長風動旌旃。
- 君今門下士，良莊滿人寰。
- 與我各相去，何啻一小千。
- 異時白雲邸，仰君分酒錢。
- 富貴無相忘，勿徒况永歎。

## 拼音

- huang2 huang2 liu4 yi4 xue2 ， wu4 wu4 men2 yi4 zhuan1 。
- geng1 dao4 yi2 you3 qiu1 ， er2 wo3 shi4 han4 qian2 。
- shu1 bin4 ri4 yue4 mai4 ， po4 yi1 shuang1 xue3 dan1 。
- shui2 wei4 si4 hai3 kuan1 ， yi3 jue2 yi4 bao3 nan2 。
- shi1 ji4 duo4 bo2 ling3 ， shu3 pan4 shou3 wei2 suan1 。
- huang2 jia1 qie4 tian1 gang1 ， zuo2 xia4 ru2 lun2 yan2 。
- leng3 yan3 kan4 jiang4 shou3 ， ci2 huang2 ying1 jun4 jian4 。
- hua2 tang2 yu4 chen2 dong4 ， xiu4 lian2 xiang1 ya1 can2 。
- wei2 guo2 de2 yi4 ren2 ， ke3 shi3 tian1 xia4 an1 。
- dang1 shi2 hu1 hua4 shi1 ， wo3 kui4 ning2 bu4 ran2 。
- ce4 xun1 jing4 tou2 bi3 ， shou3 zhi4 gan1 bao4 guan1 。
- wo4 wa1 wan4 li3 xin1 ， shu4 chu2 lao3 jiu4 xian2 。
- qi3 wu2 mu4 xu0 pan2 ， ke3 yi3 xiu1 chen2 can1 。
- qi3 wu2 ji4 he2 yi1 ， ke3 yi3 bei4 qi2 han2 。
- tian1 di4 ri4 mang3 cang1 ， feng2 chen2 liang4 duo1 jian1 。
- shi4 ji4 bu4 wu2 yu3 ， bu2 qu4 liang2 yi4 wan2 。
- yao2 yao2 gu4 shan1 xin1 ， chang2 feng1 dong4 jing1 zhan1 。
- jun1 jin1 men2 xia4 shi4 ， liang2 zhuang1 man3 ren2 huan2 。
- yu3 wo3 ge4 xiang1 qu4 ， he2 chi4 yi1 xiao3 qian1 。
- yi4 shi2 bai2 yun2 di3 ， yang3 jun1 fen1 jiu3 qian2 。
- fu4 gui4 wu2 xiang1 wang4 ， wu4 tu2 kuang4 yong3 tan4 。

## 注释

## 译文

## 赏析
