---
id: feng-shi-xing-song-yang-yuan-lao-zhao-fu-que
title: 送楊元老召赴闕
titlePinyin: song4 yang2 yuan2 lao3 zhao4 fu4 que4
titleSlug: song-yang-yuan-lao-zhao-fu-que
author: 馮時行
authorPinyin: feng2 shi2 xing2
authorSlug: feng-shi-xing
dynasty: 宋
dynastyPinyin: song4
dynastySlug: song
tags: []
---

## 正文

- 羣心周道直，萬國舜門開。
- 咫尺清虛地，精微擇異材。
- 光輝生錦里，合沓上蘭臺。
- 霄漢橫高翥，風雲接大來。
- 龜龍紛秘奧，奎壁煥昭回。
- 碧海浮城闕，丹梯近斗魁。
- 由來陞密勿，此地實胚胎。
- 早晚龍淵躍，從容衮職陪。
- 斯文歸黼藻，吾道久塵埃。
- 漢武威懷遠，周宣正化恢。
- 治源先簡儉，國本厚封培。
- 造膝心終啟，前籌力竟回。
- 正宜須弼亮，豈獨藉淹該。
- 疇昔先登際，聲名亦壯哉。
- 追風先蹙踏，戢翼更徘徊。
- 巨寶應難價，殊姿肯自媒。
- 中天懸日月，萬里忽風雷。
- 戮力銘鍾鼎，餘波及草萊。
- 故人元勃窣，晚節更摧頹。
- 料想憐枯肺，吹噓助酒杯。

## 拼音

- qun2 xin1 zhou1 dao4 zhi2 ， wan4 guo2 shun4 men2 kai1 。
- zhi3 chi3 qing1 xu1 di4 ， jing1 wei1 ze2 yi4 cai2 。
- guang1 hui1 sheng1 jin3 li3 ， he2 ta4 shang4 lan2 tai2 。
- xiao1 han4 heng2 gao1 zhu4 ， feng1 yun2 jie1 da4 lai2 。
- gui1 long2 fen1 mi4 ao4 ， kui2 bi4 huan4 zhao1 hui2 。
- bi4 hai3 fu2 cheng2 que4 ， dan1 ti1 jin4 dou4 kui2 。
- you2 lai2 sheng1 mi4 wu4 ， ci3 di4 shi2 pei1 tai1 。
- zao3 wan3 long2 yuan1 yue4 ， cong2 rong2 gun3 zhi2 pei2 。
- si1 wen2 gui1 fu3 zao3 ， wu2 dao4 jiu3 chen2 ai1 。
- han4 wu3 wei1 huai2 yuan3 ， zhou1 xuan1 zheng4 hua4 hui1 。
- zhi4 yuan2 xian1 jian3 jian3 ， guo2 ben3 hou4 feng1 pei2 。
- zao4 xi1 xin1 zhong1 qi3 ， qian2 chou2 li4 jing4 hui2 。
- zheng4 yi2 xu1 bi4 liang4 ， qi3 du2 jie4 yan1 gai1 。
- chou2 xi1 xian1 deng1 ji4 ， sheng1 ming2 yi4 zhuang4 zai1 。
- zhui1 feng1 xian1 cu4 ta4 ， ji2 yi4 geng4 pai2 huai2 。
- ju4 bao3 ying1 nan2 jia4 ， shu1 zi1 ken3 zi4 mei2 。
- zhong1 tian1 xuan2 ri4 yue4 ， wan4 li3 hu1 feng1 lei2 。
- lu4 li4 ming2 zhong1 ding3 ， yu2 bo1 ji2 cao3 lai2 。
- gu4 ren2 yuan2 bo2 su1 ， wan3 jie2 geng4 cui1 tui2 。
- liao4 xiang3 lian2 ku1 fei4 ， chui1 xu1 zhu4 jiu3 bei1 。

## 注释

## 译文

## 赏析
