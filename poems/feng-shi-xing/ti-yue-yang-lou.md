---
id: feng-shi-xing-ti-yue-yang-lou
title: 題岳陽樓
titlePinyin: ti2 yue4 yang2 lou2
titleSlug: ti-yue-yang-lou
author: 馮時行
authorPinyin: feng2 shi2 xing2
authorSlug: feng-shi-xing
dynasty: 宋
dynastyPinyin: song4
dynastySlug: song
tags: []
---

## 正文

- 洞庭涵浸八百里，岳陽樓高跨湖尾。
- 天空地迥豁疏襟，有客臨風來徙倚。
- 是時窮冬天氣昏，慘淡愁殺湘君魂。
- 層欄半落煙氛外，浩蕩猶恐旋乾坤。
- 異時清霄玉鑑白，空明月路飛仙客。
- 明朝露華洗七澤，萬頃寒光天一色。
- 眼中未見此境好，他日扁舟吾未老。

## 拼音

- dong4 ting2 han2 jin4 ba1 bai3 li3 ， yue4 yang2 lou2 gao1 kua4 hu2 wei3 。
- tian1 kong4 di4 jiong3 huo1 shu1 jin1 ， you3 ke4 lin2 feng1 lai2 xi3 yi3 。
- shi4 shi2 qiong2 dong1 tian1 qi4 hun1 ， can3 dan4 chou2 sha1 xiang1 jun1 hun2 。
- ceng2 lan2 ban4 luo4 yan1 fen1 wai4 ， hao4 dang4 you2 kong3 xuan2 qian2 kun1 。
- yi4 shi2 qing1 xiao1 yu4 jian4 bai2 ， kong1 ming2 yue4 lu4 fei1 xian1 ke4 。
- ming2 chao2 lu4 hua2 xi3 qi1 ze2 ， wan4 qing3 han2 guang1 tian1 yi2 se4 。
- yan3 zhong1 wei4 jian4 ci3 jing4 hao3 ， ta1 ri4 pian1 zhou1 wu2 wei4 lao3 。

## 注释

## 译文

## 赏析
