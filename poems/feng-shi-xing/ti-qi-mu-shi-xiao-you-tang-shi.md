---
id: feng-shi-xing-ti-qi-mu-shi-xiao-you-tang-shi
title: 題綦母氏孝友堂詩
titlePinyin: ti2 qi2 mu3 shi4 xiao4 you3 tang2 shi1
titleSlug: ti-qi-mu-shi-xiao-you-tang-shi
author: 馮時行
authorPinyin: feng2 shi2 xing2
authorSlug: feng-shi-xing
dynasty: 宋
dynastyPinyin: song4
dynastySlug: song
tags: []
---

## 正文

- 高堂麗丹雘，燕衎謝迫隘。
- 揭名屏物色，所取一何邁。
- 艱難丕平後，南陔日廢壞。
- 借鋤記父恩，紾臂飽兄嘬。
- 惟君肖古先，學識洞源派。
- 尊承天倫重，愧赧絕纖芥。
- 遥遥曾閔心，千載知勉勵。
- 雍穆粹閨閫，里閈消螫蠆。
- 培植誕嘉種，芟藴殄莠稗。
- 善積慶自餘，福履可不卦。
- 斯堂寄丹抱，永煥曾玄戒。
- 白華粲堂下，紫荆老不殺。
- 吁嗟嗣芳烈，世世勿剪拜。
- 感激自成詩，謾往致壁疥。

## 拼音

- gao1 tang2 li2 dan1 huo4 ， yan4 kan4 xie4 po4 ai4 。
- jie1 ming2 ping2 wu4 se4 ， suo3 qu3 yi4 he2 mai4 。
- jian1 nan2 pi1 ping2 hou4 ， nan2 gai1 ri4 fei4 huai4 。
- jie4 chu2 ji4 fu4 en1 ， tian3 bi4 bao3 xiong1 zuo1 。
- wei2 jun1 xiao4 gu3 xian1 ， xue2 shi2 dong4 yuan2 pai4 。
- zun1 cheng2 tian1 lun2 zhong4 ， kui4 nan3 jue2 xian1 jie4 。
- yao2 yao2 ceng2 min3 xin1 ， qian1 zai4 zhi1 mian3 li4 。
- yong1 mu4 cui4 gui1 kun3 ， li3 han4 xiao1 shi4 chai4 。
- pei2 zhi2 dan4 jia1 zhong3 ， shan1 yun4 tian3 you3 bai4 。
- shan4 ji1 qing4 zi4 yu2 ， fu2 lü3 ke3 bu2 gua4 。
- si1 tang2 ji4 dan1 bao4 ， yong3 huan4 ceng2 xuan2 jie4 。
- bai2 hua2 can4 tang2 xia4 ， zi3 jing1 lao3 bu4 sha1 。
- xu1 jie1 si4 fang1 lie4 ， shi4 shi4 wu4 jian3 bai4 。
- gan3 ji1 zi4 cheng2 shi1 ， man2 wang3 zhi4 bi4 jie4 。

## 注释

## 译文

## 赏析
