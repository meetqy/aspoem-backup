---
id: feng-shi-xing-liu-ti-yun-ding
title: 留題雲頂
titlePinyin: liu2 ti2 yun2 ding3
titleSlug: liu-ti-yun-ding
author: 馮時行
authorPinyin: feng2 shi2 xing2
authorSlug: feng-shi-xing
dynasty: 宋
dynastyPinyin: song4
dynastySlug: song
tags: []
---

## 正文

- 山如虬龍來，渴飲金淵水。
- 水竭欲飛去，驤首振鱗尾。
- 壯哉老頭陀，奮迅咄使止。
- 左手攬其角，右手持其耳。
- 壓以大蘭若，宛轉不得起。
- 跏趺盤石上，頤指役萬鬼。
- 至今五百載，金碧半天倚。
- 檀施走兩川，澆鉢日萬指。
- 我來過其下，柴車爲一柅。
- 周覽三歎息，仰止百拜跪。
- 憑高撫浩蕩，霜天浄無滓。
- 幽懷散百慮，老眼卷千里。
- 因知大力量，建立乃如此。
- 德大無小試，器薄戒遠使。
- 不聞力扛鼎，但見橛撼螘。
- 感彼上人者，不覺淚盈眥。

## 拼音

- shan1 ru2 qiu2 long2 lai2 ， ke3 yin3 jin1 yuan1 shui3 。
- shui3 jie2 yu4 fei1 qu4 ， xiang1 shou3 zhen4 lin2 wei3 。
- zhuang4 zai1 lao3 tou2 tuo2 ， fen4 xun4 duo1 shi3 zhi3 。
- zuo3 shou3 lan3 qi2 jiao3 ， you4 shou3 chi2 qi2 er3 。
- ya1 yi3 da4 lan2 ruo4 ， wan3 zhuan3 bu4 de2 qi3 。
- jia1 fu1 pan2 shi2 shang4 ， yi2 zhi3 yi4 wan4 gui3 。
- zhi4 jin1 wu3 bai3 zai4 ， jin1 bi4 ban4 tian1 yi3 。
- tan2 shi1 zou3 liang3 chuan1 ， jiao1 bo1 ri4 wan4 zhi3 。
- wo3 lai2 guo4 qi2 xia4 ， chai2 ju1 wei2 yi4 ni3 。
- zhou1 lan3 san1 tan4 xi1 ， yang3 zhi3 bai3 bai4 gui4 。
- ping2 gao1 fu3 hao4 dang4 ， shuang1 tian1 jing4 wu2 zi3 。
- you1 huai2 san4 bai3 lü4 ， lao3 yan3 juan4 qian1 li3 。
- yin1 zhi1 da4 li4 liang4 ， jian4 li4 nai3 ru2 ci3 。
- de2 da4 wu2 xiao3 shi4 ， qi4 bao2 jie4 yuan3 shi3 。
- bu4 wen2 li4 kang2 ding3 ， dan4 jian4 jue2 han4 yi3 。
- gan3 bi3 shang4 ren2 zhe3 ， bu4 jue2 lei4 ying2 zi4 。

## 注释

## 译文

## 赏析
