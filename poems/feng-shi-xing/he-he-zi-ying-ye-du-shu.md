---
id: feng-shi-xing-he-he-zi-ying-ye-du-shu
title: 和何子應夜讀書
titlePinyin: he2 he2 zi3 ying1 ye4 du2 shu1
titleSlug: he-he-zi-ying-ye-du-shu
author: 馮時行
authorPinyin: feng2 shi2 xing2
authorSlug: feng-shi-xing
dynasty: 宋
dynastyPinyin: song4
dynastySlug: song
tags: []
---

## 正文

- 軒頊握元氣，堯舜法令疏。
- 三王備文物，古意漸欲無。
- 周平一東轍，列國異車書。
- 祖龍失雲雨，大漢天爲謨。
- 後更十數姓，年歷幾千餘。
- 滄海屢清淺，興亡如合符。
- 生平笑書簏，遠覽資良圖。
- 滑浄一棐几，萬代忽森如。
- 佳處仍三復，此意良不虛。
- 豈無太乙來，青藜夜相呼。
- 挈我遊太初，天地如蝸廬。
- 以思不如學，聖言豈欺予。

## 拼音

- xuan1 xu4 wo4 yuan2 qi4 ， yao2 shun4 fa3 ling4 shu1 。
- san1 wang2 bei4 wen2 wu4 ， gu3 yi4 jian4 yu4 wu2 。
- zhou1 ping2 yi4 dong1 zhe2 ， lie4 guo2 yi4 ju1 shu1 。
- zu3 long2 shi1 yun2 yu3 ， da4 han4 tian1 wei2 mo2 。
- hou4 geng4 shi2 shu4 xing4 ， nian2 li4 ji1 qian1 yu2 。
- cang1 hai3 lü3 qing1 qian3 ， xing1 wang2 ru2 he2 fu2 。
- sheng1 ping2 xiao4 shu1 lu4 ， yuan3 lan3 zi1 liang2 tu2 。
- hua2 jing4 yi4 fei3 ji3 ， wan4 dai4 hu1 sen1 ru2 。
- jia1 chu3 reng2 san1 fu4 ， ci3 yi4 liang2 bu4 xu1 。
- qi3 wu2 tai4 yi3 lai2 ， qing1 li2 ye4 xiang1 hu1 。
- qie4 wo3 you2 tai4 chu1 ， tian1 di4 ru2 wo1 lu2 。
- yi3 si1 bu4 ru2 xue2 ， sheng4 yan2 qi3 qi1 yu3 。

## 注释

## 译文

## 赏析
