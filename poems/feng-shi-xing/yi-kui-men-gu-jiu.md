---
id: feng-shi-xing-yi-kui-men-gu-jiu
title: 遺夔門故舊
titlePinyin: yi2 kui2 men2 gu4 jiu4
titleSlug: yi-kui-men-gu-jiu
author: 馮時行
authorPinyin: feng2 shi2 xing2
authorSlug: feng-shi-xing
dynasty: 宋
dynastyPinyin: song4
dynastySlug: song
tags: []
---

## 正文

- 蜀江迸出岷山來，翻濤鼓浪成風雷。
- 掀天斡地五千里，爭赴東海相喧豗。
- 白鹽赤甲當道路，呀然拒之欲使回。
- 大山大水相較力，究轉稍肯開東隈。
- 山氣盛豪水氣怒，二氣停滀成胚胎。
- 離騷兮作文章祖，始知孕秀鍾英才。
- 曄曄令君出此地，得非千歲之根荄。
- 願祝君如此山水，滔滔岌岌風雲起。
- 人言富貴出長年，拭眼看君出奇偉。
- 功名落落麒麟閣，公當不負山與水。
- 如我頑鈍何爲者，剩買耕牛老東里。

## 拼音

- shu3 jiang1 beng4 chu1 min2 shan1 lai2 ， fan1 tao1 gu3 lang4 cheng2 feng1 lei2 。
- xian1 tian1 wo4 di4 wu3 qian1 li3 ， zheng1 fu4 dong1 hai3 xiang4 xuan1 hui1 。
- bai2 yan2 chi4 jia3 dang1 dao4 lu4 ， ya0 ran2 ju4 zhi1 yu4 shi3 hui2 。
- da4 shan1 da4 shui3 xiang1 jiao4 li4 ， jiu1 zhuan3 shao1 ken3 kai1 dong1 wei1 。
- shan1 qi4 sheng4 hao2 shui3 qi4 nu4 ， er4 qi4 ting2 chu4 cheng2 pei1 tai1 。
- li2 sao1 xi1 zuo4 wen2 zhang1 zu3 ， shi3 zhi1 yun4 xiu4 zhong1 ying1 cai2 。
- ye4 ye4 ling4 jun1 chu1 ci3 di4 ， de2 fei1 qian1 sui4 zhi1 gen1 gai1 。
- yuan4 zhu4 jun1 ru2 ci3 shan1 shui3 ， tao1 tao1 ji2 ji2 feng1 yun2 qi3 。
- ren2 yan2 fu4 gui4 chu1 chang2 nian2 ， shi4 yan3 kan4 jun1 chu1 qi2 wei3 。
- gong1 ming2 luo4 luo4 qi2 lin2 ge2 ， gong1 dang1 bu2 fu4 shan1 yu3 shui3 。
- ru2 wo3 wan2 dun4 he2 wei2 zhe3 ， sheng4 mai3 geng1 niu2 lao3 dong1 li3 。

## 注释

## 译文

## 赏析
