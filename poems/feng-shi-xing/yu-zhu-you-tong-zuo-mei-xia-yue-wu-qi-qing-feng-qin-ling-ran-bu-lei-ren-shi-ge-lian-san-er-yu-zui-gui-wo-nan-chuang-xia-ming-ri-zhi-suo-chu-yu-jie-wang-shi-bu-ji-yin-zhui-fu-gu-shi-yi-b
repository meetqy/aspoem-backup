---
id: feng-shi-xing-yu-zhu-you-tong-zuo-mei-xia-yue-wu-qi-qing-feng-qin-ling-ran-bu-lei-ren-shi-ge-lian-san-er-yu-zui-gui-wo-nan-chuang-xia-ming-ri-zhi-suo-chu-yu-jie-wang-shi-bu-ji-yin-zhui-fu-gu-shi-yi-bu-yi-que
title: 與諸友同坐梅下月霧淒清風琴泠然不類人世各聯三二語醉歸卧南窗下明日徵所出語皆忘失不記因追賦古詩以補遺缺
titlePinyin: yu3 zhu1 you3 tong2 zuo4 mei2 xia4 yue4 wu4 qi1 qing1 feng1 qin2 ling2 ran2 bu2 lei4 ren2 shi4 ge4 lian2 san1 er4 yu3 zui4 gui1 wo4 nan2 chuang1 xia4 ming2 ri4 zhi3 suo3 chu1 yu3 jie1 wang4 shi1 bu2 ji4 yin1 zhui1 fu4 gu3 shi1 yi3 bu3 yi2 que1
titleSlug: yu-zhu-you-tong-zuo-mei-xia-yue-wu-qi-qing-feng-qin-ling-ran-bu-lei-ren-shi-ge-lian-san-er-yu-zui-gui-wo-nan-chuang-xia-ming-ri-zhi-suo-chu-yu-jie-wang-shi-bu-ji-yin-zhui-fu-gu-shi-yi-bu-yi-que
author: 馮時行
authorPinyin: feng2 shi2 xing2
authorSlug: feng-shi-xing
dynasty: 宋
dynastyPinyin: song4
dynastySlug: song
tags: []
---

## 正文

- 月冷逼疏影，梅孤泛清光。
- 兒曹竅孤竹，天風韵絲簧。
- 相將二三子，中夜聊徜徉。
- 泠泠白雪唱，灧灧碧霞觴。
- 清絕非人境，浩蕩真醉鄉。
- 飛花炯天星，墜葉嗚瓦霜。
- 歌放滿空闊，神融接混茫。
- 三山今何許，仙游諒荒唐。
- 人間有逍遥，豈阻路且長。
- 簪紱縻步武，得失煎肺腸。
- 役役少至老，過問或未嘗。
- 以愚息我機，以學鋤我荒。
- 以文導我興，以酒發我狂。
- 使與風月親，寧不荷彼蒼。
- 夜久梅影偏，月亦鄰西岡。
- 嚴風吹冠巾，白露霑衣裳。
- 歸歟掩關卧，枕上從羲皇。

## 拼音

- yue4 leng3 bi1 shu1 ying3 ， mei2 gu1 fan4 qing1 guang1 。
- er2 cao2 qiao4 gu1 zhu2 ， tian1 feng1 yun4 si1 huang2 。
- xiang1 jiang1 er4 san1 zi3 ， zhong1 ye4 liao2 chang2 yang2 。
- ling2 ling2 bai2 xue3 chang4 ， yan4 yan4 bi4 xia2 shang1 。
- qing1 jue2 fei1 ren2 jing4 ， hao4 dang4 zhen1 zui4 xiang1 。
- fei1 hua1 jiong3 tian1 xing1 ， zhui4 ye4 wu1 wa3 shuang1 。
- ge1 fang4 man3 kong1 kuo4 ， shen2 rong2 jie1 hun4 mang2 。
- san1 shan1 jin1 he2 xu1 ， xian1 you2 liang4 huang1 tang2 。
- ren2 jian4 you3 xiao1 yao2 ， qi3 zu3 lu4 qie3 chang2 。
- zan1 fu2 mi2 bu4 wu3 ， de2 shi1 jian1 fei4 chang2 。
- yi4 yi4 shao3 zhi4 lao3 ， guo4 wen4 huo4 wei4 chang2 。
- yi3 yu2 xi1 wo3 ji1 ， yi3 xue2 chu2 wo3 huang1 。
- yi3 wen2 dao3 wo3 xing1 ， yi3 jiu3 fa1 wo3 kuang2 。
- shi3 yu3 feng1 yue4 qin1 ， ning2 bu4 he2 bi3 cang1 。
- ye4 jiu3 mei2 ying3 pian1 ， yue4 yi4 lin2 xi1 gang1 。
- yan2 feng1 chui1 guan1 jin1 ， bai2 lu4 zhan1 yi1 shang0 。
- gui1 yu2 yan3 guan1 wo4 ， zhen3 shang4 cong2 xi1 huang2 。

## 注释

## 译文

## 赏析
