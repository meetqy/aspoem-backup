---
id: feng-shi-xing-jian-yan-geng-xu-zhong-qiu-ye-yu-tong-guan-xiang-qi-wu-yue-xia-ji-wei-ju-wan-yun-zhang-kong-bu-ke-ren-yi-zuo-shi-yi-ji-zhi-de-shang-jian-er-zi-qi-yi
title: 建炎庚戌中秋夜與同官相期於月下既爲具頑雲障空不可人意作詩以紀之得賞見二字  其一
titlePinyin: jian4 yan2 geng1 xu1 zhong1 qiu1 ye4 yu3 tong2 guan1 xiang1 qi1 wu1 yue4 xia4 ji4 wei2 ju4 wan2 yun2 zhang4 kong1 bu4 ke3 ren2 yi4 zuo4 shi1 yi3 ji4 zhi1 de2 shang3 jian4 er4 zi4     qi2 yi1
titleSlug: jian-yan-geng-xu-zhong-qiu-ye-yu-tong-guan-xiang-qi-wu-yue-xia-ji-wei-ju-wan-yun-zhang-kong-bu-ke-ren-yi-zuo-shi-yi-ji-zhi-de-shang-jian-er-zi-qi-yi
author: 馮時行
authorPinyin: feng2 shi2 xing2
authorSlug: feng-shi-xing
dynasty: 宋
dynastyPinyin: song4
dynastySlug: song
tags: []
---

## 正文

- 散懷誰與儔，風月茲吾賞。
- 好景會人心，宿約每不爽。
- 蓐收濺明河，玉露洗穹壤。
- 肅肅夜氣寂，皎皎素沆漭。
- 飛出未半弓，已照天地廣。
- 茲夕豈易得，久矣俟清賞。
- 雲師誰爾忤，屏翳蔽虛敞。
- 萬事不可必，變化如反掌。
- 太清一滓穢，幽娥動懸想。
- 誰爲披層霄，快哉心技癢。
- 聞君洗瓦盞，倒遊有餘盎。
- 何當數列炬，酣歌散清響。
- 有月固來游，無月須一往。

## 拼音

- san4 huai2 shui2 yu3 chou2 ， feng1 yue4 zi1 wu2 shang3 。
- hao3 jing3 hui4 ren2 xin1 ， su4 yue1 mei3 bu4 shuang3 。
- ru4 shou1 jian4 ming2 he2 ， yu4 lu4 xi3 qiong2 rang3 。
- su4 su4 ye4 qi4 ji4 ， jiao3 jiao3 su4 hang4 mang3 。
- fei1 chu1 wei4 ban4 gong1 ， yi3 zhao4 tian1 di4 guang3 。
- zi1 xi1 qi3 yi4 de2 ， jiu3 yi3 si4 qing1 shang3 。
- yun2 shi1 shui2 er3 wu3 ， ping2 yi4 bi4 xu1 chang3 。
- wan4 shi4 bu4 ke3 bi4 ， bian4 hua4 ru2 fan3 zhang3 。
- tai4 qing1 yi4 zi3 hui4 ， you1 e2 dong4 xuan2 xiang3 。
- shui2 wei2 pi1 ceng2 xiao1 ， kuai4 zai1 xin1 ji4 yang3 。
- wen2 jun1 xi3 wa3 zhan3 ， dao3 you2 you3 yu2 ang4 。
- he2 dang1 shu4 lie4 ju4 ， han1 ge1 san4 qing1 xiang3 。
- you3 yue4 gu4 lai2 you2 ， wu2 yue4 xu1 yi4 wang3 。

## 注释

## 译文

## 赏析
