---
id: feng-shi-xing-mei-lin-fen-yun-de-mei-zi
title: 梅林分韵得梅字
titlePinyin: mei2 lin2 fen1 yun4 de2 mei2 zi4
titleSlug: mei-lin-fen-yun-de-mei-zi
author: 馮時行
authorPinyin: feng2 shi2 xing2
authorSlug: feng-shi-xing
dynasty: 宋
dynastyPinyin: song4
dynastySlug: song
tags: []
---

## 正文

- 霜朝馬蹄無纖埃，錦城城西江之隈。
- 金蘭合沓俱朋來，白沙鱗鱗江水洄。
- 梅花傍江高崔嵬，人言猶是王建栽。
- 豪華過眼浮雲哉，飛英送香來酒杯。
- 酒酣疾呼竹籬開，走尋屋角如龍梅。
- 梅龍雖多此其魁，睡龍屈盤肘承胲。
- 風皴雨散封蒼苔，孫枝迸出誰胚胎。
- 天公撫摩春爲回，慎勿變化隨風雷，年年開花照尊罍。
- 我欲結茅買芋煨，與梅周旋送衰頹。

## 拼音

- shuang1 chao2 ma3 ti2 wu2 xian1 ai1 ， jin3 cheng2 cheng2 xi1 jiang1 zhi1 wei1 。
- jin1 lan2 he2 ta4 ju4 peng2 lai2 ， bai2 sha1 lin2 lin2 jiang1 shui3 hui2 。
- mei2 hua1 bang4 jiang1 gao1 cui1 wei2 ， ren2 yan2 you2 shi4 wang2 jian4 zai1 。
- hao2 hua2 guo4 yan3 fu2 yun2 zai1 ， fei1 ying1 song4 xiang1 lai2 jiu3 bei1 。
- jiu3 han1 ji2 hu1 zhu2 li2 kai1 ， zou3 xun2 wu1 jiao3 ru2 long2 mei2 。
- mei2 long2 sui1 duo1 ci3 qi2 kui2 ， shui4 long2 qu1 pan2 zhou3 cheng2 gai3 。
- feng1 cun1 yu3 san4 feng1 cang1 tai2 ， sun1 zhi1 beng4 chu1 shui2 pei1 tai1 。
- tian1 gong1 fu3 mo2 chun1 wei2 hui2 ， shen4 wu4 bian4 hua4 sui2 feng1 lei2 ， nian2 nian2 kai1 hua1 zhao4 zun1 lei2 。
- wo3 yu4 jie2 mao2 mai3 yu4 wei1 ， yu3 mei2 zhou1 xuan2 song4 shuai1 tui2 。

## 注释

## 译文

## 赏析
