---
id: feng-shi-xing-zhan-ji-qi-mu
title: 斬雞栖木
titlePinyin: zhan3 ji1 qi1 mu4
titleSlug: zhan-ji-qi-mu
author: 馮時行
authorPinyin: feng2 shi2 xing2
authorSlug: feng-shi-xing
dynasty: 唐
dynastyPinyin: tang2
dynastySlug: tang
tags: [] 
---

## 正文

- 舍南開小圃，土平如沃肥。
- 去年種桃李，今年花離離。
- 畦丁不解事，其傍樹雞栖。
- 雨潤枝柯繁，風吹花葉披。
- 頗乘風雨力，似欲桃李欺。
- 桃李不自持，向人顔色低。
- 客從何方來，指呼厲色辭。
- 謂我同薰蕕，蒙昏其在茲。
- 草木區以別，其猶異妍媸。
- 再拜謝客意，黽勉事剪夷。
- 桃李佳氣浮，欣欣如有知。
- 老夫意猶惡，有悔不可追。
- 大哉天地寬，含覆萬彙滋。
- 美惡詎可齊，俱受一元施。
- 援毫書其事，用貶小己私。

## 拼音

- she4 nan2 kai1 xiao3 pu3 ， tu3 ping2 ru2 wo4 fei2 。
- qu4 nian2 zhong3 tao2 li3 ， jin1 nian2 hua1 li2 li2 。
- qi2 ding1 bu4 jie3 shi4 ， qi2 bang4 shu4 ji1 qi1 。
- yu3 run4 zhi1 ke1 fan2 ， feng1 chui1 hua1 ye4 pi1 。
- po1 cheng2 feng1 yu3 li4 ， si4 yu4 tao2 li3 qi1 。
- tao2 li3 bu2 zi4 chi2 ， xiang4 ren2 yan2 se4 di1 。
- ke4 cong2 he2 fang1 lai2 ， zhi3 hu1 li4 se4 ci2 。
- wei4 wo3 tong2 xun1 you2 ， meng2 hun1 qi2 zai4 zi1 。
- cao3 mu4 qu1 yi3 bie2 ， qi2 you2 yi4 yan2 chi1 。
- zai4 bai4 xie4 ke4 yi4 ， min3 mian3 shi4 jian3 yi2 。
- tao2 li3 jia1 qi4 fu2 ， xin1 xin1 ru2 you3 zhi1 。
- lao3 fu1 yi4 you2 e4 ， you3 hui3 bu4 ke3 zhui1 。
- da4 zai1 tian1 di4 kuan1 ， han2 fu4 wan4 hui4 zi1 。
- mei3 e4 ju4 ke3 qi2 ， ju4 shou4 yi4 yuan2 shi1 。
- yuan2 hao2 shu1 qi2 shi4 ， yong4 bian3 xiao3 ji3 si1 。

## 注释

## 译文

## 赏析
