---
id: feng-shi-xing-jia-shou-peng-zhou-shi-shi-er-shi-ri-yi-tai-zhang-ba-chu-xing-zhi-wen-tang-zuo-ci-yi-ji-tong-liao-er-shi-yun
title: 假守蓬州視事二十日以臺章罷黜行至溫湯作此以寄同僚二十韵
titlePinyin: jia3 shou3 peng2 zhou1 shi4 shi4 er4 shi2 ri4 yi3 tai2 zhang1 ba4 chu4 xing2 zhi4 wen1 tang1 zuo4 ci3 yi3 ji4 tong2 liao2 er4 shi2 yun4
titleSlug: jia-shou-peng-zhou-shi-shi-er-shi-ri-yi-tai-zhang-ba-chu-xing-zhi-wen-tang-zuo-ci-yi-ji-tong-liao-er-shi-yun
author: 馮時行
authorPinyin: feng2 shi2 xing2
authorSlug: feng-shi-xing
dynasty: 宋
dynastyPinyin: song4
dynastySlug: song
tags: []
---

## 正文

- 聯事春將半，去官春未歸。
- 儒冠真蹭蹬，祖席有光輝。
- 罷遣親刀筆，勾牽坐釣磯。
- 同寮多俊彥，投老失親依。
- 坐席丘無煖，扁舟蠡亦肥。
- 泉聲清夢寐，山色浄裳衣。
- 竹杖隨時拄，山杯信手揮。
- 荷天將土苴，爲我易煙霏。
- 州縣徒勞耳，簞瓢殆庶幾。
- 不糜公廩粟，元長故山薇。
- 白髮心猶壯，丹途計益非。
- 人生今殄瘁，世路只歔欷。
- 苦潦人將溺，思援手病痱。
- 道孤誰歎息，迹蹇共嘲譏。
- 去矣猶迴首，憂之欲奮飛。
- 古今難骨鯁，風俗易脂韋。
- 深峽真浮海，溫泉當浴沂。
- 空山猿擇木，豐草馬辭鞿。
- 已遂孤雲遠，猶通一徑微。
- 年年如問信，深覓薜蘿扉。

## 拼音

- lian2 shi4 chun1 jiang1 ban4 ， qu4 guan1 chun1 wei4 gui1 。
- ru2 guan1 zhen1 ceng4 deng4 ， zu3 xi2 you3 guang1 hui1 。
- ba4 qian3 qin1 dao1 bi3 ， gou1 qian1 zuo4 diao4 ji1 。
- tong2 liao2 duo1 jun4 yan4 ， tou2 lao3 shi1 qin1 yi1 。
- zuo4 xi2 qiu1 wu2 xuan1 ， pian1 zhou1 li2 yi4 fei2 。
- quan2 sheng1 qing1 meng4 mei4 ， shan1 se4 jing4 shang0 yi1 。
- zhu2 zhang4 sui2 shi2 zhu3 ， shan1 bei1 xin4 shou3 hui1 。
- he2 tian1 jiang1 tu3 ju1 ， wei2 wo3 yi4 yan1 fei1 。
- zhou1 xian4 tu2 lao2 er3 ， dan1 piao2 dai4 shu4 ji1 。
- bu4 mi2 gong1 lin3 su4 ， yuan2 chang2 gu4 shan1 wei1 。
- bai2 fa4 xin1 you2 zhuang4 ， dan1 tu2 ji4 yi4 fei1 。
- ren2 sheng1 jin1 tian3 cui4 ， shi4 lu4 zhi1 xu1 xi1 。
- ku3 liao2 ren2 jiang1 ni4 ， si1 yuan2 shou3 bing4 fei4 。
- dao4 gu1 shui2 tan4 xi1 ， ji4 jian3 gong4 chao2 ji1 。
- qu4 yi3 you2 hui2 shou3 ， you1 zhi1 yu4 fen4 fei1 。
- gu3 jin1 nan2 gu3 geng3 ， feng1 su2 yi4 zhi1 wei2 。
- shen1 xia2 zhen1 fu2 hai3 ， wen1 quan2 dang1 yu4 yi2 。
- kong1 shan1 yuan2 ze2 mu4 ， feng1 cao3 ma3 ci2 ji1 。
- yi3 sui4 gu1 yun2 yuan3 ， you2 tong1 yi2 jing4 wei1 。
- nian2 nian2 ru2 wen4 xin4 ， shen1 mi4 bi4 luo2 fei1 。

## 注释

## 译文

## 赏析
