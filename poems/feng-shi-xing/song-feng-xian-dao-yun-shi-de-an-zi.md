---
id: feng-shi-xing-song-feng-xian-dao-yun-shi-de-an-zi
title: 送馮獻道運使得岸字
titlePinyin: song4 feng2 xian4 dao4 yun4 shi3 de0 an4 zi4
titleSlug: song-feng-xian-dao-yun-shi-de-an-zi
author: 馮時行
authorPinyin: feng2 shi2 xing2
authorSlug: feng-shi-xing
dynasty: 唐
dynastyPinyin: tang2
dynastySlug: tang
tags: [] 
---

## 正文

- 蜀江灧新肥，送客上霄漢。
- 別懷老易感，醉幘狂更岸。
- 春暄鼓氣全，風軟帆力半。
- 青雲隨步履，紫氣鬰几案。
- 清明銷積陰，當陽盛熙旦。
- 羣姦付嚴科，四海歸睿斷。
- 君行此其時，國光炳大觀。
- 况乃濟時須，礧砢真巨幹。
- 舉杯酬柂尾，爲賦鹿鳴亂。
- 雲從動巖穴，起我病痯痯。
- 溝壑未填委，胡爲甘屏竄。
- 日邊多故人，爲我致此段。

## 拼音

- shu3 jiang1 yan4 xin1 fei2 ， song4 ke4 shang4 xiao1 han4 。
- bie2 huai2 lao3 yi4 gan3 ， zui4 ze2 kuang2 geng4 an4 。
- chun1 xuan1 gu3 qi4 quan2 ， feng1 ruan3 fan1 li4 ban4 。
- qing1 yun2 sui2 bu4 lü3 ， zi3 qi4 yu4 ji1 an4 。
- qing1 ming2 xiao1 ji1 yin1 ， dang1 yang2 sheng4 xi1 dan4 。
- qun2 jian1 fu4 yan2 ke1 ， si4 hai3 gui1 rui4 duan4 。
- jun1 xing2 ci3 qi2 shi2 ， guo2 guang1 bing3 da4 guan1 。
- kuang4 nai3 ji4 shi2 xu1 ， lei2 luo3 zhen1 ju4 gan4 。
- ju3 bei1 chou2 yi2 wei3 ， wei2 fu4 lu4 ming2 luan4 。
- yun2 cong2 dong4 yan2 xue2 ， qi3 wo3 bing4 guan3 guan3 。
- gou1 he4 wei4 tian2 wei3 ， hu2 wei2 gan1 ping2 cuan4 。
- ri4 bian1 duo1 gu4 ren2 ， wei2 wo3 zhi4 ci3 duan4 。

## 注释

## 译文

## 赏析
