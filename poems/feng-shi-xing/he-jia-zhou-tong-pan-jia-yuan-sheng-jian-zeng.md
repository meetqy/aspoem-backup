---
id: feng-shi-xing-he-jia-zhou-tong-pan-jia-yuan-sheng-jian-zeng
title: 和嘉州通判賈元升見贈
titlePinyin: he2 jia1 zhou1 tong1 pan4 jia3 yuan2 sheng1 jian4 zeng4
titleSlug: he-jia-zhou-tong-pan-jia-yuan-sheng-jian-zeng
author: 馮時行
authorPinyin: feng2 shi2 xing2
authorSlug: feng-shi-xing
dynasty: 宋
dynastyPinyin: song4
dynastySlug: song
tags: []
---

## 正文

- 山城鳥鵲喜，佳句來春風。
- 浣手三過讀，散我磈磊胸。
- 當年過秦論，千載猶爲雄。
- 今觀妙好辭，蹀躞追前蹝。
- 文章信有種，字字含徵宮。
- 少城初識面，軟語開沖融。
- 秋月耿高懷，春水瑩清衷。
- 俱墮人事海，煩促難舂容。
- 况乃燕雀卑，未易參鸞鴻。
- 別來邛筰外，一笑誰與同。
- 羨君對賢牧，快飲如渴虹。
- 何當款齋閣，餘瀝借衰紅。
- 所幸九河潤，密通千乘封。
- 臭味譬草木，我輩情所鍾。
- 夢隨沫若水，下與九頂通。
- 更願洗老眼，見君攀翔龍。

## 拼音

- shan1 cheng2 niao3 que4 xi3 ， jia1 ju4 lai2 chun1 feng1 。
- huan4 shou3 san1 guo4 du2 ， san4 wo3 wei3 lei3 xiong1 。
- dang1 nian2 guo4 qin2 lun4 ， qian1 zai4 you2 wei2 xiong2 。
- jin1 guan1 miao4 hao3 ci2 ， die2 xie4 zhui1 qian2 xi3 。
- wen2 zhang1 xin4 you3 zhong3 ， zi4 zi4 han2 zhi3 gong1 。
- shao3 cheng2 chu1 shi2 mian4 ， ruan3 yu3 kai1 chong1 rong2 。
- qiu1 yue4 geng3 gao1 huai2 ， chun1 shui3 ying2 qing1 zhong1 。
- ju4 duo4 ren2 shi4 hai3 ， fan2 cu4 nan2 chong1 rong2 。
- kuang4 nai3 yan4 que4 bei1 ， wei4 yi4 can1 luan2 hong2 。
- bie2 lai2 qiong2 zuo2 wai4 ， yi2 xiao4 shui2 yu3 tong2 。
- xian4 jun1 dui4 xian2 mu4 ， kuai4 yin3 ru2 ke3 hong2 。
- he2 dang1 kuan3 zhai1 ge2 ， yu2 li4 jie4 shuai1 hong2 。
- suo3 xing4 jiu3 he2 run4 ， mi4 tong1 qian1 cheng2 feng1 。
- chou4 wei4 pi4 cao3 mu4 ， wo3 bei4 qing2 suo3 zhong1 。
- meng4 sui2 mo4 ruo4 shui3 ， xia4 yu3 jiu3 ding3 tong1 。
- geng4 yuan4 xi3 lao3 yan3 ， jian4 jun1 pan1 xiang2 long2 。

## 注释

## 译文

## 赏析
