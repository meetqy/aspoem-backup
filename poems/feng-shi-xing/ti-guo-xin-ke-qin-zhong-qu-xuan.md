---
id: feng-shi-xing-ti-guo-xin-ke-qin-zhong-qu-xuan
title: 題郭信可琴中趣軒
titlePinyin: ti2 guo1 xin4 ke3 qin2 zhong1 qu4 xuan1
titleSlug: ti-guo-xin-ke-qin-zhong-qu-xuan
author: 馮時行
authorPinyin: feng2 shi2 xing2
authorSlug: feng-shi-xing
dynasty: 宋
dynastyPinyin: song4
dynastySlug: song
tags: []
---

## 正文

- 泠泠接吾耳，塵爾非真精。
- 大音寂無響，瓦礫如雷鳴。
- 古今滯迷妄，溜溜塵所縈。
- 落葉隨水去，顛風吹殘英。
- 道人了本源，超然契無生。
- 銷鎔天所假，浩蕩還空明。
- 視聽非耳目，况復求音聲。
- 竹木閟漁社，衡茅落初營。
- 杖藜候晚收，曳履看春耕。
- 無爲萬物逝，不言四時行。
- 情塵泯絕處，大地皆䪫韺。
- 淵明出醉語，能與此理并。
- 見之偶一笑，呼兒署南榮。
- 莫作如是觀，吾軒本無名。

## 拼音

- ling2 ling2 jie1 wu2 er3 ， chen2 er3 fei1 zhen1 jing1 。
- da4 yin1 ji4 wu2 xiang3 ， wa3 li4 ru2 lei2 ming2 。
- gu3 jin1 zhi4 mi2 wang4 ， liu1 liu1 chen2 suo3 ying2 。
- luo4 ye4 sui2 shui3 qu4 ， dian1 feng1 chui1 can2 ying1 。
- dao4 ren2 le0 ben3 yuan2 ， chao1 ran2 qi4 wu2 sheng1 。
- xiao1 rong2 tian1 suo3 jia3 ， hao4 dang4 huan2 kong1 ming2 。
- shi4 ting1 fei1 er3 mu4 ， kuang4 fu4 qiu2 yin1 sheng1 。
- zhu2 mu4 bi4 yu2 she4 ， heng2 mao2 luo4 chu1 ying2 。
- zhang4 li2 hou4 wan3 shou1 ， ye4 lü3 kan4 chun1 geng1 。
- wu2 wei2 wan4 wu4 shi4 ， bu4 yan2 si4 shi2 xing2 。
- qing2 chen2 min3 jue2 chu3 ， da4 di4 jie1 䪫 ying1 。
- yuan1 ming2 chu1 zui4 yu3 ， neng2 yu3 ci3 li3 bing4 。
- jian4 zhi1 ou3 yi2 xiao4 ， hu1 er2 shu3 nan2 rong2 。
- mo4 zuo4 ru2 shi4 guan1 ， wu2 xuan1 ben3 wu2 ming2 。

## 注释

## 译文

## 赏析
