---
id: feng-shi-xing-song-fu-shou-he-chang-qing-shi-liu-yun
title: 送涪守何常卿十六韵
titlePinyin: song4 fu2 shou3 he2 chang2 qing1 shi2 liu4 yun4
titleSlug: song-fu-shou-he-chang-qing-shi-liu-yun
author: 馮時行
authorPinyin: feng2 shi2 xing2
authorSlug: feng-shi-xing
dynasty: 宋
dynastyPinyin: song4
dynastySlug: song
tags: []
---

## 正文

- 一時周屏翰，千載漢循良。
- 寵渥分民社，疲羸頼紀綱。
- 洪恩隨雨潤，令問與風翔。
- 日月流年駛，江山別恨長。
- 已聞談舊政，方改視新章。
- 賤子千官底，曾依數仞牆。
- 迂愚真濫吹，浩蕩實包荒。
- 倦鳥棲林樾，哀鴻顧稻粱。
- 一廛聯戶版，餘惠及耕桑。
- 迨此徵黄速，還聞借寇忙。
- 江雲引行旆，峽樹遠歸檣。
- 亟欲承顔面，於焉寫肺腸。
- 麥秋驅病馬，山雨絕橫塘。
- 意去如飛鳥，身留類觸羊。
- 登臨空悵望，竚立更淒涼。
- 眷注期公久，趨瞻預可量。

## 拼音

- yi4 shi2 zhou1 ping2 han4 ， qian1 zai4 han4 xun2 liang2 。
- chong3 wo4 fen1 min2 she4 ， pi2 lei2 lai4 ji4 gang1 。
- hong2 en1 sui2 yu3 run4 ， ling4 wen4 yu3 feng1 xiang2 。
- ri4 yue4 liu2 nian2 shi3 ， jiang1 shan1 bie2 hen4 chang2 。
- yi3 wen2 tan2 jiu4 zheng4 ， fang1 gai3 shi4 xin1 zhang1 。
- jian4 zi3 qian1 guan1 di3 ， ceng2 yi1 shu4 ren4 qiang2 。
- yu1 yu2 zhen1 lan4 chui1 ， hao4 dang4 shi2 bao1 huang1 。
- juan4 niao3 qi1 lin2 yue4 ， ai1 hong2 gu4 dao4 liang2 。
- yi4 chan2 lian2 hu4 ban3 ， yu2 hui4 ji2 geng1 sang1 。
- dai4 ci3 zhi3 huang2 su4 ， huan2 wen2 jie4 kou4 mang2 。
- jiang1 yun2 yin3 xing2 pei4 ， xia2 shu4 yuan3 gui1 qiang2 。
- ji2 yu4 cheng2 yan2 mian4 ， wu1 yan1 xie3 fei4 chang2 。
- mai4 qiu1 qu1 bing4 ma3 ， shan1 yu3 jue2 heng2 tang2 。
- yi4 qu4 ru2 fei1 niao3 ， shen1 liu2 lei4 chu4 yang2 。
- deng1 lin2 kong1 chang4 wang4 ， zhu4 li4 geng4 qi1 liang2 。
- juan4 zhu4 qi1 gong1 jiu3 ， qu1 zhan1 yu4 ke3 liang2 。

## 注释

## 译文

## 赏析
