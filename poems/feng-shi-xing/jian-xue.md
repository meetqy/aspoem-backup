---
id: feng-shi-xing-jian-xue
title: 見雪
titlePinyin: jian4 xue3
titleSlug: jian-xue
author: 馮時行
authorPinyin: feng2 shi2 xing2
authorSlug: feng-shi-xing
dynasty: 宋
dynastyPinyin: song4
dynastySlug: song
tags: []
---

## 正文

- 前日揮輕扇，今日御重衣。
- 重衣御則已，仍驚朝雪飛。
- 數峯起天末，練練生光輝。
- 有如老大臣，正色立玉墀。
- 風自山椒來，凜凜折我髭。
- 馬上久駐目，感此良慘悽。
- 一昏復一曉，冉冉歲月移。
- 憶昨大觀初，我始垂髫兒。
- 倏忽一彈指，面目生權奇。
- 今朝天上雪，宛作山中姿。
- 豈免三十年，侵我兩鬢垂。
- 况此甲馬動，憂端宿肝脾。
- 何當撥百憂，采采山中芝。
- 一洗稻粱氣，攝身凌霏微。
- 春花與冬雪，俯視造化爲。
- 去去宜努力，所幸今未衰。

## 拼音

- qian2 ri4 hui1 qing1 shan4 ， jin1 ri4 yu4 zhong4 yi1 。
- zhong4 yi1 yu4 ze2 yi3 ， reng2 jing1 chao2 xue3 fei1 。
- shu4 feng1 qi3 tian1 mo4 ， lian4 lian4 sheng1 guang1 hui1 。
- you3 ru2 lao3 da4 chen2 ， zheng4 se4 li4 yu4 chi2 。
- feng1 zi4 shan1 jiao1 lai2 ， lin3 lin3 zhe2 wo3 zi1 。
- ma3 shang4 jiu3 zhu4 mu4 ， gan3 ci3 liang2 can3 qi1 。
- yi4 hun1 fu4 yi4 xiao3 ， ran3 ran3 sui4 yue4 yi2 。
- yi4 zuo2 da4 guan1 chu1 ， wo3 shi3 chui2 tiao2 er2 。
- shu1 hu1 yi2 dan4 zhi3 ， mian4 mu4 sheng1 quan2 qi2 。
- jin1 zhao1 tian1 shang4 xue3 ， wan3 zuo4 shan1 zhong1 zi1 。
- qi3 mian3 san1 shi2 nian2 ， qin1 wo3 liang3 bin4 chui2 。
- kuang4 ci3 jia3 ma3 dong4 ， you1 duan1 su4 gan1 pi2 。
- he2 dang1 bo1 bai3 you1 ， cai3 cai3 shan1 zhong1 zhi1 。
- yi4 xi3 dao4 liang2 qi4 ， she4 shen1 ling2 fei1 wei1 。
- chun1 hua1 yu3 dong1 xue3 ， fu3 shi4 zao4 hua4 wei2 。
- qu4 qu4 yi2 nu3 li4 ， suo3 xing4 jin1 wei4 shuai1 。

## 注释

## 译文

## 赏析
