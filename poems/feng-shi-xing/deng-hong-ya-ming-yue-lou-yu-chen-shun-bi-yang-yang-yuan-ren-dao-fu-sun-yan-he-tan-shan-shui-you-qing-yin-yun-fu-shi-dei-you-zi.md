---
id: feng-shi-xing-deng-hong-ya-ming-yue-lou-yu-chen-shun-bi-yang-yang-yuan-ren-dao-fu-sun-yan-he-tan-shan-shui-you-qing-yin-yun-fu-shi-dei-you-zi
title: 登洪雅明月樓與陳舜弼楊養源任道夫孫彥和探山水有清音韵賦詩得有字
titlePinyin: deng1 hong2 ya3 ming2 yue4 lou2 yu3 chen2 shun4 bi4 yang2 yang3 yuan2 ren4 dao4 fu1 sun1 yan4 he2 tan4 shan1 shui3 you3 qing1 yin1 yun4 fu4 shi1 dei3 you3 zi4
titleSlug: deng-hong-ya-ming-yue-lou-yu-chen-shun-bi-yang-yang-yuan-ren-dao-fu-sun-yan-he-tan-shan-shui-you-qing-yin-yun-fu-shi-dei-you-zi
author: 馮時行
authorPinyin: feng2 shi2 xing2
authorSlug: feng-shi-xing
dynasty: 宋
dynastyPinyin: song4
dynastySlug: song
tags: []
---

## 正文

- 秋風吹征衣，我來亦何有。
- 長笑泉石間，邂逅得良友。
- 飛屐凌長煙，相與濯世垢。
- 浄宇閟寒藤，傑閣架層阜。
- 登臨意象寬，軒豁擬高厚。
- 江山來拱揖，似欲問安否。
- 岌岌環翠屏，蜿蜿拖綠綬。
- 欣然爲酬對，舉此一杯酒。
- 憩心自瑩瑩，領要語不莠。
- 浩歌激巖谷，朗暢孤月口。
- 晴窗鏡萬類，憂樂隨所偶。
- 向來事朱墨，伏案繭生肘。
- 鬰鬰成底事，一腹負百醜。
- 及茲謝塵紱，未及休五柳。
- 暫與真賞愜，榮辱已芻狗。
- 况復老煙霞，循寄日云久。
- 頗聞葛稚川，芝朮幻衰朽。
- 至今杖屨地，歷歷傳白叟。
- 欲往從之遊，靜守一氣母。
- 丹成跨明月，咫尺上南斗。
- 頓首排天關，丐天解禍紐。
- 日落寒雁哀，雲歸暮山黝。
- 此意竟何如，乾坤一搔首。

## 拼音

- qiu1 feng1 chui1 zheng1 yi1 ， wo3 lai2 yi4 he2 you3 。
- chang2 xiao4 quan2 shi2 jian4 ， xie4 hou4 de2 liang2 you3 。
- fei1 ji1 ling2 chang2 yan1 ， xiang1 yu3 zhuo2 shi4 gou4 。
- jing4 yu3 bi4 han2 teng2 ， jie2 ge2 jia4 ceng2 fu4 。
- deng1 lin2 yi4 xiang4 kuan1 ， xuan1 huo1 ni3 gao1 hou4 。
- jiang1 shan1 lai2 gong3 yi1 ， si4 yu4 wen4 an1 fou3 。
- ji2 ji2 huan2 cui4 ping2 ， wan1 wan1 tuo1 lü4 shou4 。
- xin1 ran2 wei2 chou2 dui4 ， ju3 ci3 yi4 bei1 jiu3 。
- qi4 xin1 zi4 ying2 ying2 ， ling3 yao4 yu3 bu4 you3 。
- hao4 ge1 ji1 yan2 gu3 ， lang3 chang4 gu1 yue4 kou3 。
- qing2 chuang1 jing4 wan4 lei4 ， you1 le4 sui2 suo3 ou3 。
- xiang4 lai2 shi4 zhu1 mo4 ， fu2 an4 jian3 sheng1 zhou3 。
- yu4 yu4 cheng2 di3 shi4 ， yi2 fu4 fu4 bai3 chou3 。
- ji2 zi1 xie4 chen2 fu2 ， wei4 ji2 xiu1 wu3 liu3 。
- zan4 yu3 zhen1 shang3 qie4 ， rong2 ru3 yi3 chu2 gou3 。
- kuang4 fu4 lao3 yan1 xia2 ， xun2 ji4 ri4 yun2 jiu3 。
- po1 wen2 ge3 zhi4 chuan1 ， zhi1 zhu2 huan4 shuai1 xiu3 。
- zhi4 jin1 zhang4 ju4 di4 ， li4 li4 chuan2 bai2 sou3 。
- yu4 wang3 cong2 zhi1 you2 ， jing4 shou3 yi2 qi4 mu3 。
- dan1 cheng2 kua4 ming2 yue4 ， zhi3 chi3 shang4 nan2 dou3 。
- dun4 shou3 pai2 tian1 guan1 ， gai4 tian1 jie3 huo4 niu3 。
- ri4 luo4 han2 yan4 ai1 ， yun2 gui1 mu4 shan1 you3 。
- ci3 yi4 jing4 he2 ru2 ， qian2 kun1 yi4 sao1 shou3 。

## 注释

## 译文

## 赏析
