---
id: feng-shi-xing-long-he-dao-yu
title: 龍鶴禱雨
titlePinyin: long2 he4 dao3 yu3
titleSlug: long-he-dao-yu
author: 馮時行
authorPinyin: feng2 shi2 xing2
authorSlug: feng-shi-xing
dynasty: 宋
dynastyPinyin: song4
dynastySlug: song
tags: []
---

## 正文

- 地靈丘壑邃，危路入紫煙。
- 藤蘿閟尺水，中有龍潛淵。
- 青曦弄驕暉，紹興丙辰年。
- 嗷嗷周餘民，生理諒難全。
- 令尹謝不敏，來上天公牋。
- 一念如絲芒，已斡造化權。
- 夜半雷繞山，雨出山之巔。
- 凌晨眺四郊，草木亦欣然。
- 民戴神之休，次謂令尹賢。
- 賢則吾豈敢，庶逭失職愆。
- 甲兵久不洗，風霾漲塵寰。
- 茲事非神助，誰其蕩腥羶。
- 物極理必反，否泰如循環。
- 神龍儻有意，速起飛九天。

## 拼音

- di4 ling2 qiu1 he4 sui4 ， wei1 lu4 ru4 zi3 yan1 。
- teng2 luo2 bi4 chi3 shui3 ， zhong1 you3 long2 qian2 yuan1 。
- qing1 xi1 nong4 jiao1 hui1 ， shao4 xing1 bing3 chen2 nian2 。
- ao2 ao2 zhou1 yu2 min2 ， sheng1 li3 liang4 nan2 quan2 。
- ling4 yin3 xie4 bu4 min3 ， lai2 shang4 tian1 gong1 jian1 。
- yi2 nian4 ru2 si1 mang2 ， yi3 wo4 zao4 hua4 quan2 。
- ye4 ban4 lei2 rao4 shan1 ， yu3 chu1 shan1 zhi1 dian1 。
- ling2 chen2 tiao4 si4 jiao1 ， cao3 mu4 yi4 xin1 ran2 。
- min2 dai4 shen2 zhi1 xiu1 ， ci4 wei4 ling4 yin3 xian2 。
- xian2 ze2 wu2 qi3 gan3 ， shu4 huan4 shi1 zhi2 qian1 。
- jia3 bing1 jiu3 bu4 xi3 ， feng1 mai2 zhang3 chen2 huan2 。
- zi1 shi4 fei1 shen2 zhu4 ， shui2 qi2 dang4 xing1 shan1 。
- wu4 ji2 li3 bi4 fan3 ， pi3 tai4 ru2 xun2 huan2 。
- shen2 long2 tang3 you3 yi4 ， su4 qi3 fei1 jiu3 tian1 。

## 注释

## 译文

## 赏析
