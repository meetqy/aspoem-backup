---
id: feng-shi-xing-xie-su-shi-hui-er-shi
title: 謝素師惠二石
titlePinyin: xie4 su4 shi1 hui4 er4 shi2
titleSlug: xie-su-shi-hui-er-shi
author: 馮時行
authorPinyin: feng2 shi2 xing2
authorSlug: feng-shi-xing
dynasty: 宋
dynastyPinyin: song4
dynastySlug: song
tags: []
---

## 正文

- 素師爲我良古僻，野性乖疏無與適。
- 呼門投我清浄友，翻是巴江兩好石。
- 一石形作巢蓮龜，近人團圓生素迹。
- 皎如孤月流清空，光逐一星斜辟易。
- 一石初似瓜色黄，年來應被天公劈。
- 枯松說與連理心，參差再合如膠漆。
- 兩石相逢已投分，何消引我爲儔敵。
- 與君傾蓋便忘年，未害吾人縛禪寂。
- 方今宰相真儒生，議割三關厭夷狄。
- 祖宗土宇安生靈，幸以艱難念開闢。
- 天畿要險壯中華，一日捐之良足惜。
- 爭如推轂老將軍，遠煽天風驅退鷁。
- 我雖孺子亦有知，不憚下圯傳履舄。
- 嗟爾兩石如有神，尚父兵書欣所習。
- 不應默默齋閣閑，相對人間夜寥閴。

## 拼音

- su4 shi1 wei2 wo3 liang2 gu3 pi4 ， ye3 xing4 guai1 shu1 wu2 yu3 shi4 。
- hu1 men2 tou2 wo3 qing1 jing4 you3 ， fan1 shi4 ba1 jiang1 liang3 hao3 shi2 。
- yi4 shi2 xing2 zuo4 chao2 lian2 gui1 ， jin4 ren2 tuan2 yuan2 sheng1 su4 ji4 。
- jiao3 ru2 gu1 yue4 liu2 qing1 kong1 ， guang1 zhu2 yi1 xing1 xie2 pi4 yi4 。
- yi4 shi2 chu1 si4 gua1 se4 huang2 ， nian2 lai2 ying1 bei4 tian1 gong1 pi1 。
- ku1 song1 shuo1 yu3 lian2 li3 xin1 ， can1 cha4 zai4 he2 ru2 jiao1 qi1 。
- liang3 shi2 xiang1 feng2 yi3 tou2 fen1 ， he2 xiao1 yin3 wo3 wei2 chou2 di2 。
- yu3 jun1 qing1 gai4 bian4 wang4 nian2 ， wei4 hai4 wu2 ren2 fu4 shan4 ji4 。
- fang1 jin1 zai3 xiang4 zhen1 ru2 sheng1 ， yi4 ge1 san1 guan1 yan4 yi2 di2 。
- zu3 zong0 tu3 yu3 an1 sheng1 ling2 ， xing4 yi3 jian1 nan2 nian4 kai1 pi4 。
- tian1 ji1 yao4 xian3 zhuang4 zhong1 hua2 ， yi2 ri4 juan1 zhi1 liang2 zu2 xi1 。
- zheng1 ru2 tui1 gu3 lao3 jiang1 jun1 ， yuan3 shan1 tian1 feng1 qu1 tui4 yi4 。
- wo3 sui1 ru2 zi3 yi4 you3 zhi1 ， bu2 dan4 xia4 yi2 chuan2 lü3 xi4 。
- jie1 er3 liang3 shi2 ru2 you3 shen2 ， shang4 fu4 bing1 shu1 xin1 suo3 xi2 。
- bu4 ying1 mo4 mo4 zhai1 ge2 xian2 ， xiang1 dui4 ren2 jian4 ye4 liao2 qu4 。

## 注释

## 译文

## 赏析
