---
id: feng-shi-xing-tong-guo-shi-sheng-si-kong-zhong-rong-tan-yun-de-jiang-zi
title: 同郭師聖司空仲容探韵得江字
titlePinyin: tong2 guo1 shi1 sheng4 si1 kong1 zhong4 rong2 tan4 yun4 de2 jiang1 zi4
titleSlug: tong-guo-shi-sheng-si-kong-zhong-rong-tan-yun-de-jiang-zi
author: 馮時行
authorPinyin: feng2 shi2 xing2
authorSlug: feng-shi-xing
dynasty: 宋
dynastyPinyin: song4
dynastySlug: song
tags: []
---

## 正文

- 孤月流高天，分影遍千江。
- 我來無人境，亦復窺幽窗。
- 好客如佳月，開門輒摐摐。
- 月到客亦到，不隔山㟅谾。
- 把手入茅廬，笑語鐘新撞。
- 一鳴驚人友，更挾飛鳬雙。
- 連璧光照眼，老我心所降。
- 呼童洗瓦盞，竹葉傾山缸。
- 清谿漱鳴玉，老樹森高幢。
- 更招二三子，放懷山水邦。
- 分題得佳句，一字鼎可扛。
- 男兒樹勳德，出手便可樁。
- 願移詩句力，挽俗還純厖。
- 惟予心已灰，庶幾鹿門龐。

## 拼音

- gu1 yue4 liu2 gao1 tian1 ， fen1 ying3 bian4 qian1 jiang1 。
- wo3 lai2 wu2 ren2 jing4 ， yi4 fu4 kui1 you1 chuang1 。
- hao4 ke4 ru2 jia1 yue4 ， kai1 men2 zhe2 chuang1 chuang1 。
- yue4 dao4 ke4 yi4 dao4 ， bu4 ge2 shan1 㟅 hong1 。
- ba3 shou3 ru4 mao2 lu2 ， xiao4 yu3 zhong1 xin1 zhuang4 。
- yi4 ming2 jing1 ren2 you3 ， geng4 xie2 fei1 fu2 shuang1 。
- lian2 bi4 guang1 zhao4 yan3 ， lao3 wo3 xin1 suo3 jiang4 。
- hu1 tong2 xi3 wa3 zhan3 ， zhu2 ye4 qing1 shan1 gang1 。
- qing1 xi1 shu4 ming2 yu4 ， lao3 shu4 sen1 gao1 zhuang4 。
- geng4 zhao1 er4 san1 zi3 ， fang4 huai2 shan1 shui3 bang1 。
- fen1 ti2 de2 jia1 ju4 ， yi2 zi4 ding3 ke3 kang2 。
- nan2 er2 shu4 xun1 de2 ， chu1 shou3 bian4 ke3 zhuang1 。
- yuan4 yi2 shi1 ju4 li4 ， wan3 su2 huan2 chun2 mang2 。
- wei2 yu3 xin1 yi3 hui1 ， shu4 ji1 lu4 men2 pang2 。

## 注释

## 译文

## 赏析
