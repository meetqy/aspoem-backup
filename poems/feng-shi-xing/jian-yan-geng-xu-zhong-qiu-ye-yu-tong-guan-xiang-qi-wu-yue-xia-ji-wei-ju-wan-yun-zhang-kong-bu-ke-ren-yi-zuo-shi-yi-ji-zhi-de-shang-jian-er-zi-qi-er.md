---
id: feng-shi-xing-jian-yan-geng-xu-zhong-qiu-ye-yu-tong-guan-xiang-qi-wu-yue-xia-ji-wei-ju-wan-yun-zhang-kong-bu-ke-ren-yi-zuo-shi-yi-ji-zhi-de-shang-jian-er-zi-qi-er
title: 建炎庚戌中秋夜與同官相期於月下既爲具頑雲障空不可人意作詩以紀之得賞見二字  其二
titlePinyin: jian4 yan2 geng1 xu1 zhong1 qiu1 ye4 yu3 tong2 guan1 xiang1 qi1 wu1 yue4 xia4 ji4 wei2 ju4 wan2 yun2 zhang4 kong1 bu4 ke3 ren2 yi4 zuo4 shi1 yi3 ji4 zhi1 de2 shang3 jian4 er4 zi4     qi2 er4
titleSlug: jian-yan-geng-xu-zhong-qiu-ye-yu-tong-guan-xiang-qi-wu-yue-xia-ji-wei-ju-wan-yun-zhang-kong-bu-ke-ren-yi-zuo-shi-yi-ji-zhi-de-shang-jian-er-zi-qi-er
author: 馮時行
authorPinyin: feng2 shi2 xing2
authorSlug: feng-shi-xing
dynasty: 宋
dynastyPinyin: song4
dynastySlug: song
tags: []
---

## 正文

- 玉皇敕諸天，茲夕盡羣見。
- 驅雲收月光，反照玉京宴。
- 老龍翻海窟，沓靄鬰萬變。
- 天公有嚴令，遺隙無一線。
- 蕭蕭寒桂影，可想不可見。
- 生平謝惠連，與月有深眷。
- 對影無清暉，把盞不下嚥。
- 亦聞顧兔藥，天成非九轉。
- 可使騎清風，飛入廣寒殿。
- 安得一刀圭，扶我超宇縣。
- 稽首分帝觴，飽以瓊爢薦。
- 回首鄰清娥，相將以遊衍。
- 人間滴與瀝，役役自卑賤。

## 拼音

- yu4 huang2 chi4 zhu1 tian1 ， zi1 xi1 jin4 qun2 jian4 。
- qu1 yun2 shou1 yue4 guang1 ， fan3 zhao4 yu4 jing1 yan4 。
- lao3 long2 fan1 hai3 ku1 ， ta4 ai3 yu4 wan4 bian4 。
- tian1 gong1 you3 yan2 ling4 ， yi2 xi4 wu2 yi2 xian4 。
- xiao1 xiao1 han2 gui4 ying3 ， ke3 xiang3 bu4 ke3 jian4 。
- sheng1 ping2 xie4 hui4 lian2 ， yu3 yue4 you3 shen1 juan4 。
- dui4 ying3 wu2 qing1 hui1 ， ba3 zhan3 bu2 xia4 yan4 。
- yi4 wen2 gu4 tu4 yao4 ， tian1 cheng2 fei1 jiu3 zhuan3 。
- ke3 shi3 qi2 qing1 feng1 ， fei1 ru4 guang3 han2 dian4 。
- an1 de2 yi4 dao1 gui1 ， fu2 wo3 chao1 yu3 xian4 。
- qi3 shou3 fen1 di4 shang1 ， bao3 yi3 qiong2 mi2 jian4 。
- hui2 shou3 lin2 qing1 e2 ， xiang1 jiang1 yi3 you2 yan3 。
- ren2 jian4 di1 yu3 li4 ， yi4 yi4 zi4 bei1 jian4 。

## 注释

## 译文

## 赏析
