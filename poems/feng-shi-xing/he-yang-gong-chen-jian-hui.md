---
id: feng-shi-xing-he-yang-gong-chen-jian-hui
title: 和楊拱辰見惠
titlePinyin: he2 yang2 gong3 chen2 jian4 hui4
titleSlug: he-yang-gong-chen-jian-hui
author: 馮時行
authorPinyin: feng2 shi2 xing2
authorSlug: feng-shi-xing
dynasty: 唐
dynastyPinyin: tang2
dynastySlug: tang
tags: [] 
---

## 正文

- 所操或異趣，竝席寧相親。
- 臭味儻不殊，千里情猶伸。
- 古今邪正間，何啻萬微塵。
- 平生閲世眼，服膺無幾人。
- 濟濟數君子，厖然氣深淳。
- 南郭服仁義，轍跡世所循。
- 楊侯墨池孫，清厲凌蒼旻。
- 公幹抱奇藴，謦咳皆瑰珍。
- 造物豈私我，惠我爲德鄰。
- 賤子嬰禍羅，蹭蹬巴江垠。
- 棄逐類秦客，憔悴如楚臣。
- 九死不能悔，百煉未失真。
- 敢希鳴玉侶，庶混擊壤民。
- 飲水蠲煩燥，薰香懺貪嗔。
- 朅來古安漢，息黥幸依仁。
- 至道迷所適，避風時問津。
- 昨者枉車蓋，正值霜雪辰。
- 厨空無盛煙，坐冷乏軟茵。
- 牆頭丐鄰翁，殽核粗且陳。
- 公言我未暇，語竟即踆踆。
- 挽袂不可止，滿坐顔色顰。
- 公方遲騰踏，我已甘隠淪。
- 我歸楚之夔，公家蜀之岷。
- 感此會合難，時來笑脫巾。
- 酒戶較深闊，句法窺清新。
- 縱遊當秉燭，正恐別鼻辛。
- 公能勉此樂，我及留中春。

## 拼音

- suo3 cao1 huo4 yi4 qu4 ， bing4 xi2 ning2 xiang1 qin1 。
- chou4 wei4 tang3 bu4 shu1 ， qian1 li3 qing2 you2 shen1 。
- gu3 jin1 xie2 zheng4 jian4 ， he2 chi4 wan4 wei1 chen2 。
- ping2 sheng1 yue4 shi4 yan3 ， fu2 ying1 wu2 ji1 ren2 。
- ji4 ji4 shu4 jun1 zi3 ， mang2 ran2 qi4 shen1 chun2 。
- nan2 guo1 fu2 ren2 yi4 ， zhe2 ji4 shi4 suo3 xun2 。
- yang2 hou2 mo4 chi2 sun1 ， qing1 li4 ling2 cang1 min2 。
- gong1 gan4 bao4 qi2 yun4 ， qing3 hai1 jie1 gui1 zhen1 。
- zao4 wu4 qi3 si1 wo3 ， hui4 wo3 wei2 de2 lin2 。
- jian4 zi3 ying1 huo4 luo2 ， ceng4 deng4 ba1 jiang1 yin2 。
- qi4 zhu2 lei4 qin2 ke4 ， qiao2 cui4 ru2 chu3 chen2 。
- jiu3 si3 bu4 neng2 hui3 ， bai3 lian4 wei4 shi1 zhen1 。
- gan3 xi1 ming2 yu4 lü3 ， shu4 hun4 ji1 rang3 min2 。
- yin3 shui3 juan1 fan2 zao4 ， xun1 xiang1 chan4 tan1 chen1 。
- qie4 lai2 gu3 an1 han4 ， xi1 qing2 xing4 yi1 ren2 。
- zhi4 dao4 mi2 suo3 shi4 ， bi4 feng1 shi2 wen4 jin1 。
- zuo2 zhe3 wang3 ju1 gai4 ， zheng4 zhi2 shuang1 xue3 chen2 。
- chu2 kong1 wu2 sheng4 yan1 ， zuo4 leng3 fa2 ruan3 yin1 。
- qiang2 tou2 gai4 lin2 weng1 ， yao2 he2 cu1 qie3 chen2 。
- gong1 yan2 wo3 wei4 xia2 ， yu3 jing4 ji2 cun1 cun1 。
- wan3 mei4 bu4 ke3 zhi3 ， man3 zuo4 yan2 se4 pin2 。
- gong1 fang1 chi2 teng2 ta4 ， wo3 yi3 gan1 yin3 lun2 。
- wo3 gui1 chu3 zhi1 kui2 ， gong1 jia0 shu3 zhi1 min2 。
- gan3 ci3 hui4 he2 nan2 ， shi2 lai2 xiao4 tuo1 jin1 。
- jiu3 hu4 jiao4 shen1 kuo4 ， ju4 fa3 kui1 qing1 xin1 。
- zong4 you2 dang1 bing3 zhu2 ， zheng4 kong3 bie2 bi2 xin1 。
- gong1 neng2 mian3 ci3 le4 ， wo3 ji2 liu2 zhong1 chun1 。

## 注释

## 译文

## 赏析
