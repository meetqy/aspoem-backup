---
id: feng-shi-xing-she-di-sheng-zi
title: 舍弟生子
titlePinyin: she4 di4 sheng1 zi3
titleSlug: she-di-sheng-zi
author: 馮時行
authorPinyin: feng2 shi2 xing2
authorSlug: feng-shi-xing
dynasty: 宋
dynastyPinyin: song4
dynastySlug: song
tags: []
---

## 正文

- 多女信無助，多男復何虞。
- 我固喜二仲，輩出三丈夫。
- 圓郎未解語，手欲學抹朱。
- 閏郎好神氣，兩眼澄秋湖。
- 復有新生兒，初探玄海珠。
- 一一閲清俊，並是千里駒。
- 胡爲集我家，足視種德符。
- 昆弟若一體，在爾猶在吾。
- 堂前有雙親，各已皓鬢鬚。
- 抱弄想慰意，顔色朝愉愉。
- 未問壯門戶，悅親良所須。
- 况我藜藿腸，要當飽典謨。
- 足以立家學，燦燦遺羣雛。
- 爾後更五稔，汝等行不扶。
- 我欲爲道肥，汝當爲書癯。
- 富貴何足道，陸賈真洪儒。

## 拼音

- duo1 nü3 xin4 wu2 zhu4 ， duo1 nan2 fu4 he2 yu2 。
- wo3 gu4 xi3 er4 zhong4 ， bei4 chu1 san1 zhang4 fu0 。
- yuan2 lang2 wei4 jie3 yu3 ， shou3 yu4 xue2 mo3 zhu1 。
- run4 lang2 hao3 shen2 qi4 ， liang3 yan3 cheng2 qiu1 hu2 。
- fu4 you3 xin1 sheng1 er2 ， chu1 tan4 xuan2 hai3 zhu1 。
- yi1 yi1 yue4 qing1 jun4 ， bing4 shi4 qian1 li3 ju1 。
- hu2 wei2 ji2 wo3 jia1 ， zu2 shi4 zhong3 de2 fu2 。
- kun1 di4 ruo4 yi4 ti3 ， zai4 er3 you2 zai4 wu2 。
- tang2 qian2 you3 shuang1 qin1 ， ge4 yi3 hao4 bin4 xu1 。
- bao4 nong4 xiang3 wei4 yi4 ， yan2 se4 chao2 yu2 yu2 。
- wei4 wen4 zhuang4 men2 hu4 ， yue4 qin1 liang2 suo3 xu1 。
- kuang4 wo3 li2 huo4 chang2 ， yao4 dang1 bao3 dian3 mo2 。
- zu2 yi3 li4 jia1 xue2 ， can4 can4 yi2 qun2 chu2 。
- er3 hou4 geng4 wu3 ren3 ， ru3 deng3 xing2 bu4 fu2 。
- wo3 yu4 wei2 dao4 fei2 ， ru3 dang1 wei2 shu1 qu2 。
- fu4 gui4 he2 zu2 dao4 ， lu4 jia3 zhen1 hong2 ru2 。

## 注释

## 译文

## 赏析
