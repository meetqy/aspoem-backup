---
id: feng-shi-xing-ti-fu-ling-yang-yan-guang-xun-feng-ting
title: 題涪陵楊彥廣薰風亭
titlePinyin: ti2 fu2 ling2 yang2 yan4 guang3 xun1 feng1 ting2
titleSlug: ti-fu-ling-yang-yan-guang-xun-feng-ting
author: 馮時行
authorPinyin: feng2 shi2 xing2
authorSlug: feng-shi-xing
dynasty: 唐
dynastyPinyin: tang2
dynastySlug: tang
tags: [] 
---

## 正文

- 身世如浮雲，百年一飄忽。
- 古人事業在，已腐蒿里骨。
- 惜哉薰風亭，勁翰儼突兀。
- 想當揮灑際，浩氣漲溟渤。
- 迄茲變故後，同好亦泯沒。
- 散帙落危睇，作亭煥新揭。
- 超然盛德後，清芬念貽厥。
- 亦聞爽塏地，山水皆秀發。
- 曠蕩敞遐眺，葱蒨羅翠樾。
- 勝遊集簪履，有酒備百罰。
- 異時太真園，絳樹山硉矹。
- 吾其解煩鞅，長風卧煙筏。
- 問津鷗鳥外，亭上散白髮。
- 飄飄揖薰風，解带脚不襪。
- 咀嚼清冰圓，內洗肝肺渴。
- 嗚呼蒼梧遠，瑶琴久衰歇。
- 於焉慰永懷，森森來披拂。
- 耿耿入疏襟，更欲遲華月。

## 拼音

- shen1 shi4 ru2 fu2 yun2 ， bai3 nian2 yi4 piao1 hu1 。
- gu3 ren2 shi4 ye4 zai4 ， yi3 fu3 hao1 li3 gu3 。
- xi1 zai1 xun1 feng1 ting2 ， jin4 han4 yan3 tu1 wu4 。
- xiang3 dang1 hui1 sa3 ji4 ， hao4 qi4 zhang3 ming2 bo2 。
- qi4 zi1 bian4 gu4 hou4 ， tong2 hao4 yi4 min3 mei2 。
- san4 zhi4 luo4 wei1 di4 ， zuo4 ting2 huan4 xin1 jie1 。
- chao1 ran2 sheng4 de2 hou4 ， qing1 fen1 nian4 yi2 jue2 。
- yi4 wen2 shuang3 kai3 di4 ， shan1 shui3 jie1 xiu4 fa1 。
- kuang4 dang4 chang3 xia2 tiao4 ， cong1 qian4 luo2 cui4 yue4 。
- sheng4 you2 ji2 zan1 lü3 ， you3 jiu3 bei4 bai3 fa2 。
- yi4 shi2 tai4 zhen1 yuan2 ， jiang4 shu4 shan1 lu4 wu4 。
- wu2 qi2 jie3 fan2 yang1 ， chang2 feng1 wo4 yan1 fa2 。
- wen4 jin1 ou1 niao3 wai4 ， ting2 shang4 san4 bai2 fa4 。
- piao1 piao1 yi1 xun1 feng1 ， jie3 dai4 jiao3 bu2 wa4 。
- ju3 jue2 qing1 bing1 yuan2 ， nei4 xi3 gan1 fei4 ke3 。
- wu1 hu1 cang1 wu2 yuan3 ， yao2 qin2 jiu3 shuai1 xie1 。
- wu1 yan1 wei4 yong3 huai2 ， sen1 sen1 lai2 pi1 fu2 。
- geng3 geng3 ru4 shu1 jin1 ， geng4 yu4 chi2 hua2 yue4 。

## 注释

## 译文

## 赏析
