---
id: zhang-jian-feng-chou-han-xiao-shu-yu-da-qiu-ge
title: 酬韓校書愈打毬歌
titlePinyin: chou2 han2 xiao4 shu1 yu4 da3 qiu2 ge1
titleSlug: chou-han-xiao-shu-yu-da-qiu-ge
author: 張建封
authorPinyin: zhang1 jian4 feng1
authorSlug: zhang-jian-feng
dynasty: 唐
dynastyPinyin: tang2
dynastySlug: tang
tags: []
---

## 正文

- 僕本修文持筆者，今來帥領紅旌下。
- 不能無事習虵矛，閑就平場學使馬。
- 軍中伎癢驍智材，競馳駿逸隨我來。
- 護軍對引相向去，風呼月旋朋先開。
- 俯身仰擊復傍擊，難於古人左右射。
- 齊觀百步透短門，誰羨養由遙破的。
- 儒生疑我新發狂，武夫愛我生雄光。
- 杖移鬃底拂尾後，星從月下流中場。
- 人不約，心自一，馬不鞭，蹄自疾。
- 凡情莫辨捷中能，拙目翻驚巧時失。
- 韓生訝我爲斯藝，勸我徐驅作安計。
- 不知戎事竟何成，且愧吾人一言惠。

## 拼音

- pu2 ben3 xiu1 wen2 chi2 bi3 zhe3 ， jin1 lai2 shuai4 ling3 hong2 jing1 xia4 。
- bu4 neng2 wu2 shi4 xi2 she2 mao2 ， xian2 jiu4 ping2 chang3 xue2 shi3 ma3 。
- jun1 zhong1 ji4 yang3 xiao1 zhi4 cai2 ， jing4 chi2 jun4 yi4 sui2 wo3 lai2 。
- hu4 jun1 dui4 yin3 xiang1 xiang4 qu4 ， feng1 hu1 yue4 xuan2 peng2 xian1 kai1 。
- fu3 shen1 yang3 ji1 fu4 bang4 ji1 ， nan2 wu1 gu3 ren2 zuo3 you4 she4 。
- qi2 guan1 bai3 bu4 tou4 duan3 men2 ， shui2 xian4 yang3 you2 yao2 po4 de0 。
- ru2 sheng1 yi2 wo3 xin1 fa1 kuang2 ， wu3 fu1 ai4 wo3 sheng1 xiong2 guang1 。
- zhang4 yi2 zong1 di3 fu2 wei3 hou4 ， xing1 cong2 yue4 xia4 liu2 zhong1 chang3 。
- ren2 bu4 yue1 ， xin1 zi4 yi1 ， ma3 bu4 bian1 ， ti2 zi4 ji2 。
- fan2 qing2 mo4 bian4 jie2 zhong1 neng2 ， zhuo1 mu4 fan1 jing1 qiao3 shi2 shi1 。
- han2 sheng1 ya4 wo3 wei2 si1 yi4 ， quan4 wo3 xu2 qu1 zuo4 an1 ji4 。
- bu4 zhi1 rong2 shi4 jing4 he2 cheng2 ， qie3 kui4 wu2 ren2 yi4 yan2 hui4 。

## 注释

## 译文

## 赏析
