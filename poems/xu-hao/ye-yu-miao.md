---
id: xu-hao-ye-yu-miao
title: 謁禹廟
titlePinyin: ye4 yu3 miao4
titleSlug: ye-yu-miao
author: 徐浩
authorPinyin: xu2 hao4
authorSlug: xu-hao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 畝澮敷四海，川源滌九州。
- 既膺九命錫，乃建洪範疇。
- 鼎革固天啓，運興匪人謀。
- 肇開宅土業，永庇昏墊憂。
- 山足靈廟在，門前清鏡流。
- 象筵陳玉帛，容衛儼戈矛。
- 探穴圖書朽，卑宮堂殿修。
- 梅梁今不壞，松祏古仍留。
- 負責故鄉近，朅來申俎羞。
- 爲魚知造化，歎鳳仰徽猷。
- 不復聞夏樂，唯餘奏楚幽。
- 婆娑非舞羽，鏜鞳異鳴球。
- 盛德吾無間，高功誰與儔。
- 灾淫破凶慝，祚聖擁神休。
- 出谷鶯初語，空山猨獨愁。
- 春暉生草樹，柳色暖汀洲。
- 恩貸題輿重，榮殊衣錦遊。
- 宦情同械擊，生理任桴浮。
- 地極臨滄海，天遙過斗牛。
- 精誠如可諒，他日寄冥搜。

## 拼音

- mu3 kuai4 fu1 si4 hai3 ， chuan1 yuan2 di2 jiu3 zhou1 。
- ji4 ying1 jiu3 ming4 xi1 ， nai3 jian4 hong2 fan4 chou2 。
- ding3 ge2 gu4 tian1 qi3 ， yun4 xing1 fei3 ren2 mou2 。
- zhao4 kai1 zhai2 tu3 ye4 ， yong3 bi4 hun1 dian4 you1 。
- shan1 zu2 ling2 miao4 zai4 ， men2 qian2 qing1 jing4 liu2 。
- xiang4 yan2 chen2 yu4 bo2 ， rong2 wei4 yan3 ge1 mao2 。
- tan4 xue2 tu2 shu1 xiu3 ， bei1 gong1 tang2 dian4 xiu1 。
- mei2 liang2 jin1 bu2 huai4 ， song1 shi2 gu3 reng2 liu2 。
- fu4 ze2 gu4 xiang1 jin4 ， qie4 lai2 shen1 zu3 xiu1 。
- wei2 yu2 zhi1 zao4 hua4 ， tan4 feng4 yang3 hui1 you2 。
- bu2 fu4 wen2 xia4 le4 ， wei2 yu2 zou4 chu3 you1 。
- po2 suo1 fei1 wu3 yu3 ， tang1 ta4 yi4 ming2 qiu2 。
- sheng4 de2 wu2 wu2 jian4 ， gao1 gong1 shui2 yu3 chou2 。
- zai1 yin2 po4 xiong1 te4 ， zuo4 sheng4 yong1 shen2 xiu1 。
- chu1 gu3 ying1 chu1 yu3 ， kong1 shan1 yuan2 du2 chou2 。
- chun1 hui1 sheng1 cao3 shu4 ， liu3 se4 nuan3 ting1 zhou1 。
- en1 dai4 ti2 yu2 zhong4 ， rong2 shu1 yi1 jin3 you2 。
- huan4 qing2 tong2 xie4 ji1 ， sheng1 li3 ren4 fu2 fu2 。
- di4 ji2 lin2 cang1 hai3 ， tian1 yao2 guo4 dou4 niu2 。
- jing1 cheng2 ru2 ke3 liang4 ， ta1 ri4 ji4 ming2 sou1 。

## 注释

## 译文

## 赏析
