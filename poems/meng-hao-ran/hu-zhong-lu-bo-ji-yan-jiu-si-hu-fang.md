---
id: meng-hao-ran-hu-zhong-lu-bo-ji-yan-jiu-si-hu-fang
title: 湖中旅泊寄閻九司戶防
titlePinyin: hu2 zhong1 lü3 bo2 ji4 yan2 jiu3 si1 hu4 fang2
titleSlug: hu-zhong-lu-bo-ji-yan-jiu-si-hu-fang
author: 孟浩然
authorPinyin: meng4 hao4 ran2
authorSlug: meng-hao-ran
dynasty: 唐
dynastyPinyin: tang2
dynastySlug: tang
tags: []
---

## 正文

- 桂水通百越，扁舟期曉發。
- 荆雲蔽三巴，夕望不見家。
- 襄王夢行雨，才子謫長沙。
- 長沙饒瘴癘，胡爲苦留滯。
- 久別思款顏，承歡懷接袂。
- 接袂杳無由，徒增旅泊愁。
- 清猿不可聽，沿月下湘流。

## 拼音

- gui4 shui3 tong1 bai3 yue4 ， pian1 zhou1 qi1 xiao3 fa1 。
- jing1 yun2 bi4 san1 ba1 ， xi1 wang4 bu2 jian4 jia1 。
- xiang1 wang2 meng4 xing2 yu3 ， cai2 zi3 zhe2 chang2 sha1 。
- chang2 sha1 rao2 zhang4 li4 ， hu2 wei2 ku3 liu2 zhi4 。
- jiu3 bie2 si1 kuan3 yan2 ， cheng2 huan1 huai2 jie1 mei4 。
- jie1 mei4 yao3 wu2 you2 ， tu2 zeng1 lü3 bo2 chou2 。
- qing1 yuan2 bu4 ke3 ting1 ， yan2 yue4 xia4 xiang1 liu2 。

## 注释

## 译文

## 赏析
