---
id: meng-hao-ran-shan-zhong-feng-dao-shi-yun-gong
title: 山中逢道士雲公
titlePinyin: shan1 zhong1 feng2 dao4 shi0 yun2 gong1
titleSlug: shan-zhong-feng-dao-shi-yun-gong
author: 孟浩然
authorPinyin: meng4 hao4 ran2
authorSlug: meng-hao-ran
dynasty: 唐
dynastyPinyin: tang2
dynastySlug: tang
tags: [] 
---

## 正文

- 春餘草木繁，耕種滿田園。
- 酌酒聊自勸，農夫安與言。
- 忽聞荆山子，時出桃花源。
- 采樵過北谷，賣藥來西村。
- 村煙日云夕，榛路有歸客。
- 杖策前相逢，依然是疇昔。
- 邂逅歡覯止，殷勤敘離隔。
- 謂予搏扶桑，輕舉振六翮。
- 奈何偶昌運，獨見遺草澤。
- 既笑接輿狂，仍憐孔丘厄。
- 物情趨勢利，吾道貴閑寂。
- 偃息西山下，門庭罕人迹。
- 何時還清溪，從爾鍊丹液。

## 拼音

- chun1 yu2 cao3 mu4 fan2 ， geng1 zhong3 man3 tian2 yuan2 。
- zhuo2 jiu3 liao2 zi4 quan4 ， nong2 fu1 an1 yu3 yan2 。
- hu1 wen2 jing1 shan1 zi3 ， shi2 chu1 tao2 hua1 yuan2 。
- cai3 qiao2 guo4 bei3 gu3 ， mai4 yao4 lai2 xi1 cun1 。
- cun1 yan1 ri4 yun2 xi1 ， zhen1 lu4 you3 gui1 ke4 。
- zhang4 ce4 qian2 xiang1 feng2 ， yi1 ran2 shi4 chou2 xi1 。
- xie4 hou4 huan1 gou4 zhi3 ， yin1 qin2 xu4 li2 ge2 。
- wei4 yu3 bo2 fu2 sang1 ， qing1 ju3 zhen4 liu4 he2 。
- nai4 he2 ou3 chang1 yun4 ， du2 jian4 yi2 cao3 ze2 。
- ji4 xiao4 jie1 yu2 kuang2 ， reng2 lian2 kong3 qiu1 e4 。
- wu4 qing2 qu1 shi4 li4 ， wu2 dao4 gui4 xian2 ji4 。
- yan3 xi1 xi1 shan1 xia4 ， men2 ting2 han3 ren2 ji4 。
- he2 shi2 huan2 qing1 xi1 ， cong2 er3 lian4 dan1 ye4 。

## 注释

## 译文

## 赏析
