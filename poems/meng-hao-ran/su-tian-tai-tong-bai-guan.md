---
id: meng-hao-ran-su-tian-tai-tong-bai-guan
title: 宿天台桐柏觀
titlePinyin: su4 tian1 tai2 tong2 bai3 guan1
titleSlug: su-tian-tai-tong-bai-guan
author: 孟浩然
authorPinyin: meng4 hao4 ran2
authorSlug: meng-hao-ran
dynasty: 唐
dynastyPinyin: tang2
dynastySlug: tang
tags: [] 
---

## 正文

- 海行信風帆，夕宿逗雲島。
- 緬尋滄洲趣，近愛赤城好。
- 捫蘿亦踐苔，輟櫂恣探討。
- 息陰憩桐柏，采秀弄芝草。
- 鶴唳清露垂，雞鳴信潮早。
- 願言解纓紱，從此去煩惱。
- 高步凌四明，玄蹤得三老。
- 紛吾遠遊意，學彼長生道。
- 日夕望三山，雲濤空浩浩。

## 拼音

- hai3 xing2 xin4 feng1 fan1 ， xi1 su4 dou4 yun2 dao3 。
- mian3 xun2 cang1 zhou1 qu4 ， jin4 ai4 chi4 cheng2 hao3 。
- men2 luo2 yi4 jian4 tai2 ， chuo4 zhao4 zi4 tan4 tao3 。
- xi1 yin1 qi4 tong2 bai3 ， cai3 xiu4 nong4 zhi1 cao3 。
- he4 li4 qing1 lu4 chui2 ， ji1 ming2 xin4 chao2 zao3 。
- yuan4 yan2 jie3 ying1 fu2 ， cong2 ci3 qu4 fan2 nao3 。
- gao1 bu4 ling2 si4 ming2 ， xuan2 zong1 de2 san1 lao3 。
- fen1 wu2 yuan3 you2 yi4 ， xue2 bi3 chang2 sheng1 dao4 。
- ri4 xi1 wang4 san1 shan1 ， yun2 tao1 kong1 hao4 hao4 。

## 注释

## 译文

## 赏析
