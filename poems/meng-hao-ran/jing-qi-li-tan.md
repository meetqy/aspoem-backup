---
id: meng-hao-ran-jing-qi-li-tan
title: 經七里灘
titlePinyin: jing1 qi1 li3 tan1
titleSlug: jing-qi-li-tan
author: 孟浩然
authorPinyin: meng4 hao4 ran2
authorSlug: meng-hao-ran
dynasty: 唐
dynastyPinyin: tang2
dynastySlug: tang
tags: [] 
---

## 正文

- 予奉垂堂誡，千金非所輕。
- 爲多山水樂，頻作泛舟行。
- 五嶽追向子，三湘弔屈平。
- 湖經洞庭闊，江入新安清。
- 復聞嚴陵瀨，乃在茲湍路。
- 疊障數百里，沿洄非一趣。
- 彩翠相氛氳，別流亂奔注。
- 釣磯平可坐，苔磴滑難步。
- 猨飲石下潭，鳥還日邊樹。
- 觀奇恨來晚，倚櫂惜將暮。
- 揮手弄潺湲，從茲洗塵慮。

## 拼音

- yu3 feng4 chui2 tang2 jie4 ， qian1 jin1 fei1 suo3 qing1 。
- wei2 duo1 shan1 shui3 le4 ， bin1 zuo4 fan4 zhou1 xing2 。
- wu3 yue4 zhui1 xiang4 zi3 ， san1 xiang1 diao4 qu1 ping2 。
- hu2 jing1 dong4 ting2 kuo4 ， jiang1 ru4 xin1 an1 qing1 。
- fu4 wen2 yan2 ling2 lai4 ， nai3 zai4 zi1 tuan1 lu4 。
- die2 zhang4 shu4 bai3 li3 ， yan2 hui2 fei1 yi2 qu4 。
- cai3 cui4 xiang1 fen1 yun1 ， bie2 liu2 luan4 ben1 zhu4 。
- diao4 ji1 ping2 ke3 zuo4 ， tai2 deng4 hua2 nan2 bu4 。
- yuan2 yin3 shi2 xia4 tan2 ， niao3 huan2 ri4 bian1 shu4 。
- guan1 qi2 hen4 lai2 wan3 ， yi3 zhao4 xi1 jiang1 mu4 。
- hui1 shou3 nong4 chan2 yuan2 ， cong2 zi1 xi3 chen2 lü4 。

## 注释

## 译文

## 赏析
