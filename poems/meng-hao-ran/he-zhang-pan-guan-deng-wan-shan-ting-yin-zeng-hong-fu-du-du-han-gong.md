---
id: meng-hao-ran-he-zhang-pan-guan-deng-wan-shan-ting-yin-zeng-hong-fu-du-du-han-gong
title: 和張判官登萬山亭因贈洪府都督韓公
titlePinyin: he2 zhang1 pan4 guan1 deng1 wan4 shan1 ting2 yin1 zeng4 hong2 fu3 du1 du0 han2 gong1
titleSlug: he-zhang-pan-guan-deng-wan-shan-ting-yin-zeng-hong-fu-du-du-han-gong
author: 孟浩然
authorPinyin: meng4 hao4 ran2
authorSlug: meng-hao-ran
dynasty: 唐
dynastyPinyin: tang2
dynastySlug: tang
tags: []
---

## 正文

- 韓公是襄士，日賞城西岑。
- 結搆意不淺，巖潭趣轉深。
- 皇華一動詠，荆國幾謠吟。
- 舊徑蘭勿剪，新堤柳欲陰。
- 砌傍餘怪石，沙上有閑禽。
- 自牧豫章郡，空瞻楓樹林。
- 因聲寄流水，善聽在知音。
- 耆舊眇不接，崔徐無處尋。
- 物情多貴遠，賢俊豈無今。
- 遲爾長江暮，澄清一洗心。

## 拼音

- han2 gong1 shi4 xiang1 shi4 ， ri4 shang3 cheng2 xi1 cen2 。
- jie2 gou4 yi4 bu4 qian3 ， yan2 tan2 qu4 zhuan3 shen1 。
- huang2 hua2 yi2 dong4 yong3 ， jing1 guo2 ji1 yao2 yin2 。
- jiu4 jing4 lan2 wu4 jian3 ， xin1 di1 liu3 yu4 yin1 。
- qi4 bang4 yu2 guai4 shi2 ， sha1 shang4 you3 xian2 qin2 。
- zi4 mu4 yu4 zhang1 jun4 ， kong1 zhan1 feng1 shu4 lin2 。
- yin1 sheng1 ji4 liu2 shui3 ， shan4 ting1 zai4 zhi1 yin1 。
- qi2 jiu4 miao3 bu4 jie1 ， cui1 xu2 wu2 chu3 xun2 。
- wu4 qing2 duo1 gui4 yuan3 ， xian2 jun4 qi3 wu2 jin1 。
- chi2 er3 chang2 jiang1 mu4 ， cheng2 qing1 yi4 xi3 xin1 。

## 注释

## 译文

## 赏析
