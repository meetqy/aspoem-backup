---
id: meng-hao-ran-tong-zhang-ming-fu-bi-xi-zeng-da
title: 同張明府碧溪贈答
titlePinyin: tong2 zhang1 ming2 fu3 bi4 xi1 zeng4 da2
titleSlug: tong-zhang-ming-fu-bi-xi-zeng-da
author: 孟浩然
authorPinyin: meng4 hao4 ran2
authorSlug: meng-hao-ran
dynasty: 唐
dynastyPinyin: tang2
dynastySlug: tang
tags: [] 
---

## 正文

- 別業聞新製，同聲和者多。
- 還看碧溪答，不羨綠珠歌。
- 自有陽臺女，朝朝拾翠過。
- 綺筵鋪錦繡，妝牖閉藤蘿。
- 秩滿休閑日，春餘景氣和。
- 仙鳧能作伴，羅襪共凌波。
- 曲島尋花藥，回潭折芰荷。
- 更憐斜日照，紅粉豔青娥。

## 拼音

- bie2 ye4 wen2 xin1 zhi4 ， tong2 sheng1 he2 zhe3 duo1 。
- huan2 kan4 bi4 xi1 da2 ， bu2 xian4 lü4 zhu1 ge1 。
- zi4 you3 yang2 tai2 nü3 ， zhao1 zhao1 shi2 cui4 guo4 。
- qi3 yan2 pu1 jin3 xiu4 ， zhuang1 you3 bi4 teng2 luo2 。
- zhi4 man3 xiu1 xian2 ri4 ， chun1 yu2 jing3 qi4 he2 。
- xian1 fu2 neng2 zuo4 ban4 ， luo2 wa4 gong4 ling2 bo1 。
- qu3 dao3 xun2 hua1 yao4 ， hui2 tan2 zhe2 ji4 he2 。
- geng4 lian2 xie2 ri4 zhao4 ， hong2 fen3 yan4 qing1 e2 。

## 注释

## 译文

## 赏析
