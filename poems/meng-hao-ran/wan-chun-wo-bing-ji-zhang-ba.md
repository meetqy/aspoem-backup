---
id: meng-hao-ran-wan-chun-wo-bing-ji-zhang-ba
title: 晚春臥病寄張八
titlePinyin: wan3 chun1 wo4 bing4 ji4 zhang1 ba1
titleSlug: wan-chun-wo-bing-ji-zhang-ba
author: 孟浩然
authorPinyin: meng4 hao4 ran2
authorSlug: meng-hao-ran
dynasty: 唐
dynastyPinyin: tang2
dynastySlug: tang
tags: []
---

## 正文

- 南陌春將晚，北窗猶臥病。
- 林園久不遊，草木一何盛。
- 狹逕花障迷，閑庭竹掃淨。
- 翠羽戲蘭苕，赬鱗動荷柄。
- 念我平生好，江鄉遠從政。
- 雲山阻夢思，衾枕勞歌詠。
- 歌詠復何爲，同心恨別離。
- 世途皆自媚，流俗寡相知。
- 賈誼才空逸，安仁鬢欲絲。
- 遙情每東注，奔晷復西馳。
- 常恐填溝壑，無由振羽儀。
- 窮通若有命，欲向論中推。

## 拼音

- nan2 mo4 chun1 jiang1 wan3 ， bei3 chuang1 you2 wo4 bing4 。
- lin2 yuan2 jiu3 bu4 you2 ， cao3 mu4 yi4 he2 sheng4 。
- xia2 jing4 hua1 zhang4 mi2 ， xian2 ting2 zhu2 sao3 jing4 。
- cui4 yu3 xi4 lan2 tiao2 ， cheng1 lin2 dong4 he2 bing3 。
- nian4 wo3 ping2 sheng1 hao3 ， jiang1 xiang1 yuan3 cong2 zheng4 。
- yun2 shan1 zu3 meng4 si1 ， qin1 zhen3 lao2 ge1 yong3 。
- ge1 yong3 fu4 he2 wei2 ， tong2 xin1 hen4 bie2 li2 。
- shi4 tu2 jie1 zi4 mei4 ， liu2 su2 gua3 xiang1 zhi1 。
- jia3 yi4 cai2 kong1 yi4 ， an1 ren2 bin4 yu4 si1 。
- yao2 qing2 mei3 dong1 zhu4 ， ben1 gui3 fu4 xi1 chi2 。
- chang2 kong3 tian2 gou1 he4 ， wu2 you2 zhen4 yu3 yi2 。
- qiong2 tong1 ruo4 you3 ming4 ， yu4 xiang4 lun4 zhong1 tui1 。

## 注释

## 译文

## 赏析
