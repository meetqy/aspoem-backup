---
id: yi-ming-zai-chu-yuan-nian-sha-zhou-ge-yao-bing-xu-ti-ni-yi-xia-ge
title: 載初元年沙州歌謠（幷序○題擬。以下歌）
titlePinyin: zai4 chu1 yuan2 nian2 sha1 zhou1 ge1 yao2 （ bing4 xu4 ○ ti2 ni3 。 yi3 xia4 ge1 ）
titleSlug: zai-chu-yuan-nian-sha-zhou-ge-yao-bing-xu-ti-ni-yi-xia-ge
author: 佚名
authorPinyin: yi4 ming2
authorSlug: yi-ming
dynasty: 唐
dynastyPinyin: tang2
dynastySlug: tang
tags: []
---

## 正文

- 於昭武王，承天剪商。
- 誰其下武？聖母神皇。
- 穆斯九族，綏彼四方。
- 遵以禮儀，調以陰陽，三農五穀，萬【庾】（庚）千箱。
- 載興文教，載構明堂。
- 八窻四闥，上圓下方。
- 多士濟濟，流水洋洋。
- 明堂文興，百工時揆。
- 庶人子來，●鼓不勝。
- 肅肅在上，無幽不察，無遠不相。
- 千齡所鐘，萬國攸向。
- 俗被仁禮，家懷孝讓。
- 帝德廣運，聖壽遐延。
- 明明在下，於昭於天。
- 本枝百代，福祚萬年。
- 惟彼洛邑，聖母營之；惟彼河水，神皇清之；穆穆帝子，聖母生之；浩浩海瀆，神皇平之。
- 福兮祐兮，在聖母兮；盛兮昌兮，在神皇兮。
- 聖母皇皇，撫臨四方。
- 東西南北，無思不服。
- 禿髮狂瞽，侵我西土。
- 皇赫斯怒，爰整其旅。
- 荒徼之外，各安其所。
- 穆穆聖君，受天之祐。
- 聖皇爲誰？神皇聖母。
- 於萬斯（伯二六九五卷作「斯萬」）年，受天之祐。
- 永淳之季，皇昇玉京。
- 如喪其考，人不聊生。
- 裴、徐作釁，淮海波驚。
- 皇皇聖母，定【縱】（從）服橫。
- 綏以大德，威以【佳】（往）兵。
- 神謀獨運，天鑒孔明。
- 危邦載靜，亂俗還平。
- 河圖洛書，龜背龍脅。
- 聖母臨人，永昌帝業。
- 既營大室，爰構明堂，如天之堰，如地之方。
- 句含五色，吐納三光，傍洞八牖，中制九房。
- 百神薦趾，膺乾之統，得坤之經。
- 子來之作，不日而成。
- 不得有得，【□□】非名。
- 如天之壽，於萬斯齡。
- 黄山海水，蒲海沙場。
- 地隣蕃服，家接渾鄉。
- 昔年寇盜，禾麥調傷。
- 四人【擾擾】（優優），百姓遑遑。
- 聖人哀念，賜以惟良。
- 既撫既育，或引或將。
- 昔靡單袴，今日重裳。
- 春蘭秋菊，無絕斯芳。
- （見羅振玉《鳴沙石室佚書》影印敦煌寫卷《沙州【都督府】圖經》，即伯二○○五卷。
- 校以伯二六九五卷，此卷末署「《沙州都督府圖經》卷第三」。
- ）（按：原詩題作《歌謠》，在《圖經》中自成一目。
- 末云：「右唐載初元年四月，風俗使于百姓問採得前件歌謠，具狀上讫。
- 」今據以擬題。
- ）。

## 拼音

- wu1 zhao1 wu3 wang2 ， cheng2 tian1 jian3 shang1 。
- shui2 qi2 xia4 wu3 ？ sheng4 mu3 shen2 huang2 。
- mu4 si1 jiu3 zu2 ， sui2 bi3 si4 fang1 。
- zun1 yi3 li3 yi2 ， diao4 yi3 yin1 yang2 ， san1 nong2 wu3 gu3 ， wan4 【 yu3 】（ geng1 ） qian1 xiang1 。
- zai4 xing1 wen2 jiao4 ， zai4 gou4 ming2 tang2 。
- ba1 chuang1 si4 ta4 ， shang4 yuan2 xia4 fang1 。
- duo1 shi4 ji4 ji4 ， liu2 shui3 yang2 yang2 。
- ming2 tang2 wen2 xing1 ， bai3 gong1 shi2 kui2 。
- shu4 ren2 zi3 lai2 ，● gu3 bu2 sheng4 。
- su4 su4 zai4 shang4 ， wu2 you1 bu4 cha2 ， wu2 yuan3 bu4 xiang1 。
- qian1 ling2 suo3 zhong1 ， wan4 guo2 you1 xiang4 。
- su2 bei4 ren2 li3 ， jia1 huai2 xiao4 rang4 。
- di4 de2 guang3 yun4 ， sheng4 shou4 xia2 yan2 。
- ming2 ming2 zai4 xia4 ， wu1 zhao1 wu1 tian1 。
- ben3 zhi1 bai3 dai4 ， fu2 zuo4 wan4 nian2 。
- wei2 bi3 luo4 yi4 ， sheng4 mu3 ying2 zhi1 ； wei2 bi3 he2 shui3 ， shen2 huang2 qing1 zhi1 ； mu4 mu4 di4 zi3 ， sheng4 mu3 sheng1 zhi1 ； hao4 hao4 hai3 du2 ， shen2 huang2 ping2 zhi1 。
- fu2 xi1 you4 xi1 ， zai4 sheng4 mu3 xi1 ； sheng4 xi1 chang1 xi1 ， zai4 shen2 huang2 xi1 。
- sheng4 mu3 huang2 huang2 ， fu3 lin2 si4 fang1 。
- dong1 xi1 nan2 bei3 ， wu2 si1 bu4 fu2 。
- tu1 fa4 kuang2 gu3 ， qin1 wo3 xi1 tu3 。
- huang2 he4 si1 nu4 ， yuan2 zheng3 qi2 lü3 。
- huang1 jiao3 zhi1 wai4 ， ge4 an1 qi2 suo3 。
- mu4 mu4 sheng4 jun1 ， shou4 tian1 zhi1 you4 。
- sheng4 huang2 wei2 shui2 ？ shen2 huang2 sheng4 mu3 。
- wu1 wan4 si1 （ bo2 er4 liu4 jiu3 wu3 juan4 zuo4 「 si1 wan4 」） nian2 ， shou4 tian1 zhi1 you4 。
- yong3 chun2 zhi1 ji4 ， huang2 sheng1 yu4 jing1 。
- ru2 sang1 qi2 kao3 ， ren2 bu4 liao2 sheng1 。
- pei2 、 xu2 zuo4 xin4 ， huai2 hai3 bo1 jing1 。
- huang2 huang2 sheng4 mu3 ， ding4 【 zong4 】（ cong2 ） fu2 heng2 。
- sui2 yi3 da4 de2 ， wei1 yi3 【 jia1 】（ wang3 ） bing1 。
- shen2 mou2 du2 yun4 ， tian1 jian4 kong3 ming2 。
- wei1 bang1 zai4 jing4 ， luan4 su2 huan2 ping2 。
- he2 tu2 luo4 shu1 ， gui1 bei4 long2 xie2 。
- sheng4 mu3 lin2 ren2 ， yong3 chang1 di4 ye4 。
- ji4 ying2 da4 shi4 ， yuan2 gou4 ming2 tang2 ， ru2 tian1 zhi1 yan4 ， ru2 di4 zhi1 fang1 。
- ju4 han2 wu3 se4 ， tu3 na4 san1 guang1 ， bang4 dong4 ba1 you3 ， zhong1 zhi4 jiu3 fang2 。
- bai3 shen2 jian4 zhi3 ， ying1 qian2 zhi1 tong3 ， de2 kun1 zhi1 jing1 。
- zi3 lai2 zhi1 zuo4 ， bu2 ri4 er2 cheng2 。
- bu4 de2 you3 de2 ，【□□】 fei1 ming2 。
- ru2 tian1 zhi1 shou4 ， wu1 wan4 si1 ling2 。
- huang2 shan1 hai3 shui3 ， pu2 hai3 sha1 chang3 。
- di4 lin2 fan1 fu2 ， jia1 jie1 hun2 xiang1 。
- xi1 nian2 kou4 dao4 ， he2 mai4 diao4 shang1 。
- si4 ren2 【 rao3 rao3 】（ you1 you1 ）， bai3 xing4 huang2 huang2 。
- sheng4 ren2 ai1 nian4 ， ci4 yi3 wei2 liang2 。
- ji4 fu3 ji4 yu4 ， huo4 yin3 huo4 jiang1 。
- xi1 mi2 dan1 ku4 ， jin1 ri4 zhong4 shang0 。
- chun1 lan2 qiu1 ju2 ， wu2 jue2 si1 fang1 。
- （ jian4 luo2 zhen4 yu4 《 ming2 sha1 shi2 shi4 yi4 shu1 》 ying3 yin4 dun1 huang2 xie3 juan4 《 sha1 zhou1 【 du1 du0 fu3 】 tu2 jing1 》， ji2 bo2 er4 ○○ wu3 juan4 。
- xiao4 yi3 bo2 er4 liu4 jiu3 wu3 juan4 ， ci3 juan3 mo4 shu3 「《 sha1 zhou1 du1 du0 fu3 tu2 jing1 》 juan4 di4 san1 」。
- ）（ an4 ： yuan2 shi1 ti2 zuo4 《 ge1 yao2 》， zai4 《 tu2 jing1 》 zhong1 zi4 cheng2 yi2 mu4 。
- mo4 yun2 ：「 you4 tang2 zai4 chu1 yuan2 nian2 si4 yue4 ， feng1 su2 shi3 yu2 bai3 xing4 wen4 cai3 de2 qian2 jian4 ge1 yao2 ， ju4 zhuang4 shang4 qi4 。
- 」 jin1 ju4 yi3 ni3 ti2 。
- ）。

## 注释

## 译文

## 赏析
