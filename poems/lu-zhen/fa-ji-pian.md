---
id: lu-zhen-fa-ji-pian
title: 伐棘篇
titlePinyin: fa2 ji2 pian1
titleSlug: fa-ji-pian
author: 路振
authorPinyin: lu4 zhen4
authorSlug: lu-zhen
dynasty: 宋
dynastyPinyin: song4
dynastySlug: song
tags: []
---

## 正文

- 伐棘何所山之巔，秋風颾颾棘子丹。
- 折根破柢堅且頑，斸夫趦趄汗污顔。
- 攢鋒束芒趨道還，𦽑之森森繚長藩。
- 暮冬號風雪暗天，漏寒不鳴守犬眠。
- 主人堂上多金錢，東陵暴客來窺垣。
- 舉手觸鋒身隕顛，千矛萬戟爭後先。
- 襟袖結裂不可揎，蹠破指傷流血殷。
- 神離氣沮走蹁躚，數尺之牆弗復攀。
- 索頭醜奴搔河壖，朔方屯師連七年。
- 木波馬領沙填填，氣脈不絕如喉咽。
- 官軍虎怒思吼軒，强弩一發山河穿。
- 將不叶謀空即安，翫養小醜成隕顛。
- 推芻挽粟徒喧喧，邊臣無心靖國艱。
- 爲余諷此伐棘篇。

## 拼音

- fa2 ji2 he2 suo3 shan1 zhi1 dian1 ， qiu1 feng1 sao1 sao1 ji2 zi3 dan1 。
- zhe2 gen1 po4 di3 jian1 qie3 wan2 ， zhu2 fu1 zi1 ju1 han4 wu1 yan2 。
- zan3 feng1 shu4 mang2 qu1 dao4 huan2 ，𦽑 zhi1 sen1 sen1 liao2 chang2 fan1 。
- mu4 dong1 hao4 feng1 xue3 an4 tian1 ， lou4 han2 bu4 ming2 shou3 quan3 mian2 。
- zhu3 ren2 tang2 shang4 duo1 jin1 qian2 ， dong1 ling2 bao4 ke4 lai2 kui1 yuan2 。
- ju3 shou3 chu4 feng1 shen1 yun3 dian1 ， qian1 mao2 wan4 ji3 zheng1 hou4 xian1 。
- jin1 xiu4 jie2 lie4 bu4 ke3 xuan1 ， zhi2 po4 zhi3 shang1 liu2 xue4 yin1 。
- shen2 li2 qi4 ju3 zou3 pian2 xian1 ， shu4 chi3 zhi1 qiang2 fu2 fu4 pan1 。
- suo3 tou2 chou3 nu2 sao1 he2 ruan2 ， shuo4 fang1 tun2 shi1 lian2 qi1 nian2 。
- mu4 bo1 ma3 ling3 sha1 tian2 tian2 ， qi4 mai4 bu4 jue2 ru2 hou2 yan4 。
- guan1 jun1 hu3 nu4 si1 hou3 xuan1 ， qiang2 nu3 yi4 fa1 shan1 he2 chuan1 。
- jiang1 bu2 ye4 mou2 kong1 ji2 an1 ， wan2 yang3 xiao3 chou3 cheng2 yun3 dian1 。
- tui1 chu2 wan3 su4 tu2 xuan1 xuan1 ， bian1 chen2 wu2 xin1 jing4 guo2 jian1 。
- wei2 yu2 feng3 ci3 fa2 ji2 pian1 。

## 注释

## 译文

## 赏析
