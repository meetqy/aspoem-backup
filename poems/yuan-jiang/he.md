---
id: yuan-jiang-he
title: 和
titlePinyin: he2
titleSlug: he
author: 元絳
authorPinyin: yuan2 jiang4
authorSlug: yuan-jiang
dynasty: 宋
dynastyPinyin: song4
dynastySlug: song
tags: []
---

## 正文

- 晼晚年垂盡，陰沈氣始凝。
- 雲霄方一色，霰雪忽相仍。
- 何處茲辰好，吾州自古稱。
- 稽山呈刻畫，鑑水弄鮮澄。
- 佛土橫銀界，天文露玉繩。
- 緶珠壓簾翠，礱璧累臺層。
- 崑露朝垂木，郇鹽夕滿塍。
- 濃梅明庾嶺，亂蝶鬧青陵。
- 舞緩來還轉，驚多下忽騰。
- 藏崖未見睍，著霤即垂冰。
- 密處情何極，狂時力不勝。
- 奪鮮迷野鶴，汙白絕藩蠅。
- 孫幌方開卷，焦廬正曲肱。
- 悲鳴跧老驥，怒擊下豪鷹。
- 顧我雖遲暮，當歡亦彊能。
- 醉懷思日富，病眼喜晨興。
- 賀帳催休吏，賓筵幸得朋。
- 周詩誦昌滿，鄴酌對劉應。
- 賞爲良辰樂，高宜善賦登。
- 鸘裘欣未至，青簡使先蒸。
- 富歲還相慶，陽春各自矜。
- 𨠑顔均玉氣，泚墨出珪稜。
- 句待呼胡續，舟期訪戴乘。
- 長謠辱君贈，珍感服吾膺。

## 拼音

- wan3 wan3 nian2 chui2 jin4 ， yin1 shen3 qi4 shi3 ning2 。
- yun2 xiao1 fang1 yi2 se4 ， xian4 xue3 hu1 xiang1 reng2 。
- he2 chu3 zi1 chen2 hao3 ， wu2 zhou1 zi4 gu3 cheng1 。
- ji1 shan1 cheng2 ke4 hua4 ， jian4 shui3 nong4 xian1 cheng2 。
- fo2 tu3 heng2 yin2 jie4 ， tian1 wen2 lu4 yu4 sheng2 。
- bian4 zhu1 ya1 lian2 cui4 ， long2 bi4 lei4 tai2 ceng2 。
- kun1 lu4 chao2 chui2 mu4 ， huan2 yan2 xi1 man3 cheng2 。
- nong2 mei2 ming2 yu3 ling3 ， luan4 die2 nao4 qing1 ling2 。
- wu3 huan3 lai2 huan2 zhuan3 ， jing1 duo1 xia4 hu1 teng2 。
- cang2 ya2 wei4 jian4 xian4 ， zhu4 liu4 ji2 chui2 bing1 。
- mi4 chu3 qing2 he2 ji2 ， kuang2 shi2 li4 bu2 sheng4 。
- duo2 xian1 mi2 ye3 he4 ， wu1 bai2 jue2 fan1 ying2 。
- sun1 huang3 fang1 kai1 juan4 ， jiao1 lu2 zheng4 qu3 gong1 。
- bei1 ming2 quan2 lao3 ji4 ， nu4 ji1 xia4 hao2 ying1 。
- gu4 wo3 sui1 chi2 mu4 ， dang1 huan1 yi4 qiang2 neng2 。
- zui4 huai2 si1 ri4 fu4 ， bing4 yan3 xi3 chen2 xing1 。
- he4 zhang4 cui1 xiu1 li4 ， bin1 yan2 xing4 de2 peng2 。
- zhou1 shi1 song4 chang1 man3 ， ye4 zhuo2 dui4 liu2 ying1 。
- shang3 wei2 liang2 chen2 le4 ， gao1 yi2 shan4 fu4 deng1 。
- shuang1 qiu2 xin1 wei4 zhi4 ， qing1 jian3 shi3 xian1 zheng1 。
- fu4 sui4 huan2 xiang1 qing4 ， yang2 chun1 ge4 zi4 jin1 。
- 𨠑 yan2 jun1 yu4 qi4 ， ci3 mo4 chu1 gui1 leng2 。
- ju4 dai4 hu1 hu2 xu4 ， zhou1 qi1 fang3 dai4 cheng2 。
- chang2 yao2 ru3 jun1 zeng4 ， zhen1 gan3 fu2 wu2 ying1 。

## 注释

## 译文

## 赏析
