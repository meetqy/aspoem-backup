---
id: yuan-jiang-yin-lan-zhuang-yuan-jie-tui-he-shi-zai-he-yi-shou
title: 因覽狀元節推和詩再和一首
titlePinyin: yin1 lan3 zhuang4 yuan2 jie2 tui1 he2 shi1 zai4 he2 yi4 shou3
titleSlug: yin-lan-zhuang-yuan-jie-tui-he-shi-zai-he-yi-shou
author: 元絳
authorPinyin: yuan2 jiang4
authorSlug: yuan-jiang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 緹籥驚年杪，鈴齋戒夙興。
- 連空集霙霰，撇席命賓朋。
- 菌閣盤虛出，箯輿選勝登。
- 出川方晻藹，縞素競飛騰。
- 密著珠簾重，低沈粉水澄。
- 迷藏秦洞穴，刻鏤禹溝塍。
- 蓬島三番抃，瑶峰四徹繩。
- 風傳天外籟，湖寫鑑中冰。
- 銀色三千界，琳臺十二層。
- 折梅思陸凱，詠絮對王凝。
- 妬舞輕飄燕，臨書細字繩。
- 光凌射的鶴，氣壓沃洲鷹。
- 櫂月谿翁共，歌蘭楚客能。
- 瓊輈走油壁，練馬頓鉤膺。
- 澤滲陽膏動，和薰氣燭蒸。
- 冬權時已正，尺瑞歲將應。
- 鄙也同民樂，油然弗自勝。
- 平時陪法從，長憶奉昭陵。
- 拂旦開金殿，鳴鞘下玉乘。
- 六花朝服滿，萬歲壽觴稱。
- 就望堯雲日，賡歌舜股肱。
- 冰醪霑飫賜，竹唱聽哀矜。
- 爾後孤蹤遠，頻年老病仍。
- 兩朝還觀魏，何日見觚稜。

## 拼音

- ti2 yue4 jing1 nian2 miao3 ， ling2 zhai1 jie4 su4 xing1 。
- lian2 kong1 ji2 ying1 xian4 ， pie3 xi2 ming4 bin1 peng2 。
- jun1 ge2 pan2 xu1 chu1 ， bian1 yu2 xuan3 sheng4 deng1 。
- chu1 chuan1 fang1 an3 ai3 ， gao3 su4 jing4 fei1 teng2 。
- mi4 zhu4 zhu1 lian2 zhong4 ， di1 shen3 fen3 shui3 cheng2 。
- mi2 cang2 qin2 dong4 xue2 ， ke4 lou4 yu3 gou1 cheng2 。
- peng2 dao3 san1 fan1 bian4 ， yao2 feng1 si4 che4 sheng2 。
- feng1 chuan2 tian1 wai4 lai4 ， hu2 xie3 jian4 zhong1 bing1 。
- yin2 se4 san1 qian1 jie4 ， lin2 tai2 shi2 er4 ceng2 。
- zhe2 mei2 si1 lu4 kai3 ， yong3 xu4 dui4 wang2 ning2 。
- du4 wu3 qing1 piao1 yan4 ， lin2 shu1 xi4 zi4 sheng2 。
- guang1 ling2 she4 de0 he4 ， qi4 ya1 wo4 zhou1 ying1 。
- zhao4 yue4 xi1 weng1 gong4 ， ge1 lan2 chu3 ke4 neng2 。
- qiong2 zhou1 zou3 you2 bi4 ， lian4 ma3 dun4 gou1 ying1 。
- ze2 shen4 yang2 gao1 dong4 ， he2 xun1 qi4 zhu2 zheng1 。
- dong1 quan2 shi2 yi3 zheng4 ， chi3 rui4 sui4 jiang1 ying1 。
- bi3 ye3 tong2 min2 le4 ， you2 ran2 fu2 zi4 sheng4 。
- ping2 shi2 pei2 fa3 cong2 ， chang2 yi4 feng4 zhao1 ling2 。
- fu2 dan4 kai1 jin1 dian4 ， ming2 qiao4 xia4 yu4 cheng2 。
- liu4 hua1 chao2 fu2 man3 ， wan4 sui4 shou4 shang1 cheng1 。
- jiu4 wang4 yao2 yun2 ri4 ， geng1 ge1 shun4 gu3 gong1 。
- bing1 lao2 zhan1 yu4 ci4 ， zhu2 chang4 ting1 ai1 jin1 。
- er3 hou4 gu1 zong1 yuan3 ， bin1 nian2 lao3 bing4 reng2 。
- liang3 chao2 huan2 guan1 wei4 ， he2 ri4 jian4 gu1 leng2 。

## 注释

## 译文

## 赏析
