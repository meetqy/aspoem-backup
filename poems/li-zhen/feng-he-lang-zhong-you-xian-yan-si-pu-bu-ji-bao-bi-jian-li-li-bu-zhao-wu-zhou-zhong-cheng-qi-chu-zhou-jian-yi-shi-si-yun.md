---
id: li-zhen-feng-he-lang-zhong-you-xian-yan-si-pu-bu-ji-bao-bi-jian-li-li-bu-zhao-wu-zhou-zhong-cheng-qi-chu-zhou-jian-yi-shi-si-yun
title: 奉和郎中遊仙巖四瀑布寄包祕監李吏部趙婺州中丞齊處州諫議十四韻
titlePinyin: feng4 he2 lang2 zhong1 you2 xian1 yan2 si4 pu4 bu4 ji4 bao1 bi4 jian1 li3 li4 bu4 zhao4 wu4 zhou1 zhong1 cheng2 qi2 chu3 zhou1 jian4 yi4 shi2 si4 yun4
titleSlug: feng-he-lang-zhong-you-xian-yan-si-pu-bu-ji-bao-bi-jian-li-li-bu-zhao-wu-zhou-zhong-cheng-qi-chu-zhou-jian-yi-shi-si-yun
author: 李縝
authorPinyin: li3 zhen3
authorSlug: li-zhen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 符守分珪組，放情在丘巒。
- 悠然造雲族，忽爾登天壇。
- 求古理方賾，翫奇物不殫。
- 晴光散崖壁，瑞氣生芝蘭。
- 中有四瀑水，奔流狀千般。
- 風雲隱巖底，雨雪霏林端。
- 晶晶含古色，颼颼引晨寒。
- 澄潭見猨飲，潛穴知龍盤。
- 坐憩苔石遍，仰窺杉桂攢。
- 幽蹊創高躅，靈藥餘仙飱。
- 攜賞喜康樂，示文驚建安。
- 縑緗炳珠寶，中外貽同官。
- 末調亦何爲，輒陪高唱難。
- 慙非御徒者，還得依門欄。

## 拼音

- fu2 shou3 fen1 gui1 zu3 ， fang4 qing2 zai4 qiu1 luan2 。
- you1 ran2 zao4 yun2 zu2 ， hu1 er3 deng1 tian1 tan2 。
- qiu2 gu3 li3 fang1 ze2 ， wan2 qi2 wu4 bu4 dan1 。
- qing2 guang1 san4 ya2 bi4 ， rui4 qi4 sheng1 zhi1 lan2 。
- zhong1 you3 si4 pu4 shui3 ， ben1 liu2 zhuang4 qian1 ban1 。
- feng1 yun2 yin3 yan2 di3 ， yu3 xue3 fei1 lin2 duan1 。
- jing1 jing1 han2 gu3 se4 ， sou1 sou1 yin3 chen2 han2 。
- cheng2 tan2 jian4 yuan2 yin3 ， qian2 xue2 zhi1 long2 pan2 。
- zuo4 qi4 tai2 shi2 bian4 ， yang3 kui1 shan1 gui4 zan3 。
- you1 qi1 chuang4 gao1 zhu2 ， ling2 yao4 yu2 xian1 sun1 。
- xie2 shang3 xi3 kang1 le4 ， shi4 wen2 jing1 jian4 an1 。
- jian1 xiang1 bing3 zhu1 bao3 ， zhong1 wai4 yi2 tong2 guan1 。
- mo4 diao4 yi4 he2 wei2 ， zhe2 pei2 gao1 chang4 nan2 。
- can2 fei1 yu4 tu2 zhe3 ， huan2 de2 yi1 men2 lan2 。

## 注释

## 译文

## 赏析
