---
id: wang-ren-you-nan-shan
title: 遊南山
titlePinyin: you2 nan2 shan1
titleSlug: you-nan-shan
author: 汪任
authorPinyin: wang1 ren4
authorSlug: wang-ren
dynasty: 唐
dynastyPinyin: tang2
dynastySlug: tang
tags: [] 
---

## 正文

- 湞陽富佳致，無以過南山。
- 山高雄地理，萬丈親雲端。
- 攀援臨絕頂，氣象非塵寰。
- 神存古廟貌，臺敞舊軒欄。
- 青石生龍文，凜凜常風寒。
- 縱目四無際，陡覺天地寬。
- 直北二江合，水勢中分灘。
- 灘橫水亦轉，曲折束成灣。
- 羣峯自西來，險絕如函關。
- 中虛左梵剎，地勝苾芻安。
- 梵修祝聖壽，額自九重頒。
- 旁有石一障，高下數畝間。
- 或列如屏風，或方如僊壇。
- 或立如駐馬，或走如奔帆。
- 或側如虎卧，或曲如龍蟠。
- 或嚴如衛吏，或羅如星官。
- 或傴如老人，而枯其形顔。
- 或儼如端士，而正其衣冠。
- 或堆如雲霞，重疊而聚攢。
- 或湧如波浪，攣屬而奔湍。
- 或傾而復舉，如獵而獸跧。
- 或騰而不下，如射而禽翻。
- 或先後相續，如朝赴金鑾。
- 或參差不齊，如兵方結圓。
- 或平爲几案，而可羅杯盤。
- 或突出臯岸，而能垂釣竿。
- 或背若相惡，或向若相歡。
- 或聲若磬響，或色若豹斑。
- 或累而成塔，或砌而成鞍。
- 或疎而分散，或密而彎環。
- 或巧而非怪，或鈍而非頑。
- 雖偶不爲配，雖單不爲鰥。
- 雖近不相狎，雖壓不相殘。
- 有室可居佛，有竈可煉丹。
- 有洞可休息，有巖可躋攀。
- 爽氣自有餘，蒸嵐不相干。
- 乾坤所開闢，斷斸非斧刓。
- 遊者可意得，名狀不易殫。
- 通天與三峽，若是烏能班。
- 今時無王維，睥睨措筆難。
- 靜想瑶池仙，豈不停翔鸞。
- 又疑桃源客，步虛潛往還。
- 我有英賢樂，冥搜思不慳。
- 題名或賦詩，鳩工妙手刊。
- 惜哉歲月久，幾至遍圬漫。
- 山僧不好奇，仁者興嗟嘆。
- 爰有老仙翁，尋幽獨忘餐。
- 塵土盡去除，林木間自芟。
- 特道方寸地，舊耕同一觀。
- 小亭翼其上，遊居興不闌。
- 於此或圍棋，縱橫勢萬般。
- 於此或煮茗，江心汲澄瀾。
- 於此或燕坐，塵慮一切拌。
- 誰知得真趣，消此白日閒。
- 勝槩益增重，清爽彌駢闐。
- 山石雖無情，似有待而言。
- 又况隠君子，寂寂初無傳。
- 或隠于仕祿，或晦于巖泉。
- 知音一提拂，豈與山石肩。
- 堯舜吾君民，勳業垂萬年。

## 拼音

- zhen1 yang2 fu4 jia1 zhi4 ， wu2 yi3 guo4 nan2 shan1 。
- shan1 gao1 xiong2 di4 li3 ， wan4 zhang4 qin1 yun2 duan1 。
- pan1 yuan2 lin2 jue2 ding3 ， qi4 xiang4 fei1 chen2 huan2 。
- shen2 cun2 gu3 miao4 mao4 ， tai2 chang3 jiu4 xuan1 lan2 。
- qing1 shi2 sheng1 long2 wen2 ， lin3 lin3 chang2 feng1 han2 。
- zong4 mu4 si4 wu2 ji4 ， dou3 jue2 tian1 di4 kuan1 。
- zhi2 bei3 er4 jiang1 he2 ， shui3 shi4 zhong1 fen1 tan1 。
- tan1 heng2 shui3 yi4 zhuan3 ， qu1 zhe2 shu4 cheng2 wan1 。
- qun2 feng1 zi4 xi1 lai2 ， xian3 jue2 ru2 han2 guan1 。
- zhong1 xu1 zuo3 fan4 cha4 ， di4 sheng4 bi4 chu2 an1 。
- fan4 xiu1 zhu4 sheng4 shou4 ， e2 zi4 jiu3 chong2 ban1 。
- pang2 you3 shi2 yi2 zhang4 ， gao1 xia4 shu4 mu3 jian4 。
- huo4 lie4 ru2 ping2 feng1 ， huo4 fang1 ru2 xian1 tan2 。
- huo4 li4 ru2 zhu4 ma3 ， huo4 zou3 ru2 ben1 fan1 。
- huo4 ce4 ru2 hu3 wo4 ， huo4 qu3 ru2 long2 pan2 。
- huo4 yan2 ru2 wei4 li4 ， huo4 luo2 ru2 xing1 guan1 。
- huo4 yu3 ru2 lao3 ren2 ， er2 ku1 qi2 xing2 yan2 。
- huo4 yan3 ru2 duan1 shi4 ， er2 zheng4 qi2 yi1 guan1 。
- huo4 dui1 ru2 yun2 xia2 ， zhong4 die2 er2 ju4 zan3 。
- huo4 yong3 ru2 bo1 lang4 ， luan2 shu3 er2 ben1 tuan1 。
- huo4 qing1 er2 fu4 ju3 ， ru2 lie4 er2 shou4 quan2 。
- huo4 teng2 er2 bu2 xia4 ， ru2 she4 er2 qin2 fan1 。
- huo4 xian1 hou4 xiang1 xu4 ， ru2 chao2 fu4 jin1 luan2 。
- huo4 can1 cha4 bu4 qi2 ， ru2 bing1 fang1 jie2 yuan2 。
- huo4 ping2 wei2 ji1 an4 ， er2 ke3 luo2 bei1 pan2 。
- huo4 tu1 chu1 gao1 an4 ， er2 neng2 chui2 diao4 gan1 。
- huo4 bei4 ruo4 xiang1 e4 ， huo4 xiang4 ruo4 xiang1 huan1 。
- huo4 sheng1 ruo4 qing4 xiang3 ， huo4 se4 ruo4 bao4 ban1 。
- huo4 lei4 er2 cheng2 ta3 ， huo4 qi4 er2 cheng2 an1 。
- huo4 shu1 er2 fen1 san4 ， huo4 mi4 er2 wan1 huan2 。
- huo4 qiao3 er2 fei1 guai4 ， huo4 dun4 er2 fei1 wan2 。
- sui1 ou3 bu4 wei2 pei4 ， sui1 dan1 bu4 wei2 guan1 。
- sui1 jin4 bu4 xiang1 xia2 ， sui1 ya1 bu4 xiang1 can2 。
- you3 shi4 ke3 ju1 fo2 ， you3 zao4 ke3 lian4 dan1 。
- you3 dong4 ke3 xiu1 xi0 ， you3 yan2 ke3 ji1 pan1 。
- shuang3 qi4 zi4 you3 yu2 ， zheng1 lan2 bu4 xiang1 gan1 。
- qian2 kun1 suo3 kai1 pi4 ， duan4 zhu2 fei1 fu3 wan2 。
- you2 zhe3 ke3 yi4 de2 ， ming2 zhuang4 bu2 yi4 dan1 。
- tong1 tian1 yu3 san1 xia2 ， ruo4 shi4 wu1 neng2 ban1 。
- jin1 shi2 wu2 wang2 wei2 ， pi4 ni4 cuo4 bi3 nan2 。
- jing4 xiang3 yao2 chi2 xian1 ， qi3 bu4 ting2 xiang2 luan2 。
- you4 yi2 tao2 yuan2 ke4 ， bu4 xu1 qian2 wang3 huan2 。
- wo3 you3 ying1 xian2 le4 ， ming2 sou1 si1 bu4 qian1 。
- ti2 ming2 huo4 fu4 shi1 ， jiu1 gong1 miao4 shou3 kan1 。
- xi1 zai1 sui4 yue4 jiu3 ， ji1 zhi4 bian4 wu1 man4 。
- shan1 seng1 bu4 hao3 qi2 ， ren2 zhe3 xing1 jie1 tan4 。
- yuan2 you3 lao3 xian1 weng1 ， xun2 you1 du2 wang4 can1 。
- chen2 tu3 jin4 qu4 chu2 ， lin2 mu4 jian4 zi4 shan1 。
- te4 dao4 fang1 cun4 di4 ， jiu4 geng1 tong2 yi4 guan1 。
- xiao3 ting2 yi4 qi2 shang4 ， you2 ju1 xing1 bu4 lan2 。
- wu1 ci3 huo4 wei2 qi2 ， zong4 heng2 shi4 wan4 ban1 。
- wu1 ci3 huo4 zhu3 ming2 ， jiang1 xin1 ji2 cheng2 lan2 。
- wu1 ci3 huo4 yan4 zuo4 ， chen2 lü4 yi2 qie4 ban4 。
- shui2 zhi1 de2 zhen1 qu4 ， xiao1 ci3 bai2 ri4 xian2 。
- sheng4 gai4 yi4 zeng1 zhong4 ， qing1 shuang3 mi2 pian2 tian2 。
- shan1 shi2 sui1 wu2 qing2 ， si4 you3 dai4 er2 yan2 。
- you4 kuang4 yin3 jun1 zi3 ， ji4 ji4 chu1 wu2 chuan2 。
- huo4 yin3 yu2 shi4 lu4 ， huo4 hui4 yu2 yan2 quan2 。
- zhi1 yin1 yi4 ti2 fu2 ， qi3 yu3 shan1 shi2 jian1 。
- yao2 shun4 wu2 jun1 min2 ， xun1 ye4 chui2 wan4 nian2 。

## 注释

## 译文

## 赏析
