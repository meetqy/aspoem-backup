---
id: ou-yang-zhan-yi-chang-xing
title: 益昌行
titlePinyin: yi4 chang1 xing2
titleSlug: yi-chang-xing
author: 歐陽詹
authorPinyin: ou1 yang2 zhan1
authorSlug: ou-yang-zhan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 驅馬至益昌，倍驚風俗和。
- 耕夫隴上謠，負者途中歌。
- 處處川復原，重重山與河。
- 人煙遍餘田，時稼無閑坡。
- 問業一何脩，太守德化加。
- 問身一何安，太守恩懷多。
- 賢哉我太守，在古無以過。
- 愛人甚愛身，治郡如治家。
- 雲雷既奮騰，草木遂萌芽。
- 乃知良二千，德足爲國華。
- 今時固精求，漢帝非徒嗟。
- 四海有青春，衆植佇揚葩。
- 期當作說霖，天下同雱𩃱。

## 拼音

- qu1 ma3 zhi4 yi4 chang1 ， bei4 jing1 feng1 su2 he2 。
- geng1 fu1 long3 shang4 yao2 ， fu4 zhe3 tu2 zhong1 ge1 。
- chu3 chu3 chuan1 fu4 yuan2 ， chong2 chong2 shan1 yu3 he2 。
- ren2 yan1 bian4 yu2 tian2 ， shi2 jia4 wu2 xian2 po1 。
- wen4 ye4 yi4 he2 xiu1 ， tai4 shou3 de2 hua4 jia1 。
- wen4 shen1 yi4 he2 an1 ， tai4 shou3 en1 huai2 duo1 。
- xian2 zai1 wo3 tai4 shou3 ， zai4 gu3 wu2 yi3 guo4 。
- ai4 ren2 shen4 ai4 shen1 ， zhi4 jun4 ru2 zhi4 jia1 。
- yun2 lei2 ji4 fen4 teng2 ， cao3 mu4 sui4 meng2 ya2 。
- nai3 zhi1 liang2 er4 qian1 ， de2 zu2 wei2 guo2 hua2 。
- jin1 shi2 gu4 jing1 qiu2 ， han4 di4 fei1 tu2 jie1 。
- si4 hai3 you3 qing1 chun1 ， zhong4 zhi2 zhu4 yang2 pa1 。
- qi1 dang1 zuo4 shuo1 lin2 ， tian1 xia4 tong2 pang1 𩃱。

## 注释

## 译文

## 赏析
