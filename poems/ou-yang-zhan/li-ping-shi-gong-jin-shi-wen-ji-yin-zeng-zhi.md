---
id: ou-yang-zhan-li-ping-shi-gong-jin-shi-wen-ji-yin-zeng-zhi
title: 李評事公進示文集因贈之
titlePinyin: li3 ping2 shi4 gong1 jin4 shi4 wen2 ji2 yin1 zeng4 zhi1
titleSlug: li-ping-shi-gong-jin-shi-wen-ji-yin-zeng-zhi
author: 歐陽詹
authorPinyin: ou1 yang2 zhan1
authorSlug: ou-yang-zhan
dynasty: 唐
dynastyPinyin: tang2
dynastySlug: tang
tags: []
---

## 正文

- 風雅不墜地，五言始君先。
- 希微嘉會章，杳冥河梁篇。
- 理蔓語無枝，言一意則千。
- 往來更後人，澆蕩醨前源。
- 傾筐實不收，樸樕華爭繁。
- 大教護微旨，哲人生令孫。
- 高飆激頹波，坐使橫流翻。
- 昔日越重阻，側聆滄海傳。
- 逮茲覿清揚，幸覩青琅編。
- 泠泠中山醇，片片崑丘璠。
- 一杯有餘味，再覽增光鮮。
- 對寶人皆鑒，握鞶良自妍。
- 吾其告先師，六義今還全。

## 拼音

- feng1 ya3 bu2 zhui4 di4 ， wu3 yan2 shi3 jun1 xian1 。
- xi1 wei1 jia1 hui4 zhang1 ， yao3 ming2 he2 liang2 pian1 。
- li3 man4 yu3 wu2 zhi1 ， yan2 yi2 yi4 ze2 qian1 。
- wang3 lai2 geng4 hou4 ren2 ， jiao1 dang4 li2 qian2 yuan2 。
- qing1 kuang1 shi2 bu4 shou1 ， pu3 su4 hua2 zheng1 fan2 。
- da4 jiao4 hu4 wei1 zhi3 ， zhe2 ren2 sheng1 ling4 sun1 。
- gao1 biao1 ji1 tui2 bo1 ， zuo4 shi3 heng2 liu2 fan1 。
- xi1 ri4 yue4 zhong4 zu3 ， ce4 ling2 cang1 hai3 chuan2 。
- dai3 zi1 di2 qing1 yang2 ， xing4 du3 qing1 lang2 bian1 。
- ling2 ling2 zhong1 shan1 chun2 ， pian4 pian4 kun1 qiu1 fan2 。
- yi4 bei1 you3 yu2 wei4 ， zai4 lan3 zeng1 guang1 xian1 。
- dui4 bao3 ren2 jie1 jian4 ， wo4 pan2 liang2 zi4 yan2 。
- wu2 qi2 gao4 xian1 shi1 ， liu4 yi4 jin1 huan2 quan2 。

## 注释

## 译文

## 赏析
