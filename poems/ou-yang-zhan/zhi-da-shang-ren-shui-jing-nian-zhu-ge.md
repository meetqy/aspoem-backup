---
id: ou-yang-zhan-zhi-da-shang-ren-shui-jing-nian-zhu-ge
title: 智達上人水精念珠歌
titlePinyin: zhi4 da2 shang4 ren2 shui3 jing1 nian4 zhu1 ge1
titleSlug: zhi-da-shang-ren-shui-jing-nian-zhu-ge
author: 歐陽詹
authorPinyin: ou1 yang2 zhan1
authorSlug: ou-yang-zhan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 水已清，清中不易當其精。
- 精華極，何宜更復加磨拭。
- 良工磨拭成貫珠，泓澄洞澈看如無。
- 星輝月耀莫之逾，駭雞照乘徒稱殊。
- 上人念佛泛貞諦，一佛一珠以爲計。
- 既指其珠當佛身，亦欲珠明佛像智。
- 咨董母，訪朱公。
- 得之玓瓅羣奇中，龍龕鷲嶺長隨躬。
- 朝自守持纖掌透，夜來月照紅條空。
- 窮川極陸難爲寶，孰說軖璖將瑪瑙。
- 連連寒溜下陰軒，熒熒泫露垂秋草。
- 皎晶晶，彰煌煌。
- 陸離電烻紛不常，凌眸暈目生光芒。
- 我來借問修行術，數日殷勤美茲物。
- 上人視日授微言，心靜如斯即諸佛。

## 拼音

- shui3 yi3 qing1 ， qing1 zhong1 bu2 yi4 dang1 qi2 jing1 。
- jing1 hua2 ji2 ， he2 yi2 geng4 fu4 jia1 mo2 shi4 。
- liang2 gong1 mo2 shi4 cheng2 guan4 zhu1 ， hong2 cheng2 dong4 che4 kan4 ru2 wu2 。
- xing1 hui1 yue4 yao4 mo4 zhi1 yu2 ， hai4 ji1 zhao4 cheng2 tu2 cheng1 shu1 。
- shang4 ren2 nian4 fo2 fan4 zhen1 di4 ， yi4 fo2 yi4 zhu1 yi3 wei2 ji4 。
- ji4 zhi3 qi2 zhu1 dang1 fo2 shen1 ， yi4 yu4 zhu1 ming2 fo2 xiang4 zhi4 。
- zi1 dong3 mu3 ， fang3 zhu1 gong1 。
- de2 zhi1 di4 li4 qun2 qi2 zhong1 ， long2 kan1 jiu4 ling3 chang2 sui2 gong1 。
- chao2 zi4 shou3 chi2 xian1 zhang3 tou4 ， ye4 lai2 yue4 zhao4 hong2 tiao2 kong1 。
- qiong2 chuan1 ji2 lu4 nan2 wei2 bao3 ， shu2 shuo1 kuang2 qu2 jiang1 ma3 nao3 。
- lian2 lian2 han2 liu1 xia4 yin1 xuan1 ， ying2 ying2 xuan4 lu4 chui2 qiu1 cao3 。
- jiao3 jing1 jing1 ， zhang1 huang2 huang2 。
- lu4 li2 dian4 yan4 fen1 bu4 chang2 ， ling2 mou2 yun4 mu4 sheng1 guang1 mang2 。
- wo3 lai2 jie4 wen4 xiu1 xing2 shu4 ， shu4 ri4 yin1 qin2 mei3 zi1 wu4 。
- shang4 ren2 shi4 ri4 shou4 wei1 yan2 ， xin1 jing4 ru2 si1 ji2 zhu1 fo2 。

## 注释

## 译文

## 赏析
