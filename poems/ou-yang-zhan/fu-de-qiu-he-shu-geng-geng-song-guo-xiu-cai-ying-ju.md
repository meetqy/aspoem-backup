---
id: ou-yang-zhan-fu-de-qiu-he-shu-geng-geng-song-guo-xiu-cai-ying-ju
title: 賦得秋河曙耿耿送郭秀才應舉
titlePinyin: fu4 de2 qiu1 he2 shu3 geng3 geng3 song4 guo1 xiu4 cai0 ying1 ju3
titleSlug: fu-de-qiu-he-shu-geng-geng-song-guo-xiu-cai-ying-ju
author: 歐陽詹
authorPinyin: ou1 yang2 zhan1
authorSlug: ou-yang-zhan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 月沒天欲明，秋河尚凝白。
- 皚皚積光素，耿耿橫虛碧。
- 南斗接，北辰連，空濛鴻洞浮高天。
- 蕩蕩漫漫皆晶然，實類平蕪流大川。
- 星爲潭底珠，雲是波中煙。
- 雞唱漏盡東方作，曲渚蒼蒼曉霜落。
- 鴈叫疑從清淺驚，鳧聲似在沿洄泊。
- 幷州細侯直下孫，才應秋賦懷金門。
- 念排雲漢將飛翻，仰之踴躍當華軒。
- 夜來陪餞歐陽子，偶坐通宵見深旨。
- 心知慷慨日昭然，前程心在青雲裏。

## 拼音

- yue4 mei2 tian1 yu4 ming2 ， qiu1 he2 shang4 ning2 bai2 。
- ai2 ai2 ji1 guang1 su4 ， geng3 geng3 heng2 xu1 bi4 。
- nan2 dou3 jie1 ， bei3 chen2 lian2 ， kong1 meng2 hong2 dong4 fu2 gao1 tian1 。
- dang4 dang4 man4 man4 jie1 jing1 ran2 ， shi2 lei4 ping2 wu2 liu2 da4 chuan1 。
- xing1 wei2 tan2 di3 zhu1 ， yun2 shi4 bo1 zhong1 yan1 。
- ji1 chang4 lou4 jin4 dong1 fang1 zuo4 ， qu3 zhu3 cang1 cang1 xiao3 shuang1 luo4 。
- yan4 jiao4 yi2 cong2 qing1 qian3 jing1 ， fu2 sheng1 si4 zai4 yan2 hui2 bo2 。
- bing4 zhou1 xi4 hou2 zhi2 xia4 sun1 ， cai2 ying1 qiu1 fu4 huai2 jin1 men2 。
- nian4 pai2 yun2 han4 jiang1 fei1 fan1 ， yang3 zhi1 yong3 yue4 dang1 hua2 xuan1 。
- ye4 lai2 pei2 jian4 ou1 yang2 zi3 ， ou3 zuo4 tong1 xiao1 jian4 shen1 zhi3 。
- xin1 zhi1 kang1 kai3 ri4 zhao1 ran2 ， qian2 cheng2 xin1 zai4 qing1 yun2 li3 。

## 注释

## 译文

## 赏析
