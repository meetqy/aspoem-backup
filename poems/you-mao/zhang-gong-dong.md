---
id: you-mao-zhang-gong-dong
title: 張公洞
titlePinyin: zhang1 gong1 dong4
titleSlug: zhang-gong-dong
author: 尤袤
authorPinyin: you2 mao4
authorSlug: you-mao
dynasty: 宋
dynastyPinyin: song4
dynastySlug: song
tags: []
---

## 正文

- 吾聞荆溪南，有地僊所宅。
- 十年勞夢想，今日著脚歷。
- 扁舟下湖㳇，水漲沒砂磧。
- 結纜小橋傍，杖藜從所適。
- 平岡面坡陁，疊嶂堆襞積。
- 行行三兩里，夾道喬木植。
- 其末幾合抱，其高乃千尺。
- 風生萬壑響，日照四山赤。
- 時摇樹林抄，忽見屋宇脊。
- 宮門何崢嶸，南路頗脩直。
- 長廊景曀曀，崩殿人寂寂。
- 寥落昔賢題，摩挲壁間墨。
- 捫蘿上層嶺，俯瞰得深窟。
- 危梯交枝撐，鳥道穿詰屈。
- 投身乍寬縱，跼步仍逼窄。
- 攀援愁顛躋，傲睨驚險僻。
- 懸崖朵頦頷，亂石拱劍戟。
- 白雲何時橫，乳溢或自滴。
- 中空正澒洞，了不見天隙。
- 冥行迷近遠，傴僂猶擿埴。
- 巉巖豈人工，隠軫入地脈。
- 窮幽或篝火，俯跪僅容席。
- 仙壇尚故處，丹竈儼遺跡。
- 山蟲鳴咿嚘，野鼠聲嘖唶。
- 傳聞老父語，以往深莫測。
- 中有白玉堂，橫絕巨石塞。
- 傍連洞庭野，欲去不可極。
- 潛窺目先旋，縱走膝無力。
- 邅迴步西徑，突兀出峭壁。
- 樅風高枝樛，藤蔓青陰羃。
- 芳草何芊綿，丹花亦狼籍。
- 躊躇古亭上，頫仰幽澗碧。
- 丁當下流水，磊磈欲落石。
- 雖云培塿高，氣與嵩華敵。
- 其南有空穴，澹瀩殷幽黑。
- 陰風互吞吐，冷氣森噴逼。
- 蛟龍久伏藏，金玉閟簡冊。
- 靈蹤信茫昧，幻怪紛慘戚。
- 將無神物守，欲與世壤隔。
- 平生丘壑念，蚤歲泉石癖。
- 豈不思三山，所恨無六翮。
- 樂哉茲辰游，逸興潛有激。
- 仙翁在何許，綠髮尚如昔。
- 髣髴笙簫聲，徘徊鸞鶴翼。
- 俗緣磨不盡，夢境坐形役。
- 何階築衡茅，幽討窮日夕。
- 風雲西北起，天地忽改色。
- 倉皇促歸斾，造物豈戲劇。
- 良游易乖悟，真賞難再得。
- 寄語山中人，重來儻相識。

## 拼音

- wu2 wen2 jing1 xi1 nan2 ， you3 di4 xian1 suo3 zhai2 。
- shi2 nian2 lao2 meng4 xiang3 ， jin1 ri4 zhu4 jiao3 li4 。
- pian1 zhou1 xia4 hu2 fu4 ， shui3 zhang3 mei2 sha1 qi4 。
- jie2 lan3 xiao3 qiao2 bang4 ， zhang4 li2 cong2 suo3 shi4 。
- ping2 gang1 mian4 po1 tuo2 ， die2 zhang4 dui1 bi4 ji1 。
- hang2 hang2 san1 liang3 li3 ， jia1 dao4 qiao2 mu4 zhi2 。
- qi2 mo4 ji1 he2 bao4 ， qi2 gao1 nai3 qian1 chi3 。
- feng1 sheng1 wan4 he4 xiang3 ， ri4 zhao4 si4 shan1 chi4 。
- shi2 yao2 shu4 lin2 chao1 ， hu1 jian4 wu1 yu3 ji3 。
- gong1 men2 he2 zheng1 rong2 ， nan2 lu4 po1 xiu1 zhi2 。
- chang2 lang2 jing3 yi4 yi4 ， beng1 dian4 ren2 ji4 ji4 。
- liao2 luo4 xi1 xian2 ti2 ， mo2 suo1 bi4 jian4 mo4 。
- men2 luo2 shang4 ceng2 ling3 ， fu3 kan4 de2 shen1 ku1 。
- wei1 ti1 jiao1 zhi1 cheng1 ， niao3 dao4 chuan1 jie2 qu1 。
- tou2 shen1 zha4 kuan1 zong4 ， ju2 bu4 reng2 bi1 zhai3 。
- pan1 yuan2 chou2 dian1 ji1 ， ao4 ni4 jing1 xian3 pi4 。
- xuan2 ya2 duo3 ke1 han4 ， luan4 shi2 gong3 jian4 ji3 。
- bai2 yun2 he2 shi2 heng2 ， ru3 yi4 huo4 zi4 di1 。
- zhong1 kong1 zheng4 hong4 dong4 ， liao3 bu2 jian4 tian1 xi4 。
- ming2 xing2 mi2 jin4 yuan3 ， yu3 lü3 you2 ti1 zhi2 。
- chan2 yan2 qi3 ren2 gong1 ， yin3 zhen3 ru4 di4 mai4 。
- qiong2 you1 huo4 gou1 huo3 ， fu3 gui4 jin3 rong2 xi2 。
- xian1 tan2 shang4 gu4 chu3 ， dan1 zao4 yan3 yi2 ji4 。
- shan1 chong2 ming2 yi1 you1 ， ye3 shu3 sheng1 ze2 jie4 。
- chuan2 wen2 lao3 fu4 yu3 ， yi3 wang3 shen1 mo4 ce4 。
- zhong1 you3 bai2 yu4 tang2 ， heng2 jue2 ju4 shi2 sai1 。
- bang4 lian2 dong4 ting2 ye3 ， yu4 qu4 bu4 ke3 ji2 。
- qian2 kui1 mu4 xian1 xuan2 ， zong4 zou3 xi1 wu2 li4 。
- zhan1 hui2 bu4 xi1 jing4 ， tu1 wu4 chu1 qiao4 bi4 。
- cong1 feng1 gao1 zhi1 jiu1 ， teng2 wan4 qing1 yin1 mi4 。
- fang1 cao3 he2 qian1 mian2 ， dan1 hua1 yi4 lang2 ji2 。
- chou2 chu2 gu3 ting2 shang4 ， fu3 yang3 you1 jian4 bi4 。
- ding1 dang1 xia4 liu2 shui3 ， lei3 wei3 yu4 luo4 shi2 。
- sui1 yun2 pei2 lou3 gao1 ， qi4 yu3 song1 hua2 di2 。
- qi2 nan2 you3 kong1 xue2 ， dan4 dui4 yin1 you1 hei1 。
- yin1 feng1 hu4 tun1 tu3 ， leng3 qi4 sen1 pen1 bi1 。
- jiao1 long2 jiu3 fu2 cang2 ， jin1 yu4 bi4 jian3 ce4 。
- ling2 zong1 xin4 mang2 mei4 ， huan4 guai4 fen1 can3 qi1 。
- jiang1 wu2 shen2 wu4 shou3 ， yu4 yu3 shi4 rang3 ge2 。
- ping2 sheng1 qiu1 he4 nian4 ， zao3 sui4 quan2 shi2 pi3 。
- qi3 bu4 si1 san1 shan1 ， suo3 hen4 wu2 liu4 he2 。
- le4 zai1 zi1 chen2 you2 ， yi4 xing1 qian2 you3 ji1 。
- xian1 weng1 zai4 he2 xu1 ， lü4 fa4 shang4 ru2 xi1 。
- fang3 fu2 sheng1 xiao1 sheng1 ， pai2 huai2 luan2 he4 yi4 。
- su2 yuan2 mo2 bu2 jin4 ， meng4 jing4 zuo4 xing2 yi4 。
- he2 jie1 zhu4 heng2 mao2 ， you1 tao3 qiong2 ri4 xi1 。
- feng1 yun2 xi1 bei3 qi3 ， tian1 di4 hu1 gai3 se4 。
- cang1 huang2 cu4 gui1 pei4 ， zao4 wu4 qi3 xi4 ju4 。
- liang2 you2 yi4 guai1 wu4 ， zhen1 shang3 nan2 zai4 de2 。
- ji4 yu3 shan1 zhong1 ren2 ， zhong4 lai2 tang3 xiang1 shi2 。

## 注释

## 译文

## 赏析
