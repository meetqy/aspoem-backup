---
id: you-mao-geng-zi-sui-chu-qian-yi-ri-you-mao-shan
title: 庚子歲除前一日游茅山
titlePinyin: geng1 zi3 sui4 chu2 qian2 yi2 ri4 you2 mao2 shan1
titleSlug: geng-zi-sui-chu-qian-yi-ri-you-mao-shan
author: 尤袤
authorPinyin: you2 mao4
authorSlug: you-mao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 犯寒出行遇，值此歲云除。
- 剛風駕飈輪，送我游清都。
- 華陽第八天，仙聖之所居。
- 洞門劣容人，中寬如室廬。
- 橫前大溪水，於焉限塵區。
- 其右萬石林，錯落空翠圖。
- 茅菴著深秀，細路緣崎嶇。
- 幽泉見客喜，頗亦類逃虛。
- 山深日易曛，捷徑趨元符。
- 琳宮照金碧，天籟鳴笙竽。
- 側睨白雲峰，前瞻赤沙湖。
- 金壇聳百丈，陰洞通七途。
- 俯視人間世，擾擾真蟲蛆。
- 蚤以凡陋質，忝分赤城符。
- 豈悟夙昔緣，復造神靈墟。
- 平生夢寐處，恍若登華胥。
- 歸來拜綠章，足力尚有餘。
- 珍館十六所，安能徧遨娛。
- 窮探恨不盡，大息仍踟躇。

## 拼音

- fan4 han2 chu1 xing2 yu4 ， zhi2 ci3 sui4 yun2 chu2 。
- gang1 feng1 jia4 biao1 lun2 ， song4 wo3 you2 qing1 dou1 。
- hua2 yang2 di4 ba1 tian1 ， xian1 sheng4 zhi1 suo3 ju1 。
- dong4 men2 lie4 rong2 ren2 ， zhong1 kuan1 ru2 shi4 lu2 。
- heng2 qian2 da4 xi1 shui3 ， wu1 yan1 xian4 chen2 qu1 。
- qi2 you4 wan4 shi2 lin2 ， cuo4 luo4 kong1 cui4 tu2 。
- mao2 an1 zhu4 shen1 xiu4 ， xi4 lu4 yuan2 qi2 qu1 。
- you1 quan2 jian4 ke4 xi3 ， po1 yi4 lei4 tao2 xu1 。
- shan1 shen1 ri4 yi4 xun1 ， jie2 jing4 qu1 yuan2 fu2 。
- lin2 gong1 zhao4 jin1 bi4 ， tian1 lai4 ming2 sheng1 yu2 。
- ce4 ni4 bai2 yun2 feng1 ， qian2 zhan1 chi4 sha1 hu2 。
- jin1 tan2 song3 bai3 zhang4 ， yin1 dong4 tong1 qi1 tu2 。
- fu3 shi4 ren2 jian4 shi4 ， rao3 rao3 zhen1 chong2 qu1 。
- zao3 yi3 fan2 lou4 zhi4 ， tian3 fen1 chi4 cheng2 fu2 。
- qi3 wu4 su4 xi1 yuan2 ， fu4 zao4 shen2 ling2 xu1 。
- ping2 sheng1 meng4 mei4 chu3 ， huang3 ruo4 deng1 hua2 xu1 。
- gui1 lai2 bai4 lü4 zhang1 ， zu2 li4 shang4 you3 yu2 。
- zhen1 guan3 shi2 liu4 suo3 ， an1 neng2 bian4 ao2 yu2 。
- qiong2 tan4 hen4 bu2 jin4 ， da4 xi1 reng2 chi2 chu2 。

## 注释

## 译文

## 赏析
