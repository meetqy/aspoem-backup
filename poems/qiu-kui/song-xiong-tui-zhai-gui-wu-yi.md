---
id: qiu-kui-song-xiong-tui-zhai-gui-wu-yi
title: 送熊退齋歸武夷
titlePinyin: song4 xiong2 tui4 zhai1 gui1 wu3 yi2
titleSlug: song-xiong-tui-zhai-gui-wu-yi
author: 丘葵
authorPinyin: qiu1 kui2
authorSlug: qiu-kui
dynasty: 宋
dynastyPinyin: song4
dynastySlug: song
tags: []
---

## 正文

- 穆穆朱夫子，於道集大成。
- 嗟予亦私淑，奧義終難明。
- 退翁獨何幸，而乃同鄉生。
- 雖後百餘載，玄機若親承。
- 斯人幸未墜，載道來桐城。
- 平生疑惑處，喜得相考評。
- 秋風吹庭樹，忽然作離聲。
- 吾儕各衰老，何時重合并。
- 願言且少住，勿棄斯文盟。
- 聖賢千萬語，只在知與行。
- 前修倘可企，勗哉共修程。

## 拼音

- mu4 mu4 zhu1 fu1 zi3 ， wu1 dao4 ji2 da4 cheng2 。
- jie1 yu3 yi4 si1 shu1 ， ao4 yi4 zhong1 nan2 ming2 。
- tui4 weng1 du2 he2 xing4 ， er2 nai3 tong2 xiang1 sheng1 。
- sui1 hou4 bai3 yu2 zai4 ， xuan2 ji1 ruo4 qin1 cheng2 。
- si1 ren2 xing4 wei4 zhui4 ， zai4 dao4 lai2 tong2 cheng2 。
- ping2 sheng1 yi2 huo4 chu3 ， xi3 de2 xiang1 kao3 ping2 。
- qiu1 feng1 chui1 ting2 shu4 ， hu1 ran2 zuo4 li2 sheng1 。
- wu2 chai2 ge4 shuai1 lao3 ， he2 shi2 chong2 he2 bing4 。
- yuan4 yan2 qie3 shao3 zhu4 ， wu4 qi4 si1 wen2 meng2 。
- sheng4 xian2 qian1 wan4 yu3 ， zhi1 zai4 zhi1 yu3 xing2 。
- qian2 xiu1 tang3 ke3 qi3 ， xu4 zai1 gong4 xiu1 cheng2 。

## 注释

## 译文

## 赏析
