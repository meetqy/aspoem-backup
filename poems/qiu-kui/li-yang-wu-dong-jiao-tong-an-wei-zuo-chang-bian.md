---
id: qiu-kui-li-yang-wu-dong-jiao-tong-an-wei-zuo-chang-bian
title: 李養吾董教同安爲作長編
titlePinyin: li3 yang3 wu2 dong3 jiao4 tong2 an1 wei2 zuo4 chang2 bian1
titleSlug: li-yang-wu-dong-jiao-tong-an-wei-zuo-chang-bian
author: 丘葵
authorPinyin: qiu1 kui2
authorSlug: qiu-kui
dynasty: 宋
dynastyPinyin: song4
dynastySlug: song
tags: []
---

## 正文

- 一元之根貞下起，勾萌甲拆春陽敷。
- 千紅萬紫弄晴霽，忽然暗綠繞丘墟。
- 霜風厲厲百物遂，枝葉剝落留根株。
- 一誠通復心無愧，雖千萬往猶褐夫。
- 浩然之氣非襲取，所要與道與義俱。
- 勿正勿忘勿助長，活潑潑地惟鳶魚。
- 子思喫緊爲人處，鄒孟得之曰養吾。
- 千載斷脈無人續，往往舐痔誇得車。
- 何期邑泮乃親見，鐸音之來自方壺。
- 加之卿相心不動，顧乃下教青衿徒。
- 古來揖遜三杯酒，至和薰蒸遍八極。
- 聖門狂者得氣象，童冠浴沂風舞雩。
- 歎子養浩亦已久，讀書窗前草不除。
- 明年春風二三月，不知先生與點無。

## 拼音

- yi4 yuan2 zhi1 gen1 zhen1 xia4 qi3 ， gou1 meng2 jia3 chai1 chun1 yang2 fu1 。
- qian1 hong2 wan4 zi3 nong4 qing2 ji4 ， hu1 ran2 an4 lü4 rao4 qiu1 xu1 。
- shuang1 feng1 li4 li4 bai3 wu4 sui4 ， zhi1 ye4 bao1 luo4 liu2 gen1 zhu1 。
- yi4 cheng2 tong1 fu4 xin1 wu2 kui4 ， sui1 qian1 wan4 wang3 you2 he4 fu1 。
- hao4 ran2 zhi1 qi4 fei1 xi2 qu3 ， suo3 yao4 yu3 dao4 yu3 yi4 ju4 。
- wu4 zheng4 wu4 wang4 wu4 zhu4 chang2 ， huo2 po1 po1 di4 wei2 yuan1 yu2 。
- zi3 si1 chi1 jin3 wei2 ren2 chu3 ， zou1 meng4 de2 zhi1 yue1 yang3 wu2 。
- qian1 zai4 duan4 mai4 wu2 ren2 xu4 ， wang3 wang3 shi4 zhi4 kua1 de2 ju1 。
- he2 qi1 yi4 pan4 nai3 qin1 jian4 ， duo2 yin1 zhi1 lai2 zi4 fang1 hu2 。
- jia1 zhi1 qing1 xiang4 xin1 bu2 dong4 ， gu4 nai3 xia4 jiao4 qing1 jin1 tu2 。
- gu3 lai2 yi1 xun4 san1 bei1 jiu3 ， zhi4 he2 xun1 zheng1 bian4 ba1 ji2 。
- sheng4 men2 kuang2 zhe3 de2 qi4 xiang4 ， tong2 guan1 yu4 yi2 feng1 wu3 yu2 。
- tan4 zi3 yang3 hao4 yi4 yi3 jiu3 ， du2 shu1 chuang1 qian2 cao3 bu4 chu2 。
- ming2 nian2 chun1 feng1 er4 san1 yue4 ， bu4 zhi1 xian1 sheng0 yu3 dian3 wu2 。

## 注释

## 译文

## 赏析
