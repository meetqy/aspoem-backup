---
id: shi-dao-ji-you-dong-xiao
title: 游洞霄
titlePinyin: you2 dong4 xiao1
titleSlug: you-dong-xiao
author: 釋道濟
authorPinyin: shi4 dao4 ji4
authorSlug: shi-dao-ji
dynasty: 唐
dynastyPinyin: tang2
dynastySlug: tang
tags: [] 
---

## 正文

- 平明發餘杭，扁舟泝清流。
- 登岸五六里，小逕穿林丘。
- 奇峯聳天柱，九鎖巖谷幽。
- 雲根立仙館，勝處非人謀。
- 入門氣象雄，金碧欺兩眸。
- 彈棊古松下，啼鳥聲相酬。
- 羽衣讀黄庭，內景宜自修。
- 蓬萊隔弱水，九轉即可求。
- 坡翁昔賦詩，刻石記舊游。
- 溪山增偉觀，萬古傳不休。
- 我來弔陳迹，枯腸怯冥搜。
- 執炬入大滌，襟袖寒颼颼。
- 懸崖石乳滴，千歲無人收。
- 樵夫指巖窟，此處通龍湫。
- 方期過東洞，紅日驚西投。
- 徘徊出山去，空使猿鶴愁。

## 拼音

- ping2 ming2 fa1 yu2 hang2 ， pian1 zhou1 su4 qing1 liu2 。
- deng1 an4 wu3 liu4 li3 ， xiao3 jing4 chuan1 lin2 qiu1 。
- qi2 feng1 song3 tian1 zhu4 ， jiu3 suo3 yan2 gu3 you1 。
- yun2 gen1 li4 xian1 guan3 ， sheng4 chu3 fei1 ren2 mou2 。
- ru4 men2 qi4 xiang4 xiong2 ， jin1 bi4 qi1 liang3 mou2 。
- dan4 qi2 gu3 song1 xia4 ， ti2 niao3 sheng1 xiang1 chou2 。
- yu3 yi1 du2 huang2 ting2 ， nei4 jing3 yi2 zi4 xiu1 。
- peng2 lai2 ge2 ruo4 shui3 ， jiu3 zhuan3 ji2 ke3 qiu2 。
- po1 weng1 xi1 fu4 shi1 ， ke4 shi2 ji4 jiu4 you2 。
- xi1 shan1 zeng1 wei3 guan1 ， wan4 gu3 chuan2 bu4 xiu1 。
- wo3 lai2 diao4 chen2 ji4 ， ku1 chang2 qie4 ming2 sou1 。
- zhi2 ju4 ru4 da4 di2 ， jin1 xiu4 han2 sou1 sou1 。
- xuan2 ya2 shi2 ru3 di1 ， qian1 sui4 wu2 ren2 shou1 。
- qiao2 fu1 zhi3 yan2 ku1 ， ci3 chu3 tong1 long2 qiu1 。
- fang1 qi1 guo4 dong1 dong4 ， hong2 ri4 jing1 xi1 tou2 。
- pai2 huai2 chu1 shan1 qu4 ， kong1 shi3 yuan2 he4 chou2 。

## 注释

## 译文

## 赏析
