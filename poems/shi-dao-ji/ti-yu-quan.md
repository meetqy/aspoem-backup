---
id: shi-dao-ji-ti-yu-quan
title: 題玉泉
titlePinyin: ti2 yu4 quan2
titleSlug: ti-yu-quan
author: 釋道濟
authorPinyin: shi4 dao4 ji4
authorSlug: shi-dao-ji
dynasty: 唐
dynastyPinyin: tang2
dynastySlug: tang
tags: [] 
---

## 正文

- 千章老木冷涵秋，今日重來話舊游。
- 一池寒水浸虛碧，清光瑩澈凝不流。
- 中有神龍隠頭角，爲雨爲霖滋旱涸。
- 聖主垂衣風雨調，龍亦安眠在丘壑。
- 人來初不覩真龍，但見金鯽浮沈中。
- 昂頭擺尾得其所，我疑便是池中龍。
- 殷勤一語龍聽取，汝以何緣墮龍伍。
- 良由一念嗔所生，畢竟難逃鱗甲苦。
- 驀然直下便回光，願力資深福寰宇。

## 拼音

- qian1 zhang1 lao3 mu4 leng3 han2 qiu1 ， jin1 ri4 zhong4 lai2 hua4 jiu4 you2 。
- yi4 chi2 han2 shui3 jin4 xu1 bi4 ， qing1 guang1 ying2 che4 ning2 bu4 liu2 。
- zhong1 you3 shen2 long2 yin3 tou2 jiao3 ， wei2 yu3 wei2 lin2 zi1 han4 he2 。
- sheng4 zhu3 chui2 yi1 feng1 yu3 diao4 ， long2 yi4 an1 mian2 zai4 qiu1 he4 。
- ren2 lai2 chu1 bu4 du3 zhen1 long2 ， dan4 jian4 jin1 ji4 fu2 shen3 zhong1 。
- ang2 tou2 bai3 wei3 de2 qi2 suo3 ， wo3 yi2 bian4 shi4 chi2 zhong1 long2 。
- yin1 qin2 yi4 yu3 long2 ting1 qu3 ， ru3 yi3 he2 yuan2 duo4 long2 wu3 。
- liang2 you2 yi2 nian4 chen1 suo3 sheng1 ， bi4 jing4 nan2 tao2 lin2 jia3 ku3 。
- mo4 ran2 zhi2 xia4 bian4 hui2 guang1 ， yuan4 li4 zi1 shen1 fu2 huan2 yu3 。

## 注释

## 译文

## 赏析
