---
id: xiao-pan-bing-jing
title: 冰井
titlePinyin: bing1 jing3
titleSlug: bing-jing
author: 蕭磐
authorPinyin: xiao1 pan2
authorSlug: xiao-pan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 冰井曷無水，爲與火山對。
- 真宰福梧人，命名適相配。
- 炎炎火之性，所至能爲害。
- 冰焉壓其氣，轉否還高泰。
- 祥光每發時，州人同福賚。
- 乃至井若冰，其義故有在。
- 我來酌冰井，其美同沆瀣。
- 初疑蓬島脈，又雅林泉派。
- 井竇倘依然，古基盡亡昧。
- 半爲土烟沒，半爲石缺壞。
- 于時初下車，未暇整頹潰。
- 州城百舍敝，締創豈容怠。
- 舊者爲之新，露者爲之蓋。
- 卑污易以高，狹小易以大。
- 於公無所侵，於私無所貸。
- 一誠與規畫，黽勉及三載。
- 始來想井基，指示經數輩。
- 引繩取其直，立標正其界。
- 開鑿三尺餘，適與古基會。
- 西偏甃堅完，界不差井怪。
- 三隅彷彿見，磚師且徐綴。
- 此井信有神，州人亦嗟怪。
- 井前爲開池，引水成溝澮。
- 所防三伏天，飲者成羣隊。
- 井名未磨滅，自我發沉晦。
- □□□□□，所慮規模隘。
- 塹崖基坎穴，伐木除荒穢。
- 裝點自天成，可爲州勝概。
- 碧塘寺之腹，青山寺之背。
- 環翠既控引，泉水亦襟带。
- 三寶雜裝嚴，七寶舊豪邁。
- 對面瞻神霄，出門遠闤闠。
- 登臨益增價，顧盼無凡態。
- 往往市人來，如在瓊壺內。
- 往往士人來，如出塵籠外。
- 我常引客至，五馬隨雙旆。
- 暫脫簿領巾，忽然無障礙。
- 怡神八極遠，濯體清風快。
- 臨池似山澗，酩酊常所戒。
- 屢作謝公遊，敢望蒼生待。
- 雖無異政績，薄有循良最。
- 寄語此冰泉，爲我留遺愛。

## 拼音

- bing1 jing3 he2 wu2 shui3 ， wei2 yu3 huo3 shan1 dui4 。
- zhen1 zai3 fu2 wu2 ren2 ， ming4 ming2 shi4 xiang1 pei4 。
- yan2 yan2 huo3 zhi1 xing4 ， suo3 zhi4 neng2 wei2 hai4 。
- bing1 yan1 ya1 qi2 qi4 ， zhuan3 fou3 huan2 gao1 tai4 。
- xiang2 guang1 mei3 fa1 shi2 ， zhou1 ren2 tong2 fu2 lai4 。
- nai3 zhi4 jing3 ruo4 bing1 ， qi2 yi4 gu4 you3 zai4 。
- wo3 lai2 zhuo2 bing1 jing3 ， qi2 mei3 tong2 hang4 xie4 。
- chu1 yi2 peng2 dao3 mai4 ， you4 ya3 lin2 quan2 pai4 。
- jing3 dou4 tang3 yi1 ran2 ， gu3 ji1 jin4 wang2 mei4 。
- ban4 wei2 tu3 yan1 mei2 ， ban4 wei2 shi2 que1 huai4 。
- yu2 shi2 chu1 xia4 ju1 ， wei4 xia2 zheng3 tui2 kui4 。
- zhou1 cheng2 bai3 she4 bi4 ， di4 chuang4 qi3 rong2 dai4 。
- jiu4 zhe3 wei2 zhi1 xin1 ， lu4 zhe3 wei2 zhi1 gai4 。
- bei1 wu1 yi4 yi3 gao1 ， xia2 xiao3 yi4 yi3 da4 。
- wu1 gong1 wu2 suo3 qin1 ， wu1 si1 wu2 suo3 dai4 。
- yi4 cheng2 yu3 gui1 hua4 ， min3 mian3 ji2 san1 zai4 。
- shi3 lai2 xiang3 jing3 ji1 ， zhi3 shi4 jing1 shu4 bei4 。
- yin3 sheng2 qu3 qi2 zhi2 ， li4 biao1 zheng4 qi2 jie4 。
- kai1 zao2 san1 chi3 yu2 ， shi4 yu3 gu3 ji1 hui4 。
- xi1 pian1 zhou4 jian1 wan2 ， jie4 bu2 cha4 jing3 guai4 。
- san1 yu2 pang2 fu2 jian4 ， zhuan1 shi1 qie3 xu2 zhui4 。
- ci3 jing3 xin4 you3 shen2 ， zhou1 ren2 yi4 jie1 guai4 。
- jing3 qian2 wei2 kai1 chi2 ， yin3 shui3 cheng2 gou1 kuai4 。
- suo3 fang2 san1 fu2 tian1 ， yin3 zhe3 cheng2 qun2 dui4 。
- jing3 ming2 wei4 mo2 mie4 ， zi4 wo3 fa1 chen2 hui4 。
- □□□□□， suo3 lü4 gui1 mo2 ai4 。
- qian4 ya2 ji1 kan3 xue2 ， fa2 mu4 chu2 huang1 hui4 。
- zhuang1 dian3 zi4 tian1 cheng2 ， ke3 wei2 zhou1 sheng4 gai4 。
- bi4 tang2 si4 zhi1 fu4 ， qing1 shan1 si4 zhi1 bei4 。
- huan2 cui4 ji4 kong4 yin3 ， quan2 shui3 yi4 jin1 dai4 。
- san1 bao3 za2 zhuang1 yan2 ， qi1 bao3 jiu4 hao2 mai4 。
- dui4 mian4 zhan1 shen2 xiao1 ， chu1 men2 yuan3 huan2 hui4 。
- deng1 lin2 yi4 zeng1 jia4 ， gu4 pan4 wu2 fan2 tai4 。
- wang3 wang3 shi4 ren2 lai2 ， ru2 zai4 qiong2 hu2 nei4 。
- wang3 wang3 shi4 ren2 lai2 ， ru2 chu1 chen2 long2 wai4 。
- wo3 chang2 yin3 ke4 zhi4 ， wu3 ma3 sui2 shuang1 pei4 。
- zan4 tuo1 bo2 ling3 jin1 ， hu1 ran2 wu2 zhang4 ai4 。
- yi2 shen2 ba1 ji2 yuan3 ， zhuo2 ti3 qing1 feng1 kuai4 。
- lin2 chi2 si4 shan1 jian4 ， ming3 ding3 chang2 suo3 jie4 。
- lü3 zuo4 xie4 gong1 you2 ， gan3 wang4 cang1 sheng1 dai4 。
- sui1 wu2 yi4 zheng4 ji4 ， bao2 you3 xun2 liang2 zui4 。
- ji4 yu3 ci3 bing1 quan2 ， wei2 wo3 liu2 yi2 ai4 。

## 注释

## 译文

## 赏析
