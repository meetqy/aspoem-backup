---
id: zhao-yong-ji-you
title: 紀遊
titlePinyin: ji4 you2
titleSlug: ji-you
author: 趙廱
authorPinyin: zhao4 yong1
authorSlug: zhao-yong
dynasty: 宋
dynastyPinyin: song4
dynastySlug: song
tags: []
---

## 正文

- 古端有奇勝，名巖擬天星。
- 傳聞輦轂下，往往極口稱。
- 有爲背馳說，曾不如邱陵。
- 請君勿誇山，恐非動者情。
- 請君勿譽水，靜必惡淙琤。
- 玄酒薄滋味，衆口難調羹。
- 甲乙獨相囗，馬不同牛耕。
- 海上有逐臭，寧云爾德馨。
- 主人何負盜，勢固爲盜憎。
- 茲山豈求全，乃與人事并。
- 言言而疑疑，世態犬吠聲。
- 百聞輸一見，日月中天明。
- 我綰高要章，往返萬里程。
- 凜凜民社寄，旦旦朱墨榮。
- 及茲瓜戍期，作意星巖行。
- 星巖有佳處，丈人試靜聽。
- 空洞似容德，不禁魑魅停。
- 其中百尋泉，澄撓無濁清。
- 神龍倏兮來，穩穩石榻橫。
- 忽焉風雲合，霹靂行雷霆。
- 驅逐百種怪，慄慄心膽驚。
- 爲山何用高，有此足以名。
- 提携麴居士，賓從盡豪英。
- 刻山與題柱，悔罪付兩黥。
- 男兒須辦此，誰能作蠅營。

## 拼音

- gu3 duan1 you3 qi2 sheng4 ， ming2 yan2 ni3 tian1 xing1 。
- chuan2 wen2 nian3 gu3 xia4 ， wang3 wang3 ji2 kou3 cheng1 。
- you3 wei2 bei4 chi2 shuo1 ， ceng2 bu4 ru2 qiu1 ling2 。
- qing3 jun1 wu4 kua1 shan1 ， kong3 fei1 dong4 zhe3 qing2 。
- qing3 jun1 wu4 yu4 shui3 ， jing4 bi4 e4 cong2 cheng1 。
- xuan2 jiu3 bao2 zi1 wei4 ， zhong4 kou3 nan2 diao4 geng1 。
- jia3 yi3 du2 xiang1 wei2 ， ma3 bu4 tong2 niu2 geng1 。
- hai3 shang4 you3 zhu2 chou4 ， ning2 yun2 er3 de2 xin1 。
- zhu3 ren2 he2 fu4 dao4 ， shi4 gu4 wei2 dao4 zeng1 。
- zi1 shan1 qi3 qiu2 quan2 ， nai3 yu3 ren2 shi4 bing4 。
- yan2 yan2 er2 yi2 yi2 ， shi4 tai4 quan3 fei4 sheng1 。
- bai3 wen2 shu1 yi2 jian4 ， ri4 yue4 zhong1 tian1 ming2 。
- wo3 wan3 gao1 yao1 zhang1 ， wang3 fan3 wan4 li3 cheng2 。
- lin3 lin3 min2 she4 ji4 ， dan4 dan4 zhu1 mo4 rong2 。
- ji2 zi1 gua1 shu4 qi1 ， zuo4 yi4 xing1 yan2 xing2 。
- xing1 yan2 you3 jia1 chu3 ， zhang4 ren2 shi4 jing4 ting1 。
- kong1 dong4 si4 rong2 de2 ， bu4 jin1 chi1 mei4 ting2 。
- qi2 zhong1 bai3 xun2 quan2 ， cheng2 nao2 wu2 zhuo2 qing1 。
- shen2 long2 shu1 xi1 lai2 ， wen3 wen3 shi2 ta4 heng2 。
- hu1 yan1 feng1 yun2 he2 ， pi1 li4 xing2 lei2 ting2 。
- qu1 zhu2 bai3 zhong3 guai4 ， li4 li4 xin1 dan3 jing1 。
- wei2 shan1 he2 yong4 gao1 ， you3 ci3 zu2 yi3 ming2 。
- ti2 xie2 qu1 ju1 shi4 ， bin1 cong2 jin4 hao2 ying1 。
- ke4 shan1 yu3 ti2 zhu4 ， hui3 zui4 fu4 liang3 qing2 。
- nan2 er2 xu1 ban4 ci3 ， shui2 neng2 zuo4 ying2 ying2 。

## 注释

## 译文

## 赏析
