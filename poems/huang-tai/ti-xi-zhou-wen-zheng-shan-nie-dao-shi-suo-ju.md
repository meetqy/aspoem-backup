---
id: huang-tai-ti-xi-zhou-wen-zheng-shan-nie-dao-shi-suo-ju
title: 題歙州問政山聶道士所居
titlePinyin: ti2 xi1 zhou1 wen4 zheng4 shan1 nie4 dao4 shi0 suo3 ju1
titleSlug: ti-xi-zhou-wen-zheng-shan-nie-dao-shi-suo-ju
author: 黄台
authorPinyin: huang2 tai2
authorSlug: huang-tai
dynasty: 唐
dynastyPinyin: tang2
dynastySlug: tang
tags: []
---

## 正文

- 千尋練带新安水，萬仞花屏問政山。
- 自少雲霞居物外，不多塵土到人間。
- 壺懸仙島吞舟罷，椀浸星宮沈水閑。
- 寶籙篋垂金縷带，絳囊絳鎖玉連環。
- 靜張棋勢鋪還打，默考仙經補又刪。
- 床並葛鞋寒兔伏，窗橫檉几老龍跧。
- 溪童乞火朝敲竹，山鬼聽琴夜撼 {枦睘}。
- 草暗碧潭思句曲，松昏紫氣度深關。
- 龜成淺甲毛猶綠，鶴化幽翎頂更殷。
- 阮洞神仙分藥去，蔡家兄弟寄書還。
- 黄精苗倒眠青鹿，紅杏枝低挂白鷳。
- 容易煮茶供客用，辛勤栽果與猿攀。
- 常尋靈穴通三島，擬過流沙化百蠻。
- 新隠漸開侵月窟，舊林猶悅枕沙灣。
- 手疏俗禮慵非傲，肘護靈方臂不慳。
- 海上使頻青鳥黠，篋中藏久白馿頑。
- 筇枝健拄菖蒲節，筍櫛高簪玳瑁斑。
- 花氣熏心香馥馥，澗聲聆耳冷潺潺。
- 高墳自掩浮生骨，短晷難窮不死顔。
- 早晚重逢蕭塢客，願隨芝蓋出塵寰。

## 拼音

- qian1 xun2 lian4 dai4 xin1 an1 shui3 ， wan4 ren4 hua1 ping2 wen4 zheng4 shan1 。
- zi4 shao3 yun2 xia2 ju1 wu4 wai4 ， bu4 duo1 chen2 tu3 dao4 ren2 jian4 。
- hu2 xuan2 xian1 dao3 tun1 zhou1 ba4 ， wan3 jin4 xing1 gong1 shen3 shui3 xian2 。
- bao3 lu4 qie4 chui2 jin1 lü3 dai4 ， jiang4 nang2 jiang4 suo3 yu4 lian2 huan2 。
- jing4 zhang1 qi2 shi4 pu1 huan2 da3 ， mo4 kao3 xian1 jing1 bu3 you4 shan1 。
- chuang2 bing4 ge3 xie2 han2 tu4 fu2 ， chuang1 heng2 cheng1 ji3 lao3 long2 quan2 。
- xi1 tong2 qi3 huo3 chao2 qiao1 zhu2 ， shan1 gui3 ting1 qin2 ye4 han4 { lu2 qiong2 }。
- cao3 an4 bi4 tan2 si1 ju4 qu3 ， song1 hun1 zi3 qi4 du4 shen1 guan1 。
- gui1 cheng2 qian3 jia3 mao2 you2 lü4 ， he4 hua4 you1 ling2 ding3 geng4 yin1 。
- ruan3 dong4 shen2 xian1 fen1 yao4 qu4 ， cai4 jia1 xiong1 di4 ji4 shu1 huan2 。
- huang2 jing1 miao2 dao3 mian2 qing1 lu4 ， hong2 xing4 zhi1 di1 gua4 bai2 xian2 。
- rong2 yi4 zhu3 cha2 gong4 ke4 yong4 ， xin1 qin2 zai1 guo3 yu3 yuan2 pan1 。
- chang2 xun2 ling2 xue2 tong1 san1 dao3 ， ni3 guo4 liu2 sha1 hua4 bai3 man2 。
- xin1 yin3 jian4 kai1 qin1 yue4 ku1 ， jiu4 lin2 you2 yue4 zhen3 sha1 wan1 。
- shou3 shu1 su2 li3 yong1 fei1 ao4 ， zhou3 hu4 ling2 fang1 bi4 bu4 qian1 。
- hai3 shang4 shi3 bin1 qing1 niao3 xia2 ， qie4 zhong1 cang2 jiu3 bai2 lu2 wan2 。
- qiong2 zhi1 jian4 zhu3 chang1 pu2 jie2 ， sun3 zhi4 gao1 zan1 dai4 mao4 ban1 。
- hua1 qi4 xun1 xin1 xiang1 fu4 fu4 ， jian4 sheng1 ling2 er3 leng3 chan2 chan2 。
- gao1 fen2 zi4 yan3 fu2 sheng1 gu3 ， duan3 gui3 nan2 qiong2 bu4 si3 yan2 。
- zao3 wan3 chong2 feng2 xiao1 wu4 ke4 ， yuan4 sui2 zhi1 gai4 chu1 chen2 huan2 。

## 注释

## 译文

## 赏析
