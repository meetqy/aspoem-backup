---
id: yin-qian-zhi-ti-chou-bi-yi
title: 題籌筆驛
titlePinyin: ti2 chou2 bi3 yi4
titleSlug: ti-chou-bi-yi
author: 殷潛之
authorPinyin: yin1 qian2 zhi1
authorSlug: yin-qian-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 江東矜割據，鄴下奪孤嫠。
- 霸畧非匡漢，宏圖欲佐誰。
- 奏書辭後主，仗劒出全師。
- 重襲襃斜路，懸開反正旗。
- 欲將苞有截，必使舉無遺。
- 沈慮經謀際，揮毫決勝時。
- 圜觚當分畫，前箸此操持。
- 山秀扶英氣，川流入妙思。
- 算成功在彀，運去事終虧。
- 命屈天方厭，人亡國自隨。
- 艱難推舊姓，開創極初基。
- 總歎曾過地，寧探作教資。
- 若歸新曆數，誰復顧衰危。
- 報德兼明道，長留識者知。

## 拼音

- jiang1 dong1 jin1 ge1 ju4 ， ye4 xia4 duo2 gu1 li2 。
- ba4 lüe4 fei1 kuang1 han4 ， hong2 tu2 yu4 zuo3 shui2 。
- zou4 shu1 ci2 hou4 zhu3 ， zhang4 jian4 chu1 quan2 shi1 。
- zhong4 xi2 bao1 xie2 lu4 ， xuan2 kai1 fan3 zheng4 qi2 。
- yu4 jiang1 bao1 you3 jie2 ， bi4 shi3 ju3 wu2 yi2 。
- shen3 lü4 jing1 mou2 ji4 ， hui1 hao2 jue2 sheng4 shi2 。
- huan2 gu1 dang1 fen1 hua4 ， qian2 zhu4 ci3 cao1 chi2 。
- shan1 xiu4 fu2 ying1 qi4 ， chuan1 liu2 ru4 miao4 si1 。
- suan4 cheng2 gong1 zai4 gou4 ， yun4 qu4 shi4 zhong1 kui1 。
- ming4 qu1 tian1 fang1 yan4 ， ren2 wang2 guo2 zi4 sui2 。
- jian1 nan2 tui1 jiu4 xing4 ， kai1 chuang4 ji2 chu1 ji1 。
- zong3 tan4 ceng2 guo4 di4 ， ning2 tan4 zuo4 jiao4 zi1 。
- ruo4 gui1 xin1 li4 shu4 ， shui2 fu4 gu4 shuai1 wei1 。
- bao4 de2 jian1 ming2 dao4 ， chang2 liu2 shi2 zhe3 zhi1 。

## 注释

## 译文

## 赏析
