---
id: su-jian-fu-xue-li-ji-er-sun
title: 賦雪梨寄二孫
titlePinyin: fu4 xue3 li2 ji4 er4 sun1
titleSlug: fu-xue-li-ji-er-sun
author: 蘇簡
authorPinyin: su1 jian3
authorSlug: su-jian
dynasty: 宋
dynastyPinyin: song4
dynastySlug: song
tags: []
---

## 正文

- 梨乃北方來，東陽有遺種。
- 開花如雪潔，結實論斤重。
- 似聞風霜來，採摘不旋踵。
- 膚瑩玉在手，剖之醴泉湧。
- 甘凉宜解酲，席上賈餘勇。
- 甚美非耐久，糜潰失前寵。
- 長安疑父祖，壓沙豈伯仲。
- 時方禁苞苴，林下喜得共。
- 老人齒頰寒，食指難爲動。
- 鄰牆有酒仙，雙苞可持送。

## 拼音

- li2 nai3 bei3 fang1 lai2 ， dong1 yang2 you3 yi2 zhong3 。
- kai1 hua1 ru2 xue3 jie2 ， jie2 shi2 lun4 jin1 zhong4 。
- si4 wen2 feng1 shuang1 lai2 ， cai3 zhai1 bu4 xuan2 zhong3 。
- fu1 ying2 yu4 zai4 shou3 ， pou1 zhi1 li3 quan2 yong3 。
- gan1 liang2 yi2 jie3 cheng2 ， xi2 shang4 jia3 yu2 yong3 。
- shen4 mei3 fei1 nai4 jiu3 ， mi2 kui4 shi1 qian2 chong3 。
- chang2 an1 yi2 fu4 zu3 ， ya1 sha1 qi3 bo2 zhong4 。
- shi2 fang1 jin4 bao1 ju1 ， lin2 xia4 xi3 de2 gong4 。
- lao3 ren2 chi3 jia2 han2 ， shi2 zhi3 nan2 wei2 dong4 。
- lin2 qiang2 you3 jiu3 xian1 ， shuang1 bao1 ke3 chi2 song4 。

## 注释

## 译文

## 赏析
