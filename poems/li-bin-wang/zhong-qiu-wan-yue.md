---
id: li-bin-wang-zhong-qiu-wan-yue
title: 中秋玩月
titlePinyin: zhong1 qiu1 wan2 yue4
titleSlug: zhong-qiu-wan-yue
author: 李賓王
authorPinyin: li3 bin1 wang2
authorSlug: li-bin-wang
dynasty: 宋
dynastyPinyin: song4
dynastySlug: song
tags: []
---

## 正文

- 西風蕭蕭起青蘋，蒼空碾玉收暮雲。
- 可憐八月十五夜，寶光九十方平分。
- 東山飛來雪毛兔，瑞光千丈無纖塵。
- 誰將八萬修月斧，合成寶鏡如珠輪。
- 包藏宇宙幾千萬，留與此夕誇清新。
- 柴門朱戶同一照，清輝豈擇富與貧。
- 袁宏因此泛牛渚，知微何必登嶙峋。
- 對茲良夜可携酒，呼童與我開芳樽。
- 寒光凄冷砭肌骨，恍然疑作瑶臺賓。
- 我欲因之遊廣寒，葉師去後今無人。
- 我欲因之登筯梯，周生之術誰能陳。
- 浩歌痛飲人寂寂，惟有素影長相親。
- 須臾酒醒月未落，卧聽潮聲千萬軍。

## 拼音

- xi1 feng1 xiao1 xiao1 qi3 qing1 pin2 ， cang1 kong1 nian3 yu4 shou1 mu4 yun2 。
- ke3 lian2 ba1 yue4 shi2 wu3 ye4 ， bao3 guang1 jiu3 shi2 fang1 ping2 fen1 。
- dong1 shan1 fei1 lai2 xue3 mao2 tu4 ， rui4 guang1 qian1 zhang4 wu2 xian1 chen2 。
- shui2 jiang1 ba1 wan4 xiu1 yue4 fu3 ， he2 cheng2 bao3 jing4 ru2 zhu1 lun2 。
- bao1 cang2 yu3 zhou4 ji1 qian1 wan4 ， liu2 yu3 ci3 xi1 kua1 qing1 xin1 。
- chai2 men2 zhu1 hu4 tong2 yi2 zhao4 ， qing1 hui1 qi3 ze2 fu4 yu3 pin2 。
- yuan2 hong2 yin1 ci3 fan4 niu2 zhu3 ， zhi1 wei1 he2 bi4 deng1 lin2 xun2 。
- dui4 zi1 liang2 ye4 ke3 xie2 jiu3 ， hu1 tong2 yu3 wo3 kai1 fang1 zun1 。
- han2 guang1 qi1 leng3 bian1 ji1 gu3 ， huang3 ran2 yi2 zuo4 yao2 tai2 bin1 。
- wo3 yu4 yin1 zhi1 you2 guang3 han2 ， ye4 shi1 qu4 hou4 jin1 wu2 ren2 。
- wo3 yu4 yin1 zhi1 deng1 zhu4 ti1 ， zhou1 sheng1 zhi1 shu4 shui2 neng2 chen2 。
- hao4 ge1 tong4 yin3 ren2 ji4 ji4 ， wei2 you3 su4 ying3 chang2 xiang1 qin1 。
- xu1 yu2 jiu3 xing3 yue4 wei4 luo4 ， wo4 ting1 chao2 sheng1 qian1 wan4 jun1 。

## 注释

## 译文

## 赏析
