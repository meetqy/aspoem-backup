---
id: li-peng-huan-ri-she-ji-wu-shi-liang
title: 還日涉寄吳世良
titlePinyin: huan2 ri4 she4 ji4 wu2 shi4 liang2
titleSlug: huan-ri-she-ji-wu-shi-liang
author: 李彭
authorPinyin: li3 peng2
authorSlug: li-peng
dynasty: 宋
dynastyPinyin: song4
dynastySlug: song
tags: []
---

## 正文

- 白珩藍田生，赤驥渥洼種。
- 異産非其源，定自難入用。
- 吳侯掌武孫，九鼎家世重。
- 筮仕如挽强，妙手一一中。
- 抱牘鳬鴈行，嚴憚安得縱。
- 捐金購奇書，嗜學有餘勇。
- 鄴侯空插架，而子頗成誦。
- 昨日章水頭，春風吹客夢。
- 開筵置清醴，落月流畫棟。
- 念子不負丞，義士色爲動。
- 梯山貢楛矢，效珍出銀甕。
- 胡爲百僚底，歲月數賓送。
- 天邊賞音意，推轂亦云衆。
- 他年解組歸，三徑着求仲。

## 拼音

- bai2 heng2 lan2 tian2 sheng1 ， chi4 ji4 wo4 wa1 zhong3 。
- yi4 chan3 fei1 qi2 yuan2 ， ding4 zi4 nan2 ru4 yong4 。
- wu2 hou2 zhang3 wu3 sun1 ， jiu3 ding3 jia1 shi4 zhong4 。
- shi4 shi4 ru2 wan3 qiang2 ， miao4 shou3 yi1 yi1 zhong1 。
- bao4 du2 fu2 yan4 xing2 ， yan2 dan4 an1 de2 zong4 。
- juan1 jin1 gou4 qi2 shu1 ， shi4 xue2 you3 yu2 yong3 。
- ye4 hou2 kong1 cha1 jia4 ， er2 zi3 po1 cheng2 song4 。
- zuo2 ri4 zhang1 shui3 tou2 ， chun1 feng1 chui1 ke4 meng4 。
- kai1 yan2 zhi4 qing1 li3 ， luo4 yue4 liu2 hua4 dong4 。
- nian4 zi3 bu2 fu4 cheng2 ， yi4 shi4 se4 wei2 dong4 。
- ti1 shan1 gong4 ku3 shi3 ， xiao4 zhen1 chu1 yin2 weng4 。
- hu2 wei2 bai3 liao2 di3 ， sui4 yue4 shu4 bin1 song4 。
- tian1 bian1 shang3 yin1 yi4 ， tui1 gu3 yi4 yun2 zhong4 。
- ta1 nian2 jie3 zu3 gui1 ， san1 jing4 zhe0 qiu2 zhong4 。

## 注释

## 译文

## 赏析
