---
id: li-peng-sui-chu-tang-wei-shen-zhong-ti
title: 遂初堂爲伸仲題
titlePinyin: sui4 chu1 tang2 wei2 shen1 zhong4 ti2
titleSlug: sui-chu-tang-wei-shen-zhong-ti
author: 李彭
authorPinyin: li3 peng2
authorSlug: li-peng
dynasty: 宋
dynastyPinyin: song4
dynastySlug: song
tags: []
---

## 正文

- 長卿四壁立，寥廓無贏餘。
- 子雲英妙姿，有宅纔一區。
- 東山文靖公，盛德壓海隅。
- 五畝幾不保，翁仲泣遺墟。
- 張融貧寄傲，非水船安居。
- 是皆知名士，慷慨振古無。
- 隻椽與寸梠，乃爾未昜圖。
- 頃年黄篾舫，赤壁藏菰蒲。
- 尉曹得錢侯，孤柁吞平湖。
- 自言家吴會，寧高結精廬。
- 挾權彼何人，連茵列鼎徒。
- 出奇斯無窮，怡顔享渠渠。
- 理世無冤民，屢上黄屋書。
- 竟爾完趙璧，幸免攘公羭。
- 赤手縛於菟，幾發壯士疽。
- 草木初無情，和氣勻噓枯。
- 尋盟賀燕雀，聲樂聞鳥烏。
- 獲鼎名其年，作亭題遂初。
- 如公已克家，得雄必充閭。
- 我居日涉園，養疴聊自娱。
- 卜築頗清曠，風烟在衣裾。
- 問舍經始難，覺公言不誣。
- 詩成增想似，疏鐘暝虚徐。

## 拼音

- chang2 qing1 si4 bi4 li4 ， liao2 kuo4 wu2 ying2 yu2 。
- zi3 yun2 ying1 miao4 zi1 ， you3 zhai2 cai2 yi4 qu1 。
- dong1 shan1 wen2 jing4 gong1 ， sheng4 de2 ya1 hai3 yu2 。
- wu3 mu3 ji1 bu4 bao3 ， weng1 zhong4 qi4 yi2 xu1 。
- zhang1 rong2 pin2 ji4 ao4 ， fei1 shui3 chuan2 an1 ju1 。
- shi4 jie1 zhi1 ming2 shi4 ， kang1 kai3 zhen4 gu3 wu2 。
- zhi1 chuan2 yu3 cun4 lü3 ， nai3 er3 wei4 yang2 tu2 。
- qing3 nian2 huang2 mie4 fang3 ， chi4 bi4 cang2 gu1 pu2 。
- wei4 cao2 de2 qian2 hou2 ， gu1 tuo2 tun1 ping2 hu2 。
- zi4 yan2 jia1 wu2 hui4 ， ning2 gao1 jie2 jing1 lu2 。
- xie2 quan2 bi3 he2 ren2 ， lian2 yin1 lie4 ding3 tu2 。
- chu1 qi2 si1 wu2 qiong2 ， yi2 yan2 xiang3 qu2 qu2 。
- li3 shi4 wu2 yuan1 min2 ， lü3 shang4 huang2 wu1 shu1 。
- jing4 er3 wan2 zhao4 bi4 ， xing4 mian3 rang3 gong1 yu2 。
- chi4 shou3 fu4 wu1 tu2 ， ji1 fa1 zhuang4 shi4 ju1 。
- cao3 mu4 chu1 wu2 qing2 ， he2 qi4 yun2 xu1 ku1 。
- xun2 meng2 he4 yan4 que4 ， sheng1 le4 wen2 niao3 wu1 。
- huo4 ding3 ming2 qi2 nian2 ， zuo4 ting2 ti2 sui4 chu1 。
- ru2 gong1 yi3 ke4 jia1 ， de2 xiong2 bi4 chong1 lü2 。
- wo3 ju1 ri4 she4 yuan2 ， yang3 ke1 liao2 zi4 yu2 。
- bu3 zhu4 po1 qing1 kuang4 ， feng1 yan1 zai4 yi1 ju1 。
- wen4 she4 jing1 shi3 nan2 ， jue2 gong1 yan2 bu4 wu1 。
- shi1 cheng2 zeng1 xiang3 si4 ， shu1 zhong1 ming2 xu1 xu2 。

## 注释

## 译文

## 赏析
