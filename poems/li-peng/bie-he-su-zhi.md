---
id: li-peng-bie-he-su-zhi
title: 别何肅之
titlePinyin: bie2 he2 su4 zhi1
titleSlug: bie-he-su-zhi
author: 李彭
authorPinyin: li3 peng2
authorSlug: li-peng
dynasty: 宋
dynastyPinyin: song4
dynastySlug: song
tags: []
---

## 正文

- 吾黨何水曹，明窗飽書傳。
- 筆頭夢緗桃，秀句出黄絹。
- 胸中萬壑冰，璧月共凝遠。
- 未受沈范知，苦乏崔魏見。
- 效官三徑資，立節九秋幹。
- 隨牒修水濆，未減潘懷縣。
- 誰知舞文吏，抱牘進鳬鴈。
- 煩苛困疲民，欲作摶沙散。
- 談笑罷追胥，老稚無遺患。
- 春風吹城隅，花柳俱紛衍。
- 胡爲動歸艎，徑去不受挽。
- 病夫卧幽園，念離情莫遣。
- 營詩持送君，愁雲横絕巘。

## 拼音

- wu2 dang3 he2 shui3 cao2 ， ming2 chuang1 bao3 shu1 chuan2 。
- bi3 tou2 meng4 xiang1 tao2 ， xiu4 ju4 chu1 huang2 juan4 。
- xiong1 zhong1 wan4 he4 bing1 ， bi4 yue4 gong4 ning2 yuan3 。
- wei4 shou4 shen3 fan4 zhi1 ， ku3 fa2 cui1 wei4 jian4 。
- xiao4 guan1 san1 jing4 zi1 ， li4 jie2 jiu3 qiu1 gan4 。
- sui2 die2 xiu1 shui3 pen1 ， wei4 jian3 pan1 huai2 xian4 。
- shui2 zhi1 wu3 wen2 li4 ， bao4 du2 jin4 fu2 yan4 。
- fan2 ke1 kun4 pi2 min2 ， yu4 zuo4 tuan2 sha1 san4 。
- tan2 xiao4 ba4 zhui1 xu1 ， lao3 zhi4 wu2 yi2 huan4 。
- chun1 feng1 chui1 cheng2 yu2 ， hua1 liu3 ju4 fen1 yan3 。
- hu2 wei2 dong4 gui1 huang2 ， jing4 qu4 bu2 shou4 wan3 。
- bing4 fu1 wo4 you1 yuan2 ， nian4 li2 qing2 mo4 qian3 。
- ying2 shi1 chi2 song4 jun1 ， chou2 yun2 heng2 jue2 yan3 。

## 注释

## 译文

## 赏析
