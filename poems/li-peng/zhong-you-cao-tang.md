---
id: li-peng-zhong-you-cao-tang
title: 重遊草堂
titlePinyin: zhong4 you2 cao3 tang2
titleSlug: zhong-you-cao-tang
author: 李彭
authorPinyin: li3 peng2
authorSlug: li-peng
dynasty: 宋
dynastyPinyin: song4
dynastySlug: song
tags: []
---

## 正文

- 德人昔遊居寢處，一草一木可敬之。
- 涪翁初釋僰道縳，枉道過我臨水湄。
- 梵宫三託吉祥卧，悠悠東泛長淮涯。
- 牽絲姑孰席未暖，鬼瞰高明俄解龜。
- 鸚鵡洲前弄晴泚，祠宫寄食長江西。
- 黄絹碑中發奇禍，播遷瘴海如湘纍。
- 天生斯人意有在，世或不用將何疑。
- 巫陽下招化黄鵠，不遣啄腐隨家鷄。
- 前年歲晏到蕭寺，開眼適見鄒松滋。
- 涪翁故時得此客，今已改色嗟流離。
- 大招淚濕緣坡竹，神觀凜凜疑來歸。
- 今年森木挂秋暑，鷓鴣鈎輈向我啼。
- 重來野僧零落盡，壞帳鼠囓非當時。
- 過眉拄杖爲小立，將暝西山含夕霏。

## 拼音

- de2 ren2 xi1 you2 ju1 qin3 chu3 ， yi4 cao3 yi2 mu4 ke3 jing4 zhi1 。
- fu2 weng1 chu1 shi4 bo2 dao4 zhuan4 ， wang3 dao4 guo4 wo3 lin2 shui3 mei2 。
- fan4 gong1 san1 tuo1 ji2 xiang2 wo4 ， you1 you1 dong1 fan4 chang2 huai2 ya2 。
- qian1 si1 gu1 shu2 xi2 wei4 nuan3 ， gui3 kan4 gao1 ming2 e2 jie3 gui1 。
- ying1 wu3 zhou1 qian2 nong4 qing2 ci3 ， ci2 gong1 ji4 shi2 chang2 jiang1 xi1 。
- huang2 juan4 bei1 zhong1 fa1 qi2 huo4 ， bo1 qian1 zhang4 hai3 ru2 xiang1 lei2 。
- tian1 sheng1 si1 ren2 yi4 you3 zai4 ， shi4 huo4 bu2 yong4 jiang1 he2 yi2 。
- wu1 yang2 xia4 zhao1 hua4 huang2 hu2 ， bu4 qian3 zhuo2 fu3 sui2 jia1 ji1 。
- qian2 nian2 sui4 yan4 dao4 xiao1 si4 ， kai1 yan3 shi4 jian4 zou1 song1 zi1 。
- fu2 weng1 gu4 shi2 de2 ci3 ke4 ， jin1 yi3 gai3 se4 jie1 liu2 li2 。
- da4 zhao1 lei4 shi1 yuan2 po1 zhu2 ， shen2 guan1 lin3 lin3 yi2 lai2 gui1 。
- jin1 nian2 sen1 mu4 gua4 qiu1 shu3 ， zhe4 gu1 gou1 zhou1 xiang4 wo3 ti2 。
- zhong4 lai2 ye3 seng1 ling2 luo4 jin4 ， huai4 zhang4 shu3 nie4 fei1 dang1 shi2 。
- guo4 mei2 zhu3 zhang4 wei2 xiao3 li4 ， jiang1 ming2 xi1 shan1 han2 xi1 fei1 。

## 注释

## 译文

## 赏析
