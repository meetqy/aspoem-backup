---
id: li-peng-feng-chou-cheng-zi-shang
title: 奉酬程子尚
titlePinyin: feng4 chou2 cheng2 zi0 shang4
titleSlug: feng-chou-cheng-zi-shang
author: 李彭
authorPinyin: li3 peng2
authorSlug: li-peng
dynasty: 宋
dynastyPinyin: song4
dynastySlug: song
tags: []
---

## 正文

- 彼美洛陽人，貽我柏梁句。
- 艷雪敵清妍，春雲多態度。
- 憶昔郎官湖，秋風落烟樹。
- 使君出程門，蕭蕭髪垂素。
- 平時仲尼履，尚可藏武庫。
- 不見揚子雲，欣與侯芭遇。
- 况兹得小阮，風流肖諸父。
- 曠懷滄洲期，恊我塵外趣。
- 尚無金玉音，歸鴻來枉渚。

## 拼音

- bi3 mei3 luo4 yang2 ren2 ， yi2 wo3 bai3 liang2 ju4 。
- yan4 xue3 di2 qing1 yan2 ， chun1 yun2 duo1 tai4 du4 。
- yi4 xi1 lang2 guan1 hu2 ， qiu1 feng1 luo4 yan1 shu4 。
- shi3 jun1 chu1 cheng2 men2 ， xiao1 xiao1 fa4 chui2 su4 。
- ping2 shi2 zhong4 ni2 lü3 ， shang4 ke3 cang2 wu3 ku4 。
- bu2 jian4 yang2 zi3 yun2 ， xin1 yu3 hou2 ba1 yu4 。
- kuang4 zi1 de2 xiao3 ruan3 ， feng1 liu2 xiao4 zhu1 fu4 。
- kuang4 huai2 cang1 zhou1 qi1 ， xie2 wo3 chen2 wai4 qu4 。
- shang4 wu2 jin1 yu4 yin1 ， gui1 hong2 lai2 wang3 zhu3 。

## 注释

## 译文

## 赏析
