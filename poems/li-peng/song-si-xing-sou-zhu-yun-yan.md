---
id: li-peng-song-si-xing-sou-zhu-yun-yan
title: 送嗣行叟住雲巖
titlePinyin: song4 si4 xing2 sou3 zhu4 yun2 yan2
titleSlug: song-si-xing-sou-zhu-yun-yan
author: 李彭
authorPinyin: li3 peng2
authorSlug: li-peng
dynasty: 宋
dynastyPinyin: song4
dynastySlug: song
tags: []
---

## 正文

- 昔在馮光禄，精兵伐莎車。
- 大宛獻象龍，權奇天馬駒。
- 朝趨不動塵，歷塊暮過都。
- 銀鞍香羅帕，晞驥行坦途。
- 一朝伏轅下，局趣時長吁。
- 霜蹄繞羊腸，翻思在坰娛。
- 復聞郭槖駝，種蓺絕代無。
- 擢秀土膏動，安恬肆紆餘。
- 儕流失妙理，静躁由來殊。
- 木性不受觸，剥膚驗榮枯。
- 柳侯爲作傳，臨民真楷模。
- 嗣公武夷秀，淡然雲水徒。
- 風期壓支遁，淵源從老盧。
- 膏肓在巖壑，浩浩不可汙。
- 屢辭公侯聘，煙霞閟團蒲。
- 忽著垢墨衣，俯身蛙黽區。
- 我本佛國净，示見穢土居。
- 譬之噴玉姿，驤首徑崎嶇。
- 雖懷萬里氣，詎可輕艱虞。
- 亦如蒔卉木，涵養須敷腴。
- 根節藏蠹蝎，安忍不剔除。
- 名駒即商鑒，種術毋令疏。
- 邾蟊或蜂蠆，三言成於菟。
- 願公置坐右，愛之良不誣。
- 夜窗爲長吟，霜飈響高梧。

## 拼音

- xi1 zai4 feng2 guang1 lu4 ， jing1 bing1 fa2 sha1 ju1 。
- da4 wan3 xian4 xiang4 long2 ， quan2 qi2 tian1 ma3 ju1 。
- chao2 qu1 bu2 dong4 chen2 ， li4 kuai4 mu4 guo4 dou1 。
- yin2 an1 xiang1 luo2 pa4 ， xi1 ji4 xing2 tan3 tu2 。
- yi4 chao2 fu2 yuan2 xia4 ， ju2 qu4 shi2 chang2 xu1 。
- shuang1 ti2 rao4 yang2 chang2 ， fan1 si1 zai4 jiong1 yu2 。
- fu4 wen2 guo1 tuo2 tuo2 ， zhong3 yi4 jue2 dai4 wu2 。
- zhuo2 xiu4 tu3 gao1 dong4 ， an1 tian2 si4 yu1 yu2 。
- chai2 liu2 shi1 miao4 li3 ， jing4 zao4 you2 lai2 shu1 。
- mu4 xing4 bu2 shou4 chu4 ， bao1 fu1 yan4 rong2 ku1 。
- liu3 hou2 wei2 zuo4 chuan2 ， lin2 min2 zhen1 kai3 mo2 。
- si4 gong1 wu3 yi2 xiu4 ， dan4 ran2 yun2 shui3 tu2 。
- feng1 qi1 ya1 zhi1 dun4 ， yuan1 yuan2 cong2 lao3 lu2 。
- gao1 huang1 zai4 yan2 he4 ， hao4 hao4 bu4 ke3 wu1 。
- lü3 ci2 gong1 hou2 pin4 ， yan1 xia2 bi4 tuan2 pu2 。
- hu1 zhu4 gou4 mo4 yi1 ， fu3 shen1 wa1 min3 qu1 。
- wo3 ben3 fo2 guo2 jing4 ， shi4 jian4 hui4 tu3 ju1 。
- pi4 zhi1 pen1 yu4 zi1 ， xiang1 shou3 jing4 qi2 qu1 。
- sui1 huai2 wan4 li3 qi4 ， ju4 ke3 qing1 jian1 yu2 。
- yi4 ru2 shi4 hui4 mu4 ， han2 yang3 xu1 fu1 yu2 。
- gen1 jie2 cang2 du4 xie1 ， an1 ren3 bu4 ti1 chu2 。
- ming2 ju1 ji2 shang1 jian4 ， zhong3 shu4 wu2 ling4 shu1 。
- zhu1 mao2 huo4 feng1 chai4 ， san1 yan2 cheng2 wu1 tu2 。
- yuan4 gong1 zhi4 zuo4 you4 ， ai4 zhi1 liang2 bu4 wu1 。
- ye4 chuang1 wei2 chang2 yin2 ， shuang1 biao1 xiang3 gao1 wu2 。

## 注释

## 译文

## 赏析
