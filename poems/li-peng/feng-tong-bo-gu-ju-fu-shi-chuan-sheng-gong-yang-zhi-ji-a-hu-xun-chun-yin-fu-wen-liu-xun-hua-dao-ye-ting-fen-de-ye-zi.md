---
id: li-peng-feng-tong-bo-gu-ju-fu-shi-chuan-sheng-gong-yang-zhi-ji-a-hu-xun-chun-yin-fu-wen-liu-xun-hua-dao-ye-ting-fen-de-ye-zi
title: 奉同伯固駒甫師川聖功養直及阿虎尋春因賦問柳尋花到野亭分得野字
titlePinyin: feng4 tong2 bo2 gu4 ju1 fu3 shi1 chuan1 sheng4 gong1 yang3 zhi2 ji2 a1 hu3 xun2 chun1 yin1 fu4 wen4 liu3 xun2 hua1 dao4 ye3 ting2 fen1 de0 ye3 zi4
titleSlug: feng-tong-bo-gu-ju-fu-shi-chuan-sheng-gong-yang-zhi-ji-a-hu-xun-chun-yin-fu-wen-liu-xun-hua-dao-ye-ting-fen-de-ye-zi
author: 李彭
authorPinyin: li3 peng2
authorSlug: li-peng
dynasty: 宋
dynastyPinyin: song4
dynastySlug: song
tags: []
---

## 正文

- 曜靈運行春，蘅若被原野。
- 客子具歸驂，暄風挽羸馬。
- 屬國賢耳孫，當代豪長者。
- 勝游參羊何，重客或屈賈。
- 木末仲宣樓，華榱大蘭若。
- 徐步幽屢尋，銷憂日聊假。
- 手無垂露資，發興爲君寫。
- 晚過岱宗吏，寥闊存大雅。
- 犧樽追三代，琴筑觀九夏。
- 粲粲懸牙籤，照眼不容捨。
- 歸酌顧建康，我實陪樽下。
- 雄豪先競病，遲遯瀕喑啞。
- 匪惟稱行樂，性靈賴陶冶。
- 他時儻重來，更結離騷社。

## 拼音

- yao4 ling2 yun4 xing2 chun1 ， heng2 ruo4 bei4 yuan2 ye3 。
- ke4 zi3 ju4 gui1 can1 ， xuan1 feng1 wan3 lei2 ma3 。
- shu3 guo2 xian2 er3 sun1 ， dang1 dai4 hao2 chang2 zhe3 。
- sheng4 you2 can1 yang2 he2 ， zhong4 ke4 huo4 qu1 jia3 。
- mu4 mo4 zhong4 xuan1 lou2 ， hua2 cui1 da4 lan2 ruo4 。
- xu2 bu4 you1 lü3 xun2 ， xiao1 you1 ri4 liao2 jia3 。
- shou3 wu2 chui2 lu4 zi1 ， fa1 xing1 wei2 jun1 xie3 。
- wan3 guo4 dai4 zong1 li4 ， liao2 kuo4 cun2 da4 ya3 。
- xi1 zun1 zhui1 san1 dai4 ， qin2 zhu4 guan1 jiu3 xia4 。
- can4 can4 xuan2 ya2 qian1 ， zhao4 yan3 bu4 rong2 she3 。
- gui1 zhuo2 gu4 jian4 kang1 ， wo3 shi2 pei2 zun1 xia4 。
- xiong2 hao2 xian1 jing4 bing4 ， chi2 dun4 bin1 yin1 ya3 。
- fei3 wei2 cheng1 xing2 le4 ， xing4 ling2 lai4 tao2 ye3 。
- ta1 shi2 tang3 zhong4 lai2 ， geng4 jie2 li2 sao1 she4 。

## 注释

## 译文

## 赏析
