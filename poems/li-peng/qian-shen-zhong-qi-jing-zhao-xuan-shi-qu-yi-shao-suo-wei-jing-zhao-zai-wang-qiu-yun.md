---
id: li-peng-qian-shen-zhong-qi-jing-zhao-xuan-shi-qu-yi-shao-suo-wei-jing-zhao-zai-wang-qiu-yun
title: 錢伸仲乞静照軒詩取逸少所謂靜照在忘求云
titlePinyin: qian2 shen1 zhong4 qi3 jing4 zhao4 xuan1 shi1 qu3 yi4 shao3 suo3 wei4 jing4 zhao4 zai4 wang4 qiu2 yun2
titleSlug: qian-shen-zhong-qi-jing-zhao-xuan-shi-qu-yi-shao-suo-wei-jing-zhao-zai-wang-qiu-yun
author: 李彭
authorPinyin: li3 peng2
authorSlug: li-peng
dynasty: 宋
dynastyPinyin: song4
dynastySlug: song
tags: []
---

## 正文

- 往者多逸想，山陰時見之。
- 肯持圭組面，自塵丘壑姿。
- 奇偉不少貸，確訒無纖遺。
- 保全勝東山，出語曾未思。
- 巢許逢稷契，何由致于斯。
- 乃比石衛尉，此老端不爲。
- 觀其誓墓作，豈復隨家雞。
- 忘求在静照，定體發光輝。
- 誰料百代下，領此無言師。
- 元非折腰具，聊復尉河西。
- 開軒延勝氣，不許賸客隨。
- 凛然廉藺風，坐用談笑追。
- 懸知杜武庫，時與河陽期。
- 持觴望天末，雲樹相參差。
- 直恐永和日，未能相盛衰。
- 徑煩畫幽處，公莫惜鵝溪。

## 拼音

- wang3 zhe3 duo1 yi4 xiang3 ， shan1 yin1 shi2 jian4 zhi1 。
- ken3 chi2 gui1 zu3 mian4 ， zi4 chen2 qiu1 he4 zi1 。
- qi2 wei3 bu4 shao3 dai4 ， que4 ren4 wu2 xian1 yi2 。
- bao3 quan2 sheng4 dong1 shan1 ， chu1 yu3 ceng2 wei4 si1 。
- chao2 xu1 feng2 ji4 qi4 ， he2 you2 zhi4 yu2 si1 。
- nai3 bi3 shi2 wei4 wei4 ， ci3 lao3 duan1 bu4 wei2 。
- guan1 qi2 shi4 mu4 zuo4 ， qi3 fu4 sui2 jia1 ji1 。
- wang4 qiu2 zai4 jing4 zhao4 ， ding4 ti3 fa1 guang1 hui1 。
- shui2 liao4 bai3 dai4 xia4 ， ling3 ci3 wu2 yan2 shi1 。
- yuan2 fei1 zhe2 yao1 ju4 ， liao2 fu4 wei4 he2 xi1 。
- kai1 xuan1 yan2 sheng4 qi4 ， bu4 xu1 sheng4 ke4 sui2 。
- lin3 ran2 lian2 lin4 feng1 ， zuo4 yong4 tan2 xiao4 zhui1 。
- xuan2 zhi1 du4 wu3 ku4 ， shi2 yu3 he2 yang2 qi1 。
- chi2 shang1 wang4 tian1 mo4 ， yun2 shu4 xiang1 can1 cha4 。
- zhi2 kong3 yong3 he2 ri4 ， wei4 neng2 xiang1 sheng4 shuai1 。
- jing4 fan2 hua4 you1 chu3 ， gong1 mo4 xi1 e2 xi1 。

## 注释

## 译文

## 赏析
