---
id: li-peng-yong-yun-ji-pan-zhong-da
title: 用韻寄潘仲達
titlePinyin: yong4 yun4 ji4 pan1 zhong4 da2
titleSlug: yong-yun-ji-pan-zhong-da
author: 李彭
authorPinyin: li3 peng2
authorSlug: li-peng
dynasty: 宋
dynastyPinyin: song4
dynastySlug: song
tags: []
---

## 正文

- 淵明解真意，欲辨斯忘言。
- 我亦厭苦相，頗復參鷄園。
- 潘侯隱于酒，早悟逍遥篇。
- 兩髯俱似戟，空洞復昭然。
- 不作逐貧賦，共結貧中緣。
- 臨江弔公瑾，登樓懷仲宣。
- 何須畫麟閣，從渠定天山。
- 君看持漢節，白首自丁年。

## 拼音

- yuan1 ming2 jie3 zhen1 yi4 ， yu4 bian4 si1 wang4 yan2 。
- wo3 yi4 yan4 ku3 xiang4 ， po1 fu4 can1 ji1 yuan2 。
- pan1 hou2 yin3 yu2 jiu3 ， zao3 wu4 xiao1 yao2 pian1 。
- liang3 ran2 ju4 si4 ji3 ， kong1 dong4 fu4 zhao1 ran2 。
- bu2 zuo4 zhu2 pin2 fu4 ， gong4 jie2 pin2 zhong1 yuan2 。
- lin2 jiang1 diao4 gong1 jin3 ， deng1 lou2 huai2 zhong4 xuan1 。
- he2 xu1 hua4 lin2 ge2 ， cong2 qu2 ding4 tian1 shan1 。
- jun1 kan4 chi2 han4 jie2 ， bai2 shou3 zi4 ding1 nian2 。

## 注释

## 译文

## 赏析
