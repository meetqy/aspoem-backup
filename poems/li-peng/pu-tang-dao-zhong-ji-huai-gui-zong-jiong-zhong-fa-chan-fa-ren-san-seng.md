---
id: li-peng-pu-tang-dao-zhong-ji-huai-gui-zong-jiong-zhong-fa-chan-fa-ren-san-seng
title: 蒲塘道中寄懷歸宗逈中法闡法仁三僧
titlePinyin: pu2 tang2 dao4 zhong1 ji4 huai2 gui1 zong1 jiong3 zhong1 fa3 chan3 fa3 ren2 san1 seng1
titleSlug: pu-tang-dao-zhong-ji-huai-gui-zong-jiong-zhong-fa-chan-fa-ren-san-seng
author: 李彭
authorPinyin: li3 peng2
authorSlug: li-peng
dynasty: 宋
dynastyPinyin: song4
dynastySlug: song
tags: []
---

## 正文

- 窗鷄唤晨炊，轂聲轉水轍。
- 出遨得會稽，辨嚴未明發。
- 朔氣犯襟裾，露華襲毛髪。
- 仿像滹沱河，幽事期可悦。
- 旅雁起寒塘，疏林耿明月。
- 挽彼歲寒姿，然萁共明滅。
- 豈惟甦奚奴，政可烘履襪。
- 黎明詣蕭寺，餉糜隨盥櫛。
- 風廊謔談僧，蒲團尋老衲。
- 堂堂大圜照，此渠親記莂。
- 緬懷湯惠休，妙理頗詣絕。
- 超然宴法窟，胸次包禹穴。
- 闡師遠遊孫，卓卓霜下傑。
- 真成一角麟，笑我緣盎鼈。
- 寂子延陵秀，暉映敵冰雪。
- 渥洼真龍媒，作駒已汗血。
- 刮膜藉金篦，嘉言霏玉屑。
- 德星毎難聚，顧兔復易缺。
- 紫霄上巑岏，石鏡懸瑩澈。
- 幽期不嫌頻，難遣芳歲歇。

## 拼音

- chuang1 ji1 huan4 chen2 chui1 ， gu3 sheng1 zhuan3 shui3 zhe2 。
- chu1 ao2 de2 hui4 ji1 ， bian4 yan2 wei4 ming2 fa1 。
- shuo4 qi4 fan4 jin1 ju1 ， lu4 hua2 xi2 mao2 fa4 。
- fang3 xiang4 hu1 tuo2 he2 ， you1 shi4 qi1 ke3 yue4 。
- lü3 yan4 qi3 han2 tang2 ， shu1 lin2 geng3 ming2 yue4 。
- wan3 bi3 sui4 han2 zi1 ， ran2 qi2 gong4 ming2 mie4 。
- qi3 wei2 su1 xi1 nu2 ， zheng4 ke3 hong1 lü3 wa4 。
- li2 ming2 yi4 xiao1 si4 ， xiang3 mi2 sui2 guan4 zhi4 。
- feng1 lang2 xue4 tan2 seng1 ， pu2 tuan2 xun2 lao3 na4 。
- tang2 tang2 da4 huan2 zhao4 ， ci3 qu2 qin1 ji4 bie2 。
- mian3 huai2 tang1 hui4 xiu1 ， miao4 li3 po1 yi4 jue2 。
- chao1 ran2 yan4 fa3 ku1 ， xiong1 ci4 bao1 yu3 xue2 。
- chan3 shi1 yuan3 you2 sun1 ， zhuo2 zhuo2 shuang1 xia4 jie2 。
- zhen1 cheng2 yi4 jiao3 lin2 ， xiao4 wo3 yuan2 ang4 bie1 。
- ji4 zi3 yan2 ling2 xiu4 ， hui1 ying4 di2 bing1 xue3 。
- wo4 wa1 zhen1 long2 mei2 ， zuo4 ju1 yi3 han4 xue4 。
- gua1 mo2 jie4 jin1 bi4 ， jia1 yan2 fei1 yu4 xie4 。
- de2 xing1 mei3 nan2 ju4 ， gu4 tu4 fu4 yi4 que1 。
- zi3 xiao1 shang4 cuan2 wan2 ， shi2 jing4 xuan2 ying2 che4 。
- you1 qi1 bu4 xian2 bin1 ， nan2 qian3 fang1 sui4 xie1 。

## 注释

## 译文

## 赏析
