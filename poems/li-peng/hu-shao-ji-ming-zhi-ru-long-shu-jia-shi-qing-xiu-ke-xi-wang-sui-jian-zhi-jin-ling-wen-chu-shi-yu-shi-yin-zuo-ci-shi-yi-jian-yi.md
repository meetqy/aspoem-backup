---
id: li-peng-hu-shao-ji-ming-zhi-ru-long-shu-jia-shi-qing-xiu-ke-xi-wang-sui-jian-zhi-jin-ling-wen-chu-shi-yu-shi-yin-zuo-ci-shi-yi-jian-yi
title: 胡少汲名直孺龍舒佳士清修可喜往歲見之金陵聞除侍御史因作此詩以見意
titlePinyin: hu2 shao3 ji2 ming2 zhi2 ru2 long2 shu1 jia1 shi4 qing1 xiu1 ke3 xi3 wang3 sui4 jian4 zhi1 jin1 ling2 wen2 chu2 shi4 yu4 shi3 yin1 zuo4 ci3 shi1 yi3 jian4 yi4
titleSlug: hu-shao-ji-ming-zhi-ru-long-shu-jia-shi-qing-xiu-ke-xi-wang-sui-jian-zhi-jin-ling-wen-chu-shi-yu-shi-yin-zuo-ci-shi-yi-jian-yi
author: 李彭
authorPinyin: li3 peng2
authorSlug: li-peng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 聞君往年客淮西，及見我公無恙時。
- 潛山皖水德星聚，天下中庸人表儀。
- 川行節往萬事盡，我獨流寓東南涯。
- 協洽之歲秋九月，買船適詣秦淮湄。
- 建康城頭鷄欲曙，白下門前烏未飛。
- 有客剥啄復剥啄，出門一見忘塵羈。
- 戛然野鶴下孤嶼，意定吾子初無疑。
- 高談確訒不跛踦，養此鬱鬱澗底姿。
- 發蒙振落笑餘子，招之不來不可麾。
- 判司卑官果難屈，脱身遂與箠楚辭。
- 行行且止避驄馬，膽落於地非公誰。
- 御爐煙動天顔喜，柱下雲開春日遲。
- 側席愛民如愛子，願達民病蘇瘡痍。
- 要使英風觸白獸，更遣直氣生青規。
- 鄙夫養疾江漢間，有如不信吾誰欺。

## 拼音

- wen2 jun1 wang3 nian2 ke4 huai2 xi1 ， ji2 jian4 wo3 gong1 wu2 yang4 shi2 。
- qian2 shan1 wan3 shui3 de2 xing1 ju4 ， tian1 xia4 zhong1 yong1 ren2 biao3 yi2 。
- chuan1 xing2 jie2 wang3 wan4 shi4 jin4 ， wo3 du2 liu2 yu4 dong1 nan2 ya2 。
- xie2 qia4 zhi1 sui4 qiu1 jiu3 yue4 ， mai3 chuan2 shi4 yi4 qin2 huai2 mei2 。
- jian4 kang1 cheng2 tou2 ji1 yu4 shu3 ， bai2 xia4 men2 qian2 wu1 wei4 fei1 。
- you3 ke4 bo1 zhuo2 fu4 bo1 zhuo2 ， chu1 men2 yi2 jian4 wang4 chen2 ji1 。
- jia2 ran2 ye3 he4 xia4 gu1 yu3 ， yi4 ding4 wu2 zi3 chu1 wu2 yi2 。
- gao1 tan2 que4 ren4 bu4 bo3 yi3 ， yang3 ci3 yu4 yu4 jian4 di3 zi1 。
- fa1 meng2 zhen4 luo4 xiao4 yu2 zi3 ， zhao1 zhi1 bu4 lai2 bu4 ke3 hui1 。
- pan4 si1 bei1 guan1 guo3 nan2 qu1 ， tuo1 shen1 sui4 yu3 chui2 chu3 ci2 。
- hang2 hang2 qie3 zhi3 bi4 cong1 ma3 ， dan3 luo4 wu1 di4 fei1 gong1 shui2 。
- yu4 lu2 yan1 dong4 tian1 yan2 xi3 ， zhu4 xia4 yun2 kai1 chun1 ri4 chi2 。
- ce4 xi2 ai4 min2 ru2 ai4 zi3 ， yuan4 da2 min2 bing4 su1 chuang1 yi2 。
- yao4 shi3 ying1 feng1 chu4 bai2 shou4 ， geng4 qian3 zhi2 qi4 sheng1 qing1 gui1 。
- bi3 fu1 yang3 ji2 jiang1 han4 jian4 ， you3 ru2 bu2 xin4 wu2 shui2 qi1 。

## 注释

## 译文

## 赏析
