---
id: li-peng-li-ru-cheng-jun-qiong-ju-jiao-di-zi-yuan-xi-yu-zuo-shi-jian-yi-ci-yun-xie-zhi
title: 里儒程君窮居教弟子員喜雨作詩見貽次韻謝之
titlePinyin: li3 ru2 cheng2 jun1 qiong2 ju1 jiao4 di4 zi3 yuan2 xi3 yu3 zuo4 shi1 jian4 yi2 ci4 yun4 xie4 zhi1
titleSlug: li-ru-cheng-jun-qiong-ju-jiao-di-zi-yuan-xi-yu-zuo-shi-jian-yi-ci-yun-xie-zhi
author: 李彭
authorPinyin: li3 peng2
authorSlug: li-peng
dynasty: 宋
dynastyPinyin: song4
dynastySlug: song
tags: []
---

## 正文

- 柴門臨江皋，炎蒸頗云極。
- 金稚無壯心，火老有驕色。
- 慈雲辦甘雨，電掃不容隙。
- 勞生天邊月，躔次飽更歷。
- 緬懷程夫子，熱客難造席。
- 涵濡被童蒙，肥瘠各有適。
- 瓌材構露寒，揮斤由匠石。
- 不邀里閭敬，人自觀至德。
- 鄙夫極荒蕪，何能臻壼域。
- 弱齡再皷衰，櫜弓避勍敵。
- 蕭然専一丘，非關與塵隔。
- 董生悲不遇，而我異休戚。
- 高林收晚靄，歸鳥俱斂翼。
- 詩成獨微吟，長懷矯雲翮。

## 拼音

- chai2 men2 lin2 jiang1 gao1 ， yan2 zheng1 po1 yun2 ji2 。
- jin1 zhi4 wu2 zhuang4 xin1 ， huo3 lao3 you3 jiao1 se4 。
- ci2 yun2 ban4 gan1 yu3 ， dian4 sao3 bu4 rong2 xi4 。
- lao2 sheng1 tian1 bian1 yue4 ， chan2 ci4 bao3 geng4 li4 。
- mian3 huai2 cheng2 fu1 zi3 ， re4 ke4 nan2 zao4 xi2 。
- han2 ru2 bei4 tong2 meng2 ， fei2 ji2 ge4 you3 shi4 。
- gui1 cai2 gou4 lu4 han2 ， hui1 jin1 you2 jiang4 shi2 。
- bu4 yao1 li3 lü2 jing4 ， ren2 zi4 guan1 zhi4 de2 。
- bi3 fu1 ji2 huang1 wu2 ， he2 neng2 zhen1 kun3 yu4 。
- ruo4 ling2 zai4 gu3 shuai1 ， gao1 gong1 bi4 qing2 di2 。
- xiao1 ran2 zhuan1 yi4 qiu1 ， fei1 guan1 yu3 chen2 ge2 。
- dong3 sheng1 bei1 bu2 yu4 ， er2 wo3 yi4 xiu1 qi1 。
- gao1 lin2 shou1 wan3 ai3 ， gui1 niao3 ju4 lian3 yi4 。
- shi1 cheng2 du2 wei1 yin2 ， chang2 huai2 jiao3 yun2 he2 。

## 注释

## 译文

## 赏析
