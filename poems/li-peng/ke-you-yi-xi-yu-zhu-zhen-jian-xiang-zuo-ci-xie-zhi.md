---
id: li-peng-ke-you-yi-xi-yu-zhu-zhen-jian-xiang-zuo-ci-xie-zhi
title: 客有以戲魚竹枕見餉作此謝之
titlePinyin: ke4 you3 yi3 xi4 yu2 zhu2 zhen3 jian4 xiang3 zuo4 ci3 xie4 zhi1
titleSlug: ke-you-yi-xi-yu-zhu-zhen-jian-xiang-zuo-ci-xie-zhi
author: 李彭
authorPinyin: li3 peng2
authorSlug: li-peng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 蘄州笛竹含風漪，縹瓷斵月聊相依。
- 白頭苦風癡女問，歲晚乃知非所宜。
- 公從何處得此枕，勁節儲霜餘凜凜。
- 遊戲真同赴壑魚，小窗夕陽助酣寢。
- 餌甘釣深安可圖，長網横江嗟已疏。
- 我寧低昂弄清泚，絕勝縷切太官厨。
- 莫作枯魚過河泣，寄聲魴鱮慎出入。
- 長伴幽人蓑笠眠，夢破寒沙風雨急。

## 拼音

- qi2 zhou1 di2 zhu2 han2 feng1 yi1 ， piao3 ci2 zhuo2 yue4 liao2 xiang1 yi1 。
- bai2 tou2 ku3 feng1 chi1 nü3 wen4 ， sui4 wan3 nai3 zhi1 fei1 suo3 yi2 。
- gong1 cong2 he2 chu3 de2 ci3 zhen3 ， jin4 jie2 chu3 shuang1 yu2 lin3 lin3 。
- you2 xi4 zhen1 tong2 fu4 he4 yu2 ， xiao3 chuang1 xi1 yang2 zhu4 han1 qin3 。
- er3 gan1 diao4 shen1 an1 ke3 tu2 ， chang2 wang3 heng2 jiang1 jie1 yi3 shu1 。
- wo3 ning2 di1 ang2 nong4 qing1 ci3 ， jue2 sheng4 lü3 qie4 tai4 guan1 chu2 。
- mo4 zuo4 ku1 yu2 guo4 he2 qi4 ， ji4 sheng1 fang2 xu4 shen4 chu1 ru4 。
- chang2 ban4 you1 ren2 suo1 li4 mian2 ， meng4 po4 han2 sha1 feng1 yu3 ji2 。

## 注释

## 译文

## 赏析
