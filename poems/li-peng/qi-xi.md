---
id: li-peng-qi-xi
title: 七夕
titlePinyin: qi1 xi1
titleSlug: qi-xi
author: 李彭
authorPinyin: li3 peng2
authorSlug: li-peng
dynasty: 宋
dynastyPinyin: song4
dynastySlug: song
tags: []
---

## 正文

- 兒時聞天孫，今夕聘河鼓。
- 鳴機應暫停，飛鵲橋邊渡。
- 藁砧倦服箱，捨策息怨語。
- 常時别經年，雪涕作零雨。
- 念各非妙齡，無復啼着曙。
- 癡兒去蹇拙，芳樽肴核具。
- 頗憐柳柳州，文字稍誇詡。
- 昔在台省時，模畫秘莫覩。
- 奈何吐憤辭，投荒猶未悟。
- 性與是身俱，巧拙有常度。
- 何能謁以獲，詎有期而去。
- 悠悠區中緣，當今愛體素。

## 拼音

- er2 shi2 wen2 tian1 sun1 ， jin1 xi1 pin4 he2 gu3 。
- ming2 ji1 ying1 zan4 ting2 ， fei1 que4 qiao2 bian1 du4 。
- gao3 zhen1 juan4 fu2 xiang1 ， she3 ce4 xi1 yuan4 yu3 。
- chang2 shi2 bie2 jing1 nian2 ， xue3 ti4 zuo4 ling2 yu3 。
- nian4 ge4 fei1 miao4 ling2 ， wu2 fu4 ti2 zhe0 shu3 。
- chi1 er2 qu4 jian3 zhuo1 ， fang1 zun1 yao2 he2 ju4 。
- po1 lian2 liu3 liu3 zhou1 ， wen2 zi4 shao1 kua1 xu3 。
- xi1 zai4 tai2 sheng3 shi2 ， mo2 hua4 mi4 mo4 du3 。
- nai4 he2 tu3 fen4 ci2 ， tou2 huang1 you2 wei4 wu4 。
- xing4 yu3 shi4 shen1 ju4 ， qiao3 zhuo1 you3 chang2 du4 。
- he2 neng2 ye4 yi3 huo4 ， ju4 you3 qi1 er2 qu4 。
- you1 you1 qu1 zhong1 yuan2 ， dang1 jin1 ai4 ti3 su4 。

## 注释

## 译文

## 赏析
