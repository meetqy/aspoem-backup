---
id: li-peng-you-zi-sheng-an-yu-ming-guang-ming-zu-shou-zuo
title: 遊資聖菴遇明光明祖首座
titlePinyin: you2 zi1 sheng4 an1 yu4 ming2 guang1 ming2 zu3 shou3 zuo4
titleSlug: you-zi-sheng-an-yu-ming-guang-ming-zu-shou-zuo
author: 李彭
authorPinyin: li3 peng2
authorSlug: li-peng
dynasty: 宋
dynastyPinyin: song4
dynastySlug: song
tags: []
---

## 正文

- 久從招提遊，妙趣崖谷逈。
- 自謂頗造微，何由昧斯境。
- 絳氣靄秋空，白雪屯夜永。
- 華屋蔭修椽，皎月浮藻并。
- 壞衲逢阿師，苯尊髪垂頂。
- 簡默近道要，虚夷發幽省。
- 念昨分手初，霜飈虎溪冷。
- 及兹再會面，老色藏秀整。
- 屬予妄緣息，值子塵事屏。
- 循澗意無窮，捫蘿度前嶺。

## 拼音

- jiu3 cong2 zhao1 ti2 you2 ， miao4 qu4 ya2 gu3 jiong3 。
- zi4 wei4 po1 zao4 wei1 ， he2 you2 mei4 si1 jing4 。
- jiang4 qi4 ai3 qiu1 kong1 ， bai2 xue3 tun2 ye4 yong3 。
- hua2 wu1 yin1 xiu1 chuan2 ， jiao3 yue4 fu2 zao3 bing4 。
- huai4 na4 feng2 a1 shi1 ， ben3 zun1 fa4 chui2 ding3 。
- jian3 mo4 jin4 dao4 yao4 ， xu1 yi2 fa1 you1 sheng3 。
- nian4 zuo2 fen1 shou3 chu1 ， shuang1 biao1 hu3 xi1 leng3 。
- ji2 zi1 zai4 hui4 mian4 ， lao3 se4 cang2 xiu4 zheng3 。
- shu3 yu3 wang4 yuan2 xi1 ， zhi2 zi3 chen2 shi4 ping2 。
- xun2 jian4 yi4 wu2 qiong2 ， men2 luo2 du4 qian2 ling3 。

## 注释

## 译文

## 赏析
