---
id: li-peng-gui-lai-tang-wei-han-zi-cang-ti
title: 歸來堂爲韓子蒼題
titlePinyin: gui1 lai2 tang2 wei2 han2 zi3 cang1 ti2
titleSlug: gui-lai-tang-wei-han-zi-cang-ti
author: 李彭
authorPinyin: li3 peng2
authorSlug: li-peng
dynasty: 宋
dynastyPinyin: song4
dynastySlug: song
tags: []
---

## 正文

- 出處無定在，閲世關盛衰。
- 令德山林尊，昭代丘園非。
- 達人解其趣，頗復擇所歸。
- 淵明傲世故，葛巾風欹欹。
- 偶隨出岫雲，戲作三徑資。
- 少日辭吏去，新菊親風期。
- 韓侯極簡秀，早蒙當宁知。
- 未吐五色綫，小試聊補遺。
- 高詠少司命，乘風載雲旗。
- 一坐空無人，安能免深排。
- 昨來天東壁，少欲乘泰階。
- 誤隨曉星去，流落天南陲。
- 得縣篁竹中，簿領頗沈迷。
- 奈何訓誥筆，反用催科爲。
- 度堂痛掃溉，勝氣自爾隨。
- 風度窗户急，雲生梁棟遲。
- 不減田園居，歸去將安之。
- 窈窈青禁闥，沈沈黄金閨。
- 至尊下温詔，羣公歌式微。
- 行矣戒徂兩，長吟收夕霏。

## 拼音

- chu1 chu3 wu2 ding4 zai4 ， yue4 shi4 guan1 sheng4 shuai1 。
- ling4 de2 shan1 lin2 zun1 ， zhao1 dai4 qiu1 yuan2 fei1 。
- da2 ren2 jie3 qi2 qu4 ， po1 fu4 ze2 suo3 gui1 。
- yuan1 ming2 ao4 shi4 gu4 ， ge2 jin1 feng1 qi1 qi1 。
- ou3 sui2 chu1 xiu4 yun2 ， xi4 zuo4 san1 jing4 zi1 。
- shao3 ri4 ci2 li4 qu4 ， xin1 ju2 qin1 feng1 qi1 。
- han2 hou2 ji2 jian3 xiu4 ， zao3 meng2 dang1 ning2 zhi1 。
- wei4 tu3 wu3 se4 xian4 ， xiao3 shi4 liao2 bu3 yi2 。
- gao1 yong3 shao3 si1 ming4 ， cheng2 feng1 zai4 yun2 qi2 。
- yi2 zuo4 kong1 wu2 ren2 ， an1 neng2 mian3 shen1 pai2 。
- zuo2 lai2 tian1 dong1 bi4 ， shao3 yu4 cheng2 tai4 jie1 。
- wu4 sui2 xiao3 xing1 qu4 ， liu2 luo4 tian1 nan2 chui2 。
- de2 xian4 huang2 zhu2 zhong1 ， bo2 ling3 po1 shen3 mi2 。
- nai4 he2 xun4 gao4 bi3 ， fan3 yong4 cui1 ke1 wei2 。
- du4 tang2 tong4 sao3 gai4 ， sheng4 qi4 zi4 er3 sui2 。
- feng1 du4 chuang1 hu0 ji2 ， yun2 sheng1 liang2 dong4 chi2 。
- bu4 jian3 tian2 yuan2 ju1 ， gui1 qu4 jiang1 an1 zhi1 。
- yao3 yao3 qing1 jin4 ta4 ， shen3 shen3 huang2 jin1 gui1 。
- zhi4 zun1 xia4 wen1 zhao4 ， qun2 gong1 ge1 shi4 wei1 。
- xing2 yi3 jie4 cu2 liang3 ， chang2 yin2 shou1 xi1 fei1 。

## 注释

## 译文

## 赏析
