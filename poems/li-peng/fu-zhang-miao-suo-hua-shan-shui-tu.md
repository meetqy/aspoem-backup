---
id: li-peng-fu-zhang-miao-suo-hua-shan-shui-tu
title: 賦張邈所畫山水圖
titlePinyin: fu4 zhang1 miao3 suo3 hua4 shan1 shui3 tu2
titleSlug: fu-zhang-miao-suo-hua-shan-shui-tu
author: 李彭
authorPinyin: li3 peng2
authorSlug: li-peng
dynasty: 宋
dynastyPinyin: song4
dynastySlug: song
tags: []
---

## 正文

- 異時頗愛宋元君，踏門畫史如雲屯。
- 舐筆和墨太早計，解衣槃薄全天真。
- 夢澤張侯飽閒暇，直疑胸中有成畫。
- 酒酣耳熱呼不醒，澹墨淋漓疾揮灑。
- 誰爲右轄賦招魂，遠過酸寒鄭廣文。
- 怪底高堂見丘壑，欲攀松蘿尋石門。
- 咫尺終南與王屋，翩翩不下如黄鵠。
- 水南水北索價高，放浪猶歌紫芝曲。
- 張侯愛畫入骨髓，腦脂遮眼良有以。
- 筆端刻意寫遺民，要似留侯赤松子。
- 如聞可汲用王明，會須添作貢公喜。

## 拼音

- yi4 shi2 po1 ai4 song4 yuan2 jun1 ， ta4 men2 hua4 shi3 ru2 yun2 tun2 。
- shi4 bi3 he2 mo4 tai4 zao3 ji4 ， jie3 yi1 pan2 bao2 quan2 tian1 zhen1 。
- meng4 ze2 zhang1 hou2 bao3 xian2 xia2 ， zhi2 yi2 xiong1 zhong1 you3 cheng2 hua4 。
- jiu3 han1 er3 re4 hu1 bu4 xing3 ， dan4 mo4 lin2 li2 ji2 hui1 sa3 。
- shui2 wei2 you4 xia2 fu4 zhao1 hun2 ， yuan3 guo4 suan1 han2 zheng4 guang3 wen2 。
- guai4 di3 gao1 tang2 jian4 qiu1 he4 ， yu4 pan1 song1 luo2 xun2 shi2 men2 。
- zhi3 chi3 zhong1 nan2 yu3 wang2 wu1 ， pian1 pian1 bu2 xia4 ru2 huang2 hu2 。
- shui3 nan2 shui3 bei3 suo3 jia4 gao1 ， fang4 lang4 you2 ge1 zi3 zhi1 qu3 。
- zhang1 hou2 ai4 hua4 ru4 gu3 sui3 ， nao3 zhi1 zhe1 yan3 liang2 you3 yi3 。
- bi3 duan1 ke4 yi4 xie3 yi2 min2 ， yao4 si4 liu2 hou2 chi4 song1 zi3 。
- ru2 wen2 ke3 ji2 yong4 wang2 ming2 ， hui4 xu1 tian1 zuo4 gong4 gong1 xi3 。

## 注释

## 译文

## 赏析
