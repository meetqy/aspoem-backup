---
id: li-peng-shang-huang-tai-shi-lu-zhi-shi
title: 上黄太史魯直詩
titlePinyin: shang4 huang2 tai4 shi3 lu3 zhi2 shi1
titleSlug: shang-huang-tai-shi-lu-zhi-shi
author: 李彭
authorPinyin: li3 peng2
authorSlug: li-peng
dynasty: 宋
dynastyPinyin: song4
dynastySlug: song
tags: []
---

## 正文

- 扈聖當元祐，雄名獨擅長。
- 羣公調玉燭，延閣近扶桑。
- 揮灑驚雷雨，觀瞻列堵墻。
- 密雲来北苑，珍菓出明光。
- 柱下惟青史，銀臺無露章。
- 胡爲隨逐客，不作瑞齋房。
- 岑寂金華省，蕭條玉筍行。
- 長庚萬里去，大雅百夫望。
- 老覺丹心壯，閑知清畫長。
- 珍蔬時入饌，荔子喜傳芳。
- 世故跏趺遠，生涯嘯傲傍。
- 甘爲劍外客，誰念太官羊。
- 宣室二天詔，遺弓萬國傷。
- 老臣還召畢，陛下過成康。
- 澤笏皆忠讜，彈冠多俊良。
- 力辭佳吏部，直作老潛郎。
- 憶在金華日，寧扶八座床。
- 未能窺絳帳，頗識戲羅囊。
- 候雁隨陽去，奔駒度隙忙。
- 千秋銅狄泣，萬古玉人藏。
- 諸阮釁猶在，蘄春痛未央。
- 羣雛極鵝雁，衆口歎蛩螀。
- 恨乏一廛地，歸来屢擇鄉。
- 親交標鬼錄，卜築近僧坊。
- 宿鳥頻窺牖，行蝸毎畫梁。
- 著渠上麟閣，耻學賦高唐。
- 勤我十年夢，持公一瓣香。
- 聊堪比游夏，何敢似班揚。
- 尚愧管中見，應須肘後方。
- 他時解顔笑，何止獲升堂。

## 拼音

- hu4 sheng4 dang1 yuan2 you4 ， xiong2 ming2 du2 shan4 chang2 。
- qun2 gong1 diao4 yu4 zhu2 ， yan2 ge2 jin4 fu2 sang1 。
- hui1 sa3 jing1 lei2 yu3 ， guan1 zhan1 lie4 du3 qiang2 。
- mi4 yun2 lai2 bei3 yuan4 ， zhen1 guo3 chu1 ming2 guang1 。
- zhu4 xia4 wei2 qing1 shi3 ， yin2 tai2 wu2 lu4 zhang1 。
- hu2 wei2 sui2 zhu2 ke4 ， bu2 zuo4 rui4 zhai1 fang2 。
- cen2 ji4 jin1 hua2 sheng3 ， xiao1 tiao2 yu4 sun3 xing2 。
- chang2 geng1 wan4 li3 qu4 ， da4 ya3 bai3 fu1 wang4 。
- lao3 jue2 dan1 xin1 zhuang4 ， xian2 zhi1 qing1 hua4 chang2 。
- zhen1 shu1 shi2 ru4 zhuan4 ， li4 zi3 xi3 chuan2 fang1 。
- shi4 gu4 jia1 fu1 yuan3 ， sheng1 ya2 xiao4 ao4 bang4 。
- gan1 wei2 jian4 wai4 ke4 ， shui2 nian4 tai4 guan1 yang2 。
- xuan1 shi4 er4 tian1 zhao4 ， yi2 gong1 wan4 guo2 shang1 。
- lao3 chen2 huan2 zhao4 bi4 ， bi4 xia4 guo4 cheng2 kang1 。
- ze2 hu4 jie1 zhong1 dang3 ， dan4 guan1 duo1 jun4 liang2 。
- li4 ci2 jia1 li4 bu4 ， zhi2 zuo4 lao3 qian2 lang2 。
- yi4 zai4 jin1 hua2 ri4 ， ning2 fu2 ba1 zuo4 chuang2 。
- wei4 neng2 kui1 jiang4 zhang4 ， po1 shi2 xi4 luo2 nang2 。
- hou4 yan4 sui2 yang2 qu4 ， ben1 ju1 du4 xi4 mang2 。
- qian1 qiu1 tong2 di2 qi4 ， wan4 gu3 yu4 ren2 cang2 。
- zhu1 ruan3 xin4 you2 zai4 ， qi2 chun1 tong4 wei4 yang1 。
- qun2 chu2 ji2 e2 yan4 ， zhong4 kou3 tan4 qiong2 jiang1 。
- hen4 fa2 yi4 chan2 di4 ， gui1 lai2 lü3 ze2 xiang1 。
- qin1 jiao1 biao1 gui3 lu4 ， bu3 zhu4 jin4 seng1 fang1 。
- su4 niao3 bin1 kui1 you3 ， xing2 wo1 mei3 hua4 liang2 。
- zhu4 qu2 shang4 lin2 ge2 ， chi3 xue2 fu4 gao1 tang2 。
- qin2 wo3 shi2 nian2 meng4 ， chi2 gong1 yi2 ban4 xiang1 。
- liao2 kan1 bi3 you2 xia4 ， he2 gan3 si4 ban1 yang2 。
- shang4 kui4 guan3 zhong1 jian4 ， ying1 xu1 zhou3 hou4 fang1 。
- ta1 shi2 jie3 yan2 xiao4 ， he2 zhi3 huo4 sheng1 tang2 。

## 注释

## 译文

## 赏析
