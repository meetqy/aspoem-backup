---
id: li-peng-yong-qian-yun
title: 用前韻
titlePinyin: yong4 qian2 yun4
titleSlug: yong-qian-yun
author: 李彭
authorPinyin: li3 peng2
authorSlug: li-peng
dynasty: 宋
dynastyPinyin: song4
dynastySlug: song
tags: []
---

## 正文

- 離索未相逢，情親在詩軸。
- 歸來兩丹楓，詩作牛腰束。
- 妙語挾風霜，勁氣穿我屋。
- 眼中識慈明，尊下慚小陸。
- 念昔少年時，洞庭思濯足。
- 援琴寫將歸，臨河歎鳴犢。
- 正爾巢一枝，何勞排五鹿。
- 江闊洲渚寒，微風泛時菊。
- 劇談斗低昂，露草復淋漉。
- 誰家酒杯寬，滿引甕頭淥。
- 何知程衛尉，未暇顧藉福。
- 鼓柂牽牛河，頓覺滄溟促。

## 拼音

- li2 suo3 wei4 xiang1 feng2 ， qing2 qin1 zai4 shi1 zhou2 。
- gui1 lai2 liang3 dan1 feng1 ， shi1 zuo4 niu2 yao1 shu4 。
- miao4 yu3 xie2 feng1 shuang1 ， jin4 qi4 chuan1 wo3 wu1 。
- yan3 zhong1 shi2 ci2 ming2 ， zun1 xia4 can2 xiao3 lu4 。
- nian4 xi1 shao3 nian2 shi2 ， dong4 ting2 si1 zhuo2 zu2 。
- yuan2 qin2 xie3 jiang1 gui1 ， lin2 he2 tan4 ming2 du2 。
- zheng4 er3 chao2 yi4 zhi1 ， he2 lao2 pai2 wu3 lu4 。
- jiang1 kuo4 zhou1 zhu3 han2 ， wei1 feng1 fan4 shi2 ju2 。
- ju4 tan2 dou4 di1 ang2 ， lu4 cao3 fu4 lin2 lu4 。
- shui2 jia1 jiu3 bei1 kuan1 ， man3 yin3 weng4 tou2 lu4 。
- he2 zhi1 cheng2 wei4 wei4 ， wei4 xia2 gu4 jie4 fu2 。
- gu3 yi2 qian1 niu2 he2 ， dun4 jue2 cang1 ming2 cu4 。

## 注释

## 译文

## 赏析
