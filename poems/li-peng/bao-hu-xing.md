---
id: li-peng-bao-hu-xing
title: 包虎行
titlePinyin: bao1 hu3 xing2
titleSlug: bao-hu-xing
author: 李彭
authorPinyin: li3 peng2
authorSlug: li-peng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 畫師老包氣如虹，解衣醉倒塵泥中。
- 急呼生綃卧展轉，筆追造化分奇功。
- 須臾奮袂於菟出，絕壑陰崖嘯風月。
- 懸著高堂煙霧深，觀者膽寒俱辟易。
- 誰爲彪子與虥孫，宛陵後葉諸仍昆。
- 顧視雄姿亦遒緊，小犢繭栗何勞吞。
- 通玄論成馱貝葉，大空小穴隨老衲。
- 何暇與汝同條生，玄豹豐狐要彈壓。

## 拼音

- hua4 shi1 lao3 bao1 qi4 ru2 hong2 ， jie3 yi1 zui4 dao3 chen2 ni2 zhong1 。
- ji2 hu1 sheng1 xiao1 wo4 zhan3 zhuan3 ， bi3 zhui1 zao4 hua4 fen1 qi2 gong1 。
- xu1 yu2 fen4 mei4 wu1 tu2 chu1 ， jue2 he4 yin1 ya2 xiao4 feng1 yue4 。
- xuan2 zhu4 gao1 tang2 yan1 wu4 shen1 ， guan1 zhe3 dan3 han2 ju4 pi4 yi4 。
- shui2 wei2 biao1 zi3 yu3 zhan4 sun1 ， wan3 ling2 hou4 ye4 zhu1 reng2 kun1 。
- gu4 shi4 xiong2 zi1 yi4 qiu2 jin3 ， xiao3 du2 jian3 li4 he2 lao2 tun1 。
- tong1 xuan2 lun4 cheng2 tuo2 bei4 ye4 ， da4 kong1 xiao3 xue2 sui2 lao3 na4 。
- he2 xia2 yu3 ru3 tong2 tiao2 sheng1 ， xuan2 bao4 feng1 hu2 yao4 dan4 ya1 。

## 注释

## 译文

## 赏析
