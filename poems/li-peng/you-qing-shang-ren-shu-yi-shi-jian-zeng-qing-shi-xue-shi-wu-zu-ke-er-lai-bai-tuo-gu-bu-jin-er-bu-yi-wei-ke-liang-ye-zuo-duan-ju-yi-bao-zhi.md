---
id: li-peng-you-qing-shang-ren-shu-yi-shi-jian-zeng-qing-shi-xue-shi-wu-zu-ke-er-lai-bai-tuo-gu-bu-jin-er-bu-yi-wei-ke-liang-ye-zuo-duan-ju-yi-bao-zhi
title: 有慶上人數以詩見贈慶始學詩於祖可爾來擺脱故步進而不已未可量也作短句以報之
titlePinyin: you3 qing4 shang4 ren2 shu4 yi3 shi1 jian4 zeng4 qing4 shi3 xue2 shi1 wu1 zu3 ke3 er3 lai2 bai3 tuo1 gu4 bu4 jin4 er2 bu4 yi3 wei4 ke3 liang2 ye3 zuo4 duan3 ju4 yi3 bao4 zhi1
titleSlug: you-qing-shang-ren-shu-yi-shi-jian-zeng-qing-shi-xue-shi-wu-zu-ke-er-lai-bai-tuo-gu-bu-jin-er-bu-yi-wei-ke-liang-ye-zuo-duan-ju-yi-bao-zhi
author: 李彭
authorPinyin: li3 peng2
authorSlug: li-peng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 晝公無恙時，句吐春空雲。
- 筆端斂萬壑，中聞清夜猿。
- 門生霑賸馥，派别自淵源。
- 深嶺蘿月妙，縱觀嵐氣昏。
- 時蒙一顧重，騰驤空馬羣。
- 大師於越秀，幽氣如芳蓀。
- 玉笈發金籥，闊步登詞門。
- 脱略塵外躅，摩霄鬱飛翻。
- 豈惟足風露，定復多皇墳。
- 昨枉招隱句，深靚麗且温。
- 挽我誘松桂，要移北山文。
- 諸郎短兵接，此事獨策勲。
- 慚非鍾嶸評，更休知音論。

## 拼音

- zhou4 gong1 wu2 yang4 shi2 ， ju4 tu3 chun1 kong1 yun2 。
- bi3 duan1 lian3 wan4 he4 ， zhong1 wen2 qing1 ye4 yuan2 。
- men2 sheng1 zhan1 sheng4 fu4 ， pai4 bie2 zi4 yuan1 yuan2 。
- shen1 ling3 luo2 yue4 miao4 ， zong4 guan1 lan2 qi4 hun1 。
- shi2 meng2 yi2 gu4 zhong4 ， teng2 xiang1 kong1 ma3 qun2 。
- da4 shi1 wu1 yue4 xiu4 ， you1 qi4 ru2 fang1 sun1 。
- yu4 ji2 fa1 jin1 yue4 ， kuo4 bu4 deng1 ci2 men2 。
- tuo1 lüe4 chen2 wai4 zhu2 ， mo2 xiao1 yu4 fei1 fan1 。
- qi3 wei2 zu2 feng1 lu4 ， ding4 fu4 duo1 huang2 fen2 。
- zuo2 wang3 zhao1 yin3 ju4 ， shen1 jing4 li2 qie3 wen1 。
- wan3 wo3 you4 song1 gui4 ， yao4 yi2 bei3 shan1 wen2 。
- zhu1 lang2 duan3 bing1 jie1 ， ci3 shi4 du2 ce4 xun1 。
- can2 fei1 zhong1 rong2 ping2 ， geng4 xiu1 zhi1 yin1 lun4 。

## 注释

## 译文

## 赏析
