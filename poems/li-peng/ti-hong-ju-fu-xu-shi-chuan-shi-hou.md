---
id: li-peng-ti-hong-ju-fu-xu-shi-chuan-shi-hou
title: 題洪駒父徐師川詩後
titlePinyin: ti2 hong2 ju1 fu4 xu2 shi1 chuan1 shi1 hou4
titleSlug: ti-hong-ju-fu-xu-shi-chuan-shi-hou
author: 李彭
authorPinyin: li3 peng2
authorSlug: li-peng
dynasty: 宋
dynastyPinyin: song4
dynastySlug: song
tags: []
---

## 正文

- 籍甚洪崖孫，高寒欲無敵。
- 徐郎聘君後，挺挺百夫特。
- 堂堂無雙公，户外滿屨迹。
- 虎豹雄牙須，儕流甘辟易。
- 徐詩到平澹，反自窮艱極。
- 周鼎無款識，賞音略岑寂。
- 陰何不支梧，少陵頗前席。
- 洪語自奇嶮，餘子傷剽賊。
- 大似樊紹述，文字各識職。
- 二子辨飣餖，鄙夫與下客。
- 粢食薦鉶羮，熊蹯雜象白。
- 殿最付公議，吾言可以默。

## 拼音

- ji2 shen4 hong2 ya2 sun1 ， gao1 han2 yu4 wu2 di2 。
- xu2 lang2 pin4 jun1 hou4 ， ting3 ting3 bai3 fu1 te4 。
- tang2 tang2 wu2 shuang1 gong1 ， hu4 wai4 man3 ju4 ji4 。
- hu3 bao4 xiong2 ya2 xu1 ， chai2 liu2 gan1 pi4 yi4 。
- xu2 shi1 dao4 ping2 dan4 ， fan3 zi4 qiong2 jian1 ji2 。
- zhou1 ding3 wu2 kuan3 shi2 ， shang3 yin1 lüe4 cen2 ji4 。
- yin1 he2 bu4 zhi1 wu2 ， shao3 ling2 po1 qian2 xi2 。
- hong2 yu3 zi4 qi2 xian3 ， yu2 zi3 shang1 piao1 zei2 。
- da4 si4 fan2 shao4 shu4 ， wen2 zi4 ge4 shi2 zhi2 。
- er4 zi3 bian4 ding4 dou4 ， bi3 fu1 yu3 xia4 ke4 。
- zi1 shi2 jian4 xing2 geng1 ， xiong2 fan2 za2 xiang4 bai2 。
- dian4 zui4 fu4 gong1 yi4 ， wu2 yan2 ke3 yi3 mo4 。

## 注释

## 译文

## 赏析
