---
id: li-peng-ting-le-gong-sun-dan-qin
title: 聽了公孫彈琴
titlePinyin: ting1 le0 gong1 sun1 dan4 qin2
titleSlug: ting-le-gong-sun-dan-qin
author: 李彭
authorPinyin: li3 peng2
authorSlug: li-peng
dynasty: 宋
dynastyPinyin: song4
dynastySlug: song
tags: []
---

## 正文

- 商飈吹菰蒲，船官雙停槳。
- 中有陳太丘，堂堂道彌廣。
- 容我拜牀下，凛然增妙想。
- 碧洞名家兒，侍立資開爽。
- 取琴爲我彈，襟懷自恢朗。
- 蘭芽弄徽絃，巖谷發佳響。
- 迺翁琮璧姿，風氣日豪上。
- 一言犯台鼎，放逐金波漲。
- 郎君翠眉低，沉憂雜悲壯。
- 滄海連三山，攫醳共消長。
- 生雛有如此，十年違色養。
- 推手且罷休，夕嵐横莽蒼。

## 拼音

- shang1 biao1 chui1 gu1 pu2 ， chuan2 guan1 shuang1 ting2 jiang3 。
- zhong1 you3 chen2 tai4 qiu1 ， tang2 tang2 dao4 mi2 guang3 。
- rong2 wo3 bai4 chuang2 xia4 ， lin3 ran2 zeng1 miao4 xiang3 。
- bi4 dong4 ming2 jia1 er2 ， shi4 li4 zi1 kai1 shuang3 。
- qu3 qin2 wei2 wo3 dan4 ， jin1 huai2 zi4 hui1 lang3 。
- lan2 ya2 nong4 hui1 xian2 ， yan2 gu3 fa1 jia1 xiang3 。
- nai3 weng1 cong2 bi4 zi1 ， feng1 qi4 ri4 hao2 shang4 。
- yi4 yan2 fan4 tai2 ding3 ， fang4 zhu2 jin1 bo1 zhang3 。
- lang2 jun1 cui4 mei2 di1 ， chen2 you1 za2 bei1 zhuang4 。
- cang1 hai3 lian2 san1 shan1 ， jue2 yi4 gong4 xiao1 chang2 。
- sheng1 chu2 you3 ru2 ci3 ， shi2 nian2 wei2 se4 yang3 。
- tui1 shou3 qie3 ba4 xiu1 ， xi1 lan2 heng2 mang3 cang1 。

## 注释

## 译文

## 赏析
