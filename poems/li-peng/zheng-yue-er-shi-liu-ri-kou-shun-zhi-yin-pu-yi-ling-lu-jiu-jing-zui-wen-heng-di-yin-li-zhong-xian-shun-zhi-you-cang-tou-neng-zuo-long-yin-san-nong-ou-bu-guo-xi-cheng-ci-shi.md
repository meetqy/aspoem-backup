---
id: li-peng-zheng-yue-er-shi-liu-ri-kou-shun-zhi-yin-pu-yi-ling-lu-jiu-jing-zui-wen-heng-di-yin-li-zhong-xian-shun-zhi-you-cang-tou-neng-zuo-long-yin-san-nong-ou-bu-guo-xi-cheng-ci-shi
title: 正月二十六日寇順之飲僕以醽渌酒徑醉聞横笛音李仲先順之有蒼頭能作龍吟三弄偶不果戲成此詩
titlePinyin: zheng1 yue4 er4 shi2 liu4 ri4 kou4 shun4 zhi1 yin3 pu2 yi3 ling2 lu4 jiu3 jing4 zui4 wen2 heng2 di2 yin1 li3 zhong4 xian1 shun4 zhi1 you3 cang1 tou2 neng2 zuo4 long2 yin2 san1 nong4 ou3 bu4 guo3 xi4 cheng2 ci3 shi1
titleSlug: zheng-yue-er-shi-liu-ri-kou-shun-zhi-yin-pu-yi-ling-lu-jiu-jing-zui-wen-heng-di-yin-li-zhong-xian-shun-zhi-you-cang-tou-neng-zuo-long-yin-san-nong-ou-bu-guo-xi-cheng-ci-shi
author: 李彭
authorPinyin: li3 peng2
authorSlug: li-peng
dynasty: 宋
dynastyPinyin: song4
dynastySlug: song
tags: []
---

## 正文

- 髯奴不及緣坡竹，柱車守閭各有局。
- 苟不上券吾不欲，僮約卒音幾慟哭。
- 劣於郄公常奴爾，性不茹葷少陵喜。
- 吐茵西曹第忍之，封侯骨相多小史。
- 蒼頭乃復在琳房，柯亭横吹節飽霜。
- 炊飯作糜緣底事，心寫泉聲風韻長。
- 寇謙酌我次翁狂，如魚聽曲首低昂。
- 恨不臨風作三弄，不减當時桓野王。

## 拼音

- ran2 nu2 bu4 ji2 yuan2 po1 zhu2 ， zhu4 ju1 shou3 lü2 ge4 you3 ju2 。
- gou3 bu2 shang4 quan4 wu2 bu2 yu4 ， tong2 yue1 zu2 yin1 ji1 tong4 ku1 。
- lie4 wu1 xi4 gong1 chang2 nu2 er3 ， xing4 bu4 ru2 hun1 shao3 ling2 xi3 。
- tu3 yin1 xi1 cao2 di4 ren3 zhi1 ， feng1 hou2 gu3 xiang4 duo1 xiao3 shi3 。
- cang1 tou2 nai3 fu4 zai4 lin2 fang2 ， ke1 ting2 heng2 chui1 jie2 bao3 shuang1 。
- chui1 fan4 zuo4 mi2 yuan2 di3 shi4 ， xin1 xie3 quan2 sheng1 feng1 yun4 chang2 。
- kou4 qian1 zhuo2 wo3 ci4 weng1 kuang2 ， ru2 yu2 ting1 qu3 shou3 di1 ang2 。
- hen4 bu4 lin2 feng1 zuo4 san1 nong4 ， bu4 jian3 dang1 shi2 huan2 ye3 wang2 。

## 注释

## 译文

## 赏析
