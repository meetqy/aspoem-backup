---
id: li-peng-ye-su-bao-yan-ji-kou-li-er-lian-shi-jian-huai-wang-huan-zhong
title: 夜宿寶巖寄寇李二鍊師兼懷王環中
titlePinyin: ye4 su4 bao3 yan2 ji4 kou4 li3 er4 lian4 shi1 jian1 huai2 wang2 huan2 zhong1
titleSlug: ye-su-bao-yan-ji-kou-li-er-lian-shi-jian-huai-wang-huan-zhong
author: 李彭
authorPinyin: li3 peng2
authorSlug: li-peng
dynasty: 宋
dynastyPinyin: song4
dynastySlug: song
tags: []
---

## 正文

- 北風驅雲度危嶠，日下蒼茫煙靄横。
- 山靈唤客起杖屨，定自不凡爲此行。
- 山南冥搜未得妙，山陰問津向猿鳥。
- 遙岑疊疊羅峻屏，溪流濺濺鳴楚調。
- 眼明全椒道士家，丹砂入頰暾朝霞。
- 談間勃窣妙理窟，挽不聽去猶欲遮。
- 縹思右轄千丈松，眉宇中藏嵇阮風。
- 放船雲夢鬼作祟，磈磊仆卧洪濤中。
- 此翁身大不及膽，引帆復逐天邊鴻。
- 淵宗堂中柱史裔，黄鵠作雛欺鶴唳。
- 衣裾不著京洛塵，潛心涪翁哦五字。
- 相逢俄頃復解攜，韻勝遣人增想似。
- 僧窗夢短夜復長，句挾寒霜聊可寄。

## 拼音

- bei3 feng1 qu1 yun2 du4 wei1 jiao4 ， ri4 xia4 cang1 mang2 yan1 ai3 heng2 。
- shan1 ling2 huan4 ke4 qi3 zhang4 ju4 ， ding4 zi4 bu4 fan2 wei2 ci3 xing2 。
- shan1 nan2 ming2 sou1 wei4 de2 miao4 ， shan1 yin1 wen4 jin1 xiang4 yuan2 niao3 。
- yao2 cen2 die2 die2 luo2 jun4 ping2 ， xi1 liu2 jian4 jian4 ming2 chu3 diao4 。
- yan3 ming2 quan2 jiao1 dao4 shi0 jia1 ， dan1 sha1 ru4 jia2 tun1 zhao1 xia2 。
- tan2 jian4 bo2 su1 miao4 li3 ku1 ， wan3 bu4 ting1 qu4 you2 yu4 zhe1 。
- piao3 si1 you4 xia2 qian1 zhang4 song1 ， mei2 yu3 zhong1 cang2 ji1 ruan3 feng1 。
- fang4 chuan2 yun2 meng4 gui3 zuo4 sui4 ， wei3 lei3 pu2 wo4 hong2 tao1 zhong1 。
- ci3 weng1 shen1 da4 bu4 ji2 dan3 ， yin3 fan1 fu4 zhu2 tian1 bian1 hong2 。
- yuan1 zong1 tang2 zhong1 zhu4 shi3 yi4 ， huang2 hu2 zuo4 chu2 qi1 he4 li4 。
- yi1 ju1 bu2 zhu4 jing1 luo4 chen2 ， qian2 xin1 fu2 weng1 o4 wu3 zi4 。
- xiang1 feng2 e2 qing3 fu4 jie3 xie2 ， yun4 sheng4 qian3 ren2 zeng1 xiang3 si4 。
- seng1 chuang1 meng4 duan3 ye4 fu4 chang2 ， ju4 xie2 han2 shuang1 liao2 ke3 ji4 。

## 注释

## 译文

## 赏析
