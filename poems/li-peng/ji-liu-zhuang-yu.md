---
id: li-peng-ji-liu-zhuang-yu
title: 寄劉壯輿
titlePinyin: ji4 liu2 zhuang4 yu2
titleSlug: ji-liu-zhuang-yu
author: 李彭
authorPinyin: li3 peng2
authorSlug: li-peng
dynasty: 宋
dynastyPinyin: song4
dynastySlug: song
tags: []
---

## 正文

- 曩者劉中允，懸車未華顛。
- 騎牛澗谷底，終歲飽風烟。
- 至今草木間，餘光發幽姸。
- 秘書百鍊剛，凜凜森戈鋋。
- 勁氣睨汲黯，高文儕史遷。
- 當時補衮流，氣燄摩蒼天。
- 一語不合意，歸來枕書眠。
- 急流勇自退，已度二疏前。
- 檢討少壯時，嗜學勘丹鉛。
- 微官裹黄綬，雄名敵青錢。
- 聊爲三徑資，未减五柳賢。
- 薦書到禁闥，信史多官聮。
- 仙署得董狐，筆端直如絃。
- 季札嬴博垠，歸興何翩翩。
- 掉頭不肯住，引帆黄篾船。
- 昨來離山東，嗤點羣兒喧。
- 一朝掛其冠，謗語無由宣。
- 顧我牛馬走，定交良有年。
- 相期實高蹈，飲潔鳴風蟬。
- 雖無元龍豪，問舍仍求田。
- 同採陽崗薇，共酌陰崖泉。
- 來往成二老，庶使萬世傳。

## 拼音

- nang3 zhe3 liu2 zhong1 yun3 ， xuan2 ju1 wei4 hua2 dian1 。
- qi2 niu2 jian4 gu3 di3 ， zhong1 sui4 bao3 feng1 yan1 。
- zhi4 jin1 cao3 mu4 jian4 ， yu2 guang1 fa1 you1 yan2 。
- mi4 shu1 bai3 lian4 gang1 ， lin3 lin3 sen1 ge1 chan2 。
- jin4 qi4 ni4 ji2 an4 ， gao1 wen2 chai2 shi3 qian1 。
- dang1 shi2 bu3 gun3 liu2 ， qi4 yan4 mo2 cang1 tian1 。
- yi4 yu3 bu4 he2 yi4 ， gui1 lai2 zhen3 shu1 mian2 。
- ji2 liu2 yong3 zi4 tui4 ， yi3 du4 er4 shu1 qian2 。
- jian3 tao3 shao3 zhuang4 shi2 ， shi4 xue2 kan1 dan1 qian1 。
- wei1 guan1 guo3 huang2 shou4 ， xiong2 ming2 di2 qing1 qian2 。
- liao2 wei2 san1 jing4 zi1 ， wei4 jian3 wu3 liu3 xian2 。
- jian4 shu1 dao4 jin4 ta4 ， xin4 shi3 duo1 guan1 lian2 。
- xian1 shu3 de2 dong3 hu2 ， bi3 duan1 zhi2 ru2 xian2 。
- ji4 zha2 ying2 bo2 yin2 ， gui1 xing1 he2 pian1 pian1 。
- diao4 tou2 bu4 ken3 zhu4 ， yin3 fan1 huang2 mie4 chuan2 。
- zuo2 lai2 li2 shan1 dong1 ， chi1 dian3 qun2 er2 xuan1 。
- yi4 chao2 gua4 qi2 guan1 ， bang4 yu3 wu2 you2 xuan1 。
- gu4 wo3 niu2 ma3 zou3 ， ding4 jiao1 liang2 you3 nian2 。
- xiang1 qi1 shi2 gao1 dao3 ， yin3 jie2 ming2 feng1 chan2 。
- sui1 wu2 yuan2 long2 hao2 ， wen4 she4 reng2 qiu2 tian2 。
- tong2 cai3 yang2 gang3 wei1 ， gong4 zhuo2 yin1 ya2 quan2 。
- lai2 wang3 cheng2 er4 lao3 ， shu4 shi3 wan4 shi4 chuan2 。

## 注释

## 译文

## 赏析
