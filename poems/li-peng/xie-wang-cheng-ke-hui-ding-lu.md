---
id: li-peng-xie-wang-cheng-ke-hui-ding-lu
title: 謝王成可惠鼎爐
titlePinyin: xie4 wang2 cheng2 ke3 hui4 ding3 lu2
titleSlug: xie-wang-cheng-ke-hui-ding-lu
author: 李彭
authorPinyin: li3 peng2
authorSlug: li-peng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 王郎筆若追風驃，歷塊過都愈奇峭。
- 胸中好古類古人，鑄鼎爲鑪亦臻妙。
- 禹金九牧知神姦，周定郟鄏垂不刊。
- 據耳向來爲上客，折足遙憐空汗顔。
- 顔率遊談聊貰患，納郜臧孫貽直諫。
- 淪亡泗水蓋厚誣，得自汾陰亂真贋。
- 孰如此鼎形瓌奇，皤腹雲雷差次之。
- 上有蒼虬肉倔強，隱映么麽微螽斯。
- 明窗净几香氤氳，藹如黄雲覆晏温。
- 拜嘉詎意獲此寶，子孫父已傳仍昆。

## 拼音

- wang2 lang2 bi3 ruo4 zhui1 feng1 piao4 ， li4 kuai4 guo4 dou1 yu4 qi2 qiao4 。
- xiong1 zhong1 hao3 gu3 lei4 gu3 ren2 ， zhu4 ding3 wei2 lu2 yi4 zhen1 miao4 。
- yu3 jin1 jiu3 mu4 zhi1 shen2 jian1 ， zhou1 ding4 jia2 ru3 chui2 bu4 kan1 。
- ju4 er3 xiang4 lai2 wei2 shang4 ke4 ， zhe2 zu2 yao2 lian2 kong1 han4 yan2 。
- yan2 lü4 you2 tan2 liao2 shi4 huan4 ， na4 gao4 zang1 sun1 yi2 zhi2 jian4 。
- lun2 wang2 si4 shui3 gai4 hou4 wu1 ， de2 zi4 fen2 yin1 luan4 zhen1 yan4 。
- shu2 ru2 ci3 ding3 xing2 gui1 qi2 ， po2 fu4 yun2 lei2 cha4 ci4 zhi1 。
- shang4 you3 cang1 qiu2 rou4 jue4 qiang2 ， yin3 ying4 me0 mo2 wei1 zhong1 si1 。
- ming2 chuang1 jing4 ji1 xiang1 yin1 yun1 ， ai3 ru2 huang2 yun2 fu4 yan4 wen1 。
- bai4 jia1 ju4 yi4 huo4 ci3 bao3 ， zi3 sun1 fu4 yi3 chuan2 reng2 kun1 。

## 注释

## 译文

## 赏析
