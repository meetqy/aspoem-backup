---
id: li-peng-xu-shu-ming-xiao-shu-zhuan-bi-qi-gu-fu-shan-dan-qing-wei-yu-zuo-han-jiang-mu-ai-shan-cai-ji-miao-li-qiu-bi-ju-zuo-ci-yi-zeng
title: 徐叔明校書篆筆奇古復善丹青爲予作漢江暮靄扇材極妙力求鄙句作此以贈
titlePinyin: xu2 shu1 ming2 xiao4 shu1 zhuan4 bi3 qi2 gu3 fu4 shan4 dan1 qing1 wei2 yu3 zuo4 han4 jiang1 mu4 ai3 shan4 cai2 ji2 miao4 li4 qiu2 bi3 ju4 zuo4 ci3 yi3 zeng4
titleSlug: xu-shu-ming-xiao-shu-zhuan-bi-qi-gu-fu-shan-dan-qing-wei-yu-zuo-han-jiang-mu-ai-shan-cai-ji-miao-li-qiu-bi-ju-zuo-ci-yi-zeng
author: 李彭
authorPinyin: li3 peng2
authorSlug: li-peng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 曩時徐騎省，篆古逼秦相。
- 後來得仍孫，毫端溟渤壯。
- 能回頓挫姿，丹青生意匠。
- 餘酣寫便面，萬里烟莽蒼。
- 何許捕魚郎，落日蕩雙槳。
- 無勞翦吳淞，安用買疊嶂。
- 真欲老是間，塵境孰非妄。
- 憐君俱入妙，簡遠復清曠。
- 定爲造物嗔，覓句聊分謗。

## 拼音

- nang3 shi2 xu2 qi2 sheng3 ， zhuan4 gu3 bi1 qin2 xiang1 。
- hou4 lai2 de2 reng2 sun1 ， hao2 duan1 ming2 bo2 zhuang4 。
- neng2 hui2 dun4 cuo4 zi1 ， dan1 qing1 sheng1 yi4 jiang4 。
- yu2 han1 xie3 bian4 mian4 ， wan4 li3 yan1 mang3 cang1 。
- he2 xu1 bu3 yu2 lang2 ， luo4 ri4 dang4 shuang1 jiang3 。
- wu2 lao2 jian3 wu2 song1 ， an1 yong4 mai3 die2 zhang4 。
- zhen1 yu4 lao3 shi4 jian4 ， chen2 jing4 shu2 fei1 wang4 。
- lian2 jun1 ju4 ru4 miao4 ， jian3 yuan3 fu4 qing1 kuang4 。
- ding4 wei2 zao4 wu4 chen1 ， mi4 ju4 liao2 fen1 bang4 。

## 注释

## 译文

## 赏析
