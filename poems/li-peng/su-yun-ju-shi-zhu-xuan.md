---
id: li-peng-su-yun-ju-shi-zhu-xuan
title: 宿雲居十住軒
titlePinyin: su4 yun2 ju1 shi2 zhu4 xuan1
titleSlug: su-yun-ju-shi-zhu-xuan
author: 李彭
authorPinyin: li3 peng2
authorSlug: li-peng
dynasty: 宋
dynastyPinyin: song4
dynastySlug: song
tags: []
---

## 正文

- 塵事起濫觴，洶洶濤頭聚。
- 對鏡眼生花，尋幽心脱兔。
- 歐峰阻躋攀，榆柳春再暮。
- 維時春作夏，起我勤杖屨。
- 捫蘿惑去蹊，陟巘忘故步。
- 大壑埋白雲，陰崖崩老樹。
- 縈紆幽鳥道，突兀升洞府。
- 厖眉老比丘，倒屣蒙顧遇。
- 曾未契三關，遽已棲十住。
- 暉暉天横參，稍稍窗送曙。
- 華鯨破短夢，山禽唤新句。
- 伊予羣念息，亦遭回俗馭。
- 徒爲三日留，復在邯鄲路。

## 拼音

- chen2 shi4 qi3 lan4 shang1 ， xiong1 xiong1 tao1 tou2 ju4 。
- dui4 jing4 yan3 sheng1 hua1 ， xun2 you1 xin1 tuo1 tu4 。
- ou1 feng1 zu3 ji1 pan1 ， yu2 liu3 chun1 zai4 mu4 。
- wei2 shi2 chun1 zuo4 xia4 ， qi3 wo3 qin2 zhang4 ju4 。
- men2 luo2 huo4 qu4 qi1 ， zhi4 yan3 wang4 gu4 bu4 。
- da4 he4 mai2 bai2 yun2 ， yin1 ya2 beng1 lao3 shu4 。
- ying2 yu1 you1 niao3 dao4 ， tu1 wu4 sheng1 dong4 fu3 。
- mang2 mei2 lao3 bi3 qiu1 ， dao3 xi3 meng2 gu4 yu4 。
- ceng2 wei4 qi4 san1 guan1 ， ju4 yi3 qi1 shi2 zhu4 。
- hui1 hui1 tian1 heng2 can1 ， shao1 shao1 chuang1 song4 shu3 。
- hua2 jing1 po4 duan3 meng4 ， shan1 qin2 huan4 xin1 ju4 。
- yi1 yu3 qun2 nian4 xi1 ， yi4 zao1 hui2 su2 yu4 。
- tu2 wei2 san1 ri4 liu2 ， fu4 zai4 han2 dan1 lu4 。

## 注释

## 译文

## 赏析
