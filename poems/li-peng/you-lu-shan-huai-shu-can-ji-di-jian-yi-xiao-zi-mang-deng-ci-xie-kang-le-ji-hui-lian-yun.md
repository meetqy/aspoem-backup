---
id: li-peng-you-lu-shan-huai-shu-can-ji-di-jian-yi-xiao-zi-mang-deng-ci-xie-kang-le-ji-hui-lian-yun
title: 遊廬山懷叔粲季敵兼憶小子氓等次謝康樂寄惠連韻
titlePinyin: you2 lu2 shan1 huai2 shu1 can4 ji4 di2 jian1 yi4 xiao3 zi0 mang2 deng3 ci4 xie4 kang1 le4 ji4 hui4 lian2 yun4
titleSlug: you-lu-shan-huai-shu-can-ji-di-jian-yi-xiao-zi-mang-deng-ci-xie-kang-le-ji-hui-lian-yun
author: 李彭
authorPinyin: li3 peng2
authorSlug: li-peng
dynasty: 宋
dynastyPinyin: song4
dynastySlug: song
tags: []
---

## 正文

- 諸峰靄遐矚，上與箕斗近。
- 西風吹人衣，蕭然無畦畛。
- 煙霞入詩句，欲吐初未忍。
- 但恨數往來，幽栖愧真隱。
- 真隱如虚舟，渺渺姑乘流。
- 何須長卿慢，暮年稱倦游。
- 鐘鳴起菌閣，天上隱瓊樓。
- 焉能誘松桂，曠懷且少留。
- 少留平生歡，看雲復長歎。
- 芝蘭念羯末，繭栗惟雍端。
- 倚松聊停策，意遠縈層巒。
- 風駛烟尚積，雨歇雲猶攅。
- 攅雲本無心，孤猿響山陰。
- 俯瞰白鹿洞，仰窺紫霄岑。
- 何時攜諸少，清盟可重尋。
- 仲子日邊去，歸鴉聞暮音。

## 拼音

- zhu1 feng1 ai3 xia2 zhu3 ， shang4 yu3 ji1 dou3 jin4 。
- xi1 feng1 chui1 ren2 yi1 ， xiao1 ran2 wu2 qi2 zhen3 。
- yan1 xia2 ru4 shi1 ju4 ， yu4 tu3 chu1 wei4 ren3 。
- dan4 hen4 shu4 wang3 lai2 ， you1 qi1 kui4 zhen1 yin3 。
- zhen1 yin3 ru2 xu1 zhou1 ， miao3 miao3 gu1 cheng2 liu2 。
- he2 xu1 chang2 qing1 man4 ， mu4 nian2 cheng1 juan4 you2 。
- zhong1 ming2 qi3 jun1 ge2 ， tian1 shang4 yin3 qiong2 lou2 。
- yan1 neng2 you4 song1 gui4 ， kuang4 huai2 qie3 shao3 liu2 。
- shao3 liu2 ping2 sheng1 huan1 ， kan4 yun2 fu4 chang2 tan4 。
- zhi1 lan2 nian4 jie2 mo4 ， jian3 li4 wei2 yong1 duan1 。
- yi3 song1 liao2 ting2 ce4 ， yi4 yuan3 ying2 ceng2 luan2 。
- feng1 shi3 yan1 shang4 ji1 ， yu3 xie1 yun2 you2 zan3 。
- zan3 yun2 ben3 wu2 xin1 ， gu1 yuan2 xiang3 shan1 yin1 。
- fu3 kan4 bai2 lu4 dong4 ， yang3 kui1 zi3 xiao1 cen2 。
- he2 shi2 xie2 zhu1 shao3 ， qing1 meng2 ke3 zhong4 xun2 。
- zhong4 zi3 ri4 bian1 qu4 ， gui1 ya1 wen2 mu4 yin1 。

## 注释

## 译文

## 赏析
