---
id: liu-ying-shi-ji-zhang-wu-zi
title: 寄張武子
titlePinyin: ji4 zhang1 wu3 zi3
titleSlug: ji-zhang-wu-zi
author: 劉應時
authorPinyin: liu2 ying1 shi2
authorSlug: liu-ying-shi
dynasty: 宋
dynastyPinyin: song4
dynastySlug: song
tags: []
---

## 正文

- 霽月耿東南，流光浄如洗。
- 幽人懷夜光，掬水弄清泚。
- 春雲多態度，蒸縕出山麓。
- 舒卷無定蹤，形容勞遠目。
- 可人古錦囊，多乎斯二者。
- 造物發天藏，筆端妙陶冶。
- 我具擇法眼，僅得窺一斑。
- 恨無餐玉法，謾入藍田山。
- 別來歲月換，倏如飛鳥過。
- 升沉不足數，交誼果如何。
- 夜窗浥露氣，策策秋聲高。
- 假寐發永歎，念遠心忉忉。

## 拼音

- ji4 yue4 geng3 dong1 nan2 ， liu2 guang1 jing4 ru2 xi3 。
- you1 ren2 huai2 ye4 guang1 ， ju1 shui3 nong4 qing1 ci3 。
- chun1 yun2 duo1 tai4 du4 ， zheng1 yun4 chu1 shan1 lu4 。
- shu1 juan3 wu2 ding4 zong1 ， xing2 rong2 lao2 yuan3 mu4 。
- ke3 ren2 gu3 jin3 nang2 ， duo1 hu1 si1 er4 zhe3 。
- zao4 wu4 fa1 tian1 cang2 ， bi3 duan1 miao4 tao2 ye3 。
- wo3 ju4 ze2 fa3 yan3 ， jin3 de2 kui1 yi4 ban1 。
- hen4 wu2 can1 yu4 fa3 ， man2 ru4 lan2 tian2 shan1 。
- bie2 lai2 sui4 yue4 huan4 ， shu1 ru2 fei1 niao3 guo4 。
- sheng1 chen2 bu4 zu2 shu4 ， jiao1 yi4 guo3 ru2 he2 。
- ye4 chuang1 yi4 lu4 qi4 ， ce4 ce4 qiu1 sheng1 gao1 。
- jia3 mei4 fa1 yong3 tan4 ， nian4 yuan3 xin1 dao1 dao1 。

## 注释

## 译文

## 赏析
