---
id: wei-zhi-gu-cong-lie-wei-chuan-xian-shi
title: 從獵渭川獻詩
titlePinyin: cong2 lie4 wei4 chuan1 xian4 shi1
titleSlug: cong-lie-wei-chuan-xian-shi
author: 魏知古
authorPinyin: wei4 zhi1 gu3
authorSlug: wei-zhi-gu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 嘗聞夏太康，五弟訓禽荒。
- 我后來冬狩，三驅盛禮張。
- 順時鷹隼擊，講事武功揚。
- 奔走未及去，翾飛豈暇翔。
- 非熊從渭水，瑞翟想陳倉。
- 此欲誠難縱，茲遊不可常。
- 子雲陳羽獵，僖伯諫漁棠。
- 得失鑒齊楚，仁思念禹湯。
- 雍熙亮在宥，亭毒匪多傷。
- 辛甲今爲史，虞箴遂孔彰。

## 拼音

- chang2 wen2 xia4 tai4 kang1 ， wu3 di4 xun4 qin2 huang1 。
- wo3 hou4 lai2 dong1 shou4 ， san1 qu1 sheng4 li3 zhang1 。
- shun4 shi2 ying1 sun3 ji1 ， jiang3 shi4 wu3 gong1 yang2 。
- ben1 zou3 wei4 ji2 qu4 ， xuan1 fei1 qi3 xia2 xiang2 。
- fei1 xiong2 cong2 wei4 shui3 ， rui4 zhai2 xiang3 chen2 cang1 。
- ci3 yu4 cheng2 nan2 zong4 ， zi1 you2 bu4 ke3 chang2 。
- zi3 yun2 chen2 yu3 lie4 ， xi1 bo2 jian4 yu2 tang2 。
- de2 shi1 jian4 qi2 chu3 ， ren2 si1 nian4 yu3 tang1 。
- yong1 xi1 liang4 zai4 you4 ， ting2 du2 fei3 duo1 shang1 。
- xin1 jia3 jin1 wei2 shi3 ， yu2 zhen1 sui4 kong3 zhang1 。

## 注释

## 译文

## 赏析
