---
id: wu-zhao-you-shi-cong-shi-bing-xu
title: 遊石淙詩（幷序）
titlePinyin: you2 shi2 cong2 shi1 （ bing4 xu4 ）
titleSlug: you-shi-cong-shi-bing-xu
author: 武曌
authorPinyin: wu3 zhao4
authorSlug: wu-zhao
dynasty: 唐
dynastyPinyin: tang2
dynastySlug: tang
tags: []
---

## 正文

- 若夫圓嶠方壺，涉滄波而靡際；金臺玉闕，陟玄圃而無階。
- 惟聞《山海》之經，空覽《神仙》之記。
- 爰有石淙者，即平樂澗也。
- 爾其近接嵩領，俯屆箕峯，瞻少室兮若蓮，睇潁川兮如帶。
- 既而躡崎嶇之山徑，蔭蒙密之藤蘿，洶湧洪湍，落虛潭而送響；高低翠壁，列幽澗而開筵。
- 密葉舒帷，屏氛而蕩燠；疏松引吹，清麥候以含涼。
- 就林藪而王心神，對煙霞具而滌塵累。
- 森沈丘壑，即是桃源；淼漫平流，還浮竹箭。
- 【紉】（網）薜荔而成帳，聳蓮石而如樓。
- 洞口全開，溜千年之芳髓，山腰半坼，吐十里之香粳。
- 無煩崑閬之遊，自然形勢之所。
- 當使人題綵翰，各寫瓊篇，庶無滯於幽棲，冀不孤於泉石。
- 各題四韻，咸賦七言。
- （《古今圖書集成・山川典》六○《嵩山部》○今按：此詩在《全唐詩》一般有詩序者，大都全錄，此係遺漏。
- 現特補序，詩不重錄。
- 又《圖書集成》推崇卷，作嵩山石淙侍宴應制者，有宋之問、沈佺期、蘇味道、李嶠諸人。
- ）（據《金石萃編》卷六十三校改。
- ）。

## 拼音

- ruo4 fu2 yuan2 jiao4 fang1 hu2 ， she4 cang1 bo1 er2 mi2 ji4 ； jin1 tai2 yu4 que4 ， zhi4 xuan2 pu3 er2 wu2 jie1 。
- wei2 wen2 《 shan1 hai3 》 zhi1 jing1 ， kong1 lan3 《 shen2 xian1 》 zhi1 ji4 。
- yuan2 you3 shi2 cong2 zhe3 ， ji2 ping2 le4 jian4 ye3 。
- er3 qi2 jin4 jie1 song1 ling3 ， fu3 jie4 ji1 feng1 ， zhan1 shao3 shi4 xi1 ruo4 lian2 ， di4 ying3 chuan1 xi1 ru2 dai4 。
- ji4 er2 nie4 qi2 qu1 zhi1 shan1 jing4 ， yin1 meng2 mi4 zhi1 teng2 luo2 ， xiong1 yong3 hong2 tuan1 ， luo4 xu1 tan2 er2 song4 xiang3 ； gao1 di1 cui4 bi4 ， lie4 you1 jian4 er2 kai1 yan2 。
- mi4 ye4 shu1 wei2 ， ping2 fen1 er2 dang4 yu4 ； shu1 song1 yin3 chui1 ， qing1 mai4 hou4 yi3 han2 liang2 。
- jiu4 lin2 sou3 er2 wang2 xin1 shen2 ， dui4 yan1 xia2 ju4 er2 di2 chen2 lei4 。
- sen1 shen3 qiu1 he4 ， ji2 shi4 tao2 yuan2 ； miao3 man4 ping2 liu2 ， huan2 fu2 zhu2 jian4 。
- 【 ren4 】（ wang3 ） bi4 li4 er2 cheng2 zhang4 ， song3 lian2 shi2 er2 ru2 lou2 。
- dong4 kou3 quan2 kai1 ， liu1 qian1 nian2 zhi1 fang1 sui3 ， shan1 yao1 ban4 che4 ， tu3 shi2 li3 zhi1 xiang1 jing1 。
- wu2 fan2 kun1 lang4 zhi1 you2 ， zi4 ran2 xing2 shi4 zhi1 suo3 。
- dang1 shi3 ren2 ti2 cai3 han4 ， ge4 xie3 qiong2 pian1 ， shu4 wu2 zhi4 wu1 you1 qi1 ， ji4 bu4 gu1 wu1 quan2 shi2 。
- ge4 ti2 si4 yun4 ， xian2 fu4 qi1 yan2 。
- （《 gu3 jin1 tu2 shu1 ji2 cheng2 ・ shan1 chuan1 dian3 》 liu4 ○《 song1 shan1 bu4 》○ jin1 an4 ： ci3 shi1 zai4 《 quan2 tang2 shi1 》 yi4 ban1 you3 shi1 xu4 zhe3 ， da4 du1 quan2 lu4 ， ci3 xi4 yi2 lou4 。
- xian4 te4 bu3 xu4 ， shi1 bu2 zhong4 lu4 。
- you4 《 tu2 shu1 ji2 cheng2 》 tui1 chong2 juan4 ， zuo4 song1 shan1 shi2 cong2 shi4 yan4 ying1 zhi4 zhe3 ， you3 song4 zhi1 wen4 、 shen3 quan2 qi1 、 su1 wei4 dao4 、 li3 jiao4 zhu1 ren2 。
- ）（ ju4 《 jin1 shi2 cui4 bian1 》 juan4 liu4 shi2 san1 jiao4 gai3 。
- ）。

## 注释

## 译文

## 赏析
