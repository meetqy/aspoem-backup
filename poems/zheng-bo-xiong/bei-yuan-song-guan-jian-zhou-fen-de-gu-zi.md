---
id: zheng-bo-xiong-bei-yuan-song-guan-jian-zhou-fen-de-gu-zi
title: 北園送關簡州分得古字
titlePinyin: bei3 yuan2 song4 guan1 jian3 zhou1 fen1 de0 gu3 zi4
titleSlug: bei-yuan-song-guan-jian-zhou-fen-de-gu-zi
author: 鄭伯熊
authorPinyin: zheng4 bo2 xiong2
authorSlug: zheng-bo-xiong
dynasty: 宋
dynastyPinyin: song4
dynastySlug: song
tags: []
---

## 正文

- 我歌白雲篇，送君水雲浦。
- 歌罷水雲寒，佇立聽鳴艣。
- 江湖昔在手，短簑釣煙雨。
- 軒裳誤羈馽，濫趨羣玉府。
- 朱墨浪自妍，筆削竟何補。
- 高鴻墮秋枕，歸夢紛莫數。
- 著鞭輸子先，寤歌獨懷古。
- 中年况作別，心事復誰吐。
- 故人分龍符，江色映修組。
- 話舊定何時，新知日旁午。

## 拼音

- wo3 ge1 bai2 yun2 pian1 ， song4 jun1 shui3 yun2 pu3 。
- ge1 ba4 shui3 yun2 han2 ， zhu4 li4 ting1 ming2 lu3 。
- jiang1 hu2 xi1 zai4 shou3 ， duan3 suo1 diao4 yan1 yu3 。
- xuan1 shang0 wu4 ji1 zhi2 ， lan4 qu1 qun2 yu4 fu3 。
- zhu1 mo4 lang4 zi4 yan2 ， bi3 xiao1 jing4 he2 bu3 。
- gao1 hong2 duo4 qiu1 zhen3 ， gui1 meng4 fen1 mo4 shu4 。
- zhu4 bian1 shu1 zi3 xian1 ， wu4 ge1 du2 huai2 gu3 。
- zhong1 nian2 kuang4 zuo4 bie2 ， xin1 shi4 fu4 shui2 tu3 。
- gu4 ren2 fen1 long2 fu2 ， jiang1 se4 ying4 xiu1 zu3 。
- hua4 jiu4 ding4 he2 shi2 ， xin1 zhi1 ri4 pang2 wu3 。

## 注释

## 译文

## 赏析
