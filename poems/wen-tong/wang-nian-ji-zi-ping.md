---
id: wen-tong-wang-nian-ji-zi-ping
title: 往年寄子平
titlePinyin: wang3 nian2 ji4 zi3 ping2
titleSlug: wang-nian-ji-zi-ping
author: 文同
authorPinyin: wen2 tong2
authorSlug: wen-tong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 往年記得歸在京，日日訪子來西城。
- 雖然對坐兩寂寞，亦有大笑時相轟。
- 顧子心力苦未老，猶弄故態如狂生。
- 書窗畫壁恣掀倒，脫帽褫带隨縱橫。
- 喧呶歌詩嘂文字，蕩突不管鄰人驚。
- 更呼老卒立臺下，使抱短簫吹月明。
- 清歡居此僅數月，夜夜放去常三更。
- 別來七年在鄉里，已忝三度移雙旌。
- 今茲惛惛意思倦，加以跕跕疾病嬰。
- 每思此樂一絕後，更不逢人如夜行。

## 拼音

- wang3 nian2 ji4 de2 gui1 zai4 jing1 ， ri4 ri4 fang3 zi3 lai2 xi1 cheng2 。
- sui1 ran2 dui4 zuo4 liang3 ji4 mo4 ， yi4 you3 da4 xiao4 shi2 xiang1 hong1 。
- gu4 zi3 xin1 li4 ku3 wei4 lao3 ， you2 nong4 gu4 tai4 ru2 kuang2 sheng1 。
- shu1 chuang1 hua4 bi4 zi4 xian1 dao3 ， tuo1 mao4 chi3 dai4 sui2 zong4 heng2 。
- xuan1 nao2 ge1 shi1 jiao4 wen2 zi4 ， dang4 tu1 bu4 guan3 lin2 ren2 jing1 。
- geng4 hu1 lao3 zu2 li4 tai2 xia4 ， shi3 bao4 duan3 xiao1 chui1 yue4 ming2 。
- qing1 huan1 ju1 ci3 jin3 shu4 yue4 ， ye4 ye4 fang4 qu4 chang2 san1 geng1 。
- bie2 lai2 qi1 nian2 zai4 xiang1 li3 ， yi3 tian3 san1 du4 yi2 shuang1 jing1 。
- jin1 zi1 hun1 hun1 yi4 si0 juan4 ， jia1 yi3 dian3 dian3 ji2 bing4 ying1 。
- mei3 si1 ci3 le4 yi4 jue2 hou4 ， geng4 bu4 feng2 ren2 ru2 ye4 xing2 。

## 注释

## 译文

## 赏析
