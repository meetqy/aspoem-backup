---
id: wen-tong-zhong-qiu-ye-shi-yuan-ji-zi-ping
title: 中秋夜試院寄子平
titlePinyin: zhong1 qiu1 ye4 shi4 yuan4 ji4 zi3 ping2
titleSlug: zhong-qiu-ye-shi-yuan-ji-zi-ping
author: 文同
authorPinyin: wen2 tong2
authorSlug: wen-tong
dynasty: 宋
dynastyPinyin: song4
dynastySlug: song
tags: []
---

## 正文

- 憶初我來時，夜色如墨障。
- 心常念明月，幾日西南上。
- 松梢倚樓角，一玦偃相向。
- 漸見輪中物，依稀吐形狀。
- 今宵東嶺外，灧灧金波漲。
- 人間重此夕，一歲號佳賞。
- 而我督秋試，鎖宿密如藏。
- 細務紛滿前，約束甚鞿鞅。
- 無由奉朋侶，徹曉坐清曠。
- 之人富才華，筆力趫且壯。
- 誰陪把樽酒，露下與酬唱。
- 南牆咫尺地，使我起遐想。
- 人生此良會，可惜已虛放。
- 獨立中夜歸，俯首入書幌。

## 拼音

- yi4 chu1 wo3 lai2 shi2 ， ye4 se4 ru2 mo4 zhang4 。
- xin1 chang2 nian4 ming2 yue4 ， ji1 ri4 xi1 nan2 shang4 。
- song1 shao1 yi3 lou2 jiao3 ， yi4 jue2 yan3 xiang1 xiang4 。
- jian4 jian4 lun2 zhong1 wu4 ， yi1 xi1 tu3 xing2 zhuang4 。
- jin1 xiao1 dong1 ling3 wai4 ， yan4 yan4 jin1 bo1 zhang3 。
- ren2 jian4 zhong4 ci3 xi1 ， yi2 sui4 hao4 jia1 shang3 。
- er2 wo3 du1 qiu1 shi4 ， suo3 su4 mi4 ru2 cang2 。
- xi4 wu4 fen1 man3 qian2 ， yue1 shu4 shen4 ji1 yang1 。
- wu2 you2 feng4 peng2 lü3 ， che4 xiao3 zuo4 qing1 kuang4 。
- zhi1 ren2 fu4 cai2 hua2 ， bi3 li4 qiao2 qie3 zhuang4 。
- shui2 pei2 ba3 zun1 jiu3 ， lu4 xia4 yu3 chou2 chang4 。
- nan2 qiang2 zhi3 chi3 di4 ， shi3 wo3 qi3 xia2 xiang3 。
- ren2 sheng1 ci3 liang2 hui4 ， ke3 xi1 yi3 xu1 fang4 。
- du2 li4 zhong1 ye4 gui1 ， fu3 shou3 ru4 shu1 huang3 。

## 注释

## 译文

## 赏析
