---
id: wen-tong-wu-li-san-tan
title: 五里三灘
titlePinyin: wu3 li3 san1 tan1
titleSlug: wu-li-san-tan
author: 文同
authorPinyin: wen2 tong2
authorSlug: wen-tong
dynasty: 宋
dynastyPinyin: song4
dynastySlug: song
tags: []
---

## 正文

- 群石壅水成哀湍，五里之地凡三灘。
- 船如走丸勢不住，力敵萬弩雲濤盤。
- 門窗掩塞怕飛浪，已倒床座翻杯槃。
- 長年三老色自落，捩眼不敢窺波瀾。
- 捎渦撇漩出九死，衆命幸免魚鱉餐。
- 須臾出纜繫高岸，競以好語相慰安。
- 是時左右有觀者，應亦爲我心曾寒。

## 拼音

- qun2 shi2 yong1 shui3 cheng2 ai1 tuan1 ， wu3 li3 zhi1 di4 fan2 san1 tan1 。
- chuan2 ru2 zou3 wan2 shi4 bu2 zhu4 ， li4 di2 wan4 nu3 yun2 tao1 pan2 。
- men2 chuang1 yan3 sai1 pa4 fei1 lang4 ， yi3 dao3 chuang2 zuo4 fan1 bei1 pan2 。
- chang2 nian2 san1 lao3 se4 zi4 luo4 ， lie4 yan3 bu4 gan3 kui1 bo1 lan2 。
- shao1 wo1 pie3 xuan2 chu1 jiu3 si3 ， zhong4 ming4 xing4 mian3 yu2 bie1 can1 。
- xu1 yu2 chu1 lan3 xi4 gao1 an4 ， jing4 yi3 hao3 yu3 xiang1 wei4 an1 。
- shi4 shi2 zuo3 you4 you3 guan1 zhe3 ， ying1 yi4 wei2 wo3 xin1 ceng2 han2 。

## 注释

## 译文

## 赏析
