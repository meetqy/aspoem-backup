---
id: wen-tong-cheng-li-jian-fu-zhong-she
title: 呈李堅甫中舍
titlePinyin: cheng2 li3 jian1 fu3 zhong1 she4
titleSlug: cheng-li-jian-fu-zhong-she
author: 文同
authorPinyin: wen2 tong2
authorSlug: wen-tong
dynasty: 宋
dynastyPinyin: song4
dynastySlug: song
tags: []
---

## 正文

- 往年曾憶過長安，短紙書名詣門下。
- 君時延我坐終日，灑掃東軒留看畫。
- 橫圖巨軸不知數，但見匣中時一把。
- 甲猶未竟乙復作，門類著番開滿架。
- 使人嘆羨不能已，只恨有門歸隔夜。
- 歸來兀坐想精絕，念此榮觀若爲謝。
- 就中寒林兩大幅，此物世間誰敢價。
- 倏然一別十五載，常向人前盛誇詫。
- 因君奉使臨敝邑，見先問此餘不暇。
- 君能爲我再講說，座上不容人俗話。
- 如君所蓄更誰有，有亦未能無笑駡。
- 况君累世盡清職，摹本敢來前弄詐。
- 君今還省正擢用，異日須求作鄰舍。
- 峨巾曳屨日相謁，更欲重煩開幾帊。
- 待尋前輩用心處，款曲應須頻假借。
- 每厨閱訖當便還，不敢奉欺言羽化。

## 拼音

- wang3 nian2 ceng2 yi4 guo4 chang2 an1 ， duan3 zhi3 shu1 ming2 yi4 men2 xia4 。
- jun1 shi2 yan2 wo3 zuo4 zhong1 ri4 ， sa3 sao3 dong1 xuan1 liu2 kan4 hua4 。
- heng2 tu2 ju4 zhou2 bu4 zhi1 shu4 ， dan4 jian4 xia2 zhong1 shi2 yi4 ba3 。
- jia3 you2 wei4 jing4 yi3 fu4 zuo4 ， men2 lei4 zhu4 fan1 kai1 man3 jia4 。
- shi3 ren2 tan4 xian4 bu4 neng2 yi3 ， zhi1 hen4 you3 men2 gui1 ge2 ye4 。
- gui1 lai2 wu4 zuo4 xiang3 jing1 jue2 ， nian4 ci3 rong2 guan1 ruo4 wei2 xie4 。
- jiu4 zhong1 han2 lin2 liang3 da4 fu2 ， ci3 wu4 shi4 jian4 shui2 gan3 jia4 。
- shu1 ran2 yi4 bie2 shi2 wu3 zai4 ， chang2 xiang4 ren2 qian2 sheng4 kua1 cha4 。
- yin1 jun1 feng4 shi3 lin2 bi4 yi4 ， jian4 xian1 wen4 ci3 yu2 bu4 xia2 。
- jun1 neng2 wei2 wo3 zai4 jiang3 shuo1 ， zuo4 shang4 bu4 rong2 ren2 su2 hua4 。
- ru2 jun1 suo3 xu4 geng4 shui2 you3 ， you3 yi4 wei4 neng2 wu2 xiao4 ma4 。
- kuang4 jun1 lei3 shi4 jin4 qing1 zhi2 ， mo2 ben3 gan3 lai2 qian2 nong4 zha4 。
- jun1 jin1 huan2 sheng3 zheng4 zhuo2 yong4 ， yi4 ri4 xu1 qiu2 zuo4 lin2 she4 。
- e2 jin1 ye4 ju4 ri4 xiang1 ye4 ， geng4 yu4 zhong4 fan2 kai1 ji1 pa4 。
- dai4 xun2 qian2 bei4 yong4 xin1 chu3 ， kuan3 qu1 ying1 xu1 bin1 jia3 jie4 。
- mei3 chu2 yue4 qi4 dang1 bian4 huan2 ， bu4 gan3 feng4 qi1 yan2 yu3 hua4 。

## 注释

## 译文

## 赏析
