---
id: wen-tong-zi-ping-ji-hui-xi-yi-chen-xian-sheng-fu-tang-fu-shan-yao-fang-yin-xi-zuo-za-yan-xie-zhi
title: 子平寄惠希夷陳先生服唐福山藥方因戲作雜言謝之
titlePinyin: zi3 ping2 ji4 hui4 xi1 yi2 chen2 xian1 sheng0 fu2 tang2 fu2 shan1 yao4 fang1 yin1 xi4 zuo4 za2 yan2 xie4 zhi1
titleSlug: zi-ping-ji-hui-xi-yi-chen-xian-sheng-fu-tang-fu-shan-yao-fang-yin-xi-zuo-za-yan-xie-zhi
author: 文同
authorPinyin: wen2 tong2
authorSlug: wen-tong
dynasty: 宋
dynastyPinyin: song4
dynastySlug: song
tags: []
---

## 正文

- 蜀江之東山色盡如赭，有道人云此是丹砂伏其下。
- 烟雲光潤若洗濯，澗谷玲瓏如刻畫。
- 我聞神仙草藥不在凡土生，是中當有靈苗異卉之根莖。
- 果然人言所出山芋爲第一，西南諸郡有者皆虛名。
- 就中唐福衆稱賞，肥實甘香天所養。
- 有時岩頭倒垂三尺壯士臂，忽然洞口直舉一合仙人掌。
- 土人入冬農事閑，千篝萬鍤來此山。
- 可憐所鬻不甚貴，著價即售曾不慳。
- 往年子瞻爲余說，言君所部之內此物尤奇絕。
- 後復寄書勸我當餌之，滿紙親題華嶽先生訣。
- 予因購之不惜錢，依方服餌將二年。
- 其功神聖久乃覺，筋牢體溢支節堅。
- 自問丹霄幾時上，早生兩翅教高颺。
- 塵世如帤不可居，待看鴻濛對雲將。

## 拼音

- shu3 jiang1 zhi1 dong1 shan1 se4 jin4 ru2 zhe3 ， you3 dao4 ren2 yun2 ci3 shi4 dan1 sha1 fu2 qi2 xia4 。
- yan1 yun2 guang1 run4 ruo4 xi3 zhuo2 ， jian4 gu3 ling2 long2 ru2 ke4 hua4 。
- wo3 wen2 shen2 xian1 cao3 yao4 bu2 zai4 fan2 tu3 sheng1 ， shi4 zhong1 dang1 you3 ling2 miao2 yi4 hui4 zhi1 gen1 jing4 。
- guo3 ran2 ren2 yan2 suo3 chu1 shan1 yu4 wei2 di4 yi1 ， xi1 nan2 zhu1 jun4 you3 zhe3 jie1 xu1 ming2 。
- jiu4 zhong1 tang2 fu2 zhong4 cheng1 shang3 ， fei2 shi2 gan1 xiang1 tian1 suo3 yang3 。
- you3 shi2 yan2 tou2 dao4 chui2 san1 chi3 zhuang4 shi4 bi4 ， hu1 ran2 dong4 kou3 zhi2 ju3 yi4 he2 xian1 ren2 zhang3 。
- tu3 ren2 ru4 dong1 nong2 shi4 xian2 ， qian1 gou1 wan4 cha1 lai2 ci3 shan1 。
- ke3 lian2 suo3 yu4 bu2 shen4 gui4 ， zhu4 jia4 ji2 shou4 ceng2 bu4 qian1 。
- wang3 nian2 zi3 zhan1 wei2 yu2 shuo1 ， yan2 jun1 suo3 bu4 zhi1 nei4 ci3 wu4 you2 qi2 jue2 。
- hou4 fu4 ji4 shu1 quan4 wo3 dang1 er3 zhi1 ， man3 zhi3 qin1 ti2 hua2 yue4 xian1 sheng0 jue2 。
- yu3 yin1 gou4 zhi1 bu4 xi1 qian2 ， yi1 fang1 fu2 er3 jiang1 er4 nian2 。
- qi2 gong1 shen2 sheng4 jiu3 nai3 jue2 ， jin1 lao2 ti3 yi4 zhi1 jie2 jian1 。
- zi4 wen4 dan1 xiao1 ji1 shi2 shang4 ， zao3 sheng1 liang3 chi4 jiao4 gao1 yang2 。
- chen2 shi4 ru2 ru2 bu4 ke3 ju1 ， dai4 kan4 hong2 meng2 dui4 yun2 jiang1 。

## 注释

## 译文

## 赏析
