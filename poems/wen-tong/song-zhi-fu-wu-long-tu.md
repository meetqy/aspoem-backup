---
id: wen-tong-song-zhi-fu-wu-long-tu
title: 送知府吳龍圖
titlePinyin: song4 zhi1 fu3 wu2 long2 tu2
titleSlug: song-zhi-fu-wu-long-tu
author: 文同
authorPinyin: wen2 tong2
authorSlug: wen-tong
dynasty: 宋
dynastyPinyin: song4
dynastySlug: song
tags: []
---

## 正文

- 國初已來治蜀者，處置盡自乖崖公。
- 當時奏使便宜敕，不與天下州府同。
- 行之已及八十載，姦宄消伏誰之功。
- 因循至此漸抏敝，有未曉者時相攻。
- 鞭笞小罪亦檢察，不許略出常科中。
- 下民知之頗不懼，州縣往往藏群凶。
- 側身斂足未動者，實以累朝恩澤隆。
- 公之初來蜀人喜，慈愛舊熟民情通。
- 衆心歡然耻犯法，捄藥浮薄歸醇醲。
- 盡將約束付僚吏，興起學校還文翁。
- 二年美化極沾洽，遠近循服如偃風。
- 上將歸公問誰代，當使間作如笙鏞。
- 遂求元老得青社，其人廊廟之宗工。
- 往年鎮撫有異績，大旆再遣來於東。
- 公今與之合符去，到必奉詔參夔龍。
- 大資舊德固無慮，剖判自出其心胸。
- 所憂厥後嗣之者，忠定良法還如空。
- 養頑活狡作淵藪，不免剪殄煩興戎。
- 同之憤懣久填臆，言賤不得通九重。
- 願公上殿起居罷，第一用此聞宸聰。

## 拼音

- guo2 chu1 yi3 lai2 zhi4 shu3 zhe3 ， chu3 zhi4 jin4 zi4 guai1 ya2 gong1 。
- dang1 shi2 zou4 shi3 pian2 yi0 chi4 ， bu4 yu3 tian1 xia4 zhou1 fu3 tong2 。
- xing2 zhi1 yi3 ji2 ba1 shi2 zai4 ， jian1 gui3 xiao1 fu2 shui2 zhi1 gong1 。
- yin1 xun2 zhi4 ci3 jian4 wan2 bi4 ， you3 wei4 xiao3 zhe3 shi2 xiang1 gong1 。
- bian1 chi1 xiao3 zui4 yi4 jian3 cha2 ， bu4 xu1 lüe4 chu1 chang2 ke1 zhong1 。
- xia4 min2 zhi1 zhi1 po1 bu2 ju4 ， zhou1 xian4 wang3 wang3 cang2 qun2 xiong1 。
- ce4 shen1 lian3 zu2 wei4 dong4 zhe3 ， shi2 yi3 lei4 chao2 en1 ze2 long2 。
- gong1 zhi1 chu1 lai2 shu3 ren2 xi3 ， ci2 ai4 jiu4 shu2 min2 qing2 tong1 。
- zhong4 xin1 huan1 ran2 chi3 fan4 fa3 ， jiu4 yao4 fu2 bo2 gui1 chun2 nong2 。
- jin4 jiang1 yue1 shu4 fu4 liao2 li4 ， xing1 qi3 xue2 xiao4 huan2 wen2 weng1 。
- er4 nian2 mei3 hua4 ji2 zhan1 qia4 ， yuan3 jin4 xun2 fu2 ru2 yan3 feng1 。
- shang4 jiang1 gui1 gong1 wen4 shui2 dai4 ， dang1 shi3 jian4 zuo4 ru2 sheng1 yong1 。
- sui4 qiu2 yuan2 lao3 de2 qing1 she4 ， qi2 ren2 lang2 miao4 zhi1 zong1 gong1 。
- wang3 nian2 zhen4 fu3 you3 yi4 ji4 ， da4 pei4 zai4 qian3 lai2 wu1 dong1 。
- gong1 jin1 yu3 zhi1 he2 fu2 qu4 ， dao4 bi4 feng4 zhao4 can1 kui2 long2 。
- da4 zi1 jiu4 de2 gu4 wu2 lü4 ， pou1 pan4 zi4 chu1 qi2 xin1 xiong1 。
- suo3 you1 jue2 hou4 si4 zhi1 zhe3 ， zhong1 ding4 liang2 fa3 huan2 ru2 kong1 。
- yang3 wan2 huo2 jiao3 zuo4 yuan1 sou3 ， bu4 mian3 jian3 tian3 fan2 xing1 rong2 。
- tong2 zhi1 fen4 men4 jiu3 tian2 yi4 ， yan2 jian4 bu4 de2 tong1 jiu3 chong2 。
- yuan4 gong1 shang4 dian4 qi3 ju1 ba4 ， di4 yi1 yong4 ci3 wen2 chen2 cong1 。

## 注释

## 译文

## 赏析
