---
id: wen-tong-huang-xiu-cai-bei-jiao-shu-tang
title: 黄秀才北郊書堂
titlePinyin: huang2 xiu4 cai0 bei3 jiao1 shu1 tang2
titleSlug: huang-xiu-cai-bei-jiao-shu-tang
author: 文同
authorPinyin: wen2 tong2
authorSlug: wen-tong
dynasty: 宋
dynastyPinyin: song4
dynastySlug: song
tags: []
---

## 正文

- 吾邑固僻陋，巉巉合群山。
- 苟無賢者居，孰能營幽閑。
- 黄子治北郊，勝絕收其間。
- 長溪斷谷口，囂譁隔塵闤。
- 始至甚夷曠，漸往頗險艱。
- 洞穴烟雲昏，澗壑松桂環。
- 幽芳自芬馥，野哢常綿蠻。
- 繚磴挂絕壁，孤彴飛遥灣。
- 氣象奪天奧，景物搜鬼慳。
- 築室貯群籍，軒窗面孱顔。
- 朱黄列几案，坐把古穴刪。
- 自取天爵高，下視五兩綸。
- 處心固已定，詎恤時輩訕。
- 伊余素無似，謬入文墨班。
- 前得省親歸，屢此容追攀。
- 時亦竊講議，始蹈賢聖關。
- 譬之拉虎豹，所得纔一斑。
- 自愧鄙樸姿，得涉道誼寰。
- 余亦有東谷，對此何格頑。
- 每來輒盡日，須步明月還。

## 拼音

- wu2 yi4 gu4 pi4 lou4 ， chan2 chan2 he2 qun2 shan1 。
- gou3 wu2 xian2 zhe3 ju1 ， shu2 neng2 ying2 you1 xian2 。
- huang2 zi3 zhi4 bei3 jiao1 ， sheng4 jue2 shou1 qi2 jian4 。
- chang2 xi1 duan4 gu3 kou3 ， xiao1 hua2 ge2 chen2 huan2 。
- shi3 zhi4 shen4 yi2 kuang4 ， jian4 wang3 po1 xian3 jian1 。
- dong4 xue2 yan1 yun2 hun1 ， jian4 he4 song1 gui4 huan2 。
- you1 fang1 zi4 fen1 fu4 ， ye3 long4 chang2 mian2 man2 。
- liao2 deng4 gua4 jue2 bi4 ， gu1 zhuo2 fei1 yao2 wan1 。
- qi4 xiang4 duo2 tian1 ao4 ， jing3 wu4 sou1 gui3 qian1 。
- zhu4 shi4 zhu4 qun2 ji2 ， xuan1 chuang1 mian4 chan2 yan2 。
- zhu1 huang2 lie4 ji1 an4 ， zuo4 ba3 gu3 xue2 shan1 。
- zi4 qu3 tian1 jue2 gao1 ， xia4 shi4 wu3 liang3 lun2 。
- chu3 xin1 gu4 yi3 ding4 ， ju4 xu4 shi2 bei4 shan4 。
- yi1 yu2 su4 wu2 si4 ， miu4 ru4 wen2 mo4 ban1 。
- qian2 de2 sheng3 qin1 gui1 ， lü3 ci3 rong2 zhui1 pan1 。
- shi2 yi4 qie4 jiang3 yi4 ， shi3 dao3 xian2 sheng4 guan1 。
- pi4 zhi1 la1 hu3 bao4 ， suo3 de2 cai2 yi4 ban1 。
- zi4 kui4 bi3 pu3 zi1 ， de2 she4 dao4 yi4 huan2 。
- yu2 yi4 you3 dong1 gu3 ， dui4 ci3 he2 ge2 wan2 。
- mei3 lai2 zhe2 jin4 ri4 ， xu1 bu4 ming2 yue4 huan2 。

## 注释

## 译文

## 赏析
