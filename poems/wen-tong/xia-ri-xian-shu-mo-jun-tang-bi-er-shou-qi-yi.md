---
id: wen-tong-xia-ri-xian-shu-mo-jun-tang-bi-er-shou-qi-yi
title: 夏日閑書墨君堂壁二首  其一
titlePinyin: xia4 ri4 xian2 shu1 mo4 jun1 tang2 bi4 er4 shou3     qi2 yi1
titleSlug: xia-ri-xian-shu-mo-jun-tang-bi-er-shou-qi-yi
author: 文同
authorPinyin: wen2 tong2
authorSlug: wen-tong
dynasty: 宋
dynastyPinyin: song4
dynastySlug: song
tags: []
---

## 正文

- 先人有敝廬，涪水之東邊。
- 我罷漢中守，歸此聊息焉。
- 是時五六月，赤日烘遥天。
- 山川盡燥燥，草木皆焦燃。
- 塵襟既暫解，勝境乃獨專。
- 高林抱深麓，清蔭密石綿。
- 層岩敞戶外，淺瀨流窗前。
- 邀客上素琴，留僧酌寒泉。
- 竹簟白石枕，穩處只屢遷。
- 忽時乘高風，遠望立雲烟。
- 野興極浩蕩，俗慮無一緣。
- 氣爽神自樂，世故便可捐。
- 却憶爲吏時，荷重常滿肩。
- 几案堆簿書，區處忘食眠。
- 冠带坐大暑，顙汗常涓涓。
- 每懼落深責，取適敢自便。
- 安閑獲在茲，怳若夢游仙。
- 行將佩守符，復爾趨洋川。
- 山中豈不戀，事有勢外牽。
- 尚子願未畢，安能賦歸田。

## 拼音

- xian1 ren2 you3 bi4 lu2 ， fu2 shui3 zhi1 dong1 bian1 。
- wo3 ba4 han4 zhong1 shou3 ， gui1 ci3 liao2 xi1 yan1 。
- shi4 shi2 wu3 liu4 yue4 ， chi4 ri4 hong1 yao2 tian1 。
- shan1 chuan1 jin4 zao4 zao4 ， cao3 mu4 jie1 jiao1 ran2 。
- chen2 jin1 ji4 zan4 jie3 ， sheng4 jing4 nai3 du2 zhuan1 。
- gao1 lin2 bao4 shen1 lu4 ， qing1 yin1 mi4 shi2 mian2 。
- ceng2 yan2 chang3 hu4 wai4 ， qian3 lai4 liu2 chuang1 qian2 。
- yao1 ke4 shang4 su4 qin2 ， liu2 seng1 zhuo2 han2 quan2 。
- zhu2 dian4 bai2 shi2 zhen3 ， wen3 chu3 zhi1 lü3 qian1 。
- hu1 shi2 cheng2 gao1 feng1 ， yuan3 wang4 li4 yun2 yan1 。
- ye3 xing1 ji2 hao4 dang4 ， su2 lü4 wu2 yi4 yuan2 。
- qi4 shuang3 shen2 zi4 le4 ， shi4 gu4 bian4 ke3 juan1 。
- que4 yi4 wei2 li4 shi2 ， he4 zhong4 chang2 man3 jian1 。
- ji1 an4 dui1 bo2 shu1 ， qu1 chu3 wang4 shi2 mian2 。
- guan1 dai4 zuo4 da4 shu3 ， sang3 han4 chang2 juan1 juan1 。
- mei3 ju4 luo4 shen1 ze2 ， qu3 shi4 gan3 zi4 bian4 。
- an1 xian2 huo4 zai4 zi1 ， huang3 ruo4 meng4 you2 xian1 。
- xing2 jiang1 pei4 shou3 fu2 ， fu4 er3 qu1 yang2 chuan1 。
- shan1 zhong1 qi3 bu2 lian4 ， shi4 you3 shi4 wai4 qian1 。
- shang4 zi3 yuan4 wei4 bi4 ， an1 neng2 fu4 gui1 tian2 。

## 注释

## 译文

## 赏析
