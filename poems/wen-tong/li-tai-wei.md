---
id: wen-tong-li-tai-wei
title: 李太尉
titlePinyin: li3 tai4 wei4
titleSlug: li-tai-wei
author: 文同
authorPinyin: wen2 tong2
authorSlug: wen-tong
dynasty: 宋
dynastyPinyin: song4
dynastySlug: song
tags: []
---

## 正文

- 昏雺翳紫極，橫霓勢光大。
- 妖威集凶冀，忍穢實中頼。
- 姦鋩日增剡，誰汝觸取害。
- 驕根愈自固，所植利孱昧。
- 容容彼群輔，竄伏皆鼠輩。
- 側視况未敢，肯復形嘆慨。
- 太尉漢中士，氣引八極外。
- 岌然處大麓，天下聳風采。
- 自開煮餠禍，賊意已莫快。
- 移書瀝憤膽，語激益睚眥。
- 罹冤卒用此，數與六九會。
- 基茲被沈酷，燮免乃天貸。
- 高忠揭萬古，宇宙莫能載。
- 垂晶耀簡策，糞土視廣戒。
- 歸來葬墝埆，祠冢茲儼在。
- 宏垣敞深豁，巨木森晻曖。
- 神靈皎如日，過者知再拜。
- 同愚忝郡寄，公里曰境內。
- 心期款舉像，所顧官有礙。
- 精衷託明酌，舉手向東酹。

## 拼音

- hun1 wu4 yi4 zi3 ji2 ， heng2 ni2 shi4 guang1 da4 。
- yao1 wei1 ji2 xiong1 ji4 ， ren3 hui4 shi2 zhong1 lai4 。
- jian1 mang2 ri4 zeng1 yan3 ， shui2 ru3 chu4 qu3 hai4 。
- jiao1 gen1 yu4 zi4 gu4 ， suo3 zhi2 li4 chan2 mei4 。
- rong2 rong2 bi3 qun2 fu3 ， cuan4 fu2 jie1 shu3 bei4 。
- ce4 shi4 kuang4 wei4 gan3 ， ken3 fu4 xing2 tan4 kai3 。
- tai4 wei4 han4 zhong1 shi4 ， qi4 yin3 ba1 ji2 wai4 。
- ji2 ran2 chu3 da4 lu4 ， tian1 xia4 song3 feng1 cai3 。
- zi4 kai1 zhu3 bing3 huo4 ， zei2 yi4 yi3 mo4 kuai4 。
- yi2 shu1 li4 fen4 dan3 ， yu3 ji1 yi4 ya2 zi4 。
- li2 yuan1 zu2 yong4 ci3 ， shu4 yu3 liu4 jiu3 hui4 。
- ji1 zi1 bei4 shen3 ku4 ， xie4 mian3 nai3 tian1 dai4 。
- gao1 zhong1 jie1 wan4 gu3 ， yu3 zhou4 mo4 neng2 zai4 。
- chui2 jing1 yao4 jian3 ce4 ， fen4 tu3 shi4 guang3 jie4 。
- gui1 lai2 zang4 qiao1 que4 ， ci2 zhong3 zi1 yan3 zai4 。
- hong2 yuan2 chang3 shen1 huo1 ， ju4 mu4 sen1 an3 ai4 。
- shen2 ling2 jiao3 ru2 ri4 ， guo4 zhe3 zhi1 zai4 bai4 。
- tong2 yu2 tian3 jun4 ji4 ， gong1 li3 yue1 jing4 nei4 。
- xin1 qi1 kuan3 ju3 xiang4 ， suo3 gu4 guan1 you3 ai4 。
- jing1 zhong1 tuo1 ming2 zhuo2 ， ju3 shou3 xiang4 dong1 lei4 。

## 注释

## 译文

## 赏析
