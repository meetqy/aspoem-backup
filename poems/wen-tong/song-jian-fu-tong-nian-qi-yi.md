---
id: wen-tong-song-jian-fu-tong-nian-qi-yi
title: 送堅甫同年・其一
titlePinyin: song4 jian1 fu3 tong2 nian2・qi2 yi1
titleSlug: song-jian-fu-tong-nian-qi-yi
author: 文同
authorPinyin: wen2 tong2
authorSlug: wen-tong
dynasty: 唐
dynastyPinyin: tang2
dynastySlug: tang
tags: []
---

## 正文

- 堅甫神太清，不謂久流落。
- 別來二十載，論議轉深博。
- 其中富所有，種道以文穫。
- 鋪張講治亂，破若勁弩彍。
- 衆人誚青衫，可笑俗眼薄。
- 蘭筋隠瘦骨，垂耳受羈絡。
- 拳攣喙拄地，過者無伯樂。
- 去蜀持底歸，雄藁滿壞橐。
- 朝辭玉壘關，暮上石柜閣。
- 知子者云誰，獨我懷抱惡。

## 拼音

- jian1 fu3 shen2 tai4 qing1 ， bu2 wei4 jiu3 liu2 luo4 。
- bie2 lai2 er4 shi2 zai4 ， lun4 yi4 zhuan3 shen1 bo2 。
- qi2 zhong1 fu4 suo3 you3 ， zhong3 dao4 yi3 wen2 huo4 。
- pu1 zhang1 jiang3 zhi4 luan4 ， po4 ruo4 jin4 nu3 guo1 。
- zhong4 ren2 qiao4 qing1 shan1 ， ke3 xiao4 su2 yan3 bao2 。
- lan2 jin1 yin3 shou4 gu3 ， chui2 er3 shou4 ji1 luo4 。
- quan2 luan2 hui4 zhu3 di4 ， guo4 zhe3 wu2 bo2 le4 。
- qu4 shu3 chi2 di3 gui1 ， xiong2 gao3 man3 huai4 tuo2 。
- chao2 ci2 yu4 lei3 guan1 ， mu4 shang4 shi2 gui4 ge2 。
- zhi1 zi3 zhe3 yun2 shui2 ， du2 wo3 huai2 bao4 e4 。

## 注释

## 译文

## 赏析
