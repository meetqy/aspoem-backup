---
id: wen-tong-song-ti-xing-si-xun
title: 送提刑司勳
titlePinyin: song4 ti2 xing2 si1 xun1
titleSlug: song-ti-xing-si-xun
author: 文同
authorPinyin: wen2 tong2
authorSlug: wen-tong
dynasty: 宋
dynastyPinyin: song4
dynastySlug: song
tags: []
---

## 正文

- 同昔分符守興元，公始仗節來武信。
- 因而出入在門下，未有三日不親近。
- 臺移希疏獄讞少，凜凜清風滿牆仞。
- 乘閑每許陪後乘，好寺名園遍遊盡。
- 惟携茶具賞幽絕，新胯珍團曾不吝。
- 或因議事閱書畫，止用小肴并淺醖。
- 清歡雅興自無厭，妓樂喧煩誰願進。
- 開張胸懷脫羈檢，顔色何嘗形喜慍。
- 使威斂霽官况樂，瞥過二年如一瞬。
- 後同先滿去涪上，數月復來爲屬郡。
- 再將厚蔭蒙舊物，掩蔽不才寬責問。
- 同常自念性偏僻，凡取交游最精慎。
- 雖然衆中事汎愛，仁者與親餘不認。
- 生平所得無幾人，既已得之心自信。
- 公家兄弟何磊落，一一光華如美瑾。
- 顧同質狀似頑石，輒簉其間襲溫潤。
- 令昆强季沒已久，公獨康莊馳駔駿。
- 朝廷要人辦繁劇，昨下詔書催入覲。
- 連城衆口惜公去，不問鯢鮐與髫齔。
- 烟開漢沔曉光薄，雪下褒斜寒力峻。
- 嗟同不得送行旆，回視腰間綰雙印。
- 灙城西北有危樓，徒望高鴻寄長韵。

## 拼音

- tong2 xi1 fen1 fu2 shou3 xing1 yuan2 ， gong1 shi3 zhang4 jie2 lai2 wu3 xin4 。
- yin1 er2 chu1 ru4 zai4 men2 xia4 ， wei4 you3 san1 ri4 bu4 qin1 jin4 。
- tai2 yi2 xi1 shu1 yu4 yan4 shao3 ， lin3 lin3 qing1 feng1 man3 qiang2 ren4 。
- cheng2 xian2 mei3 xu1 pei2 hou4 cheng2 ， hao3 si4 ming2 yuan2 bian4 you2 jin4 。
- wei2 xie2 cha2 ju4 shang3 you1 jue2 ， xin1 kua4 zhen1 tuan2 ceng2 bu2 lin4 。
- huo4 yin1 yi4 shi4 yue4 shu1 hua4 ， zhi3 yong4 xiao3 yao2 bing4 qian3 yun4 。
- qing1 huan1 ya3 xing1 zi4 wu2 yan4 ， ji4 le4 xuan1 fan2 shui2 yuan4 jin4 。
- kai1 zhang1 xiong1 huai2 tuo1 ji1 jian3 ， yan2 se4 he2 chang2 xing2 xi3 yun4 。
- shi3 wei1 lian3 ji4 guan1 kuang4 le4 ， pie1 guo4 er4 nian2 ru2 yi2 shun4 。
- hou4 tong2 xian1 man3 qu4 fu2 shang4 ， shu4 yue4 fu4 lai2 wei2 shu3 jun4 。
- zai4 jiang1 hou4 yin1 meng2 jiu4 wu4 ， yan3 bi4 bu4 cai2 kuan1 ze2 wen4 。
- tong2 chang2 zi4 nian4 xing4 pian1 pi4 ， fan2 qu3 jiao1 you2 zui4 jing1 shen4 。
- sui1 ran2 zhong4 zhong1 shi4 fan4 ai4 ， ren2 zhe3 yu3 qin1 yu2 bu2 ren4 。
- sheng1 ping2 suo3 de2 wu2 ji1 ren2 ， ji4 yi3 de2 zhi1 xin1 zi4 xin4 。
- gong1 jia0 xiong1 di4 he2 lei3 luo4 ， yi1 yi1 guang1 hua2 ru2 mei3 jin3 。
- gu4 tong2 zhi4 zhuang4 si4 wan2 shi2 ， zhe2 zao4 qi2 jian4 xi2 wen1 run4 。
- ling4 kun1 qiang2 ji4 mei2 yi3 jiu3 ， gong1 du2 kang1 zhuang1 chi2 zang3 jun4 。
- chao2 ting2 yao4 ren2 ban4 fan2 ju4 ， zuo2 xia4 zhao4 shu1 cui1 ru4 jin4 。
- lian2 cheng2 zhong4 kou3 xi1 gong1 qu4 ， bu2 wen4 ni2 tai2 yu3 tiao2 chen4 。
- yan1 kai1 han4 mian3 xiao3 guang1 bao2 ， xue3 xia4 bao1 xie2 han2 li4 jun4 。
- jie1 tong2 bu4 de2 song4 xing2 pei4 ， hui2 shi4 yao1 jian4 wan3 shuang1 yin4 。
- dang3 cheng2 xi1 bei3 you3 wei1 lou2 ， tu2 wang4 gao1 hong2 ji4 chang2 yun4 。

## 注释

## 译文

## 赏析
