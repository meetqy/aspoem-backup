---
id: wen-tong-ren-ju-yun-qi-zhi-ge
title: 任居雲棲枝閣
titlePinyin: ren4 ju1 yun2 qi1 zhi1 ge2
titleSlug: ren-ju-yun-qi-zhi-ge
author: 文同
authorPinyin: wen2 tong2
authorSlug: wen-tong
dynasty: 宋
dynastyPinyin: song4
dynastySlug: song
tags: []
---

## 正文

- 峨峨仙鸞山，杳杳山上閣。
- 道傍問耕者，居雲之所作。
- 居雲倜儻士，韁鎖不可縛。
- 讀書三十年，議論寫不涸。
- 縱橫入衆藝，深曉不止略。
- 自笑與世疏，回首念岩壑。
- 安排事幽隠，終老期此託。
- 結茅層巒巔，退比籬下雀。
- 棲枝榜其號，意豈羨鵬鶚。
- 時茲入岑絕，寄憤滿寥廓。
- 江風拂危欄，澗月滿疏箔。
- 獨橫古溜琴，遠意追淡泊。
- 蕭蕭履霜操，隠隠天外落。
- 飄揚雜仙籟，泛響度林薄。
- 其誰共高興，唯此猿與鶴。
- 願言解塵纓，一赴方外約。

## 拼音

- e2 e2 xian1 luan2 shan1 ， yao3 yao3 shan1 shang4 ge2 。
- dao4 bang4 wen4 geng1 zhe3 ， ju1 yun2 zhi1 suo3 zuo4 。
- ju1 yun2 ti4 tang3 shi4 ， jiang1 suo3 bu4 ke3 fu4 。
- du2 shu1 san1 shi2 nian2 ， yi4 lun4 xie3 bu4 he2 。
- zong4 heng2 ru4 zhong4 yi4 ， shen1 xiao3 bu4 zhi3 lüe4 。
- zi4 xiao4 yu3 shi4 shu1 ， hui2 shou3 nian4 yan2 he4 。
- an1 pai2 shi4 you1 yin3 ， zhong1 lao3 qi1 ci3 tuo1 。
- jie2 mao2 ceng2 luan2 dian1 ， tui4 bi3 li2 xia4 que4 。
- qi1 zhi1 bang3 qi2 hao4 ， yi4 qi3 xian4 peng2 e4 。
- shi2 zi1 ru4 cen2 jue2 ， ji4 fen4 man3 liao2 kuo4 。
- jiang1 feng1 fu2 wei1 lan2 ， jian4 yue4 man3 shu1 bo2 。
- du2 heng2 gu3 liu1 qin2 ， yuan3 yi4 zhui1 dan4 bo2 。
- xiao1 xiao1 lü3 shuang1 cao1 ， yin3 yin3 tian1 wai4 luo4 。
- piao1 yang2 za2 xian1 lai4 ， fan4 xiang3 du4 lin2 bao2 。
- qi2 shui2 gong4 gao1 xing1 ， wei2 ci3 yuan2 yu3 he4 。
- yuan4 yan2 jie3 chen2 ying1 ， yi2 fu4 fang1 wai4 yue1 。

## 注释

## 译文

## 赏析
