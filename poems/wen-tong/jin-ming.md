---
id: wen-tong-jin-ming
title: 晉銘
titlePinyin: jin4 ming2
titleSlug: jin-ming
author: 文同
authorPinyin: wen2 tong2
authorSlug: wen-tong
dynasty: 宋
dynastyPinyin: song4
dynastySlug: song
tags: []
---

## 正文

- 長安鬻碑者，遺我古鼎銘。
- 不知其所來，有眼實未經。
- 凡百十九字，詭怪摹物形。
- 縱橫下點畫，不類子與丁。
- 試考諸傳說，其源已冥冥。
- 宣王石鼓文，氣韵殊飄零。
- 始皇嶧山碑，骨骼何竛竮。
- 我恐鬼哭時，正爲此物靈。
- 安得不死神，提去詢大庭。
- 爲我譯其辭，讀之駭群聽。

## 拼音

- chang2 an1 yu4 bei1 zhe3 ， yi2 wo3 gu3 ding3 ming2 。
- bu4 zhi1 qi2 suo3 lai2 ， you3 yan3 shi2 wei4 jing1 。
- fan2 bai3 shi2 jiu3 zi4 ， gui3 guai4 mo2 wu4 xing2 。
- zong4 heng2 xia4 dian3 hua4 ， bu2 lei4 zi3 yu3 ding1 。
- shi4 kao3 zhu1 chuan2 shuo1 ， qi2 yuan2 yi3 ming2 ming2 。
- xuan1 wang2 shi2 gu3 wen2 ， qi4 yun4 shu1 piao1 ling2 。
- shi3 huang2 yi4 shan1 bei1 ， gu3 ge2 he2 ling2 ping2 。
- wo3 kong3 gui3 ku1 shi2 ， zheng4 wei2 ci3 wu4 ling2 。
- an1 de2 bu4 si3 shen2 ， ti2 qu4 xun2 da4 ting2 。
- wei2 wo3 yi4 qi2 ci2 ， du2 zhi1 hai4 qun2 ting1 。

## 注释

## 译文

## 赏析
