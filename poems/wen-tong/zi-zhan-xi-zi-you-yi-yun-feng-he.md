---
id: wen-tong-zi-zhan-xi-zi-you-yi-yun-feng-he
title: 子瞻戲子由依韵奉和
titlePinyin: zi3 zhan1 xi4 zi3 you2 yi1 yun4 feng4 he2
titleSlug: zi-zhan-xi-zi-you-yi-yun-feng-he
author: 文同
authorPinyin: wen2 tong2
authorSlug: wen-tong
dynasty: 宋
dynastyPinyin: song4
dynastySlug: song
tags: []
---

## 正文

- 子由在陳窮於丘，正若淺港橫巨舟。
- 每朝升堂講書罷，緊合兩眼深埋頭。
- 才名至高位至下，此事自屬他人羞。
- 猶勝俁俁彼賢者，手把翟籥隨群優。
- 岌如老鶴立海上，退避不與鶖鶬遊。
- 文章豈肯用一律，獨取無間有神術。
- 所蓄未嘗資己身，搰搰恰如蜂聚蜜。
- 有時七日不火食，支體雖羸心不屈。
- 陵陽謬守卑且勞，馬前空愧持旌旄。
- 平生讀書若奊詬，老大下筆侵離騷。
- 貧且賤焉真可耻，欲撻群邪無尺箠。
- 安得來親絳帳旁，日與諸生供唯唯。
- 須知道義故可樂，莫問功名能得幾。
- 君子道遠不計程，死而後已方成名。
- 千鈞一羽不須校，女子小人知重輕。

## 拼音

- zi3 you2 zai4 chen2 qiong2 wu1 qiu1 ， zheng4 ruo4 qian3 gang3 heng2 ju4 zhou1 。
- mei3 chao2 sheng1 tang2 jiang3 shu1 ba4 ， jin3 he2 liang3 yan3 shen1 mai2 tou2 。
- cai2 ming2 zhi4 gao1 wei4 zhi4 xia4 ， ci3 shi4 zi4 shu3 ta1 ren2 xiu1 。
- you2 sheng4 yu3 yu3 bi3 xian2 zhe3 ， shou3 ba3 zhai2 yue4 sui2 qun2 you1 。
- ji2 ru2 lao3 he4 li4 hai3 shang4 ， tui4 bi4 bu4 yu3 qiu1 cang1 you2 。
- wen2 zhang1 qi3 ken3 yong4 yi2 lü4 ， du2 qu3 wu2 jian4 you3 shen2 shu4 。
- suo3 xu4 wei4 chang2 zi1 ji3 shen1 ， hu2 hu2 qia4 ru2 feng1 ju4 mi4 。
- you3 shi2 qi1 ri4 bu4 huo3 shi2 ， zhi1 ti3 sui1 lei2 xin1 bu4 qu1 。
- ling2 yang2 miu4 shou3 bei1 qie3 lao2 ， ma3 qian2 kong1 kui4 chi2 jing1 mao2 。
- ping2 sheng1 du2 shu1 ruo4 xie2 gou4 ， lao3 da4 xia4 bi3 qin1 li2 sao1 。
- pin2 qie3 jian4 yan1 zhen1 ke3 chi3 ， yu4 ta4 qun2 xie2 wu2 chi3 chui2 。
- an1 de2 lai2 qin1 jiang4 zhang4 pang2 ， ri4 yu3 zhu1 sheng1 gong4 wei2 wei2 。
- xu1 zhi1 dao4 yi4 gu4 ke3 le4 ， mo4 wen4 gong1 ming2 neng2 de2 ji1 。
- jun1 zi3 dao4 yuan3 bu2 ji4 cheng2 ， si3 er2 hou4 yi3 fang1 cheng2 ming2 。
- qian1 jun1 yi4 yu3 bu4 xu1 xiao4 ， nü3 zi3 xiao3 ren2 zhi1 zhong4 qing1 。

## 注释

## 译文

## 赏析
