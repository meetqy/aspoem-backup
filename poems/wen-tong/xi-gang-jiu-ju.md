---
id: wen-tong-xi-gang-jiu-ju
title: 西岡僦居
titlePinyin: xi1 gang1 jiu4 ju1
titleSlug: xi-gang-jiu-ju
author: 文同
authorPinyin: wen2 tong2
authorSlug: wen-tong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 出官在秦蜀，始末凡十年。
- 所治得公宇，靡不完且堅。
- 中堂與挾廊，角翼相鈎聯。
- 領屬僅十口，出處皆安便。
- 冬夏惡風日，侵薄曾無緣。
- 今年歸中都，職事叨磨鉛。
- 未免僦屋住，敢謂須華鮮。
- 西岡頗幽僻，愛此遠市廛。
- 問得王氏居，十楹月四千。
- 床榻案几外，空處無一椽。
- 匽溷及井竈，坼壁皆相連。
- 經庳須俯首，過隘常側肩。
- 所謂十口者，日繞蝸殻旋。
- 前時大暑中，幾不禁袢延。
- 鬰若鼎釜炊，局如狴犴攣。
- 走蝎過亂蟻，飛蚊劇群蟬。
- 今日幸過之，復畏明日然。
- 喜見白露節，相賀肌肉全。
- 如何下淫雨，曉夕常綿綿。
- 瓦破榱棟漏，柱陷牆垣穿。
- 惟供改席坐，豈暇安枕眠。
- 中庭止數步，深已可載船。
- 盡室徒跣行，一起復一顛。
- 京師費耗地，居止實重遷。
- 俸料計月入，外得無幾錢。
- 却思已過分，僅免親犁田。
- 自望於古人，若地而升天。
- 小廬焦生高，陋巷顔子賢。
- 引之諭妻孥，吾道宜此焉。
- 猶勝比鄰者，寒突無晨烟。

## 拼音

- chu1 guan1 zai4 qin2 shu3 ， shi3 mo4 fan2 shi2 nian2 。
- suo3 zhi4 de2 gong1 yu3 ， mi2 bu4 wan2 qie3 jian1 。
- zhong1 tang2 yu3 xie2 lang2 ， jiao3 yi4 xiang1 gou1 lian2 。
- ling3 shu3 jin3 shi2 kou3 ， chu1 chu3 jie1 an1 bian4 。
- dong1 xia4 e4 feng1 ri4 ， qin1 bao2 ceng2 wu2 yuan2 。
- jin1 nian2 gui1 zhong1 du1 ， zhi2 shi4 dao1 mo2 qian1 。
- wei4 mian3 jiu4 wu1 zhu4 ， gan3 wei4 xu1 hua2 xian1 。
- xi1 gang1 po1 you1 pi4 ， ai4 ci3 yuan3 shi4 chan2 。
- wen4 de2 wang2 shi4 ju1 ， shi2 ying2 yue4 si4 qian1 。
- chuang2 ta4 an4 ji1 wai4 ， kong1 chu3 wu2 yi4 chuan2 。
- yan3 hun4 ji2 jing3 zao4 ， che4 bi4 jie1 xiang1 lian2 。
- jing1 bi4 xu1 fu3 shou3 ， guo4 ai4 chang2 ce4 jian1 。
- suo3 wei4 shi2 kou3 zhe3 ， ri4 rao4 wo1 qiao4 xuan2 。
- qian2 shi2 da4 shu3 zhong1 ， ji1 bu4 jin1 pan4 yan2 。
- yu4 ruo4 ding3 fu3 chui1 ， ju2 ru2 bi4 an4 luan2 。
- zou3 xie1 guo4 luan4 yi3 ， fei1 wen2 ju4 qun2 chan2 。
- jin1 ri4 xing4 guo4 zhi1 ， fu4 wei4 ming2 ri4 ran2 。
- xi3 jian4 bai2 lu4 jie2 ， xiang1 he4 ji1 rou4 quan2 。
- ru2 he2 xia4 yin2 yu3 ， xiao3 xi1 chang2 mian2 mian2 。
- wa3 po4 cui1 dong4 lou4 ， zhu4 xian4 qiang2 yuan2 chuan1 。
- wei2 gong4 gai3 xi2 zuo4 ， qi3 xia2 an1 zhen3 mian2 。
- zhong1 ting2 zhi3 shu4 bu4 ， shen1 yi3 ke3 zai4 chuan2 。
- jin4 shi4 tu2 xian3 xing2 ， yi4 qi3 fu4 yi4 dian1 。
- jing1 shi1 fei4 hao4 di4 ， ju1 zhi3 shi2 zhong4 qian1 。
- feng4 liao4 ji4 yue4 ru4 ， wai4 de2 wu2 ji1 qian2 。
- que4 si1 yi3 guo4 fen1 ， jin3 mian3 qin1 li2 tian2 。
- zi4 wang4 wu1 gu3 ren2 ， ruo4 di4 er2 sheng1 tian1 。
- xiao3 lu2 jiao1 sheng1 gao1 ， lou4 xiang4 yan2 zi3 xian2 。
- yin3 zhi1 yu4 qi1 nu2 ， wu2 dao4 yi2 ci3 yan1 。
- you2 sheng4 bi3 lin2 zhe3 ， han2 tu1 wu2 chen2 yan1 。

## 注释

## 译文

## 赏析
