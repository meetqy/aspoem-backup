---
id: wen-tong-pu-sheng-zhong-kui
title: 蒲生鍾馗
titlePinyin: pu2 sheng1 zhong1 kui2
titleSlug: pu-sheng-zhong-kui
author: 文同
authorPinyin: wen2 tong2
authorSlug: wen-tong
dynasty: 宋
dynastyPinyin: song4
dynastySlug: song
tags: []
---

## 正文

- 寒風酸號月慘苦，梟飛狐鳴滿墟墓。
- 叢棘亂礓翳野霧，古社禿剝倒枯樹。
- 下有三鬼相嘯聚，初行誰家作疰忤。
- 痛熱腫癢快嘔吐，塞噎咽喉脹臍肚。
- 呼巫召覡使呪詛，翁驚嫗忙設賽具。
- 茅盤草舡置五路，飯盂炙串狼籍布。
- 相共收歛各執去，方此危坐歠且哺。
- 忽爾相視生畏怖，有神傑然駕巨牯。
- 前訶後擁役二豎，此神噉鬼充旦暮。
- 其腹尚餒色躁怒，鬼遥見之悉失措。
- 竄匿不暇相告諭，酒傾肉落雜穢污。
- 魄魂飛蕩身偃仆，一入木底只四據。
- 一尚把盞愕以顧，一自隠蔽捩眥覷。
- 神用氣攝縛束固，前死入吻無十步。
- 計之嚼嚙或味飫，蒲生胡爲適爾遇。
- 畫之滿卷無一誤，筆墨醜怪實可懼。
- 持以贈余子何故，摇手不取一錢賂。
- 他日乞詩者尤屢，試爲言之寫其故。

## 拼音

- han2 feng1 suan1 hao4 yue4 can3 ku3 ， xiao1 fei1 hu2 ming2 man3 xu1 mu4 。
- cong2 ji2 luan4 jiang1 yi4 ye3 wu4 ， gu3 she4 tu1 bao1 dao3 ku1 shu4 。
- xia4 you3 san1 gui3 xiang1 xiao4 ju4 ， chu1 xing2 shui2 jia1 zuo4 zhu4 wu3 。
- tong4 re4 zhong3 yang3 kuai4 ou3 tu3 ， sai1 ye1 yan1 hou2 zhang4 qi2 du4 。
- hu1 wu1 zhao4 xi2 shi3 zhou4 zu3 ， weng1 jing1 yu4 mang2 she4 sai4 ju4 。
- mao2 pan2 cao3 chuan2 zhi4 wu3 lu4 ， fan4 yu2 zhi4 chuan4 lang2 ji2 bu4 。
- xiang1 gong4 shou1 lian3 ge4 zhi2 qu4 ， fang1 ci3 wei1 zuo4 chuo4 qie3 bu3 。
- hu1 er3 xiang1 shi4 sheng1 wei4 bu4 ， you3 shen2 jie2 ran2 jia4 ju4 gu3 。
- qian2 he1 hou4 yong1 yi4 er4 shu4 ， ci3 shen2 dan4 gui3 chong1 dan4 mu4 。
- qi2 fu4 shang4 nei3 se4 zao4 nu4 ， gui3 yao2 jian4 zhi1 xi1 shi1 cuo4 。
- cuan4 ni4 bu4 xia2 xiang1 gao4 yu4 ， jiu3 qing1 rou4 luo4 za2 hui4 wu1 。
- po4 hun2 fei1 dang4 shen1 yan3 pu2 ， yi2 ru4 mu4 di3 zhi1 si4 ju4 。
- yi2 shang4 ba3 zhan3 e4 yi3 gu4 ， yi2 zi4 yin3 bi4 lie4 zi4 qu4 。
- shen2 yong4 qi4 she4 fu4 shu4 gu4 ， qian2 si3 ru4 wen3 wu2 shi2 bu4 。
- ji4 zhi1 jiao2 nie4 huo4 wei4 yu4 ， pu2 sheng1 hu2 wei2 shi4 er3 yu4 。
- hua4 zhi1 man3 juan4 wu2 yi2 wu4 ， bi3 mo4 chou3 guai4 shi2 ke3 ju4 。
- chi2 yi3 zeng4 yu2 zi3 he2 gu4 ， yao2 shou3 bu4 qu3 yi4 qian2 lu4 。
- ta1 ri4 qi3 shi1 zhe3 you2 lü3 ， shi4 wei2 yan2 zhi1 xie3 qi2 gu4 。

## 注释

## 译文

## 赏析
