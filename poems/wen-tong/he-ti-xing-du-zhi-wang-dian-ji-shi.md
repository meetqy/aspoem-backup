---
id: wen-tong-he-ti-xing-du-zhi-wang-dian-ji-shi
title: 和提刑度支王店鷄詩
titlePinyin: he2 ti2 xing2 du4 zhi1 wang2 dian4 ji1 shi1
titleSlug: he-ti-xing-du-zhi-wang-dian-ji-shi
author: 文同
authorPinyin: wen2 tong2
authorSlug: wen-tong
dynasty: 宋
dynastyPinyin: song4
dynastySlug: song
tags: []
---

## 正文

- 王店有郵吏，養鷄殊可笑。
- 昂然處高襟，不肯以時嘂。
- 官有宿此者，西征待初曉。
- 鷄竟不一鳴，問吏吏已告。
- 云此最荒絕，左右悉蓬蓼。
- 狐狸占爲宅，恣橫不可道。
- 前此三四鷄，一一遭其暴。
- 尋聲即知處，盡獲爪牙弔。
- 自後始得此，其若有人教。
- 東方或未明，群醜尚騰趠。
- 此鷄但鉗結，直伺太陽耀。
- 雖然謂失旦，似得保身要。
- 官曰此何用，不然則宜糶。
- 不見不鳴雁，先死蓋自召。
- 天下已明白，豈假更喧鬧。
- 徒爾費稻粱，曾莫知所報。
- 吏云官言是，且願勿嘲誚。
- 知是本在人，此物何足校。

## 拼音

- wang2 dian4 you3 you2 li4 ， yang3 ji1 shu1 ke3 xiao4 。
- ang2 ran2 chu3 gao1 jin1 ， bu4 ken3 yi3 shi2 jiao4 。
- guan1 you3 su4 ci3 zhe3 ， xi1 zheng1 dai4 chu1 xiao3 。
- ji1 jing4 bu4 yi4 ming2 ， wen4 li4 li4 yi3 gao4 。
- yun2 ci3 zui4 huang1 jue2 ， zuo3 you4 xi1 peng2 liao3 。
- hu2 li0 zhan4 wei2 zhai2 ， zi4 heng2 bu4 ke3 dao4 。
- qian2 ci3 san1 si4 ji1 ， yi4 yi4 zao1 qi2 bao4 。
- xun2 sheng1 ji2 zhi1 chu3 ， jin4 huo4 zhao3 ya2 diao4 。
- zi4 hou4 shi3 de2 ci3 ， qi2 ruo4 you3 ren2 jiao4 。
- dong1 fang1 huo4 wei4 ming2 ， qun2 chou3 shang4 teng2 chuo1 。
- ci3 ji1 dan4 qian2 jie2 ， zhi2 si4 tai4 yang2 yao4 。
- sui1 ran2 wei4 shi1 dan4 ， si4 de2 bao3 shen1 yao4 。
- guan1 yue1 ci3 he2 yong4 ， bu4 ran2 ze2 yi2 tiao4 。
- bu2 jian4 bu4 ming2 yan4 ， xian1 si3 gai4 zi4 zhao4 。
- tian1 xia4 yi3 ming2 bai0 ， qi3 jia3 geng4 xuan1 nao4 。
- tu2 er3 fei4 dao4 liang2 ， ceng2 mo4 zhi1 suo3 bao4 。
- li4 yun2 guan1 yan2 shi4 ， qie3 yuan4 wu4 chao2 qiao4 。
- zhi1 shi4 ben3 zai4 ren2 ， ci3 wu4 he2 zu2 xiao4 。

## 注释

## 译文

## 赏析
