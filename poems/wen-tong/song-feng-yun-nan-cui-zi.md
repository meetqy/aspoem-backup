---
id: wen-tong-song-feng-yun-nan-cui-zi
title: 送馮允南倅梓
titlePinyin: song4 feng2 yun3 nan2 cui4 zi3
titleSlug: song-feng-yun-nan-cui-zi
author: 文同
authorPinyin: wen2 tong2
authorSlug: wen-tong
dynasty: 宋
dynastyPinyin: song4
dynastySlug: song
tags: []
---

## 正文

- 去年父老送督郵，衣上淚痕猶未變。
- 今年吏民迎別乘，馬前歡聲挽不斷。
- 梓州城中十萬家，家家盡喜見君面。
- 以君鄉里最相近，物態人情素諳練。
- 况復才力强且明，中理之的無漫箭。
- 從來府政號少事，今更得君愈清簡。
- 太守李公詞掖老，淘汰心源無滓澱。
- 時携賓從訪山寺，惟以高譚侑清宴。
- 蒼崖素壁多自書，是處新詩題欲遍。
- 君今到彼亦爾爲，異日唱酬知幾卷。

## 拼音

- qu4 nian2 fu4 lao3 song4 du1 you2 ， yi1 shang4 lei4 hen2 you2 wei4 bian4 。
- jin1 nian2 li4 min2 ying2 bie2 cheng2 ， ma3 qian2 huan1 sheng1 wan3 bu2 duan4 。
- zi3 zhou1 cheng2 zhong1 shi2 wan4 jia1 ， jia1 jia1 jin4 xi3 jian4 jun1 mian4 。
- yi3 jun1 xiang1 li3 zui4 xiang1 jin4 ， wu4 tai4 ren2 qing2 su4 an1 lian4 。
- kuang4 fu4 cai2 li4 qiang2 qie3 ming2 ， zhong1 li3 zhi1 de0 wu2 man4 jian4 。
- cong2 lai2 fu3 zheng4 hao4 shao3 shi4 ， jin1 geng4 de2 jun1 yu4 qing1 jian3 。
- tai4 shou3 li3 gong1 ci2 ye4 lao3 ， tao2 tai4 xin1 yuan2 wu2 zi3 dian4 。
- shi2 xie2 bin1 cong2 fang3 shan1 si4 ， wei2 yi3 gao1 tan2 you4 qing1 yan4 。
- cang1 ya2 su4 bi4 duo1 zi4 shu1 ， shi4 chu3 xin1 shi1 ti2 yu4 bian4 。
- jun1 jin1 dao4 bi3 yi4 er3 wei2 ， yi4 ri4 chang4 chou2 zhi1 ji1 juan4 。

## 注释

## 译文

## 赏析
