---
id: wen-tong-ji-yu
title: 積雨
titlePinyin: ji1 yu3
titleSlug: ji-yu
author: 文同
authorPinyin: wen2 tong2
authorSlug: wen-tong
dynasty: 宋
dynastyPinyin: song4
dynastySlug: song
tags: []
---

## 正文

- 京師值積雨，浮淖皆滿城。
- 况當淘决時，左右羅深阬。
- 有客南河居，旦夕堤上行。
- 病僕挾羸馬，十步八九傾。
- 職事有出入，長抱落膽驚。
- 都人素豪恣，小官常見輕。
- 排闢要穩道，斂避不敢爭。
- 試欲效呵止，圜目根姓名。
- 往往被濺污，直落舌與睛。
- 歸來事洗濯，袍袴紛縱橫。
- 仰首問天公，春澤當早晴。
- 幸有好日月，何惜施光明。

## 拼音

- jing1 shi1 zhi2 ji1 yu3 ， fu2 nao4 jie1 man3 cheng2 。
- kuang4 dang1 tao2 jue2 shi2 ， zuo3 you4 luo2 shen1 keng1 。
- you3 ke4 nan2 he2 ju1 ， dan4 xi1 di1 shang4 xing2 。
- bing4 pu2 xie2 lei2 ma3 ， shi2 bu4 ba1 jiu3 qing1 。
- zhi2 shi4 you3 chu1 ru4 ， chang2 bao4 luo4 dan3 jing1 。
- dou1 ren2 su4 hao2 zi4 ， xiao3 guan1 chang2 jian4 qing1 。
- pai2 pi4 yao4 wen3 dao4 ， lian3 bi4 bu4 gan3 zheng1 。
- shi4 yu4 xiao4 he1 zhi3 ， huan2 mu4 gen1 xing4 ming2 。
- wang3 wang3 bei4 jian4 wu1 ， zhi2 luo4 she2 yu3 jing1 。
- gui1 lai2 shi4 xi3 zhuo2 ， pao2 ku4 fen1 zong4 heng2 。
- yang3 shou3 wen4 tian1 gong1 ， chun1 ze2 dang1 zao3 qing2 。
- xing4 you3 hao3 ri4 yue4 ， he2 xi1 shi1 guang1 ming2 。

## 注释

## 译文

## 赏析
