---
id: wen-tong-ji-ti-wei-sheng-jun-shou-ju-gao-ming-xie
title: 寄題威勝軍守居高明榭
titlePinyin: ji4 ti2 wei1 sheng4 jun1 shou3 ju1 gao1 ming2 xie4
titleSlug: ji-ti-wei-sheng-jun-shou-ju-gao-ming-xie
author: 文同
authorPinyin: wen2 tong2
authorSlug: wen-tong
dynasty: 宋
dynastyPinyin: song4
dynastySlug: song
tags: []
---

## 正文

- 石侯守銅鞮，暑居念煩愀。
- 營基切城角，列礎出樹杪。
- 窗橫四野外，轉目可俱了。
- 長風落霄極，萬里吹縹緲。
- 主人白羽扇，日日上清曉。
- 琴樽嘯佳侶，以樂軍事少。
- 晴煙抹闤闠，暮角送禽鳥。
- 語客莫遽歸，前林月將皎。

## 拼音

- shi2 hou2 shou3 tong2 di1 ， shu3 ju1 nian4 fan2 qiao3 。
- ying2 ji1 qie4 cheng2 jiao3 ， lie4 chu3 chu1 shu4 miao3 。
- chuang1 heng2 si4 ye3 wai4 ， zhuan3 mu4 ke3 ju4 le0 。
- chang2 feng1 luo4 xiao1 ji2 ， wan4 li3 chui1 piao3 miao3 。
- zhu3 ren2 bai2 yu3 shan4 ， ri4 ri4 shang4 qing1 xiao3 。
- qin2 zun1 xiao4 jia1 lü3 ， yi3 le4 jun1 shi4 shao3 。
- qing2 yan1 mo3 huan2 hui4 ， mu4 jiao3 song4 qin2 niao3 。
- yu3 ke4 mo4 ju4 gui1 ， qian2 lin2 yue4 jiang1 jiao3 。

## 注释

## 译文

## 赏析
