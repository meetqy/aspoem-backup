---
id: wen-tong-ye-hua-tan
title: 野花嘆
titlePinyin: ye3 hua1 tan4
titleSlug: ye-hua-tan
author: 文同
authorPinyin: wen2 tong2
authorSlug: wen-tong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 昨看百草抽新芽，今看百草開新花。
- 岩隈水側自成列，紅醜紫賤何交加。
- 東皇施恩豈不溥，隨所付受無少差。
- 爾之瑣細亦蒙被，盡使奮發爭春華。
- 織叢密蔓不可數，競起塗抹如矜誇。
- 妖鶑冶蝶不爾顧，去爾自欲尋名葩。
- 爾知有艷貴爾否，歌管匝樹侯王家。
- 爾徒此地弄顔色，只自狼籍隨泥沙。
- 何當照水自窺覽，枝赧葉懼相藏遮。
- 晚村無限曬殘日，索酒爲爾成吁嗟。

## 拼音

- zuo2 kan4 bai3 cao3 chou1 xin1 ya2 ， jin1 kan4 bai3 cao3 kai1 xin1 hua1 。
- yan2 wei1 shui3 ce4 zi4 cheng2 lie4 ， hong2 chou3 zi3 jian4 he2 jiao1 jia1 。
- dong1 huang2 shi1 en1 qi3 bu4 pu3 ， sui2 suo3 fu4 shou4 wu2 shao3 cha4 。
- er3 zhi1 suo3 xi4 yi4 meng2 bei4 ， jin4 shi3 fen4 fa1 zheng1 chun1 hua2 。
- zhi1 cong2 mi4 man4 bu4 ke3 shu4 ， jing4 qi3 tu2 mo3 ru2 jin1 kua1 。
- yao1 ying1 ye3 die2 bu4 er3 gu4 ， qu4 er3 zi4 yu4 xun2 ming2 pa1 。
- er3 zhi1 you3 yan4 gui4 er3 fou3 ， ge1 guan3 za1 shu4 hou2 wang2 jia1 。
- er3 tu2 ci3 di4 nong4 yan2 se4 ， zhi1 zi4 lang2 ji2 sui2 ni2 sha1 。
- he2 dang1 zhao4 shui3 zi4 kui1 lan3 ， zhi1 nan3 ye4 ju4 xiang1 cang2 zhe1 。
- wan3 cun1 wu2 xian4 shai4 can2 ri4 ， suo3 jiu3 wei2 er3 cheng2 xu1 jie1 。

## 注释

## 译文

## 赏析
