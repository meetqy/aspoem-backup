---
id: chen-wen-wei-xin-si-lao-ren-sheng-dan
title: 辛巳老人生旦
titlePinyin: xin1 si4 lao3 ren2 sheng1 dan4
titleSlug: xin-si-lao-ren-sheng-dan
author: 陳文蔚
authorPinyin: chen2 wen2 wei4
authorSlug: chen-wen-wei
dynasty: 宋
dynastyPinyin: song4
dynastySlug: song
tags: []
---

## 正文

- 陶陶太古民風淳，詐僞不萌情意真。
- 何嘗吐納事屈伸，往往皆爲百歲人。
- 中古便似秋冬辰，和氣無復如陽春。
- 機巧百出妄喜嗔，七十者稀以爲珍。
- 我翁逍遥常幅巾，朴素幾與太古鄰。
- 飲食淡泊厭羶葷，衣裘不擇敝與新。
- 日日娛嬉寂寞濱，甘與聖世爲遺民。
- 天錫遐齡登九旬，回視同庚皆土塵。
- 炯然雙眸且精神，堅彊直可齊松椿。
- 兒孫雖不側朝紳，家庭禮法粗克遵。
- 白酒年年造逡巡，膝下戲綵娛慈親。

## 拼音

- tao2 tao2 tai4 gu3 min2 feng1 chun2 ， zha4 wei3 bu4 meng2 qing2 yi4 zhen1 。
- he2 chang2 tu3 na4 shi4 qu1 shen1 ， wang3 wang3 jie1 wei2 bai3 sui4 ren2 。
- zhong1 gu3 bian4 si4 qiu1 dong1 chen2 ， he2 qi4 wu2 fu4 ru2 yang2 chun1 。
- ji1 qiao3 bai3 chu1 wang4 xi3 chen1 ， qi1 shi2 zhe3 xi1 yi3 wei2 zhen1 。
- wo3 weng1 xiao1 yao2 chang2 fu2 jin1 ， pu3 su4 ji1 yu3 tai4 gu3 lin2 。
- yin3 shi2 dan4 bo2 yan4 shan1 hun1 ， yi1 qiu2 bu4 ze2 bi4 yu3 xin1 。
- ri4 ri4 yu2 xi1 ji4 mo4 bin1 ， gan1 yu3 sheng4 shi4 wei2 yi2 min2 。
- tian1 xi1 xia2 ling2 deng1 jiu3 xun2 ， hui2 shi4 tong2 geng1 jie1 tu3 chen2 。
- jiong3 ran2 shuang1 mou2 qie3 jing1 shen2 ， jian1 qiang2 zhi2 ke3 qi2 song1 chun1 。
- er2 sun1 sui1 bu2 ce4 chao2 shen1 ， jia1 ting2 li3 fa3 cu1 ke4 zun1 。
- bai2 jiu3 nian2 nian2 zao4 qun1 xun2 ， xi1 xia4 xi4 cai3 yu2 ci2 qin1 。

## 注释

## 译文

## 赏析
