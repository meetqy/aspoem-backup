---
id: chen-wen-wei-xin-hai-chun-yu-chen-zhou-zuo-xian-cheng-hui-wu-rui-chuan-lu-di-cong-rong-san-ri-lin-bie-cheng-zhou-zuo
title: 辛亥春與陳周佐縣丞會於汭川旅邸從容三日臨別呈周佐
titlePinyin: xin1 hai4 chun1 yu3 chen2 zhou1 zuo3 xian4 cheng2 hui4 wu1 rui4 chuan1 lü3 di3 cong2 rong2 san1 ri4 lin2 bie2 cheng2 zhou1 zuo3
titleSlug: xin-hai-chun-yu-chen-zhou-zuo-xian-cheng-hui-wu-rui-chuan-lu-di-cong-rong-san-ri-lin-bie-cheng-zhou-zuo
author: 陳文蔚
authorPinyin: chen2 wen2 wei4
authorSlug: chen-wen-wei
dynasty: 宋
dynastyPinyin: song4
dynastySlug: song
tags: []
---

## 正文

- 雪夜訪戴時，未至已先返。
- 潘魏一夜話，興味良亦短。
- 三日聆妙語，遠勝十年款。
- 嗜欲排喧囂，議論反根本。
- 酒罷放懷歌，超然心更遠。
- 古人不難到，學力貴自勉。
- 花柳况欣欣，游哉春未晚。

## 拼音

- xue3 ye4 fang3 dai4 shi2 ， wei4 zhi4 yi3 xian1 fan3 。
- pan1 wei4 yi2 ye4 hua4 ， xing1 wei4 liang2 yi4 duan3 。
- san1 ri4 ling2 miao4 yu3 ， yuan3 sheng4 shi2 nian2 kuan3 。
- shi4 yu4 pai2 xuan1 xiao1 ， yi4 lun4 fan3 gen1 ben3 。
- jiu3 ba4 fang4 huai2 ge1 ， chao1 ran2 xin1 geng4 yuan3 。
- gu3 ren2 bu4 nan2 dao4 ， xue2 li4 gui4 zi4 mian3 。
- hua1 liu3 kuang4 xin1 xin1 ， you2 zai1 chun1 wei4 wan3 。

## 注释

## 译文

## 赏析
