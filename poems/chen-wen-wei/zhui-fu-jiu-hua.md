---
id: chen-wen-wei-zhui-fu-jiu-hua
title: 追賦九華
titlePinyin: zhui1 fu4 jiu3 hua2
titleSlug: zhui-fu-jiu-hua
author: 陳文蔚
authorPinyin: chen2 wen2 wei4
authorSlug: chen-wen-wei
dynasty: 宋
dynastyPinyin: song4
dynastySlug: song
tags: []
---

## 正文

- 我聞九華名，未登九華峰。
- 睨視百里外，烟翳嘗冥濛。
- 快意一披抉，幾欲挾長風。
- 庶識真面目，高下俱迎逢。
- 飛雪如有意，未積先消融。
- 凌晨展清眺，萬里開晴空。
- 炯然明吾眸，洗出青芙蓉。
- 未暇窺杳眇，固已領其宗。
- 憶昔訪廬阜，妙處嘗支筇。
- 景遇可題品，一一歸詩筒。
- 九華名此邦，挺挺諸山雄。
- 若欲於五老，優劣定其中。
- 竊比之孔門，等級回與雍。
- 未敢謂覈論，折衷章泉翁。

## 拼音

- wo3 wen2 jiu3 hua2 ming2 ， wei4 deng1 jiu3 hua2 feng1 。
- ni4 shi4 bai3 li3 wai4 ， yan1 yi4 chang2 ming2 meng2 。
- kuai4 yi4 yi4 pi1 jue2 ， ji1 yu4 xie2 chang2 feng1 。
- shu4 shi2 zhen1 mian4 mu4 ， gao1 xia4 ju4 ying2 feng2 。
- fei1 xue3 ru2 you3 yi4 ， wei4 ji1 xian1 xiao1 rong2 。
- ling2 chen2 zhan3 qing1 tiao4 ， wan4 li3 kai1 qing2 kong1 。
- jiong3 ran2 ming2 wu2 mou2 ， xi3 chu1 qing1 fu2 rong2 。
- wei4 xia2 kui1 yao3 miao3 ， gu4 yi3 ling3 qi2 zong1 。
- yi4 xi1 fang3 lu2 fu4 ， miao4 chu3 chang2 zhi1 qiong2 。
- jing3 yu4 ke3 ti2 pin3 ， yi1 yi1 gui1 shi1 tong3 。
- jiu3 hua2 ming2 ci3 bang1 ， ting3 ting3 zhu1 shan1 xiong2 。
- ruo4 yu4 wu1 wu3 lao3 ， you1 lie4 ding4 qi2 zhong1 。
- qie4 bi3 zhi1 kong3 men2 ， deng3 ji2 hui2 yu3 yong1 。
- wei4 gan3 wei4 he2 lun4 ， zhe2 zhong1 zhang1 quan2 weng1 。

## 注释

## 译文

## 赏析
