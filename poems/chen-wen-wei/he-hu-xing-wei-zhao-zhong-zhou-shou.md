---
id: chen-wen-wei-he-hu-xing-wei-zhao-zhong-zhou-shou
title: 荷湖行爲趙忠州壽
titlePinyin: he2 hu2 xing2 wei2 zhao4 zhong1 zhou1 shou4
titleSlug: he-hu-xing-wei-zhao-zhong-zhou-shou
author: 陳文蔚
authorPinyin: chen2 wen2 wei4
authorSlug: chen-wen-wei
dynasty: 宋
dynastyPinyin: song4
dynastySlug: song
tags: []
---

## 正文

- 青山屋上名荷湖，故知下有神仙居。
- 全似太華峰頭玉井樣，花開十丈世所無。
- 自有天地此山有，誰人種得如船藕。
- 造物不肯輕畀付，付與湛溪雲隠手。
- 雲隠濟人陰德多，有如此藕痊沉痾。
- 自煉還丹成九轉，方瞳點漆顔長酡。
- 甚不愛飛霞千樹結蟠桃，甚不愛湛溪千頃漲葡萄。
- 蟠桃入口那能甘比蜜，湛溪不抵酒滴真珠槽。
- 愛蓮往往緣青壁，俯笑凡人無路覓。
- 不知身世若爲高，但見照人雙眼碧。
- 寄語峰頭十丈花，年年來伴棗如瓜。
- 不須更記歲與月，只記山前雲隠家。

## 拼音

- qing1 shan1 wu1 shang4 ming2 he2 hu2 ， gu4 zhi1 xia4 you3 shen2 xian1 ju1 。
- quan2 si4 tai4 hua2 feng1 tou2 yu4 jing3 yang4 ， hua1 kai1 shi2 zhang4 shi4 suo3 wu2 。
- zi4 you3 tian1 di4 ci3 shan1 you3 ， shui2 ren2 zhong3 de2 ru2 chuan2 ou3 。
- zao4 wu4 bu4 ken3 qing1 bi4 fu4 ， fu4 yu3 zhan4 xi1 yun2 yin3 shou3 。
- yun2 yin3 ji4 ren2 yin1 de2 duo1 ， you3 ru2 ci3 ou3 quan2 chen2 ke1 。
- zi4 lian4 huan2 dan1 cheng2 jiu3 zhuan3 ， fang1 tong2 dian3 qi1 yan2 chang2 tuo2 。
- shen4 bu2 ai4 fei1 xia2 qian1 shu4 jie2 pan2 tao2 ， shen4 bu2 ai4 zhan4 xi1 qian1 qing3 zhang3 pu2 tao0 。
- pan2 tao2 ru4 kou3 na4 neng2 gan1 bi3 mi4 ， zhan4 xi1 bu4 di3 jiu3 di1 zhen1 zhu1 cao2 。
- ai4 lian2 wang3 wang3 yuan2 qing1 bi4 ， fu3 xiao4 fan2 ren2 wu2 lu4 mi4 。
- bu4 zhi1 shen1 shi4 ruo4 wei2 gao1 ， dan4 jian4 zhao4 ren2 shuang1 yan3 bi4 。
- ji4 yu3 feng1 tou2 shi2 zhang4 hua1 ， nian2 nian2 lai2 ban4 zao3 ru2 gua1 。
- bu4 xu1 geng4 ji4 sui4 yu3 yue4 ， zhi1 ji4 shan1 qian2 yun2 yin3 jia1 。

## 注释

## 译文

## 赏析
