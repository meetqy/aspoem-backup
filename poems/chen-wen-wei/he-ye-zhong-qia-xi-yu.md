---
id: chen-wen-wei-he-ye-zhong-qia-xi-yu
title: 和葉仲洽喜雨
titlePinyin: he2 ye4 zhong4 qia4 xi3 yu3
titleSlug: he-ye-zhong-qia-xi-yu
author: 陳文蔚
authorPinyin: chen2 wen2 wei4
authorSlug: chen-wen-wei
dynasty: 宋
dynastyPinyin: song4
dynastySlug: song
tags: []
---

## 正文

- 一旱不問下與高，風吹日炙同煎熬。
- 悲鳴鴻雁不飲啄，向人終日聲嗷嗷。
- 千里赤地天不管，毫髮微功矜桔槔。
- 乘除自古有成說，霖潦一春多發洩。
- 渴苗欲死俟沾溉，到此翻令成澤竭。
- 不眠耿耿抱幽恨，離畢中宵起占月。
- 仰天浩嘆如何理，引手欲挽天河水。
- 鵝湖作鎮縣東隅，山巔忽有雲峰起。
- 朝隮何事故要勒，雨未崇朝還又止。
- 農家與苗相爲命，情不願蘇惟願死。
- 愁腸欲斷成寸寸，頃刻風雷驚動散。
- 爲霖三日澤已均，潑墨千山雲不斷。
- 騷人賦詩喜欲狂，自寫長牋幾脫腕。
- 東西倒懸今少解，歡情隨雨亦滂沛。
- 祇愁西北望雲霓，腥羶久矣爲民害。
- 請看麟史書伐邢，一日興師當問罪。
- 詩成聊寫閔雨志，𤱶畝拳拳有深愛。

## 拼音

- yi2 han4 bu2 wen4 xia4 yu3 gao1 ， feng1 chui1 ri4 zhi4 tong2 jian1 ao2 。
- bei1 ming2 hong2 yan4 bu4 yin3 zhuo2 ， xiang4 ren2 zhong1 ri4 sheng1 ao2 ao2 。
- qian1 li3 chi4 di4 tian1 bu4 guan3 ， hao2 fa4 wei1 gong1 jin1 ju2 gao1 。
- cheng2 chu2 zi4 gu3 you3 cheng2 shuo1 ， lin2 liao2 yi4 chun1 duo1 fa1 xie4 。
- ke3 miao2 yu4 si3 si4 zhan1 gai4 ， dao4 ci3 fan1 ling4 cheng2 ze2 jie2 。
- bu4 mian2 geng3 geng3 bao4 you1 hen4 ， li2 bi4 zhong1 xiao1 qi3 zhan4 yue4 。
- yang3 tian1 hao4 tan4 ru2 he2 li3 ， yin3 shou3 yu4 wan3 tian1 he2 shui3 。
- e2 hu2 zuo4 zhen4 xian4 dong1 yu2 ， shan1 dian1 hu1 you3 yun2 feng1 qi3 。
- chao2 ji1 he2 shi4 gu4 yao4 le4 ， yu3 wei4 chong2 chao2 huan2 you4 zhi3 。
- nong2 jia1 yu3 miao2 xiang1 wei2 ming4 ， qing2 bu2 yuan4 su1 wei2 yuan4 si3 。
- chou2 chang2 yu4 duan4 cheng2 cun4 cun4 ， qing3 ke4 feng1 lei2 jing1 dong4 san4 。
- wei2 lin2 san1 ri4 ze2 yi3 jun1 ， po1 mo4 qian1 shan1 yun2 bu2 duan4 。
- sao1 ren2 fu4 shi1 xi3 yu4 kuang2 ， zi4 xie3 chang2 jian1 ji1 tuo1 wan4 。
- dong1 xi1 dao3 xuan2 jin1 shao3 jie3 ， huan1 qing2 sui2 yu3 yi4 pang1 pei4 。
- qi2 chou2 xi1 bei3 wang4 yun2 ni2 ， xing1 shan1 jiu3 yi3 wei2 min2 hai4 。
- qing3 kan4 lin2 shi3 shu1 fa2 xing2 ， yi2 ri4 xing1 shi1 dang1 wen4 zui4 。
- shi1 cheng2 liao2 xie3 min3 yu3 zhi4 ，𤱶 mu3 quan2 quan2 you3 shen1 ai4 。

## 注释

## 译文

## 赏析
