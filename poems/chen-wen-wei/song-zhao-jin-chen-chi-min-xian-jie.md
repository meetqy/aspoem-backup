---
id: chen-wen-wei-song-zhao-jin-chen-chi-min-xian-jie
title: 送趙進臣持閩憲節
titlePinyin: song4 zhao4 jin4 chen2 chi2 min3 xian4 jie2
titleSlug: song-zhao-jin-chen-chi-min-xian-jie
author: 陳文蔚
authorPinyin: chen2 wen2 wei4
authorSlug: chen-wen-wei
dynasty: 宋
dynastyPinyin: song4
dynastySlug: song
tags: []
---

## 正文

- 任官自古惟賢材，天子耳目寄外臺。
- 祥刑所繫切民命，可不於此欽恤哉。
- 猗嗟東南俗脆弱，獨有閩嶺高崔嵬。
- 山川風氣頗相等，挾剛負險不可摧。
- 自來巖谷多嘯聚，屢遣使者殲渠魁。
- 今幸田里各安業，畢竟習俗懷陰猜。
- 侵陵矯虔或未免，獄訟不平良善災。
- 民强官弱亦已久，往往州縣翻低回。
- 政須繡斧肅風采，坐使一方公道開。
- 秋霜凜烈懲其姦，撲滅不復然死灰。
- 陽和寬大布德意，撫摩窮困如嬰孩。
- 湘江之水碧悠悠，使君昔日曾徘徊。
- 于今八州復延頸，洗冤澤物須公來。
- 澄清本是平生志，從此四境無氛埃。
- 勿謂故園有松菊，長憶三徑荒莓苔。

## 拼音

- ren4 guan1 zi4 gu3 wei2 xian2 cai2 ， tian1 zi3 er3 mu4 ji4 wai4 tai2 。
- xiang2 xing2 suo3 xi4 qie4 min2 ming4 ， ke3 bu4 wu1 ci3 qin1 xu4 zai1 。
- yi1 jie1 dong1 nan2 su2 cui4 ruo4 ， du2 you3 min3 ling3 gao1 cui1 wei2 。
- shan1 chuan1 feng1 qi4 po1 xiang1 deng3 ， xie2 gang1 fu4 xian3 bu4 ke3 cui1 。
- zi4 lai2 yan2 gu3 duo1 xiao4 ju4 ， lü3 qian3 shi3 zhe3 jian1 qu2 kui2 。
- jin1 xing4 tian2 li3 ge4 an1 ye4 ， bi4 jing4 xi2 su2 huai2 yin1 cai1 。
- qin1 ling2 jiao3 qian2 huo4 wei4 mian3 ， yu4 song4 bu4 ping2 liang2 shan4 zai1 。
- min2 qiang2 guan1 ruo4 yi4 yi3 jiu3 ， wang3 wang3 zhou1 xian4 fan1 di1 hui2 。
- zheng4 xu1 xiu4 fu3 su4 feng1 cai3 ， zuo4 shi3 yi4 fang1 gong1 dao4 kai1 。
- qiu1 shuang1 lin3 lie4 cheng2 qi2 jian1 ， pu1 mie4 bu2 fu4 ran2 si3 hui1 。
- yang2 he2 kuan1 da4 bu4 de2 yi4 ， fu3 mo2 qiong2 kun4 ru2 ying1 hai2 。
- xiang1 jiang1 zhi1 shui3 bi4 you1 you1 ， shi3 jun1 xi1 ri4 ceng2 pai2 huai2 。
- yu2 jin1 ba1 zhou1 fu4 yan2 jing3 ， xi3 yuan1 ze2 wu4 xu1 gong1 lai2 。
- cheng2 qing1 ben3 shi4 ping2 sheng1 zhi4 ， cong2 ci3 si4 jing4 wu2 fen1 ai1 。
- wu4 wei4 gu4 yuan2 you3 song1 ju2 ， chang2 yi4 san1 jing4 huang1 mei2 tai2 。

## 注释

## 译文

## 赏析
