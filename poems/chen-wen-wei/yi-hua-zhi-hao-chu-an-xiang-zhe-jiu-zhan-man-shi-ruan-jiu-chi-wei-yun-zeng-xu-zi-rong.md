---
id: chen-wen-wei-yi-hua-zhi-hao-chu-an-xiang-zhe-jiu-zhan-man-shi-ruan-jiu-chi-wei-yun-zeng-xu-zi-rong
title: 以花枝好處安詳折酒盞滿時撋就持爲韵贈徐子融
titlePinyin: yi3 hua1 zhi1 hao3 chu3 an1 xiang2 zhe2 jiu3 zhan3 man3 shi2 ruan2 jiu4 chi2 wei2 yun4 zeng4 xu2 zi3 rong2
titleSlug: yi-hua-zhi-hao-chu-an-xiang-zhe-jiu-zhan-man-shi-ruan-jiu-chi-wei-yun-zeng-xu-zi-rong
author: 陳文蔚
authorPinyin: chen2 wen2 wei4
authorSlug: chen-wen-wei
dynasty: 宋
dynastyPinyin: song4
dynastySlug: song
tags: []
---

## 正文

- 春來凡草木，開處總成花。
- 東皇本無心，世人徒爾夸。
- 我愛花中王，矯矯出羣姿。
- 非不愛桃李，桃李多繁枝。
- 寄語折花人，半開花正好。
- 折到離披時，翻成被花惱。
- 花不在色香，全在精神處。
- 不慣識花人，未肯輕分付。
- 一夜無風雨，花枝報平安。
- 折花須惜枝，容易莫傷殘。
- 蘭薰可以佩，幽人擷其芳。
- 紅紫時所競，安得細推詳。
- 白面誰家郎，逢花便攀折。
- 言會折花枝，折花人更別。
- 麯糵有工夫，氣味獨醇厚。
- 欲釀胸中春，豈可樽無酒。
- 座上嘗春風，客來同把盞。
- 妙處我獨知，醺然面生暖。
- 淺深存斟酌，杯行不須滿。
- 既滿須持之，不持懼招損。
- 香液噴甕面，紅光浮滿巵。
- 此爲最佳處，亦是極難時。
- 杯深不可把，俯身爲渠撋。
- 淋浪莫沾衣，操縱得其權。
- 有客太詩狂，斗酒約相就。
- 那識半醺時，春風滿懷袖。
- 我有酒一壺，醖釀頗得宜。
- 飲之痊沈痾，贈子聊以持。

## 拼音

- chun1 lai2 fan2 cao3 mu4 ， kai1 chu3 zong3 cheng2 hua1 。
- dong1 huang2 ben3 wu2 xin1 ， shi4 ren2 tu2 er3 kua1 。
- wo3 ai4 hua1 zhong1 wang2 ， jiao3 jiao3 chu1 qun2 zi1 。
- fei1 bu2 ai4 tao2 li3 ， tao2 li3 duo1 fan2 zhi1 。
- ji4 yu3 zhe2 hua1 ren2 ， ban4 kai1 hua1 zheng4 hao3 。
- zhe2 dao4 li2 pi1 shi2 ， fan1 cheng2 bei4 hua1 nao3 。
- hua1 bu2 zai4 se4 xiang1 ， quan2 zai4 jing1 shen2 chu3 。
- bu2 guan4 shi2 hua1 ren2 ， wei4 ken3 qing1 fen1 fu4 。
- yi2 ye4 wu2 feng1 yu3 ， hua1 zhi1 bao4 ping2 an1 。
- zhe2 hua1 xu1 xi1 zhi1 ， rong2 yi4 mo4 shang1 can2 。
- lan2 xun1 ke3 yi3 pei4 ， you1 ren2 xie2 qi2 fang1 。
- hong2 zi3 shi2 suo3 jing4 ， an1 de2 xi4 tui1 xiang2 。
- bai2 mian4 shui2 jia1 lang2 ， feng2 hua1 bian4 pan1 zhe2 。
- yan2 hui4 zhe2 hua1 zhi1 ， zhe2 hua1 ren2 geng4 bie2 。
- qu1 nie4 you3 gong1 fu0 ， qi4 wei4 du2 chun2 hou4 。
- yu4 niang4 xiong1 zhong1 chun1 ， qi3 ke3 zun1 wu2 jiu3 。
- zuo4 shang4 chang2 chun1 feng1 ， ke4 lai2 tong2 ba3 zhan3 。
- miao4 chu3 wo3 du2 zhi1 ， xun1 ran2 mian4 sheng1 nuan3 。
- qian3 shen1 cun2 zhen1 zhuo2 ， bei1 xing2 bu4 xu1 man3 。
- ji4 man3 xu1 chi2 zhi1 ， bu4 chi2 ju4 zhao1 sun3 。
- xiang1 ye4 pen1 weng4 mian4 ， hong2 guang1 fu2 man3 zhi1 。
- ci3 wei2 zui4 jia1 chu3 ， yi4 shi4 ji2 nan2 shi2 。
- bei1 shen1 bu4 ke3 ba3 ， fu3 shen1 wei2 qu2 ruan2 。
- lin2 lang4 mo4 zhan1 yi1 ， cao1 zong4 de2 qi2 quan2 。
- you3 ke4 tai4 shi1 kuang2 ， dou4 jiu3 yue1 xiang1 jiu4 。
- na4 shi2 ban4 xun1 shi2 ， chun1 feng1 man3 huai2 xiu4 。
- wo3 you3 jiu3 yi4 hu2 ， yun4 niang4 po1 de2 yi2 。
- yin3 zhi1 quan2 shen3 ke1 ， zeng4 zi3 liao2 yi3 chi2 。

## 注释

## 译文

## 赏析
