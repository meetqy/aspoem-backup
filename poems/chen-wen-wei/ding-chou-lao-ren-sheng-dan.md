---
id: chen-wen-wei-ding-chou-lao-ren-sheng-dan
title: 丁丑老人生旦
titlePinyin: ding1 chou3 lao3 ren2 sheng1 dan4
titleSlug: ding-chou-lao-ren-sheng-dan
author: 陳文蔚
authorPinyin: chen2 wen2 wei4
authorSlug: chen-wen-wei
dynasty: 唐
dynastyPinyin: tang2
dynastySlug: tang
tags: [] 
---

## 正文

- 箕疇五福孰居一，惟有年高無等匹。
- 皆緣作善天降康，視履知當獲元吉。
- 貧居衣食雖屢乏，牆下有桑園芋栗。
- 乘肥衣輕豈不快，往往久長難可必。
- 矍鑠吾翁八十五，骨勁雙瞳如點漆。
- 安貧每甘菽水養，雖是形癯心則逸。
- 菊花開晚似有意，不爲重陽爲今日。
- 成行兒女羅酒漿，拜祝願天從所乞。
- 不願分外樂事多，只願親安體無疾。
- 不願官書汾陽考，只願親年增秩秩。
- 兒孫倘或有生意，此去買田多種秫。
- 直須釀酒如春紅，歲歲稱觴無了畢。
- 况當風物一年好，盤薦黄橙并綠橘。

## 拼音

- ji1 chou2 wu3 fu2 shu2 ju1 yi1 ， wei2 you3 nian2 gao1 wu2 deng3 pi3 。
- jie1 yuan2 zuo4 shan4 tian1 jiang4 kang1 ， shi4 lü3 zhi1 dang1 huo4 yuan2 ji2 。
- pin2 ju1 yi1 shi2 sui1 lü3 fa2 ， qiang2 xia4 you3 sang1 yuan2 yu4 li4 。
- cheng2 fei2 yi1 qing1 qi3 bu2 kuai4 ， wang3 wang3 jiu3 chang2 nan2 ke3 bi4 。
- jue2 shuo4 wu2 weng1 ba1 shi2 wu3 ， gu3 jin4 shuang1 tong2 ru2 dian3 qi1 。
- an1 pin2 mei3 gan1 shu1 shui3 yang3 ， sui1 shi4 xing2 qu2 xin1 ze2 yi4 。
- ju2 hua1 kai1 wan3 si4 you3 yi4 ， bu4 wei2 zhong4 yang2 wei2 jin1 ri4 。
- cheng2 xing2 er2 nü3 luo2 jiu3 jiang1 ， bai4 zhu4 yuan4 tian1 cong2 suo3 qi3 。
- bu2 yuan4 fen1 wai4 le4 shi4 duo1 ， zhi1 yuan4 qin1 an1 ti3 wu2 ji2 。
- bu2 yuan4 guan1 shu1 fen2 yang2 kao3 ， zhi1 yuan4 qin1 nian2 zeng1 zhi4 zhi4 。
- er2 sun1 tang3 huo4 you3 sheng1 yi4 ， ci3 qu4 mai3 tian2 duo1 zhong3 shu2 。
- zhi2 xu1 niang4 jiu3 ru2 chun1 hong2 ， sui4 sui4 cheng1 shang1 wu2 le0 bi4 。
- kuang4 dang1 feng1 wu4 yi4 nian2 hao3 ， pan2 jian4 huang2 cheng2 bing4 lü4 ju2 。

## 注释

## 译文

## 赏析
