---
id: chen-wen-wei-yong-men-pai-ri-you-hao-hua-ying-ke-xiao-sui-chu-xin-jiu-feng-qin-huan-wei-yun-wei-lao-ren-shou
title: 用門牌日有好花迎客笑歲蒭新酒奉親歡爲韵爲老人壽
titlePinyin: yong4 men2 pai2 ri4 you3 hao3 hua1 ying2 ke4 xiao4 sui4 chu2 xin1 jiu3 feng4 qin1 huan1 wei2 yun4 wei2 lao3 ren2 shou4
titleSlug: yong-men-pai-ri-you-hao-hua-ying-ke-xiao-sui-chu-xin-jiu-feng-qin-huan-wei-yun-wei-lao-ren-shou
author: 陳文蔚
authorPinyin: chen2 wen2 wei4
authorSlug: chen-wen-wei
dynasty: 唐
dynastyPinyin: tang2
dynastySlug: tang
tags: [] 
---

## 正文

- 地僻廣乾坤，身閒多月日。
- 耕鑿太古民，天然自淳質。
- 未始泥神仙，閲世自長久。
- 日用飲食餘，帝力我何有。
- 修竹三徑幽，青山四時好。
- 何須萬間厦，一廛可娛老。
- 園柑結新實，籬菊開晚花。
- 旋篘甕頭酒，不負老年華。
- 田夫與野老，一笑相逢迎。
- 只說桑麻事，安知市朝爭。
- 年年願今日，有酒可留客。
- 雖是無珍饈，隨宜具餚核。
- 人言鶴髮翁，翻作朱顔少。
- 把酒更何辭，一對西風笑。
- 環堵一畝宮，中有長生計。
- 秋月與春花，今年又明歲。
- 年高親可慶，家貧兒包羞。
- 今年勝去年，粗有酒新篘。
- 歲月綿綿永，福祿日日新。
- 天開九齡數，眼見四世人。
- 共樂堂上親，旋約山中友。
- 雖是盤無饌，未至樽無酒。
- 積善雖人爲，康寧荷天寵。
- 但愧儒素風，日乏甘旨奉。
- 子孫雖未賢，粗肯詩禮親。
- 願言各努力，忠孝以立身。
- 人間無事日，簞瓢亦清歡。
- 但願從今日，時時報平安。

## 拼音

- di4 pi4 guang3 qian2 kun1 ， shen1 xian2 duo1 yue4 ri4 。
- geng1 zao2 tai4 gu3 min2 ， tian1 ran2 zi4 chun2 zhi4 。
- wei4 shi3 ni2 shen2 xian1 ， yue4 shi4 zi4 chang2 jiu3 。
- ri4 yong4 yin3 shi2 yu2 ， di4 li4 wo3 he2 you3 。
- xiu1 zhu2 san1 jing4 you1 ， qing1 shan1 si4 shi2 hao3 。
- he2 xu1 wan4 jian4 sha4 ， yi4 chan2 ke3 yu2 lao3 。
- yuan2 gan1 jie2 xin1 shi2 ， li2 ju2 kai1 wan3 hua1 。
- xuan2 chou1 weng4 tou2 jiu3 ， bu2 fu4 lao3 nian2 hua2 。
- tian2 fu1 yu3 ye3 lao3 ， yi2 xiao4 xiang1 feng2 ying2 。
- zhi1 shuo1 sang1 ma2 shi4 ， an1 zhi1 shi4 chao2 zheng1 。
- nian2 nian2 yuan4 jin1 ri4 ， you3 jiu3 ke3 liu2 ke4 。
- sui1 shi4 wu2 zhen1 xiu1 ， sui2 yi2 ju4 yao2 he2 。
- ren2 yan2 he4 fa4 weng1 ， fan1 zuo4 zhu1 yan2 shao3 。
- ba3 jiu3 geng4 he2 ci2 ， yi2 dui4 xi1 feng1 xiao4 。
- huan2 du3 yi4 mu3 gong1 ， zhong1 you3 chang2 sheng1 ji4 。
- qiu1 yue4 yu3 chun1 hua1 ， jin1 nian2 you4 ming2 sui4 。
- nian2 gao1 qin1 ke3 qing4 ， jia1 pin2 er2 bao1 xiu1 。
- jin1 nian2 sheng4 qu4 nian2 ， cu1 you3 jiu3 xin1 chou1 。
- sui4 yue4 mian2 mian2 yong3 ， fu2 lu4 ri4 ri4 xin1 。
- tian1 kai1 jiu3 ling2 shu4 ， yan3 jian4 si4 shi4 ren2 。
- gong4 le4 tang2 shang4 qin1 ， xuan2 yue1 shan1 zhong1 you3 。
- sui1 shi4 pan2 wu2 zhuan4 ， wei4 zhi4 zun1 wu2 jiu3 。
- ji1 shan4 sui1 ren2 wei2 ， kang1 ning2 he2 tian1 chong3 。
- dan4 kui4 ru2 su4 feng1 ， ri4 fa2 gan1 zhi3 feng4 。
- zi3 sun1 sui1 wei4 xian2 ， cu1 ken3 shi1 li3 qin1 。
- yuan4 yan2 ge4 nu3 li4 ， zhong1 xiao4 yi3 li4 shen1 。
- ren2 jian4 wu2 shi4 ri4 ， dan1 piao2 yi4 qing1 huan1 。
- dan4 yuan4 cong2 jin1 ri4 ， shi2 shi2 bao4 ping2 an1 。

## 注释

## 译文

## 赏析
