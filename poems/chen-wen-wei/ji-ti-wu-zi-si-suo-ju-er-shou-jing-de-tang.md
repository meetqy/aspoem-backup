---
id: chen-wen-wei-ji-ti-wu-zi-si-suo-ju-er-shou-jing-de-tang
title: 寄題吳子似所居二首 經德堂
titlePinyin: ji4 ti2 wu2 zi3 si4 suo3 ju1 er4 shou3   jing1 de2 tang2
titleSlug: ji-ti-wu-zi-si-suo-ju-er-shou-jing-de-tang
author: 陳文蔚
authorPinyin: chen2 wen2 wei4
authorSlug: chen-wen-wei
dynasty: 宋
dynastyPinyin: song4
dynastySlug: song
tags: []
---

## 正文

- 上帝降斯民，厥初存秉彝。
- 古昔世教明，大道行坦夷。
- 裘葛順冬夏，飲食充渴饑。
- 非有慕于外，夫婦皆與知。
- 嶽瀆氣既分，民風日澆漓。
- 仁義既榛塞，教化悲陵遲。
- 隠然善端著，不勝姦僞滋。
- 其至藉吾道，紛紛取世資。
- 陽尊若示公，陰叛實濟私。
- 孟氏極雄辯，剖晰精毫釐。
- 言言七篇在，炳如日星垂。
- 千載嗟晦蝕，大義誰復提。
- 延陵有佳孫，好學謹操持。
- 傳授有所自，源派分江西。
- 若爲日用功，義利早辨之。
- 細讀象山記，妙意良在茲。
- 願言不爲穫，努力但耘耔。
- 堂前有松桂，年年長柯枝。
- 生意不自已，何心論報施。
- 請子對佳木，長哦經德詩。

## 拼音

- shang4 di4 jiang4 si1 min2 ， jue2 chu1 cun2 bing3 yi2 。
- gu3 xi1 shi4 jiao4 ming2 ， da4 dao4 heng0 tan3 yi2 。
- qiu2 ge3 shun4 dong1 xia4 ， yin3 shi2 chong1 ke3 ji1 。
- fei1 you3 mu4 yu2 wai4 ， fu1 fu4 jie1 yu3 zhi1 。
- yue4 du2 qi4 ji4 fen1 ， min2 feng1 ri4 jiao1 li2 。
- ren2 yi4 ji4 zhen1 sai1 ， jiao4 hua4 bei1 ling2 chi2 。
- yin3 ran2 shan4 duan1 zhu4 ， bu2 sheng4 jian1 wei3 zi1 。
- qi2 zhi4 jie4 wu2 dao4 ， fen1 fen1 qu3 shi4 zi1 。
- yang2 zun1 ruo4 shi4 gong1 ， yin1 pan4 shi2 ji4 si1 。
- meng4 shi4 ji2 xiong2 bian4 ， pou1 xi1 jing1 hao2 li2 。
- yan2 yan2 qi1 pian1 zai4 ， bing3 ru2 ri4 xing1 chui2 。
- qian1 zai4 jie1 hui4 shi2 ， da4 yi4 shui2 fu4 ti2 。
- yan2 ling2 you3 jia1 sun1 ， hao3 xue2 jin3 cao1 chi2 。
- chuan2 shou4 you3 suo3 zi4 ， yuan2 pai4 fen1 jiang1 xi1 。
- ruo4 wei2 ri4 yong4 gong1 ， yi4 li4 zao3 bian4 zhi1 。
- xi4 du2 xiang4 shan1 ji4 ， miao4 yi4 liang2 zai4 zi1 。
- yuan4 yan2 bu4 wei2 huo4 ， nu3 li4 dan4 yun2 zi3 。
- tang2 qian2 you3 song1 gui4 ， nian2 nian2 chang2 ke1 zhi1 。
- sheng1 yi4 bu2 zi4 yi3 ， he2 xin1 lun4 bao4 shi1 。
- qing3 zi3 dui4 jia1 mu4 ， chang2 o4 jing1 de2 shi1 。

## 注释

## 译文

## 赏析
