---
id: chen-wen-wei-he-yu-fang-shu-bing-zhong-jian-ji
title: 和余方叔病中見寄
titlePinyin: he2 yu2 fang1 shu1 bing4 zhong1 jian4 ji4
titleSlug: he-yu-fang-shu-bing-zhong-jian-ji
author: 陳文蔚
authorPinyin: chen2 wen2 wei4
authorSlug: chen-wen-wei
dynasty: 宋
dynastyPinyin: song4
dynastySlug: song
tags: []
---

## 正文

- 我亦病閉門，機閒了無觸。
- 故人送詩來，綢繆寫心曲。
- 胡乃稽報章，悼往牽服屬。
- 天理循自然，非敢故羈束。
- 人生壽夭定，心要無愧恧。
- 逞欲千乘危，安分一瓢足。
- 范雎傾穰侯，酈寄賣呂祿。
- 何如北窗卧，酒熟巾自漉。
- 况有聖賢書，可洗昏花目。
- 一任歲月駛，流徙驚轉矚。
- 安知疾疢餘，非以石攻玉。

## 拼音

- wo3 yi4 bing4 bi4 men2 ， ji1 xian2 le0 wu2 chu4 。
- gu4 ren2 song4 shi1 lai2 ， chou2 mou2 xie3 xin1 qu3 。
- hu2 nai3 ji1 bao4 zhang1 ， dao4 wang3 qian1 fu2 shu3 。
- tian1 li3 xun2 zi4 ran2 ， fei1 gan3 gu4 ji1 shu4 。
- ren2 sheng1 shou4 yao1 ding4 ， xin1 yao4 wu2 kui4 nü4 。
- cheng3 yu4 qian1 cheng2 wei1 ， an1 fen4 yi4 piao2 zu2 。
- fan4 ju1 qing1 rang2 hou2 ， li4 ji4 mai4 lü3 lu4 。
- he2 ru2 bei3 chuang1 wo4 ， jiu3 shu2 jin1 zi4 lu4 。
- kuang4 you3 sheng4 xian2 shu1 ， ke3 xi3 hun1 hua1 mu4 。
- yi2 ren4 sui4 yue4 shi3 ， liu2 xi3 jing1 zhuan3 zhu3 。
- an1 zhi1 ji2 chen4 yu2 ， fei1 yi3 shi2 gong1 yu4 。

## 注释

## 译文

## 赏析
