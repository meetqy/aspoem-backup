---
id: chen-wen-wei-ji-ti-hui-zhou-li-jun-bo-wen-ge
title: 寄題徽州李君博文閣
titlePinyin: ji4 ti2 hui1 zhou1 li3 jun1 bo2 wen2 ge2
titleSlug: ji-ti-hui-zhou-li-jun-bo-wen-ge
author: 陳文蔚
authorPinyin: chen2 wen2 wei4
authorSlug: chen-wen-wei
dynasty: 唐
dynastyPinyin: tang2
dynastySlug: tang
tags: [] 
---

## 正文

- 曾參一唯外，相顧了無言。
- 顔淵但如愚，永謝枝葉繁。
- 後人謂二子，獨得道之原。
- 脫落章句卑，統宗而會元。
- 誰知聖門教，入道固有門。
- 非博奚反約，溯流乃求源。
- 顔曾日用功，如海衆水吞。
- 及其成功後，木落歸本根。
- 固非求捷徑，大學廢講論。
- 李君敞高閣，駕言避俗喧。
- 藏書比鄴侯，日夕手自翻。
- 百家期貫穿，目擊萬里存。
- 上下洞今古，高深察乾坤。
- 一旦忽融會，豁然破籬籓。
- 笑彼習忘子，讀書嘗憚煩。

## 拼音

- ceng2 can1 yi4 wei2 wai4 ， xiang1 gu4 le0 wu2 yan2 。
- yan2 yuan1 dan4 ru2 yu2 ， yong3 xie4 zhi1 ye4 fan2 。
- hou4 ren2 wei4 er4 zi3 ， du2 de2 dao4 zhi1 yuan2 。
- tuo1 luo4 zhang1 ju4 bei1 ， tong3 zong1 er2 hui4 yuan2 。
- shui2 zhi1 sheng4 men2 jiao4 ， ru4 dao4 gu4 you3 men2 。
- fei1 bo2 xi1 fan3 yue1 ， su4 liu2 nai3 qiu2 yuan2 。
- yan2 ceng2 ri4 yong4 gong1 ， ru2 hai3 zhong4 shui3 tun1 。
- ji2 qi2 cheng2 gong1 hou4 ， mu4 luo4 gui1 ben3 gen1 。
- gu4 fei1 qiu2 jie2 jing4 ， da4 xue2 fei4 jiang3 lun4 。
- li3 jun1 chang3 gao1 ge2 ， jia4 yan2 bi4 su2 xuan1 。
- cang2 shu1 bi3 ye4 hou2 ， ri4 xi1 shou3 zi4 fan1 。
- bai3 jia1 qi1 guan4 chuan1 ， mu4 ji1 wan4 li3 cun2 。
- shang4 xia4 dong4 jin1 gu3 ， gao1 shen1 cha2 qian2 kun1 。
- yi2 dan4 hu1 rong2 hui4 ， huo4 ran2 po4 li2 fan1 。
- xiao4 bi3 xi2 wang4 zi3 ， du2 shu1 chang2 dan4 fan2 。

## 注释

## 译文

## 赏析
