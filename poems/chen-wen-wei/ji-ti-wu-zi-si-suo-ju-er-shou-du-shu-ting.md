---
id: chen-wen-wei-ji-ti-wu-zi-si-suo-ju-er-shou-du-shu-ting
title: 寄題吳子似所居二首 讀書亭
titlePinyin: ji4 ti2 wu2 zi3 si4 suo3 ju1 er4 shou3   du2 shu1 ting2
titleSlug: ji-ti-wu-zi-si-suo-ju-er-shou-du-shu-ting
author: 陳文蔚
authorPinyin: chen2 wen2 wei4
authorSlug: chen-wen-wei
dynasty: 宋
dynastyPinyin: song4
dynastySlug: song
tags: []
---

## 正文

- 古人不可見，千卷留遺編。
- 要非紙上語，至理實參前。
- 列聖精微心，舍此將何傳。
- 根本會於一，枝葉數萬千。
- 博文可約禮，掘井志得泉。
- 茲乃讀書旨，涵泳當忘年。
- 勿以急迫求，留神嘗靜專。
- 亦勿事悠悠，歲月空推遷。
- 久而竟純熟，脫落不知然。
- 衆理斯旁通，如海會百川。
- 又如庖丁刀，體解牛無全。
- 超然得我心，枘鑿非方圓。
- 書在言語後，用起言語先。
- 唐人資綴緝，漢儒拘訓箋。
- 記誦日益博，疇知心鑑昏。
- 祗足騁馳騖，與道實天淵。
- 瑱山名亭意，難與世人言。
- 方將屏俗慮，日夕親聖賢。
- 見聞豈足道，孰是入德門。
- 隠几無別事，真趣在窮研。
- 一旦忽冰釋，花柳春無邊。
- 此時案上書，始可付蹄筌。

## 拼音

- gu3 ren2 bu4 ke3 jian4 ， qian1 juan4 liu2 yi2 bian1 。
- yao4 fei1 zhi3 shang4 yu3 ， zhi4 li3 shi2 can1 qian2 。
- lie4 sheng4 jing1 wei1 xin1 ， she3 ci3 jiang1 he2 chuan2 。
- gen1 ben3 hui4 wu1 yi1 ， zhi1 ye4 shu4 wan4 qian1 。
- bo2 wen2 ke3 yue1 li3 ， jue2 jing3 zhi4 de2 quan2 。
- zi1 nai3 du2 shu1 zhi3 ， han2 yong3 dang1 wang4 nian2 。
- wu4 yi3 ji2 po4 qiu2 ， liu2 shen2 chang2 jing4 zhuan1 。
- yi4 wu4 shi4 you1 you1 ， sui4 yue4 kong1 tui1 qian1 。
- jiu3 er2 jing4 chun2 shu2 ， tuo1 luo4 bu4 zhi1 ran2 。
- zhong4 li3 si1 pang2 tong1 ， ru2 hai3 hui4 bai3 chuan1 。
- you4 ru2 pao2 ding1 dao1 ， ti3 jie3 niu2 wu2 quan2 。
- chao1 ran2 de2 wo3 xin1 ， rui4 zao2 fei1 fang1 yuan2 。
- shu1 zai4 yan2 yu3 hou4 ， yong4 qi3 yan2 yu3 xian1 。
- tang2 ren2 zi1 zhui4 ji2 ， han4 ru2 ju1 xun4 jian1 。
- ji4 song4 ri4 yi4 bo2 ， chou2 zhi1 xin1 jian4 hun1 。
- zhi1 zu2 cheng3 chi2 wu4 ， yu3 dao4 shi2 tian1 yuan1 。
- tian4 shan1 ming2 ting2 yi4 ， nan2 yu3 shi4 ren2 yan2 。
- fang1 jiang1 ping2 su2 lü4 ， ri4 xi1 qin1 sheng4 xian2 。
- jian4 wen2 qi3 zu2 dao4 ， shu2 shi4 ru4 de2 men2 。
- yin3 ji3 wu2 bie2 shi4 ， zhen1 qu4 zai4 qiong2 yan2 。
- yi2 dan4 hu1 bing1 shi4 ， hua1 liu3 chun1 wu2 bian1 。
- ci3 shi2 an4 shang4 shu1 ， shi3 ke3 fu4 ti2 quan2 。

## 注释

## 译文

## 赏析
