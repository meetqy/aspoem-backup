---
id: chen-wen-wei-gui-wei-lao-ren-sheng-dan
title: 癸未老人生旦
titlePinyin: gui3 wei4 lao3 ren2 sheng1 dan4
titleSlug: gui-wei-lao-ren-sheng-dan
author: 陳文蔚
authorPinyin: chen2 wen2 wei4
authorSlug: chen-wen-wei
dynasty: 宋
dynastyPinyin: song4
dynastySlug: song
tags: []
---

## 正文

- 昔人端爲祈黄耈，再拜慇懃扶大斗。
- 吾翁今年九十一，兒從兩歲貧無酒。
- 趨庭何以祝彌誕，盈把菊花空在手。
- 嗅香嚼蘂當甘旨，翁亦怡然如適口。
- 人生貧富在分定，獨是期頤世稀有。
- 翁餘九十兒七十，膝下龐眉仍皓首。
- 若將此事較人間，豈非造物意愈厚。
- 因茲歷歷詔兒孫，自古悅親惟孝友。
- 上惇下睦無間言，一門和氣薰蒸久。
- 雖無旨酒奉杯酌，意樂心寬親自壽。
- 更於大節保終始，立身揚名以垂後。
- 世上榮親無若此，何必金章并紫綬。
- 南鄰白酒况可賒，豐儉隨家惟用缶。
- 年年此舉諒不難，甲子無窮環癸丑。

## 拼音

- xi1 ren2 duan1 wei2 qi2 huang2 gou3 ， zai4 bai4 yin1 qin2 fu2 da4 dou4 。
- wu2 weng1 jin1 nian2 jiu3 shi2 yi1 ， er2 cong2 liang3 sui4 pin2 wu2 jiu3 。
- qu1 ting2 he2 yi3 zhu4 mi2 dan4 ， ying2 ba3 ju2 hua1 kong1 zai4 shou3 。
- xiu4 xiang1 jiao2 rui3 dang1 gan1 zhi3 ， weng1 yi4 yi2 ran2 ru2 shi4 kou3 。
- ren2 sheng1 pin2 fu4 zai4 fen1 ding4 ， du2 shi4 qi1 yi2 shi4 xi1 you3 。
- weng1 yu2 jiu3 shi2 er2 qi1 shi2 ， xi1 xia4 pang2 mei2 reng2 hao4 shou3 。
- ruo4 jiang1 ci3 shi4 jiao4 ren2 jian4 ， qi3 fei1 zao4 wu4 yi4 yu4 hou4 。
- yin1 zi1 li4 li4 zhao4 er2 sun1 ， zi4 gu3 yue4 qin1 wei2 xiao4 you3 。
- shang4 dun1 xia4 mu4 wu2 jian4 yan2 ， yi4 men2 he2 qi4 xun1 zheng1 jiu3 。
- sui1 wu2 zhi3 jiu3 feng4 bei1 zhuo2 ， yi4 le4 xin1 kuan1 qin1 zi4 shou4 。
- geng4 wu1 da4 jie2 bao3 zhong1 shi3 ， li4 shen1 yang2 ming2 yi3 chui2 hou4 。
- shi4 shang4 rong2 qin1 wu2 ruo4 ci3 ， he2 bi4 jin1 zhang1 bing4 zi3 shou4 。
- nan2 lin2 bai2 jiu3 kuang4 ke3 she1 ， feng1 jian3 sui2 jia1 wei2 yong4 fou3 。
- nian2 nian2 ci3 ju3 liang4 bu4 nan2 ， jia3 zi3 wu2 qiong2 huan2 gui3 chou3 。

## 注释

## 译文

## 赏析
