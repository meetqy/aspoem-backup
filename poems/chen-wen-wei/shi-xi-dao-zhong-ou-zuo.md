---
id: chen-wen-wei-shi-xi-dao-zhong-ou-zuo
title: 石溪道中偶作
titlePinyin: shi2 xi1 dao4 zhong1 ou3 zuo4
titleSlug: shi-xi-dao-zhong-ou-zuo
author: 陳文蔚
authorPinyin: chen2 wen2 wei4
authorSlug: chen-wen-wei
dynasty: 唐
dynastyPinyin: tang2
dynastySlug: tang
tags: [] 
---

## 正文

- 自從天地開闢來，溪水清駛山崔嵬。
- 山高水清亦奇觀，怪問胡不生人材。
- 人材本作世間用，朴仆支傾作梁棟。
- 不然空冒一時名，過眼空花已如夢。
- 人生出處不可期，伊周亦偶遭明時。
- 顔閔何嘗有科目，德尊百代帝王師。
- 自古相傳惟此道，一派源流端可考。
- 道存不係窮與通，經濟業窮耕釣老。
- 風埃鼎鼎百年中，世事興廢何終窮。
- 只有詩書傳聖學，堯舜授受同高風。
- 喚醒此原山與水，孕秀發祥從此始。
- 立朝有道佐明君，抱璞山林亦奇偉。
- 吾家家此不計年，未知起者誰其先。
- 丈夫才業貴自負，不必美惡歸山川。
- 久欲題詩磨翠壁，要使後來聞義激。
- 乾坤造化豈無人，細與摩挲觀此石。

## 拼音

- zi4 cong2 tian1 di4 kai1 pi4 lai2 ， xi1 shui3 qing1 shi3 shan1 cui1 wei2 。
- shan1 gao1 shui3 qing1 yi4 qi2 guan1 ， guai4 wen4 hu2 bu4 sheng1 ren2 cai2 。
- ren2 cai2 ben3 zuo4 shi4 jian4 yong4 ， pu3 pu2 zhi1 qing1 zuo4 liang2 dong4 。
- bu4 ran2 kong1 mao4 yi4 shi2 ming2 ， guo4 yan3 kong1 hua1 yi3 ru2 meng4 。
- ren2 sheng1 chu1 chu3 bu4 ke3 qi1 ， yi1 zhou1 yi4 ou3 zao1 ming2 shi2 。
- yan2 min3 he2 chang2 you3 ke1 mu4 ， de2 zun1 bai3 dai4 di4 wang2 shi1 。
- zi4 gu3 xiang1 chuan2 wei2 ci3 dao4 ， yi2 pai4 yuan2 liu2 duan1 ke3 kao3 。
- dao4 cun2 bu2 xi4 qiong2 yu3 tong1 ， jing1 ji4 ye4 qiong2 geng1 diao4 lao3 。
- feng1 ai1 ding3 ding3 bai3 nian2 zhong1 ， shi4 shi4 xing1 fei4 he2 zhong1 qiong2 。
- zhi3 you3 shi1 shu1 chuan2 sheng4 xue2 ， yao2 shun4 shou4 shou4 tong2 gao1 feng1 。
- huan4 xing3 ci3 yuan2 shan1 yu3 shui3 ， yun4 xiu4 fa1 xiang2 cong2 ci3 shi3 。
- li4 chao2 you3 dao4 zuo3 ming2 jun1 ， bao4 pu2 shan1 lin2 yi4 qi2 wei3 。
- wu2 jia1 jia1 ci3 bu2 ji4 nian2 ， wei4 zhi1 qi3 zhe3 shui2 qi2 xian1 。
- zhang4 fu0 cai2 ye4 gui4 zi4 fu4 ， bu2 bi4 mei3 e4 gui1 shan1 chuan1 。
- jiu3 yu4 ti2 shi1 mo2 cui4 bi4 ， yao4 shi3 hou4 lai2 wen2 yi4 ji1 。
- qian2 kun1 zao4 hua4 qi3 wu2 ren2 ， xi4 yu3 mo2 suo1 guan1 ci3 shi2 。

## 注释

## 译文

## 赏析
