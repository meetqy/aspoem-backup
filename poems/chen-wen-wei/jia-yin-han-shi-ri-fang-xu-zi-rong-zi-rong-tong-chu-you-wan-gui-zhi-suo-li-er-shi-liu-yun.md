---
id: chen-wen-wei-jia-yin-han-shi-ri-fang-xu-zi-rong-zi-rong-tong-chu-you-wan-gui-zhi-suo-li-er-shi-liu-yun
title: 甲寅寒食日訪徐子融子融同出游晚歸誌所歷二十六韵
titlePinyin: jia3 yin2 han2 shi2 ri4 fang3 xu2 zi3 rong2 zi3 rong2 tong2 chu1 you2 wan3 gui1 zhi4 suo3 li4 er4 shi2 liu4 yun4
titleSlug: jia-yin-han-shi-ri-fang-xu-zi-rong-zi-rong-tong-chu-you-wan-gui-zhi-suo-li-er-shi-liu-yun
author: 陳文蔚
authorPinyin: chen2 wen2 wei4
authorSlug: chen-wen-wei
dynasty: 宋
dynastyPinyin: song4
dynastySlug: song
tags: []
---

## 正文

- 至後一百五，春光正韶華。
- 往往天氣少，多與人事差。
- 今年特清朗，川原爛紅霞。
- 埋頭卷書冊，訪友况不賒。
- 盡日俱襄陽，滿城同看花。
- 百種鬭紅紫，意氣各雄夸。
- 忽焉有招呼，徑醉碧桃家。
- 主人意厚甚，更約觀金沙。
- 而我方與子，浩蕩興無涯。
- 但恐催日馭，所幸未西斜。
- 行行復行行，小築逢異葩。
- 雜然不知名，品品亦自嘉。
- 園翁旋相問，酌酒仍烹茶。
- 珍重頗深簡，市井避喧譁。
- 子乃若有告，未語先咨嗟。
- 願言更出郭，前林路非遐。
- 會當有奇遇，始信我不訛。
- 果見山下蒙，一泓瑩無瑕。
- 淵然蟠蛟龍，不爲藏黽蛙。
- 稍稍出奇怪，羅列如髻丫。
- 須臾聳嶄絕，煉不經女媧。
- 特立如丈夫，匪可干以邪。
- 相與發浩歎，題品乃未加。
- 因念世沈晦，豈但如爾耶。
- 乘風且歸歟，投林有昏鴉。
- 聊爲賦此詩，醉筆歌龍蛇。

## 拼音

- zhi4 hou4 yi4 bai3 wu3 ， chun1 guang1 zheng4 shao2 hua2 。
- wang3 wang3 tian1 qi4 shao3 ， duo1 yu3 ren2 shi4 cha4 。
- jin1 nian2 te4 qing1 lang3 ， chuan1 yuan2 lan4 hong2 xia2 。
- mai2 tou2 juan4 shu1 ce4 ， fang3 you3 kuang4 bu4 she1 。
- jin4 ri4 ju4 xiang1 yang2 ， man3 cheng2 tong2 kan4 hua1 。
- bai3 zhong3 dou4 hong2 zi3 ， yi4 qi4 ge4 xiong2 kua1 。
- hu1 yan1 you3 zhao1 hu0 ， jing4 zui4 bi4 tao2 jia1 。
- zhu3 ren2 yi4 hou4 shen4 ， geng4 yue1 guan1 jin1 sha1 。
- er2 wo3 fang1 yu3 zi3 ， hao4 dang4 xing1 wu2 ya2 。
- dan4 kong3 cui1 ri4 yu4 ， suo3 xing4 wei4 xi1 xie2 。
- xing2 xing2 fu4 hang2 hang2 ， xiao3 zhu4 feng2 yi4 pa1 。
- za2 ran2 bu4 zhi1 ming2 ， pin3 pin3 yi4 zi4 jia1 。
- yuan2 weng1 xuan2 xiang1 wen4 ， zhuo2 jiu3 reng2 peng1 cha2 。
- zhen1 zhong4 po1 shen1 jian3 ， shi4 jing3 bi4 xuan1 hua2 。
- zi3 nai3 ruo4 you3 gao4 ， wei4 yu3 xian1 zi1 jie1 。
- yuan4 yan2 geng4 chu1 guo1 ， qian2 lin2 lu4 fei1 xia2 。
- hui4 dang1 you3 qi2 yu4 ， shi3 xin4 wo3 bu4 e2 。
- guo3 jian4 shan1 xia4 meng2 ， yi4 hong2 ying2 wu2 xia2 。
- yuan1 ran2 pan2 jiao1 long2 ， bu4 wei2 cang2 min3 wa1 。
- shao1 shao1 chu1 qi2 guai4 ， luo2 lie4 ru2 ji4 ya1 。
- xu1 yu2 song3 zhan3 jue2 ， lian4 bu4 jing1 nü3 wa1 。
- te4 li4 ru2 zhang4 fu0 ， fei3 ke3 gan1 yi3 xie2 。
- xiang1 yu3 fa1 hao4 tan4 ， ti2 pin3 nai3 wei4 jia1 。
- yin1 nian4 shi4 shen3 hui4 ， qi3 dan4 ru2 er3 ye1 。
- cheng2 feng1 qie3 gui1 yu2 ， tou2 lin2 you3 hun1 ya1 。
- liao2 wei2 fu4 ci3 shi1 ， zui4 bi3 ge1 long2 she2 。

## 注释

## 译文

## 赏析
