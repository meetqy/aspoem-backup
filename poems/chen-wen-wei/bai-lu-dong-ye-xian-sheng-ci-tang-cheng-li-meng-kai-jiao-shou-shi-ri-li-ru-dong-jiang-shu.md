---
id: chen-wen-wei-bai-lu-dong-ye-xian-sheng-ci-tang-cheng-li-meng-kai-jiao-shou-shi-ri-li-ru-dong-jiang-shu
title: 白鹿洞謁先生祠堂呈李夢開教授是日李入洞講書
titlePinyin: bai2 lu4 dong4 ye4 xian1 sheng0 ci2 tang2 cheng2 li3 meng4 kai1 jiao4 shou4 shi4 ri4 li3 ru4 dong4 jiang3 shu1
titleSlug: bai-lu-dong-ye-xian-sheng-ci-tang-cheng-li-meng-kai-jiao-shou-shi-ri-li-ru-dong-jiang-shu
author: 陳文蔚
authorPinyin: chen2 wen2 wei4
authorSlug: chen-wen-wei
dynasty: 宋
dynastyPinyin: song4
dynastySlug: song
tags: []
---

## 正文

- 先師紫陽翁，雅愛窮幽微。
- 前賢有遺跡，所至皆發揮。
- 千古廬山高，白鹿遇亦希。
- 何人實經始，閟藏啟天機。
- 臨流勘書臺，隠然釣魚磯。
- 聖朝始加賁，泉石生光輝。
- 榛莽百年中，潛長虎豹威。
- 衣冠固不論，樵牧亦寥稀。
- 今昔有顯晦，山川無是非。
- 先生適剖竹，按圖重歔欷。
- 斬荆得遺址，澗繞山合圍。
- 買田敞堂塾，豈將終遁肥。
- 學子共棲集，相與詠而歸。
- 繼聖講絕學，咳唾落珠璣。
- 此理忽森著，魚鳶真躍飛。
- 小子恨晚遇，講席弔及依。
- 升堂拜遺像，泫然涕沾衣。
- 幸今主盟人，高識可與幾。
- 光風霽月意，端欲賢聖希。
- 時來一講訂，諸生佩弦韋。
- 超然此會意，規範喜無違。
- 徘徊不忍去，暮宿留山扉。
- 因極昔游處，恍如身泗沂。
- 矧復洞中友，進步方騑騑。
- 永矢忘世味，來食此山薇。

## 拼音

- xian1 shi1 zi3 yang2 weng1 ， ya3 ai4 qiong2 you1 wei1 。
- qian2 xian2 you3 yi2 ji4 ， suo3 zhi4 jie1 fa1 hui1 。
- qian1 gu3 lu2 shan1 gao1 ， bai2 lu4 yu4 yi4 xi1 。
- he2 ren2 shi2 jing1 shi3 ， bi4 cang2 qi3 tian1 ji1 。
- lin2 liu2 kan1 shu1 tai2 ， yin3 ran2 diao4 yu2 ji1 。
- sheng4 chao2 shi3 jia1 bi4 ， quan2 shi2 sheng1 guang1 hui1 。
- zhen1 mang3 bai3 nian2 zhong1 ， qian2 chang2 hu3 bao4 wei1 。
- yi1 guan1 gu4 bu2 lun4 ， qiao2 mu4 yi4 liao2 xi1 。
- jin1 xi1 you3 xian3 hui4 ， shan1 chuan1 wu2 shi4 fei1 。
- xian1 sheng0 shi4 pou1 zhu2 ， an4 tu2 zhong4 xu1 xi1 。
- zhan3 jing1 de2 yi2 zhi3 ， jian4 rao4 shan1 he2 wei2 。
- mai3 tian2 chang3 tang2 shu2 ， qi3 jiang1 zhong1 dun4 fei2 。
- xue2 zi3 gong4 qi1 ji2 ， xiang1 yu3 yong3 er2 gui1 。
- ji4 sheng4 jiang3 jue2 xue2 ， hai1 tuo4 luo4 zhu1 ji1 。
- ci3 li3 hu1 sen1 zhu4 ， yu2 yuan1 zhen1 yue4 fei1 。
- xiao3 zi0 hen4 wan3 yu4 ， jiang3 xi2 diao4 ji2 yi1 。
- sheng1 tang2 bai4 yi2 xiang4 ， xuan4 ran2 ti4 zhan1 yi1 。
- xing4 jin1 zhu3 meng2 ren2 ， gao1 shi2 ke3 yu3 ji1 。
- guang1 feng1 ji4 yue4 yi4 ， duan1 yu4 xian2 sheng4 xi1 。
- shi2 lai2 yi4 jiang3 ding4 ， zhu1 sheng1 pei4 xian2 wei2 。
- chao1 ran2 ci3 hui4 yi4 ， gui1 fan4 xi3 wu2 wei2 。
- pai2 huai2 bu4 ren3 qu4 ， mu4 su4 liu2 shan1 fei1 。
- yin1 ji2 xi1 you2 chu3 ， huang3 ru2 shen1 si4 yi2 。
- shen3 fu4 dong4 zhong1 you3 ， jin4 bu4 fang1 fei1 fei1 。
- yong3 shi3 wang4 shi4 wei4 ， lai2 shi2 ci3 shan1 wei1 。

## 注释

## 译文

## 赏析
