---
id: chen-wen-wei-wang-yuan-si-yi-shi-he-yi-yi-xie
title: 汪元思遺詩和意以謝
titlePinyin: wang1 yuan2 si1 yi2 shi1 he2 yi4 yi3 xie4
titleSlug: wang-yuan-si-yi-shi-he-yi-yi-xie
author: 陳文蔚
authorPinyin: chen2 wen2 wei4
authorSlug: chen-wen-wei
dynasty: 宋
dynastyPinyin: song4
dynastySlug: song
tags: []
---

## 正文

- 吾道本公平，何嘗分彼此。
- 總只在人心，渾然皆天理。
- 推原賦予初，所鍾均粹美。
- 賢愚同一轍，所行無意軌。
- 由其氣稟異，於焉有臧否。
- 清者洞然明，泓澄如止水。
- 濁者性天蒙，蕩然惟縱弛。
- 末雖有善惡，反之即其始。
- 變化在乎人，雖愚必明矣。
- 日用無餘功，自修惟克己。
- 近代朱文公，此道頼綱紀。
- 居嘗語學者，虛名以爲恥。
- 必先由博學，然後能約禮。
- 顔淵躬四勿，魯參悟一唯。
- 吁嗟今世人，非不究經旨。
- 議論徒紛紜，反躬乖踐履。
- 好惡徇私情，是非隨慍喜。
- 體既雜真妄，用斯殊表裏。
- 要在無間斷，善端勤積累。
- 須臾不可忘，顛沛必如是。
- 堅持敬一字，方知道在邇。
- 我輩無他求，直須安汝止。

## 拼音

- wu2 dao4 ben3 gong1 ping2 ， he2 chang2 fen1 bi3 ci3 。
- zong3 zhi1 zai4 ren2 xin1 ， hun2 ran2 jie1 tian1 li3 。
- tui1 yuan2 fu4 yu3 chu1 ， suo3 zhong1 jun1 cui4 mei3 。
- xian2 yu2 tong2 yi4 zhe2 ， suo3 xing2 wu2 yi4 gui3 。
- you2 qi2 qi4 bing3 yi4 ， wu1 yan1 you3 zang1 pi3 。
- qing1 zhe3 dong4 ran2 ming2 ， hong2 cheng2 ru2 zhi3 shui3 。
- zhuo2 zhe3 xing4 tian1 meng2 ， dang4 ran2 wei2 zong4 chi2 。
- mo4 sui1 you3 shan4 e4 ， fan3 zhi1 ji2 qi2 shi3 。
- bian4 hua4 zai4 hu0 ren2 ， sui1 yu2 bi4 ming2 yi3 。
- ri4 yong4 wu2 yu2 gong1 ， zi4 xiu1 wei2 ke4 ji3 。
- jin4 dai4 zhu1 wen2 gong1 ， ci3 dao4 lai4 gang1 ji4 。
- ju1 chang2 yu3 xue2 zhe3 ， xu1 ming2 yi3 wei2 chi3 。
- bi4 xian1 you2 bo2 xue2 ， ran2 hou4 neng2 yue1 li3 。
- yan2 yuan1 gong1 si4 wu4 ， lu3 can1 wu4 yi4 wei2 。
- xu1 jie1 jin1 shi4 ren2 ， fei1 bu4 jiu1 jing1 zhi3 。
- yi4 lun4 tu2 fen1 yun2 ， fan3 gong1 guai1 jian4 lü3 。
- hao3 e4 xun4 si1 qing2 ， shi4 fei1 sui2 yun4 xi3 。
- ti3 ji4 za2 zhen1 wang4 ， yong4 si1 shu1 biao3 li3 。
- yao4 zai4 wu2 jian4 duan4 ， shan4 duan1 qin2 ji1 lei4 。
- xu1 yu2 bu4 ke3 wang4 ， dian1 pei4 bi4 ru2 shi4 。
- jian1 chi2 jing4 yi2 zi4 ， fang1 zhi1 dao4 zai4 er3 。
- wo3 bei4 wu2 ta1 qiu2 ， zhi2 xu1 an1 ru3 zhi3 。

## 注释

## 译文

## 赏析
