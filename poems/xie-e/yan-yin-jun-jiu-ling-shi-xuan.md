---
id: xie-e-yan-yin-jun-jiu-ling-shi-xuan
title: 嚴隠君九齡適軒
titlePinyin: yan2 yin3 jun1 jiu3 ling2 shi4 xuan1
titleSlug: yan-yin-jun-jiu-ling-shi-xuan
author: 謝諤
authorPinyin: xie4 e4
authorSlug: xie-e
dynasty: 唐
dynastyPinyin: tang2
dynastySlug: tang
tags: [] 
---

## 正文

- 陶公勳業在姑蘇，扁舟歸來春水湖。
- 張良亦從赤松子，拋擲兵閒黄石書。
- 平吳戮項本無事，所適定非真適意。
- 戰酣人境强迴頭，晚乃逍遥脫塵累。
- 先生之適真天然，浩氣養得歸林泉。
- 一生袖却奪標手，名利過眼如雲煙。
- 清風丈室數椽足，幕天席地月爲燭。
- 徑有幽花杖履香，窗延野竹縹緗綠。
- 天邊白雲不可呼，空中野鶴隨所如。
- 延年美意復誰解，拂麈岸巾聊自娛。
- 松紋簟滑琉璃色，卧展南華書一帙。
- 先生之適真天然，不速還嗔叩門客。

## 拼音

- tao2 gong1 xun1 ye4 zai4 gu1 su1 ， pian1 zhou1 gui1 lai2 chun1 shui3 hu2 。
- zhang1 liang2 yi4 cong2 chi4 song1 zi3 ， pao1 zhi4 bing1 xian2 huang2 shi2 shu1 。
- ping2 wu2 lu4 xiang4 ben3 wu2 shi4 ， suo3 shi4 ding4 fei1 zhen1 shi4 yi4 。
- zhan4 han1 ren2 jing4 qiang2 hui2 tou2 ， wan3 nai3 xiao1 yao2 tuo1 chen2 lei4 。
- xian1 sheng0 zhi1 shi4 zhen1 tian1 ran2 ， hao4 qi4 yang3 de2 gui1 lin2 quan2 。
- yi4 sheng1 xiu4 que4 duo2 biao1 shou3 ， ming2 li4 guo4 yan3 ru2 yun2 yan1 。
- qing1 feng1 zhang4 shi4 shu4 chuan2 zu2 ， mu4 tian1 xi2 di4 yue4 wei2 zhu2 。
- jing4 you3 you1 hua1 zhang4 lü3 xiang1 ， chuang1 yan2 ye3 zhu2 piao3 xiang1 lü4 。
- tian1 bian1 bai2 yun2 bu4 ke3 hu1 ， kong1 zhong1 ye3 he4 sui2 suo3 ru2 。
- yan2 nian2 mei3 yi4 fu4 shui2 jie3 ， fu2 zhu3 an4 jin1 liao2 zi4 yu2 。
- song1 wen2 dian4 hua2 liu2 li2 se4 ， wo4 zhan3 nan2 hua2 shu1 yi2 zhi4 。
- xian1 sheng0 zhi1 shi4 zhen1 tian1 ran2 ， bu2 su4 huan2 chen1 kou4 men2 ke4 。

## 注释

## 译文

## 赏析
