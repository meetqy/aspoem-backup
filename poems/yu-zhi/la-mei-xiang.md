---
id: yu-zhi-la-mei-xiang
title: 蜡梅香
titlePinyin: la4 mei2 xiang1
titleSlug: la-mei-xiang
author: 喻陟
authorPinyin: yu4 zhi4
authorSlug: yu-zhi
dynasty: 宋
dynastyPinyin: song4
dynastySlug: song
tags: []
---

## 正文

- 晓日初长，正锦里轻阴，小寒天气。
- 未报春消息，早瘦梅先发，浅苞纤蕊。
- 搵玉匀香，天赋与，风流标致。
- 问陇头人，音容万里。
- 待凭谁寄。
- 一样晓妆新，倚朱楼凝盼，素英如坠。
- 映月临风处，度几声羌管，愁生乡思。
- 电转光阴，须信道、飘零容易。
- 且频欢赏，柔芳正好，满簪同醉。

## 拼音

- xiao3 ri4 chu1 chang2 ， zheng4 jin3 li3 qing1 yin1 ， xiao3 han2 tian1 qi4 。
- wei4 bao4 chun1 xiao1 xi0 ， zao3 shou4 mei2 xian1 fa1 ， qian3 bao1 xian1 rui3 。
- wen4 yu4 yun2 xiang1 ， tian1 fu4 yu3 ， feng1 liu2 biao1 zhi4 。
- wen4 long3 tou2 ren2 ， yin1 rong2 wan4 li3 。
- dai4 ping2 shui2 ji4 。
- yi2 yang4 xiao3 zhuang1 xin1 ， yi3 zhu1 lou2 ning2 pan4 ， su4 ying1 ru2 zhui4 。
- ying4 yue4 lin2 feng1 chu4 ， du4 ji3 sheng1 qiang1 guan3 ， chou2 sheng1 xiang1 si1 。
- dian4 zhuan3 guang1 yin1 ， xu1 xin4 dao4 、 piao1 ling2 rong2 yi4 。
- qie3 pin2 huan1 shang3 ， rou2 fang1 zheng4 hao3 ， man3 zan1 tong2 zui4 。

## 注释

## 译文

## 赏析
