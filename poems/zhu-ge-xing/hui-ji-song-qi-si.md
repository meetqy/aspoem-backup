---
id: zhu-ge-xing-hui-ji-song-qi-si
title: 會稽頌  其四
titlePinyin: hui4 ji1 song4     qi2 si4
titleSlug: hui-ji-song-qi-si
author: 諸葛興
authorPinyin: zhu1 ge3 xing1
authorSlug: zhu-ge-xing
dynasty: 宋
dynastyPinyin: song4
dynastySlug: song
tags: []
---

## 正文

- 睇禹陵兮巋然，邃珍館兮蟺蜎。
- 敞別室兮遺象，崇英霸兮千年。
- 諗越民兮非黷祀，推世家兮自遷史。
- 肇無餘兮開國，傳後裔兮奮起。
- 痛夫椒兮深衄，同國人兮勞佚。
- 采蕺兮食何味，嘗膽兮志密篤。
- 封以內兮種所司，閫以外兮蠡所知。
- 羌厲志兮澡恥，迄乘時兮决機。
- 盟上國兮王致胙，按山南兮恢土宇。
- 陟鑑臺兮睨東海，矩天門兮模地戶。
- 惜規圖兮不弘，幾弓藏兮犬烹。
- 蹇七術兮遺恨，悵五湖兮遐征。
- 尚蟬嫣兮復續，終與享於鼻祖之庭。

## 拼音

- di4 yu3 ling2 xi1 kui1 ran2 ， sui4 zhen1 guan3 xi1 shan4 yuan1 。
- chang3 bie2 shi4 xi1 yi2 xiang4 ， chong2 ying1 ba4 xi1 qian1 nian2 。
- shen3 yue4 min2 xi1 fei1 du2 si4 ， tui1 shi4 jia1 xi1 zi4 qian1 shi3 。
- zhao4 wu2 yu2 xi1 kai1 guo2 ， chuan2 hou4 yi4 xi1 fen4 qi3 。
- tong4 fu1 jiao1 xi1 shen1 nü4 ， tong2 guo2 ren2 xi1 lao2 yi4 。
- cai3 ji2 xi1 shi2 he2 wei4 ， chang2 dan3 xi1 zhi4 mi4 du3 。
- feng1 yi3 nei4 xi1 zhong3 suo3 si1 ， kun3 yi3 wai4 xi1 li2 suo3 zhi1 。
- qiang1 li4 zhi4 xi1 zao3 chi3 ， qi4 cheng2 shi2 xi1 jue2 ji1 。
- meng2 shang4 guo2 xi1 wang2 zhi4 zuo4 ， an4 shan1 nan2 xi1 hui1 tu3 yu3 。
- zhi4 jian4 tai2 xi1 ni4 dong1 hai3 ， ju3 tian1 men2 xi1 mo2 di4 hu4 。
- xi1 gui1 tu2 xi1 bu4 hong2 ， ji1 gong1 cang2 xi1 quan3 peng1 。
- jian3 qi1 shu4 xi1 yi2 hen4 ， chang4 wu3 hu2 xi1 xia2 zheng1 。
- shang4 chan2 yan1 xi1 fu4 xu4 ， zhong1 yu3 xiang3 wu1 bi2 zu3 zhi1 ting2 。

## 注释

## 译文

## 赏析
