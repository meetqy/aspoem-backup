---
id: xu-cheng-bao-jin-ge
title: 寶金歌
titlePinyin: bao3 jin1 ge1
titleSlug: bao-jin-ge
author: 徐成
authorPinyin: xu2 cheng2
authorSlug: xu-cheng
dynasty: 唐
dynastyPinyin: tang2
dynastySlug: tang
tags: []
---

## 正文

- 三十二相眼爲珍，次觀頭面要停勻。
- 相馬不看先代本，亦似盲人信步行。
- 眼似垂鈴紫色浸，睛如徹豆要分明。
- 白縷貫晴行五百，瞳生五彩壽多齡。
- 鼻紋有字須長壽，如火如公四十春。
- 壽旋頂門高過眼，鬃毛茸細萬絲分。
- 面如剝兔腮無肉，鼻如金盞食槽橫。
- 耳如楊葉根一握，頂長如鳳似雞鳴。
- 口叉須深牙齒遠，舌如垂劍色蓮形。
- 口無黑靨須長命，唇似垂箱兩合停。
- 四大三高兼二小，雙長兩短一灣平。
- 瘦見肉而肥見骨，視而不懼聽無驚。
- 八肉彎而分耳後，龍會高而上古聞。
- 牝騮不欲偏多驟，驊驂蹄嚙善能奔。
- 首鈎項曲三峯穩，筋麄骨細四蹄輕。
- 鬐高臆廣平弓手，胸寬膊濶小搶風，頭長腰短雙鳧大，腹垂臁小逆毛生。
- 踠停寸緊蹄堅實，膝高節近骨筋分。
- 肋骨彎而須緊密，排鞍肉厚穩鞍輪。
- 腎代小藏如吊殻，裏囊垂大若懸鈴。
- 燕骨隱微三山小，胯似琵琶後犬蹲。
- 尾似流星須放細，鵝鼻曲直汗溝深。
- 骨筋大小須勻壯，身形棄闡要寬平。
- 已上毛骨皆是駿，還將駑逸細推尋。
- 腰凹脊弓焉致遠，麄蹄捺踠豈能奔。
- 白首黑身須可忌，銀鬃玉項不須欽。
- 破臉孤蹄真未吉，耳白腰花實是凶。
- 流鼻繡項休呼美，沙睛環眼莫高稱。
- 面短骨橫真可惡，眼深無肉不堪親。
- 槽微口淺多無食，腿粗蹄大實無行。
- 毛殊旋廣休誇貴，寸長踠軟莫稱駿。
- 背直尾高休言美，耳大頭肥不足欽。
- 羊睛象目遙無力，猪胯駞腰不善奔。
- 龍顱突目天然快，獐頭鹿耳號騅風。
- 孔中筋現非常相，目有重瞳勿視輕。
- 溺而似犬真難得，耳毫一尺值千金。
- 初產無毛稱龍子，骨角雙生亦號龍。
- 耳微一寸行千里，溺過前足半前程。
- 羊鬚有距馳三百，距如雞爪日千程。
- 已前貴相分明載，古典流傳萬世遵。
- （自「還將」至「不善奔」一十九句皆惡相，前後皆善相）。

## 拼音

- san1 shi2 er4 xiang1 yan3 wei2 zhen1 ， ci4 guan1 tou2 mian4 yao4 ting2 yun2 。
- xiang1 ma3 bu2 kan4 xian1 dai4 ben3 ， yi4 si4 mang2 ren2 xin4 bu4 xing2 。
- yan3 si4 chui2 ling2 zi3 se4 jin4 ， jing1 ru2 che4 dou4 yao4 fen1 ming2 。
- bai2 lü3 guan4 qing2 xing2 wu3 bai3 ， tong2 sheng1 wu3 cai3 shou4 duo1 ling2 。
- bi2 wen2 you3 zi4 xu1 chang2 shou4 ， ru2 huo3 ru2 gong1 si4 shi2 chun1 。
- shou4 xuan2 ding3 men2 gao1 guo4 yan3 ， zong1 mao2 rong2 xi4 wan4 si1 fen1 。
- mian4 ru2 bao1 tu4 sai1 wu2 rou4 ， bi2 ru2 jin1 zhan3 shi2 cao2 heng2 。
- er3 ru2 yang2 ye4 gen1 yi2 wo4 ， ding3 chang2 ru2 feng4 si4 ji1 ming2 。
- kou3 cha1 xu1 shen1 ya2 chi3 yuan3 ， she2 ru2 chui2 jian4 se4 lian2 xing2 。
- kou3 wu2 hei1 ye4 xu1 chang2 ming4 ， chun2 si4 chui2 xiang1 liang3 he2 ting2 。
- si4 da4 san1 gao1 jian1 er4 xiao3 ， shuang1 chang2 liang3 duan3 yi4 wan1 ping2 。
- shou4 jian4 rou4 er2 fei2 jian4 gu3 ， shi4 er2 bu2 ju4 ting1 wu2 jing1 。
- ba1 rou4 wan1 er2 fen1 er3 hou4 ， long2 hui4 gao1 er2 shang4 gu3 wen2 。
- pin4 liu2 bu2 yu4 pian1 duo1 zhou4 ， hua2 can1 ti2 nie4 shan4 neng2 ben1 。
- shou3 gou1 xiang4 qu3 san1 feng1 wen3 ， jin1 cu1 gu3 xi4 si4 ti2 qing1 。
- qi2 gao1 yi4 guang3 ping2 gong1 shou3 ， xiong1 kuan1 bo2 kuo4 xiao3 qiang1 feng1 ， tou2 chang2 yao1 duan3 shuang1 fu2 da4 ， fu4 chui2 lian2 xiao3 ni4 mao2 sheng1 。
- wan3 ting2 cun4 jin3 ti2 jian1 shi2 ， xi1 gao1 jie2 jin4 gu3 jin1 fen1 。
- lei4 gu3 wan1 er2 xu1 jin3 mi4 ， pai2 an1 rou4 hou4 wen3 an1 lun2 。
- shen4 dai4 xiao3 cang2 ru2 diao4 qiao4 ， li3 nang2 chui2 da4 ruo4 xuan2 ling2 。
- yan4 gu3 yin3 wei1 san1 shan1 xiao3 ， kua4 si4 pi2 pa0 hou4 quan3 dun1 。
- wei3 si4 liu2 xing1 xu1 fang4 xi4 ， e2 bi2 qu1 zhi2 han4 gou1 shen1 。
- gu3 jin1 da4 xiao3 xu1 yun2 zhuang4 ， shen1 xing2 qi4 chan3 yao4 kuan1 ping2 。
- yi3 shang4 mao2 gu3 jie1 shi4 jun4 ， huan2 jiang1 nu2 yi4 xi4 tui1 xun2 。
- yao1 ao1 ji3 gong1 yan1 zhi4 yuan3 ， cu1 ti2 na4 wan3 qi3 neng2 ben1 。
- bai2 shou3 hei1 shen1 xu1 ke3 ji4 ， yin2 zong1 yu4 xiang4 bu4 xu1 qin1 。
- po4 lian3 gu1 ti2 zhen1 wei4 ji2 ， er3 bai2 yao1 hua1 shi2 shi4 xiong1 。
- liu2 bi2 xiu4 xiang4 xiu1 hu1 mei3 ， sha1 jing1 huan2 yan3 mo4 gao1 cheng1 。
- mian4 duan3 gu3 heng2 zhen1 ke3 e4 ， yan3 shen1 wu2 rou4 bu4 kan1 qin1 。
- cao2 wei1 kou3 qian3 duo1 wu2 shi2 ， tui3 cu1 ti2 da4 shi2 wu2 xing2 。
- mao2 shu1 xuan2 guang3 xiu1 kua1 gui4 ， cun4 chang2 wan3 ruan3 mo4 cheng1 jun4 。
- bei4 zhi2 wei3 gao1 xiu1 yan2 mei3 ， er3 da4 tou2 fei2 bu4 zu2 qin1 。
- yang2 jing1 xiang4 mu4 yao2 wu2 li4 ， zhu1 kua4 tuo2 yao1 bu2 shan4 ben1 。
- long2 lu2 tu1 mu4 tian1 ran2 kuai4 ， zhang1 tou2 lu4 er3 hao4 zhui1 feng1 。
- kong3 zhong1 jin1 xian4 fei1 chang2 xiang1 ， mu4 you3 zhong4 tong2 wu4 shi4 qing1 。
- ni4 er2 si4 quan3 zhen1 nan2 de2 ， er3 hao2 yi4 chi3 zhi2 qian1 jin1 。
- chu1 chan3 wu2 mao2 cheng1 long2 zi3 ， gu3 jiao3 shuang1 sheng1 yi4 hao4 long2 。
- er3 wei1 yi2 cun4 xing2 qian1 li3 ， ni4 guo4 qian2 zu2 ban4 qian2 cheng2 。
- yang2 xu1 you3 ju4 chi2 san1 bai3 ， ju4 ru2 ji1 zhua3 ri4 qian1 cheng2 。
- yi3 qian2 gui4 xiang1 fen1 ming2 zai4 ， gu3 dian3 liu2 chuan2 wan4 shi4 zun1 。
- （ zi4 「 huan2 jiang1 」 zhi4 「 bu2 shan4 ben1 」 yi1 shi2 jiu3 ju4 jie1 e4 xiang1 ， qian2 hou4 jie1 shan4 xiang1 ）。

## 注释

## 译文

## 赏析
