---
id: xu-cheng-bao-jin-pian
title: 寶金篇
titlePinyin: bao3 jin1 pian1
titleSlug: bao-jin-pian
author: 徐成
authorPinyin: xu2 cheng2
authorSlug: xu-cheng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 三十二相眼爲先，次觀頭面要方圓。
- 相馬不看先代本，一似愚人信口傳。
- 眼似垂鈴紫色鮮，滿廂凸出不驚然。
- 白縷貫晴行五百，斑如撒豆勿同看。
- 面若側墼如鐮背，鼻如金盞可藏拳。
- 口叉須深牙齒遠，舌如垂劍色如蓮。
- 口無黑黶須長命，唇似垂廂蓋一般。
- 食槽寬淨顋無肉，咽尖平而筋有攔。
- 耳如楊葉裁杉竹，嚥骨高而軟不堅。
- 八肉分而彎左右，龍會高在上古傳。
- 項長如鳳須彎曲，鬃毛茸細要如綿。
- 鬐高膊濶搶風小，臆高胸濶脚前寬。
- 膝要高而圓似椈，骨細筋麄節要攢。
- 蹄要圓實須卓立，身形棄闡要平寬。
- 筋骨彎而須堅密，排鞍肉厚穩金鞍。
- 三峯穩壓須藏骨，臥如猿落重如山。
- 鵝鼻曲直須停穩，尾似流星散不連。
- 膏筋大小須勻壯，下節攢筋緊一錢。
- 羊髭有距如雞距，能奔解走可行千。
- 已前貴相三十二，萬中難選一俱全。

## 拼音

- san1 shi2 er4 xiang1 yan3 wei2 xian1 ， ci4 guan1 tou2 mian4 yao4 fang1 yuan2 。
- xiang1 ma3 bu2 kan4 xian1 dai4 ben3 ， yi2 si4 yu2 ren2 xin4 kou3 chuan2 。
- yan3 si4 chui2 ling2 zi3 se4 xian1 ， man3 xiang1 tu1 chu1 bu4 jing1 ran2 。
- bai2 lü3 guan4 qing2 xing2 wu3 bai3 ， ban1 ru2 sa1 dou4 wu4 tong2 kan4 。
- mian4 ruo4 ce4 ji1 ru2 lian2 bei4 ， bi2 ru2 jin1 zhan3 ke3 cang2 quan2 。
- kou3 cha1 xu1 shen1 ya2 chi3 yuan3 ， she2 ru2 chui2 jian4 se4 ru2 lian2 。
- kou3 wu2 hei1 yan3 xu1 chang2 ming4 ， chun2 si4 chui2 xiang1 gai4 yi4 ban1 。
- shi2 cao2 kuan1 jing4 sai1 wu2 rou4 ， yan4 jian1 ping2 er2 jin1 you3 lan2 。
- er3 ru2 yang2 ye4 cai2 shan1 zhu2 ， yan4 gu3 gao1 er2 ruan3 bu4 jian1 。
- ba1 rou4 fen1 er2 wan1 zuo3 you4 ， long2 hui4 gao1 zai4 shang4 gu3 chuan2 。
- xiang4 chang2 ru2 feng4 xu1 wan1 qu3 ， zong1 mao2 rong2 xi4 yao4 ru2 mian2 。
- qi2 gao1 bo2 kuo4 qiang1 feng1 xiao3 ， yi4 gao1 xiong1 kuo4 jiao3 qian2 kuan1 。
- xi1 yao4 gao1 er2 yuan2 si4 ju2 ， gu3 xi4 jin1 cu1 jie2 yao4 zan3 。
- ti2 yao4 yuan2 shi2 xu1 zhuo2 li4 ， shen1 xing2 qi4 chan3 yao4 ping2 kuan1 。
- jin1 gu3 wan1 er2 xu1 jian1 mi4 ， pai2 an1 rou4 hou4 wen3 jin1 an1 。
- san1 feng1 wen3 ya1 xu1 cang2 gu3 ， wo4 ru2 yuan2 luo4 zhong4 ru2 shan1 。
- e2 bi2 qu1 zhi2 xu1 ting2 wen3 ， wei3 si4 liu2 xing1 san4 bu4 lian2 。
- gao1 jin1 da4 xiao3 xu1 yun2 zhuang4 ， xia4 jie2 zan3 jin1 jin3 yi4 qian2 。
- yang2 zi1 you3 ju4 ru2 ji1 ju4 ， neng2 ben1 jie3 zou3 ke3 xing2 qian1 。
- yi3 qian2 gui4 xiang1 san1 shi2 er4 ， wan4 zhong1 nan2 xuan3 yi2 ju4 quan2 。

## 注释

## 译文

## 赏析
