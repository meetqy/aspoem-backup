---
id: han-biao-bo-gao-zi-yong-feng-jian-guo-ci-yun
title: 伯皋自永豐見過次韵
titlePinyin: bo2 gao1 zi4 yong3 feng1 jian4 guo4 ci4 yun4
titleSlug: bo-gao-zi-yong-feng-jian-guo-ci-yun
author: 韓淲
authorPinyin: han2 biao1
authorSlug: han-biao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 薰風入家林，共坐滿窗綠。
- 交遊情致深，景物歲月速。
- 傷哉利名者，冰炭恣寒燠。
- 既已隨頹波，一失不可復。
- 較其心迹微，能異幾禽犢。
- 吾儕事幽討，得興萬慮足。
- 相羊山水間，處處堪悅目。
- 君來叩蓬戶，離羣久居獨。
- 道故驚變遷，憂時見翻覆。
- 且聽歌聲長，前村正樵牧。

## 拼音

- xun1 feng1 ru4 jia1 lin2 ， gong4 zuo4 man3 chuang1 lü4 。
- jiao1 you2 qing2 zhi4 shen1 ， jing3 wu4 sui4 yue4 su4 。
- shang1 zai1 li4 ming2 zhe3 ， bing1 tan4 zi4 han2 yu4 。
- ji4 yi3 sui2 tui2 bo1 ， yi4 shi1 bu4 ke3 fu4 。
- jiao4 qi2 xin1 ji4 wei1 ， neng2 yi4 ji1 qin2 du2 。
- wu2 chai2 shi4 you1 tao3 ， de2 xing1 wan4 lü4 zu2 。
- xiang1 yang2 shan1 shui3 jian4 ， chu3 chu3 kan1 yue4 mu4 。
- jun1 lai2 kou4 peng2 hu4 ， li2 qun2 jiu3 ju1 du2 。
- dao4 gu4 jing1 bian4 qian1 ， you1 shi2 jian4 fan1 fu4 。
- qie3 ting1 ge1 sheng1 chang2 ， qian2 cun1 zheng4 qiao2 mu4 。

## 注释

## 译文

## 赏析
