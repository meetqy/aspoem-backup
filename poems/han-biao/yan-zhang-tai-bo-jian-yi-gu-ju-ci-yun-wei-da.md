---
id: han-biao-yan-zhang-tai-bo-jian-yi-gu-ju-ci-yun-wei-da
title: 嚴丈泰伯見貽古句次韵爲答
titlePinyin: yan2 zhang4 tai4 bo2 jian4 yi2 gu3 ju4 ci4 yun4 wei2 da2
titleSlug: yan-zhang-tai-bo-jian-yi-gu-ju-ci-yun-wei-da
author: 韓淲
authorPinyin: han2 biao1
authorSlug: han-biao
dynasty: 宋
dynastyPinyin: song4
dynastySlug: song
tags: []
---

## 正文

- 意行無東西，偶成一段奇。
- 尋山得幽伴，遂爾相娛嬉。
- 水涉漁梁窄，山循鳥道危。
- 每慙衣上塵，素染已如淄。
- 新安山水邦，寺屋多斷碑。
- 摩挲青莓苔，往往識歲時。
- 所貴眼界闊，豈畏足力疲。
- 榜舟或扶輿，上下適其宜。
- 弔古踐陳迹，懷賢理前規。
- 呂侯讀書堂，遺祀留丰姿。
- 恨生異代深，遐躅無由隨。
- 寂寥付短篇，酩酊持屈巵。
- 是日頗款曲，有時還切偲。
- 雖云各笑語，卒復度禮儀。
- 英英釣瀨仙，其學夙素知。
- 譬彼巨淵藪，蟠伏豹與螭。
- 一旦奮迅去，誰復維縶之。
- 觀乎律調雅，益悼餘子卑。
- 示我千百年，匪特用自怡。
- 傳玩入鈴齋，使君亦伸眉。
- 由來絕俗士，定有驚人詩。
- 激烈薄層穹，豁達開晴曦。
- 况同陟山顛，又已還水涯。
- 物色既甚富，身世真若遺。
- 昨非興寄清，曷浣窮陋悲。
- 白雪本寡和，載賡思尤遲。

## 拼音

- yi4 xing2 wu2 dong1 xi1 ， ou3 cheng2 yi2 duan4 qi2 。
- xun2 shan1 de2 you1 ban4 ， sui4 er3 xiang1 yu2 xi1 。
- shui3 she4 yu2 liang2 zhai3 ， shan1 xun2 niao3 dao4 wei1 。
- mei3 can2 yi1 shang4 chen2 ， su4 ran3 yi3 ru2 zi1 。
- xin1 an1 shan1 shui3 bang1 ， si4 wu1 duo1 duan4 bei1 。
- mo2 suo1 qing1 mei2 tai2 ， wang3 wang3 shi2 sui4 shi2 。
- suo3 gui4 yan3 jie4 kuo4 ， qi3 wei4 zu2 li4 pi2 。
- bang3 zhou1 huo4 fu2 yu2 ， shang4 xia4 shi4 qi2 yi2 。
- diao4 gu3 jian4 chen2 ji4 ， huai2 xian2 li3 qian2 gui1 。
- lü3 hou2 du2 shu1 tang2 ， yi2 si4 liu2 feng1 zi1 。
- hen4 sheng1 yi4 dai4 shen1 ， xia2 zhu2 wu2 you2 sui2 。
- ji4 liao2 fu4 duan3 pian1 ， ming3 ding3 chi2 qu1 zhi1 。
- shi4 ri4 po1 kuan3 qu1 ， you3 shi2 huan2 qie4 cai1 。
- sui1 yun2 ge4 xiao4 yu3 ， zu2 fu4 du4 li3 yi2 。
- ying1 ying1 diao4 lai4 xian1 ， qi2 xue2 su4 su4 zhi1 。
- pi4 bi3 ju4 yuan1 sou3 ， pan2 fu2 bao4 yu3 chi1 。
- yi2 dan4 fen4 xun4 qu4 ， shui2 fu4 wei2 zhi2 zhi1 。
- guan1 hu1 lü4 diao4 ya3 ， yi4 dao4 yu2 zi3 bei1 。
- shi4 wo3 qian1 bai3 nian2 ， fei3 te4 yong4 zi4 yi2 。
- chuan2 wan2 ru4 ling2 zhai1 ， shi3 jun1 yi4 shen1 mei2 。
- you2 lai2 jue2 su2 shi4 ， ding4 you3 jing1 ren2 shi1 。
- ji1 lie4 bao2 ceng2 qiong2 ， huo1 da2 kai1 qing2 xi1 。
- kuang4 tong2 zhi4 shan1 dian1 ， you4 yi3 huan2 shui3 ya2 。
- wu4 se4 ji4 shen4 fu4 ， shen1 shi4 zhen1 ruo4 yi2 。
- zuo2 fei1 xing1 ji4 qing1 ， he2 huan4 qiong2 lou4 bei1 。
- bai2 xue3 ben3 gua3 he2 ， zai4 geng1 si1 you2 chi2 。

## 注释

## 译文

## 赏析
