---
id: han-biao-song-zi-shou-ru-wu-gai-zhi
title: 送子壽入吳改秩
titlePinyin: song4 zi3 shou4 ru4 wu2 gai3 zhi4
titleSlug: song-zi-shou-ru-wu-gai-zhi
author: 韓淲
authorPinyin: han2 biao1
authorSlug: han-biao
dynasty: 宋
dynastyPinyin: song4
dynastySlug: song
tags: []
---

## 正文

- 昔也壽皇時，蓋以戰而守。
- 强敵難得志，和書驛使走。
- 持循四十年，罔敢爲戎首。
- 世道倏升降，甲兵忽在手。
- 輕舉將畧疎，彼彊反歸咎。
- 遂令北伐篇，小大皆滅口。
- 不憚累金繒，祇願和好久。
- 廟算屬仁賢，尊事貴黄耈。
- 祖宗締創深，施澤等高厚。
- 朝班上青瑣，憂國合細剖。
- 行行遠家林，寒露濕蕪柳。
- 無惡夸毗兒，無哂拓落叟。
- 何須莫吟詩，何須力飲酒。

## 拼音

- xi1 ye3 shou4 huang2 shi2 ， gai4 yi3 zhan4 er2 shou3 。
- qiang2 di2 nan2 de2 zhi4 ， he2 shu1 yi4 shi3 zou3 。
- chi2 xun2 si4 shi2 nian2 ， wang3 gan3 wei2 rong2 shou3 。
- shi4 dao4 shu1 sheng1 jiang4 ， jia3 bing1 hu1 zai4 shou3 。
- qing1 ju3 jiang1 lüe4 shu1 ， bi3 qiang2 fan3 gui1 jiu4 。
- sui4 ling4 bei3 fa2 pian1 ， xiao3 da4 jie1 mie4 kou3 。
- bu2 dan4 lei4 jin1 zeng1 ， qi2 yuan4 he2 hao3 jiu3 。
- miao4 suan4 shu3 ren2 xian2 ， zun1 shi4 gui4 huang2 gou3 。
- zu3 zong0 di4 chuang4 shen1 ， shi1 ze2 deng3 gao1 hou4 。
- chao2 ban1 shang4 qing1 suo3 ， you1 guo2 he2 xi4 pou1 。
- hang2 hang2 yuan3 jia1 lin2 ， han2 lu4 shi1 wu2 liu3 。
- wu2 e4 kua1 pi2 er2 ， wu2 shen3 tuo4 luo4 sou3 。
- he2 xu1 mo4 yin2 shi1 ， he2 xu1 li4 yin3 jiu3 。

## 注释

## 译文

## 赏析
