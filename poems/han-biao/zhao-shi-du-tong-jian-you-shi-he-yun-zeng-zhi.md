---
id: han-biao-zhao-shi-du-tong-jian-you-shi-he-yun-zeng-zhi
title: 趙十讀通鑑有詩和韵贈之
titlePinyin: zhao4 shi2 du2 tong1 jian4 you3 shi1 he2 yun4 zeng4 zhi1
titleSlug: zhao-shi-du-tong-jian-you-shi-he-yun-zeng-zhi
author: 韓淲
authorPinyin: han2 biao1
authorSlug: han-biao
dynasty: 宋
dynastyPinyin: song4
dynastySlug: song
tags: []
---

## 正文

- 胸蟠萬卷富，莫受半點塵。
- 治道雜朱紫，聖塗纏荆榛。
- 誰將十七史，一筆能具陳。
- 論說兼軻雄，紀載由周秦。
- 首明禮與分，世變損益因。
- 裕陵錫序尊，惟恐書易淪。
- 後學今如何，識治宜蔚彬。
- 區區李唐臣，魏陸猶言仁。
- 南北固分合，夷夏寧屈伸。
- 往哉涑水翁，元祐第一人。
- 帝謂勝荀悅，我生豈不辰。

## 拼音

- xiong1 pan2 wan4 juan4 fu4 ， mo4 shou4 ban4 dian3 chen2 。
- zhi4 dao4 za2 zhu1 zi3 ， sheng4 tu2 chan2 jing1 zhen1 。
- shui2 jiang1 shi2 qi1 shi3 ， yi4 bi3 neng2 ju4 chen2 。
- lun4 shuo1 jian1 ke1 xiong2 ， ji4 zai4 you2 zhou1 qin2 。
- shou3 ming2 li3 yu3 fen1 ， shi4 bian4 sun3 yi4 yin1 。
- yu4 ling2 xi1 xu4 zun1 ， wei2 kong3 shu1 yi4 lun2 。
- hou4 xue2 jin1 ru2 he2 ， shi2 zhi4 yi2 wei4 bin1 。
- qu1 qu1 li3 tang2 chen2 ， wei4 lu4 you2 yan2 ren2 。
- nan2 bei3 gu4 fen1 he2 ， yi2 xia4 ning2 qu1 shen1 。
- wang3 zai1 su4 shui3 weng1 ， yuan2 you4 di4 yi1 ren2 。
- di4 wei4 sheng4 xun2 yue4 ， wo3 sheng1 qi3 bu4 chen2 。

## 注释

## 译文

## 赏析
