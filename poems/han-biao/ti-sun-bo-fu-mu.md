---
id: han-biao-ti-sun-bo-fu-mu
title: 題孫伯符墓
titlePinyin: ti2 sun1 bo2 fu2 mu4
titleSlug: ti-sun-bo-fu-mu
author: 韓淲
authorPinyin: han2 biao1
authorSlug: han-biao
dynasty: 宋
dynastyPinyin: song4
dynastySlug: song
tags: []
---

## 正文

- 自無太史慈，孰對孫伯符。
- 羣舒有餘地，周郎或知予。
- 既推道南宅，以濕謾相濡。
- 本擬馳中原，掃滅鄴中都。
- 天乎許貢客，一箭失壯軀。
- 黽勉付後事，張昭乃其奴。
- 赤壁之火攻，僅可保全吳。
- 公瑾復不長，伯業益荒蕪。
- 至今春草生，高墳在姑蘇。
- 傳言尚相點，經行倍踟躕。
- 異代歲月速，誰爲我非夫。
- 酹酒起英爽，白楊鳴赤烏。
- 荆州或已分，曹劉竟稱孤。
- 堂堂破虜冢，歸命誠足俘。

## 拼音

- zi4 wu2 tai4 shi3 ci2 ， shu2 dui4 sun1 bo2 fu2 。
- qun2 shu1 you3 yu2 di4 ， zhou1 lang2 huo4 zhi1 yu3 。
- ji4 tui1 dao4 nan2 zhai2 ， yi3 shi1 man2 xiang1 ru2 。
- ben3 ni3 chi2 zhong1 yuan2 ， sao3 mie4 ye4 zhong1 du1 。
- tian1 hu1 xu1 gong4 ke4 ， yi2 jian4 shi1 zhuang4 qu1 。
- min3 mian3 fu4 hou4 shi4 ， zhang1 zhao1 nai3 qi2 nu2 。
- chi4 bi4 zhi1 huo3 gong1 ， jin3 ke3 bao3 quan2 wu2 。
- gong1 jin3 fu4 bu4 chang2 ， bo2 ye4 yi4 huang1 wu2 。
- zhi4 jin1 chun1 cao3 sheng1 ， gao1 fen2 zai4 gu1 su1 。
- chuan2 yan2 shang4 xiang1 dian3 ， jing1 xing2 bei4 chi2 chu2 。
- yi4 dai4 sui4 yue4 su4 ， shui2 wei2 wo3 fei1 fu1 。
- lei4 jiu3 qi3 ying1 shuang3 ， bai2 yang2 ming2 chi4 wu1 。
- jing1 zhou1 huo4 yi3 fen1 ， cao2 liu2 jing4 cheng1 gu1 。
- tang2 tang2 po4 lu3 zhong3 ， gui1 ming4 cheng2 zu2 fu2 。

## 注释

## 译文

## 赏析
