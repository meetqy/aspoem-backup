---
id: han-biao-chu-ba-ri-chuan-wen-guang-zhou-lu-tui-you-yun-dong-hai-zhi-jie
title: 初八日傳聞光州虜退又云東海之捷
titlePinyin: chu1 ba1 ri4 chuan2 wen2 guang1 zhou1 lu3 tui4 you4 yun2 dong1 hai3 zhi1 jie2
titleSlug: chu-ba-ri-chuan-wen-guang-zhou-lu-tui-you-yun-dong-hai-zhi-jie
author: 韓淲
authorPinyin: han2 biao1
authorSlug: han-biao
dynasty: 宋
dynastyPinyin: song4
dynastySlug: song
tags: []
---

## 正文

- 疆埸未云靜，家國疑摇摇。
- 深乎帷帳籌，公卿日以朝。
- 虜勢固不壯，虜騎固爲驍。
- 强弱士氣少，戰守民力凋。
- 荒山澗壑冷，歲暮風蕭蕭。
- 百草皆爛死，撲面黄葉飄。
- 梟鶹互鳴嘯，狐豺紛躑跳。
- 禿鬢祗枯藜，竚立天益寥。
- 恭惟我壽皇，恢復悉有條。
- 咄哉開禧臣，妄動尤虛囂。
- 女貞亦分裂，幽燕亂無聊。
- 賢愚世運厄，隆替華夏焦。
- 羌戎漢威靈，河隍唐僖昭。
- 民老曾何知，但願歸富饒。
- 中外持論平，致君舜與堯。

## 拼音

- jiang1 yi4 wei4 yun2 jing4 ， jia1 guo2 yi2 yao2 yao2 。
- shen1 hu1 wei2 zhang4 chou2 ， gong1 qing1 ri4 yi3 chao2 。
- lu3 shi4 gu4 bu2 zhuang4 ， lu3 qi2 gu4 wei2 xiao1 。
- qiang2 ruo4 shi4 qi4 shao3 ， zhan4 shou3 min2 li4 diao1 。
- huang1 shan1 jian4 he4 leng3 ， sui4 mu4 feng1 xiao1 xiao1 。
- bai3 cao3 jie1 lan4 si3 ， pu1 mian4 huang2 ye4 piao1 。
- xiao1 liu2 hu4 ming2 xiao4 ， hu2 chai2 fen1 zhi2 tiao4 。
- tu1 bin4 zhi1 ku1 li2 ， zhu4 li4 tian1 yi4 liao2 。
- gong1 wei2 wo3 shou4 huang2 ， hui1 fu4 xi1 you3 tiao2 。
- duo1 zai1 kai1 xi3 chen2 ， wang4 dong4 you2 xu1 xiao1 。
- nü3 zhen1 yi4 fen1 lie4 ， you1 yan1 luan4 wu2 liao2 。
- xian2 yu2 shi4 yun4 e4 ， long2 ti4 hua2 xia4 jiao1 。
- qiang1 rong2 han4 wei1 ling2 ， he2 huang2 tang2 xi1 zhao1 。
- min2 lao3 ceng2 he2 zhi1 ， dan4 yuan4 gui1 fu4 rao2 。
- zhong1 wai4 chi2 lun4 ping2 ， zhi4 jun1 shun4 yu3 yao2 。

## 注释

## 译文

## 赏析
