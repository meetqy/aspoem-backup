---
id: han-biao-yue-xi-qing-fan
title: 月溪清汎
titlePinyin: yue4 xi1 qing1 fan4
titleSlug: yue-xi-qing-fan
author: 韓淲
authorPinyin: han2 biao1
authorSlug: han-biao
dynasty: 宋
dynastyPinyin: song4
dynastySlug: song
tags: []
---

## 正文

- 不奈江渾復林熱，長夏逃虛徒散髮。
- 扁舟何許可追涼，安得佳人弄明月。
- 尋常浪飲苦匆匆，邂逅一遊多汩汩。
- 日復日矣心轉癡，牽强而來終勃窣。
- 琴堂有仙真好奇，簿書堆裏清興發。
- 我雖老倦亦軒然，相與聽歌忘病暍。
- 中流滉瀁已蒼茫，下瀨回沿應蕩淈。
- 山高影翻棲鶻巢，潭澄光射鳴鼉窟。
- 須臾斗柄插銀潢，常娥俯濯淩波襪。
- 快呼天風駕雲濤，弱水三萬倏超忽。

## 拼音

- bu2 nai4 jiang1 hun2 fu4 lin2 re4 ， chang2 xia4 tao2 xu1 tu2 san4 fa4 。
- pian1 zhou1 he2 xu1 ke3 zhui1 liang2 ， an1 de2 jia1 ren2 nong4 ming2 yue4 。
- xun2 chang2 lang4 yin3 ku3 cong1 cong1 ， xie4 hou4 yi4 you2 duo1 gu3 gu3 。
- ri4 fu4 ri4 yi3 xin1 zhuan3 chi1 ， qian1 qiang2 er2 lai2 zhong1 bo2 su1 。
- qin2 tang2 you3 xian1 zhen1 hao4 qi2 ， bo2 shu1 dui1 li3 qing1 xing1 fa1 。
- wo3 sui1 lao3 juan4 yi4 xuan1 ran2 ， xiang1 yu3 ting1 ge1 wang4 bing4 ye1 。
- zhong1 liu2 huang4 yang3 yi3 cang1 mang2 ， xia4 lai4 hui2 yan2 ying1 dang4 gu3 。
- shan1 gao1 ying3 fan1 qi1 gu3 chao2 ， tan2 cheng2 guang1 she4 ming2 tuo2 ku1 。
- xu1 yu2 dou3 bing3 cha1 yin2 huang2 ， chang2 e2 fu3 zhuo2 ling2 bo1 wa4 。
- kuai4 hu1 tian1 feng1 jia4 yun2 tao1 ， ruo4 shui3 san1 wan4 shu1 chao1 hu1 。

## 注释

## 译文

## 赏析
