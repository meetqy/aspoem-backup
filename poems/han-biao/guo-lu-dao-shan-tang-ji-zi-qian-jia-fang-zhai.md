---
id: han-biao-guo-lu-dao-shan-tang-ji-zi-qian-jia-fang-zhai
title: 過履道山堂及子潛家方齋
titlePinyin: guo4 lü3 dao4 shan1 tang2 ji2 zi3 qian2 jia1 fang1 zhai1
titleSlug: guo-lu-dao-shan-tang-ji-zi-qian-jia-fang-zhai
author: 韓淲
authorPinyin: han2 biao1
authorSlug: han-biao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 盡日苦久旱，凌朝得微凉。
- 悠悠我所思，眇眇天一方。
- 搔首亟盥沐，籃輿上河梁。
- 城闍士如林，進取自行藏。
- 孰甘尺蠖屈，孰羨鳴鳳翔。
- 分寸絲忽間，膠擾互奔忙。
- 唶嗟尚何詣，交誼或難忘。
- 山堂兮方齋，城樹鬰葱蒼。
- 豈無塵榻地，茗瀹容細嘗。
- 放身易云晚，屋角下殘陽。
- 虛明見雲風，從君以徜徉。
- 須臾夜色起，片月翻流光。
- 影靜理無違，語愜情不傷。
- 相將得歲寒，留目禾黍場。
- 可以飽喫飯，餘事掃粃糠。

## 拼音

- jin4 ri4 ku3 jiu3 han4 ， ling2 chao2 de2 wei1 liang2 。
- you1 you1 wo3 suo3 si1 ， miao3 miao3 tian1 yi4 fang1 。
- sao1 shou3 ji2 guan4 mu4 ， lan2 yu2 shang4 he2 liang2 。
- cheng2 du1 shi4 ru2 lin2 ， jin4 qu3 zi4 xing2 cang2 。
- shu2 gan1 chi3 huo4 qu1 ， shu2 xian4 ming2 feng4 xiang2 。
- fen1 cun4 si1 hu1 jian4 ， jiao1 rao3 hu4 ben1 mang2 。
- jie4 jie1 shang4 he2 yi4 ， jiao1 yi4 huo4 nan2 wang4 。
- shan1 tang2 xi1 fang1 zhai1 ， cheng2 shu4 yu4 cong1 cang1 。
- qi3 wu2 chen2 ta4 di4 ， ming2 yue4 rong2 xi4 chang2 。
- fang4 shen1 yi4 yun2 wan3 ， wu1 jiao3 xia4 can2 yang2 。
- xu1 ming2 jian4 yun2 feng1 ， cong2 jun1 yi3 chang2 yang2 。
- xu1 yu2 ye4 se4 qi3 ， pian4 yue4 fan1 liu2 guang1 。
- ying3 jing4 li3 wu2 wei2 ， yu3 qie4 qing2 bu4 shang1 。
- xiang1 jiang1 de2 sui4 han2 ， liu2 mu4 he2 shu3 chang3 。
- ke3 yi3 bao3 chi1 fan4 ， yu2 shi4 sao3 bi3 kang1 。

## 注释

## 译文

## 赏析
