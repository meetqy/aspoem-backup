---
id: han-biao-lu-zhang-jian-nan-shi-si-yuan-yue-ge-fu-yi-shou
title: 陸丈劍南詩斯遠約各賦一首
titlePinyin: lu4 zhang4 jian4 nan2 shi1 si1 yuan3 yue1 ge4 fu4 yi4 shou3
titleSlug: lu-zhang-jian-nan-shi-si-yuan-yue-ge-fu-yi-shou
author: 韓淲
authorPinyin: han2 biao1
authorSlug: han-biao
dynasty: 宋
dynastyPinyin: song4
dynastySlug: song
tags: []
---

## 正文

- 鏡湖湖上涼風起，楓葉蘆花照窗几。
- 筆牀茶竈連酒壺，炯然目光動秋水。
- 平生北固與西江，贏得蚍蜉事訾毀。
- 青城山嘴散關頭，豈是甘心放豪侈。
- 歸來玉階僅方寸，兩路又出將使指。
- 幾回詔節去徘徊，慍色何曾爲三已。
- 桐廬瀟灑非小壘，更向南宮擅詞美。
- 軒渠肯受塵鞅羈，漢庭公卿未知己。
- 我閒訪友於溪居，三嘆共讀公之書。
- 清詩句句律有餘，愛而不見今何如。

## 拼音

- jing4 hu2 hu2 shang4 liang2 feng1 qi3 ， feng1 ye4 lu2 hua1 zhao4 chuang1 ji3 。
- bi3 chuang2 cha2 zao4 lian2 jiu3 hu2 ， jiong3 ran2 mu4 guang1 dong4 qiu1 shui3 。
- ping2 sheng1 bei3 gu4 yu3 xi1 jiang1 ， ying2 de2 pi2 fu2 shi4 zi1 hui3 。
- qing1 cheng2 shan1 zui3 san4 guan1 tou2 ， qi3 shi4 gan1 xin1 fang4 hao2 chi3 。
- gui1 lai2 yu4 jie1 jin3 fang1 cun4 ， liang3 lu4 you4 chu1 jiang1 shi3 zhi3 。
- ji1 hui2 zhao4 jie2 qu4 pai2 huai2 ， yun4 se4 he2 ceng2 wei2 san1 yi3 。
- tong2 lu2 xiao1 sa3 fei1 xiao3 lei3 ， geng4 xiang4 nan2 gong1 shan4 ci2 mei3 。
- xuan1 qu2 ken3 shou4 chen2 yang1 ji1 ， han4 ting2 gong1 qing1 wei4 zhi1 ji3 。
- wo3 xian2 fang3 you3 wu1 xi1 ju1 ， san1 tan4 gong4 du2 gong1 zhi1 shu1 。
- qing1 shi1 ju4 ju4 lü4 you3 yu2 ， ai4 er2 bu2 jian4 jin1 he2 ru2 。

## 注释

## 译文

## 赏析
