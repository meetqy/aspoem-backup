---
id: han-biao-ci-yun-bo-gao-zhen-yin-dao-yuan
title: 次韵伯皋真隠道院
titlePinyin: ci4 yun4 bo2 gao1 zhen1 yin3 dao4 yuan4
titleSlug: ci-yun-bo-gao-zhen-yin-dao-yuan
author: 韓淲
authorPinyin: han2 biao1
authorSlug: han-biao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 幽討過真隠，同抱白雲眠。
- 夜呼醉道士，取琴咏琅然。
- 松鳴簷外山，水落橋下淵。
- 推窗挂星斗，清神浩無邊。
- 是中宜共如，此外憑誰傳。
- 孫登蘇門嘯，子猷剡溪船。
- 古來賢達士，往往如春煙。
- 浮名竟何益，畢世空林泉。
- 縱觀彼斗筲，畏塗競爭先。
- 輿馬能幾時，鼎鑊已在前。

## 拼音

- you1 tao3 guo4 zhen1 yin3 ， tong2 bao4 bai2 yun2 mian2 。
- ye4 hu1 zui4 dao4 shi0 ， qu3 qin2 yong3 lang2 ran2 。
- song1 ming2 yan2 wai4 shan1 ， shui3 luo4 qiao2 xia4 yuan1 。
- tui1 chuang1 gua4 xing1 dou3 ， qing1 shen2 hao4 wu2 bian1 。
- shi4 zhong1 yi2 gong4 ru2 ， ci3 wai4 ping2 shui2 chuan2 。
- sun1 deng1 su1 men2 xiao4 ， zi3 you2 shan4 xi1 chuan2 。
- gu3 lai2 xian2 da2 shi4 ， wang3 wang3 ru2 chun1 yan1 。
- fu2 ming2 jing4 he2 yi4 ， bi4 shi4 kong1 lin2 quan2 。
- zong4 guan1 bi3 dou4 shao1 ， wei4 tu2 jing4 zheng1 xian1 。
- yu2 ma3 neng2 ji1 shi2 ， ding3 huo4 yi3 zai4 qian2 。

## 注释

## 译文

## 赏析
