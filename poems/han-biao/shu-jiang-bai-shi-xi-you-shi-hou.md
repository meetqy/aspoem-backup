---
id: han-biao-shu-jiang-bai-shi-xi-you-shi-hou
title: 書姜白石昔遊詩後
titlePinyin: shu1 jiang1 bai2 shi2 xi1 you2 shi1 hou4
titleSlug: shu-jiang-bai-shi-xi-you-shi-hou
author: 韓淲
authorPinyin: han2 biao1
authorSlug: han-biao
dynasty: 宋
dynastyPinyin: song4
dynastySlug: song
tags: []
---

## 正文

- 平生未踏洞庭野，亦不曾登南嶽峰。
- 因君談舊遊，恍如常相從。
- 江淮歷歷轉湘浦，裘馬意氣傳邊烽。
- 吾嘗汎大江，祇見匡廬松。
- 乘風醉卧帆影底，高浪直濺嵐光濃。
- 日暮泊船時，是時方嚴冬。
- 雪花壓船船背重，纜摇舵鼓聲如鐘。
- 當年意淺語不到，無句可寫波濤舂。
- 君詩乃如許，景物不易供。
- 盡歸一毫端，狀出三飛龍。
- 人間勝處貴著眼，雖有此興無由逢。
- 錢唐山水亦自好，奈何薄宦難從容。
- 南高北高一千丈，潮頭日夜鳴靈蹤。
- 應有隠者爲識賞，青鞋布襪扶杖筇。
- 君無詫彼我愧此，急還詩卷心徒忪。

## 拼音

- ping2 sheng1 wei4 ta4 dong4 ting2 ye3 ， yi4 bu4 ceng2 deng1 nan2 yue4 feng1 。
- yin1 jun1 tan2 jiu4 you2 ， huang3 ru2 chang2 xiang1 cong2 。
- jiang1 huai2 li4 li4 zhuan3 xiang1 pu3 ， qiu2 ma3 yi4 qi4 chuan2 bian1 feng1 。
- wu2 chang2 fan4 da4 jiang1 ， qi2 jian4 kuang1 lu2 song1 。
- cheng2 feng1 zui4 wo4 fan1 ying3 di3 ， gao1 lang4 zhi2 jian4 lan2 guang1 nong2 。
- ri4 mu4 bo2 chuan2 shi2 ， shi4 shi2 fang1 yan2 dong1 。
- xue3 hua1 ya1 chuan2 chuan2 bei4 zhong4 ， lan3 yao2 duo4 gu3 sheng1 ru2 zhong1 。
- dang1 nian2 yi4 qian3 yu3 bu2 dao4 ， wu2 ju4 ke3 xie3 bo1 tao1 chong1 。
- jun1 shi1 nai3 ru2 xu1 ， jing3 wu4 bu2 yi4 gong4 。
- jin4 gui1 yi4 hao2 duan1 ， zhuang4 chu1 san1 fei1 long2 。
- ren2 jian4 sheng4 chu3 gui4 zhu4 yan3 ， sui1 you3 ci3 xing1 wu2 you2 feng2 。
- qian2 tang2 shan1 shui3 yi4 zi4 hao4 ， nai4 he2 bao2 huan4 nan2 cong2 rong2 。
- nan2 gao1 bei3 gao1 yi1 qian1 zhang4 ， chao2 tou2 ri4 ye4 ming2 ling2 zong1 。
- ying1 you3 yin3 zhe3 wei2 shi2 shang3 ， qing1 xie2 bu4 wa4 fu2 zhang4 qiong2 。
- jun1 wu2 cha4 bi3 wo3 kui4 ci3 ， ji2 huan2 shi1 juan4 xin1 tu2 song1 。

## 注释

## 译文

## 赏析
