---
id: han-biao-yu-zi-ren-fang-zhang-quan
title: 余子任訪章泉
titlePinyin: yu2 zi3 ren4 fang3 zhang1 quan2
titleSlug: yu-zi-ren-fang-zhang-quan
author: 韓淲
authorPinyin: han2 biao1
authorSlug: han-biao
dynasty: 宋
dynastyPinyin: song4
dynastySlug: song
tags: []
---

## 正文

- 章泉天下翁，之子能幽尋。
- 謀道不謀利，耿耿秉此心。
- 薰風四月凉，苔竹芾而森。
- 恨我不嗣往，空多華髮侵。
- 年來翁示疾，豈在藥石針。
- 衆生煩惱盡，病苦當不深。
- 慨焉紹興初，上饒聚纓簪。
- 東萊曾空青，至今朱絃琴。
- 零落一丘壠，佳話轉平沉。
- 翁實獨遠紹，文獻所酌斟。
- 詩乃其緒餘，歛收日行吟。
- 子歸趣益勝，復逼我家林。
- 清陰佇延賞，抵掌橫素襟。
- 渺渺兮予懷，慎旃宜重欽。

## 拼音

- zhang1 quan2 tian1 xia4 weng1 ， zhi1 zi3 neng2 you1 xun2 。
- mou2 dao4 bu4 mou2 li4 ， geng3 geng3 bing3 ci3 xin1 。
- xun1 feng1 si4 yue4 liang2 ， tai2 zhu2 fei4 er2 sen1 。
- hen4 wo3 bu2 si4 wang3 ， kong1 duo1 hua2 fa4 qin1 。
- nian2 lai2 weng1 shi4 ji2 ， qi3 zai4 yao4 shi2 zhen1 。
- zhong4 sheng1 fan2 nao3 jin4 ， bing4 ku3 dang1 bu4 shen1 。
- kai3 yan1 shao4 xing1 chu1 ， shang4 rao2 ju4 ying1 zan1 。
- dong1 lai2 ceng2 kong1 qing1 ， zhi4 jin1 zhu1 xian2 qin2 。
- ling2 luo4 yi4 qiu1 long3 ， jia1 hua4 zhuan3 ping2 chen2 。
- weng1 shi2 du2 yuan3 shao4 ， wen2 xian4 suo3 zhuo2 zhen1 。
- shi1 nai3 qi2 xu4 yu2 ， lian3 shou1 ri4 xing2 yin2 。
- zi3 gui1 qu4 yi4 sheng4 ， fu4 bi1 wo3 jia1 lin2 。
- qing1 yin1 zhu4 yan2 shang3 ， di3 zhang3 heng2 su4 jin1 。
- miao3 miao3 xi1 yu3 huai2 ， shen4 zhan1 yi2 zhong4 qin1 。

## 注释

## 译文

## 赏析
