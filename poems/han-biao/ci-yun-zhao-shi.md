---
id: han-biao-ci-yun-zhao-shi
title: 次韵趙十
titlePinyin: ci4 yun4 zhao4 shi2
titleSlug: ci-yun-zhao-shi
author: 韓淲
authorPinyin: han2 biao1
authorSlug: han-biao
dynasty: 宋
dynastyPinyin: song4
dynastySlug: song
tags: []
---

## 正文

- 風誼益零落，烏能論前修。
- 百年之江南，聲利日夜流。
- 履道兄弟賢，幾時已交遊。
- 東里大父行，宿昔契分投。
- 偉乎竹隠高，俗但言句求。
- 可不拜其廬，何以記綢繆。
- 我衰尚三歎，微吟如殷憂。
- 傳聞擔簦趨，梅黄雨初收。
- 一襟清微風，步步紫翠浮。
- 輿籃試息肩，茅店板橋頭。
- 村酒勿浪醉，回驂當熟籌。
- 所觀書研真，所奉窗几幽。
- 豈比城府間，語嘿勞應酬。
- 肥遯理事長，故家文獻優。
- 林密山更深，尋壑好經丘。
- 履道果再來，胥會誠良謀。

## 拼音

- feng1 yi4 yi4 ling2 luo4 ， wu1 neng2 lun4 qian2 xiu1 。
- bai3 nian2 zhi1 jiang1 nan2 ， sheng1 li4 ri4 ye4 liu2 。
- lü3 dao4 xiong1 di4 xian2 ， ji1 shi2 yi3 jiao1 you2 。
- dong1 li3 da4 fu4 xing2 ， su4 xi1 qi4 fen1 tou2 。
- wei3 hu1 zhu2 yin3 gao1 ， su2 dan4 yan2 ju4 qiu2 。
- ke3 bu2 bai4 qi2 lu2 ， he2 yi3 ji4 chou2 mou2 。
- wo3 shuai1 shang4 san1 tan4 ， wei1 yin2 ru2 yin1 you1 。
- chuan2 wen2 dan1 deng1 qu1 ， mei2 huang2 yu3 chu1 shou1 。
- yi4 jin1 qing1 wei1 feng1 ， bu4 bu4 zi3 cui4 fu2 。
- yu2 lan2 shi4 xi1 jian1 ， mao2 dian4 ban3 qiao2 tou2 。
- cun1 jiu3 wu4 lang4 zui4 ， hui2 can1 dang1 shu2 chou2 。
- suo3 guan1 shu1 yan2 zhen1 ， suo3 feng4 chuang1 ji3 you1 。
- qi3 bi3 cheng2 fu3 jian4 ， yu3 hei1 lao2 ying1 chou2 。
- fei2 dun4 li3 shi4 chang2 ， gu4 jia1 wen2 xian4 you1 。
- lin2 mi4 shan1 geng4 shen1 ， xun2 he4 hao3 jing1 qiu1 。
- lü3 dao4 guo3 zai4 lai2 ， xu1 hui4 cheng2 liang2 mou2 。

## 注释

## 译文

## 赏析
