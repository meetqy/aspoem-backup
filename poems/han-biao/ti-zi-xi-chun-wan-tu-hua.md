---
id: han-biao-ti-zi-xi-chun-wan-tu-hua
title: 題紫溪春晚圖畫
titlePinyin: ti2 zi3 xi1 chun1 wan3 tu2 hua4
titleSlug: ti-zi-xi-chun-wan-tu-hua
author: 韓淲
authorPinyin: han2 biao1
authorSlug: han-biao
dynasty: 宋
dynastyPinyin: song4
dynastySlug: song
tags: []
---

## 正文

- 東風滿地吹瑶草，水煖雙流山四抱。
- 參差樓觀倚晴空，林靄乍收初日杲。
- 杏桃婀娜開花早，蝶遶鶑遷魚在藻。
- 人家籬落動耕桑，溪女往來翁喚媼。
- 務頭臘酒賤仍好，麥熟官清農晏保。
- 岝崿峰高多醉遊，天目潭深無旱禱。
- 誰把丹青能一掃，點綴毫芒殊可考。
- 分明融蕩紫溪春，路入煙霞是仙島。

## 拼音

- dong1 feng1 man3 di4 chui1 yao2 cao3 ， shui3 xuan1 shuang1 liu2 shan1 si4 bao4 。
- can1 cha4 lou2 guan1 yi3 qing2 kong1 ， lin2 ai3 zha4 shou1 chu1 ri4 gao3 。
- xing4 tao2 e1 nuo2 kai1 hua1 zao3 ， die2 rao4 ying1 qian1 yu2 zai4 zao3 。
- ren2 jia1 li2 luo4 dong4 geng1 sang1 ， xi1 nü3 wang3 lai2 weng1 huan4 ao3 。
- wu4 tou2 la4 jiu3 jian4 reng2 hao3 ， mai4 shu2 guan1 qing1 nong2 yan4 bao3 。
- zuo4 e4 feng1 gao1 duo1 zui4 you2 ， tian1 mu4 tan2 shen1 wu2 han4 dao3 。
- shui2 ba3 dan1 qing1 neng2 yi4 sao3 ， dian3 zhui4 hao2 mang2 shu1 ke3 kao3 。
- fen1 ming2 rong2 dang4 zi3 xi1 chun1 ， lu4 ru4 yan1 xia2 shi4 xian1 dao3 。

## 注释

## 译文

## 赏析
