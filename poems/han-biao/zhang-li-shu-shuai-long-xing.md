---
id: han-biao-zhang-li-shu-shuai-long-xing
title: 張禮書帥隆興
titlePinyin: zhang1 li3 shu1 shuai4 long2 xing1
titleSlug: zhang-li-shu-shuai-long-xing
author: 韓淲
authorPinyin: han2 biao1
authorSlug: han-biao
dynasty: 宋
dynastyPinyin: song4
dynastySlug: song
tags: []
---

## 正文

- 國是古難定，公胡亦帥藩。
- 榮懷雖禁路，雅志已邱園。
- 在昔從諸老，于今盛一門。
- 便藩方異渥，勇退復明恩。
- 家學資經緯，儒科得本原。
- 等閒爲出處，何必較騰騫。
- 致主丹心在，憂時素髮繁。
- 紛紜誠蟣虱，變化任鵬鵾。
- 華閣猶前席，洪都漫左轓。
- 建牙儀甚偉，分屏望還尊。
- 持橐嘉謀略，橫經妙討論。
- 皂囊懷直節，青瑣務忠言。
- 紬史知無隠，明刑信不冤。
- 治纔和上下，力可正乾坤。
- 收斂當侯閫，迢遥遠帝閽。
- 九遷由簡拔，三入匪趨奔。
- 落落終難合，悠悠實易昏。
- 歸應思賀監，到日記陳蕃。
- 自歎驅馳困，誰能顧盼溫。
- 春風動行李，只有夢隨軒。

## 拼音

- guo2 shi4 gu3 nan2 ding4 ， gong1 hu2 yi4 shuai4 fan1 。
- rong2 huai2 sui1 jin4 lu4 ， ya3 zhi4 yi3 qiu1 yuan2 。
- zai4 xi1 cong2 zhu1 lao3 ， yu2 jin1 sheng4 yi4 men2 。
- bian4 fan1 fang1 yi4 wo4 ， yong3 tui4 fu4 ming2 en1 。
- jia1 xue2 zi1 jing1 wei3 ， ru2 ke1 de2 ben3 yuan2 。
- deng3 xian2 wei2 chu1 chu3 ， he2 bi4 jiao4 teng2 qian1 。
- zhi4 zhu3 dan1 xin1 zai4 ， you1 shi2 su4 fa4 fan2 。
- fen1 yun2 cheng2 ji3 shi1 ， bian4 hua4 ren4 peng2 kun1 。
- hua2 ge2 you2 qian2 xi2 ， hong2 du1 man4 zuo3 fan1 。
- jian4 ya2 yi2 shen4 wei3 ， fen1 ping2 wang4 huan2 zun1 。
- chi2 tuo2 jia1 mou2 lüe4 ， heng2 jing1 miao4 tao3 lun4 。
- zao4 nang2 huai2 zhi2 jie2 ， qing1 suo3 wu4 zhong1 yan2 。
- chou1 shi3 zhi1 wu2 yin3 ， ming2 xing2 xin4 bu4 yuan1 。
- zhi4 cai2 he2 shang4 xia4 ， li4 ke3 zheng4 qian2 kun1 。
- shou1 lian3 dang1 hou2 kun3 ， tiao2 yao2 yuan3 di4 hun1 。
- jiu3 qian1 you2 jian3 ba2 ， san1 ru4 fei3 qu1 ben1 。
- luo4 luo4 zhong1 nan2 he2 ， you1 you1 shi2 yi4 hun1 。
- gui1 ying1 si1 he4 jian1 ， dao4 ri4 ji4 chen2 fan1 。
- zi4 tan4 qu1 chi2 kun4 ， shui2 neng2 gu4 pan4 wen1 。
- chun1 feng1 dong4 xing2 li0 ， zhi3 you3 meng4 sui2 xuan1 。

## 注释

## 译文

## 赏析
