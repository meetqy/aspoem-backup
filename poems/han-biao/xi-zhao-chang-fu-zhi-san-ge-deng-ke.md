---
id: han-biao-xi-zhao-chang-fu-zhi-san-ge-deng-ke
title: 喜趙昌甫姪三哥登科
titlePinyin: xi3 zhao4 chang1 fu3 zhi2 san1 ge1 deng1 ke1
titleSlug: xi-zhao-chang-fu-zhi-san-ge-deng-ke
author: 韓淲
authorPinyin: han2 biao1
authorSlug: han-biao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 我祖紹聖初，蓋亦登名第。
- 君家龍圖公，實托同年契。
- 豈知渡江久，遊宦各零替。
- 低頭藉世祿，悵望月中桂。
- 宜爲俗輩嗤，敢作臺閣計。
- 子方英妙時，文已合斯世。
- 煌煌慶元春，南省果高綴。
- 相看慈恩塔，益振子苗裔。
- 如鳳千仞翔，如鶴九臯唳。
- 從茲恢遠業，其肯負六藝。
- 志尚昔之賢，仕明古之制。
- 清明到華要，慶會屏氛翳。
- 歎我正浮沉，期子轉磨礪。
- 載詠章泉詩，詞林信根柢。

## 拼音

- wo3 zu3 shao4 sheng4 chu1 ， gai4 yi4 deng1 ming2 di4 。
- jun1 jia1 long2 tu2 gong1 ， shi2 tuo1 tong2 nian2 qi4 。
- qi3 zhi1 du4 jiang1 jiu3 ， you2 huan4 ge4 ling2 ti4 。
- di1 tou2 jie4 shi4 lu4 ， chang4 wang4 yue4 zhong1 gui4 。
- yi2 wei2 su2 bei4 chi1 ， gan3 zuo4 tai2 ge2 ji4 。
- zi3 fang1 ying1 miao4 shi2 ， wen2 yi3 he2 si1 shi4 。
- huang2 huang2 qing4 yuan2 chun1 ， nan2 sheng3 guo3 gao1 zhui4 。
- xiang1 kan4 ci2 en1 ta3 ， yi4 zhen4 zi0 miao2 yi4 。
- ru2 feng4 qian1 ren4 xiang2 ， ru2 he4 jiu3 gao1 li4 。
- cong2 zi1 hui1 yuan3 ye4 ， qi2 ken3 fu4 liu4 yi4 。
- zhi4 shang4 xi1 zhi1 xian2 ， shi4 ming2 gu3 zhi1 zhi4 。
- qing1 ming2 dao4 hua2 yao4 ， qing4 hui4 ping2 fen1 yi4 。
- tan4 wo3 zheng4 fu2 chen2 ， qi1 zi3 zhuan3 mo2 li4 。
- zai4 yong3 zhang1 quan2 shi1 ， ci2 lin2 xin4 gen1 di3 。

## 注释

## 译文

## 赏析
