---
id: han-biao-tian-zhu-ling-yin-guan-hong-jian-si-ji-bai-xiang-shan-quan-bei
title: 天竺靈隠觀鴻漸寺記白香山泉碑
titlePinyin: tian1 zhu2 ling2 yin3 guan1 hong2 jian4 si4 ji4 bai2 xiang1 shan1 quan2 bei1
titleSlug: tian-zhu-ling-yin-guan-hong-jian-si-ji-bai-xiang-shan-quan-bei
author: 韓淲
authorPinyin: han2 biao1
authorSlug: han-biao
dynasty: 宋
dynastyPinyin: song4
dynastySlug: song
tags: []
---

## 正文

- 靈隠天竺山，清流潄奇石。
- 草木鬰青葱，巖洞耀丹碧。
- 有時閑聯騎，盡日爲散策。
- 蕭條懷古心，髣髴問遺跡。
- 勝士多去來，流年幾今昔。
- 寺記喜逢陸，泉碑尚餘白。
- 因知幽絕處，得之乃無歝。
- 所以千載後，山名轉輝赫。
- 二子有逸韵，煙霞本其癖。
- 想當落筆時，無地著清適。
- 嗟我復何人，長歌想英魄。

## 拼音

- ling2 yin3 tian1 zhu2 shan1 ， qing1 liu2 shu4 qi2 shi2 。
- cao3 mu4 yu4 qing1 cong1 ， yan2 dong4 yao4 dan1 bi4 。
- you3 shi2 xian2 lian2 qi2 ， jin4 ri4 wei2 san4 ce4 。
- xiao1 tiao2 huai2 gu3 xin1 ， fang3 fu2 wen4 yi2 ji4 。
- sheng4 shi4 duo1 qu4 lai2 ， liu2 nian2 ji1 jin1 xi1 。
- si4 ji4 xi3 feng2 lu4 ， quan2 bei1 shang4 yu2 bai2 。
- yin1 zhi1 you1 jue2 chu3 ， de2 zhi1 nai3 wu2 yi4 。
- suo3 yi3 qian1 zai4 hou4 ， shan1 ming2 zhuan3 hui1 he4 。
- er4 zi3 you3 yi4 yun4 ， yan1 xia2 ben3 qi2 pi3 。
- xiang3 dang1 luo4 bi3 shi2 ， wu2 di4 zhu4 qing1 shi4 。
- jie1 wo3 fu4 he2 ren2 ， chang2 ge1 xiang3 ying1 po4 。

## 注释

## 译文

## 赏析
