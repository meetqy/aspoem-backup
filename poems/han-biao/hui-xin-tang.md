---
id: han-biao-hui-xin-tang
title: 會心堂
titlePinyin: hui4 xin1 tang2
titleSlug: hui-xin-tang
author: 韓淲
authorPinyin: han2 biao1
authorSlug: han-biao
dynasty: 宋
dynastyPinyin: song4
dynastySlug: song
tags: []
---

## 正文

- 胸中有天遊，寓外皆所嬉。
- 勝士固可逢，俗物亦可偕。
- 杯酒得流行，放意而伸眉。
- 茲辰我陽春，溪水多清姿。
- 岸柳已青青，山花更暉暉。
- 當筵主與賓，談妙尤克諧。
- 雷聲忽送雨，雲風動情思。
- 由來理性真，肯計志願違。
- 松柏獨也正，造物付之誰。
- 歡笑酬座人，長言其勿噫。

## 拼音

- xiong1 zhong1 you3 tian1 you2 ， yu4 wai4 jie1 suo3 xi1 。
- sheng4 shi4 gu4 ke3 feng2 ， su2 wu4 yi4 ke3 xie2 。
- bei1 jiu3 de2 liu2 xing2 ， fang4 yi4 er2 shen1 mei2 。
- zi1 chen2 wo3 yang2 chun1 ， xi1 shui3 duo1 qing1 zi1 。
- an4 liu3 yi3 qing1 qing1 ， shan1 hua1 geng4 hui1 hui1 。
- dang1 yan2 zhu3 yu3 bin1 ， tan2 miao4 you2 ke4 xie2 。
- lei2 sheng1 hu1 song4 yu3 ， yun2 feng1 dong4 qing2 si1 。
- you2 lai2 li3 xing4 zhen1 ， ken3 ji4 zhi4 yuan4 wei2 。
- song1 bai3 du2 ye3 zheng4 ， zao4 wu4 fu4 zhi1 shui2 。
- huan1 xiao4 chou2 zuo4 ren2 ， chang2 yan2 qi2 wu4 yi1 。

## 注释

## 译文

## 赏析
