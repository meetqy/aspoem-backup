---
id: han-biao-ci-yun-si-yuan-nong-qin
title: 次韵斯遠弄琴
titlePinyin: ci4 yun4 si1 yuan3 nong4 qin2
titleSlug: ci-yun-si-yuan-nong-qin
author: 韓淲
authorPinyin: han2 biao1
authorSlug: han-biao
dynasty: 宋
dynastyPinyin: song4
dynastySlug: song
tags: []
---

## 正文

- 開門有詩來，殷若金石聲。
- 虛堂坐以咏，澹與秋氣清。
- 豈無如此句，豈有如此情。
- 懷哉我所尚，求田乃歸耕。
- 時乎發鳴彈，浩浩非營營。
- 大音知者希，既和應且平。
- 楓林月在戶，寒影膝上橫。
- 想當三歎後，却手復起行。
- 華髮老相看，百事皆已經。

## 拼音

- kai1 men2 you3 shi1 lai2 ， yin1 ruo4 jin1 shi2 sheng1 。
- xu1 tang2 zuo4 yi3 yong3 ， dan4 yu3 qiu1 qi4 qing1 。
- qi3 wu2 ru2 ci3 ju4 ， qi3 you3 ru2 ci3 qing2 。
- huai2 zai1 wo3 suo3 shang4 ， qiu2 tian2 nai3 gui1 geng1 。
- shi2 hu1 fa1 ming2 dan4 ， hao4 hao4 fei1 ying2 ying2 。
- da4 yin1 zhi1 zhe3 xi1 ， ji4 he2 ying1 qie3 ping2 。
- feng1 lin2 yue4 zai4 hu4 ， han2 ying3 xi1 shang4 heng2 。
- xiang3 dang1 san1 tan4 hou4 ， que4 shou3 fu4 qi3 xing2 。
- hua2 fa4 lao3 xiang1 kan4 ， bai3 shi4 jie1 yi3 jing1 。

## 注释

## 译文

## 赏析
