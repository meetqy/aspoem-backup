---
id: han-biao-bie-si-yuan
title: 別斯遠
titlePinyin: bie2 si1 yuan3
titleSlug: bie-si-yuan
author: 韓淲
authorPinyin: han2 biao1
authorSlug: han-biao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 卜居得幽曠，崇山倚長松。
- 夜窗風雨來，歲事忽已冬。
- 人或知子歟，我身爲從容。
- 此閒豈有待，彼忙竟何逢。
- 徒以蝸角微，展轉纏心胸。
- 栽田藝禾黍，伏臘可粗供。
- 功名不難辦，肉食皆鼎鍾。

## 拼音

- bu3 ju1 de2 you1 kuang4 ， chong2 shan1 yi3 chang2 song1 。
- ye4 chuang1 feng1 yu3 lai2 ， sui4 shi4 hu1 yi3 dong1 。
- ren2 huo4 zhi1 zi3 yu2 ， wo3 shen1 wei2 cong2 rong2 。
- ci3 xian2 qi3 you3 dai4 ， bi3 mang2 jing4 he2 feng2 。
- tu2 yi3 wo1 jiao3 wei1 ， zhan3 zhuan3 chan2 xin1 xiong1 。
- zai1 tian2 yi4 he2 shu3 ， fu2 la4 ke3 cu1 gong4 。
- gong1 ming2 bu4 nan2 ban4 ， rou4 shi2 jie1 ding3 zhong1 。

## 注释

## 译文

## 赏析
