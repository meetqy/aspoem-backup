---
id: han-biao-song-tan-shuai-zhu-hui-weng-xian-sheng-fu-jing-yan
title: 送潭帥朱晦翁先生赴經筵
titlePinyin: song4 tan2 shuai4 zhu1 hui4 weng1 xian1 sheng0 fu4 jing1 yan2
titleSlug: song-tan-shuai-zhu-hui-weng-xian-sheng-fu-jing-yan
author: 韓淲
authorPinyin: han2 biao1
authorSlug: han-biao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 度江今幾時，恐同元祐初。
- 中間一報復，河洛已丘墟。
- 先生講金華，此意將何如。
- 君子與小人，似難動誅鋤。
- 要使各當位，正論常有餘。
- 幸哉邊陲靜，羣蠻亦安居。
- 大是民力窮，郡邑困軍儲。
- 又且士氣弱，虛言多闊疎。
- 先生其扶持，行顧平日書。
- 西風動召節，帥閫來徐徐。
- 經行得古臺，逸攬志愈攄。
- 孺子守窮巷，敢負師訓歟。
- 殷勤拜席間，別語不暇舒。
- 斐然忽成章，先生其念諸。

## 拼音

- du4 jiang1 jin1 ji1 shi2 ， kong3 tong2 yuan2 you4 chu1 。
- zhong1 jian4 yi2 bao4 fu4 ， he2 luo4 yi3 qiu1 xu1 。
- xian1 sheng0 jiang3 jin1 hua2 ， ci3 yi4 jiang1 he2 ru2 。
- jun1 zi3 yu3 xiao3 ren2 ， si4 nan2 dong4 zhu1 chu2 。
- yao4 shi3 ge4 dang1 wei4 ， zheng4 lun4 chang2 you3 yu2 。
- xing4 zai1 bian1 chui2 jing4 ， qun2 man2 yi4 an1 ju1 。
- da4 shi4 min2 li4 qiong2 ， jun4 yi4 kun4 jun1 chu3 。
- you4 qie3 shi4 qi4 ruo4 ， xu1 yan2 duo1 kuo4 shu1 。
- xian1 sheng0 qi2 fu2 chi2 ， xing2 gu4 ping2 ri4 shu1 。
- xi1 feng1 dong4 zhao4 jie2 ， shuai4 kun3 lai2 xu2 xu2 。
- jing1 xing2 de2 gu3 tai2 ， yi4 lan3 zhi4 yu4 shu1 。
- ru2 zi3 shou3 qiong2 xiang4 ， gan3 fu4 shi1 xun4 yu2 。
- yin1 qin2 bai4 xi2 jian4 ， bie2 yu3 bu4 xia2 shu1 。
- fei3 ran2 hu1 cheng2 zhang1 ， xian1 sheng0 qi2 nian4 zhu1 。

## 注释

## 译文

## 赏析
