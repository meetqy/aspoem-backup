---
id: han-biao-xia-ri-ji-bao-en-seng-si-tong-zhuang-xian-liang-zhu-gong-fen-yun-de-bing-zi
title: 夏日集報恩僧寺同莊賢良諸公分韵得餠字
titlePinyin: xia4 ri4 ji2 bao4 en1 seng1 si4 tong2 zhuang1 xian2 liang2 zhu1 gong1 fen1 yun4 de2 bing3 zi4
titleSlug: xia-ri-ji-bao-en-seng-si-tong-zhuang-xian-liang-zhu-gong-fen-yun-de-bing-zi
author: 韓淲
authorPinyin: han2 biao1
authorSlug: han-biao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 尋僧坐清晝，會友踐佳境。
- 興寄徒自深，遊觀轉便靜。
- 荷翻一水香，柳散滿階影。
- 相從解巾屨，愛此夏日永。
- 熏罏鼻觀通，汲井齒頰冷。
- 勞公具酒炙，餉我作湯餠。
- 同時得二士，俊發錐露穎。
- 高步不可攀，奇語尚堪省。
- 徐郎招不來，悵望終耿耿。
- 生平厭塵煩，老去合幽屏。
- 豈無親朋樂，所慮乏規警。
- 長歌及黄農，妙處亦深領。

## 拼音

- xun2 seng1 zuo4 qing1 zhou4 ， hui4 you3 jian4 jia1 jing4 。
- xing1 ji4 tu2 zi4 shen1 ， you2 guan1 zhuan3 bian4 jing4 。
- he2 fan1 yi4 shui3 xiang1 ， liu3 san4 man3 jie1 ying3 。
- xiang1 cong2 jie3 jin1 ju4 ， ai4 ci3 xia4 ri4 yong3 。
- xun1 lu2 bi2 guan1 tong1 ， ji2 jing3 chi3 jia2 leng3 。
- lao2 gong1 ju4 jiu3 zhi4 ， xiang3 wo3 zuo4 tang1 bing3 。
- tong2 shi2 de2 er4 shi4 ， jun4 fa1 zhui1 lu4 ying3 。
- gao1 bu4 bu4 ke3 pan1 ， qi2 yu3 shang4 kan1 sheng3 。
- xu2 lang2 zhao1 bu4 lai2 ， chang4 wang4 zhong1 geng3 geng3 。
- sheng1 ping2 yan4 chen2 fan2 ， lao3 qu4 he2 you1 ping2 。
- qi3 wu2 qin1 peng2 le4 ， suo3 lü4 fa2 gui1 jing3 。
- chang2 ge1 ji2 huang2 nong2 ， miao4 chu3 yi4 shen1 ling3 。

## 注释

## 译文

## 赏析
