---
id: han-biao-gu-ge-ci-yun-cheng-ji
title: 古鬲次韵成季
titlePinyin: gu3 ge2 ci4 yun4 cheng2 ji4
titleSlug: gu-ge-ci-yun-cheng-ji
author: 韓淲
authorPinyin: han2 biao1
authorSlug: han-biao
dynasty: 宋
dynastyPinyin: song4
dynastySlug: song
tags: []
---

## 正文

- 俗物敗人意，淺陋欲曷澣。
- 吾行半天下，綿邈歲月嬾。
- 空空持一身，貿貿著兩眼。
- 心知瑚璉珍，黄流在中瓚。
- 良玉豈易逢，金鑄得亦罕。
- 孰謂山之幽，因仍對茶椀。
- 彼鬲乃爾奇，奚待識者斷。
- 蕩掃盆盎空，儼雅古風滿。
- 文篆異代遠，姑以耳目限。
- 天大寰海波，窺測笑蠡管。
- 傳觀用燎沉，留連爲之款。

## 拼音

- su2 wu4 bai4 ren2 yi4 ， qian3 lou4 yu4 he2 huan4 。
- wu2 xing2 ban4 tian1 xia4 ， mian2 miao3 sui4 yue4 lan3 。
- kong1 kong1 chi2 yi4 shen1 ， mao4 mao4 zhu4 liang3 yan3 。
- xin1 zhi1 hu2 lian3 zhen1 ， huang2 liu2 zai4 zhong1 zan4 。
- liang2 yu4 qi3 yi4 feng2 ， jin1 zhu4 de2 yi4 han3 。
- shu2 wei4 shan1 zhi1 you1 ， yin1 reng2 dui4 cha2 wan3 。
- bi3 ge2 nai3 er3 qi2 ， xi1 dai4 shi2 zhe3 duan4 。
- dang4 sao3 pen2 ang4 kong1 ， yan3 ya3 gu3 feng1 man3 。
- wen2 zhuan4 yi4 dai4 yuan3 ， gu1 yi3 er3 mu4 xian4 。
- tian1 da4 huan2 hai3 bo1 ， kui1 ce4 xiao4 li2 guan3 。
- chuan2 guan1 yong4 liao2 chen2 ， liu2 lian2 wei2 zhi1 kuan3 。

## 注释

## 译文

## 赏析
