---
id: han-biao-ci-yun-xin-qing
title: 次韵信卿
titlePinyin: ci4 yun4 xin4 qing1
titleSlug: ci-yun-xin-qing
author: 韓淲
authorPinyin: han2 biao1
authorSlug: han-biao
dynasty: 宋
dynastyPinyin: song4
dynastySlug: song
tags: []
---

## 正文

- 伊人學有源，疏汝導瀍澗。
- 相羊辟雍水，他年定名宦。
- 談高如已仙，筆妙疑善幻。
- 池龍駕車輦，天馬脫鞍襻。
- 平生諸公間，抵掌肯譏訕。
- 顧我方卑飛，藩籬趁尺鷃。
- 相逢山水縣，不覺逼歲晏。
- 時評道精粗，萬折歸一貫。
- 更及羲文易，後世明憂患。
- 行藏思鼎鐘，舒卷付藜莧。
- 飄零朋舊交，俛仰親故盼。
- 因知昔能賢，此趣亦俱慣。
- 茫茫造化廣，局局天壤間。
- 溪山偶登臨，古寺履危棧。
- 老來身本閒，懶去情轉慢。
- 詞場足金章，决科信須綰。
- 霜天忍分手，惻愴涕空潸。
- 夜坐把離杯，寒聲度鴻鴈。

## 拼音

- yi1 ren2 xue2 you3 yuan2 ， shu1 ru3 dao3 chan2 jian4 。
- xiang1 yang2 pi4 yong1 shui3 ， ta1 nian2 ding4 ming2 huan4 。
- tan2 gao1 ru2 yi3 xian1 ， bi3 miao4 yi2 shan4 huan4 。
- chi2 long2 jia4 ju1 nian3 ， tian1 ma3 tuo1 an1 pan4 。
- ping2 sheng1 zhu1 gong1 jian4 ， di3 zhang3 ken3 ji1 shan4 。
- gu4 wo3 fang1 bei1 fei1 ， fan1 li2 chen4 chi3 yan4 。
- xiang1 feng2 shan1 shui3 xian4 ， bu4 jue2 bi1 sui4 yan4 。
- shi2 ping2 dao4 jing1 cu1 ， wan4 zhe2 gui1 yi2 guan4 。
- geng4 ji2 xi1 wen2 yi4 ， hou4 shi4 ming2 you1 huan4 。
- xing2 cang2 si1 ding3 zhong1 ， shu1 juan3 fu4 li2 xian4 。
- piao1 ling2 peng2 jiu4 jiao1 ， fu3 yang3 qin1 gu4 pan4 。
- yin1 zhi1 xi1 neng2 xian2 ， ci3 qu4 yi4 ju4 guan4 。
- mang2 mang2 zao4 hua4 guang3 ， ju2 ju2 tian1 rang3 jian4 。
- xi1 shan1 ou3 deng1 lin2 ， gu3 si4 lü3 wei1 zhan4 。
- lao3 lai2 shen1 ben3 xian2 ， lan3 qu4 qing2 zhuan3 man4 。
- ci2 chang3 zu2 jin1 zhang1 ， jue2 ke1 xin4 xu1 wan3 。
- shuang1 tian1 ren3 fen1 shou3 ， ce4 chuang4 ti4 kong1 shan1 。
- ye4 zuo4 ba3 li2 bei1 ， han2 sheng1 du4 hong2 yan4 。

## 注释

## 译文

## 赏析
