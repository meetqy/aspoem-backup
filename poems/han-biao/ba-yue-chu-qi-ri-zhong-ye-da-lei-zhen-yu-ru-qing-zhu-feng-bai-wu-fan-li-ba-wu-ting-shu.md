---
id: han-biao-ba-yue-chu-qi-ri-zhong-ye-da-lei-zhen-yu-ru-qing-zhu-feng-bai-wu-fan-li-ba-wu-ting-shu
title: 八月初七日終夜大雷震雨如傾注風敗吾藩籬拔吾庭樹
titlePinyin: ba1 yue4 chu1 qi1 ri4 zhong1 ye4 da4 lei2 zhen4 yu3 ru2 qing1 zhu4 feng1 bai4 wu2 fan1 li2 ba2 wu2 ting2 shu4
titleSlug: ba-yue-chu-qi-ri-zhong-ye-da-lei-zhen-yu-ru-qing-zhu-feng-bai-wu-fan-li-ba-wu-ting-shu
author: 韓淲
authorPinyin: han2 biao1
authorSlug: han-biao
dynasty: 宋
dynastyPinyin: song4
dynastySlug: song
tags: []
---

## 正文

- 晴明天氣佳，草木浮光煇。
- 珍禽各翔語，羣花競芳菲。
- 人情春和時，怡遊類忘歸。
- 常陽一以亢，旱甚翻歔欷。
- 赤地至千里，焉有不年饑。
- 家家望雲霓，想像陰雨霏。
- 狂飈震雷吼，連夕恐非機。
- 溪漲橋已解，拍岸欲平磯。
- 所幸蛙黽爾，跳噪皆輕肥。
- 居民其奈何，泥淖生理微。
- 意欲問彼蒼，何日生清暉。
- 由來此陰陽，歲事中和希。
- 今年積秋熱，焦熬在郊圻。
- 既雨復苦風，拔樹敗牆圍。
- 后土無乾處，眇予將疇依。

## 拼音

- qing2 ming2 tian1 qi4 jia1 ， cao3 mu4 fu2 guang1 hui1 。
- zhen1 qin2 ge4 xiang2 yu3 ， qun2 hua1 jing4 fang1 fei1 。
- ren2 qing2 chun1 he2 shi2 ， yi2 you2 lei4 wang4 gui1 。
- chang2 yang2 yi4 yi3 kang4 ， han4 shen4 fan1 xu1 xi1 。
- chi4 di4 zhi4 qian1 li3 ， yan1 you3 bu4 nian2 ji1 。
- jia1 jia1 wang4 yun2 ni2 ， xiang3 xiang4 yin1 yu3 fei1 。
- kuang2 biao1 zhen4 lei2 hou3 ， lian2 xi1 kong3 fei1 ji1 。
- xi1 zhang3 qiao2 yi3 jie3 ， pai1 an4 yu4 ping2 ji1 。
- suo3 xing4 wa1 min3 er3 ， tiao4 zao4 jie1 qing1 fei2 。
- ju1 min2 qi2 nai4 he2 ， ni2 nao4 sheng1 li3 wei1 。
- yi4 yu4 wen4 bi3 cang1 ， he2 ri4 sheng1 qing1 hui1 。
- you2 lai2 ci3 yin1 yang2 ， sui4 shi4 zhong1 he2 xi1 。
- jin1 nian2 ji1 qiu1 re4 ， jiao1 ao2 zai4 jiao1 qi2 。
- ji4 yu3 fu4 ku3 feng1 ， ba2 shu4 bai4 qiang2 wei2 。
- hou4 tu3 wu2 qian2 chu3 ， miao3 yu3 jiang1 chou2 yi1 。

## 注释

## 译文

## 赏析
