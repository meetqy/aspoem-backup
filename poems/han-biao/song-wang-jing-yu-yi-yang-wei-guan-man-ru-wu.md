---
id: han-biao-song-wang-jing-yu-yi-yang-wei-guan-man-ru-wu
title: 送王景育弋陽尉官滿入吳
titlePinyin: song4 wang2 jing3 yu4 yi4 yang2 wei4 guan1 man3 ru4 wu2
titleSlug: song-wang-jing-yu-yi-yang-wei-guan-man-ru-wu
author: 韓淲
authorPinyin: han2 biao1
authorSlug: han-biao
dynasty: 宋
dynastyPinyin: song4
dynastySlug: song
tags: []
---

## 正文

- 天下之好事，不我則彼爲。
- 何必獨我出，然後爲得時。
- 但恐才學短，講論日以卑。
- 豈止身非賢，君民何所宜。
- 我雖無用處，連蹇於茅茨。
- 所幸眼未昏，英妙見于斯。
- 君學既不器，君才復不羈。
- 一尉已三年，東上不可遲。
- 國家仁德深，丕冒及四夷。
- 中間臺閣尊，政事多臯夔。
- 拔茅果彙征，四夷易鞭笞。
- 薰兮方南風，聽我歌此詩。

## 拼音

- tian1 xia4 zhi1 hao3 shi4 ， bu4 wo3 ze2 bi3 wei2 。
- he2 bi4 du2 wo3 chu1 ， ran2 hou4 wei2 de2 shi2 。
- dan4 kong3 cai2 xue2 duan3 ， jiang3 lun4 ri4 yi3 bei1 。
- qi3 zhi3 shen1 fei1 xian2 ， jun1 min2 he2 suo3 yi2 。
- wo3 sui1 wu2 yong4 chu3 ， lian2 jian3 wu1 mao2 ci2 。
- suo3 xing4 yan3 wei4 hun1 ， ying1 miao4 jian4 yu2 si1 。
- jun1 xue2 ji4 bu2 qi4 ， jun1 cai2 fu4 bu4 ji1 。
- yi2 wei4 yi3 san1 nian2 ， dong1 shang4 bu4 ke3 chi2 。
- guo2 jia1 ren2 de2 shen1 ， pi1 mao4 ji2 si4 yi2 。
- zhong1 jian4 tai2 ge2 zun1 ， zheng4 shi4 duo1 gao1 kui2 。
- ba2 mao2 guo3 hui4 zheng1 ， si4 yi2 yi4 bian1 chi1 。
- xun1 xi1 fang1 nan2 feng1 ， ting1 wo3 ge1 ci3 shi1 。

## 注释

## 译文

## 赏析
