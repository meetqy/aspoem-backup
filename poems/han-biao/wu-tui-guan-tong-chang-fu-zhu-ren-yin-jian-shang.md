---
id: han-biao-wu-tui-guan-tong-chang-fu-zhu-ren-yin-jian-shang
title: 吳推官同昌甫諸人飲澗上
titlePinyin: wu2 tui1 guan1 tong2 chang1 fu3 zhu1 ren2 yin3 jian4 shang4
titleSlug: wu-tui-guan-tong-chang-fu-zhu-ren-yin-jian-shang
author: 韓淲
authorPinyin: han2 biao1
authorSlug: han-biao
dynasty: 宋
dynastyPinyin: song4
dynastySlug: song
tags: []
---

## 正文

- 世味嚼蠟爾，臨風强吟哦。
- 故人今誰來，門前車馬多。
- 招邀忽聚集，款曲成婆娑。
- 齒髮我已老，歲月如擲梭。
- 有酒不爲飲，奈此好事何。
- 分題詠清趣，但恐俗所呵。
- 吳侯金閨彥，公餘乃相過。
- 歡笑酬座人，時春復清和。
- 濯我澗上泉，因之而嘯歌。

## 拼音

- shi4 wei4 jiao2 la4 er3 ， lin2 feng1 qiang2 yin2 e2 。
- gu4 ren2 jin1 shui2 lai2 ， men2 qian2 ju1 ma3 duo1 。
- zhao1 yao1 hu1 ju4 ji2 ， kuan3 qu1 cheng2 po2 suo1 。
- chi3 fa4 wo3 yi3 lao3 ， sui4 yue4 ru2 zhi4 suo1 。
- you3 jiu3 bu4 wei2 yin3 ， nai4 ci3 hao3 shi4 he2 。
- fen1 ti2 yong3 qing1 qu4 ， dan4 kong3 su2 suo3 he1 。
- wu2 hou2 jin1 gui1 yan4 ， gong1 yu2 nai3 xiang1 guo4 。
- huan1 xiao4 chou2 zuo4 ren2 ， shi2 chun1 fu4 qing1 he2 。
- zhuo2 wo3 jian4 shang4 quan2 ， yin1 zhi1 er2 xiao4 ge1 。

## 注释

## 译文

## 赏析
