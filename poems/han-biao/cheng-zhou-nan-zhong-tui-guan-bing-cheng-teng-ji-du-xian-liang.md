---
id: han-biao-cheng-zhou-nan-zhong-tui-guan-bing-cheng-teng-ji-du-xian-liang
title: 呈周南仲推官併呈滕計度賢良
titlePinyin: cheng2 zhou1 nan2 zhong4 tui1 guan1 bing4 cheng2 teng2 ji4 du4 xian2 liang2
titleSlug: cheng-zhou-nan-zhong-tui-guan-bing-cheng-teng-ji-du-xian-liang
author: 韓淲
authorPinyin: han2 biao1
authorSlug: han-biao
dynasty: 宋
dynastyPinyin: song4
dynastySlug: song
tags: []
---

## 正文

- 老身泛吳淞，但覺靈岩高。
- 東風吹桃花，水流亦滔滔。
- 豈不可揚舲，豈不可受篙。
- 閒情未舒適，世慮非煎熬。
- 奇哉又虎丘，眄焉首重搔。
- 所愧塵埃人，周遊鮮此遭。
- 景勝當領會，識淺泛鬰陶。
- 只有歌永言，聊以相作勞。

## 拼音

- lao3 shen1 fan4 wu2 song1 ， dan4 jue2 ling2 yan2 gao1 。
- dong1 feng1 chui1 tao2 hua1 ， shui3 liu2 yi4 tao1 tao1 。
- qi3 bu4 ke3 yang2 ling2 ， qi3 bu4 ke3 shou4 gao1 。
- xian2 qing2 wei4 shu1 shi4 ， shi4 lü4 fei1 jian1 ao2 。
- qi2 zai1 you4 hu3 qiu1 ， mian3 yan1 shou3 zhong4 sao1 。
- suo3 kui4 chen2 ai1 ren2 ， zhou1 you2 xian1 ci3 zao1 。
- jing3 sheng4 dang1 ling3 hui4 ， shi2 qian3 fan4 yu4 tao2 。
- zhi3 you3 ge1 yong3 yan2 ， liao2 yi3 xiang1 zuo4 lao2 。

## 注释

## 译文

## 赏析
