---
id: shi-qi-song-gan-yu-jiu-shou-qi-liu
title: 感遇九首  其六
titlePinyin: gan3 yu4 jiu3 shou3     qi2 liu4
titleSlug: gan-yu-jiu-shou-qi-liu
author: 釋契嵩
authorPinyin: shi4 qi4 song1
authorSlug: shi-qi-song
dynasty: 唐
dynastyPinyin: tang2
dynastySlug: tang
tags: [] 
---

## 正文

- 冠蓋何處客，凌雲意氣驕。
- 旦旦趨雙闕，衝衝過渭橋。
- 金珂雲外響，畫燭月中燒。
- 縹緲行天路，升騰在玉霄。
- 如何區宇內，頓與人間遥。
- 長拂羅裳去，明光殿下朝。
- 一俯復一仰，榮多憂亦饒。
- 白髮領邊長，朱顔鏡裏凋。
- 豈知松檜下，幽人長寂寥。
- 萬事淡無慮，恣卧時長謠。
- 浩蕩天地間，孰問犧黄堯。
- 臨風一清嘯，胡爲王子喬。

## 拼音

- guan1 gai4 he2 chu3 ke4 ， ling2 yun2 yi4 qi4 jiao1 。
- dan4 dan4 qu1 shuang1 que4 ， chong1 chong1 guo4 wei4 qiao2 。
- jin1 ke1 yun2 wai4 xiang3 ， hua4 zhu2 yue4 zhong1 shao1 。
- piao3 miao3 xing2 tian1 lu4 ， sheng1 teng2 zai4 yu4 xiao1 。
- ru2 he2 qu1 yu3 nei4 ， dun4 yu3 ren2 jian4 yao2 。
- chang2 fu2 luo2 shang0 qu4 ， ming2 guang1 dian4 xia4 chao2 。
- yi4 fu3 fu4 yi4 yang3 ， rong2 duo1 you1 yi4 rao2 。
- bai2 fa4 ling3 bian1 chang2 ， zhu1 yan2 jing4 li3 diao1 。
- qi3 zhi1 song1 gui4 xia4 ， you1 ren2 chang2 ji4 liao2 。
- wan4 shi4 dan4 wu2 lü4 ， zi4 wo4 shi2 chang2 yao2 。
- hao4 dang4 tian1 di4 jian4 ， shu2 wen4 xi1 huang2 yao2 。
- lin2 feng1 yi4 qing1 xiao4 ， hu2 wei2 wang2 zi3 qiao2 。

## 注释

## 译文

## 赏析
