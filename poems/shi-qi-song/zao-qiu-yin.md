---
id: shi-qi-song-zao-qiu-yin
title: 早秋吟
titlePinyin: zao3 qiu1 yin2
titleSlug: zao-qiu-yin
author: 釋契嵩
authorPinyin: shi4 qi4 song1
authorSlug: shi-qi-song
dynasty: 宋
dynastyPinyin: song4
dynastySlug: song
tags: []
---

## 正文

- 山家昨夜房櫳冷，梧桐一葉飄金井。
- 長天如水凈藏雲，明月含暉變秋景。
- 桂枝花拆風飄飄，誰在高樓吹玉簫。
- 人間不見槎升漢，天上將看鵲作橋。
- 年少征人在何處，白露霑衣未歸去。
- 海畔今無漂母家，江南誰與王孫遇。
- 徘徊月下空長吟，吾徒自古難知音。
- 欲上高臺問明月，明月何不照人心。

## 拼音

- shan1 jia1 zuo2 ye4 fang2 long2 leng3 ， wu2 tong2 yi2 ye4 piao1 jin1 jing3 。
- chang2 tian1 ru2 shui3 jing4 cang2 yun2 ， ming2 yue4 han2 hui1 bian4 qiu1 jing3 。
- gui4 zhi1 hua1 chai1 feng1 piao1 piao1 ， shui2 zai4 gao1 lou2 chui1 yu4 xiao1 。
- ren2 jian4 bu2 jian4 cha2 sheng1 han4 ， tian1 shang4 jiang1 kan4 que4 zuo4 qiao2 。
- nian2 shao4 zheng1 ren2 zai4 he2 chu3 ， bai2 lu4 zhan1 yi1 wei4 gui1 qu4 。
- hai3 pan4 jin1 wu2 piao1 mu3 jia1 ， jiang1 nan2 shui2 yu3 wang2 sun1 yu4 。
- pai2 huai2 yue4 xia4 kong1 chang2 yin2 ， wu2 tu2 zi4 gu3 nan2 zhi1 yin1 。
- yu4 shang4 gao1 tai2 wen4 ming2 yue4 ， ming2 yue4 he2 bu2 zhao4 ren2 xin1 。

## 注释

## 译文

## 赏析
