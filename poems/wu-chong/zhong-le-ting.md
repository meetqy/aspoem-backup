---
id: wu-chong-zhong-le-ting
title: 衆樂亭
titlePinyin: zhong4 le4 ting2
titleSlug: zhong-le-ting
author: 吳充
authorPinyin: wu2 chong1
authorSlug: wu-chong
dynasty: 宋
dynastyPinyin: song4
dynastySlug: song
tags: []
---

## 正文

- 使君新自四明歸，邀我同爲衆樂詩。
- 山川可愛惜不見，晝想夕思心爲罷。
- 怳然神遇若有得，齎身乃在天之涯。
- 漲海連空四無岸，天吳却坐鮫人觀。
- 以手揮弄日月丹，能令桑田變瀰漫。
- 海邊偶到山城中，山城二月多春風。
- 牛羊閑暇夕陽晚，樓閣參差朝霧濃。
- 一泓山溜佛頭綠，環以翠屏屏六曲。
- 人煙擾擾事嬉游，落花啼鳥更汀洲。
- 中爲臺榭鬥十二，上有藻井排文楸。
- 旁人指點此何許，云是四明行樂處。
- 此樂爲民非爲身，始是集賢錢使君。
- 使君風韵誰之比，政事次公詩短李。
- 醉憑熊軾勸耕疇，狂取螺杯翻舞袂。
- 儂愛使君君勿歸，詔書奪之知何爲。
- 聞侍玉皇香案側，銀臺深阻無消息。
- 意迷却悟坐空齋，忽省君詩昨日來。
- 疊紙爲君書所見，不知衆樂誠然哉。

## 拼音

- shi3 jun1 xin1 zi4 si4 ming2 gui1 ， yao1 wo3 tong2 wei2 zhong4 le4 shi1 。
- shan1 chuan1 ke3 ai4 xi1 bu2 jian4 ， zhou4 xiang3 xi1 si1 xin1 wei2 ba4 。
- huang3 ran2 shen2 yu4 ruo4 you3 de2 ， ji1 shen1 nai3 zai4 tian1 zhi1 ya2 。
- zhang3 hai3 lian2 kong1 si4 wu2 an4 ， tian1 wu2 que4 zuo4 jiao1 ren2 guan1 。
- yi3 shou3 hui1 nong4 ri4 yue4 dan1 ， neng2 ling4 sang1 tian2 bian4 mi2 man4 。
- hai3 bian1 ou3 dao4 shan1 cheng2 zhong1 ， shan1 cheng2 er4 yue4 duo1 chun1 feng1 。
- niu2 yang2 xian2 xia2 xi1 yang2 wan3 ， lou2 ge2 can1 cha4 chao2 wu4 nong2 。
- yi4 hong2 shan1 liu1 fo2 tou2 lü4 ， huan2 yi3 cui4 ping2 ping2 liu4 qu3 。
- ren2 yan1 rao3 rao3 shi4 xi1 you2 ， luo4 hua1 ti2 niao3 geng4 ting1 zhou1 。
- zhong1 wei2 tai2 xie4 dou4 shi2 er4 ， shang4 you3 zao3 jing3 pai2 wen2 qiu1 。
- pang2 ren2 zhi3 dian3 ci3 he2 xu1 ， yun2 shi4 si4 ming2 xing2 le4 chu3 。
- ci3 le4 wei2 min2 fei1 wei2 shen1 ， shi3 shi4 ji2 xian2 qian2 shi3 jun1 。
- shi3 jun1 feng1 yun4 shui2 zhi1 bi3 ， zheng4 shi4 ci4 gong1 shi1 duan3 li3 。
- zui4 ping2 xiong2 shi4 quan4 geng1 chou2 ， kuang2 qu3 luo2 bei1 fan1 wu3 mei4 。
- nong2 ai4 shi3 jun1 jun1 wu4 gui1 ， zhao4 shu1 duo2 zhi1 zhi1 he2 wei2 。
- wen2 shi4 yu4 huang2 xiang1 an4 ce4 ， yin2 tai2 shen1 zu3 wu2 xiao1 xi0 。
- yi4 mi2 que4 wu4 zuo4 kong1 zhai1 ， hu1 sheng3 jun1 shi1 zuo2 ri4 lai2 。
- die2 zhi3 wei2 jun1 shu1 suo3 jian4 ， bu4 zhi1 zhong4 le4 cheng2 ran2 zai1 。

## 注释

## 译文

## 赏析
