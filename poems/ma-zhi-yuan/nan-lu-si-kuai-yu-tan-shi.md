---
id: ma-zhi-yuan-nan-lu-si-kuai-yu-tan-shi
title: 南吕・四块玉叹世
titlePinyin: nan2 lü3 ・ si4 kuai4 yu4 tan4 shi4
titleSlug: nan-lu-si-kuai-yu-tan-shi
author: 马致远
authorPinyin: ma3 zhi4 yuan3
authorSlug: ma-zhi-yuan
dynasty: 元
dynastyPinyin: yuan2
dynastySlug: yuan
tags: []
---

## 正文

- 两鬓皤，中年过，图甚区区苦张罗？人间宠辱都参破。
- 种春风二顷田，远红尘千丈波，倒大来闲快活。
- 子孝顺，妻贤惠，使碎心机为他谁？到头来难免无常日。
- 争名利，夺富贵，都是痴。
- 带野花，携村酒，烦恼如何到心头。
- 谁能跃马常食肉？二顷田，一具牛，饱后休。
- 佐国心，拿云手，命里无时莫刚求。
- 随时过遣休生受。
- 几叶绵，一片绸，暖后休。
- 带月行，披星走，孤馆寒食故乡秋。
- 妻儿胖了咱消瘦。
- 枕上忧，马上愁，死后休。
- 白玉堆，黄金垛，一日无常果如何？良辰媚景休空过。
- 琉璃钟琥珀浓，细腰舞皓齿歌，倒大来闲快活。
- 风内灯，石中火，从结灵胎便南柯，福田休种儿孙祸。
- 结三生清净缘，住一区安乐窝，倒大来闲快活。
- 月满轮，花成朵，信马携仆到鸣珂，选一间岩嵌房儿坐。
- 浅斟着金曲卮，低讴着白雪歌，倒大来闲快活。
- 甑有尘，门无锁，人海从教斗张罗。
- 共诗朋闲访相酬和，尽场儿吃闷酒，即席间发淡科，倒大来闲快活。

## 拼音

- liang3 bin4 po2 ， zhong1 nian2 guo4 ， tu2 shen4 qu1 qu1 ku3 zhang1 luo0 ？ ren2 jian1 chong3 ru3 dou1 can1 po4 。
- zhong3 chun1 feng1 er4 qing3 tian2 ， yuan3 hong2 chen2 qian1 zhang4 bo1 ， dao3 da4 lai2 xian2 kuai4 huo0 。
- zi3 xiao4 shun4 ， qi1 xian2 hui4 ， shi3 sui4 xin1 ji1 wei4 ta1 shui2 ？ dao4 tou2 lai2 nan2 mian3 wu2 chang2 ri4 。
- zheng1 ming2 li4 ， duo2 fu4 gui4 ， dou1 shi4 chi1 。
- dai4 ye3 hua1 ， xie2 cun1 jiu3 ， fan2 nao3 ru2 he2 dao4 xin1 tou2 。
- shui2 neng2 yue4 ma3 chang2 shi2 rou4 ？ er4 qing3 tian2 ， yi2 ju4 niu2 ， bao3 hou4 xiu1 。
- zuo3 guo2 xin1 ， na2 yun2 shou3 ， ming4 li3 wu2 shi2 mo4 gang1 qiu2 。
- sui2 shi2 guo4 qian3 xiu1 sheng1 shou4 。
- ji3 ye4 mian2 ， yi2 pian4 chou2 ， nuan3 hou4 xiu1 。
- dai4 yue4 xing2 ， pi1 xing1 zou3 ， gu1 guan3 han2 shi2 gu4 xiang1 qiu1 。
- qi1 er2 pang4 le0 zan2 xiao1 shou4 。
- zhen3 shang4 you1 ， ma3 shang4 chou2 ， si3 hou4 xiu1 。
- bai2 yu4 dui1 ， huang2 jin1 duo4 ， yi2 ri4 wu2 chang2 guo3 ru2 he2 ？ liang2 chen2 mei4 jing3 xiu1 kong1 guo4 。
- liu2 li2 zhong1 hu3 po4 nong2 ， xi4 yao1 wu3 hao4 chi3 ge1 ， dao3 da4 lai2 xian2 kuai4 huo0 。
- feng1 nei4 deng1 ， shi2 zhong1 huo3 ， cong2 jie2 ling2 tai1 bian4 nan2 ke1 ， fu2 tian2 xiu1 zhong3 er2 sun1 huo4 。
- jie2 san1 sheng1 qing1 jing4 yuan2 ， zhu4 yi4 qu1 an1 le4 wo1 ， dao3 da4 lai2 xian2 kuai4 huo0 。
- yue4 man3 lun2 ， hua1 cheng2 duo3 ， xin4 ma3 xie2 pu2 dao4 ming2 ke1 ， xuan3 yi4 jian1 yan2 qian4 fang2 er0 zuo4 。
- qian3 zhen1 zhe0 jin1 qu3 zhi1 ， di1 ou1 zhe0 bai2 xue3 ge1 ， dao3 da4 lai2 xian2 kuai4 huo0 。
- zeng4 you3 chen2 ， men2 wu2 suo3 ， ren2 hai3 cong2 jiao4 dou4 zhang1 luo0 。
- gong4 shi1 peng2 xian2 fang3 xiang1 chou2 he2 ， jin4 chang3 er2 chi1 men4 jiu3 ， ji2 xi2 jian1 fa1 dan4 ke1 ， dao3 da4 lai2 xian2 kuai4 huo0 。

## 注释

## 译文

## 赏析
