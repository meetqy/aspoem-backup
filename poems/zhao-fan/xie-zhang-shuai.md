---
id: zhao-fan-xie-zhang-shuai
title: 謝張帥
titlePinyin: xie4 zhang1 shuai4
titleSlug: xie-zhang-shuai
author: 趙蕃
authorPinyin: zhao4 fan1
authorSlug: zhao-fan
dynasty: 宋
dynastyPinyin: song4
dynastySlug: song
tags: []
---

## 正文

- 試仰元戎貴，還瞻簿領卑。
- 居間凡幾級，其勢可懸知。
- 屢進黄堂拜，夙蒙青眼期。
- 筵華紛饜飫，飲劇聽淋漓。
- 既納違離謁，并頒道路資。
- 間令叩齋閣，禮謝歷階墀。
- 披豁忘名位，高深詎測窺。
- 憂人多語政，餘事亦論詩。
- 似欲徵凡作，何勝枉譽辭。
- 更成湖上集，仍厠幕中奇。
- 七字昔靈鷲，吾言今總持。
- 流傳久已困，收收尚無遺。
- 自省才惟薄，難堪德過儀。
- 受之增踧踖，見者亦驚疑。
- 暫爾休行役，於焉紀謝私。
- 釣竿如可把，懸榻定除絲。

## 拼音

- shi4 yang3 yuan2 rong2 gui4 ， huan2 zhan1 bo2 ling3 bei1 。
- ju1 jian4 fan2 ji1 ji2 ， qi2 shi4 ke3 xuan2 zhi1 。
- lü3 jin4 huang2 tang2 bai4 ， su4 meng2 qing1 yan3 qi1 。
- yan2 hua2 fen1 yan4 yu4 ， yin3 ju4 ting1 lin2 li2 。
- ji4 na4 wei2 li2 ye4 ， bing4 ban1 dao4 lu4 zi1 。
- jian4 ling4 kou4 zhai1 ge2 ， li3 xie4 li4 jie1 chi2 。
- pi1 huo1 wang4 ming2 wei4 ， gao1 shen1 ju4 ce4 kui1 。
- you1 ren2 duo1 yu3 zheng4 ， yu2 shi4 yi4 lun4 shi1 。
- si4 yu4 zhi3 fan2 zuo4 ， he2 sheng4 wang3 yu4 ci2 。
- geng4 cheng2 hu2 shang4 ji2 ， reng2 ce4 mu4 zhong1 qi2 。
- qi1 zi4 xi1 ling2 jiu4 ， wu2 yan2 jin1 zong3 chi2 。
- liu2 chuan2 jiu3 yi3 kun4 ， shou1 shou1 shang4 wu2 yi2 。
- zi4 xing3 cai2 wei2 bao2 ， nan2 kan1 de2 guo4 yi2 。
- shou4 zhi1 zeng1 cu4 ji2 ， jian4 zhe3 yi4 jing1 yi2 。
- zan4 er3 xiu1 xing2 yi4 ， wu1 yan1 ji4 xie4 si1 。
- diao4 gan1 ru2 ke3 ba3 ， xuan2 ta4 ding4 chu2 si1 。

## 注释

## 译文

## 赏析
