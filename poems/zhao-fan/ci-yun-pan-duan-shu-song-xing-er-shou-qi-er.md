---
id: zhao-fan-ci-yun-pan-duan-shu-song-xing-er-shou-qi-er
title: 次韻潘端叔送行二首  其二
titlePinyin: ci4 yun4 pan1 duan1 shu1 song4 xing2 er4 shou3     qi2 er4
titleSlug: ci-yun-pan-duan-shu-song-xing-er-shou-qi-er
author: 趙蕃
authorPinyin: zhao4 fan1
authorSlug: zhao-fan
dynasty: 宋
dynastyPinyin: song4
dynastySlug: song
tags: []
---

## 正文

- 君言不爲詩，乃有如許味。
- 詩亦何與人，政恐傷吾氣。
- 中懷松柏堅，外暴丹雘塈。
- 君雖不我語，我亦長自畏。
- 不惟費口頰，政爾悲腸胃。
- 良由習未除，匪是真爲貴。
- 君言固鄒魯，君筆猶漢魏。
- 絕倒豈自文，善謔非加誹。
- 贈言要有益，佩服當無既。
- 勝私與致果，曰克仍曰毅。
- 曾聞鄭渠鑿，終有秦畝溉。
- 閔閔望其成，悠悠勿虛費。

## 拼音

- jun1 yan2 bu4 wei2 shi1 ， nai3 you3 ru2 xu1 wei4 。
- shi1 yi4 he2 yu3 ren2 ， zheng4 kong3 shang1 wu2 qi4 。
- zhong1 huai2 song1 bai3 jian1 ， wai4 bao4 dan1 huo4 ji4 。
- jun1 sui1 bu4 wo3 yu3 ， wo3 yi4 chang2 zi4 wei4 。
- bu4 wei2 fei4 kou3 jia2 ， zheng4 er3 bei1 chang2 wei4 。
- liang2 you2 xi2 wei4 chu2 ， fei3 shi4 zhen1 wei2 gui4 。
- jun1 yan2 gu4 zou1 lu3 ， jun1 bi3 you2 han4 wei4 。
- jue2 dao3 qi3 zi4 wen2 ， shan4 xue4 fei1 jia1 fei3 。
- zeng4 yan2 yao4 you3 yi4 ， pei4 fu2 dang1 wu2 ji4 。
- sheng4 si1 yu3 zhi4 guo3 ， yue1 ke4 reng2 yue1 yi4 。
- ceng2 wen2 zheng4 qu2 zao2 ， zhong1 you3 qin2 mu3 gai4 。
- min3 min3 wang4 qi2 cheng2 ， you1 you1 wu4 xu1 fei4 。

## 注释

## 译文

## 赏析
