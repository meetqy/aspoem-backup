---
id: zhao-fan-meng-qiu-ba-ri-ye-bo-shou-zhong-li-guo-yu-tong-fang-jun-yi-bu-yue-ru-cheng-nan-shu-yuan-yao-dong-zhu-shang-du-shu-tang-guo-meng-xuan-qi-juan-yun-yu-fang-yue-xie-er-yue-wei-dao-zuo-zhuo-qing-zhe-jiu-zhi-nai-gui-fu-shi-shi-si-yun-yi-ji
title: 孟秋八日夜伯壽仲理過予同訪俊乂步月入城南書院繇東渚上讀書堂過蒙軒憩卷雲欲訪月榭而月未到坐濯清者久之乃歸賦詩十四韻以記
titlePinyin: meng4 qiu1 ba1 ri4 ye4 bo2 shou4 zhong4 li3 guo4 yu3 tong2 fang3 jun4 yi4 bu4 yue4 ru4 cheng2 nan2 shu1 yuan4 yao2 dong1 zhu3 shang4 du2 shu1 tang2 guo4 meng2 xuan1 qi4 juan4 yun2 yu4 fang3 yue4 xie4 er2 yue4 wei4 dao4 zuo4 zhuo2 qing1 zhe3 jiu3 zhi1 nai3 gui1 fu4 shi1 shi2 si4 yun4 yi3 ji4
titleSlug: meng-qiu-ba-ri-ye-bo-shou-zhong-li-guo-yu-tong-fang-jun-yi-bu-yue-ru-cheng-nan-shu-yuan-yao-dong-zhu-shang-du-shu-tang-guo-meng-xuan-qi-juan-yun-yu-fang-yue-xie-er-yue-wei-dao-zuo-zhuo-qing-zhe-jiu-zhi-nai-gui-fu-shi-shi-si-yun-yi-ji
author: 趙蕃
authorPinyin: zhao4 fan1
authorSlug: zhao-fan
dynasty: 宋
dynastyPinyin: song4
dynastySlug: song
tags: []
---

## 正文

- 昨夕城南來，鬰鬰張園窺。
- 坡頭步犖确，牆下循委蛇。
- 今夕復何夕，二妙爰集茲。
- 重爲南坡行，因作張園之。
- 無風幽自凉，有月光仍滋。
- 菱荇與草樹，陸離間參差。
- 卷雲一舉趾，濯清久支頤。
- 空無十丈蓮，湛此數頃池。
- 堤柳有倒影，畫手不可施。
- 愛之不能已，遂許他夕期。
- 昔人安在哉，萬里鯨魚騎。
- 神游儻來歟，恍惚不可知。
- 林園想巾履，編簡遺書詩。
- 懷人渺無盡，樂處翻成悲。

## 拼音

- zuo2 xi1 cheng2 nan2 lai2 ， yu4 yu4 zhang1 yuan2 kui1 。
- po1 tou2 bu4 luo4 que4 ， qiang2 xia4 xun2 wei1 yi2 。
- jin1 xi1 fu4 he2 xi1 ， er4 miao4 yuan2 ji2 zi1 。
- zhong4 wei2 nan2 po1 xing2 ， yin1 zuo4 zhang1 yuan2 zhi1 。
- wu2 feng1 you1 zi4 liang2 ， you3 yue4 guang1 reng2 zi1 。
- ling2 xing4 yu3 cao3 shu4 ， lu4 li2 jian4 can1 cha4 。
- juan4 yun2 yi4 ju3 zhi3 ， zhuo2 qing1 jiu3 zhi1 yi2 。
- kong1 wu2 shi2 zhang4 lian2 ， zhan4 ci3 shu4 qing3 chi2 。
- di1 liu3 you3 dao4 ying3 ， hua4 shou3 bu4 ke3 shi1 。
- ai4 zhi1 bu4 neng2 yi3 ， sui4 xu1 ta1 xi1 qi1 。
- xi1 ren2 an1 zai4 zai1 ， wan4 li3 jing1 yu2 qi2 。
- shen2 you2 tang3 lai2 yu2 ， huang3 hu1 bu4 ke3 zhi1 。
- lin2 yuan2 xiang3 jin1 lü3 ， bian1 jian3 yi2 shu1 shi1 。
- huai2 ren2 miao3 wu2 jin4 ， le4 chu3 fan1 cheng2 bei1 。

## 注释

## 译文

## 赏析
