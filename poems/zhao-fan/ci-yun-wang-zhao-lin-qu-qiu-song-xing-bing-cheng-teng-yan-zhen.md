---
id: zhao-fan-ci-yun-wang-zhao-lin-qu-qiu-song-xing-bing-cheng-teng-yan-zhen
title: 次韻王照鄰去秋送行併呈滕彥真
titlePinyin: ci4 yun4 wang2 zhao4 lin2 qu4 qiu1 song4 xing2 bing4 cheng2 teng2 yan4 zhen1
titleSlug: ci-yun-wang-zhao-lin-qu-qiu-song-xing-bing-cheng-teng-yan-zhen
author: 趙蕃
authorPinyin: zhao4 fan1
authorSlug: zhao-fan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 風人伐木歌，詠寫求友聲。
- 亦有脊令賦，月邁而日征。
- 平時朝夕居，一旦離合情。
- 何以著此情，賦詩兼軸盈。
- 怪來擔肩重，忘去破橐輕。
- 時時一披展，絕勝五色盲。
- 今日復何日，霜檐曉爭明。
- 青天盡開露，如見心目誠。
- 鄙夫獨何爲，似覺幽憂攖。
- 緬懷平生遊，多留定王城。
- 晨出湘霧濕，夕歸湘浪平。
- 王滕唱酬詩，我亦濫一名。
- 別之今幾何，秋枯復春榮。
- 素書渺不來，嘆我無魚烹。
- 要賡舊貽詩，餖飣仍經營。
- 定知他年見，不復刮目驚。
- 檐前坐久如，四體醺欲酲。
- 夢作扁舟去，湘西尋舊盟。
- 曾微白首哀，但作青眼橫。
- 山鳥何自鳴，欠伸巾尚傾。

## 拼音

- feng1 ren2 fa2 mu4 ge1 ， yong3 xie3 qiu2 you3 sheng1 。
- yi4 you3 ji3 ling4 fu4 ， yue4 mai4 er2 ri4 zheng1 。
- ping2 shi2 zhao1 xi1 ju1 ， yi2 dan4 li2 he2 qing2 。
- he2 yi3 zhu4 ci3 qing2 ， fu4 shi1 jian1 zhou2 ying2 。
- guai4 lai2 dan1 jian1 zhong4 ， wang4 qu4 po4 tuo2 qing1 。
- shi2 shi2 yi4 pi1 zhan3 ， jue2 sheng4 wu3 se4 mang2 。
- jin1 ri4 fu4 he2 ri4 ， shuang1 yan2 xiao3 zheng1 ming2 。
- qing1 tian1 jin4 kai1 lu4 ， ru2 jian4 xin1 mu4 cheng2 。
- bi3 fu1 du2 he2 wei2 ， si4 jue2 you1 you1 ying1 。
- mian3 huai2 ping2 sheng1 you2 ， duo1 liu2 ding4 wang2 cheng2 。
- chen2 chu1 xiang1 wu4 shi1 ， xi1 gui1 xiang1 lang4 ping2 。
- wang2 teng2 chang4 chou2 shi1 ， wo3 yi4 lan4 yi4 ming2 。
- bie2 zhi1 jin1 ji1 he2 ， qiu1 ku1 fu4 chun1 rong2 。
- su4 shu1 miao3 bu4 lai2 ， tan4 wo3 wu2 yu2 peng1 。
- yao4 geng1 jiu4 yi2 shi1 ， dou4 ding4 reng2 jing1 ying2 。
- ding4 zhi1 ta1 nian2 jian4 ， bu2 fu4 gua1 mu4 jing1 。
- yan2 qian2 zuo4 jiu3 ru2 ， si4 ti3 xun1 yu4 cheng2 。
- meng4 zuo4 pian1 zhou1 qu4 ， xiang1 xi1 xun2 jiu4 meng2 。
- ceng2 wei1 bai2 shou3 ai1 ， dan4 zuo4 qing1 yan3 heng2 。
- shan1 niao3 he2 zi4 ming2 ， qian4 shen1 jin1 shang4 qing1 。

## 注释

## 译文

## 赏析
