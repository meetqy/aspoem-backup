---
id: zhao-fan-tao-chuan-shan-zhong-yong-chen-su-jiu-yun-shi-zhou-you
title: 桃川山中用陳蘇舊韻示周遊
titlePinyin: tao2 chuan1 shan1 zhong1 yong4 chen2 su1 jiu4 yun4 shi4 zhou1 you2
titleSlug: tao-chuan-shan-zhong-yong-chen-su-jiu-yun-shi-zhou-you
author: 趙蕃
authorPinyin: zhao4 fan1
authorSlug: zhao-fan
dynasty: 宋
dynastyPinyin: song4
dynastySlug: song
tags: []
---

## 正文

- 仙人之爲仙，終古莫盡世。
- 頗笑區中人，沄沄逐川逝。
- 念將與之游，端恐吾道廢。
- 如爲千里行，數步輒一憩。
- 不如返吾鄉，耕鑿仍樹藝。
- 及私具伏臘，輸王應租稅。
- 人惟顔徒睎，學匪桀犬吠。
- 桃源定何許，說自淵明製。
- 今日復何日，身乃中山詣。
- 嗟哉彼嬴秦，其虐甚幽厲。
- 不知喪無日，萬欲從始歲。
- 商山被褐者，疢疾由德慧。
- 徐福尚海山，此地只楚界。
- 胡爲略不聞，政坐耳目蔽。
- 神仙非吾學，可以置度外。
- 山高水深深，好事幽尋契。

## 拼音

- xian1 ren2 zhi1 wei2 xian1 ， zhong1 gu3 mo4 jin4 shi4 。
- po1 xiao4 qu1 zhong1 ren2 ， yun2 yun2 zhu2 chuan1 shi4 。
- nian4 jiang1 yu3 zhi1 you2 ， duan1 kong3 wu2 dao4 fei4 。
- ru2 wei2 qian1 li3 xing2 ， shu4 bu4 zhe2 yi2 qi4 。
- bu4 ru2 fan3 wu2 xiang1 ， geng1 zao2 reng2 shu4 yi4 。
- ji2 si1 ju4 fu2 la4 ， shu1 wang2 ying1 zu1 shui4 。
- ren2 wei2 yan2 tu2 xi1 ， xue2 fei3 jie2 quan3 fei4 。
- tao2 yuan2 ding4 he2 xu1 ， shuo1 zi4 yuan1 ming2 zhi4 。
- jin1 ri4 fu4 he2 ri4 ， shen1 nai3 zhong1 shan1 yi4 。
- jie1 zai1 bi3 ying2 qin2 ， qi2 nüe4 shen4 you1 li4 。
- bu4 zhi1 sang1 wu2 ri4 ， wan4 yu4 cong2 shi3 sui4 。
- shang1 shan1 bei4 he4 zhe3 ， chen4 ji2 you2 de2 hui4 。
- xu2 fu2 shang4 hai3 shan1 ， ci3 di4 zhi1 chu3 jie4 。
- hu2 wei2 lüe4 bu4 wen2 ， zheng4 zuo4 er3 mu4 bi4 。
- shen2 xian1 fei1 wu2 xue2 ， ke3 yi3 zhi4 du4 wai4 。
- shan1 gao1 shui3 shen1 shen1 ， hao3 shi4 you1 xun2 qi4 。

## 注释

## 译文

## 赏析
