---
id: zhao-fan-ci-yun-si-yuan-tong-yan-zhang-jian-guo-zhi-zuo
title: 次韻斯遠同彥章見過之作
titlePinyin: ci4 yun4 si1 yuan3 tong2 yan4 zhang1 jian4 guo4 zhi1 zuo4
titleSlug: ci-yun-si-yuan-tong-yan-zhang-jian-guo-zhi-zuo
author: 趙蕃
authorPinyin: zhao4 fan1
authorSlug: zhao-fan
dynasty: 宋
dynastyPinyin: song4
dynastySlug: song
tags: []
---

## 正文

- 昔人結交談耳餘，一朝變起肝腦塗。
- 吾曹結交自有道，嗜好又况子與余。
- 每憶見君吾里初，中間去君落江湖。
- 歸來忽忽夏復夏，相過凡幾窮朝晡。
- 君家仲容亦吾徒，向來亦恨天一隅。
- 我今借屋得近市，渠乃屏迹田間廬。
- 吾曹與物自多忤，頌詩讀書猶論古。
- 君才端可供王羞，而我不足供鼎俎。
- 胡爲愛我不棄我，匪但追隨仍晤語。
- 南山有約不可渝，可堪舊雨連今雨。

## 拼音

- xi1 ren2 jie2 jiao1 tan2 er3 yu2 ， yi4 zhao1 bian4 qi3 gan1 nao3 tu2 。
- wu2 cao2 jie2 jiao1 zi4 you3 dao4 ， shi4 hao4 you4 kuang4 zi3 yu3 yu2 。
- mei3 yi4 jian4 jun1 wu2 li3 chu1 ， zhong1 jian4 qu4 jun1 luo4 jiang1 hu2 。
- gui1 lai2 hu1 hu1 xia4 fu4 xia4 ， xiang1 guo4 fan2 ji1 qiong2 chao2 bu1 。
- jun1 jia1 zhong4 rong2 yi4 wu2 tu2 ， xiang4 lai2 yi4 hen4 tian1 yi4 yu2 。
- wo3 jin1 jie4 wu1 de2 jin4 shi4 ， qu2 nai3 ping2 ji4 tian2 jian4 lu2 。
- wu2 cao2 yu3 wu4 zi4 duo1 wu3 ， song4 shi1 du2 shu1 you2 lun4 gu3 。
- jun1 cai2 duan1 ke3 gong1 wang2 xiu1 ， er2 wo3 bu4 zu2 gong4 ding3 zu3 。
- hu2 wei2 ai4 wo3 bu2 qi4 wo3 ， fei3 dan4 zhui1 sui2 reng2 wu4 yu3 。
- nan2 shan1 you3 yue1 bu4 ke3 yu2 ， ke3 kan1 jiu4 yu3 lian2 jin1 yu3 。

## 注释

## 译文

## 赏析
