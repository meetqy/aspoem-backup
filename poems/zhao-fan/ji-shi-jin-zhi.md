---
id: zhao-fan-ji-shi-jin-zhi
title: 寄施進之
titlePinyin: ji4 shi1 jin4 zhi1
titleSlug: ji-shi-jin-zhi
author: 趙蕃
authorPinyin: zhao4 fan1
authorSlug: zhao-fan
dynasty: 宋
dynastyPinyin: song4
dynastySlug: song
tags: []
---

## 正文

- 我遊尖峰回，一步成數憩。
- 仰攀松夭矯，俯睨石贔屭。
- 路窮入平野，飛鳥迎决眥。
- 廬舍半茅瓦，阡陌相櫛比。
- 謂皆耕稼徒，不復問名字。
- 那知君子居，迺在青山際。
- 聽君談所宅，悟我曾略至。
- 時猶未識面，豈得漫通刺。
- 都城一邂逅，草木同臭味。
- 我旋反林棲，君適寓古寺。
- 肯來穉子師，歷歲殆逾二。
- 既均手足親，又篤朋友義。
- 去年君還歸，城闉直童騎。
- 楮生分草餘，鱘鮓動食指。
- 今年我屬疾，故舊多遐棄。
- 愧君不憚勞，衝暑到溪次。
- 買肉烹伏雌，芼薑仍著豉。
- 無資鹿脯求，竟是豬肝累。
- 以我病苦渴，榴實富汁滓。
- 纍纍解包裹，其大蓋絕市。
- 勸我養形神，勉我進藥餌。
- 裴回晝難別，展轉宵失寐。
- 分携六十日，顧我病祇爾。
- 雖云間何闊，戀戀曾莫置。
- 惟君名家駒，少日便千里。
- 賦成驚老生，謂敵相如誼。
- 姜侯號博學，無忌稱酷似。
- 我嘗叩疑闕，應答罔不記。
- 江流濫觴來，層臺累土起。
- 如君之於學，何但一第已。
- 獨聞家素貧，慈親下妻子。
- 躬耕不自給，負米常遠致。
- 願君力勉旃，事固有堂陛。
- 高賢昔未遇，勤苦類如此。
- 我行下吳會，破蠹且料理。
- 念將一過君，薄酒期共醉。
- 又恐飯與芻，未免爲君費。
- 不然君即我，會於章老氏。
- 素書久不往，往亦難盡意。
- 詩以道鄙懷，因焉論夙契。

## 拼音

- wo3 you2 jian1 feng1 hui2 ， yi2 bu4 cheng2 shu4 qi4 。
- yang3 pan1 song1 yao1 jiao3 ， fu3 ni4 shi2 bi4 xi4 。
- lu4 qiong2 ru4 ping2 ye3 ， fei1 niao3 ying2 jue2 zi4 。
- lu2 she4 ban4 mao2 wa3 ， qian1 mo4 xiang1 zhi4 bi3 。
- wei4 jie1 geng1 jia4 tu2 ， bu2 fu4 wen4 ming2 zi4 。
- na4 zhi1 jun1 zi3 ju1 ， nai3 zai4 qing1 shan1 ji4 。
- ting1 jun1 tan2 suo3 zhai2 ， wu4 wo3 ceng2 lüe4 zhi4 。
- shi2 you2 wei4 shi2 mian4 ， qi3 de2 man4 tong1 ci4 。
- du1 cheng2 yi2 xie4 hou4 ， cao3 mu4 tong2 chou4 wei4 。
- wo3 xuan2 fan3 lin2 qi1 ， jun1 shi4 yu4 gu3 si4 。
- ken3 lai2 zhi4 zi3 shi1 ， li4 sui4 dai4 yu2 er4 。
- ji4 jun1 shou3 zu2 qin1 ， you4 du3 peng2 you0 yi4 。
- qu4 nian2 jun1 huan2 gui1 ， cheng2 yin1 zhi2 tong2 qi2 。
- chu3 sheng1 fen4 cao3 yu2 ， xun2 zha3 dong4 shi2 zhi3 。
- jin1 nian2 wo3 shu3 ji2 ， gu4 jiu4 duo1 xia2 qi4 。
- kui4 jun1 bu2 dan4 lao2 ， chong1 shu3 dao4 xi1 ci4 。
- mai3 rou4 peng1 fu2 ci2 ， mao4 jiang1 reng2 zhu4 chi3 。
- wu2 zi1 lu4 fu3 qiu2 ， jing4 shi4 zhu1 gan1 lei4 。
- yi3 wo3 bing4 ku3 ke3 ， liu2 shi2 fu4 zhi1 zi3 。
- lei2 lei2 jie3 bao1 guo3 ， qi2 da4 gai4 jue2 shi4 。
- quan4 wo3 yang3 xing2 shen2 ， mian3 wo3 jin4 yao4 er3 。
- pei2 hui2 zhou4 nan2 bie2 ， zhan3 zhuan3 xiao1 shi1 mei4 。
- fen1 xie2 liu4 shi2 ri4 ， gu4 wo3 bing4 qi2 er3 。
- sui1 yun2 jian4 he2 kuo4 ， lian4 lian4 ceng2 mo4 zhi4 。
- wei2 jun1 ming2 jia1 ju1 ， shao3 ri4 bian4 qian1 li3 。
- fu4 cheng2 jing1 lao3 sheng1 ， wei4 di2 xiang1 ru2 yi4 。
- jiang1 hou2 hao4 bo2 xue2 ， wu2 ji4 cheng1 ku4 si4 。
- wo3 chang2 kou4 yi2 que4 ， ying1 da2 wang3 bu2 ji4 。
- jiang1 liu2 lan4 shang1 lai2 ， ceng2 tai2 lei4 tu3 qi3 。
- ru2 jun1 zhi1 wu1 xue2 ， he2 dan4 yi2 di4 yi3 。
- du2 wen2 jia1 su4 pin2 ， ci2 qin1 xia4 qi1 zi0 。
- gong1 geng1 bu2 zi4 gei3 ， fu4 mi3 chang2 yuan3 zhi4 。
- yuan4 jun1 li4 mian3 zhan1 ， shi4 gu4 you3 tang2 bi4 。
- gao1 xian2 xi1 wei4 yu4 ， qin2 ku3 lei4 ru2 ci3 。
- wo3 xing2 xia4 wu2 hui4 ， po4 du4 qie3 liao4 li3 。
- nian4 jiang1 yi2 guo4 jun1 ， bo2 jiu3 qi1 gong4 zui4 。
- you4 kong3 fan4 yu3 chu2 ， wei4 mian3 wei2 jun1 fei4 。
- bu4 ran2 jun1 ji2 wo3 ， hui4 wu1 zhang1 lao3 shi4 。
- su4 shu1 jiu3 bu4 wang3 ， wang3 yi4 nan2 jin4 yi4 。
- shi1 yi3 dao4 bi3 huai2 ， yin1 yan1 lun4 su4 qi4 。

## 注释

## 译文

## 赏析
