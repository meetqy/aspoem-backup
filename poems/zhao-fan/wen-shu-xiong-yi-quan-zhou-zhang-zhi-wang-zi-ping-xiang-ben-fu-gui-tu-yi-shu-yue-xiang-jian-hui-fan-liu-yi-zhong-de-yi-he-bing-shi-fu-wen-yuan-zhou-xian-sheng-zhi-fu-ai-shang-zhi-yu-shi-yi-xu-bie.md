---
id: zhao-fan-wen-shu-xiong-yi-quan-zhou-zhang-zhi-wang-zi-ping-xiang-ben-fu-gui-tu-yi-shu-yue-xiang-jian-hui-fan-liu-yi-zhong-de-yi-he-bing-shi-fu-wen-yuan-zhou-xian-sheng-zhi-fu-ai-shang-zhi-yu-shi-yi-xu-bie
title: 文叔兄以泉州丈之亡自萍鄉奔赴歸途以書約相見會蕃留邑中得以合并時復聞袁州先生之訃哀傷之餘詩以敘別
titlePinyin: wen2 shu1 xiong1 yi3 quan2 zhou1 zhang4 zhi1 wang2 zi4 ping2 xiang1 ben1 fu4 gui1 tu2 yi3 shu1 yue1 xiang1 jian4 hui4 fan1 liu2 yi4 zhong1 de2 yi3 he2 bing4 shi2 fu4 wen2 yuan2 zhou1 xian1 sheng0 zhi1 fu4 ai1 shang1 zhi1 yu2 shi1 yi3 xu4 bie2
titleSlug: wen-shu-xiong-yi-quan-zhou-zhang-zhi-wang-zi-ping-xiang-ben-fu-gui-tu-yi-shu-yue-xiang-jian-hui-fan-liu-yi-zhong-de-yi-he-bing-shi-fu-wen-yuan-zhou-xian-sheng-zhi-fu-ai-shang-zhi-yu-shi-yi-xu-bie
author: 趙蕃
authorPinyin: zhao4 fan1
authorSlug: zhao-fan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 一雪五日陰，冰凍吹不裂。
- 今晨定何朝，萬里來霽色。
- 我將還山中，已駕還復輟。
- 故人有書至，會面不可失。
- 故人江西吏，何爲浙東役。
- 慟哭竹林迴，我實門下客。
- 去年送朝天，除書報三易。
- 心知以病辭，豈料成死隔。
- 東懷喪未赴，西望訃復得。
- 追惟平生遊，語淚相隕雜。
- 僧房幸小駐，聊以舒鬰結。
- 酒固不成懽，梅開况當說。

## 拼音

- yi4 xue3 wu3 ri4 yin1 ， bing1 dong4 chui1 bu2 lie4 。
- jin1 chen2 ding4 he2 chao2 ， wan4 li3 lai2 ji4 se4 。
- wo3 jiang1 huan2 shan1 zhong1 ， yi3 jia4 huan2 fu4 chuo4 。
- gu4 ren2 you3 shu1 zhi4 ， hui4 mian4 bu4 ke3 shi1 。
- gu4 ren2 jiang1 xi1 li4 ， he2 wei2 zhe4 dong1 yi4 。
- tong4 ku1 zhu2 lin2 hui2 ， wo3 shi2 men2 xia4 ke4 。
- qu4 nian2 song4 chao2 tian1 ， chu2 shu1 bao4 san1 yi4 。
- xin1 zhi1 yi3 bing4 ci2 ， qi3 liao4 cheng2 si3 ge2 。
- dong1 huai2 sang1 wei4 fu4 ， xi1 wang4 fu4 fu4 de2 。
- zhui1 wei2 ping2 sheng1 you2 ， yu3 lei4 xiang1 yun3 za2 。
- seng1 fang2 xing4 xiao3 zhu4 ， liao2 yi3 shu1 yu4 jie2 。
- jiu3 gu4 bu4 cheng2 huan1 ， mei2 kai1 kuang4 dang1 shuo1 。

## 注释

## 译文

## 赏析
