---
id: zhao-fan-le-sui-ge
title: 樂歲歌
titlePinyin: le4 sui4 ge1
titleSlug: le-sui-ge
author: 趙蕃
authorPinyin: zhao4 fan1
authorSlug: zhao-fan
dynasty: 宋
dynastyPinyin: song4
dynastySlug: song
tags: []
---

## 正文

- 早禾登場無餘粒，晚禾結穟俱全實。
- 如聞自入夏秋來，十日一雨晴五日。
- 去年夏旱秋與同，早禾半穫晚禾空。
- 未云收獲告畢工，十家九家愁歎中。
- 豈知今年有豐殖，父子相安妻反室。
- 東坡先生故嘗言，民自天民天定卹。
- 我今千里方來歸，釋擔先題樂歲詩。
- 其誰傳似閭里兒，乘時閉糴將安施。

## 拼音

- zao3 he2 deng1 chang3 wu2 yu2 li4 ， wan3 he2 jie2 sui4 ju4 quan2 shi2 。
- ru2 wen2 zi4 ru4 xia4 qiu1 lai2 ， shi2 ri4 yi4 yu3 qing2 wu3 ri4 。
- qu4 nian2 xia4 han4 qiu1 yu3 tong2 ， zao3 he2 ban4 huo4 wan3 he2 kong1 。
- wei4 yun2 shou1 huo4 gao4 bi4 gong1 ， shi2 jia1 jiu3 jia1 chou2 tan4 zhong1 。
- qi3 zhi1 jin1 nian2 you3 feng1 zhi2 ， fu4 zi3 xiang1 an1 qi1 fan3 shi4 。
- dong1 po1 xian1 sheng0 gu4 chang2 yan2 ， min2 zi4 tian1 min2 tian1 ding4 xu4 。
- wo3 jin1 qian1 li3 fang1 lai2 gui1 ， shi4 dan1 xian1 ti2 le4 sui4 shi1 。
- qi2 shui2 chuan2 si4 lü2 li3 er2 ， cheng2 shi2 bi4 di2 jiang1 an1 shi1 。

## 注释

## 译文

## 赏析
