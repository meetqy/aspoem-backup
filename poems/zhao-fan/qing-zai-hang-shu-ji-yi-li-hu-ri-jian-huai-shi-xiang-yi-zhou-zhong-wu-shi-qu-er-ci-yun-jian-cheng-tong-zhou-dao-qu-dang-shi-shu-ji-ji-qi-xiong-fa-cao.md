---
id: zhao-fan-qing-zai-hang-shu-ji-yi-li-hu-ri-jian-huai-shi-xiang-yi-zhou-zhong-wu-shi-qu-er-ci-yun-jian-cheng-tong-zhou-dao-qu-dang-shi-shu-ji-ji-qi-xiong-fa-cao
title: 頃在杭叔驥以離湖日見懷詩相遺舟中無事取而次韻兼呈同舟到衢當示叔驥及其兄法曹
titlePinyin: qing3 zai4 hang2 shu1 ji4 yi3 li2 hu2 ri4 jian4 huai2 shi1 xiang1 yi2 zhou1 zhong1 wu2 shi4 qu3 er2 ci4 yun4 jian1 cheng2 tong2 zhou1 dao4 qu2 dang1 shi4 shu1 ji4 ji2 qi2 xiong1 fa3 cao2
titleSlug: qing-zai-hang-shu-ji-yi-li-hu-ri-jian-huai-shi-xiang-yi-zhou-zhong-wu-shi-qu-er-ci-yun-jian-cheng-tong-zhou-dao-qu-dang-shi-shu-ji-ji-qi-xiong-fa-cao
author: 趙蕃
authorPinyin: zhao4 fan1
authorSlug: zhao-fan
dynasty: 宋
dynastyPinyin: song4
dynastySlug: song
tags: []
---

## 正文

- 江南千萬山，何許爲吾栖。
- 深林與豐草，本自麋鹿宜。
- 長安冠盖場，誰識杜拾遺。
- 日赴鄭老飯，未救方朔饑。
- 如我何如人，飄然亦天涯。
- 買舟今日歸，已恨作計遲。
- 山川舊曾經，所至皆依依。
- 共載得王蔡，何樂其如之。
- 但恨詩豪人，先我浮春溪。
- 眼中清絕處，收拾隨以西。
- 遂令我筆端，失去溫潤姿。
- 衢州法曹君，句成亦多奇。
- 會當一快讀，遣此別後思。
- 人生離合間，可喜更可悲。
- 但泛石室酒，萬事端能齊。

## 拼音

- jiang1 nan2 qian1 wan4 shan1 ， he2 xu1 wei2 wu2 qi1 。
- shen1 lin2 yu3 feng1 cao3 ， ben3 zi4 mi2 lu4 yi2 。
- chang2 an1 guan1 gai4 chang3 ， shui2 shi2 du4 shi2 yi2 。
- ri4 fu4 zheng4 lao3 fan4 ， wei4 jiu4 fang1 shuo4 ji1 。
- ru2 wo3 he2 ru2 ren2 ， piao1 ran2 yi4 tian1 ya2 。
- mai3 zhou1 jin1 ri4 gui1 ， yi3 hen4 zuo4 ji4 chi2 。
- shan1 chuan1 jiu4 ceng2 jing1 ， suo3 zhi4 jie1 yi1 yi1 。
- gong4 zai4 de2 wang2 cai4 ， he2 le4 qi2 ru2 zhi1 。
- dan4 hen4 shi1 hao2 ren2 ， xian1 wo3 fu2 chun1 xi1 。
- yan3 zhong1 qing1 jue2 chu3 ， shou1 shi0 sui2 yi3 xi1 。
- sui4 ling4 wo3 bi3 duan1 ， shi1 qu4 wen1 run4 zi1 。
- qu2 zhou1 fa3 cao2 jun1 ， ju4 cheng2 yi4 duo1 qi2 。
- hui4 dang1 yi2 kuai4 du2 ， qian3 ci3 bie2 hou4 si1 。
- ren2 sheng1 li2 he2 jian4 ， ke3 xi3 geng4 ke3 bei1 。
- dan4 fan4 shi2 shi4 jiu3 ， wan4 shi4 duan1 neng2 qi2 。

## 注释

## 译文

## 赏析
