---
id: zhao-fan-fa-tan-zhou
title: 發潭州
titlePinyin: fa1 tan2 zhou1
titleSlug: fa-tan-zhou
author: 趙蕃
authorPinyin: zhao4 fan1
authorSlug: zhao-fan
dynasty: 宋
dynastyPinyin: song4
dynastySlug: song
tags: []
---

## 正文

- 人言天宇澄，政好行遠道。
- 秋陽既已後，朔風尚茲早。
- 那知羈旅臣，寧有佳懷抱。
- 鬻田就遠宦，廩薄不得飽。
- 故鄉雖難歸，萬里生且老。
- 及今翻滯留，悠邈不能到。
- 客中更作客，此意將誰告。
- 妻兒重相別，更語各善保。
- 蛩鳴幽砌苔，馬齕荒原草。
- 深羨田中人，春禾復囷藁。

## 拼音

- ren2 yan2 tian1 yu3 cheng2 ， zheng4 hao3 xing2 yuan3 dao4 。
- qiu1 yang2 ji4 yi3 hou4 ， shuo4 feng1 shang4 zi1 zao3 。
- na4 zhi1 ji1 lü3 chen2 ， ning2 you3 jia1 huai2 bao4 。
- yu4 tian2 jiu4 yuan3 huan4 ， lin3 bao2 bu4 de2 bao3 。
- gu4 xiang1 sui1 nan2 gui1 ， wan4 li3 sheng1 qie3 lao3 。
- ji2 jin1 fan1 zhi4 liu2 ， you1 miao3 bu4 neng2 dao4 。
- ke4 zhong1 geng4 zuo4 ke4 ， ci3 yi4 jiang1 shui2 gao4 。
- qi1 er2 zhong4 xiang1 bie2 ， geng4 yu3 ge4 shan4 bao3 。
- qiong2 ming2 you1 qi4 tai2 ， ma3 he2 huang1 yuan2 cao3 。
- shen1 xian4 tian2 zhong1 ren2 ， chun1 he2 fu4 qun1 gao3 。

## 注释

## 译文

## 赏析
