---
id: zhao-fan-zi-su-yi-gu-feng-jian-huan-shi-zhou-po-shu-gui-tian-zhi-le-ci-yun-da-zhi
title: 子肅以古風見還詩軸頗述歸田之樂次韻答之
titlePinyin: zi3 su4 yi3 gu3 feng1 jian4 huan2 shi1 zhou2 po1 shu4 gui1 tian2 zhi1 le4 ci4 yun4 da2 zhi1
titleSlug: zi-su-yi-gu-feng-jian-huan-shi-zhou-po-shu-gui-tian-zhi-le-ci-yun-da-zhi
author: 趙蕃
authorPinyin: zhao4 fan1
authorSlug: zhao-fan
dynasty: 宋
dynastyPinyin: song4
dynastySlug: song
tags: []
---

## 正文

- 春風忽滿目，感嘆離羣居。
- 郊行竟何之，野蔓徒侵裾。
- 仰看嶺頭雲，片段隨卷舒。
- 悠然若有得，似我心地初。
- 乃愧學道晚，何時悟真如。
- 自茲稍鞭策，齒髮及未疎。
- 有兒幸成丁，可以親犁鉏。
- 要同商州民，窮功治山畬。
- 王租及時了，優游伴樵漁。
- 時乘少游馬，或卧淵明輿。
- 所過輒就醉，其他焉取餘。
- 此計儻遂心，誰能更淫書。
- 公詩胡爲哉，指南實前車。
- 事貴在勇决，駸駸歲將除。

## 拼音

- chun1 feng1 hu1 man3 mu4 ， gan3 tan4 li2 qun2 ju1 。
- jiao1 xing2 jing4 he2 zhi1 ， ye3 man4 tu2 qin1 ju1 。
- yang3 kan4 ling3 tou2 yun2 ， pian4 duan4 sui2 juan3 shu1 。
- you1 ran2 ruo4 you3 de2 ， si4 wo3 xin1 di4 chu1 。
- nai3 kui4 xue2 dao4 wan3 ， he2 shi2 wu4 zhen1 ru2 。
- zi4 zi1 shao1 bian1 ce4 ， chi3 fa4 ji2 wei4 shu1 。
- you3 er2 xing4 cheng2 ding1 ， ke3 yi3 qin1 li2 chu2 。
- yao4 tong2 shang1 zhou1 min2 ， qiong2 gong1 zhi4 shan1 she1 。
- wang2 zu1 ji2 shi2 le0 ， you1 you2 ban4 qiao2 yu2 。
- shi2 cheng2 shao3 you2 ma3 ， huo4 wo4 yuan1 ming2 yu2 。
- suo3 guo4 zhe2 jiu4 zui4 ， qi2 ta1 yan1 qu3 yu2 。
- ci3 ji4 tang3 sui4 xin1 ， shui2 neng2 geng4 yin2 shu1 。
- gong1 shi1 hu2 wei2 zai1 ， zhi3 nan2 shi2 qian2 ju1 。
- shi4 gui4 zai4 yong3 jue2 ， qin1 qin1 sui4 jiang1 chu2 。

## 注释

## 译文

## 赏析
