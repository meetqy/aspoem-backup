---
id: zhao-fan-chen-yang-dai-yue-ci-zhi-ming-zhou-fa-wu-ling-hui-ji-cong-you-zhu-gong
title: 辰陽待嶽祠之命舟發武陵回寄從遊諸公
titlePinyin: chen2 yang2 dai4 yue4 ci2 zhi1 ming4 zhou1 fa1 wu3 ling2 hui2 ji4 cong2 you2 zhu1 gong1
titleSlug: chen-yang-dai-yue-ci-zhi-ming-zhou-fa-wu-ling-hui-ji-cong-you-zhu-gong
author: 趙蕃
authorPinyin: zhao4 fan1
authorSlug: zhao-fan
dynasty: 宋
dynastyPinyin: song4
dynastySlug: song
tags: []
---

## 正文

- 叔父風流元祐支，清貧遠自相國時。
- 舊聞河朔人偉奇，元衡筆力猶可窺。
- 佳哉伯玉賢塤箎，小阮亦與竹林期。
- 兆民雖云非舊知，知之正自梅花詩。
- 伯壽憔悴儒冠衣，十年不調長苦饑。
- 經明行修後所歸，非吾光遠其誰推。
- 洪文學問方築基，基成可保無傾欹。
- 嗟我誤落東南陲，疏者迺親親異宜。
- 念我流轉終年疲，去章已上歸俟之。
- 或持酒肴或贈辭，亦或眷眷江之湄。
- 數面成親還語離，前日之樂今日悲。
- 秋風颯颯衣披披，山長水遠屬玉飛。
- 高城望斷日已西，望不可見令人思。

## 拼音

- shu1 fu4 feng1 liu2 yuan2 you4 zhi1 ， qing1 pin2 yuan3 zi4 xiang1 guo2 shi2 。
- jiu4 wen2 he2 shuo4 ren2 wei3 qi2 ， yuan2 heng2 bi3 li4 you2 ke3 kui1 。
- jia1 zai1 bo2 yu4 xian2 xun1 chi2 ， xiao3 ruan3 yi4 yu3 zhu2 lin2 qi1 。
- zhao4 min2 sui1 yun2 fei1 jiu4 zhi1 ， zhi1 zhi1 zheng4 zi4 mei2 hua1 shi1 。
- bo2 shou4 qiao2 cui4 ru2 guan1 yi1 ， shi2 nian2 bu2 diao4 chang2 ku3 ji1 。
- jing1 ming2 xing2 xiu1 hou4 suo3 gui1 ， fei1 wu2 guang1 yuan3 qi2 shui2 tui1 。
- hong2 wen2 xue2 wen4 fang1 zhu4 ji1 ， ji1 cheng2 ke3 bao3 wu2 qing1 qi1 。
- jie1 wo3 wu4 luo4 dong1 nan2 chui2 ， shu1 zhe3 nai3 qin1 qin1 yi4 yi2 。
- nian4 wo3 liu2 zhuan3 zhong1 nian2 pi2 ， qu4 zhang1 yi3 shang4 gui1 si4 zhi1 。
- huo4 chi2 jiu3 yao2 huo4 zeng4 ci2 ， yi4 huo4 juan4 juan4 jiang1 zhi1 mei2 。
- shu4 mian4 cheng2 qin1 huan2 yu3 li2 ， qian2 ri4 zhi1 le4 jin1 ri4 bei1 。
- qiu1 feng1 sa4 sa4 yi1 pi1 pi1 ， shan1 chang2 shui3 yuan3 shu3 yu4 fei1 。
- gao1 cheng2 wang4 duan4 ri4 yi3 xi1 ， wang4 bu4 ke3 jian4 ling4 ren2 si1 。

## 注释

## 译文

## 赏析
