---
id: zhao-fan-yan-zhou-dao-jian-de-shun-feng-su-yun-qi-li-long-gao-shi-yun-feng-bian-cai-qi-li-wu-feng-nai-qi-shi-li-er
title: 嚴州道間得順風俗云七里瀧篙師云風便纔七里無風乃七十里爾
titlePinyin: yan2 zhou1 dao4 jian4 de2 shun4 feng1 su2 yun2 qi1 li3 long2 gao1 shi1 yun2 feng1 bian4 cai2 qi1 li3 wu2 feng1 nai3 qi1 shi2 li3 er3
titleSlug: yan-zhou-dao-jian-de-shun-feng-su-yun-qi-li-long-gao-shi-yun-feng-bian-cai-qi-li-wu-feng-nai-qi-shi-li-er
author: 趙蕃
authorPinyin: zhao4 fan1
authorSlug: zhao-fan
dynasty: 宋
dynastyPinyin: song4
dynastySlug: song
tags: []
---

## 正文

- 桐江多犇湍，牽挽厭勞止。
- 舊云七里瀧，實乃七十里。
- 篙師爲予言，風便輒易爾。
- 迴思前日驚，留滯固可喜。
- 溪神果何心，憐我倦行李。
- 有風西南來，不徐亦不駛。
- 布帆保無恙，爲賜何其侈。
- 眼中峰巒過，天外鷗鳥起。
- 畫圖欠傳貌，詩語費驅使。
- 生平登臨心，於此得自已。
- 勿歎囊橐空，收將遺妻子。

## 拼音

- tong2 jiang1 duo1 ben1 tuan1 ， qian1 wan3 yan4 lao2 zhi3 。
- jiu4 yun2 qi1 li3 long2 ， shi2 nai3 qi1 shi2 li3 。
- gao1 shi1 wei2 yu3 yan2 ， feng1 bian4 zhe2 yi4 er3 。
- hui2 si1 qian2 ri4 jing1 ， liu2 zhi4 gu4 ke3 xi3 。
- xi1 shen2 guo3 he2 xin1 ， lian2 wo3 juan4 xing2 li0 。
- you3 feng1 xi1 nan2 lai2 ， bu4 xu2 yi4 bu4 shi3 。
- bu4 fan1 bao3 wu2 yang4 ， wei2 ci4 he2 qi2 chi3 。
- yan3 zhong1 feng1 luan2 guo4 ， tian1 wai4 ou1 niao3 qi3 。
- hua4 tu2 qian4 chuan2 mao4 ， shi1 yu3 fei4 qu1 shi3 。
- sheng1 ping2 deng1 lin2 xin1 ， wu1 ci3 de2 zi4 yi3 。
- wu4 tan4 nang2 tuo2 kong1 ， shou1 jiang1 yi2 qi1 zi0 。

## 注释

## 译文

## 赏析
