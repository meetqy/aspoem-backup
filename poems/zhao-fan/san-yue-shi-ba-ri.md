---
id: zhao-fan-san-yue-shi-ba-ri
title: 三月十八日
titlePinyin: san1 yue4 shi2 ba1 ri4
titleSlug: san-yue-shi-ba-ri
author: 趙蕃
authorPinyin: zhao4 fan1
authorSlug: zhao-fan
dynasty: 宋
dynastyPinyin: song4
dynastySlug: song
tags: []
---

## 正文

- 巴陵一月雨不休，豈惟人病天亦愁。
- 蠶饑麥腐穀種壞，農夫田婦呼天求。
- 巴邑有客方倦游，杭湖欲歸思具舟。
- 冥冥政爾羨歸雁，拍拍安得從輕鷗。
- 遠書數月絕不得，爾窮故與吾髣髴。
- 或云此雨祇此域，又道淋淫遍江國。
- 夜來痛飲不知極，終日破牀成兀兀。
- 感斯風雨憶江東，詩就鳥栖窗紙黑。

## 拼音

- ba1 ling2 yi1 yue4 yu3 bu4 xiu1 ， qi3 wei2 ren2 bing4 tian1 yi4 chou2 。
- can2 ji1 mai4 fu3 gu3 zhong3 huai4 ， nong2 fu1 tian2 fu4 hu1 tian1 qiu2 。
- ba1 yi4 you3 ke4 fang1 juan4 you2 ， hang2 hu2 yu4 gui1 si1 ju4 zhou1 。
- ming2 ming2 zheng4 er3 xian4 gui1 yan4 ， pai1 pai1 an1 de2 cong2 qing1 ou1 。
- yuan3 shu1 shu4 yue4 jue2 bu4 de2 ， er3 qiong2 gu4 yu3 wu2 fang3 fu2 。
- huo4 yun2 ci3 yu3 qi2 ci3 yu4 ， you4 dao4 lin2 yin2 bian4 jiang1 guo2 。
- ye4 lai2 tong4 yin3 bu4 zhi1 ji2 ， zhong1 ri4 po4 chuang2 cheng2 wu4 wu4 。
- gan3 si1 feng1 yu3 yi4 jiang1 dong1 ， shi1 jiu4 niao3 qi1 chuang1 zhi3 hei1 。

## 注释

## 译文

## 赏析
