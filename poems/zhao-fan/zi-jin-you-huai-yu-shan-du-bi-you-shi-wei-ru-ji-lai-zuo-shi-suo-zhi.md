---
id: zhao-fan-zi-jin-you-huai-yu-shan-du-bi-you-shi-wei-ru-ji-lai-zuo-shi-suo-zhi
title: 子進游懷玉山度必有詩未辱寄來作詩索之
titlePinyin: zi3 jin4 you2 huai2 yu4 shan1 du4 bi4 you3 shi1 wei4 ru3 ji4 lai2 zuo4 shi1 suo3 zhi1
titleSlug: zi-jin-you-huai-yu-shan-du-bi-you-shi-wei-ru-ji-lai-zuo-shi-suo-zhi
author: 趙蕃
authorPinyin: zhao4 fan1
authorSlug: zhao-fan
dynasty: 宋
dynastyPinyin: song4
dynastySlug: song
tags: []
---

## 正文

- 秋日清且美，於游也固宜。
- 迨今冬已仲，墐戶惟其時。
- 若人興公家，嗜好夙有詩。
- 幾譚巖壑間，塵落不自知。
- 靡辭陟降難，顧病風露披。
- 舊聞懷玉山，地置多側危。
- 我爲是邦人，每恨著脚遲。
- 聞公勇決往，身住心俱馳。
- 是邦有茲山，蓋已千祀垂。
- 曩者君夫子，携家隠於斯。
- 與山結勝因，詩成多及之。
- 去年公二仲，探討曾至茲。
- 今公又繼去，祕密真無遺。
- 山名謂懷玉，自昔傳我疑。
- 衆作乃圭璧，名實信不欺。
- 書來報行程，快讀祇欠詩。
- 春膏有餘否，佳筆銳若錐。
- 會當寫真行，寄我光茅茨。

## 拼音

- qiu1 ri4 qing1 qie3 mei3 ， wu1 you2 ye3 gu4 yi2 。
- dai4 jin1 dong1 yi3 zhong4 ， jin4 hu4 wei2 qi2 shi2 。
- ruo4 ren2 xing1 gong1 jia1 ， shi4 hao4 su4 you3 shi1 。
- ji1 tan2 yan2 he4 jian4 ， chen2 luo4 bu2 zi4 zhi1 。
- mi2 ci2 zhi4 jiang4 nan2 ， gu4 bing4 feng1 lu4 pi1 。
- jiu4 wen2 huai2 yu4 shan1 ， di4 zhi4 duo1 ce4 wei1 。
- wo3 wei2 shi4 bang1 ren2 ， mei3 hen4 zhu4 jiao3 chi2 。
- wen2 gong1 yong3 jue2 wang3 ， shen1 zhu4 xin1 ju4 chi2 。
- shi4 bang1 you3 zi1 shan1 ， gai4 yi3 qian1 si4 chui2 。
- nang3 zhe3 jun1 fu1 zi3 ， xie2 jia1 yin3 wu1 si1 。
- yu3 shan1 jie2 sheng4 yin1 ， shi1 cheng2 duo1 ji2 zhi1 。
- qu4 nian2 gong1 er4 zhong4 ， tan4 tao3 ceng2 zhi4 zi1 。
- jin1 gong1 you4 ji4 qu4 ， bi4 mi4 zhen1 wu2 yi2 。
- shan1 ming2 wei4 huai2 yu4 ， zi4 xi1 chuan2 wo3 yi2 。
- zhong4 zuo4 nai3 gui1 bi4 ， ming2 shi2 xin4 bu4 qi1 。
- shu1 lai2 bao4 xing2 cheng2 ， kuai4 du2 qi2 qian4 shi1 。
- chun1 gao1 you3 yu2 fou3 ， jia1 bi3 rui4 ruo4 zhui1 。
- hui4 dang1 xie3 zhen1 xing2 ， ji4 wo3 guang1 mao2 ci2 。

## 注释

## 译文

## 赏析
