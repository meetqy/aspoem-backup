---
id: zhao-fan-xue-zhong-du-cheng-zhai-jing-xi-zhu-ji-cheng-gu-shi-er-shi-yun-feng-ji-bing-cheng-wu-zhong-quan
title: 雪中讀誠齋荆溪諸集成古詩二十韵奉寄並呈吳仲權
titlePinyin: xue3 zhong1 du2 cheng2 zhai1 jing1 xi1 zhu1 ji2 cheng2 gu3 shi1 er4 shi2 yun4 feng4 ji4 bing4 cheng2 wu2 zhong4 quan2
titleSlug: xue-zhong-du-cheng-zhai-jing-xi-zhu-ji-cheng-gu-shi-er-shi-yun-feng-ji-bing-cheng-wu-zhong-quan
author: 趙蕃
authorPinyin: zhao4 fan1
authorSlug: zhao-fan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 雲埋懷玉山，風斷羣玉府。
- 霰聲欻成跳，雪陳翻已舞。
- 槎牙粲瑶林，突兀森瓊戶。
- 山差丈人行，鳥絕兄弟語。
- 初看失南東，旋覺迷仰俯。
- 恍疑羣仙下，直謂陰靈聚。
- 回霑鬚蕭騷，細著衣繿縷。
- 履穿不能曳，筇凍莫可拄。
- 書窗偶朋會，詩冊隨意取。
- 誠齋入諷詠，思隠記稱許。
- 甘能膏齒頰，清且醒肺腑。
- 詎須割蜂房，底用煎茗乳。
- 非惟雪花同，又並梅花嫵。
- 調孤匪相寒，法凜由思苦。
- 想應當此時，有句肯易吐。
- 平明入賀回，馬向章臺拊。
- 過午下直遲，手映玉柄麈。
- 同僚有同社，久已齊白甫。
- 長別漫長懷，何因似郊愈。
- 風引故能親，雲披禽先覩。

## 拼音

- yun2 mai2 huai2 yu4 shan1 ， feng1 duan4 qun2 yu4 fu3 。
- xian4 sheng1 chua1 cheng2 tiao4 ， xue3 chen2 fan1 yi3 wu3 。
- cha2 ya2 can4 yao2 lin2 ， tu1 wu4 sen1 qiong2 hu4 。
- shan1 cha4 zhang4 ren2 xing2 ， niao3 jue2 xiong1 di4 yu3 。
- chu1 kan4 shi1 nan2 dong1 ， xuan2 jue2 mi2 yang3 fu3 。
- huang3 yi2 qun2 xian1 xia4 ， zhi2 wei4 yin1 ling2 ju4 。
- hui2 zhan1 xu1 xiao1 sao1 ， xi4 zhu4 yi1 lan2 lü3 。
- lü3 chuan1 bu4 neng2 ye4 ， qiong2 dong4 mo4 ke3 zhu3 。
- shu1 chuang1 ou3 peng2 hui4 ， shi1 ce4 sui2 yi4 qu3 。
- cheng2 zhai1 ru4 feng3 yong3 ， si1 yin3 ji4 cheng1 xu1 。
- gan1 neng2 gao1 chi3 jia2 ， qing1 qie3 xing3 fei4 fu3 。
- ju4 xu1 ge1 feng1 fang2 ， di3 yong4 jian1 ming2 ru3 。
- fei1 wei2 xue3 hua1 tong2 ， you4 bing4 mei2 hua1 wu3 。
- diao4 gu1 fei3 xiang1 han2 ， fa3 lin3 you2 si1 ku3 。
- xiang3 ying1 dang1 ci3 shi2 ， you3 ju4 ken3 yi4 tu3 。
- ping2 ming2 ru4 he4 hui2 ， ma3 xiang4 zhang1 tai2 fu3 。
- guo4 wu3 xia4 zhi2 chi2 ， shou3 ying4 yu4 bing3 zhu3 。
- tong2 liao2 you3 tong2 she4 ， jiu3 yi3 qi2 bai2 fu3 。
- chang2 bie2 man4 chang2 huai2 ， he2 yin1 si4 jiao1 yu4 。
- feng1 yin3 gu4 neng2 qin1 ， yun2 pi1 qin2 xian1 du3 。

## 注释

## 译文

## 赏析
