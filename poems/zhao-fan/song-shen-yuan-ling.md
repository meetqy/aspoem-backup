---
id: zhao-fan-song-shen-yuan-ling
title: 送沈沅陵
titlePinyin: song4 shen3 yuan2 ling2
titleSlug: song-shen-yuan-ling
author: 趙蕃
authorPinyin: zhao4 fan1
authorSlug: zhao-fan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 世官古所譏，世祿今不廢。
- 要之苟有人，二者非苦背。
- 君祖我曾祖，紹聖同廷對。
- 素風我莫嗣，清德君可輩。
- 江湖渺聞名，荆蠻適親誨。
- 忘年君固美，並行我終悔。
- 許以相唱酬，何止聞謦欬。
- 君行竟先我，後會何時再。
- 江花與江草，頗恨遠目礙。
- 君於門戶責，有似松柏耐。
- 而我詩書樂，政爾羞同隊。
- 臨分曷告我，苦語幸勿愛。
- 我亦安贈君，結蘭以爲佩。
- 庶幾二祖風，歲久端如在。

## 拼音

- shi4 guan1 gu3 suo3 ji1 ， shi4 lu4 jin1 bu2 fei4 。
- yao4 zhi1 gou3 you3 ren2 ， er4 zhe3 fei1 ku3 bei4 。
- jun1 zu3 wo3 ceng2 zu3 ， shao4 sheng4 tong2 ting2 dui4 。
- su4 feng1 wo3 mo4 si4 ， qing1 de2 jun1 ke3 bei4 。
- jiang1 hu2 miao3 wen2 ming2 ， jing1 man2 shi4 qin1 hui4 。
- wang4 nian2 jun1 gu4 mei3 ， bing4 xing2 wo3 zhong1 hui3 。
- xu1 yi3 xiang1 chang4 chou2 ， he2 zhi3 wen2 qing3 kai4 。
- jun1 xing2 jing4 xian1 wo3 ， hou4 hui4 he2 shi2 zai4 。
- jiang1 hua1 yu3 jiang1 cao3 ， po1 hen4 yuan3 mu4 ai4 。
- jun1 wu1 men2 hu4 ze2 ， you3 si4 song1 bai3 nai4 。
- er2 wo3 shi1 shu1 le4 ， zheng4 er3 xiu1 tong2 dui4 。
- lin2 fen1 he2 gao4 wo3 ， ku3 yu3 xing4 wu4 ai4 。
- wo3 yi4 an1 zeng4 jun1 ， jie2 lan2 yi3 wei2 pei4 。
- shu4 ji1 er4 zu3 feng1 ， sui4 jiu3 duan1 ru2 zai4 。

## 注释

## 译文

## 赏析
