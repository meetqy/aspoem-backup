---
id: zhao-fan-cheng-fu-lai-zi-yu-shan-shen-zhi-you-song-xing-shi-qie-yi-jian-ji-ci-yun
title: 成父來自玉山審知有送行詩且以見及次韻
titlePinyin: cheng2 fu4 lai2 zi4 yu4 shan1 shen3 zhi1 you3 song4 xing2 shi1 qie3 yi3 jian4 ji2 ci4 yun4
titleSlug: cheng-fu-lai-zi-yu-shan-shen-zhi-you-song-xing-shi-qie-yi-jian-ji-ci-yun
author: 趙蕃
authorPinyin: zhao4 fan1
authorSlug: zhao-fan
dynasty: 宋
dynastyPinyin: song4
dynastySlug: song
tags: []
---

## 正文

- 思君一夕或三起，詩卷曷從來眼裏。
- 驟疑笑語接秋窗，不悟江山隔吾里。
- 近來海內詩好誰，賤目可憐空貴耳。
- 謫仙既作東山稱，杜陵亦貴衡陽紙。
- 吾人得窮固其分，幽谷安能爭市倚。
- 何當與子棄茲世，卜居在在佳山水。
- 不同淵明田下潠，即效龜蒙耕甫里。
- 文成不作封禪詞，相我于耜并舉趾。

## 拼音

- si1 jun1 yi4 xi1 huo4 san1 qi3 ， shi1 juan4 he2 cong2 lai2 yan3 li3 。
- zhou4 yi2 xiao4 yu3 jie1 qiu1 chuang1 ， bu2 wu4 jiang1 shan1 ge2 wu2 li3 。
- jin4 lai2 hai3 nei4 shi1 hao3 shui2 ， jian4 mu4 ke3 lian2 kong1 gui4 er3 。
- zhe2 xian1 ji4 zuo4 dong1 shan1 cheng1 ， du4 ling2 yi4 gui4 heng2 yang2 zhi3 。
- wu2 ren2 de2 qiong2 gu4 qi2 fen1 ， you1 gu3 an1 neng2 zheng1 shi4 yi3 。
- he2 dang1 yu3 zi3 qi4 zi1 shi4 ， bu3 ju1 zai4 zai4 jia1 shan1 shui3 。
- bu4 tong2 yuan1 ming2 tian2 xia4 xun4 ， ji2 xiao4 gui1 meng2 geng1 fu3 li3 。
- wen2 cheng2 bu2 zuo4 feng1 shan4 ci2 ， xiang1 wo3 yu2 si4 bing4 ju3 zhi3 。

## 注释

## 译文

## 赏析
