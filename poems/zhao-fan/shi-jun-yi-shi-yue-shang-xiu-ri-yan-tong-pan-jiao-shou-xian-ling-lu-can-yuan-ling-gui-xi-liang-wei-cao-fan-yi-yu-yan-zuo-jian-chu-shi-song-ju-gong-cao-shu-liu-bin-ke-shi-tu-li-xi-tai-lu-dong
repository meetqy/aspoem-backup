---
id: zhao-fan-shi-jun-yi-shi-yue-shang-xiu-ri-yan-tong-pan-jiao-shou-xian-ling-lu-can-yuan-ling-gui-xi-liang-wei-cao-fan-yi-yu-yan-zuo-jian-chu-shi-song-ju-gong-cao-shu-liu-bin-ke-shi-tu-li-xi-tai-lu-dong-lai-zhu-xi-zhen-zhao-zhong-jian-shi-tie-fan-fu-shi-shi-er-yun-yi-ji-qi-shi
title: 使君以十月上休日燕通判教授縣令錄參沅陵貴溪兩尉曹蕃亦與焉坐間出示宋莒公草書劉賓客詩圖李西臺呂東萊朱希真趙忠簡詩帖蕃賦詩十二韻以紀其事
titlePinyin: shi3 jun1 yi3 shi2 yue4 shang4 xiu1 ri4 yan4 tong1 pan4 jiao4 shou4 xian4 ling4 lu4 can1 yuan2 ling2 gui4 xi1 liang3 wei4 cao2 fan1 yi4 yu3 yan1 zuo4 jian4 chu1 shi4 song4 ju3 gong1 cao3 shu1 liu2 bin1 ke4 shi1 tu2 li3 xi1 tai2 lü3 dong1 lai2 zhu1 xi1 zhen1 zhao4 zhong1 jian3 shi1 tie1 fan1 fu4 shi1 shi2 er4 yun4 yi3 ji4 qi2 shi4
titleSlug: shi-jun-yi-shi-yue-shang-xiu-ri-yan-tong-pan-jiao-shou-xian-ling-lu-can-yuan-ling-gui-xi-liang-wei-cao-fan-yi-yu-yan-zuo-jian-chu-shi-song-ju-gong-cao-shu-liu-bin-ke-shi-tu-li-xi-tai-lu-dong-lai-zhu-xi-zhen-zhao-zhong-jian-shi-tie-fan-fu-shi-shi-er-yun-yi-ji-qi-shi
author: 趙蕃
authorPinyin: zhao4 fan1
authorSlug: zhao-fan
dynasty: 宋
dynastyPinyin: song4
dynastySlug: song
tags: []
---

## 正文

- 假日黄堂燕，窮冬白晝長。
- 風流話前哲，翰墨出珍藏。
- 莒國龍蛇字，西臺錦繡章。
- 東萊先理致，朱老繼顛狂。
- 最後吾宗帖，深於往事傷。
- 污泥躍鰍鱓，大藪暴豺狼。
- 薄暮仍添火，終筵更益觴。
- 時雖當歲廩，氣乃返春陽。
- 此固公爲德，寧云勢所當。
- 廣文忘獨冷，半刺喜翱翔。
- 四士俱才茂，一夫惟鬢霜。
- 驂鸞看霄漢，買犢自耕桑。

## 拼音

- jia4 ri4 huang2 tang2 yan4 ， qiong2 dong1 bai2 zhou4 chang2 。
- feng1 liu2 hua4 qian2 zhe2 ， han4 mo4 chu1 zhen1 cang2 。
- ju3 guo2 long2 she2 zi4 ， xi1 tai2 jin3 xiu4 zhang1 。
- dong1 lai2 xian1 li3 zhi4 ， zhu1 lao3 ji4 dian1 kuang2 。
- zui4 hou4 wu2 zong1 tie1 ， shen1 wu1 wang3 shi4 shang1 。
- wu1 ni2 yue4 qiu1 shan4 ， da4 sou3 bao4 chai2 lang2 。
- bao2 mu4 reng2 tian1 huo3 ， zhong1 yan2 geng4 yi4 shang1 。
- shi2 sui1 dang1 sui4 lin3 ， qi4 nai3 fan3 chun1 yang2 。
- ci3 gu4 gong1 wei2 de2 ， ning2 yun2 shi4 suo3 dang1 。
- guang3 wen2 wang4 du2 leng3 ， ban4 ci4 xi3 ao2 xiang2 。
- si4 shi4 ju4 cai2 mao4 ， yi4 fu1 wei2 bin4 shuang1 。
- can1 luan2 kan4 xiao1 han4 ， mai3 du2 zi4 geng1 sang1 。

## 注释

## 译文

## 赏析
