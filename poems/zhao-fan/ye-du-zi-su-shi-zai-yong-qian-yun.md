---
id: zhao-fan-ye-du-zi-su-shi-zai-yong-qian-yun
title: 夜讀子肅詩再用前韻
titlePinyin: ye4 du2 zi3 su4 shi1 zai4 yong4 qian2 yun4
titleSlug: ye-du-zi-su-shi-zai-yong-qian-yun
author: 趙蕃
authorPinyin: zhao4 fan1
authorSlug: zhao-fan
dynasty: 宋
dynastyPinyin: song4
dynastySlug: song
tags: []
---

## 正文

- 棲鴉既投林，蕭然野人居。
- 獨立茅簷下，依依月生裾。
- 涉春抱煩痾，茲夕稍自舒。
- 誦公寄來詩，何啻超黄初。
- 正聲久欲絕，作者徒紛如。
- 得公振頹波，如漢有二疏。
- 擬欲躡其跡，荒棘廢墾鉏。
- 譬由治田人，必待三年畬。
- 敢矜一日功，草草同獵漁。
- 窮通固定分，往者悲接輿。
- 百年等夢間，壽夭誰贏餘。
- 如何彼虞翻，惋歎輒著書。
- 人生貴適意，安步可當車。
- 茲道儻與聞，他焉從破除。

## 拼音

- qi1 ya1 ji4 tou2 lin2 ， xiao1 ran2 ye3 ren2 ju1 。
- du2 li4 mao2 yan2 xia4 ， yi1 yi1 yue4 sheng1 ju1 。
- she4 chun1 bao4 fan2 ke1 ， zi1 xi1 shao1 zi4 shu1 。
- song4 gong1 ji4 lai2 shi1 ， he2 chi4 chao1 huang2 chu1 。
- zheng4 sheng1 jiu3 yu4 jue2 ， zuo4 zhe3 tu2 fen1 ru2 。
- de2 gong1 zhen4 tui2 bo1 ， ru2 han4 you3 er4 shu1 。
- ni3 yu4 nie4 qi2 ji4 ， huang1 ji2 fei4 ken3 chu2 。
- pi4 you2 zhi4 tian2 ren2 ， bi4 dai4 san1 nian2 she1 。
- gan3 jin1 yi2 ri4 gong1 ， cao3 cao3 tong2 lie4 yu2 。
- qiong2 tong1 gu4 ding4 fen1 ， wang3 zhe3 bei1 jie1 yu2 。
- bai3 nian2 deng3 meng4 jian4 ， shou4 yao1 shui2 ying2 yu2 。
- ru2 he2 bi3 yu2 fan1 ， wan3 tan4 zhe2 zhu4 shu1 。
- ren2 sheng1 gui4 shi4 yi4 ， an1 bu4 ke3 dang1 ju1 。
- zi1 dao4 tang3 yu3 wen2 ， ta1 yan1 cong2 po4 chu2 。

## 注释

## 译文

## 赏析
