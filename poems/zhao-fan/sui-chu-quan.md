---
id: zhao-fan-sui-chu-quan
title: 遂初泉
titlePinyin: sui4 chu1 quan2
titleSlug: sui-chu-quan
author: 趙蕃
authorPinyin: zhao4 fan1
authorSlug: zhao-fan
dynasty: 宋
dynastyPinyin: song4
dynastySlug: song
tags: []
---

## 正文

- 荆溪溪水清無底，下有亂石白齒齒。
- 東坡先生所卜居，想像神遊應不死。
- 後來高躅嗣者誰，東門孫氏賢塤箎。
- 不惟文采風流是，釀酒喜客俱似之。
- 憶昨爲官在吳里，三年徵逐一日爾。
- 詩傳活法付乃兄，酒有名方屬吾弟。
- 當時釀熟曾入唇，大孫絕嘆能逼人。
- 世間名賢久難辨，顧恐石室來亂真。
- 遂初自是渠家賦，大孫取以名其住。
- 我今以是謚君酒，要使交情不忘故。
- 嗟予老矣百不如，有竹萬箇中藏書。
- 願從吾徒授此術，歸去傭田親種秫。

## 拼音

- jing1 xi1 xi1 shui3 qing1 wu2 di3 ， xia4 you3 luan4 shi2 bai2 chi3 chi3 。
- dong1 po1 xian1 sheng0 suo3 bu3 ju1 ， xiang3 xiang4 shen2 you2 ying1 bu4 si3 。
- hou4 lai2 gao1 zhu2 si4 zhe3 shui2 ， dong1 men2 sun1 shi4 xian2 xun1 chi2 。
- bu4 wei2 wen2 cai3 feng1 liu2 shi4 ， niang4 jiu3 xi3 ke4 ju4 si4 zhi1 。
- yi4 zuo2 wei2 guan1 zai4 wu2 li3 ， san1 nian2 zhi3 zhu2 yi1 ri4 er3 。
- shi1 chuan2 huo2 fa3 fu4 nai3 xiong1 ， jiu3 you3 ming2 fang1 shu3 wu2 di4 。
- dang1 shi2 niang4 shu2 ceng2 ru4 chun2 ， da4 sun1 jue2 tan4 neng2 bi1 ren2 。
- shi4 jian4 ming2 xian2 jiu3 nan2 bian4 ， gu4 kong3 shi2 shi4 lai2 luan4 zhen1 。
- sui4 chu1 zi4 shi4 qu2 jia1 fu4 ， da4 sun1 qu3 yi3 ming2 qi2 zhu4 。
- wo3 jin1 yi3 shi4 shi4 jun1 jiu3 ， yao4 shi3 jiao1 qing0 bu2 wang4 gu4 。
- jie1 yu3 lao3 yi3 bai3 bu4 ru2 ， you3 zhu2 wan4 ge4 zhong1 cang2 shu1 。
- yuan4 cong2 wu2 tu2 shou4 ci3 shu4 ， gui1 qu4 yong1 tian2 qin1 zhong3 shu2 。

## 注释

## 译文

## 赏析
