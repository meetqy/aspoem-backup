---
id: zhao-fan-lian-xue-ou-shu
title: 連雪偶書
titlePinyin: lian2 xue3 ou3 shu1
titleSlug: lian-xue-ou-shu
author: 趙蕃
authorPinyin: zhao4 fan1
authorSlug: zhao-fan
dynasty: 宋
dynastyPinyin: song4
dynastySlug: song
tags: []
---

## 正文

- 初雪爲歡謠，再雪猶喜視。
- 三雪已恐多，四雪翻爲異。
- 坐棲漏明屋，卧擁如鐵被。
- 蕭條市無行，寂寞門半閉。
- 官居且云然，野處當何似。
- 凶年畧無儲，度日唯旋計。
- 糟粕有十百，糠覈匪一二。
- 葛根藉長鑱，蓼草同滯穗。
- 哀哉當此時，已矣良不易。
- 仰頭叩皇天，俯首跼厚地。
- 天地豈不仁，冰雪行且霽。
- 春膏動土脈，好雨趨歲事。
- 但勤力田科，且下半租賜。
- 當思碩鼠去，切勿厭狼戾。

## 拼音

- chu1 xue3 wei2 huan1 yao2 ， zai4 xue3 you2 xi3 shi4 。
- san1 xue3 yi3 kong3 duo1 ， si4 xue3 fan1 wei2 yi4 。
- zuo4 qi1 lou4 ming2 wu1 ， wo4 yong1 ru2 tie3 bei4 。
- xiao1 tiao2 shi4 wu2 xing2 ， ji4 mo4 men2 ban4 bi4 。
- guan1 ju1 qie3 yun2 ran2 ， ye3 chu3 dang1 he2 si4 。
- xiong1 nian2 lüe4 wu2 chu3 ， du4 ri4 wei2 xuan2 ji4 。
- zao1 po4 you3 shi2 bai3 ， kang1 he2 fei3 yi1 er4 。
- ge2 gen1 jie4 chang2 chan2 ， liao3 cao3 tong2 zhi4 sui4 。
- ai1 zai1 dang1 ci3 shi2 ， yi3 yi3 liang2 bu2 yi4 。
- yang3 tou2 kou4 huang2 tian1 ， fu3 shou3 ju2 hou4 di4 。
- tian1 di4 qi3 bu4 ren2 ， bing1 xue3 xing2 qie3 ji4 。
- chun1 gao1 dong4 tu3 mai4 ， hao3 yu3 qu1 sui4 shi4 。
- dan4 qin2 li4 tian2 ke1 ， qie3 xia4 ban4 zu1 ci4 。
- dang1 si1 shuo4 shu3 qu4 ， qie4 wu4 yan4 lang2 li4 。

## 注释

## 译文

## 赏析
