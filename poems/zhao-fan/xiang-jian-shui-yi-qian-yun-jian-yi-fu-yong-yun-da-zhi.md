---
id: zhao-fan-xiang-jian-shui-yi-qian-yun-jian-yi-fu-yong-yun-da-zhi
title: 向監稅以前韻見貽復用韻答之
titlePinyin: xiang4 jian1 shui4 yi3 qian2 yun4 jian4 yi2 fu4 yong4 yun4 da2 zhi1
titleSlug: xiang-jian-shui-yi-qian-yun-jian-yi-fu-yong-yun-da-zhi
author: 趙蕃
authorPinyin: zhao4 fan1
authorSlug: zhao-fan
dynasty: 宋
dynastyPinyin: song4
dynastySlug: song
tags: []
---

## 正文

- 鄒陽困游梁，自喻託枯朽。
- 功名彼何能，慷慨終無取。
- 寧知古君臣，義蓋存師友。
- 高謝亦有人，班班推廣受。
- 先師有遺言，何有居夷陋。
- 歎息柳儀曹，枉尺贊五就。
- 詩書自青衿，事業見白首。
- 基本苟不定，歲月寧能又。
- 煌煌瀟湘姿，肯雜樝梨餖。
- 而彼倚市門，詎復工刺繡。
- 騏驥伏鹽車，駑駘空滿廐。
- 置是勿易談，舊矣憎多口。
- 君詩定自佳，官乃等尉候。
- 詩成不自足，乃復過我牖。
- 同官有歐沈，一時真頗有。
- 要加萬鎰彫，必待無價手。
- 君其往從之，我亦瞠其後。

## 拼音

- zou1 yang2 kun4 you2 liang2 ， zi4 yu4 tuo1 ku1 xiu3 。
- gong1 ming2 bi3 he2 neng2 ， kang1 kai3 zhong1 wu2 qu3 。
- ning2 zhi1 gu3 jun1 chen2 ， yi4 gai4 cun2 shi1 you3 。
- gao1 xie4 yi4 you3 ren2 ， ban1 ban1 tui1 guang3 shou4 。
- xian1 shi1 you3 yi2 yan2 ， he2 you3 ju1 yi2 lou4 。
- tan4 xi1 liu3 yi2 cao2 ， wang3 chi3 zan4 wu3 jiu4 。
- shi1 shu1 zi4 qing1 jin1 ， shi4 ye4 jian4 bai2 shou3 。
- ji1 ben3 gou3 bu2 ding4 ， sui4 yue4 ning2 neng2 you4 。
- huang2 huang2 xiao1 xiang1 zi1 ， ken3 za2 zha1 li2 dou4 。
- er2 bi3 yi3 shi4 men2 ， ju4 fu4 gong1 ci4 xiu4 。
- qi2 ji4 fu2 yan2 ju1 ， nu2 tai2 kong1 man3 jiu4 。
- zhi4 shi4 wu4 yi4 tan2 ， jiu4 yi3 zeng1 duo1 kou3 。
- jun1 shi1 ding4 zi4 jia1 ， guan1 nai3 deng3 wei4 hou4 。
- shi1 cheng2 bu2 zi4 zu2 ， nai3 fu4 guo4 wo3 you3 。
- tong2 guan1 you3 ou1 shen3 ， yi4 shi2 zhen1 po1 you3 。
- yao4 jia1 wan4 yi4 diao1 ， bi4 dai4 wu2 jia4 shou3 。
- jun1 qi2 wang3 cong2 zhi1 ， wo3 yi4 cheng1 qi2 hou4 。

## 注释

## 译文

## 赏析
