---
id: zhao-fan-yu-cheng-fu-di-zi-yan-long-tong-ru-cheng-wan-su-huang-yan
title: 與成父弟自嚴礲同入城晚宿黄巖
titlePinyin: yu3 cheng2 fu4 di4 zi4 yan2 long2 tong2 ru4 cheng2 wan3 su4 huang2 yan2
titleSlug: yu-cheng-fu-di-zi-yan-long-tong-ru-cheng-wan-su-huang-yan
author: 趙蕃
authorPinyin: zhao4 fan1
authorSlug: zhao-fan
dynasty: 宋
dynastyPinyin: song4
dynastySlug: song
tags: []
---

## 正文

- 昔人重離合，感慨思功名。
- 我今迫貧賤，乃作分袂驚。
- 徘徊未能別，崎嶇復同行。
- 捫蘿到黄巖，倚杖日已傾。
- 摩挲磴道古，開拓窗戶明。
- 道人慣看客，撥火治短檠。
- 村醪偶提携，霜柑亦包并。
- 病來不喜飲，一再瀉濁清。
- 道塗今日勞，林壑他年盟。
- 蘇州對牀卧，不下五言城。
- 自經長少公，增重手足情。
- 細聽松竹響，疑是風雨鳴。
- 披衣更起坐，月出山四更。

## 拼音

- xi1 ren2 zhong4 li2 he2 ， gan3 kai3 si1 gong1 ming2 。
- wo3 jin1 po4 pin2 jian4 ， nai3 zuo4 fen1 mei4 jing1 。
- pai2 huai2 wei4 neng2 bie2 ， qi2 qu1 fu4 tong2 xing2 。
- men2 luo2 dao4 huang2 yan2 ， yi3 zhang4 ri4 yi3 qing1 。
- mo2 suo1 deng4 dao4 gu3 ， kai1 tuo4 chuang1 hu4 ming2 。
- dao4 ren2 guan4 kan4 ke4 ， bo1 huo3 zhi4 duan3 qing2 。
- cun1 lao2 ou3 ti2 xie2 ， shuang1 gan1 yi4 bao1 bing4 。
- bing4 lai2 bu4 xi3 yin3 ， yi2 zai4 xie4 zhuo2 qing1 。
- dao4 tu2 jin1 ri4 lao2 ， lin2 he4 ta1 nian2 meng2 。
- su1 zhou1 dui4 chuang2 wo4 ， bu2 xia4 wu3 yan2 cheng2 。
- zi4 jing1 chang2 shao3 gong1 ， zeng1 zhong4 shou3 zu2 qing2 。
- xi4 ting1 song1 zhu2 xiang3 ， yi2 shi4 feng1 yu3 ming2 。
- pi1 yi1 geng4 qi3 zuo4 ， yue4 chu1 shan1 si4 geng1 。

## 注释

## 译文

## 赏析
