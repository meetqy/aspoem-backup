---
id: zhao-fan-zhong-yang-jin-yi-feng-yu-zhou-zhi-song-bin-lao-man-cheng-feng-yu-jin-zhong-yang-zhi-ju-zhe-wei-yi-zhang-shu-cheng-jiao-shou-yuan-ling
title: 重陽近矣風雨驟至誦邠老滿城風雨近重陽之句輒爲一章書呈教授沅陵
titlePinyin: zhong4 yang2 jin4 yi3 feng1 yu3 zhou4 zhi4 song4 bin1 lao3 man3 cheng2 feng1 yu3 jin4 zhong4 yang2 zhi1 ju4 zhe2 wei2 yi4 zhang1 shu1 cheng2 jiao4 shou4 yuan2 ling2
titleSlug: zhong-yang-jin-yi-feng-yu-zhou-zhi-song-bin-lao-man-cheng-feng-yu-jin-zhong-yang-zhi-ju-zhe-wei-yi-zhang-shu-cheng-jiao-shou-yuan-ling
author: 趙蕃
authorPinyin: zhao4 fan1
authorSlug: zhao-fan
dynasty: 宋
dynastyPinyin: song4
dynastySlug: song
tags: []
---

## 正文

- 好詩不在多，自足傳不朽。
- 池塘生春草，餘句世無取。
- 詩家黄州潘，蘇黄逮師友。
- 六義極淵源，一貫相授受。
- 秋風有奇思，簞瓢忘巷陋。
- 奈何催租人，敗之不使就。
- 我謂此七字，已敵三千首。
- 政使無敗者，意盡終難又。
- 縱令葺成章，未免加飣餖。
- 衣錦欲尚絅，何嘗炫文繡。
- 一洗凡馬空，浪說充天廄。
- 重陽晴則已，雨必風在口。
- 今茲季月來，陰雨變時候。
- 愔愔爵羅門，寂寂鳥噪牖。
- 黄花冷未芳，黄葉掃復有。
- 頗將寫吾懷，渠在那出手。
- 併想東籬人，瞻前忽焉後。

## 拼音

- hao3 shi1 bu2 zai4 duo1 ， zi4 zu2 chuan2 bu4 xiu3 。
- chi2 tang2 sheng1 chun1 cao3 ， yu2 ju4 shi4 wu2 qu3 。
- shi1 jia1 huang2 zhou1 pan1 ， su1 huang2 dai3 shi1 you3 。
- liu4 yi4 ji2 yuan1 yuan2 ， yi2 guan4 xiang1 shou4 shou4 。
- qiu1 feng1 you3 qi2 si1 ， dan1 piao2 wang4 xiang4 lou4 。
- nai4 he2 cui1 zu1 ren2 ， bai4 zhi1 bu4 shi3 jiu4 。
- wo3 wei4 ci3 qi1 zi4 ， yi3 di2 san1 qian1 shou3 。
- zheng4 shi3 wu2 bai4 zhe3 ， yi4 jin4 zhong1 nan2 you4 。
- zong4 ling4 qi4 cheng2 zhang1 ， wei4 mian3 jia1 ding4 dou4 。
- yi1 jin3 yu4 shang4 jiong1 ， he2 chang2 xuan4 wen2 xiu4 。
- yi4 xi3 fan2 ma3 kong1 ， lang4 shuo1 chong1 tian1 jiu4 。
- zhong4 yang2 qing2 ze2 yi3 ， yu3 bi4 feng1 zai4 kou3 。
- jin1 zi1 ji4 yue4 lai2 ， yin1 yu3 bian4 shi2 hou4 。
- yin1 yin1 jue2 luo2 men2 ， ji4 ji4 niao3 zao4 you3 。
- huang2 hua1 leng3 wei4 fang1 ， huang2 ye4 sao3 fu4 you3 。
- po1 jiang1 xie3 wu2 huai2 ， qu2 zai4 na4 chu1 shou3 。
- bing4 xiang3 dong1 li2 ren2 ， zhan1 qian2 hu1 yan1 hou4 。

## 注释

## 译文

## 赏析
