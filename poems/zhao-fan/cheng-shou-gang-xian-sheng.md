---
id: zhao-fan-cheng-shou-gang-xian-sheng
title: 呈壽岡先生
titlePinyin: cheng2 shou4 gang1 xian1 sheng0
titleSlug: cheng-shou-gang-xian-sheng
author: 趙蕃
authorPinyin: zhao4 fan1
authorSlug: zhao-fan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 我行上蕭灘，慘澹無與適。
- 肩輿問何詣，揚雄一區宅。
- 地雖占城隅，野澹遶修碧。
- 主人誰何輩，蓋代文章伯。
- 喜我過其廬，倒屣相應接。
- 似聞杜陵翁，一飯無俗客。
- 如何重留我，更道雞黍窄。
- 談間雖文字，往往先名節。
- 我語固多狂，公亦不我折。
- 爲言古今人，耽詩信癡絕。
- 身名兩棄置，死若墮霜葉。
- 公言蓋有激，我亦因啟發。
- 莫將夢中事，重對癡人說。
- 此語竟云何，梵志翻著襪。

## 拼音

- wo3 xing2 shang4 xiao1 tan1 ， can3 dan4 wu2 yu3 shi4 。
- jian1 yu2 wen4 he2 yi4 ， yang2 xiong2 yi4 qu1 zhai2 。
- di4 sui1 zhan4 cheng2 yu2 ， ye3 dan4 rao4 xiu1 bi4 。
- zhu3 ren2 shui2 he2 bei4 ， gai4 dai4 wen2 zhang1 bo2 。
- xi3 wo3 guo4 qi2 lu2 ， dao3 xi3 xiang1 ying1 jie1 。
- si4 wen2 du4 ling2 weng1 ， yi2 fan4 wu2 su2 ke4 。
- ru2 he2 zhong4 liu2 wo3 ， geng4 dao4 ji1 shu3 zhai3 。
- tan2 jian4 sui1 wen2 zi4 ， wang3 wang3 xian1 ming2 jie2 。
- wo3 yu3 gu4 duo1 kuang2 ， gong1 yi4 bu4 wo3 zhe2 。
- wei2 yan2 gu3 jin1 ren2 ， dan1 shi1 xin4 chi1 jue2 。
- shen1 ming2 liang3 qi4 zhi4 ， si3 ruo4 duo4 shuang1 ye4 。
- gong1 yan2 gai4 you3 ji1 ， wo3 yi4 yin1 qi3 fa1 。
- mo4 jiang1 meng4 zhong1 shi4 ， zhong4 dui4 chi1 ren2 shuo1 。
- ci3 yu3 jing4 yun2 he2 ， fan4 zhi4 fan1 zhu4 wa4 。

## 注释

## 译文

## 赏析
