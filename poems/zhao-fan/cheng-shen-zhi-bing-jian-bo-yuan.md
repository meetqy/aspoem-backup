---
id: zhao-fan-cheng-shen-zhi-bing-jian-bo-yuan
title: 呈審知并簡伯元
titlePinyin: cheng2 shen3 zhi1 bing4 jian3 bo2 yuan2
titleSlug: cheng-shen-zhi-bing-jian-bo-yuan
author: 趙蕃
authorPinyin: zhao4 fan1
authorSlug: zhao-fan
dynasty: 宋
dynastyPinyin: song4
dynastySlug: song
tags: []
---

## 正文

- 溪流渴雨今幾日，夜夜月明翻我室。
- 江西回首安在哉，南北故憐無定食。
- 君居未盡喬木西，舊識鄰牆解作詩。
- 如聞過語必更僕，飯寒麈禿忘其饑。
- 我思從之不可得，書疏空云間何闊。
- 秋風吹我逐轉蓬，何自翩然墮君側。
- 君詩比昔更大好，誰謂文章技非道。
- 暗中摸索未易窺，衆裏卒逢分眊瞭。
- 我昔少小嗜讀書，老類賈胡空識珠。
- 潜珍懷寶衣藍縷，見之每輒驚成呿。
- 鄭君况是余所長，君得結交真邁往。
- 如我何取亦與遊，聽呼殷兄喚張丈。
- 兩君抱才終有爲，豐年未厭甘雨遲。
- 我無良田蒔嘉穀，取譬但可同蹲鴟。

## 拼音

- xi1 liu2 ke3 yu3 jin1 ji1 ri4 ， ye4 ye4 yue4 ming2 fan1 wo3 shi4 。
- jiang1 xi1 hui2 shou3 an1 zai4 zai1 ， nan2 bei3 gu4 lian2 wu2 ding4 shi2 。
- jun1 ju1 wei4 jin4 qiao2 mu4 xi1 ， jiu4 shi2 lin2 qiang2 jie3 zuo4 shi1 。
- ru2 wen2 guo4 yu3 bi4 geng4 pu2 ， fan4 han2 zhu3 tu1 wang4 qi2 ji1 。
- wo3 si1 cong2 zhi1 bu4 ke3 de2 ， shu1 shu1 kong1 yun2 jian4 he2 kuo4 。
- qiu1 feng1 chui1 wo3 zhu2 zhuan3 peng2 ， he2 zi4 pian1 ran2 duo4 jun1 ce4 。
- jun1 shi1 bi3 xi1 geng4 da4 hao3 ， shui2 wei4 wen2 zhang1 ji4 fei1 dao4 。
- an4 zhong1 mo1 suo3 wei4 yi4 kui1 ， zhong4 li3 zu2 feng2 fen1 mao4 liao4 。
- wo3 xi1 shao3 xiao3 shi4 du2 shu1 ， lao3 lei4 jia3 hu2 kong1 shi2 zhu1 。
- qian2 zhen1 huai2 bao3 yi1 lan2 lü3 ， jian4 zhi1 mei3 zhe2 jing1 cheng2 qu1 。
- zheng4 jun1 kuang4 shi4 yu2 suo3 chang2 ， jun1 de2 jie2 jiao1 zhen1 mai4 wang3 。
- ru2 wo3 he2 qu3 yi4 yu3 you2 ， ting1 hu1 yin1 xiong1 huan4 zhang1 zhang4 。
- liang3 jun1 bao4 cai2 zhong1 you3 wei2 ， feng1 nian2 wei4 yan4 gan1 yu3 chi2 。
- wo3 wu2 liang2 tian2 shi4 jia1 gu3 ， qu3 pi4 dan4 ke3 tong2 dun1 chi1 。

## 注释

## 译文

## 赏析
