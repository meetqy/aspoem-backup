---
id: zhao-fan-song-xu-ji-yi-fu-wu-zhou-chen-shang-shu-zhi-zhao-bing-shu-ji-xie-jun-shou-han-shi-lang
title: 送徐季益赴婺州陳尚書之招并屬寄謝郡守韓侍郎
titlePinyin: song4 xu2 ji4 yi4 fu4 wu4 zhou1 chen2 shang4 shu1 zhi1 zhao1 bing4 shu3 ji4 xie4 jun4 shou3 han2 shi4 lang2
titleSlug: song-xu-ji-yi-fu-wu-zhou-chen-shang-shu-zhi-zhao-bing-shu-ji-xie-jun-shou-han-shi-lang
author: 趙蕃
authorPinyin: zhao4 fan1
authorSlug: zhao-fan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 禪月臺邊草樹蒼，下臨溪流碧泱泱。
- 君卜居之歲且長，徑路不忍夷其荒。
- 我時巾幅上君堂，勞君煮茶炷爐香。
- 與談世故如有亡，掉頭誦詩聲遶梁。
- 別來書劄闕寄將，忽然貽我細作行。
- 似言欲從懷玉旁，迤邐遠趣金華裝。
- 金華尚書漢豫章，招禮孺子固所當。
- 出處有道君素詳，此行甚重無或傷。
- 况君袖手久退藏，九十半百胡可忘。
- 儻謁地主詢吾鄉，爲致登臨憶侍郎。

## 拼音

- shan4 yue4 tai2 bian1 cao3 shu4 cang1 ， xia4 lin2 xi1 liu2 bi4 yang1 yang1 。
- jun1 bu3 ju1 zhi1 sui4 qie3 chang2 ， jing4 lu4 bu4 ren3 yi2 qi2 huang1 。
- wo3 shi2 jin1 fu2 shang4 jun1 tang2 ， lao2 jun1 zhu3 cha2 zhu4 lu2 xiang1 。
- yu3 tan2 shi4 gu4 ru2 you3 wang2 ， diao4 tou2 song4 shi1 sheng1 rao4 liang2 。
- bie2 lai2 shu1 zha1 que4 ji4 jiang1 ， hu1 ran2 yi2 wo3 xi4 zuo4 xing2 。
- si4 yan2 yu4 cong2 huai2 yu4 pang2 ， yi3 li3 yuan3 qu4 jin1 hua2 zhuang1 。
- jin1 hua2 shang4 shu1 han4 yu4 zhang1 ， zhao1 li3 ru2 zi3 gu4 suo3 dang1 。
- chu1 chu3 you3 dao4 jun1 su4 xiang2 ， ci3 xing2 shen4 zhong4 wu2 huo4 shang1 。
- kuang4 jun1 xiu4 shou3 jiu3 tui4 cang2 ， jiu3 shi2 ban4 bai3 hu2 ke3 wang4 。
- tang3 ye4 di4 zhu3 xun2 wu2 xiang1 ， wei2 zhi4 deng1 lin2 yi4 shi4 lang2 。

## 注释

## 译文

## 赏析
