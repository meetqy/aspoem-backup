---
id: zhao-fan-wen-pan-heng-you-bi-chu-shi-an-fu-chuan-qi-fa-zao-mo-shen-jing-sun-wen-sou-peng-xi-qi-xian-shi-cong-qi-zhi
title: 聞潘衡有婢出適安福傳其法造墨甚精孫溫叟捧檄其縣詩從乞之
titlePinyin: wen2 pan1 heng2 you3 bi4 chu1 shi4 an1 fu2 chuan2 qi2 fa3 zao4 mo4 shen4 jing1 sun1 wen1 sou3 peng3 xi2 qi2 xian4 shi1 cong2 qi3 zhi1
titleSlug: wen-pan-heng-you-bi-chu-shi-an-fu-chuan-qi-fa-zao-mo-shen-jing-sun-wen-sou-peng-xi-qi-xian-shi-cong-qi-zhi
author: 趙蕃
authorPinyin: zhao4 fan1
authorSlug: zhao-fan
dynasty: 宋
dynastyPinyin: song4
dynastySlug: song
tags: []
---

## 正文

- 如聞墨潘氏，一派傳婢子。
- 世上多徇名，我曹寧貴耳。
- 公其品題之，爲我致窗几。
- 定知青出藍，未信橘爲枳。
- 升堂與入室，亦喻接花理。
- 又如淮王仙，鷄犬悉飛逝。
- 况茲薪水供，得法信有是。
- 我書初不工，爲詩長費紙。
- 筆墨倘精妙，尚可令予起。
- 誓將掃竈煤，頓頓燒寒葦。
- 度日有不煩，掃煤復何自。
- 公聞應大笑，士窮乃如此。
- 非但我有求，知名渠自爾。

## 拼音

- ru2 wen2 mo4 pan1 shi4 ， yi2 pai4 chuan2 bi4 zi3 。
- shi4 shang4 duo1 xun4 ming2 ， wo3 cao2 ning2 gui4 er3 。
- gong1 qi2 pin3 ti2 zhi1 ， wei2 wo3 zhi4 chuang1 ji3 。
- ding4 zhi1 qing1 chu1 lan2 ， wei4 xin4 ju2 wei2 zhi3 。
- sheng1 tang2 yu3 ru4 shi4 ， yi4 yu4 jie1 hua1 li3 。
- you4 ru2 huai2 wang2 xian1 ， ji1 quan3 xi1 fei1 shi4 。
- kuang4 zi1 xin1 shui3 gong4 ， de2 fa3 xin4 you3 shi4 。
- wo3 shu1 chu1 bu4 gong1 ， wei2 shi1 chang2 fei4 zhi3 。
- bi3 mo4 tang3 jing1 miao4 ， shang4 ke3 ling4 yu3 qi3 。
- shi4 jiang1 sao3 zao4 mei2 ， dun4 dun4 shao1 han2 wei3 。
- du4 ri4 you3 bu4 fan2 ， sao3 mei2 fu4 he2 zi4 。
- gong1 wen2 ying1 da4 xiao4 ， shi4 qiong2 nai3 ru2 ci3 。
- fei1 dan4 wo3 you3 qiu2 ， zhi1 ming2 qu2 zi4 er3 。

## 注释

## 译文

## 赏析
