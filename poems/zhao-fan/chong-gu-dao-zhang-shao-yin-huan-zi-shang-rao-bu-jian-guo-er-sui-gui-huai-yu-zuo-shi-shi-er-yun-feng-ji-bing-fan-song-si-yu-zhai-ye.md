---
id: zhao-fan-chong-gu-dao-zhang-shao-yin-huan-zi-shang-rao-bu-jian-guo-er-sui-gui-huai-yu-zuo-shi-shi-er-yun-feng-ji-bing-fan-song-si-yu-zhai-ye
title: 沖谷道章少隠還自上饒不見過而遂歸懷玉作詩十二韻奉寄併煩送似寓齋也
titlePinyin: chong1 gu3 dao4 zhang1 shao3 yin3 huan2 zi4 shang4 rao2 bu2 jian4 guo4 er2 sui4 gui1 huai2 yu4 zuo4 shi1 shi2 er4 yun4 feng4 ji4 bing4 fan2 song4 si4 yu4 zhai1 ye3
titleSlug: chong-gu-dao-zhang-shao-yin-huan-zi-shang-rao-bu-jian-guo-er-sui-gui-huai-yu-zuo-shi-shi-er-yun-feng-ji-bing-fan-song-si-yu-zhai-ye
author: 趙蕃
authorPinyin: zhao4 fan1
authorSlug: zhao-fan
dynasty: 宋
dynastyPinyin: song4
dynastySlug: song
tags: []
---

## 正文

- 幽居非不佳，竹屋靜以深。
- 春歸邈亡蹤，草木成嘉陰。
- 天氣殊未快，令人頭岑岑。
- 忽思從公譚，微風動衣襟。
- 白雲何許在，引領勞我心。
- 平生誦佳句，三歎有遺音。
- 端如猛虎嘯，百獸藏中林。
- 交游一周子，自昔已至今。
- 論道若有合，根源要追尋。
- 文章固定價，美玉同精金。
- 窮通我均樂，茲事要力任。
- 通脫不累物，賢哉阮瞻琴。

## 拼音

- you1 ju1 fei1 bu4 jia1 ， zhu2 wu1 jing4 yi3 shen1 。
- chun1 gui1 miao3 wang2 zong1 ， cao3 mu4 cheng2 jia1 yin1 。
- tian1 qi4 shu1 wei4 kuai4 ， ling4 ren2 tou2 cen2 cen2 。
- hu1 si1 cong2 gong1 tan2 ， wei1 feng1 dong4 yi1 jin1 。
- bai2 yun2 he2 xu1 zai4 ， yin3 ling3 lao2 wo3 xin1 。
- ping2 sheng1 song4 jia1 ju4 ， san1 tan4 you3 yi2 yin1 。
- duan1 ru2 meng3 hu3 xiao4 ， bai3 shou4 cang2 zhong1 lin2 。
- jiao1 you2 yi4 zhou1 zi3 ， zi4 xi1 yi3 zhi4 jin1 。
- lun4 dao4 ruo4 you3 he2 ， gen1 yuan2 yao4 zhui1 xun2 。
- wen2 zhang1 gu4 ding4 jia4 ， mei3 yu4 tong2 jing1 jin1 。
- qiong2 tong1 wo3 jun1 le4 ， zi1 shi4 yao4 li4 ren4 。
- tong1 tuo1 bu2 lei4 wu4 ， xian2 zai1 ruan3 zhan1 qin2 。

## 注释

## 译文

## 赏析
