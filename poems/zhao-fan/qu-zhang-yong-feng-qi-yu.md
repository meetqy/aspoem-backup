---
id: zhao-fan-qu-zhang-yong-feng-qi-yu
title: 趣章永豐祈雨
titlePinyin: qu4 zhang1 yong3 feng1 qi2 yu3
titleSlug: qu-zhang-yong-feng-qi-yu
author: 趙蕃
authorPinyin: zhao4 fan1
authorSlug: zhao-fan
dynasty: 宋
dynastyPinyin: song4
dynastySlug: song
tags: []
---

## 正文

- 高田卷蒼埃，下田積荒穭。
- 頻聞父老嘆，似訴車戽苦。
- 吾鄉地猶薄，有類家素窶。
- 旱繇十日晴，潦自三尺雨。
- 吏斯靡常禱，神得誇屢許。
- 近雖略豐稔，曾不厚倉庾。
- 桑麻籍銖兩，門戶强撐拄。
- 往時屬初夏，插秧未終畝。
- 甘膏偶愆候，人意已深阻。
- 沛然天爲賜，翕爾農遂舉。
- 沉憂釋阽危，樂事覬安堵。
- 迨今幾何日，所歷無廢土。
- 豈惟勞手足，殆欲病腰膂。
- 早禾穗且實，晚稻花半吐。
- 更寬經旬虞，當作有歲取。
- 奈何又觖望，嗟爾復奚補。
- 雲師匪云怠，風伯敢固拒。
- 烹鵝竟何術，象龍恐非古。
- 精誠苟潜運，響應猶或俯。
- 誰能任此責，再拜謝明府。

## 拼音

- gao1 tian2 juan4 cang1 ai1 ， xia4 tian2 ji1 huang1 lü3 。
- bin1 wen2 fu4 lao3 tan4 ， si4 su4 ju1 hu4 ku3 。
- wu2 xiang1 di4 you2 bao2 ， you3 lei4 jia1 su4 ju4 。
- han4 yao2 shi2 ri4 qing2 ， liao2 zi4 san1 chi3 yu3 。
- li4 si1 mi2 chang2 dao3 ， shen2 de2 kua1 lü3 xu1 。
- jin4 sui1 lüe4 feng1 ren3 ， ceng2 bu2 hou4 cang1 yu3 。
- sang1 ma2 ji2 zhu1 liang3 ， men2 hu4 qiang2 cheng1 zhu3 。
- wang3 shi2 shu3 chu1 xia4 ， cha1 yang1 wei4 zhong1 mu3 。
- gan1 gao1 ou3 qian1 hou4 ， ren2 yi4 yi3 shen1 zu3 。
- pei4 ran2 tian1 wei2 ci4 ， xi1 er3 nong2 sui4 ju3 。
- chen2 you1 shi4 yan2 wei1 ， le4 shi4 ji4 an1 du3 。
- dai4 jin1 ji1 he2 ri4 ， suo3 li4 wu2 fei4 tu3 。
- qi3 wei2 lao2 shou3 zu2 ， dai4 yu4 bing4 yao1 lü3 。
- zao3 he2 sui4 qie3 shi2 ， wan3 dao4 hua1 ban4 tu3 。
- geng4 kuan1 jing1 xun2 yu2 ， dang1 zuo4 you3 sui4 qu3 。
- nai4 he2 you4 jue2 wang4 ， jie1 er3 fu4 xi1 bu3 。
- yun2 shi1 fei3 yun2 dai4 ， feng1 bo2 gan3 gu4 ju4 。
- peng1 e2 jing4 he2 shu4 ， xiang4 long2 kong3 fei1 gu3 。
- jing1 cheng2 gou3 qian2 yun4 ， xiang3 ying1 you2 huo4 fu3 。
- shui2 neng2 ren4 ci3 ze2 ， zai4 bai4 xie4 ming2 fu3 。

## 注释

## 译文

## 赏析
