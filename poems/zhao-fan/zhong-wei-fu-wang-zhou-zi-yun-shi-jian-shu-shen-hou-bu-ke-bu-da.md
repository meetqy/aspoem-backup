---
id: zhao-fan-zhong-wei-fu-wang-zhou-zi-yun-shi-jian-shu-shen-hou-bu-ke-bu-da
title: 仲威復枉粥字韻詩見屬甚厚不可不答
titlePinyin: zhong4 wei1 fu4 wang3 zhou1 zi4 yun4 shi1 jian4 shu3 shen4 hou4 bu4 ke3 bu4 da2
titleSlug: zhong-wei-fu-wang-zhou-zi-yun-shi-jian-shu-shen-hou-bu-ke-bu-da
author: 趙蕃
authorPinyin: zhao4 fan1
authorSlug: zhao-fan
dynasty: 宋
dynastyPinyin: song4
dynastySlug: song
tags: []
---

## 正文

- 盛時無窮民，漢詔優廩粥。
- 邇來詔書行，亦賫帛與肉。
- 薦才職諸侯，因異駕徵卜。
- 共思急賢治，惟日有不足。
- 士生幸斯時，詎應隠巖谷。
- 盍出致吾君，堯舜其爾俗。
- 餘孽何足云，况說故地復。
- 堂堂胡澹庵，夫子乃其族。
- 看君妙人物，門戶真不辱。
- 必須長養成，明顯待拭目。
- 而我本散材，謬賦支離粟。
- 宜從力田科，邂逅賦取菽。
- 敢如陶淵明，歸歟托松菊。
- 亦有父時書，續將教人讀。

## 拼音

- sheng4 shi2 wu2 qiong2 min2 ， han4 zhao4 you1 lin3 zhou1 。
- er3 lai2 zhao4 shu1 xing2 ， yi4 ji1 bo2 yu3 rou4 。
- jian4 cai2 zhi2 zhu1 hou2 ， yin1 yi4 jia4 zhi3 bu3 。
- gong4 si1 ji2 xian2 zhi4 ， wei2 ri4 you3 bu4 zu2 。
- shi4 sheng1 xing4 si1 shi2 ， ju4 ying1 yin3 yan2 gu3 。
- he2 chu1 zhi4 wu2 jun1 ， yao2 shun4 qi2 er3 su2 。
- yu2 nie4 he2 zu2 yun2 ， kuang4 shuo1 gu4 di4 fu4 。
- tang2 tang2 hu2 dan4 an1 ， fu1 zi3 nai3 qi2 zu2 。
- kan4 jun1 miao4 ren2 wu4 ， men2 hu4 zhen1 bu4 ru3 。
- bi4 xu1 chang2 yang3 cheng2 ， ming2 xian3 dai4 shi4 mu4 。
- er2 wo3 ben3 san4 cai2 ， miu4 fu4 zhi1 li2 su4 。
- yi2 cong2 li4 tian2 ke1 ， xie4 hou4 fu4 qu3 shu1 。
- gan3 ru2 tao2 yuan1 ming2 ， gui1 yu2 tuo1 song1 ju2 。
- yi4 you3 fu4 shi2 shu1 ， xu4 jiang1 jiao1 ren2 du2 。

## 注释

## 译文

## 赏析
