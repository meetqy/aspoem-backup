---
id: zhao-fan-yong-feng-ling-kuo-cang-zhang-jun-wei-shang-cai-xie-jun-yi-chun-xi-gai-yuan-er-yue-hui-ri-quan-nong-wu-fu-guo-zu-yin-yuan-shi-yi-lu-fan-wei-fan-zhou-zhi-yi
title: 永豐令括蒼章君尉上蔡謝君以淳熙改元二月晦日勸農於負郭祖印院事已率蕃爲汎舟之役
titlePinyin: yong3 feng1 ling4 kuo4 cang1 zhang1 jun1 wei4 shang4 cai4 xie4 jun1 yi3 chun2 xi1 gai3 yuan2 er4 yue4 hui4 ri4 quan4 nong2 wu1 fu4 guo1 zu3 yin4 yuan4 shi4 yi3 lü4 fan1 wei2 fan4 zhou1 zhi1 yi4
titleSlug: yong-feng-ling-kuo-cang-zhang-jun-wei-shang-cai-xie-jun-yi-chun-xi-gai-yuan-er-yue-hui-ri-quan-nong-wu-fu-guo-zu-yin-yuan-shi-yi-lu-fan-wei-fan-zhou-zhi-yi
author: 趙蕃
authorPinyin: zhao4 fan1
authorSlug: zhao-fan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 前村後村桃李空，牡丹酴醿當春風。
- 令君無暇問許事，親率僚吏行劭農。
- 清晨小隊東郊出，宿雨初開泥尚濕。
- 白頭扶杖稚子旁，不待符移自相集。
- 令君盛服臨致言，國因肆赦新改元。
- 雍熙淳化太宗年，治道度越唐漢前。
- 爾曹何幸生此世，身不知兵無橫稅。
- 去秋小歉未足云，詔書屢下憂勤意。
- 吏令奉行敢不躬，爾無自惰愆爾功。
- 吾言諄諄爾其聽，酒肉更戴君恩豐。
- 我時佇立觀盛舉，徑欲傭田買牛具。
- 不然枵腹亦以寬，年登賤糴夫何慮。
- 少焉有白官盍休，携我山陰上小舟。
- 謂我聊此半日留，與民同樂非宴遊。

## 拼音

- qian2 cun1 hou4 cun1 tao2 li3 kong1 ， mu3 dan1 tu2 mi2 dang1 chun1 feng1 。
- ling4 jun1 wu2 xia2 wen4 xu1 shi4 ， qin1 lü4 liao2 li4 xing2 shao4 nong2 。
- qing1 chen2 xiao3 dui4 dong1 jiao1 chu1 ， su4 yu3 chu1 kai1 ni2 shang4 shi1 。
- bai2 tou2 fu2 zhang4 zhi4 zi3 pang2 ， bu2 dai4 fu2 yi2 zi4 xiang1 ji2 。
- ling4 jun1 sheng4 fu2 lin2 zhi4 yan2 ， guo2 yin1 si4 she4 xin1 gai3 yuan2 。
- yong1 xi1 chun2 hua4 tai4 zong1 nian2 ， zhi4 dao4 du4 yue4 tang2 han4 qian2 。
- er3 cao2 he2 xing4 sheng1 ci3 shi4 ， shen1 bu4 zhi1 bing1 wu2 heng2 shui4 。
- qu4 qiu1 xiao3 qian4 wei4 zu2 yun2 ， zhao4 shu1 lü3 xia4 you1 qin2 yi4 。
- li4 ling4 feng4 xing2 gan3 bu4 gong1 ， er3 wu2 zi4 duo4 qian1 er3 gong1 。
- wu2 yan2 zhun1 zhun1 er3 qi2 ting1 ， jiu3 rou4 geng4 dai4 jun1 en1 feng1 。
- wo3 shi2 zhu4 li4 guan1 sheng4 ju3 ， jing4 yu4 yong1 tian2 mai3 niu2 ju4 。
- bu4 ran2 xiao1 fu4 yi4 yi3 kuan1 ， nian2 deng1 jian4 di2 fu1 he2 lü4 。
- shao3 yan1 you3 bai2 guan1 he2 xiu1 ， xie2 wo3 shan1 yin1 shang4 xiao3 zhou1 。
- wei4 wo3 liao2 ci3 ban4 ri4 liu2 ， yu3 min2 tong2 le4 fei1 yan4 you2 。

## 注释

## 译文

## 赏析
