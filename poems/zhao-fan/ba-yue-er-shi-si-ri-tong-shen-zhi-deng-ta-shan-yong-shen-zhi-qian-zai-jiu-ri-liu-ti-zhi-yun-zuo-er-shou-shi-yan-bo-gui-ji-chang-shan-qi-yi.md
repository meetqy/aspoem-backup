---
id: zhao-fan-ba-yue-er-shi-si-ri-tong-shen-zhi-deng-ta-shan-yong-shen-zhi-qian-zai-jiu-ri-liu-ti-zhi-yun-zuo-er-shou-shi-yan-bo-gui-ji-chang-shan-qi-yi
title: 八月二十四日同審知登塔山用審知前載九日留題之韻作二首時彥博歸及常山  其一
titlePinyin: ba1 yue4 er4 shi2 si4 ri4 tong2 shen3 zhi1 deng1 ta3 shan1 yong4 shen3 zhi1 qian2 zai4 jiu3 ri4 liu2 ti2 zhi1 yun4 zuo4 er4 shou3 shi2 yan4 bo2 gui1 ji2 chang2 shan1     qi2 yi1
titleSlug: ba-yue-er-shi-si-ri-tong-shen-zhi-deng-ta-shan-yong-shen-zhi-qian-zai-jiu-ri-liu-ti-zhi-yun-zuo-er-shou-shi-yan-bo-gui-ji-chang-shan-qi-yi
author: 趙蕃
authorPinyin: zhao4 fan1
authorSlug: zhao-fan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 郊原莽莽吹黄埃，餘暑已去若復來。
- 昨宵一雨爲蘇洗，曉興坐覺飛崔嵬。
- 平生詩盟有徐孺，筆力可挽狂瀾回。
- 要明兩眼費雙脚，作計似我何疏哉。
- 茲遊只欠王子在，見說歸書一紙開。
- 追隨正復聽君樂，流浪如我空增哀。
- 吾邦此山頗高絕，泛菊况堪臨季月。
- 要當相與一杯酒，只恐因之又成別。

## 拼音

- jiao1 yuan2 mang3 mang3 chui1 huang2 ai1 ， yu2 shu3 yi3 qu4 ruo4 fu4 lai2 。
- zuo2 xiao1 yi4 yu3 wei2 su1 xi3 ， xiao3 xing1 zuo4 jue2 fei1 cui1 wei2 。
- ping2 sheng1 shi1 meng2 you3 xu2 ru2 ， bi3 li4 ke3 wan3 kuang2 lan2 hui2 。
- yao4 ming2 liang3 yan3 fei4 shuang1 jiao3 ， zuo4 ji4 si4 wo3 he2 shu1 zai1 。
- zi1 you2 zhi1 qian4 wang2 zi3 zai4 ， jian4 shuo1 gui1 shu1 yi4 zhi3 kai1 。
- zhui1 sui2 zheng4 fu4 ting1 jun1 le4 ， liu2 lang4 ru2 wo3 kong1 zeng1 ai1 。
- wu2 bang1 ci3 shan1 po1 gao1 jue2 ， fan4 ju2 kuang4 kan1 lin2 ji4 yue4 。
- yao4 dang1 xiang1 yu3 yi4 bei1 jiu3 ， zhi3 kong3 yin1 zhi1 you4 cheng2 bie2 。

## 注释

## 译文

## 赏析
