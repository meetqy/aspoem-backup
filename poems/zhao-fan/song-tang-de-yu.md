---
id: zhao-fan-song-tang-de-yu
title: 送唐德輿
titlePinyin: song4 tang2 de2 yu2
titleSlug: song-tang-de-yu
author: 趙蕃
authorPinyin: zhao4 fan1
authorSlug: zhao-fan
dynasty: 宋
dynastyPinyin: song4
dynastySlug: song
tags: []
---

## 正文

- 國朝唐與蘇，不數漢相如。
- 繼彼二季後，當茲三世餘。
- 青雲曾給札，班鬢尚題輿。
- 古義惟知學，時人或謂疎。
- 鄭虔歸繫馬，阮籍倒乘馿。
- 日月且逝矣，賢才終舍諸。
- 何遲問安在，可使賦歸歟。
- 直自枉渚宿，還過彭蠡潴。
- 岷江飲鄉水，廬阜訪林居。
- 翰墨深懷趣，登臨想盡攄。
- 峴山孤湛輩，栗里羨宣舒。
- 執友半廊廟，先生寧里閭。
- 家聲紅藥省，人望玉堂廬。
- 計日豈偃薄，匪朝應詔除。
- 公其作鳴鳳，我自伴舂鋤。

## 拼音

- guo2 chao2 tang2 yu3 su1 ， bu2 shu4 han4 xiang1 ru2 。
- ji4 bi3 er4 ji4 hou4 ， dang1 zi1 san1 shi4 yu2 。
- qing1 yun2 ceng2 gei3 zha2 ， ban1 bin4 shang4 ti2 yu2 。
- gu3 yi4 wei2 zhi1 xue2 ， shi2 ren2 huo4 wei4 shu1 。
- zheng4 qian2 gui1 xi4 ma3 ， ruan3 ji2 dao3 cheng2 lu2 。
- ri4 yue4 qie3 shi4 yi3 ， xian2 cai2 zhong1 she4 zhu1 。
- he2 chi2 wen4 an1 zai4 ， ke3 shi3 fu4 gui1 yu2 。
- zhi2 zi4 wang3 zhu3 su4 ， huan2 guo4 peng2 li2 zhu1 。
- min2 jiang1 yin3 xiang1 shui3 ， lu2 fu4 fang3 lin2 ju1 。
- han4 mo4 shen1 huai2 qu4 ， deng1 lin2 xiang3 jin4 shu1 。
- xian4 shan1 gu1 zhan4 bei4 ， li4 li3 xian4 xuan1 shu1 。
- zhi2 you3 ban4 lang2 miao4 ， xian1 sheng0 ning2 li3 lü2 。
- jia1 sheng1 hong2 yao4 sheng3 ， ren2 wang4 yu4 tang2 lu2 。
- ji4 ri4 qi3 yan3 bao2 ， fei3 chao2 ying1 zhao4 chu2 。
- gong1 qi2 zuo4 ming2 feng4 ， wo3 zi4 ban4 chong1 chu2 。

## 注释

## 译文

## 赏析
