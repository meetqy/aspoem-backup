---
id: zhao-fan-zhou-jiang-zhou-you-ling-bi-shi-zhao-qi-zhou-ming-yi-yu-zhi-zhou-suo-shi-wei-fu-yi-shou
title: 周江州有靈壁石趙蘄州名以玉芝周索詩爲賦一首
titlePinyin: zhou1 jiang1 zhou1 you3 ling2 bi4 shi2 zhao4 qi2 zhou1 ming2 yi3 yu4 zhi1 zhou1 suo3 shi1 wei2 fu4 yi4 shou3
titleSlug: zhou-jiang-zhou-you-ling-bi-shi-zhao-qi-zhou-ming-yi-yu-zhi-zhou-suo-shi-wei-fu-yi-shou
author: 趙蕃
authorPinyin: zhao4 fan1
authorSlug: zhao-fan
dynasty: 宋
dynastyPinyin: song4
dynastySlug: song
tags: []
---

## 正文

- 論石如論玉，貴德不貴名。
- 形似偶爾同，未妨聊置評。
- 嗚呼禹甸破，土貢久莫并。
- 問公安取此，萬里隨南征。
- 向來四方遊，束書與俱擎。
- 愧彼錢馬癖，寄我山林盟。
- 風流蘄州守，夙有能詩聲。
- 見之謚以芝，用意真不輕。
- 謂公許器質，一再臨專城。
- 宜爲齋房秀，作瑞于聖明。
- 未應如商山，寂寞身中清。
- 須公力勉旃，石亦當與榮。
- 念我匪能賦，徵索見公情。
- 又惟此必詩，落筆空汗生。
- 傳聞南池上，有石來自英。
- 我雖未識面，想像猶弟兄。

## 拼音

- lun4 shi2 ru2 lun4 yu4 ， gui4 de2 bu2 gui4 ming2 。
- xing2 si4 ou3 er3 tong2 ， wei4 fang2 liao2 zhi4 ping2 。
- wu1 hu1 yu3 dian4 po4 ， tu3 gong4 jiu3 mo4 bing4 。
- wen4 gong1 an1 qu3 ci3 ， wan4 li3 sui2 nan2 zheng1 。
- xiang4 lai2 si4 fang1 you2 ， shu4 shu1 yu3 ju4 qing2 。
- kui4 bi3 qian2 ma3 pi3 ， ji4 wo3 shan1 lin2 meng2 。
- feng1 liu2 qi2 zhou1 shou3 ， su4 you3 neng2 shi1 sheng1 。
- jian4 zhi1 shi4 yi3 zhi1 ， yong4 yi4 zhen1 bu4 qing1 。
- wei4 gong1 xu1 qi4 zhi4 ， yi2 zai4 lin2 zhuan1 cheng2 。
- yi2 wei2 zhai1 fang2 xiu4 ， zuo4 rui4 yu2 sheng4 ming2 。
- wei4 ying1 ru2 shang1 shan1 ， ji4 mo4 shen1 zhong1 qing1 。
- xu1 gong1 li4 mian3 zhan1 ， shi2 yi4 dang1 yu3 rong2 。
- nian4 wo3 fei3 neng2 fu4 ， zhi3 suo3 jian4 gong1 qing2 。
- you4 wei2 ci3 bi4 shi1 ， luo4 bi3 kong1 han4 sheng1 。
- chuan2 wen2 nan2 chi2 shang4 ， you3 shi2 lai2 zi4 ying1 。
- wo3 sui1 wei4 shi2 mian4 ， xiang3 xiang4 you2 di4 xiong0 。

## 注释

## 译文

## 赏析
