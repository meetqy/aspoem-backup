---
id: zhao-fan-dong-zhi-hou-wu-xi-bin-meng-chen-ze-zhi
title: 冬至後五夕頻夢陳擇之
titlePinyin: dong1 zhi4 hou4 wu3 xi1 bin1 meng4 chen2 ze2 zhi1
titleSlug: dong-zhi-hou-wu-xi-bin-meng-chen-ze-zhi
author: 趙蕃
authorPinyin: zhao4 fan1
authorSlug: zhao-fan
dynasty: 宋
dynastyPinyin: song4
dynastySlug: song
tags: []
---

## 正文

- 所見日雜遝，寧復當我思。
- 我此僻且陋，三夜頻夢之。
- 遣騎告欲行，手持一通詩。
- 發緘與兒讀，絕妙解人頤。
- 我欲留君飯，顛倒裳與衣。
- 宛如快閣日，不似南浦時。
- 到蜀今幾日，首議何所爲。
- 一儉勝百奢，徐公亦安施。
- 幕府足閒暇，浣花有餘嬉。
- 謫仙縱多才，蜀道無險巇。
- 微痾固除洗，起居當具宜。
- 蜀中富名士，匪卜亦隠醫。
- 秘方苟有傳，寄我無或遺。
- 寄我亦何用，多病成早衰。
- 歸哉復歸哉，秣馬車載脂。
- 上君白玉堂，王人亦黄扉。

## 拼音

- suo3 jian4 ri4 za2 ta4 ， ning2 fu4 dang1 wo3 si1 。
- wo3 ci3 pi4 qie3 lou4 ， san1 ye4 bin1 meng4 zhi1 。
- qian3 qi2 gao4 yu4 xing2 ， shou3 chi2 yi4 tong1 shi1 。
- fa1 jian1 yu3 er2 du2 ， jue2 miao4 jie3 ren2 yi2 。
- wo3 yu4 liu2 jun1 fan4 ， dian1 dao3 shang0 yu3 yi1 。
- wan3 ru2 kuai4 ge2 ri4 ， bu2 si4 nan2 pu3 shi2 。
- dao4 shu3 jin1 ji1 ri4 ， shou3 yi4 he2 suo3 wei2 。
- yi4 jian3 sheng4 bai3 she1 ， xu2 gong1 yi4 an1 shi1 。
- mu4 fu3 zu2 xian2 xia2 ， huan4 hua1 you3 yu2 xi1 。
- zhe2 xian1 zong4 duo1 cai2 ， shu3 dao4 wu2 xian3 xi1 。
- wei1 ke1 gu4 chu2 xi3 ， qi3 ju1 dang1 ju4 yi2 。
- shu3 zhong1 fu4 ming2 shi4 ， fei3 bu3 yi4 yin3 yi1 。
- mi4 fang1 gou3 you3 chuan2 ， ji4 wo3 wu2 huo4 yi2 。
- ji4 wo3 yi4 he2 yong4 ， duo1 bing4 cheng2 zao3 shuai1 。
- gui1 zai1 fu4 gui1 zai1 ， mo4 ma3 ju1 zai4 zhi1 。
- shang4 jun1 bai2 yu4 tang2 ， wang2 ren2 yi4 huang2 fei1 。

## 注释

## 译文

## 赏析
