---
id: zhao-fan-ci-yun-si-yuan-zhe-mei-zhi-zuo
title: 次韻斯遠折梅之作
titlePinyin: ci4 yun4 si1 yuan3 zhe2 mei2 zhi1 zuo4
titleSlug: ci-yun-si-yuan-zhe-mei-zhi-zuo
author: 趙蕃
authorPinyin: zhao4 fan1
authorSlug: zhao-fan
dynasty: 宋
dynastyPinyin: song4
dynastySlug: song
tags: []
---

## 正文

- 春歸寂寞誰與傳，梅開年後并臘前。
- 江南此物處處有，不論水際仍山顛。
- 爲之著句道所以，點檢敗篋曾年年。
- 七言五字古復律，非獨愛渠還自憐。
- 見君新就之長篇，有如潢潦投清漣。
- 俗間比擬不足道，老大更爭兒女妍。
- 山行蠟屐要上下，水泛艇子思延緣。
- 豈惟病思待一洗，直恐高致成輕捐。
- 定逢縞衣露皎潔，仍聽翠羽啁清圓。
- 賦成從使筆併禿，飲雋更須瓶屢眠。

## 拼音

- chun1 gui1 ji4 mo4 shui2 yu3 chuan2 ， mei2 kai1 nian2 hou4 bing4 la4 qian2 。
- jiang1 nan2 ci3 wu4 chu3 chu3 you3 ， bu2 lun4 shui3 ji4 reng2 shan1 dian1 。
- wei2 zhi1 zhu4 ju4 dao4 suo3 yi3 ， dian3 jian3 bai4 qie4 ceng2 nian2 nian2 。
- qi1 yan2 wu3 zi4 gu3 fu4 lü4 ， fei1 du2 ai4 qu2 huan2 zi4 lian2 。
- jian4 jun1 xin1 jiu4 zhi1 chang2 pian1 ， you3 ru2 huang2 liao2 tou2 qing1 lian2 。
- su2 jian4 bi3 ni3 bu4 zu2 dao4 ， lao3 da4 geng4 zheng1 er2 nü3 yan2 。
- shan1 xing2 la4 ji1 yao4 shang4 xia4 ， shui3 fan4 ting3 zi3 si1 yan2 yuan2 。
- qi3 wei2 bing4 si1 dai4 yi4 xi3 ， zhi2 kong3 gao1 zhi4 cheng2 qing1 juan1 。
- ding4 feng2 gao3 yi1 lu4 jiao3 jie2 ， reng2 ting1 cui4 yu3 zhou1 qing1 yuan2 。
- fu4 cheng2 cong2 shi3 bi3 bing4 tu1 ， yin3 jun4 geng4 xu1 ping2 lü3 mian2 。

## 注释

## 译文

## 赏析
