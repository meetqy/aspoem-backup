---
id: zhao-fan-cheng-fu-yi-zi-jin-niang-fa-wei-jiu-jiu-cheng-xu-fen-kuang-qu-zhi-yi-shi-bing-cheng-zi-jin-kun-zhong
title: 成父以子進釀法爲酒酒成許分貺趣之以詩併呈子進昆仲
titlePinyin: cheng2 fu4 yi3 zi3 jin4 niang4 fa3 wei2 jiu3 jiu3 cheng2 xu1 fen1 kuang4 qu4 zhi1 yi3 shi1 bing4 cheng2 zi0 jin4 kun1 zhong4
titleSlug: cheng-fu-yi-zi-jin-niang-fa-wei-jiu-jiu-cheng-xu-fen-kuang-qu-zhi-yi-shi-bing-cheng-zi-jin-kun-zhong
author: 趙蕃
authorPinyin: zhao4 fan1
authorSlug: zhao-fan
dynasty: 宋
dynastyPinyin: song4
dynastySlug: song
tags: []
---

## 正文

- 蘇仙盡飲不滿勺，平生願求酒方略。
- 空山松桂不使間，必使捐糜效斟酌。
- 自言坐客有酣適，己雖獨醒同醉樂。
- 是心可以付調元，歎息鄉來湖海著。
- 邇來繼有孫夫子，文高飲少俱蘇若。
- 如何喜釀又相似，叔敖典型亂今昨。
- 談間快說酒中病，鏖戰如遇將軍霍。
- 至其妙處殆神授，后稷播種神農藥。
- 冬篘近撇不老泉，石室蘭溪望風却。
- 我時籃輿適過之，靜掃玉亭供偃薄。
- 呼童洗觴置我前，謂我多寡隨人各。
- 詎須珠玉始脩容，濡唇頓爾忘諧謔。
- 我云此乃酒御史，徑取橄欖充咀嚼。
- 庶幾正味兩相類，祛我沉痾屏無作。
- 我家是邦陋隨俗，白酒釀來纔宿諾。
- 彼人固肯號茅柴，此意豈復知京洛。
- 阿連聞道愈於我，換米急拋居士屩。
- 不勞火齊撓妻孥，要與論功上麟閣。
- 祇今旬月計已熟，沾溉况自有夙約。
- 醉鄉道路久生梗，愁城疆界思開拓。
- 便須健步速持似，預恐肴核窮搜索。
- 梅公不與俗子對，我亦竹門無鎖鑰。
- 但判醉倒更微吟，萬事休休還莫莫。

## 拼音

- su1 xian1 jin4 yin3 bu4 man3 shao2 ， ping2 sheng1 yuan4 qiu2 jiu3 fang1 lüe4 。
- kong1 shan1 song1 gui4 bu4 shi3 jian4 ， bi4 shi3 juan1 mi2 xiao4 zhen1 zhuo2 。
- zi4 yan2 zuo4 ke4 you3 han1 shi4 ， ji3 sui1 du2 xing3 tong2 zui4 le4 。
- shi4 xin1 ke3 yi3 fu4 diao4 yuan2 ， tan4 xi1 xiang1 lai2 hu2 hai3 zhu4 。
- er3 lai2 ji4 you3 sun1 fu1 zi3 ， wen2 gao1 yin3 shao3 ju4 su1 ruo4 。
- ru2 he2 xi3 niang4 you4 xiang1 si4 ， shu1 ao2 dian3 xing2 luan4 jin1 zuo2 。
- tan2 jian4 kuai4 shuo1 jiu3 zhong1 bing4 ， ao2 zhan4 ru2 yu4 jiang1 jun1 huo4 。
- zhi4 qi2 miao4 chu3 dai4 shen2 shou4 ， hou4 ji4 bo1 zhong3 shen2 nong2 yao4 。
- dong1 chou1 jin4 pie3 bu4 lao3 quan2 ， shi2 shi4 lan2 xi1 wang4 feng1 que4 。
- wo3 shi2 lan2 yu2 shi4 guo4 zhi1 ， jing4 sao3 yu4 ting2 gong4 yan3 bao2 。
- hu1 tong2 xi3 shang1 zhi4 wo3 qian2 ， wei4 wo3 duo1 gua3 sui2 ren2 ge4 。
- ju4 xu1 zhu1 yu4 shi3 xiu1 rong2 ， ru2 chun2 dun4 er3 wang4 xie2 xue4 。
- wo3 yun2 ci3 nai3 jiu3 yu4 shi3 ， jing4 qu3 gan3 lan3 chong1 ju3 jue2 。
- shu4 ji1 zheng4 wei4 liang3 xiang1 lei4 ， qu1 wo3 chen2 ke1 ping2 wu2 zuo4 。
- wo3 jia1 shi4 bang1 lou4 sui2 su2 ， bai2 jiu3 niang4 lai2 cai2 su4 nuo4 。
- bi3 ren2 gu4 ken3 hao4 mao2 chai2 ， ci3 yi4 qi3 fu4 zhi1 jing1 luo4 。
- a1 lian2 wen2 dao4 yu4 wu1 wo3 ， huan4 mi3 ji2 pao1 ju1 shi4 jue1 。
- bu4 lao2 huo3 qi2 nao2 qi1 nu2 ， yao4 yu3 lun4 gong1 shang4 lin2 ge2 。
- qi2 jin1 xun2 yue4 ji4 yi3 shu2 ， zhan1 gai4 kuang4 zi4 you3 su4 yue1 。
- zui4 xiang1 dao4 lu4 jiu3 sheng1 geng3 ， chou2 cheng2 jiang1 jie4 si1 kai1 tuo4 。
- bian4 xu1 jian4 bu4 su4 chi2 si4 ， yu4 kong3 yao2 he2 qiong2 sou1 suo3 。
- mei2 gong1 bu4 yu3 su2 zi3 dui4 ， wo3 yi4 zhu2 men2 wu2 suo3 yue4 。
- dan4 pan4 zui4 dao3 geng4 wei1 yin2 ， wan4 shi4 xiu1 xiu1 huan2 mo4 mo4 。

## 注释

## 译文

## 赏析
