---
id: zhao-fan-liu-qing-jiang-meng-jian-xiong-shou-yu-xu-xiong-si-shu-jie-yi-wen-juan-chong-jiao-kui-wei-you-yi-xie-you-cheng-shou-yu-wang-shi-gu-ju-reng-yong-bi-yun-jin-ci-yun-bing-cheng-er-xiong
title: 留清江蒙簡兄壽玉徐兄思叔皆以文卷寵教愧未有以謝又承壽玉枉示古句仍用鄙韻謹次韻併呈二兄
titlePinyin: liu2 qing1 jiang1 meng2 jian3 xiong1 shou4 yu4 xu2 xiong1 si1 shu1 jie1 yi3 wen2 juan4 chong3 jiao4 kui4 wei4 you3 yi3 xie4 you4 cheng2 shou4 yu4 wang3 shi4 gu3 ju4 reng2 yong4 bi3 yun4 jin3 ci4 yun4 bing4 cheng2 er4 xiong1
titleSlug: liu-qing-jiang-meng-jian-xiong-shou-yu-xu-xiong-si-shu-jie-yi-wen-juan-chong-jiao-kui-wei-you-yi-xie-you-cheng-shou-yu-wang-shi-gu-ju-reng-yong-bi-yun-jin-ci-yun-bing-cheng-er-xiong
author: 趙蕃
authorPinyin: zhao4 fan1
authorSlug: zhao-fan
dynasty: 宋
dynastyPinyin: song4
dynastySlug: song
tags: []
---

## 正文

- 客亭何以祛暑溽，一時頓有此兩玉。
- 逃虛不用聽跫然，醫俗寧須更栽竹。
- 平生韋布困藍縷，敢並奇文森綺縠。
- 愛而忘醜反譽我，惠以大篇仍短幅。
- 頗思浹日相就談，應對先生媿空腹。
- 奈何別棹復催去，一日十日寒且暴。
- 兩君如此尚場屋，吞舟詎可尋常瀆。
- 悵子薄官亦碌碌，政坐家貧耕不足。

## 拼音

- ke4 ting2 he2 yi3 qu1 shu3 ru4 ， yi4 shi2 dun4 you3 ci3 liang3 yu4 。
- tao2 xu1 bu2 yong4 ting1 qiong2 ran2 ， yi1 su2 ning2 xu1 geng4 zai1 zhu2 。
- ping2 sheng1 wei2 bu4 kun4 lan2 lü3 ， gan3 bing4 qi2 wen2 sen1 qi3 hu2 。
- ai4 er2 wang4 chou3 fan3 yu4 wo3 ， hui4 yi3 da4 pian1 reng2 duan3 fu2 。
- po1 si1 jia1 ri4 xiang1 jiu4 tan2 ， ying1 dui4 xian1 sheng0 kui4 kong1 fu4 。
- nai4 he2 bie2 zhao4 fu4 cui1 qu4 ， yi2 ri4 shi2 ri4 han2 qie3 bao4 。
- liang3 jun1 ru2 ci3 shang4 chang3 wu1 ， tun1 zhou1 ju4 ke3 xun2 chang2 du2 。
- chang4 zi3 bao2 guan1 yi4 lu4 lu4 ， zheng4 zuo4 jia1 pin2 geng1 bu4 zu2 。

## 注释

## 译文

## 赏析
