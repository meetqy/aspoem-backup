---
id: zhao-fan-lu-yi-gong-ze-shu-qie-ji-yi-shi-jie-wei-de-bao-cheng-fu-di-shu-yun-gong-ze-yu-guo-yu-zai-ji
title: 屢遺公擇書且寄以詩皆未得報成父弟書云公擇欲過予再寄
titlePinyin: lü3 yi2 gong1 ze2 shu1 qie3 ji4 yi3 shi1 jie1 wei4 de2 bao4 cheng2 fu4 di4 shu1 yun2 gong1 ze2 yu4 guo4 yu3 zai4 ji4
titleSlug: lu-yi-gong-ze-shu-qie-ji-yi-shi-jie-wei-de-bao-cheng-fu-di-shu-yun-gong-ze-yu-guo-yu-zai-ji
author: 趙蕃
authorPinyin: zhao4 fan1
authorSlug: zhao-fan
dynasty: 宋
dynastyPinyin: song4
dynastySlug: song
tags: []
---

## 正文

- 與君相從不知樂，別去懸知頓牢落。
- 一旬兩詩三附書，底事來音向人邈。
- 知君去住良關意，養節忍窮非失計。
- 如君豈得終布衣，會有高名耀斯世。
- 我居正在千山底，落葉填門吹不起。
- 薄醪縱有不敢醉，留待君來相料理。
- 惠然過我今其時，籬下菊香驚早衰。
- 南山石老有梅樹，要君分韻共哦詩。

## 拼音

- yu3 jun1 xiang1 cong2 bu4 zhi1 le4 ， bie2 qu4 xuan2 zhi1 dun4 lao2 luo4 。
- yi4 xun2 liang3 shi1 san1 fu4 shu1 ， di3 shi4 lai2 yin1 xiang4 ren2 miao3 。
- zhi1 jun1 qu4 zhu4 liang2 guan1 yi4 ， yang3 jie2 ren3 qiong2 fei1 shi1 ji4 。
- ru2 jun1 qi3 de2 zhong1 bu4 yi1 ， hui4 you3 gao1 ming2 yao4 si1 shi4 。
- wo3 ju1 zheng4 zai4 qian1 shan1 di3 ， luo4 ye4 tian2 men2 chui1 bu4 qi3 。
- bao2 lao2 zong4 you3 bu4 gan3 zui4 ， liu2 dai4 jun1 lai2 xiang1 liao4 li3 。
- hui4 ran2 guo4 wo3 jin1 qi2 shi2 ， li2 xia4 ju2 xiang1 jing1 zao3 shuai1 。
- nan2 shan1 shi2 lao3 you3 mei2 shu4 ， yao4 jun1 fen1 yun4 gong4 o4 shi1 。

## 注释

## 译文

## 赏析
