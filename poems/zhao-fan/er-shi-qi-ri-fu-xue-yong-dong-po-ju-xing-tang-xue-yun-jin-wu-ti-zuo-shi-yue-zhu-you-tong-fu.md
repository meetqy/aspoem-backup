---
id: zhao-fan-er-shi-qi-ri-fu-xue-yong-dong-po-ju-xing-tang-xue-yun-jin-wu-ti-zuo-shi-yue-zhu-you-tong-fu
title: 二十七日復雪用東坡聚星堂雪韵禁物體作詩約諸友同賦
titlePinyin: er4 shi2 qi1 ri4 fu4 xue3 yong4 dong1 po1 ju4 xing1 tang2 xue3 yun4 jin4 wu4 ti3 zuo4 shi1 yue1 zhu1 you3 tong2 fu4
titleSlug: er-shi-qi-ri-fu-xue-yong-dong-po-ju-xing-tang-xue-yun-jin-wu-ti-zuo-shi-yue-zhu-you-tong-fu
author: 趙蕃
authorPinyin: zhao4 fan1
authorSlug: zhao-fan
dynasty: 宋
dynastyPinyin: song4
dynastySlug: song
tags: []
---

## 正文

- 溫風忽來振柯葉，翻覆手間重變雪。
- 天公作事豈容料，坐使南人驚曠絕。
- 朝來送客到江滸，凍骨凜凜吹欲折。
- 歸來席戶已迷漫，芋火撥殘灰沒滅。
- 眼中所歷要摹寫，拙筆難書非被掣。
- 叩門好事忽有餉，一盞徑能生臉纈。
- 昌黎咏雪故雄健，取喻未免收瑣屑。
- 爭如歐蘇兩仙伯，一白解遮羣醜瞥。
- 我今困客乃自困，韓非說難竟死說。
- 戲詩還與作官同，大錯知合幾州鐵。

## 拼音

- wen1 feng1 hu1 lai2 zhen4 ke1 ye4 ， fan1 fu4 shou3 jian4 zhong4 bian4 xue3 。
- tian1 gong1 zuo4 shi4 qi3 rong2 liao4 ， zuo4 shi3 nan2 ren2 jing1 kuang4 jue2 。
- chao2 lai2 song4 ke4 dao4 jiang1 hu3 ， dong4 gu3 lin3 lin3 chui1 yu4 zhe2 。
- gui1 lai2 xi2 hu4 yi3 mi2 man4 ， yu4 huo3 bo1 can2 hui1 mei2 mie4 。
- yan3 zhong1 suo3 li4 yao4 mo2 xie3 ， zhuo1 bi3 nan2 shu1 fei1 bei4 che4 。
- kou4 men2 hao3 shi4 hu1 you3 xiang3 ， yi4 zhan3 jing4 neng2 sheng1 lian3 xie4 。
- chang1 li2 yong3 xue3 gu4 xiong2 jian4 ， qu3 yu4 wei4 mian3 shou1 suo3 xie4 。
- zheng1 ru2 ou1 su1 liang3 xian1 bo2 ， yi4 bai2 jie3 zhe1 qun2 chou3 pie1 。
- wo3 jin1 kun4 ke4 nai3 zi4 kun4 ， han2 fei1 shuo1 nan2 jing4 si3 shuo1 。
- xi4 shi1 huan2 yu3 zuo4 guan1 tong2 ， da4 cuo4 zhi1 he2 ji1 zhou1 tie3 。

## 注释

## 译文

## 赏析
