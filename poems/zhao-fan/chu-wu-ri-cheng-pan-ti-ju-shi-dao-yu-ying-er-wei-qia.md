---
id: zhao-fan-chu-wu-ri-cheng-pan-ti-ju-shi-dao-yu-ying-er-wei-qia
title: 初五日呈潘提舉時禱雨應而未洽
titlePinyin: chu1 wu3 ri4 cheng2 pan1 ti2 ju3 shi2 dao3 yu3 ying1 er2 wei4 qia4
titleSlug: chu-wu-ri-cheng-pan-ti-ju-shi-dao-yu-ying-er-wei-qia
author: 趙蕃
authorPinyin: zhao4 fan1
authorSlug: zhao-fan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 潦退旱隨至，吏憂民足傷。
- 陂塘待天雨，饘粥仰官倉。
- 事勢胡能久，收成亟所望。
- 關心厪漢節，用意格穹蒼。
- 忽已雲霓合，兼之雷電將。
- 驟來能點點，快落遂浪浪。
- 未復田疇綠，纔蘇菜隴黄。
- 粗能寬閔閔，聊且慰皇皇。
- 末世耽饕佛，前聞戒暴尫。
- 于公明孝婦，卜式訟弘羊。
- 是可資邦本，寧唯致歲穰。
- 公行有餘力，我句漫斯狂。
- 半載官離次，欲歸行絕糧。
- 何當荷簑笠，及此濟江湘。

## 拼音

- liao2 tui4 han4 sui2 zhi4 ， li4 you1 min2 zu2 shang1 。
- bei1 tang2 dai4 tian1 yu3 ， zhan1 zhou1 yang3 guan1 cang1 。
- shi4 shi4 hu2 neng2 jiu3 ， shou1 cheng0 ji2 suo3 wang4 。
- guan1 xin1 jin3 han4 jie2 ， yong4 yi4 ge2 qiong2 cang1 。
- hu1 yi3 yun2 ni2 he2 ， jian1 zhi1 lei2 dian4 jiang1 。
- zhou4 lai2 neng2 dian3 dian3 ， kuai4 luo4 sui4 lang4 lang4 。
- wei4 fu4 tian2 chou2 lü4 ， cai2 su1 cai4 long3 huang2 。
- cu1 neng2 kuan1 min3 min3 ， liao2 qie3 wei4 huang2 huang2 。
- mo4 shi4 dan1 tao1 fo2 ， qian2 wen2 jie4 bao4 wang1 。
- yu2 gong1 ming2 xiao4 fu4 ， bu3 shi4 song4 hong2 yang2 。
- shi4 ke3 zi1 bang1 ben3 ， ning2 wei2 zhi4 sui4 rang2 。
- gong1 xing2 you3 yu2 li4 ， wo3 ju4 man4 si1 kuang2 。
- ban4 zai4 guan1 li2 ci4 ， yu4 gui1 xing2 jue2 liang2 。
- he2 dang1 he2 suo1 li4 ， ji2 ci3 ji4 jiang1 xiang1 。

## 注释

## 译文

## 赏析
