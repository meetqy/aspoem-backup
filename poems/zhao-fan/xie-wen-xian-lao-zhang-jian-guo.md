---
id: zhao-fan-xie-wen-xian-lao-zhang-jian-guo
title: 謝文顯老丈見過
titlePinyin: xie4 wen2 xian3 lao3 zhang4 jian4 guo4
titleSlug: xie-wen-xian-lao-zhang-jian-guo
author: 趙蕃
authorPinyin: zhao4 fan1
authorSlug: zhao-fan
dynasty: 宋
dynastyPinyin: song4
dynastySlug: song
tags: []
---

## 正文

- 茅簷冷如水，落葉堆不埽。
- 林深日上遲，近午猶未冒。
- 忽聞咿啞聲，籃輿遠來造。
- 兒言此何客，貌古玉色膏。
- 心知定夫子，躧履仍著帽。
- 我居甚荒僻，好客鮮能到。
- 自非金石交，性不移濕燥。
- 誰能忘崎嶇，於此修夙好。
- 貧家雞黍窄，菜甲僅可芼。
- 屬君又止酒，何以相慰勞。
- 寒窗數日款，但有相交導。
- 我姿雖不敏，敢不期勉蹈。
- 滔滔流俗中，往往皆媚竈。
- 看君閉戶志，有力甚於奡。
- 衣單食不足，恥以饑寒號。
- 曰吾道當然，尚友古人操。
- 我雖因事歸，未免斗食耗。
- 而君辱與遊，何殊渭衝潦。
- 窮年語未卒，迺以將歸告。
- 半百顧非遥，驅羸行往報。

## 拼音

- mao2 yan2 leng3 ru2 shui3 ， luo4 ye4 dui1 bu2 sao4 。
- lin2 shen1 ri4 shang4 chi2 ， jin4 wu3 you2 wei4 mao4 。
- hu1 wen2 yi1 ya3 sheng1 ， lan2 yu2 yuan3 lai2 zao4 。
- er2 yan2 ci3 he2 ke4 ， mao4 gu3 yu4 se4 gao1 。
- xin1 zhi1 ding4 fu1 zi3 ， xi3 lü3 reng2 zhu4 mao4 。
- wo3 ju1 shen4 huang1 pi4 ， hao4 ke4 xian1 neng2 dao4 。
- zi4 fei1 jin1 shi2 jiao1 ， xing4 bu4 yi2 shi1 zao4 。
- shui2 neng2 wang4 qi2 qu1 ， wu1 ci3 xiu1 su4 hao3 。
- pin2 jia1 ji1 shu3 zhai3 ， cai4 jia3 jin3 ke3 mao4 。
- shu3 jun1 you4 zhi3 jiu3 ， he2 yi3 xiang1 wei4 lao2 。
- han2 chuang1 shu4 ri4 kuan3 ， dan4 you3 xiang1 jiao1 dao3 。
- wo3 zi1 sui1 bu4 min3 ， gan3 bu4 qi1 mian3 dao3 。
- tao1 tao1 liu2 su2 zhong1 ， wang3 wang3 jie1 mei4 zao4 。
- kan4 jun1 bi4 hu4 zhi4 ， you3 li4 shen4 wu1 ao4 。
- yi1 dan1 shi2 bu4 zu2 ， chi3 yi3 ji1 han2 hao4 。
- yue1 wu2 dao4 dang1 ran2 ， shang4 you3 gu3 ren2 cao1 。
- wo3 sui1 yin1 shi4 gui1 ， wei4 mian3 dou4 shi2 hao4 。
- er2 jun1 ru3 yu3 you2 ， he2 shu1 wei4 chong1 liao2 。
- qiong2 nian2 yu3 wei4 zu2 ， nai3 yi3 jiang1 gui1 gao4 。
- ban4 bai3 gu4 fei1 yao2 ， qu1 lei2 xing2 wang3 bao4 。

## 注释

## 译文

## 赏析
