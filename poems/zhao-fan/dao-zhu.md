---
id: zhao-fan-dao-zhu
title: 悼竹
titlePinyin: dao4 zhu2
titleSlug: dao-zhu
author: 趙蕃
authorPinyin: zhao4 fan1
authorSlug: zhao-fan
dynasty: 宋
dynastyPinyin: song4
dynastySlug: song
tags: []
---

## 正文

- 此君如高人，風節常凌厲。
- 雖經隆冬中，正色不少替。
- 春今盡正月，萌蘗且次第。
- 天公出奇手，白晝變昏翳。
- 初飛佛場花，繼灑鮫人涕。
- 羣兒顧驚走，老眼亦睥睨。
- 是時凡草木，掩抑若自衛。
- 惟君獨傲然，略不威嚴霽。
- 太剛竟摧折，乃悟非善計。
- 追懷周旋久，於此增懔悷。
- 其生既冤死，其死可輕弊。
- 當爲殺青簡，更以色絲綴。
- 盡書卓行人，出入生死際。
- 作我座右銘，蘄能免於戾。

## 拼音

- ci3 jun1 ru2 gao1 ren2 ， feng1 jie2 chang2 ling2 li4 。
- sui1 jing1 long2 dong1 zhong1 ， zheng4 se4 bu4 shao3 ti4 。
- chun1 jin1 jin4 zheng1 yue4 ， meng2 bo4 qie3 ci4 di4 。
- tian1 gong1 chu1 qi2 shou3 ， bai2 zhou4 bian4 hun1 yi4 。
- chu1 fei1 fo2 chang3 hua1 ， ji4 sa3 jiao1 ren2 ti4 。
- qun2 er2 gu4 jing1 zou3 ， lao3 yan3 yi4 pi4 ni4 。
- shi4 shi2 fan2 cao3 mu4 ， yan3 yi4 ruo4 zi4 wei4 。
- wei2 jun1 du2 ao4 ran2 ， lüe4 bu4 wei1 yan2 ji4 。
- tai4 gang1 jing4 cui1 zhe2 ， nai3 wu4 fei1 shan4 ji4 。
- zhui1 huai2 zhou1 xuan2 jiu3 ， wu1 ci3 zeng1 lin3 li4 。
- qi2 sheng1 ji4 yuan1 si3 ， qi2 si3 ke3 qing1 bi4 。
- dang1 wei2 sha1 qing1 jian3 ， geng4 yi3 se4 si1 zhui4 。
- jin4 shu1 zhuo2 xing2 ren2 ， chu1 ru4 sheng1 si3 ji4 。
- zuo4 wo3 zuo4 you4 ming2 ， qi2 neng2 mian3 wu1 li4 。

## 注释

## 译文

## 赏析
