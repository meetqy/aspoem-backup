---
id: zhao-fan-you-huai-zi-su-du-qi-shi-juan-yin-cheng-shu-yu
title: 有懷子肅讀其詩卷因成數語
titlePinyin: you3 huai2 zi3 su4 du2 qi2 shi1 juan4 yin1 cheng2 shu4 yu3
titleSlug: you-huai-zi-su-du-qi-shi-juan-yin-cheng-shu-yu
author: 趙蕃
authorPinyin: zhao4 fan1
authorSlug: zhao-fan
dynasty: 宋
dynastyPinyin: song4
dynastySlug: song
tags: []
---

## 正文

- 退之以文鳴，餘事尤長詩。
- 名家賈孟流，未必踰於斯。
- 淵明工五言，亦有歸來辭。
- 迺知意到處，百發無一虧。
- 孫侯絕人才，詩文俱中規。
- 究其所源流，蓋匪一日基。
- 有如審言門，遂至杜拾遺。
- 餘波被芝蘭，同功有塤箎。
- 嗟予晚聞道，未易等級推。
- 劇談每從容，瞠若莫可追。
- 閑窗念從公，兩脚如縶維。
- 探囊獲新句，亦足慰所思。

## 拼音

- tui4 zhi1 yi3 wen2 ming2 ， yu2 shi4 you2 chang2 shi1 。
- ming2 jia1 jia3 meng4 liu2 ， wei4 bi4 yu2 wu1 si1 。
- yuan1 ming2 gong1 wu3 yan2 ， yi4 you3 gui1 lai2 ci2 。
- nai3 zhi1 yi4 dao4 chu3 ， bai3 fa1 wu2 yi4 kui1 。
- sun1 hou2 jue2 ren2 cai2 ， shi1 wen2 ju4 zhong1 gui1 。
- jiu1 qi2 suo3 yuan2 liu2 ， gai4 fei3 yi2 ri4 ji1 。
- you3 ru2 shen3 yan2 men2 ， sui4 zhi4 du4 shi2 yi2 。
- yu2 bo1 bei4 zhi1 lan2 ， tong2 gong1 you3 xun1 chi2 。
- jie1 yu3 wan3 wen2 dao4 ， wei4 yi4 deng3 ji2 tui1 。
- ju4 tan2 mei3 cong2 rong2 ， cheng1 ruo4 mo4 ke3 zhui1 。
- xian2 chuang1 nian4 cong2 gong1 ， liang3 jiao3 ru2 zhi2 wei2 。
- tan4 nang2 huo4 xin1 ju4 ， yi4 zu2 wei4 suo3 si1 。

## 注释

## 译文

## 赏析
