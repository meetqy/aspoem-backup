---
id: zhao-fan-feng-si-si-yuan-xiong-cheng-shi-yi-ji
title: 奉思斯遠兄成詩以寄
titlePinyin: feng4 si1 si1 yuan3 xiong1 cheng2 shi1 yi3 ji4
titleSlug: feng-si-si-yuan-xiong-cheng-shi-yi-ji
author: 趙蕃
authorPinyin: zhao4 fan1
authorSlug: zhao-fan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 叢叢庭前萱，葉葉簷外蕉。
- 何曾百憂釋，但覺中心焦。
- 故人在何許，山川極吳楚。
- 大江湧奔騰，重湖互吞吐。
- 別來書不至，更望詩能寄。
- 相從志若何，相去有如此。
- 普天仰何大，一己俯何隘。
- 胡爲自羅網，無事忽投械。
- 憑高政悠悠，思遠忽不收。
- 歸來重有感，立壁成幽幽。
- 萱叢暗已歛，蕉葉抽未展。
- 百憂攻余心，舐筆空喁噞。

## 拼音

- cong2 cong2 ting2 qian2 xuan1 ， ye4 ye4 yan2 wai4 jiao1 。
- he2 ceng2 bai3 you1 shi4 ， dan4 jue2 zhong1 xin1 jiao1 。
- gu4 ren2 zai4 he2 xu1 ， shan1 chuan1 ji2 wu2 chu3 。
- da4 jiang1 yong3 ben1 teng2 ， zhong4 hu2 hu4 tun1 tu3 。
- bie2 lai2 shu1 bu2 zhi4 ， geng4 wang4 shi1 neng2 ji4 。
- xiang1 cong2 zhi4 ruo4 he2 ， xiang1 qu4 you3 ru2 ci3 。
- pu3 tian1 yang3 he2 da4 ， yi4 ji3 fu3 he2 ai4 。
- hu2 wei2 zi4 luo2 wang3 ， wu2 shi4 hu1 tou2 xie4 。
- ping2 gao1 zheng4 you1 you1 ， si1 yuan3 hu1 bu4 shou1 。
- gui1 lai2 zhong4 you3 gan3 ， li4 bi4 cheng2 you1 you1 。
- xuan1 cong2 an4 yi3 lian3 ， jiao1 ye4 chou1 wei4 zhan3 。
- bai3 you1 gong1 yu2 xin1 ， shi4 bi3 kong1 yong2 yan3 。

## 注释

## 译文

## 赏析
