---
id: zhao-fan-ji-guo-ceng-ju-yin-fang-liu-mao-shi-xiu-cai-shi-ri-ming-shu-tong-chu-hen-zhong-wei-bu-zhi
title: 既過曾居因訪劉茂實秀才是日明叔同出恨仲威不至
titlePinyin: ji4 guo4 ceng2 ju1 yin1 fang3 liu2 mao4 shi2 xiu4 cai0 shi4 ri4 ming2 shu1 tong2 chu1 hen4 zhong4 wei1 bu2 zhi4
titleSlug: ji-guo-ceng-ju-yin-fang-liu-mao-shi-xiu-cai-shi-ri-ming-shu-tong-chu-hen-zhong-wei-bu-zhi
author: 趙蕃
authorPinyin: zhao4 fan1
authorSlug: zhao-fan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 官身肯聽俗，人事直强親。
- 開窗對脩竹，筆墨得具陳。
- 俗子有時來，揮去防怒嗔。
- 相看久不厭，陳子清且真。
- 昨宵一雨餘，村村農事新。
- 我亦思駕言，出門免衝塵。
- 是邦亦有園，以鳥視其人。
- 寧從窮巷居，鷄犬喧四鄰。
- 劉君方授徒，曾君說人倫。
- 室屋不尋丈，猗猗幾長身。
- 未嫌酒杯薄，政愛茗椀醇。
- 曾君索我詩，出語愧逡巡。
- 煩君隸書題，筆意堪嗣秦。
- 春遊有如此，省費能全神。
- 但恨子胡子，招要不能頻。

## 拼音

- guan1 shen1 ken3 ting1 su2 ， ren2 shi4 zhi2 qiang2 qin1 。
- kai1 chuang1 dui4 xiu1 zhu2 ， bi3 mo4 de2 ju4 chen2 。
- su2 zi3 you3 shi2 lai2 ， hui1 qu4 fang2 nu4 chen1 。
- xiang1 kan4 jiu3 bu2 yan4 ， chen2 zi3 qing1 qie3 zhen1 。
- zuo2 xiao1 yi4 yu3 yu2 ， cun1 cun1 nong2 shi4 xin1 。
- wo3 yi4 si1 jia4 yan2 ， chu1 men2 mian3 chong1 chen2 。
- shi4 bang1 yi4 you3 yuan2 ， yi3 niao3 shi4 qi2 ren2 。
- ning2 cong2 qiong2 xiang4 ju1 ， ji1 quan3 xuan1 si4 lin2 。
- liu2 jun1 fang1 shou4 tu2 ， ceng2 jun1 shuo1 ren2 lun2 。
- shi4 wu1 bu4 xun2 zhang4 ， yi1 yi1 ji1 chang2 shen1 。
- wei4 xian2 jiu3 bei1 bao2 ， zheng4 ai4 ming2 wan3 chun2 。
- ceng2 jun1 suo3 wo3 shi1 ， chu1 yu3 kui4 qun1 xun2 。
- fan2 jun1 li4 shu1 ti2 ， bi3 yi4 kan1 si4 qin2 。
- chun1 you2 you3 ru2 ci3 ， sheng3 fei4 neng2 quan2 shen2 。
- dan4 hen4 zi3 hu2 zi0 ， zhao1 yao4 bu4 neng2 bin1 。

## 注释

## 译文

## 赏析
