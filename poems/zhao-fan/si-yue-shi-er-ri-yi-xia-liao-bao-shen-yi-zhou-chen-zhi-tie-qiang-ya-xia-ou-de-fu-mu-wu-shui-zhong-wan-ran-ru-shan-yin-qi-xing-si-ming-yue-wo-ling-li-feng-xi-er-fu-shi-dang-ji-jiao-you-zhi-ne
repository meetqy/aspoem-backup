---
id: zhao-fan-si-yue-shi-er-ri-yi-xia-liao-bao-shen-yi-zhou-chen-zhi-tie-qiang-ya-xia-ou-de-fu-mu-wu-shui-zhong-wan-ran-ru-shan-yin-qi-xing-si-ming-yue-wo-ling-li-feng-xi-er-fu-shi-dang-ji-jiao-you-zhi-neng-shi-zhe-qiu-zhu-yu-yan
title: 四月十二日以夏潦暴甚艤舟辰之鐵槍崖下偶得浮木於水中宛然如山因其形似名曰卧嶺立峰喜而賦詩當寄交友之能詩者求著語焉
titlePinyin: si4 yue4 shi2 er4 ri4 yi3 xia4 liao2 bao4 shen4 yi3 zhou1 chen2 zhi1 tie3 qiang1 ya2 xia4 ou3 de2 fu2 mu4 wu1 shui3 zhong1 wan3 ran2 ru2 shan1 yin1 qi2 xing2 si4 ming2 yue1 wo4 ling3 li4 feng1 xi3 er2 fu4 shi1 dang1 ji4 jiao1 you3 zhi1 neng2 shi1 zhe3 qiu2 zhu4 yu3 yan1
titleSlug: si-yue-shi-er-ri-yi-xia-liao-bao-shen-yi-zhou-chen-zhi-tie-qiang-ya-xia-ou-de-fu-mu-wu-shui-zhong-wan-ran-ru-shan-yin-qi-xing-si-ming-yue-wo-ling-li-feng-xi-er-fu-shi-dang-ji-jiao-you-zhi-neng-shi-zhe-qiu-zhu-yu-yan
author: 趙蕃
authorPinyin: zhao4 fan1
authorSlug: zhao-fan
dynasty: 宋
dynastyPinyin: song4
dynastySlug: song
tags: []
---

## 正文

- 昔讀梅蘇木山詩，未信人間有此奇。
- 雖云尤物不必有，時一玩之何病爲。
- 吾行東南千萬里，仙遊不已遂臻此。
- 奇奇怪怪日在眼，浩浩湯湯夜盈耳。
- 舊評峽江似嚴陵，此行佳處亦可朋。
- 又聞八桂好山水，亦應與此相雲仍。
- 畫師好手不可遇，詩中有畫無其具。
- 江神好事不我尤，乞與一山酬願素。
- 不知何年遭仆落，浪激波衝幾飄泊。
- 岸高壁立自嶄巖，泓淺坳深非斧鑿。
- 老夫得之喜莫極，欲加名字相刻畫。
- 卧之成嶺立成峰，天成故爾非人力。
- 多言譊譊欲何如，要覓新詩爲寫摹。
- 余名敢與昔人並，用寄我友梅蘇徒。

## 拼音

- xi1 du2 mei2 su1 mu4 shan1 shi1 ， wei4 xin4 ren2 jian4 you3 ci3 qi2 。
- sui1 yun2 you2 wu4 bu2 bi4 you3 ， shi2 yi4 wan2 zhi1 he2 bing4 wei2 。
- wu2 xing2 dong1 nan2 qian1 wan4 li3 ， xian1 you2 bu4 yi3 sui4 zhen1 ci3 。
- qi2 qi2 guai4 guai4 ri4 zai4 yan3 ， hao4 hao4 tang1 tang1 ye4 ying2 er3 。
- jiu4 ping2 xia2 jiang1 si4 yan2 ling2 ， ci3 xing2 jia1 chu3 yi4 ke3 peng2 。
- you4 wen2 ba1 gui4 hao3 shan1 shui3 ， yi4 ying1 yu3 ci3 xiang1 yun2 reng2 。
- hua4 shi1 hao3 shou3 bu4 ke3 yu4 ， shi1 zhong1 you3 hua4 wu2 qi2 ju4 。
- jiang1 shen2 hao3 shi4 bu4 wo3 you2 ， qi3 yu3 yi4 shan1 chou2 yuan4 su4 。
- bu4 zhi1 he2 nian2 zao1 pu2 luo4 ， lang4 ji1 bo1 chong1 ji1 piao1 bo2 。
- an4 gao1 bi4 li4 zi4 zhan3 yan2 ， hong2 qian3 ao4 shen1 fei1 fu3 zao2 。
- lao3 fu1 de2 zhi1 xi3 mo4 ji2 ， yu4 jia1 ming2 zi4 xiang1 ke4 hua4 。
- wo4 zhi1 cheng2 ling3 li4 cheng2 feng1 ， tian1 cheng2 gu4 er3 fei1 ren2 li4 。
- duo1 yan2 nao2 nao2 yu4 he2 ru2 ， yao4 mi4 xin1 shi1 wei2 xie3 mo2 。
- yu2 ming2 gan3 yu3 xi1 ren2 bing4 ， yong4 ji4 wo3 you3 mei2 su1 tu2 。

## 注释

## 译文

## 赏析
