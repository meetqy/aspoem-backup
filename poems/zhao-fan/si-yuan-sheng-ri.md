---
id: zhao-fan-si-yuan-sheng-ri
title: 斯遠生日
titlePinyin: si1 yuan3 sheng1 ri4
titleSlug: si-yuan-sheng-ri
author: 趙蕃
authorPinyin: zhao4 fan1
authorSlug: zhao-fan
dynasty: 宋
dynastyPinyin: song4
dynastySlug: song
tags: []
---

## 正文

- 下湖有隠人，卜築自厥先。
- 官曾駕高車，屋乃無修椽。
- 究觀諸郎貧，固知大夫賢。
- 籯雖乏黄金，家故餘青氈。
- 其季我與遊，於今幾何年。
- 文得南澗賞，經從晦翁傳。
- 味有陸子同，譽由吾輩宣。
- 其人可知已，忤俗何病焉。
- 今逢初度日，爲頌初度篇。
- 君非黄叔度，殆似元魯山。
- 見之意輒消，坐久歸忘旋。
- 是資薰陶益，能使鄙吝捐。
- 沖風足披挹，好句寧引牽。
- 况復兩玉兒，共嬉郎罷前。
- 潜魚必求深，鳴鶴終聞天。
- 君當茂明德，食菊仍佩荃。
- 我亦願黄髮，挹袂仍拍肩。
- 濯足冰水流，振衣懷玉巔。
- 世苟混氛濁，神其歆吉蠲。
- 我老不足道，君乎斯勉旃。

## 拼音

- xia4 hu2 you3 yin3 ren2 ， bu3 zhu4 zi4 jue2 xian1 。
- guan1 ceng2 jia4 gao1 ju1 ， wu1 nai3 wu2 xiu1 chuan2 。
- jiu1 guan1 zhu1 lang2 pin2 ， gu4 zhi1 dai4 fu0 xian2 。
- ying2 sui1 fa2 huang2 jin1 ， jia1 gu4 yu2 qing1 zhan1 。
- qi2 ji4 wo3 yu3 you2 ， wu1 jin1 ji1 he2 nian2 。
- wen2 de2 nan2 jian4 shang3 ， jing1 cong2 hui4 weng1 chuan2 。
- wei4 you3 lu4 zi3 tong2 ， yu4 you2 wu2 bei4 xuan1 。
- qi2 ren2 ke3 zhi1 yi3 ， wu3 su2 he2 bing4 yan1 。
- jin1 feng2 chu1 du4 ri4 ， wei2 song4 chu1 du4 pian1 。
- jun1 fei1 huang2 shu1 du4 ， dai4 si4 yuan2 lu3 shan1 。
- jian4 zhi1 yi4 zhe2 xiao1 ， zuo4 jiu3 gui1 wang4 xuan2 。
- shi4 zi1 xun1 tao2 yi4 ， neng2 shi3 bi3 lin4 juan1 。
- chong1 feng1 zu2 pi1 yi4 ， hao3 ju4 ning2 yin3 qian1 。
- kuang4 fu4 liang3 yu4 er2 ， gong4 xi1 lang2 ba4 qian2 。
- qian2 yu2 bi4 qiu2 shen1 ， ming2 he4 zhong1 wen2 tian1 。
- jun1 dang1 mao4 ming2 de2 ， shi2 ju2 reng2 pei4 quan2 。
- wo3 yi4 yuan4 huang2 fa4 ， yi4 mei4 reng2 pai1 jian1 。
- zhuo2 zu2 bing1 shui3 liu2 ， zhen4 yi1 huai2 yu4 dian1 。
- shi4 gou3 hun4 fen1 zhuo2 ， shen2 qi2 xin1 ji2 juan1 。
- wo3 lao3 bu4 zu2 dao4 ， jun1 hu1 si1 mian3 zhan1 。

## 注释

## 译文

## 赏析
