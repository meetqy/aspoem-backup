---
id: zhao-fan-jiu-yue-hui-ri-yi-zhou-yu-wu-zhao-zhen-ji-ba-tong-fang-yuan-zhi-cheng-fu-di-er-zhi-you-xu-yan-nan-shan-zhi-xin-ting-yi-nai-jue-xi-er-huan
title: 九月晦日艤舟浴於昭真既罷同方元直成父弟兒姪遊徐巖南禪之新亭已乃絕溪而還
titlePinyin: jiu3 yue4 hui4 ri4 yi3 zhou1 yu4 wu1 zhao1 zhen1 ji4 ba4 tong2 fang1 yuan2 zhi2 cheng2 fu4 di4 er2 zhi2 you2 xu2 yan2 nan2 shan4 zhi1 xin1 ting2 yi3 nai3 jue2 xi1 er2 huan2
titleSlug: jiu-yue-hui-ri-yi-zhou-yu-wu-zhao-zhen-ji-ba-tong-fang-yuan-zhi-cheng-fu-di-er-zhi-you-xu-yan-nan-shan-zhi-xin-ting-yi-nai-jue-xi-er-huan
author: 趙蕃
authorPinyin: zhao4 fan1
authorSlug: zhao-fan
dynasty: 宋
dynastyPinyin: song4
dynastySlug: song
tags: []
---

## 正文

- 客子下水船，幽士登山屐。
- 二事莫與謀，聊復盡此日。
- 山房富薪水，泥墐仍紙羃。
- 沈痾快一洗，清吹生兩腋。
- 徐巖舊所訪，舉步能歷歷。
- 樹樹雖剪伐，苔蘚更襞積。
- 蓋可買以居，惜哉無巨力。
- 旁誰斫幽徑，復道精廬立。
- 新亭踞其上，遠水山四壁。
- 驟來落日挂，忽去昏鴉集。
- 不惟我友俱，携子仍弟姪。
- 民生固常苦，此適未易得。
- 物役不可留，溪流還汰擊。

## 拼音

- ke4 zi3 xia4 shui3 chuan2 ， you1 shi4 deng1 shan1 ji1 。
- er4 shi4 mo4 yu3 mou2 ， liao2 fu4 jin4 ci3 ri4 。
- shan1 fang2 fu4 xin1 shui3 ， ni2 jin4 reng2 zhi3 mi4 。
- shen3 ke1 kuai4 yi4 xi3 ， qing1 chui1 sheng1 liang3 ye4 。
- xu2 yan2 jiu4 suo3 fang3 ， ju3 bu4 neng2 li4 li4 。
- shu4 shu4 sui1 jian3 fa2 ， tai2 xian3 geng4 bi4 ji1 。
- gai4 ke3 mai3 yi3 ju1 ， xi1 zai1 wu2 ju4 li4 。
- pang2 shui2 zhuo2 you1 jing4 ， fu4 dao4 jing1 lu2 li4 。
- xin1 ting2 ju4 qi2 shang4 ， yuan3 shui3 shan1 si4 bi4 。
- zhou4 lai2 luo4 ri4 gua4 ， hu1 qu4 hun1 ya1 ji2 。
- bu4 wei2 wo3 you3 ju4 ， xie2 zi3 reng2 di4 zhi2 。
- min2 sheng1 gu4 chang2 ku3 ， ci3 shi4 wei4 yi4 de2 。
- wu4 yi4 bu4 ke3 liu2 ， xi1 liu2 huan2 tai4 ji1 。

## 注释

## 译文

## 赏析
