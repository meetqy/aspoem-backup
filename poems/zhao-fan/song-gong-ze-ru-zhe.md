---
id: zhao-fan-song-gong-ze-ru-zhe
title: 送公擇入浙
titlePinyin: song4 gong1 ze2 ru4 zhe4
titleSlug: song-gong-ze-ru-zhe
author: 趙蕃
authorPinyin: zhao4 fan1
authorSlug: zhao-fan
dynasty: 宋
dynastyPinyin: song4
dynastySlug: song
tags: []
---

## 正文

- 日者君過我，今焉我辭君。
- 楚荆易得秋，霜霰行在辰。
- 我車甫來歸，君騎已在門。
- 喜我更安健，勞言再三陳。
- 已焉忽謂我，我行不逡巡。
- 問君何因爾，欲語聲輒吞。
- 我自解君意，操袂增酸辛。
- 男兒志四方，懷安實敗名。
- 不見折脅雎，慷慨西入秦。
- 君行其有合，宿憤當一伸。
- 造物固甚巧，頗解戲弄人。
- 願君稍安之，無爲自傷神。
- 諸孫君好交，送君必以文。
- 可慰別後覽，何憂去裝貧。

## 拼音

- ri4 zhe3 jun1 guo4 wo3 ， jin1 yan1 wo3 ci2 jun1 。
- chu3 jing1 yi4 de2 qiu1 ， shuang1 xian4 xing2 zai4 chen2 。
- wo3 ju1 fu3 lai2 gui1 ， jun1 qi2 yi3 zai4 men2 。
- xi3 wo3 geng4 an1 jian4 ， lao2 yan2 zai4 san1 chen2 。
- yi3 yan1 hu1 wei4 wo3 ， wo3 xing2 bu4 qun1 xun2 。
- wen4 jun1 he2 yin1 er3 ， yu4 yu3 sheng1 zhe2 tun1 。
- wo3 zi4 jie3 jun1 yi4 ， cao1 mei4 zeng1 suan1 xin1 。
- nan2 er2 zhi4 si4 fang1 ， huai2 an1 shi2 bai4 ming2 。
- bu2 jian4 zhe2 xie2 ju1 ， kang1 kai3 xi1 ru4 qin2 。
- jun1 xing2 qi2 you3 he2 ， su4 fen4 dang1 yi4 shen1 。
- zao4 wu4 gu4 shen4 qiao3 ， po1 jie3 xi4 nong4 ren2 。
- yuan4 jun1 shao1 an1 zhi1 ， wu2 wei2 zi4 shang1 shen2 。
- zhu1 sun1 jun1 hao3 jiao1 ， song4 jun1 bi4 yi3 wen2 。
- ke3 wei4 bie2 hou4 lan3 ， he2 you1 qu4 zhuang1 pin2 。

## 注释

## 译文

## 赏析
