---
id: zhao-fan-fu-zhou-cheng-wai-zuo
title: 撫州城外作
titlePinyin: fu3 zhou1 cheng2 wai4 zuo4
titleSlug: fu-zhou-cheng-wai-zuo
author: 趙蕃
authorPinyin: zhao4 fan1
authorSlug: zhao-fan
dynasty: 宋
dynastyPinyin: song4
dynastySlug: song
tags: []
---

## 正文

- 城中一雨僅飄灑，城外此雨乃霈霶。
- 分龍古語信不妄，不爾惠施何偏方。
- 我行驅車一何忙，早起猶乘昨夜涼。
- 舊聞既雨晴亦佳，豈但蕙葉蒙寵光。
- 早禾已秀半且實，晚禾已作早禾長。
- 不惟稻隴有佳色，菜畦苗葉相與昌。
- 園丁採擷入城市，不用滌濯臨滄浪。
- 我雖無田豈無圃，歸計不決空傍徨。
- 翻憐買菜糴占米，烟火薰人官道傍。

## 拼音

- cheng2 zhong1 yi4 yu3 jin3 piao1 sa3 ， cheng2 wai4 ci3 yu3 nai3 pei4 pang1 。
- fen1 long2 gu3 yu3 xin4 bu2 wang4 ， bu4 er3 hui4 shi1 he2 pian1 fang1 。
- wo3 xing2 qu1 ju1 yi4 he2 mang2 ， zao3 qi3 you2 cheng2 zuo2 ye4 liang2 。
- jiu4 wen2 ji4 yu3 qing2 yi4 jia1 ， qi3 dan4 hui4 ye4 meng2 chong3 guang1 。
- zao3 he2 yi3 xiu4 ban4 qie3 shi2 ， wan3 he2 yi3 zuo4 zao3 he2 chang2 。
- bu4 wei2 dao4 long3 you3 jia1 se4 ， cai4 qi2 miao2 ye4 xiang1 yu3 chang1 。
- yuan2 ding1 cai3 xie2 ru4 cheng2 shi4 ， bu2 yong4 di2 zhuo2 lin2 cang1 lang4 。
- wo3 sui1 wu2 tian2 qi3 wu2 pu3 ， gui1 ji4 bu4 jue2 kong1 bang4 huang2 。
- fan1 lian2 mai3 cai4 di2 zhan4 mi3 ， yan1 huo3 xun1 ren2 guan1 dao4 bang4 。

## 注释

## 译文

## 赏析
