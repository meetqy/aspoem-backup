---
id: zhao-fan-jiu-ri-yong-jing-jie-ji-you-sui-yun
title: 九日用靖節己酉歲韻
titlePinyin: jiu3 ri4 yong4 jing4 jie2 ji3 you3 sui4 yun4
titleSlug: jiu-ri-yong-jing-jie-ji-you-sui-yun
author: 趙蕃
authorPinyin: zhao4 fan1
authorSlug: zhao-fan
dynasty: 宋
dynastyPinyin: song4
dynastySlug: song
tags: []
---

## 正文

- 宿雨曉未止，紛紛雲氣交。
- 秋令迫凄厲，草木無多凋。
- 去年當茲晨，採菊踰山高。
- 晚上寶公塔，徘徊意干霄。
- 今年此幽居，粗免出入勞。
- 茅簷縱偪仄，亦類蝸廬焦。
- 舊醅更可漉，幽憤斯能陶。
- 莫問無窮事，人生如露朝。

## 拼音

- su4 yu3 xiao3 wei4 zhi3 ， fen1 fen1 yun2 qi4 jiao1 。
- qiu1 ling4 po4 qi1 li4 ， cao3 mu4 wu2 duo1 diao1 。
- qu4 nian2 dang1 zi1 chen2 ， cai3 ju2 yu2 shan1 gao1 。
- wan3 shang4 bao3 gong1 ta3 ， pai2 huai2 yi4 gan1 xiao1 。
- jin1 nian2 ci3 you1 ju1 ， cu1 mian3 chu1 ru4 lao2 。
- mao2 yan2 zong4 bi1 ze4 ， yi4 lei4 wo1 lu2 jiao1 。
- jiu4 pei1 geng4 ke3 lu4 ， you1 fen4 si1 neng2 tao2 。
- mo4 wen4 wu2 qiong2 shi4 ， ren2 sheng1 ru2 lu4 chao2 。

## 注释

## 译文

## 赏析
