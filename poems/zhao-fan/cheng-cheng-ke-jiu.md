---
id: zhao-fan-cheng-cheng-ke-jiu
title: 呈程可久
titlePinyin: cheng2 cheng2 ke3 jiu3
titleSlug: cheng-cheng-ke-jiu
author: 趙蕃
authorPinyin: zhao4 fan1
authorSlug: zhao-fan
dynasty: 宋
dynastyPinyin: song4
dynastySlug: song
tags: []
---

## 正文

- 微風送落日，餘霞雜停雲。
- 陟彼山之巔，誰識我與君。
- 彭蠡咫尺見，匡廬毫髮分。
- 波瀾似吳淞，岡巘殊勝雲。
- 是間豈無詩，愧我初不文。
- 圖畫亦足寫，摩詰居離羣。
- 裴回竟何得，指點徒加勤。
- 回憩僧所廬，幽闃令人欣。
- 談鋒壯鏖戰，茗椀頻策勳。
- 交游數伯厚，文字從右軍。
- 我是漫瞠若，莫能窺厥垠。
- 少焉復來過，凜然落衣帉。
- 江山恍疑非，林空月紛紜。
- 旁有博士湖，姓名未前聞。
- 何年隠君子，高棲辭世氛。
- 得非羊裘漁，當是植杖耘。
- 至今宴息地，離離幽草薰。
- 人生七十稀，過眼俱蝱蟁。
- 適意何必多，悠悠幾朝曛。
- 君明履霜畦，我正坐水濆。
- 會合且不常，使我生憂慬。
- 何當十日款，誦說心爲醺。
- 庶如逢豫章，其藁一以焚。

## 拼音

- wei1 feng1 song4 luo4 ri4 ， yu2 xia2 za2 ting2 yun2 。
- zhi4 bi3 shan1 zhi1 dian1 ， shui2 shi2 wo3 yu3 jun1 。
- peng2 li2 zhi3 chi3 jian4 ， kuang1 lu2 hao2 fa4 fen1 。
- bo1 lan2 si4 wu2 song1 ， gang1 yan3 shu1 sheng4 yun2 。
- shi4 jian4 qi3 wu2 shi1 ， kui4 wo3 chu1 bu4 wen2 。
- tu2 hua4 yi4 zu2 xie3 ， mo2 jie2 ju1 li2 qun2 。
- pei2 hui2 jing4 he2 de2 ， zhi3 dian3 tu2 jia1 qin2 。
- hui2 qi4 seng1 suo3 lu2 ， you1 qu4 ling4 ren2 xin1 。
- tan2 feng1 zhuang4 ao2 zhan4 ， ming2 wan3 bin1 ce4 xun1 。
- jiao1 you2 shu4 bo2 hou4 ， wen2 zi4 cong2 you4 jun1 。
- wo3 shi4 man4 cheng1 ruo4 ， mo4 neng2 kui1 jue2 yin2 。
- shao3 yan1 fu4 lai2 guo4 ， lin3 ran2 luo4 yi1 fen1 。
- jiang1 shan1 huang3 yi2 fei1 ， lin2 kong1 yue4 fen1 yun2 。
- pang2 you3 bo2 shi4 hu2 ， xing4 ming2 wei4 qian2 wen2 。
- he2 nian2 yin3 jun1 zi3 ， gao1 qi1 ci2 shi4 fen1 。
- de2 fei1 yang2 qiu2 yu2 ， dang1 shi4 zhi2 zhang4 yun2 。
- zhi4 jin1 yan4 xi1 di4 ， li2 li2 you1 cao3 xun1 。
- ren2 sheng1 qi1 shi2 xi1 ， guo4 yan3 ju4 meng2 wen2 。
- shi4 yi4 he2 bi4 duo1 ， you1 you1 ji1 chao2 xun1 。
- jun1 ming2 lü3 shuang1 qi2 ， wo3 zheng4 zuo4 shui3 pen1 。
- hui4 he2 qie3 bu4 chang2 ， shi3 wo3 sheng1 you1 jin4 。
- he2 dang1 shi2 ri4 kuan3 ， song4 shuo1 xin1 wei2 xun1 。
- shu4 ru2 feng2 yu4 zhang1 ， qi2 gao3 yi4 yi3 fen2 。

## 注释

## 译文

## 赏析
