---
id: zhao-fan-zhao-ming-shu
title: 招明叔
titlePinyin: zhao1 ming2 shu1
titleSlug: zhao-ming-shu
author: 趙蕃
authorPinyin: zhao4 fan1
authorSlug: zhao-fan
dynasty: 宋
dynastyPinyin: song4
dynastySlug: song
tags: []
---

## 正文

- 平原拙生事，數月且食粥。
- 蠋也巧於貧，晚食以當肉。
- 士窮見節義，不以富貴卜。
- 用志苟如此，寧有憂不足。
- 我生本寒士，犁鉏起窮谷。
- 顧惟疎野姿，動輒當忤俗。
- 得祿本甚微，奪去蓋聊復。
- 雖云出無車，定免赤其族。
- 在我無所念，於君果何辱。
- 而君終日間，惘惘形面目。
- 幼穉悉遣歸，不慮瓶無粟。
- 大兒頗類吾，藜羹甘半菽。
- 庭前既除草，窗外亦栽菊。
- 屬君早來過，束書期共讀。

## 拼音

- ping2 yuan2 zhuo1 sheng1 shi4 ， shu4 yue4 qie3 shi2 zhou1 。
- zhu2 ye3 qiao3 wu1 pin2 ， wan3 shi2 yi3 dang1 rou4 。
- shi4 qiong2 jian4 jie2 yi4 ， bu4 yi3 fu4 gui4 bu3 。
- yong4 zhi4 gou3 ru2 ci3 ， ning2 you3 you1 bu4 zu2 。
- wo3 sheng1 ben3 han2 shi4 ， li2 chu2 qi3 qiong2 gu3 。
- gu4 wei2 shu1 ye3 zi1 ， dong4 zhe2 dang1 wu3 su2 。
- de2 lu4 ben3 shen4 wei1 ， duo2 qu4 gai4 liao2 fu4 。
- sui1 yun2 chu1 wu2 ju1 ， ding4 mian3 chi4 qi2 zu2 。
- zai4 wo3 wu2 suo3 nian4 ， wu1 jun1 guo3 he2 ru3 。
- er2 jun1 zhong1 ri4 jian4 ， wang3 wang3 xing2 mian4 mu4 。
- you4 zhi4 xi1 qian3 gui1 ， bu2 lü4 ping2 wu2 su4 。
- da4 er2 po1 lei4 wu2 ， li2 geng1 gan1 ban4 shu1 。
- ting2 qian2 ji4 chu2 cao3 ， chuang1 wai4 yi4 zai1 ju2 。
- shu3 jun1 zao3 lai2 guo4 ， shu4 shu1 qi1 gong4 du2 。

## 注释

## 译文

## 赏析
