---
id: zhao-fan-you-huai-er-shou-qi-yi
title: 有懷二首・其一
titlePinyin: you3 huai2 er4 shou3・qi2 yi1
titleSlug: you-huai-er-shou-qi-yi
author: 趙蕃
authorPinyin: zhao4 fan1
authorSlug: zhao-fan
dynasty: 宋
dynastyPinyin: song4
dynastySlug: song
tags: []
---

## 正文

- 桑落黄而隕，于飛雁翺翔。
- 豈無同心人，滯彼天一方。
- 劉氏賢父子，好古俱志彊。
- 向來文墨盟，許我由升堂。
- 三孫子荆家，人物妙過江。
- 當時載酒地，朝暮一玉光。
- 幾年斷行迹，老柳知在亡。
- 苕溪到荆溪，一葦可以杭。
- 定應數相過，我顧不得雙。
- 屬謀吳會行，秋瘧冬尚僵。
- 迨今病小愈，又值天雨霜。
- 饑寒苦見驅，此役殊未央。
- 苕溪道所見，有宅非他揚。
- 我猶識其門，寂寞羅可張。
- 會成整衣冠，牀下拜老龐。
- 退從阿戎談，麈禿飯不嘗。
- 獨說孫之居，更下荆溪傍。
- 慨茲如許別，肯憚一水長。
- 孤篷不難遡，物色因鳴榔。
- 儻聞葦間音，躧履斯迎將。
- 剡曲笑徒反，竹隠聊與當。
- 古人有成言，居必思擇鄉。
- 我今落殊縣，絕交類嵇康。
- 論文得重與，近作期倒囊。
- 從遊不徒然，會合況莫常。
- 匪但雞黍約，要資藥石良。
- 鍼砭苟不靳，我何懼膏肓。
- 痿盲於起視，頃刻未始忘。
- 陰風忽動地，暮色自遠蒼。
- 歸尋短燈檠，依舊平生窗。

## 拼音

- sang1 luo4 huang2 er2 yun3 ， yu2 fei1 yan4 ao2 xiang2 。
- qi3 wu2 tong2 xin1 ren2 ， zhi4 bi3 tian1 yi4 fang1 。
- liu2 shi4 xian2 fu4 zi3 ， hao3 gu3 ju4 zhi4 qiang2 。
- xiang4 lai2 wen2 mo4 meng2 ， xu1 wo3 you2 sheng1 tang2 。
- san1 sun1 zi3 jing1 jia1 ， ren2 wu4 miao4 guo4 jiang1 。
- dang1 shi2 zai4 jiu3 di4 ， zhao1 mu4 yi2 yu4 guang1 。
- ji1 nian2 duan4 xing2 ji4 ， lao3 liu3 zhi1 zai4 wang2 。
- tiao2 xi1 dao4 jing1 xi1 ， yi4 wei3 ke3 yi3 hang2 。
- ding4 ying1 shu4 xiang1 guo4 ， wo3 gu4 bu4 de2 shuang1 。
- shu3 mou2 wu2 hui4 xing2 ， qiu1 nüe4 dong1 shang4 jiang1 。
- dai4 jin1 bing4 xiao3 yu4 ， you4 zhi2 tian1 yu3 shuang1 。
- ji1 han2 ku3 jian4 qu1 ， ci3 yi4 shu1 wei4 yang1 。
- tiao2 xi1 dao4 suo3 jian4 ， you3 zhai2 fei1 ta1 yang2 。
- wo3 you2 shi2 qi2 men2 ， ji4 mo4 luo2 ke3 zhang1 。
- hui4 cheng2 zheng3 yi1 guan1 ， chuang2 xia4 bai4 lao3 pang2 。
- tui4 cong2 a1 rong2 tan2 ， zhu3 tu1 fan4 bu4 chang2 。
- du2 shuo1 sun1 zhi1 ju1 ， geng4 xia4 jing1 xi1 bang4 。
- kai3 zi1 ru2 xu1 bie2 ， ken3 dan4 yi4 shui3 chang2 。
- gu1 peng2 bu4 nan2 su4 ， wu4 se4 yin1 ming2 lang2 。
- tang3 wen2 wei3 jian4 yin1 ， xi3 lü3 si1 ying2 jiang1 。
- yan3 qu3 xiao4 tu2 fan3 ， zhu2 yin3 liao2 yu3 dang1 。
- gu3 ren2 you3 cheng2 yan2 ， ju1 bi4 si1 ze2 xiang1 。
- wo3 jin1 luo4 shu1 xian4 ， jue2 jiao1 lei4 ji1 kang1 。
- lun4 wen2 de2 zhong4 yu3 ， jin4 zuo4 qi1 dao3 nang2 。
- cong2 you2 bu4 tu2 ran2 ， hui4 he2 kuang4 mo4 chang2 。
- fei3 dan4 ji1 shu3 yue1 ， yao4 zi1 yao4 shi2 liang2 。
- zhen1 bian1 gou3 bu2 jin4 ， wo3 he2 ju4 gao1 huang1 。
- wei3 mang2 wu1 qi3 shi4 ， qing3 ke4 wei4 shi3 wang4 。
- yin1 feng1 hu1 dong4 di4 ， mu4 se4 zi4 yuan3 cang1 。
- gui1 xun2 duan3 deng1 qing2 ， yi1 jiu4 ping2 sheng1 chuang1 。

## 注释

## 译文

## 赏析
