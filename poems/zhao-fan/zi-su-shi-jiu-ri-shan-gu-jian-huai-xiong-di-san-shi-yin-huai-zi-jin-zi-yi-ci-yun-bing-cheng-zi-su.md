---
id: zhao-fan-zi-su-shi-jiu-ri-shan-gu-jian-huai-xiong-di-san-shi-yin-huai-zi-jin-zi-yi-ci-yun-bing-cheng-zi-su
title: 子肅示九日山谷間懷兄弟三詩因懷子進子儀次韵併呈子肅
titlePinyin: zi3 su4 shi4 jiu3 ri4 shan1 gu3 jian4 huai2 xiong1 di4 san1 shi1 yin1 huai2 zi3 jin4 zi3 yi2 ci4 yun4 bing4 cheng2 zi0 su4
titleSlug: zi-su-shi-jiu-ri-shan-gu-jian-huai-xiong-di-san-shi-yin-huai-zi-jin-zi-yi-ci-yun-bing-cheng-zi-su
author: 趙蕃
authorPinyin: zhao4 fan1
authorSlug: zhao-fan
dynasty: 宋
dynastyPinyin: song4
dynastySlug: song
tags: []
---

## 正文

- 我爲懷玉人，不踏懷玉路。
- 非因訪仙懶，自畏觸嶮去。
- 聞君兄弟往，勇決不少顧。
- 念將攝衣從，欲行却回慮。
- 人云山峰高，白日蔽烟霧。
- 況方迫窮冬，我褐猶未具。
- 雖欣陟幽遐，政恐成疾痼。
- 以茲不暇遊，心與飛雲遡。
- 君還得新作，快讀喜莫喻。
- 上言道傍見，次及巖下趣。
- 恨無龍眠手，按此攄毫素。
- 昔君家興公，曾爲海山賦。
- 至今斯文名，殆將壓彪固。
- 凄凉禪月蹤，牢落高人住。
- 得君爲著眼，草木應亦豫。
- 好事儼上人，方集山中故。
- 併當收君詩，在在神物護。

## 拼音

- wo3 wei2 huai2 yu4 ren2 ， bu2 ta4 huai2 yu4 lu4 。
- fei1 yin1 fang3 xian1 lan3 ， zi4 wei4 chu4 xian3 qu4 。
- wen2 jun1 xiong1 di4 wang3 ， yong3 jue2 bu4 shao3 gu4 。
- nian4 jiang1 she4 yi1 cong2 ， yu4 xing2 que4 hui2 lü4 。
- ren2 yun2 shan1 feng1 gao1 ， bai2 ri4 bi4 yan1 wu4 。
- kuang4 fang1 po4 qiong2 dong1 ， wo3 he4 you2 wei4 ju4 。
- sui1 xin1 zhi4 you1 xia2 ， zheng4 kong3 cheng2 ji2 gu4 。
- yi3 zi1 bu4 xia2 you2 ， xin1 yu3 fei1 yun2 su4 。
- jun1 huan2 de2 xin1 zuo4 ， kuai4 du2 xi3 mo4 yu4 。
- shang4 yan2 dao4 bang4 jian4 ， ci4 ji2 yan2 xia4 qu4 。
- hen4 wu2 long2 mian2 shou3 ， an4 ci3 shu1 hao2 su4 。
- xi1 jun1 jia1 xing1 gong1 ， ceng2 wei2 hai3 shan1 fu4 。
- zhi4 jin1 si1 wen2 ming2 ， dai4 jiang1 ya1 biao1 gu4 。
- qi1 liang2 shan4 yue4 zong1 ， lao2 luo4 gao1 ren2 zhu4 。
- de2 jun1 wei2 zhu4 yan3 ， cao3 mu4 ying1 yi4 yu4 。
- hao3 shi4 yan3 shang4 ren2 ， fang1 ji2 shan1 zhong1 gu4 。
- bing4 dang1 shou1 jun1 shi1 ， zai4 zai4 shen2 wu4 hu4 。

## 注释

## 译文

## 赏析
