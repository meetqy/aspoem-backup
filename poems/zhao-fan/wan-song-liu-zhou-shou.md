---
id: zhao-fan-wan-song-liu-zhou-shou
title: 挽宋柳州綬
titlePinyin: wan3 song4 liu3 zhou1 shou4
titleSlug: wan-song-liu-zhou-shou
author: 趙蕃
authorPinyin: zhao4 fan1
authorSlug: zhao-fan
dynasty: 宋
dynastyPinyin: song4
dynastySlug: song
tags: []
---

## 正文

- 少陵在大曆，涪翁在元祐。
- 相去幾百載，合若出一手。
- 流傳到徐洪，繼起鳴江右。
- 遂令風雅作，千載亡遺究。
- 猗歟宋柳州，有志諸公後。
- 作詩匪雕琢，氣質先忠厚。
- 銳鋒深自斂，至寶不輕售。
- 行年且半百，纔爲嶠南守。
- 嶠南山水佳，中州未曾有。
- 慨然遠游意，不憚萬里走。
- 下車甫朞年，已上政成奏。
- 無何天作孽，一病藥莫捄。
- 跖壽回乃夭，天理果大謬。
- 諸郎有家法，處己知孝友。
- 崎嶇窮川陸，寓郡還公匶。
- 卜龜得安宅，厥後斯雲覆。
- 自憐蹤迹脫，敢敘親且舊。
- 作詩寫餘哀，清淚空如𩆎。

## 拼音

- shao3 ling2 zai4 da4 li4 ， fu2 weng1 zai4 yuan2 you4 。
- xiang1 qu4 ji1 bai3 zai4 ， he2 ruo4 chu1 yi4 shou3 。
- liu2 chuan2 dao4 xu2 hong2 ， ji4 qi3 ming2 jiang1 you4 。
- sui4 ling4 feng1 ya3 zuo4 ， qian1 zai4 wang2 yi2 jiu1 。
- yi1 yu2 song4 liu3 zhou1 ， you3 zhi4 zhu1 gong1 hou4 。
- zuo4 shi1 fei3 diao1 zhuo2 ， qi4 zhi4 xian1 zhong1 hou4 。
- rui4 feng1 shen1 zi4 lian3 ， zhi4 bao3 bu4 qing1 shou4 。
- xing2 nian2 qie3 ban4 bai3 ， cai2 wei2 jiao4 nan2 shou3 。
- jiao4 nan2 shan1 shui3 jia1 ， zhong1 zhou1 wei4 ceng2 you3 。
- kai3 ran2 yuan3 you2 yi4 ， bu2 dan4 wan4 li3 zou3 。
- xia4 ju1 fu3 ji1 nian2 ， yi3 shang4 zheng4 cheng2 zou4 。
- wu2 he2 tian1 zuo4 nie4 ， yi2 bing4 yao4 mo4 jiu4 。
- zhi2 shou4 hui2 nai3 yao1 ， tian1 li3 guo3 da4 miu4 。
- zhu1 lang2 you3 jia1 fa3 ， chu3 ji3 zhi1 xiao4 you3 。
- qi2 qu1 qiong2 chuan1 lu4 ， yu4 jun4 huan2 gong1 jiu4 。
- bu3 gui1 de2 an1 zhai2 ， jue2 hou4 si1 yun2 fu4 。
- zi4 lian2 zong1 ji4 tuo1 ， gan3 xu4 qin1 qie3 jiu4 。
- zuo4 shi1 xie3 yu2 ai1 ， qing1 lei4 kong1 ru2 𩆎。

## 注释

## 译文

## 赏析
