---
id: xi-qian-cao-an-ge
title: 草庵歌
titlePinyin: cao3 an1 ge1
titleSlug: cao-an-ge
author: 希遷
authorPinyin: xi1 qian1
authorSlug: xi-qian
dynasty: 唐
dynastyPinyin: tang2
dynastySlug: tang
tags: []
---

## 正文

- 吾結草庵無寶貝，飯了從容圖睡快。
- 成時初見茅草新，破後還將茅草蓋。
- 住庵人，鎮常在，不屬中間與內外。
- 人住處，我不住，世人愛處我不愛。
- 庵雖小，含法界，方丈老人相體解。
- 上乘菩薩信無疑，中下聞之必生怪。
- 問此庵，壞不壞，壞與不壞主元在。
- 不居南北與東西，基上堅牢以爲最。
- 青松下，明窗內，玉殿朱樓未爲對。
- 納帔幪頭萬事休，此時山僧都不會。
- 住此庵，休作解，誰誇鋪席圖人買。
- 迴光返照便歸來，廓達靈根非向背。
- 遇祖師，親訓誨，結草爲庵莫生退。
- 百年拋却任縱橫，擺手便行且無罪。
- 千種言，萬般解，祇要交君長不解。
- 欲識庵中不死人，豈離而今遮皮袋。
- （見《景德傳燈錄》卷三十）。

## 拼音

- wu2 jie2 cao3 an1 wu2 bao3 bei4 ， fan4 le0 cong2 rong2 tu2 shui4 kuai4 。
- cheng2 shi2 chu1 jian4 mao2 cao3 xin1 ， po4 hou4 huan2 jiang1 mao2 cao3 gai4 。
- zhu4 an1 ren2 ， zhen4 chang2 zai4 ， bu4 shu3 zhong1 jian4 yu3 nei4 wai4 。
- ren2 zhu4 chu3 ， wo3 bu2 zhu4 ， shi4 ren2 ai4 chu3 wo3 bu2 ai4 。
- an1 sui1 xiao3 ， han2 fa3 jie4 ， fang1 zhang4 lao3 ren2 xiang1 ti3 jie3 。
- shang4 cheng2 pu2 sa4 xin4 wu2 yi2 ， zhong1 xia4 wen2 zhi1 bi4 sheng1 guai4 。
- wen4 ci3 an1 ， huai4 bu0 huai4 ， huai4 yu3 bu2 huai4 zhu3 yuan2 zai4 。
- bu4 ju1 nan2 bei3 yu3 dong1 xi1 ， ji1 shang4 jian1 lao2 yi3 wei2 zui4 。
- qing1 song1 xia4 ， ming2 chuang1 nei4 ， yu4 dian4 zhu1 lou2 wei4 wei2 dui4 。
- na4 pei4 meng2 tou2 wan4 shi4 xiu1 ， ci3 shi2 shan1 seng1 dou1 bu2 hui4 。
- zhu4 ci3 an1 ， xiu1 zuo4 jie3 ， shui2 kua1 pu1 xi2 tu2 ren2 mai3 。
- hui2 guang1 fan3 zhao4 bian4 gui1 lai2 ， kuo4 da2 ling2 gen1 fei1 xiang4 bei4 。
- yu4 zu3 shi1 ， qin1 xun4 hui4 ， jie2 cao3 wei2 an1 mo4 sheng1 tui4 。
- bai3 nian2 pao1 que4 ren4 zong4 heng2 ， bai3 shou3 bian4 xing2 qie3 wu2 zui4 。
- qian1 zhong3 yan2 ， wan4 ban1 jie3 ， qi2 yao4 jiao1 jun1 chang2 bu4 jie3 。
- yu4 shi2 an1 zhong1 bu4 si3 ren2 ， qi3 li2 er2 jin1 zhe1 pi2 dai4 。
- （ jian4 《 jing3 de2 chuan2 deng1 lu4 》 juan4 san1 shi2 ）。

## 注释

## 译文

## 赏析
