---
id: zhang-bai-zi-shi-han-tian-fu-cheng-shang-yuan-bo-yang-ming-qing
title: 視旱田賦呈上元簿楊明卿
titlePinyin: shi4 han4 tian2 fu4 cheng2 shang4 yuan2 bo2 yang2 ming2 qing1
titleSlug: shi-han-tian-fu-cheng-shang-yuan-bo-yang-ming-qing
author: 張伯子
authorPinyin: zhang1 bai3 zi0
authorSlug: zhang-bai-zi
dynasty: 宋
dynastyPinyin: song4
dynastySlug: song
tags: []
---

## 正文

- 輸蹄旦旦風塵表，入眼羣山青未了。
- 刺藤迎日子先紅，蕎麥得霜花漸老。
- 叢祠詭怪畫村疃，古寺騫騰出林杪。
- 征衫多次逐飛鳶，下檐有時隨宿鳥。
- 初晴得去恨遲遲，獨夜不眠憂悄悄。
- 公如老驥暫伏櫪，我類游鱗終屈沼。
- 一朝王事有期會，百里民情同探討。
- 詳于禹貢辨等級，明似離婁燭幽眇。
- 高依丘壟或微收，低近陂塘翻盡槁。
- 凶荒有數合均一，報應于中又分曉。
- 不能究實害非淺，倘使從寬恩豈小。
- 茲行到處欲春風，批放莫教分數少。

## 拼音

- shu1 ti2 dan4 dan4 feng1 chen2 biao3 ， ru4 yan3 qun2 shan1 qing1 wei4 le0 。
- ci4 teng2 ying2 ri4 zi0 xian1 hong2 ， qiao2 mai4 de2 shuang1 hua1 jian4 lao3 。
- cong2 ci2 gui3 guai4 hua4 cun1 tuan3 ， gu3 si4 qian1 teng2 chu1 lin2 miao3 。
- zheng1 shan1 duo1 ci4 zhu2 fei1 yuan1 ， xia4 yan2 you3 shi2 sui2 su4 niao3 。
- chu1 qing2 de2 qu4 hen4 chi2 chi2 ， du2 ye4 bu4 mian2 you1 qiao1 qiao1 。
- gong1 ru2 lao3 ji4 zan4 fu2 li4 ， wo3 lei4 you2 lin2 zhong1 qu1 zhao3 。
- yi4 zhao1 wang2 shi4 you3 qi1 hui4 ， bai3 li3 min2 qing2 tong2 tan4 tao3 。
- xiang2 yu2 yu3 gong4 bian4 deng3 ji2 ， ming2 si4 li2 lou2 zhu2 you1 miao3 。
- gao1 yi1 qiu1 long3 huo4 wei1 shou1 ， di1 jin4 bei1 tang2 fan1 jin4 gao3 。
- xiong1 huang1 you3 shu4 he2 jun1 yi1 ， bao4 ying1 yu2 zhong1 you4 fen1 xiao3 。
- bu4 neng2 jiu1 shi2 hai4 fei1 qian3 ， tang3 shi3 cong2 kuan1 en1 qi3 xiao3 。
- zi1 xing2 dao4 chu3 yu4 chun1 feng1 ， pi1 fang4 mo4 jiao4 fen1 shu4 shao3 。

## 注释

## 译文

## 赏析
