---
id: wang-yin-hou-ting-yuan
title: 後庭怨
titlePinyin: hou4 ting2 yuan4
titleSlug: hou-ting-yuan
author: 王諲
authorPinyin: wang2 yin1
authorSlug: wang-yin
dynasty: 唐
dynastyPinyin: tang2
dynastySlug: tang
tags: [] 
---

## 正文

- 君不見紅閨少女端正時，夭夭桃李仙容姿。
- 幸得君王憐巧笑，披香殿裏薦蛾眉。
- 蛾眉雙雙人共進，常恐妾身從此擯。
- 甄妃爲妬出層宮，班女因猜下長信。
- 長信宮門閉不開，昭陽歌吹風送來。
- 夢中魂魄猶言是，覺後精神尚未迴。
- 念君嬌愛無終始，使妾長啼後庭裏。
- 獨立每看斜日盡，孤眠直至殘燈死。
- 秋日聞蟲翡翠簾，春晴照面鴛鴦水。
- 紅顏舊來花不勝，白髮如今雪相似。
- 傳聞紈扇恩未歇，預想蛾眉上初月。
- 如君貴僞不貴真，還同棄妾逐新人。
- 借問南山松葉意，何如北砌槿花新。

## 拼音

- jun1 bu2 jian4 hong2 gui1 shao4 nü3 duan1 zheng4 shi2 ， yao1 yao1 tao2 li3 xian1 rong2 zi1 。
- xing4 de2 jun1 wang2 lian2 qiao3 xiao4 ， pi1 xiang1 dian4 li3 jian4 e2 mei2 。
- e2 mei2 shuang1 shuang1 ren2 gong4 jin4 ， chang2 kong3 qie4 shen1 cong2 ci3 bin4 。
- zhen1 fei1 wei2 du4 chu1 ceng2 gong1 ， ban1 nü3 yin1 cai1 xia4 chang2 xin4 。
- chang2 xin4 gong1 men2 bi4 bu4 kai1 ， zhao1 yang2 ge1 chui1 feng1 song4 lai2 。
- meng4 zhong1 hun2 po4 you2 yan2 shi4 ， jue2 hou4 jing1 shen2 shang4 wei4 hui2 。
- nian4 jun1 jiao1 ai4 wu2 zhong1 shi3 ， shi3 qie4 chang2 ti2 hou4 ting2 li3 。
- du2 li4 mei3 kan4 xie2 ri4 jin4 ， gu1 mian2 zhi2 zhi4 can2 deng1 si3 。
- qiu1 ri4 wen2 chong2 fei3 cui4 lian2 ， chun1 qing2 zhao4 mian4 yuan1 yang1 shui3 。
- hong2 yan2 jiu4 lai2 hua1 bu2 sheng4 ， bai2 fa4 ru2 jin1 xue3 xiang1 si4 。
- chuan2 wen2 wan2 shan4 en1 wei4 xie1 ， yu4 xiang3 e2 mei2 shang4 chu1 yue4 。
- ru2 jun1 gui4 wei3 bu2 gui4 zhen1 ， huan2 tong2 qi4 qie4 zhu2 xin1 ren2 。
- jie4 wen4 nan2 shan1 song1 ye4 yi4 ， he2 ru2 bei3 qi4 jin3 hua1 xin1 。

## 注释

## 译文

## 赏析
