---
id: xie-jing-wen-liu-ti-yun-men-shan-yong-xi-yuan
title: 留題雲門山雍熙院
titlePinyin: liu2 ti2 yun2 men2 shan1 yong1 xi1 yuan4
titleSlug: liu-ti-yun-men-shan-yong-xi-yuan
author: 謝景溫
authorPinyin: xie4 jing3 wen1
authorSlug: xie-jing-wen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 耶溪欲盡山轉青，中有三寺山爲屏。
- 秦峰表裏植蒼翠，仰視萬木相崢嶸。
- 雪霜洗盡塵土跡，龍蛇蟄處煙氛生。
- 我携賓友事登覽，穿徑已覺毛骨輕。
- 窮幽陟險興不盡，巖房留宿神逾清。
- 寒隨陰谷一夜來，酒力半酣如不勝。
- 狂歌出門步竹逕，正見溪橋雙月明。
- 幽泉亂出石竇響，松風遠送哀猿聲。
- 凌晨後嶺縱俯仰，長林翠阜何縱橫。
- 獻之舊地不可辨，懸崖欲斷石作坑。
- 五雲散盡遺迹滅，老僧至今傳此名。
- 憑高覽古復太息，翻嗟萬事多廢興。
- 丈夫出處固未測，我於山水心難縈。
- 區區世路雖可厭，脫身向此誠獨醒。
- 豈知乘興事茲樂，賞心不繫窮與亨。
- 昔人避世非獲已，我今安學禽鳥情。

## 拼音

- ye1 xi1 yu4 jin4 shan1 zhuan3 qing1 ， zhong1 you3 san1 si4 shan1 wei2 ping2 。
- qin2 feng1 biao3 li3 zhi2 cang1 cui4 ， yang3 shi4 wan4 mu4 xiang1 zheng1 rong2 。
- xue3 shuang1 xi3 jin4 chen2 tu3 ji4 ， long2 she2 zhe2 chu3 yan1 fen1 sheng1 。
- wo3 xie2 bin1 you3 shi4 deng1 lan3 ， chuan1 jing4 yi3 jue2 mao2 gu3 qing1 。
- qiong2 you1 zhi4 xian3 xing1 bu2 jin4 ， yan2 fang2 liu2 su4 shen2 yu2 qing1 。
- han2 sui2 yin1 gu3 yi2 ye4 lai2 ， jiu3 li4 ban4 han1 ru2 bu2 sheng4 。
- kuang2 ge1 chu1 men2 bu4 zhu2 jing4 ， zheng4 jian4 xi1 qiao2 shuang1 yue4 ming2 。
- you1 quan2 luan4 chu1 shi2 dou4 xiang3 ， song1 feng1 yuan3 song4 ai1 yuan2 sheng1 。
- ling2 chen2 hou4 ling3 zong4 fu3 yang3 ， chang2 lin2 cui4 fu4 he2 zong4 heng2 。
- xian4 zhi1 jiu4 di4 bu4 ke3 bian4 ， xuan2 ya2 yu4 duan4 shi2 zuo4 keng1 。
- wu3 yun2 san4 jin4 yi2 ji4 mie4 ， lao3 seng1 zhi4 jin1 chuan2 ci3 ming2 。
- ping2 gao1 lan3 gu3 fu4 tai4 xi1 ， fan1 jie1 wan4 shi4 duo1 fei4 xing1 。
- zhang4 fu0 chu1 chu3 gu4 wei4 ce4 ， wo3 wu1 shan1 shui3 xin1 nan2 ying2 。
- qu1 qu1 shi4 lu4 sui1 ke3 yan4 ， tuo1 shen1 xiang4 ci3 cheng2 du2 xing3 。
- qi3 zhi1 cheng2 xing1 shi4 zi1 le4 ， shang3 xin1 bu2 xi4 qiong2 yu3 heng1 。
- xi1 ren2 bi4 shi4 fei1 huo4 yi3 ， wo3 jin1 an1 xue2 qin2 niao3 qing2 。

## 注释

## 译文

## 赏析
