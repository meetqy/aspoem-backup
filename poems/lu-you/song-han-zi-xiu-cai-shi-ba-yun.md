---
id: lu-you-song-han-zi-xiu-cai-shi-ba-yun
title: 送韓梓秀才十八韵
titlePinyin: song4 han2 zi3 xiu4 cai0 shi2 ba1 yun4
titleSlug: song-han-zi-xiu-cai-shi-ba-yun
author: 陸游
authorPinyin: lu4 you2
authorSlug: lu-you
dynasty: 唐
dynastyPinyin: tang2
dynastySlug: tang
tags: [] 
---

## 正文

- 束髮走塲屋，始得從君遊。
- 燈火都城夜，風雨湖上秋。
- 追隨不隔日，巖壑窮探搜。
- 摩挲石屋背，揺兀闇門舟。
- 酒酣耳頰熱，意氣蓋九州。
- 夜臥相蹋語，狂笑雜嘲謳。
- 但恐富貴逼，肯懷貧賤憂。
- 人事信難料，百戰竟不侯。
- 我老農圃間，君落天南陬。
- 相逢會稽市，感嘆歲月遒。
- 君從上都來，倘逢舊朋儔。
- 我窮本天命，於人寜有求。
- 但念侯君房，不知尚癡不。
- 君聞拊手笑，怪我狂未瘳。
- 共談平生舊，只欲苦死留。
- 如何忽決去，病瘧送無由。
- 秋風墜桐葉，新霜犯貂裘。
- 君聽馬蹄聲，中有千里愁。

## 拼音

- shu4 fa4 zou3 chang3 wu1 ， shi3 de2 cong2 jun1 you2 。
- deng1 huo3 du1 cheng2 ye4 ， feng1 yu3 hu2 shang4 qiu1 。
- zhui1 sui2 bu4 ge2 ri4 ， yan2 he4 qiong2 tan4 sou1 。
- mo2 suo1 shi2 wu1 bei4 ， yao2 wu4 an4 men2 zhou1 。
- jiu3 han1 er3 jia2 re4 ， yi4 qi4 gai4 jiu3 zhou1 。
- ye4 wo4 xiang1 ta4 yu3 ， kuang2 xiao4 za2 chao2 ou1 。
- dan4 kong3 fu4 gui4 bi1 ， ken3 huai2 pin2 jian4 you1 。
- ren2 shi4 xin4 nan2 liao4 ， bai3 zhan4 jing4 bu4 hou2 。
- wo3 lao3 nong2 pu3 jian4 ， jun1 luo4 tian1 nan2 zou1 。
- xiang1 feng2 hui4 ji1 shi4 ， gan3 tan4 sui4 yue4 qiu2 。
- jun1 cong2 shang4 dou1 lai2 ， tang3 feng2 jiu4 peng2 chou2 。
- wo3 qiong2 ben3 tian1 ming4 ， wu1 ren2 ning2 you3 qiu2 。
- dan4 nian4 hou2 jun1 fang2 ， bu4 zhi1 shang4 chi1 bu4 。
- jun1 wen2 fu3 shou3 xiao4 ， guai4 wo3 kuang2 wei4 chou1 。
- gong4 tan2 ping2 sheng1 jiu4 ， zhi1 yu4 ku3 si3 liu2 。
- ru2 he2 hu1 jue2 qu4 ， bing4 nüe4 song4 wu2 you2 。
- qiu1 feng1 zhui4 tong2 ye4 ， xin1 shuang1 fan4 diao1 qiu2 。
- jun1 ting1 ma3 ti2 sheng1 ， zhong1 you3 qian1 li3 chou2 。

## 注释

## 译文

## 赏析
