---
id: lu-you-si-gui-shi-zi-yu
title: 思歸示子聿
titlePinyin: si1 gui1 shi4 zi3 yu4
titleSlug: si-gui-shi-zi-yu
author: 陸游
authorPinyin: lu4 you2
authorSlug: lu-you
dynasty: 宋
dynastyPinyin: song4
dynastySlug: song
tags: []
---

## 正文

- 平生愛山水，遊陟老不厭。
- 此外惟讀書，垂死尚關念。
- 方昔少壯時，萬里携一劍。
- 自從還故山，日夜就收斂。
- 蒙恩置三館，寒灰忽光焰。
- 龍鍾氣纔屬，筆力安得贍。
- 同舍多賢豪，揣分無乃玷。
- 春來百疾作，沉痼困鍼砭。
- 思歸入夢寐，歷歷數過店。
- 問津始胥濤，繫纜望禹窆。
- 小江齏餅美，梅市將酒釅。
- 雲破山嶙峋，雨足湖瀲灧。
- 二月柳勝槎，三月花如染。
- 拄杖幸可扶，吾生尚何欠。
- 更當與稚子，晨暮事鉛槧。
- 天爵古所尊，榮名勿多占。

## 拼音

- ping2 sheng1 ai4 shan1 shui3 ， you2 zhi4 lao3 bu2 yan4 。
- ci3 wai4 wei2 du2 shu1 ， chui2 si3 shang4 guan1 nian4 。
- fang1 xi1 shao3 zhuang4 shi2 ， wan4 li3 xie2 yi2 jian4 。
- zi4 cong2 huan2 gu4 shan1 ， ri4 ye4 jiu4 shou1 lian3 。
- meng2 en1 zhi4 san1 guan3 ， han2 hui1 hu1 guang1 yan4 。
- long2 zhong1 qi4 cai2 shu3 ， bi3 li4 an1 de2 shan4 。
- tong2 she4 duo1 xian2 hao2 ， chuai1 fen1 wu2 nai3 dian4 。
- chun1 lai2 bai3 ji2 zuo4 ， chen2 gu4 kun4 zhen1 bian1 。
- si1 gui1 ru4 meng4 mei4 ， li4 li4 shu4 guo4 dian4 。
- wen4 jin1 shi3 xu1 tao1 ， xi4 lan3 wang4 yu3 bian3 。
- xiao3 jiang1 ji1 bing3 mei3 ， mei2 shi4 jiang1 jiu3 yan4 。
- yun2 po4 shan1 lin2 xun2 ， yu3 zu2 hu2 lian4 yan4 。
- er4 yue4 liu3 sheng4 cha2 ， san1 yue4 hua1 ru2 ran3 。
- zhu3 zhang4 xing4 ke3 fu2 ， wu2 sheng1 shang4 he2 qian4 。
- geng4 dang1 yu3 zhi4 zi3 ， chen2 mu4 shi4 qian1 qian4 。
- tian1 jue2 gu3 suo3 zun1 ， rong2 ming2 wu4 duo1 zhan4 。

## 注释

## 译文

## 赏析
