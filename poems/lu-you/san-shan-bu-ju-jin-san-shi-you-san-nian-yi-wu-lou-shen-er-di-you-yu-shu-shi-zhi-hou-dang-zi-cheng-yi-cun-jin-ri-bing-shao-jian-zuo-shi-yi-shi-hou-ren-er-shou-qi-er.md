---
id: lu-you-san-shan-bu-ju-jin-san-shi-you-san-nian-yi-wu-lou-shen-er-di-you-yu-shu-shi-zhi-hou-dang-zi-cheng-yi-cun-jin-ri-bing-shao-jian-zuo-shi-yi-shi-hou-ren-er-shou-qi-er
title: 三山卜居今三十有三年矣屋陋甚而地有餘數世之後當自成一村今日病少間作詩以示後人二首・其二
titlePinyin: san1 shan1 bu3 ju1 jin1 san1 shi2 you3 san1 nian2 yi3 wu1 lou4 shen4 er2 di4 you3 yu2 shu4 shi4 zhi1 hou4 dang1 zi4 cheng2 yi1 cun1 jin1 ri4 bing4 shao3 jian4 zuo4 shi1 yi3 shi4 hou4 ren2 er4 shou3・qi2 er4
titleSlug: san-shan-bu-ju-jin-san-shi-you-san-nian-yi-wu-lou-shen-er-di-you-yu-shu-shi-zhi-hou-dang-zi-cheng-yi-cun-jin-ri-bing-shao-jian-zuo-shi-yi-shi-hou-ren-er-shou-qi-er
author: 陸游
authorPinyin: lu4 you2
authorSlug: lu-you
dynasty: 宋
dynastyPinyin: song4
dynastySlug: song
tags: []
---

## 正文

- 再見封侯未爲快，一擲成盧安用再。
- 世間得意固多矣，堪笑窮人事常敗。
- 我生出仕四十年，寸進恰如船上埭。
- 即今卧病茅簷裏，回首窮通竟何在。
- 荆山之下玉抵鵲，兩京春薺論斤賣。
- 蘇秦煌煌佩六印，尼父栖栖厄陳蔡。
- 玄保美官輒見思，東野出門常有礙。
- 躬耕至老豈不佳，子孫當以吾爲戒。

## 拼音

- zai4 jian4 feng1 hou2 wei4 wei2 kuai4 ， yi2 zhi4 cheng2 lu2 an1 yong4 zai4 。
- shi4 jian4 de2 yi4 gu4 duo1 yi3 ， kan1 xiao4 qiong2 ren2 shi4 chang2 bai4 。
- wo3 sheng1 chu1 shi4 si4 shi2 nian2 ， cun4 jin4 qia4 ru2 chuan2 shang4 dai4 。
- ji2 jin1 wo4 bing4 mao2 yan2 li3 ， hui2 shou3 qiong2 tong1 jing4 he2 zai4 。
- jing1 shan1 zhi1 xia4 yu4 di3 que4 ， liang3 jing1 chun1 ji4 lun4 jin1 mai4 。
- su1 qin2 huang2 huang2 pei4 liu4 yin4 ， ni2 fu4 qi1 qi1 e4 chen2 cai4 。
- xuan2 bao3 mei3 guan1 zhe2 jian4 si1 ， dong1 ye3 chu1 men2 chang2 you3 ai4 。
- gong1 geng1 zhi4 lao3 qi3 bu4 jia1 ， zi3 sun1 dang1 yi3 wu2 wei2 jie4 。

## 注释

## 译文

## 赏析
