---
id: lu-you-ji-chou-ceng-xue-shi-xue-wan-ling-xian-sheng-ti-bi-de-shu-yun-suo-yu-guang-jiao-seng-she-you-lu-zi-quan-mei-dui-zhi-zhe-feng-huai
title: 寄酬曾學士學宛陵先生體比得書云所寓廣教僧舍有陸子泉每對之輒奉懷
titlePinyin: ji4 chou2 ceng2 xue2 shi4 xue2 wan3 ling2 xian1 sheng0 ti3 bi3 de2 shu1 yun2 suo3 yu4 guang3 jiao4 seng1 she4 you3 lu4 zi3 quan2 mei3 dui4 zhi1 zhe2 feng4 huai2
titleSlug: ji-chou-ceng-xue-shi-xue-wan-ling-xian-sheng-ti-bi-de-shu-yun-suo-yu-guang-jiao-seng-she-you-lu-zi-quan-mei-dui-zhi-zhe-feng-huai
author: 陸游
authorPinyin: lu4 you2
authorSlug: lu-you
dynasty: 宋
dynastyPinyin: song4
dynastySlug: song
tags: []
---

## 正文

- 庭中下乾鵲，門外傳遠書。
- 小印紅屈蟠，兩端黄蠟塗。
- 開緘展矮紙，滑細疑卵膚。
- 首言勞良苦，後問逮妻孥。
- 中間勉以仕，語意極勤渠。
- 字如老瘠竹，墨淡行疏疏。
- 詩如古鼎篆，可愛不可摹。
- 快讀醒人意，垢癢逢爬梳。
- 細讀味益長，炙轂出膏腴。
- 行吟坐臥看，廢食至日晡。
- 想見落筆時，萬象聽指呼。
- 亦知題詩處，緑井石髮粗。
- 公閑計有客，煎茶置風爐。
- 倘公無客時，濯纓亦足娛。
- 井名本季疵，思人理豈無。
- 居然及賤子，愧謝恩意殊。
- 幾時得從公，舊學鋤荒蕪。
- 古文講聲形，誤字辨魯魚。
- 時時酌井泉，露芽奉瓢盂。
- 不知公許否，因風報何如。

## 拼音

- ting2 zhong1 xia4 qian2 que4 ， men2 wai4 chuan2 yuan3 shu1 。
- xiao3 yin4 hong2 qu1 pan2 ， liang3 duan1 huang2 la4 tu2 。
- kai1 jian1 zhan3 ai3 zhi3 ， hua2 xi4 yi2 luan3 fu1 。
- shou3 yan2 lao2 liang2 ku3 ， hou4 wen4 dai3 qi1 nu2 。
- zhong1 jian4 mian3 yi3 shi4 ， yu3 yi4 ji2 qin2 qu2 。
- zi4 ru2 lao3 ji2 zhu2 ， mo4 dan4 xing2 shu1 shu1 。
- shi1 ru2 gu3 ding3 zhuan4 ， ke3 ai4 bu4 ke3 mo2 。
- kuai4 du2 xing3 ren2 yi4 ， gou4 yang3 feng2 pa2 shu1 。
- xi4 du2 wei4 yi4 chang2 ， zhi4 gu3 chu1 gao1 yu2 。
- xing2 yin2 zuo4 wo4 kan4 ， fei4 shi2 zhi4 ri4 bu1 。
- xiang3 jian4 luo4 bi3 shi2 ， wan4 xiang4 ting1 zhi3 hu1 。
- yi4 zhi1 ti2 shi1 chu3 ， lü4 jing3 shi2 fa4 cu1 。
- gong1 xian2 ji4 you3 ke4 ， jian1 cha2 zhi4 feng1 lu2 。
- tang3 gong1 wu2 ke4 shi2 ， zhuo2 ying1 yi4 zu2 yu2 。
- jing3 ming2 ben3 ji4 ci1 ， si1 ren2 li3 qi3 wu2 。
- ju1 ran2 ji2 jian4 zi3 ， kui4 xie4 en1 yi4 shu1 。
- ji1 shi2 de2 cong2 gong1 ， jiu4 xue2 chu2 huang1 wu2 。
- gu3 wen2 jiang3 sheng1 xing2 ， wu4 zi4 bian4 lu3 yu2 。
- shi2 shi2 zhuo2 jing3 quan2 ， lu4 ya2 feng4 piao2 yu2 。
- bu4 zhi1 gong1 xu1 fou3 ， yin1 feng1 bao4 he2 ru2 。

## 注释

## 译文

## 赏析
