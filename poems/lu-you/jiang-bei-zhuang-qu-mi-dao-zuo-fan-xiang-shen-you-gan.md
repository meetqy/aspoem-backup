---
id: lu-you-jiang-bei-zhuang-qu-mi-dao-zuo-fan-xiang-shen-you-gan
title: 江北莊取米到作飯香甚有感
titlePinyin: jiang1 bei3 zhuang1 qu3 mi3 dao4 zuo4 fan4 xiang1 shen4 you3 gan3
titleSlug: jiang-bei-zhuang-qu-mi-dao-zuo-fan-xiang-shen-you-gan
author: 陸游
authorPinyin: lu4 you2
authorSlug: lu-you
dynasty: 宋
dynastyPinyin: song4
dynastySlug: song
tags: []
---

## 正文

- 我昔從戎清渭側，散關嵯峨下臨賊。
- 鐵衣上馬蹴堅冰，有時三日不火食。
- 山蕎畬粟雜沙磣，黑黍黄粱如土色。
- 飛霜掠面寒壓指，一寸赤心惟報國。
- 即今歸臥稽山下，眼昏臂弱衰境逼。
- 新秔炊飯香出甑，風飱澗飲何曾識。
- 我豈農家志飽暖，閉户惟思事耕織。
- 征遼詔下倘可期，盾鼻猶堪試殘墨。

## 拼音

- wo3 xi1 cong2 rong2 qing1 wei4 ce4 ， san4 guan1 cuo2 e2 xia4 lin2 zei2 。
- tie3 yi1 shang4 ma3 cu4 jian1 bing1 ， you3 shi2 san1 ri4 bu4 huo3 shi2 。
- shan1 qiao2 she1 su4 za2 sha1 chen3 ， hei1 shu3 huang2 liang2 ru2 tu3 se4 。
- fei1 shuang1 lüe4 mian4 han2 ya1 zhi3 ， yi2 cun4 chi4 xin1 wei2 bao4 guo2 。
- ji2 jin1 gui1 wo4 ji1 shan1 xia4 ， yan3 hun1 bi4 ruo4 shuai1 jing4 bi1 。
- xin1 jing1 chui1 fan4 xiang1 chu1 zeng4 ， feng1 sun1 jian4 yin3 he2 ceng2 shi2 。
- wo3 qi3 nong2 jia1 zhi4 bao3 nuan3 ， bi4 hu4 wei2 si1 shi4 geng1 zhi1 。
- zheng1 liao2 zhao4 xia4 tang3 ke3 qi1 ， dun4 bi2 you2 kan1 shi4 can2 mo4 。

## 注释

## 译文

## 赏析
