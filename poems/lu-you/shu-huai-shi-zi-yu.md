---
id: lu-you-shu-huai-shi-zi-yu
title: 書懷示子遹
titlePinyin: shu1 huai2 shi4 zi3 yu4
titleSlug: shu-huai-shi-zi-yu
author: 陸游
authorPinyin: lu4 you2
authorSlug: lu-you
dynasty: 宋
dynastyPinyin: song4
dynastySlug: song
tags: []
---

## 正文

- 平生山林幾緉屐，何意隨人戴朝幘。
- 口言報國直妄耳，斷簡圍坐晨至夕。
- 道山堂東直廬冷，手種疏篁半窗碧。
- 但虞風波起平地，豈有毫髮能補益。
- 成書朝奏暮請老，入耳幸免煩言嘖。
- 東望故山百餘里，父老歡忻來接迹。
- 白羊綠酒爭下擔，長笛腰鼓紛如織。
- 迢迢梅市過魯墟，觀者所至空巷陌。
- 爾來呻吟又春盡，周視室中惟四壁。
- 但令糲飯粗撐拄，猶勝朱門常踧踖。
- 小兒助我理孤學，終歲伏几心如石。
- 問看飲酒詠離騷，何似焚香對周易。

## 拼音

- ping2 sheng1 shan1 lin2 ji1 liang3 ji1 ， he2 yi4 sui2 ren2 dai4 chao2 ze2 。
- kou3 yan2 bao4 guo2 zhi2 wang4 er3 ， duan4 jian3 wei2 zuo4 chen2 zhi4 xi1 。
- dao4 shan1 tang2 dong1 zhi2 lu2 leng3 ， shou3 zhong3 shu1 huang2 ban4 chuang1 bi4 。
- dan4 yu2 feng1 bo1 qi3 ping2 di4 ， qi3 you3 hao2 fa4 neng2 bu3 yi4 。
- cheng2 shu1 chao2 zou4 mu4 qing3 lao3 ， ru4 er3 xing4 mian3 fan2 yan2 ze2 。
- dong1 wang4 gu4 shan1 bai3 yu2 li3 ， fu4 lao3 huan1 xin1 lai2 jie1 ji4 。
- bai2 yang2 lü4 jiu3 zheng1 xia4 dan1 ， chang2 di2 yao1 gu3 fen1 ru2 zhi1 。
- tiao2 tiao2 mei2 shi4 guo4 lu3 xu1 ， guan1 zhe3 suo3 zhi4 kong1 xiang4 mo4 。
- er3 lai2 shen1 yin2 you4 chun1 jin4 ， zhou1 shi4 shi4 zhong1 wei2 si4 bi4 。
- dan4 ling4 li4 fan4 cu1 cheng1 zhu3 ， you2 sheng4 zhu1 men2 chang2 cu4 ji2 。
- xiao3 er2 zhu4 wo3 li3 gu1 xue2 ， zhong1 sui4 fu2 ji3 xin1 ru2 shi2 。
- wen4 kan4 yin3 jiu3 yong3 li2 sao1 ， he2 si4 fen2 xiang1 dui4 zhou1 yi4 。

## 注释

## 译文

## 赏析
