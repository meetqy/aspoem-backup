---
id: lu-you-lin-bie-cheng-du-zhang-yin-wan-li-qiao-zeng-tan-de-cheng
title: 臨别成都帳飲萬里橋贈譚德稱
titlePinyin: lin2 bie2 cheng2 du1 zhang4 yin3 wan4 li3 qiao2 zeng4 tan2 de2 cheng1
titleSlug: lin-bie-cheng-du-zhang-yin-wan-li-qiao-zeng-tan-de-cheng
author: 陸游
authorPinyin: lu4 you2
authorSlug: lu-you
dynasty: 宋
dynastyPinyin: song4
dynastySlug: song
tags: []
---

## 正文

- 成都城南萬里橋，蘆根蘋末風蕭蕭。
- 映花碾草鈿車小，駐坡驀澗青驄驕。
- 入門翠徑絕窈窕，臨水飛觀何岧嶤。
- 判無功名著不朽，惟仗詩酒寬亡聊。
- 迎霜早已足雉兔，微冷便欲思狐貂。
- 喜看縷膾映盤箸，恨欠斫蟹加橙椒。
- 坐中譚侯天下士，龍馬毛骨矜超遥。
- 烏犀白紵謫仙様，但可邂逅不可招。
- 今年一戰馘餘子，風送六翮凌青霄。
- 美人再拜乞利市，醉墨飛落生蛟綃。
- 我衰於世百無用，十年不趁含元朝。
- 華纓肻傍蕭颯鬢，寶带那束龍鍾腰。
- 祝君好去事明主，日望分喜來漁樵。
- 逰談引類亦細事，寄酒且解相如消。

## 拼音

- cheng2 du1 cheng2 nan2 wan4 li3 qiao2 ， lu2 gen1 pin2 mo4 feng1 xiao1 xiao1 。
- ying4 hua1 nian3 cao3 dian4 ju1 xiao3 ， zhu4 po1 mo4 jian4 qing1 cong1 jiao1 。
- ru4 men2 cui4 jing4 jue2 yao3 tiao3 ， lin2 shui3 fei1 guan1 he2 tiao2 yao2 。
- pan4 wu2 gong1 ming2 zhu4 bu4 xiu3 ， wei2 zhang4 shi1 jiu3 kuan1 wang2 liao2 。
- ying2 shuang1 zao3 yi3 zu2 zhi4 tu4 ， wei1 leng3 bian4 yu4 si1 hu2 diao1 。
- xi3 kan4 lü3 kuai4 ying4 pan2 zhu4 ， hen4 qian4 zhuo2 xie4 jia1 cheng2 jiao1 。
- zuo4 zhong1 tan2 hou2 tian1 xia4 shi4 ， long2 ma3 mao2 gu3 jin1 chao1 yao2 。
- wu1 xi1 bai2 zhu4 zhe2 xian1 yang4 ， dan4 ke3 xie4 hou4 bu4 ke3 zhao1 。
- jin1 nian2 yi2 zhan4 guo2 yu2 zi3 ， feng1 song4 liu4 he2 ling2 qing1 xiao1 。
- mei3 ren2 zai4 bai4 qi3 li4 shi4 ， zui4 mo4 fei1 luo4 sheng1 jiao1 xiao1 。
- wo3 shuai1 wu1 shi4 bai3 wu2 yong4 ， shi2 nian2 bu2 chen4 han2 yuan2 chao2 。
- hua2 ying1 ken3 bang4 xiao1 sa4 bin4 ， bao3 dai4 na4 shu4 long2 zhong1 yao1 。
- zhu4 jun1 hao3 qu4 shi4 ming2 zhu3 ， ri4 wang4 fen1 xi3 lai2 yu2 qiao2 。
- you2 tan2 yin3 lei4 yi4 xi4 shi4 ， ji4 jiu3 qie3 jie3 xiang1 ru2 xiao1 。

## 注释

## 译文

## 赏析
