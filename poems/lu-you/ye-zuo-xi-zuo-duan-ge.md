---
id: lu-you-ye-zuo-xi-zuo-duan-ge
title: 夜坐戲作短歌
titlePinyin: ye4 zuo4 xi4 zuo4 duan3 ge1
titleSlug: ye-zuo-xi-zuo-duan-ge
author: 陸游
authorPinyin: lu4 you2
authorSlug: lu-you
dynasty: 宋
dynastyPinyin: song4
dynastySlug: song
tags: []
---

## 正文

- 畏事如畏虎，避人如避寇。
- 結廬三家村，百事喜寒陋。
- 身閑自爲貴，飯足豈非富。
- 素心憎狐妖，老愈惡銅臭。
- 視之若寒氣，可使客膚腠。
- 即今知免矣，終歲塞門竇。
- 始知松倒壑，殊勝雲出岫。
- 聊持不動心，更養未盡壽。
- 夜讀南華篇，欣然發吾覆。

## 拼音

- wei4 shi4 ru2 wei4 hu3 ， bi4 ren2 ru2 bi4 kou4 。
- jie2 lu2 san1 jia1 cun1 ， bai3 shi4 xi3 han2 lou4 。
- shen1 xian2 zi4 wei2 gui4 ， fan4 zu2 qi3 fei1 fu4 。
- su4 xin1 zeng1 hu2 yao1 ， lao3 yu4 e4 tong2 chou4 。
- shi4 zhi1 ruo4 han2 qi4 ， ke3 shi3 ke4 fu1 cou4 。
- ji2 jin1 zhi1 mian3 yi3 ， zhong1 sui4 sai1 men2 dou4 。
- shi3 zhi1 song1 dao3 he4 ， shu1 sheng4 yun2 chu1 xiu4 。
- liao2 chi2 bu2 dong4 xin1 ， geng4 yang3 wei4 jin4 shou4 。
- ye4 du2 nan2 hua2 pian1 ， xin1 ran2 fa1 wu2 fu4 。

## 注释

## 译文

## 赏析
