---
id: lu-you-bing-qi-za-yan
title: 病起雜言
titlePinyin: bing4 qi3 za2 yan2
titleSlug: bing-qi-za-yan
author: 陸游
authorPinyin: lu4 you2
authorSlug: lu-you
dynasty: 宋
dynastyPinyin: song4
dynastySlug: song
tags: []
---

## 正文

- 國不可以無菑眚，身不可以無疢疾。
- 無菑之國亂或更速，無疾之身死或無日。
- 昆夷玁狁無害於周之王，闢土富國無救于隋之亡。
- 壯夫一卧多不起，速死未必皆羸尪。
- 古來惡疾棄空谷，往往更得度世方。
- 我年九十理不長，况復三日病在床。
- 天公念之亦已至，儆戒不使須臾忘。
- 起居飲食每自省，常若嚴師畏友在我傍。
- 躋民仁壽則非職，且爲老憊鍼膏肓。

## 拼音

- guo2 bu4 ke3 yi3 wu2 zi1 sheng3 ， shen1 bu4 ke3 yi3 wu2 chen4 ji2 。
- wu2 zi1 zhi1 guo2 luan4 huo4 geng4 su4 ， wu2 ji2 zhi1 shen1 si3 huo4 wu2 ri4 。
- kun1 yi2 xian3 yun3 wu2 hai4 wu1 zhou1 zhi1 wang2 ， pi4 tu3 fu4 guo2 wu2 jiu4 yu2 sui2 zhi1 wang2 。
- zhuang4 fu1 yi2 wo4 duo1 bu4 qi3 ， su4 si3 wei4 bi4 jie1 lei2 wang1 。
- gu3 lai2 e4 ji2 qi4 kong1 gu3 ， wang3 wang3 geng4 de2 du4 shi4 fang1 。
- wo3 nian2 jiu3 shi2 li3 bu4 chang2 ， kuang4 fu4 san1 ri4 bing4 zai4 chuang2 。
- tian1 gong1 nian4 zhi1 yi4 yi3 zhi4 ， jing3 jie4 bu4 shi3 xu1 yu2 wang4 。
- qi3 ju1 yin3 shi2 mei3 zi4 sheng3 ， chang2 ruo4 yan2 shi1 wei4 you3 zai4 wo3 bang4 。
- ji1 min2 ren2 shou4 ze2 fei1 zhi2 ， qie3 wei2 lao3 bei4 zhen1 gao1 huang1 。

## 注释

## 译文

## 赏析
