---
id: lu-you-qian-zhou-ying-zi-yu-yin-ji-gu-feng-shi-si-yun
title: 遣舟迎子遹因寄古風十四韵
titlePinyin: qian3 zhou1 ying2 zi3 yu4 yin1 ji4 gu3 feng1 shi2 si4 yun4
titleSlug: qian-zhou-ying-zi-yu-yin-ji-gu-feng-shi-si-yun
author: 陸游
authorPinyin: lu4 you2
authorSlug: lu-you
dynasty: 宋
dynastyPinyin: song4
dynastySlug: song
tags: []
---

## 正文

- 今日拆汝書，一讀眼爲明。
- 知汝即日歸，明當遣舟迎。
- 想汝片帆東，翩若飛鴻征。
- 薄暮過梅市，咿謳雙櫓聲。
- 到家亦尚早，城樓初發更。
- 草草一尊酒，爲汝手自傾。
- 夜分不能寐，頓忘衰病嬰。
- 豈惟病良已，白頭黑絲生。
- 暫別亦不惡，益重父子情。
- 自今日相守，北窗同短檠。
- 六經焰久伏，百氏方縱橫。
- 世俗擯孤學，未易口舌爭。
- 此責在學者，草萊勿自輕。
- 汝壯父未死，相勉在力行。

## 拼音

- jin1 ri4 chai1 ru3 shu1 ， yi4 du2 yan3 wei2 ming2 。
- zhi1 ru3 ji2 ri4 gui1 ， ming2 dang1 qian3 zhou1 ying2 。
- xiang3 ru3 pian4 fan1 dong1 ， pian1 ruo4 fei1 hong2 zheng1 。
- bo2 mu4 guo4 mei2 shi4 ， yi1 ou1 shuang1 lu3 sheng1 。
- dao4 jia1 yi4 shang4 zao3 ， cheng2 lou2 chu1 fa1 geng4 。
- cao3 cao3 yi4 zun1 jiu3 ， wei2 ru3 shou3 zi4 qing1 。
- ye4 fen1 bu4 neng2 mei4 ， dun4 wang4 shuai1 bing4 ying1 。
- qi3 wei2 bing4 liang2 yi3 ， bai2 tou2 hei1 si1 sheng1 。
- zan4 bie2 yi4 bu2 e4 ， yi4 zhong4 fu4 zi3 qing2 。
- zi4 jin1 ri4 xiang1 shou3 ， bei3 chuang1 tong2 duan3 qing2 。
- liu4 jing1 yan4 jiu3 fu2 ， bai3 shi4 fang1 zong4 heng2 。
- shi4 su2 bin4 gu1 xue2 ， wei4 yi4 kou3 she2 zheng1 。
- ci3 ze2 zai4 xue2 zhe3 ， cao3 lai2 wu4 zi4 qing1 。
- ru3 zhuang4 fu4 wei4 si3 ， xiang1 mian3 zai4 li4 xing2 。

## 注释

## 译文

## 赏析
