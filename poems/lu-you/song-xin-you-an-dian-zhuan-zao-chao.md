---
id: lu-you-song-xin-you-an-dian-zhuan-zao-chao
title: 送辛幼安殿撰造朝
titlePinyin: song4 xin1 you4 an1 dian4 zhuan4 zao4 chao2
titleSlug: song-xin-you-an-dian-zhuan-zao-chao
author: 陸游
authorPinyin: lu4 you2
authorSlug: lu-you
dynasty: 唐
dynastyPinyin: tang2
dynastySlug: tang
tags: [] 
---

## 正文

- 稼軒落筆凌鮑謝，退避聲名稱學稼。
- 十年高卧不出門，參透南宗牧牛話。
- 功名固是券內事，且葺園廬了婚嫁。
- 千篇昌谷詩滿囊，萬卷鄴侯書插架。
- 忽然起冠東諸侯，黄旗皂纛從天下。
- 聖朝仄席意未快，尺一東來煩促駕。
- 大材小用古所嘆，管仲蕭何實流亞。
- 天山挂旆或少須，先挽銀河洗嵩華。
- 中原麟鳳爭自奮，殘虜犬羊何足嚇。
- 但令小試出緒餘，青史英豪可雄跨。
- 古來立事戒輕發，往往讒夫出乘罅。
- 深仇積憤在逆胡，不用追思灞亭夜。

## 拼音

- jia4 xuan1 luo4 bi3 ling2 bao4 xie4 ， tui4 bi4 sheng1 ming2 cheng1 xue2 jia4 。
- shi2 nian2 gao1 wo4 bu4 chu1 men2 ， can1 tou4 nan2 zong1 mu4 niu2 hua4 。
- gong1 ming2 gu4 shi4 quan4 nei4 shi4 ， qie3 qi4 yuan2 lu2 le0 hun1 jia4 。
- qian1 pian1 chang1 gu3 shi1 man3 nang2 ， wan4 juan4 ye4 hou2 shu1 cha1 jia4 。
- hu1 ran2 qi3 guan1 dong1 zhu1 hou2 ， huang2 qi2 zao4 dao4 cong2 tian1 xia4 。
- sheng4 chao2 ze4 xi2 yi4 wei4 kuai4 ， chi3 yi4 dong1 lai2 fan2 cu4 jia4 。
- da4 cai2 xiao3 yong4 gu3 suo3 tan4 ， guan3 zhong4 xiao1 he2 shi2 liu2 ya1 。
- tian1 shan1 gua4 pei4 huo4 shao3 xu1 ， xian1 wan3 yin2 he2 xi3 song1 hua2 。
- zhong1 yuan2 lin2 feng4 zheng1 zi4 fen4 ， can2 lu3 quan3 yang2 he2 zu2 he4 。
- dan4 ling4 xiao3 shi4 chu1 xu4 yu2 ， qing1 shi3 ying1 hao2 ke3 xiong2 kua4 。
- gu3 lai2 li4 shi4 jie4 qing1 fa1 ， wang3 wang3 chan2 fu1 chu1 cheng2 xia4 。
- shen1 chou2 ji1 fen4 zai4 ni4 hu2 ， bu2 yong4 zhui1 si1 ba4 ting2 ye4 。

## 注释

## 译文

## 赏析
