---
id: lu-you-shi-yue-shi-si-ye-yue-zhong-ye-ru-zhou
title: 十月十四夜月終夜如晝
titlePinyin: shi2 yue4 shi2 si4 ye4 yue4 zhong1 ye4 ru2 zhou4
titleSlug: shi-yue-shi-si-ye-yue-zhong-ye-ru-zhou
author: 陸游
authorPinyin: lu4 you2
authorSlug: lu-you
dynasty: 宋
dynastyPinyin: song4
dynastySlug: song
tags: []
---

## 正文

- 月從海東來，徑尺鎔銀盤。
- 西行到峨嵋，玉宇萬里寛。
- 幽人耿不寐，弄影清夜闌。
- 五城十二樓，縹緲香霧間。
- 不知何仙人，亭亭倚高寒。
- 欲語不得往，悵望冰雪顔。
- 叩頭儻見哀，容我躡素鸞。
- 掬露以爲漿，屑玉以爲餐。
- 泠泠潄齒頰，皓皓濯肺肝。
- 逝將從君遊，人間苦無歡。

## 拼音

- yue4 cong2 hai3 dong1 lai2 ， jing4 chi3 rong2 yin2 pan2 。
- xi1 xing2 dao4 e2 mei2 ， yu4 yu3 wan4 li3 kuan1 。
- you1 ren2 geng3 bu2 mei4 ， nong4 ying3 qing1 ye4 lan2 。
- wu3 cheng2 shi2 er4 lou2 ， piao3 miao3 xiang1 wu4 jian4 。
- bu4 zhi1 he2 xian1 ren2 ， ting2 ting2 yi3 gao1 han2 。
- yu4 yu3 bu4 de2 wang3 ， chang4 wang4 bing1 xue3 yan2 。
- kou4 tou2 tang3 jian4 ai1 ， rong2 wo3 nie4 su4 luan2 。
- ju1 lu4 yi3 wei2 jiang1 ， xie4 yu4 yi3 wei2 can1 。
- ling2 ling2 shu4 chi3 jia2 ， hao4 hao4 zhuo2 fei4 gan1 。
- shi4 jiang1 cong2 jun1 you2 ， ren2 jian4 ku3 wu2 huan1 。

## 注释

## 译文

## 赏析
