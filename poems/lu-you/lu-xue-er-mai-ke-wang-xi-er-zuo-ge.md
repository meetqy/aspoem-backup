---
id: lu-you-lu-xue-er-mai-ke-wang-xi-er-zuo-ge
title: 屢雪二麥可望喜而作歌
titlePinyin: lü3 xue3 er4 mai4 ke3 wang4 xi3 er2 zuo4 ge1
titleSlug: lu-xue-er-mai-ke-wang-xi-er-zuo-ge
author: 陸游
authorPinyin: lu4 you2
authorSlug: lu-you
dynasty: 唐
dynastyPinyin: tang2
dynastySlug: tang
tags: [] 
---

## 正文

- 苦寒勿怨天雨雪，雪来遺我明年麥。
- 三月翠浪舞東風，四月黄雲暗南陌。
- 坐看比屋騰歡聲，已覺有司寛吏責。
- 腰鎌丁壯傾閭里，拾穗兒童動千百。
- 玉塵出䃺飛屋梁，銀絲入釜須寛湯。
- 寒醅發劑炊餅裂，新麻壓油寒具香。
- 大婦下機廢晨織，小姑佐庖忘晚粧。
- 老翁飽食笑捫腹，林下擊壤歌時康。

## 拼音

- ku3 han2 wu4 yuan4 tian1 yu3 xue3 ， xue3 lai2 yi2 wo3 ming2 nian2 mai4 。
- san1 yue4 cui4 lang4 wu3 dong1 feng1 ， si4 yue4 huang2 yun2 an4 nan2 mo4 。
- zuo4 kan4 bi3 wu1 teng2 huan1 sheng1 ， yi3 jue2 you3 si1 kuan1 li4 ze2 。
- yao1 lian2 ding1 zhuang4 qing1 lü2 li3 ， shi2 sui4 er2 tong2 dong4 qian1 bai3 。
- yu4 chen2 chu1 䃺 fei1 wu1 liang2 ， yin2 si1 ru4 fu3 xu1 kuan1 tang1 。
- han2 pei1 fa1 ji4 chui1 bing3 lie4 ， xin1 ma2 ya1 you2 han2 ju4 xiang1 。
- da4 fu4 xia4 ji1 fei4 chen2 zhi1 ， xiao3 gu1 zuo3 pao2 wang4 wan3 zhuang1 。
- lao3 weng1 bao3 shi2 xiao4 men2 fu4 ， lin2 xia4 ji1 rang3 ge1 shi2 kang1 。

## 注释

## 译文

## 赏析
