---
id: lu-you-long-mian-hua-ma
title: 龍眠畫馬
titlePinyin: long2 mian2 hua4 ma3
titleSlug: long-mian-hua-ma
author: 陸游
authorPinyin: lu4 you2
authorSlug: lu-you
dynasty: 宋
dynastyPinyin: song4
dynastySlug: song
tags: []
---

## 正文

- 國家一從失西陲，年年買馬西南夷。
- 瘴鄉所産非權奇，邊頭歲入幾番皮。
- 崔嵬瘦骨带火印，離立欲不禁風吹。
- 圉人太僕空列位，龍媒汗血來何時。
- 李公太平官京師，立仗慣見渥洼姿。
- 斷縑歲久墨色暗，逸氣尚若不可羈。
- 賞奇好古自一癖，感事憂國空餘悲。
- 嗚呼安得毛骨若此三千疋，衘枚夜度桑乾磧。

## 拼音

- guo2 jia1 yi4 cong2 shi1 xi1 chui2 ， nian2 nian2 mai3 ma3 xi1 nan2 yi2 。
- zhang4 xiang1 suo3 chan3 fei1 quan2 qi2 ， bian1 tou2 sui4 ru4 ji1 fan1 pi2 。
- cui1 wei2 shou4 gu3 dai4 huo3 yin4 ， li2 li4 yu4 bu4 jin1 feng1 chui1 。
- yu3 ren2 tai4 pu2 kong1 lie4 wei4 ， long2 mei2 han4 xue4 lai2 he2 shi2 。
- li3 gong1 tai4 ping2 guan1 jing1 shi1 ， li4 zhang4 guan4 jian4 wo4 wa1 zi1 。
- duan4 jian1 sui4 jiu3 mo4 se4 an4 ， yi4 qi4 shang4 ruo4 bu4 ke3 ji1 。
- shang3 qi2 hao3 gu3 zi4 yi4 pi3 ， gan3 shi4 you1 guo2 kong1 yu2 bei1 。
- wu1 hu1 an1 de2 mao2 gu3 ruo4 ci3 san1 qian1 pi3 ， xian2 mei2 ye4 du4 sang1 qian2 qi4 。

## 注释

## 译文

## 赏析
