---
id: lu-you-xian-you-suo-zhi-shao-liu-de-chang-ju-wu-shou-qi-wu
title: 閑遊所至少留得長句五首・其五
titlePinyin: xian2 you2 suo3 zhi4 shao3 liu2 de2 chang2 ju4 wu3 shou3・qi2 wu3
titleSlug: xian-you-suo-zhi-shao-liu-de-chang-ju-wu-shou-qi-wu
author: 陸游
authorPinyin: lu4 you2
authorSlug: lu-you
dynasty: 宋
dynastyPinyin: song4
dynastySlug: song
tags: []
---

## 正文

- 高僧宴坐雪蒙頭，閑牧從來水牯牛。
- 深院陰陰四簷雨，高堂寂寂一簾秋。
- 光明本自無餘欠，夢幻何曾有去留。
- 我亦翛然五湖客，不妨相與試茶甌。

## 拼音

- gao1 seng1 yan4 zuo4 xue3 meng2 tou2 ， xian2 mu4 cong2 lai2 shui3 gu3 niu2 。
- shen1 yuan4 yin1 yin1 si4 yan2 yu3 ， gao1 tang2 ji4 ji4 yi4 lian2 qiu1 。
- guang1 ming2 ben3 zi4 wu2 yu2 qian4 ， meng4 huan4 he2 ceng2 you3 qu4 liu2 。
- wo3 yi4 xiao1 ran2 wu3 hu2 ke4 ， bu4 fang2 xiang1 yu3 shi4 cha2 ou1 。

## 注释

## 译文

## 赏析
