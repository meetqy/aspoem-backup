---
id: lu-you-tai-xi-er-shou-qi-er
title: 太息二首  其二
titlePinyin: tai4 xi1 er4 shou3     qi2 er4
titleSlug: tai-xi-er-shou-qi-er
author: 陸游
authorPinyin: lu4 you2
authorSlug: lu-you
dynasty: 宋
dynastyPinyin: song4
dynastySlug: song
tags: []
---

## 正文

- 凄凄復凄凄，山路窮攀躋。
- 僕病臥草間，馬困聲酸嘶。
- 脱兔截道奔，窮狖上樹啼。
- 崩湍一何哀，下落萬仞谿。
- 昏黑投孤戍，洗我衣上泥。
- 下愚不可遷，大惑終身迷。
- 仕宦十五年，曾不飽糠粞。
- 客路少睡眠，月白聞號雞。
- 欲行且復止，虎來茆葉低。

## 拼音

- qi1 qi1 fu4 qi1 qi1 ， shan1 lu4 qiong2 pan1 ji1 。
- pu2 bing4 wo4 cao3 jian4 ， ma3 kun4 sheng1 suan1 si1 。
- tuo1 tu4 jie2 dao4 ben1 ， qiong2 you4 shang4 shu4 ti2 。
- beng1 tuan1 yi4 he2 ai1 ， xia4 luo4 wan4 ren4 xi1 。
- hun1 hei1 tou2 gu1 shu4 ， xi3 wo3 yi1 shang4 ni2 。
- xia4 yu2 bu4 ke3 qian1 ， da4 huo4 zhong1 shen1 mi2 。
- shi4 huan4 shi2 wu3 nian2 ， ceng2 bu4 bao3 kang1 xi1 。
- ke4 lu4 shao3 shui4 mian2 ， yue4 bai2 wen2 hao4 ji1 。
- yu4 xing2 qie3 fu4 zhi3 ， hu3 lai2 mao2 ye4 di1 。

## 注释

## 译文

## 赏析
