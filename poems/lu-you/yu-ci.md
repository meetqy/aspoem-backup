---
id: lu-you-yu-ci
title: 禹祠
titlePinyin: yu3 ci2
titleSlug: yu-ci
author: 陸游
authorPinyin: lu4 you2
authorSlug: lu-you
dynasty: 唐
dynastyPinyin: tang2
dynastySlug: tang
tags: [] 
---

## 正文

- 我昔下三峽，南賔繫歸艫。
- 渡江謁神禹，拜手薦爼壺。
- 壽藤枝如虬，巨柏腹若刳。
- 門庭雖日荒，殿寢猶枝梧。
- 巴俗喜禱祠，解牛舞群巫。
- 巍巍黻冕古，食與夷鬼俱。
- 聖度固兼容，臣憤獨不攄。
- 還鄉瞻廟貌，嬴政久已除。
- 嶽牧儼如生，想像聞都俞。
- 廓清雖可喜，欲退復躊躇。
- 念昔平水土，棋布畫九區。
- 豈知千歲後，戎羯居中都。
- 老虜失大刑，今復得其雛。
- 直令挽天河，未濯腥膻汙。
- 夷鬼細事耳，披攘直須臾。
- 天下讎不復，大耻何時祛。
- 蚩蚩謂固然，此責在吾徒。
- 揮涕霑庭草，誰憐小臣愚。

## 拼音

- wo3 xi1 xia4 san1 xia2 ， nan2 bin1 xi4 gui1 lu2 。
- du4 jiang1 ye4 shen2 yu3 ， bai4 shou3 jian4 zu3 hu2 。
- shou4 teng2 zhi1 ru2 qiu2 ， ju4 bai3 fu4 ruo4 ku1 。
- men2 ting2 sui1 ri4 huang1 ， dian4 qin3 you2 zhi1 wu2 。
- ba1 su2 xi3 dao3 ci2 ， jie3 niu2 wu3 qun2 wu1 。
- wei1 wei1 fu2 mian3 gu3 ， shi2 yu3 yi2 gui3 ju4 。
- sheng4 du4 gu4 jian1 rong2 ， chen2 fen4 du2 bu4 shu1 。
- huan2 xiang1 zhan1 miao4 mao4 ， ying2 zheng4 jiu3 yi3 chu2 。
- yue4 mu4 yan3 ru2 sheng1 ， xiang3 xiang4 wen2 dou1 yu2 。
- kuo4 qing1 sui1 ke3 xi3 ， yu4 tui4 fu4 chou2 chu2 。
- nian4 xi1 ping2 shui3 tu3 ， qi2 bu4 hua4 jiu3 qu1 。
- qi3 zhi1 qian1 sui4 hou4 ， rong2 jie2 ju1 zhong1 du1 。
- lao3 lu3 shi1 da4 xing2 ， jin1 fu4 de2 qi2 chu2 。
- zhi2 ling4 wan3 tian1 he2 ， wei4 zhuo2 xing1 shan1 wu1 。
- yi2 gui3 xi4 shi4 er3 ， pi1 rang3 zhi2 xu1 yu2 。
- tian1 xia4 chou2 bu2 fu4 ， da4 chi3 he2 shi2 qu1 。
- chi1 chi1 wei4 gu4 ran2 ， ci3 ze2 zai4 wu2 tu2 。
- hui1 ti4 zhan1 ting2 cao3 ， shui2 lian2 xiao3 chen2 yu2 。

## 注释

## 译文

## 赏析
