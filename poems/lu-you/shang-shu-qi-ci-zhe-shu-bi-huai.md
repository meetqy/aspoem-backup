---
id: lu-you-shang-shu-qi-ci-zhe-shu-bi-huai
title: 上書乞祠輒述鄙懷
titlePinyin: shang4 shu1 qi3 ci2 zhe2 shu4 bi3 huai2
titleSlug: shang-shu-qi-ci-zhe-shu-bi-huai
author: 陸游
authorPinyin: lu4 you2
authorSlug: lu-you
dynasty: 宋
dynastyPinyin: song4
dynastySlug: song
tags: []
---

## 正文

- 干禄本代耕，窮達敢自必。
- 早遇高皇帝，九品對宣室。
- 妄懷犬馬心，嫠緯不暇恤。
- 上恩等天地，腰領免斧鑕。
- 旋屬紹興末，暘谷瞻出日。
- 賤臣復何幸，便殿首造膝。
- 煌煌帝堯典，推擇首秉筆。
- 愚忠雖懇欵，野性實坦率。
- 飄然去周行，湖海抱沉疾。
- 遠逰客窮塞，亭障秋蕭瑟。
- 聖君終記省，萬里忽乘馹。
- 同朝久凋謝，存者不十一。
- 造廷故抱暗，下殿衰涕溢。
- 蹉跎又十載，憂患豈易述。
- 流年不貸人，白髮日夜宻。
- 冠雖未即挂，馭己不容叱。
- 尚覬公朝恩，養老霑散秩。
- 閉門教子孫，志願真永畢。

## 拼音

- gan1 lu4 ben3 dai4 geng1 ， qiong2 da2 gan3 zi4 bi4 。
- zao3 yu4 gao1 huang2 di4 ， jiu3 pin3 dui4 xuan1 shi4 。
- wang4 huai2 quan3 ma3 xin1 ， li2 wei3 bu4 xia2 xu4 。
- shang4 en1 deng3 tian1 di4 ， yao1 ling3 mian3 fu3 zhi4 。
- xuan2 shu3 shao4 xing1 mo4 ， yang2 gu3 zhan1 chu1 ri4 。
- jian4 chen2 fu4 he2 xing4 ， bian4 dian4 shou3 zao4 xi1 。
- huang2 huang2 di4 yao2 dian3 ， tui1 ze2 shou3 bing3 bi3 。
- yu2 zhong1 sui1 ken3 kuan3 ， ye3 xing4 shi2 tan3 shuai4 。
- piao1 ran2 qu4 zhou1 xing2 ， hu2 hai3 bao4 chen2 ji2 。
- yuan3 you2 ke4 qiong2 sai1 ， ting2 zhang4 qiu1 xiao1 se4 。
- sheng4 jun1 zhong1 ji4 sheng3 ， wan4 li3 hu1 cheng2 ri4 。
- tong2 chao2 jiu3 diao1 xie4 ， cun2 zhe3 bu4 shi2 yi1 。
- zao4 ting2 gu4 bao4 an4 ， xia4 dian4 shuai1 ti4 yi4 。
- cuo1 tuo2 you4 shi2 zai4 ， you1 huan4 qi3 yi4 shu4 。
- liu2 nian2 bu2 dai4 ren2 ， bai2 fa4 ri4 ye4 mi4 。
- guan1 sui1 wei4 ji2 gua4 ， yu4 ji3 bu4 rong2 chi4 。
- shang4 ji4 gong1 chao2 en1 ， yang3 lao3 zhan1 san4 zhi4 。
- bi4 men2 jiao4 zi3 sun1 ， zhi4 yuan4 zhen1 yong3 bi4 。

## 注释

## 译文

## 赏析
