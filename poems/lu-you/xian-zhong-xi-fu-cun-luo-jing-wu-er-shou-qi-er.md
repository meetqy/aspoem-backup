---
id: lu-you-xian-zhong-xi-fu-cun-luo-jing-wu-er-shou-qi-er
title: 閑中戲賦村落景物二首  其二
titlePinyin: xian2 zhong1 xi4 fu4 cun1 luo4 jing3 wu4 er4 shou3     qi2 er4
titleSlug: xian-zhong-xi-fu-cun-luo-jing-wu-er-shou-qi-er
author: 陸游
authorPinyin: lu4 you2
authorSlug: lu-you
dynasty: 宋
dynastyPinyin: song4
dynastySlug: song
tags: []
---

## 正文

- 覆篠初成屋，編荆旋作門。
- 孤雲生釣瀨，微雨過棋軒。
- 柳種來傍縣，花栽乞近村。
- 石欹聊可坐，地褊不成園。
- 酒榼刳楓癭，香爐斷竹根。
- 海鷗呼可下，隴鳥教能言。
- 摶飯迎雙鶴，聯縚繫小猿。
- 山家雖寂寞，隨事有盤餐。

## 拼音

- fu4 xiao3 chu1 cheng2 wu1 ， bian1 jing1 xuan2 zuo4 men2 。
- gu1 yun2 sheng1 diao4 lai4 ， wei1 yu3 guo4 qi2 xuan1 。
- liu3 zhong3 lai2 bang4 xian4 ， hua1 zai1 qi3 jin4 cun1 。
- shi2 qi1 liao2 ke3 zuo4 ， di4 bian3 bu4 cheng2 yuan2 。
- jiu3 ke1 ku1 feng1 ying3 ， xiang1 lu2 duan4 zhu2 gen1 。
- hai3 ou1 hu1 ke3 xia4 ， long3 niao3 jiao4 neng2 yan2 。
- tuan2 fan4 ying2 shuang1 he4 ， lian2 tao1 xi4 xiao3 yuan2 。
- shan1 jia1 sui1 ji4 mo4 ， sui2 shi4 you3 pan2 can1 。

## 注释

## 译文

## 赏析
