---
id: lu-you-jia-zhou-shou-zhai-jiu-wu-hou-pu-yin-nong-shi-zhi-xi-wei-zhong-hua-zhu-ting-guan-fu-cheng-er-gui-xi-zuo-chang-ju
title: 嘉州守宅舊無後圃因農事之隙爲種花築亭觀甫成而歸戲作長句
titlePinyin: jia1 zhou1 shou3 zhai2 jiu4 wu2 hou4 pu3 yin1 nong2 shi4 zhi1 xi4 wei2 zhong3 hua1 zhu4 ting2 guan1 fu3 cheng2 er2 gui1 xi4 zuo4 chang2 ju4
titleSlug: jia-zhou-shou-zhai-jiu-wu-hou-pu-yin-nong-shi-zhi-xi-wei-zhong-hua-zhu-ting-guan-fu-cheng-er-gui-xi-zuo-chang-ju
author: 陸游
authorPinyin: lu4 you2
authorSlug: lu-you
dynasty: 宋
dynastyPinyin: song4
dynastySlug: song
tags: []
---

## 正文

- 吾州山水西州冠，正欠雄樓並傑觀。
- 奇峰秀嶺待彈壓，明月清風須判斷。
- 三峨舊不到郡齋，創爲詩人供几案。
- 烟雲舒卷水墨圖，草木青紅錦繡段。
- 一時冠盖共登臨，百年父老俱驚惋。
- 縈回舞袖試弓彎，宛轉歌聲學珠貫。
- 佳人蜂蝶爭遶鬢，上客龍蛇看揮翰。
- 寓公雖作一月留，梅發東湖歸思亂。
- 兒戲聊成此段奇，陳迹應留後人嘆。
- 明朝艇子泝平羌，却伴謫仙遊汗漫。

## 拼音

- wu2 zhou1 shan1 shui3 xi1 zhou1 guan1 ， zheng4 qian4 xiong2 lou2 bing4 jie2 guan1 。
- qi2 feng1 xiu4 ling3 dai4 dan4 ya1 ， ming2 yue4 qing1 feng1 xu1 pan4 duan4 。
- san1 e2 jiu4 bu2 dao4 jun4 zhai1 ， chuang4 wei2 shi1 ren2 gong4 ji1 an4 。
- yan1 yun2 shu1 juan3 shui3 mo4 tu2 ， cao3 mu4 qing1 hong2 jin3 xiu4 duan4 。
- yi4 shi2 guan1 gai4 gong4 deng1 lin2 ， bai3 nian2 fu4 lao3 ju4 jing1 wan3 。
- ying2 hui2 wu3 xiu4 shi4 gong1 wan1 ， wan3 zhuan3 ge1 sheng1 xue2 zhu1 guan4 。
- jia1 ren2 feng1 die2 zheng1 rao4 bin4 ， shang4 ke4 long2 she2 kan4 hui1 han4 。
- yu4 gong1 sui1 zuo4 yi1 yue4 liu2 ， mei2 fa1 dong1 hu2 gui1 si1 luan4 。
- er2 xi4 liao2 cheng2 ci3 duan4 qi2 ， chen2 ji4 ying1 liu2 hou4 ren2 tan4 。
- ming2 chao2 ting3 zi3 su4 ping2 qiang1 ， que4 ban4 zhe2 xian1 you2 han4 man4 。

## 注释

## 译文

## 赏析
