---
id: lu-you-guo-lin-huang-zhong-shi-gan-zi-you-gan-xue-wan-ling-xian-sheng-ti
title: 過林黄中食柑子有感學宛陵先生體
titlePinyin: guo4 lin2 huang2 zhong1 shi2 gan1 zi0 you3 gan3 xue2 wan3 ling2 xian1 sheng0 ti3
titleSlug: guo-lin-huang-zhong-shi-gan-zi-you-gan-xue-wan-ling-xian-sheng-ti
author: 陸游
authorPinyin: lu4 you2
authorSlug: lu-you
dynasty: 宋
dynastyPinyin: song4
dynastySlug: song
tags: []
---

## 正文

- 博士得黄柑，甚愛不忍擘。
- 持獻太夫人，遠附海上舶。
- 故山饒氛霧，可使酒杯窄。
- 豈無荔枝好，饜飫恐不摘。
- 相去三千里，無異娛旁側。
- 乃知母子意，更遠未嘗隔。
- 我昨往見君，從容弄書冊。
- 藥分臘劑香，茶泛春芽白。
- 主意顧未厭，筐筥自搜索。
- 敢謂甘旨餘，亦及此下客。
- 霜包纔三四，氣可壓千百。
- 重是慈孝物，不敢吐其核。
- 甘寒雖遶齒，悲感已横臆。
- 半生無歡娛，初不爲湮阨。

## 拼音

- bo2 shi4 de2 huang2 gan1 ， shen4 ai4 bu4 ren3 bo4 。
- chi2 xian4 tai4 fu1 ren2 ， yuan3 fu4 hai3 shang4 bo2 。
- gu4 shan1 rao2 fen1 wu4 ， ke3 shi3 jiu3 bei1 zhai3 。
- qi3 wu2 li4 zhi1 hao3 ， yan4 yu4 kong3 bu4 zhai1 。
- xiang1 qu4 san1 qian1 li3 ， wu2 yi4 yu2 pang2 ce4 。
- nai3 zhi1 mu3 zi3 yi4 ， geng4 yuan3 wei4 chang2 ge2 。
- wo3 zuo2 wang3 jian4 jun1 ， cong2 rong2 nong4 shu1 ce4 。
- yao4 fen1 la4 ji4 xiang1 ， cha2 fan4 chun1 ya2 bai2 。
- zhu3 yi4 gu4 wei4 yan4 ， kuang1 ju3 zi4 sou1 suo3 。
- gan3 wei4 gan1 zhi3 yu2 ， yi4 ji2 ci3 xia4 ke4 。
- shuang1 bao1 cai2 san1 si4 ， qi4 ke3 ya1 qian1 bai3 。
- zhong4 shi4 ci2 xiao4 wu4 ， bu4 gan3 tu3 qi2 he2 。
- gan1 han2 sui1 rao4 chi3 ， bei1 gan3 yi3 heng2 yi4 。
- ban4 sheng1 wu2 huan1 yu2 ， chu1 bu4 wei2 yan1 e4 。

## 注释

## 译文

## 赏析
