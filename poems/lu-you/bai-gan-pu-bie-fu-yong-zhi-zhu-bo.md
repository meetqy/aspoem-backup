---
id: lu-you-bai-gan-pu-bie-fu-yong-zhi-zhu-bo
title: 白干鋪别傅用之主簿
titlePinyin: bai2 gan1 pu1 bie2 fu4 yong4 zhi1 zhu3 bo2
titleSlug: bai-gan-pu-bie-fu-yong-zhi-zhu-bo
author: 陸游
authorPinyin: lu4 you2
authorSlug: lu-you
dynasty: 宋
dynastyPinyin: song4
dynastySlug: song
tags: []
---

## 正文

- 我行忽百里，送客亦已空。
- 傅子獨眷眷，旦暮隨此翁。
- 謝之不肯去，瘦馬衝北風。
- 泥濺及馬臆，霜飛逼裘茸。
- 茅店得小語，慨然念年凶。
- 不作兒女悲，道義相磨礲。
- 我歸亦何爲，魚鳥愁池籠。
- 君乃臺閣人，鸞鳳儀笙鏞。
- 若耶遶青山，天祿摩蒼穹。
- 此别各努力，出處何必同。

## 拼音

- wo3 xing2 hu1 bai3 li3 ， song4 ke4 yi4 yi3 kong1 。
- fu4 zi3 du2 juan4 juan4 ， dan4 mu4 sui2 ci3 weng1 。
- xie4 zhi1 bu4 ken3 qu4 ， shou4 ma3 chong1 bei3 feng1 。
- ni2 jian4 ji2 ma3 yi4 ， shuang1 fei1 bi1 qiu2 rong2 。
- mao2 dian4 de2 xiao3 yu3 ， kai3 ran2 nian4 nian2 xiong1 。
- bu2 zuo4 er2 nü3 bei1 ， dao4 yi4 xiang1 mo2 long2 。
- wo3 gui1 yi4 he2 wei2 ， yu2 niao3 chou2 chi2 long2 。
- jun1 nai3 tai2 ge2 ren2 ， luan2 feng4 yi2 sheng1 yong1 。
- ruo4 ye1 rao4 qing1 shan1 ， tian1 lu4 mo2 cang1 qiong2 。
- ci3 bie2 ge4 nu3 li4 ， chu1 chu3 he2 bi4 tong2 。

## 注释

## 译文

## 赏析
