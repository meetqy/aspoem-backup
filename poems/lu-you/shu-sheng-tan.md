---
id: lu-you-shu-sheng-tan
title: 書生嘆
titlePinyin: shu1 sheng1 tan4
titleSlug: shu-sheng-tan
author: 陸游
authorPinyin: lu4 you2
authorSlug: lu-you
dynasty: 宋
dynastyPinyin: song4
dynastySlug: song
tags: []
---

## 正文

- 君不見城中小兒計不疏，賣漿賣餅活有餘。
- 夜歸無事喚儔侶，醉倒往往眠街衢。
- 又不見壟頭男子手把鉏，丁字不識稱農夫。
- 筋力雖勞憂患少，春秋社飲常歡娱。
- 可憐秀才最誤計，一生衣食囊中書。
- 聲名纔出衆毁集，中道不復能他圖。
- 抱書餓死在空谷，人雖可罪汝亦愚。
- 嗚呼人雖可罪汝亦愚，曼倩豈即賢侏儒。

## 拼音

- jun1 bu2 jian4 cheng2 zhong1 xiao3 er2 ji4 bu4 shu1 ， mai4 jiang1 mai4 bing3 huo2 you3 yu2 。
- ye4 gui1 wu2 shi4 huan4 chou2 lü3 ， zui4 dao3 wang3 wang3 mian2 jie1 qu2 。
- you4 bu2 jian4 long3 tou2 nan2 zi3 shou3 ba3 chu2 ， ding1 zi4 bu4 shi2 cheng1 nong2 fu1 。
- jin1 li4 sui1 lao2 you1 huan4 shao3 ， chun1 qiu1 she4 yin3 chang2 huan1 yu2 。
- ke3 lian2 xiu4 cai0 zui4 wu4 ji4 ， yi4 sheng1 yi1 shi2 nang2 zhong1 shu1 。
- sheng1 ming2 cai2 chu1 zhong4 hui3 ji2 ， zhong1 dao4 bu2 fu4 neng2 ta1 tu2 。
- bao4 shu1 e4 si3 zai4 kong1 gu3 ， ren2 sui1 ke3 zui4 ru3 yi4 yu2 。
- wu1 hu1 ren2 sui1 ke3 zui4 ru3 yi4 yu2 ， man4 qian4 qi3 ji2 xian2 zhu1 ru2 。

## 注释

## 译文

## 赏析
