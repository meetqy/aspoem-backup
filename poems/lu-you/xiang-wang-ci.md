---
id: lu-you-xiang-wang-ci
title: 項王祠
titlePinyin: xiang4 wang2 ci2
titleSlug: xiang-wang-ci
author: 陸游
authorPinyin: lu4 you2
authorSlug: lu-you
dynasty: 宋
dynastyPinyin: song4
dynastySlug: song
tags: []
---

## 正文

- 項里溪水聲潺湲，溪上青山峨髻鬟。
- 烟村人語虛市合，石橋日落漁樵還。
- 堂上君王凜八尺，大冠如箕熊豹顔。
- 筑祠不知始何代，典祀千載誰敢刪。
- 肅清亭障息剽奪，掃蕩螟螣囚神奸。
- 范增玉斗久已碎，虞姬粧面留餘潸。
- 小人平生仰遺烈，近廟欲結茅三間。
- 時時長歌拔山曲，醉倒聊慰窮途艱。

## 拼音

- xiang4 li3 xi1 shui3 sheng1 chan2 yuan2 ， xi1 shang4 qing1 shan1 e2 ji4 huan2 。
- yan1 cun1 ren2 yu3 xu1 shi4 he2 ， shi2 qiao2 ri4 luo4 yu2 qiao2 huan2 。
- tang2 shang4 jun1 wang2 lin3 ba1 chi3 ， da4 guan1 ru2 ji1 xiong2 bao4 yan2 。
- zhu4 ci2 bu4 zhi1 shi3 he2 dai4 ， dian3 si4 qian1 zai4 shui2 gan3 shan1 。
- su4 qing1 ting2 zhang4 xi1 piao1 duo2 ， sao3 dang4 ming2 teng2 qiu2 shen2 jian1 。
- fan4 zeng1 yu4 dou4 jiu3 yi3 sui4 ， yu2 ji1 zhuang1 mian4 liu2 yu2 shan1 。
- xiao3 ren2 ping2 sheng1 yang3 yi2 lie4 ， jin4 miao4 yu4 jie2 mao2 san1 jian4 。
- shi2 shi2 chang2 ge1 ba2 shan1 qu3 ， zui4 dao3 liao2 wei4 qiong2 tu2 jian1 。

## 注释

## 译文

## 赏析
