---
id: lu-you-zi-shan-zhong-fan-zhou-gui-jun-cheng
title: 自山中泛舟歸郡城
titlePinyin: zi4 shan1 zhong1 fan4 zhou1 gui1 jun4 cheng2
titleSlug: zi-shan-zhong-fan-zhou-gui-jun-cheng
author: 陸游
authorPinyin: lu4 you2
authorSlug: lu-you
dynasty: 宋
dynastyPinyin: song4
dynastySlug: song
tags: []
---

## 正文

- 我呼小艇浮南津，落日亂山衘半輪。
- 背舩雙鷺低掠水，下灘峭風冷逼人。
- 中流回望始太息，烟中白塔高嶙峋。
- 適從彼來忽在此，老夫拄杕捷有神。
- 尉曹堆盤笠澤膾，秀才瀉榼中山春。
- 豈惟外物不挂眼，醉後兀爾忘吾身。
- 朝冠行即挂神武，買犢遂欲耕峨岷。
- 金丹自喜日日長，白髮未許年年新。
- 擁橋炬火遠已閙，歸舍睡息清而勻。
- 明朝笑謂同載客，有脚莫踏東華塵。

## 拼音

- wo3 hu1 xiao3 ting3 fu2 nan2 jin1 ， luo4 ri4 luan4 shan1 xian2 ban4 lun2 。
- bei4 chuan2 shuang1 lu4 di1 lüe4 shui3 ， xia4 tan1 qiao4 feng1 leng3 bi1 ren2 。
- zhong1 liu2 hui2 wang4 shi3 tai4 xi1 ， yan1 zhong1 bai2 ta3 gao1 lin2 xun2 。
- shi4 cong2 bi3 lai2 hu1 zai4 ci3 ， lao3 fu1 zhu3 di4 jie2 you3 shen2 。
- wei4 cao2 dui1 pan2 li4 ze2 kuai4 ， xiu4 cai0 xie4 ke1 zhong1 shan1 chun1 。
- qi3 wei2 wai4 wu4 bu2 gua4 yan3 ， zui4 hou4 wu4 er3 wang4 wu2 shen1 。
- chao2 guan1 xing2 ji2 gua4 shen2 wu3 ， mai3 du2 sui4 yu4 geng1 e2 min2 。
- jin1 dan1 zi4 xi3 ri4 ri4 chang2 ， bai2 fa4 wei4 xu1 nian2 nian2 xin1 。
- yong1 qiao2 ju4 huo3 yuan3 yi3 nao4 ， gui1 she4 shui4 xi1 qing1 er2 yun2 。
- ming2 chao2 xiao4 wei4 tong2 zai4 ke4 ， you3 jiao3 mo4 ta4 dong1 hua2 chen2 。

## 注释

## 译文

## 赏析
