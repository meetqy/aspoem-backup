---
id: lu-you-du-shu-zhi-ye-fen-gan-tan-you-fu
title: 讀書至夜分感嘆有賦
titlePinyin: du2 shu1 zhi4 ye4 fen1 gan3 tan4 you3 fu4
titleSlug: du-shu-zhi-ye-fen-gan-tan-you-fu
author: 陸游
authorPinyin: lu4 you2
authorSlug: lu-you
dynasty: 宋
dynastyPinyin: song4
dynastySlug: song
tags: []
---

## 正文

- 老人世間百念衰，惟好古書心未移。
- 斷碑殘刻亦在櫝，時時取玩忘朝饑。
- 推尋點畫到曲折，想見落筆縱橫時。
- 豈惟鸞鳳九霄上，景鍾大鼎森陸離。
- 雖然欲學則曷敢，駑馬仰看驊騮馳。
- 正如志士才不稱，心慕伊傅終何施。
- 爾來亦復强點染，手不隨意徒嗟咨。
- 懸知明日天將雨，中夜雲蒸紫玉池。

## 拼音

- lao3 ren2 shi4 jian4 bai3 nian4 shuai1 ， wei2 hao3 gu3 shu1 xin1 wei4 yi2 。
- duan4 bei1 can2 ke4 yi4 zai4 du2 ， shi2 shi2 qu3 wan2 wang4 chao2 ji1 。
- tui1 xun2 dian3 hua4 dao4 qu1 zhe2 ， xiang3 jian4 luo4 bi3 zong4 heng2 shi2 。
- qi3 wei2 luan2 feng4 jiu3 xiao1 shang4 ， jing3 zhong1 da4 ding3 sen1 lu4 li2 。
- sui1 ran2 yu4 xue2 ze2 he2 gan3 ， nu2 ma3 yang3 kan4 hua2 liu2 chi2 。
- zheng4 ru2 zhi4 shi4 cai2 bu4 cheng1 ， xin1 mu4 yi1 fu4 zhong1 he2 shi1 。
- er3 lai2 yi4 fu4 qiang2 dian3 ran3 ， shou3 bu4 sui2 yi4 tu2 jie1 zi1 。
- xuan2 zhi1 ming2 ri4 tian1 jiang1 yu3 ， zhong1 ye4 yun2 zheng1 zi3 yu4 chi2 。

## 注释

## 译文

## 赏析
