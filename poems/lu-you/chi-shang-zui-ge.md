---
id: lu-you-chi-shang-zui-ge
title: 池上醉歌
titlePinyin: chi2 shang4 zui4 ge1
titleSlug: chi-shang-zui-ge
author: 陸游
authorPinyin: lu4 you2
authorSlug: lu-you
dynasty: 宋
dynastyPinyin: song4
dynastySlug: song
tags: []
---

## 正文

- 我欲築化人中天之臺，下視四海皆飛埃。
- 又欲造方士入海之舟，破浪萬里求蓬萊。
- 取日挂向扶桑枝，留春挽回北斗魁。
- 横笛三尺作龍吟，腰鼓百面聲轉雷。
- 飲如長鯨海可竭，玉山不倒高崔嵬。
- 半酣脱幘髮尚緑，壯心未肻成低摧。
- 我妓今朝如花月，古人白骨生蒼苔。
- 後當視今如視古，對酒惜醉何爲哉。

## 拼音

- wo3 yu4 zhu4 hua4 ren2 zhong1 tian1 zhi1 tai2 ， xia4 shi4 si4 hai3 jie1 fei1 ai1 。
- you4 yu4 zao4 fang1 shi4 ru4 hai3 zhi1 zhou1 ， po4 lang4 wan4 li3 qiu2 peng2 lai2 。
- qu3 ri4 gua4 xiang4 fu2 sang1 zhi1 ， liu2 chun1 wan3 hui2 bei3 dou3 kui2 。
- heng2 di2 san1 chi3 zuo4 long2 yin2 ， yao1 gu3 bai3 mian4 sheng1 zhuan3 lei2 。
- yin3 ru2 chang2 jing1 hai3 ke3 jie2 ， yu4 shan1 bu4 dao3 gao1 cui1 wei2 。
- ban4 han1 tuo1 ze2 fa4 shang4 lü4 ， zhuang4 xin1 wei4 ken3 cheng2 di1 cui1 。
- wo3 ji4 jin1 chao2 ru2 hua1 yue4 ， gu3 ren2 bai2 gu3 sheng1 cang1 tai2 。
- hou4 dang1 shi4 jin1 ru2 shi4 gu3 ， dui4 jiu3 xi1 zui4 he2 wei2 zai1 。

## 注释

## 译文

## 赏析
