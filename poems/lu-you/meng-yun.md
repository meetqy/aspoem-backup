---
id: lu-you-meng-yun
title: 盟雲
titlePinyin: meng2 yun2
titleSlug: meng-yun
author: 陸游
authorPinyin: lu4 you2
authorSlug: lu-you
dynasty: 宋
dynastyPinyin: song4
dynastySlug: song
tags: []
---

## 正文

- 謂雲本無心，企望乃爾奇。
- 謂雲果有心，百變端爲誰。
- 豈憐此翁愁，一出怡悦之。
- 横截千嶂平，高擎一峰危。
- 銀城突嵳峨，玉海浩渺瀰。
- 或爲群龍矯，或作孤鶴飛。
- 卷舒閑有態，去來倐無時。
- 滃滃覆松頂，靄靄映水湄。
- 带雨過僧窗，和月傍釣磯。
- 豈惟困畫工，吾詩固難追。
- 惟當與之盟，畢世相娱嬉。
- 忍饑固易耳，此友不可欺。

## 拼音

- wei4 yun2 ben3 wu2 xin1 ， qi3 wang4 nai3 er3 qi2 。
- wei4 yun2 guo3 you3 xin1 ， bai3 bian4 duan1 wei2 shui2 。
- qi3 lian2 ci3 weng1 chou2 ， yi4 chu1 yi2 yue4 zhi1 。
- heng2 jie2 qian1 zhang4 ping2 ， gao1 qing2 yi4 feng1 wei1 。
- yin2 cheng2 tu1 cuo2 e2 ， yu4 hai3 hao4 miao3 mi2 。
- huo4 wei2 qun2 long2 jiao3 ， huo4 zuo4 gu1 he4 fei1 。
- juan4 shu1 xian2 you3 tai4 ， qu4 lai2 shu1 wu2 shi2 。
- weng3 weng3 fu4 song1 ding3 ， ai3 ai3 ying4 shui3 mei2 。
- dai4 yu3 guo4 seng1 chuang1 ， he2 yue4 bang4 diao4 ji1 。
- qi3 wei2 kun4 hua4 gong1 ， wu2 shi1 gu4 nan2 zhui1 。
- wei2 dang1 yu3 zhi1 meng2 ， bi4 shi4 xiang4 yu2 xi1 。
- ren3 ji1 gu4 yi4 er3 ， ci3 you3 bu4 ke3 qi1 。

## 注释

## 译文

## 赏析
