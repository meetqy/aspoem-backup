---
id: lu-you-shang-yuan-ri-zhou-wo
title: 上元日晝臥
titlePinyin: shang4 yuan2 ri4 zhou4 wo4
titleSlug: shang-yuan-ri-zhou-wo
author: 陸游
authorPinyin: lu4 you2
authorSlug: lu-you
dynasty: 宋
dynastyPinyin: song4
dynastySlug: song
tags: []
---

## 正文

- 積雨連上元，孤愁臥空館。
- 宿酲殊未解，欲起意復懶。
- 床敷蠻氊穩，被擁吳綾暖。
- 殘香碧縷細，軟火紅焰短。
- 雖云少睡眠，聊喜屢展轉。
- 昏昏忽已暮，一笑呼茗椀。

## 拼音

- ji1 yu3 lian2 shang4 yuan2 ， gu1 chou2 wo4 kong1 guan3 。
- su4 cheng2 shu1 wei4 jie3 ， yu4 qi3 yi4 fu4 lan3 。
- chuang2 fu1 man2 zhan1 wen3 ， bei4 yong1 wu2 ling2 nuan3 。
- can2 xiang1 bi4 lü3 xi4 ， ruan3 huo3 hong2 yan4 duan3 。
- sui1 yun2 shao3 shui4 mian2 ， liao2 xi3 lü3 zhan3 zhuan3 。
- hun1 hun1 hu1 yi3 mu4 ， yi2 xiao4 hu1 ming2 wan3 。

## 注释

## 译文

## 赏析
