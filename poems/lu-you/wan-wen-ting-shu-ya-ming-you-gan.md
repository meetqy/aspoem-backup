---
id: lu-you-wan-wen-ting-shu-ya-ming-you-gan
title: 晚聞庭樹鴉鳴有感
titlePinyin: wan3 wen2 ting2 shu4 ya1 ming2 you3 gan3
titleSlug: wan-wen-ting-shu-ya-ming-you-gan
author: 陸游
authorPinyin: lu4 you2
authorSlug: lu-you
dynasty: 宋
dynastyPinyin: song4
dynastySlug: song
tags: []
---

## 正文

- 烏鵲棲我庭，將旦輒散去。
- 此豈厭所棲，亦以飲啄故。
- 一饑能驅人，擾擾無晨暮。
- 不然亦已矣，豈樂塵土污。
- 我有茆三間，自少鮮外慕。
- 力耕自足食，鷄豚亦可具。
- 晚雖誤收召，疾走如脫兔。
- 六年楓林下，不知歲月度。
- 殘骸幸强健，沽酒遍山步。
- 醉歸每自笑，不負此芒屨。
- 平生愛方外，雖老冀有遇。
- 秋風送片帆，更上剡溪路。

## 拼音

- wu1 que4 qi1 wo3 ting2 ， jiang1 dan4 zhe2 san4 qu4 。
- ci3 qi3 yan4 suo3 qi1 ， yi4 yi3 yin3 zhuo2 gu4 。
- yi4 ji1 neng2 qu1 ren2 ， rao3 rao3 wu2 chen2 mu4 。
- bu4 ran2 yi4 yi3 yi3 ， qi3 le4 chen2 tu3 wu1 。
- wo3 you3 mao2 san1 jian4 ， zi4 shao3 xian1 wai4 mu4 。
- li4 geng1 zi4 zu2 shi2 ， ji1 tun2 yi4 ke3 ju4 。
- wan3 sui1 wu4 shou1 zhao4 ， ji2 zou3 ru2 tuo1 tu4 。
- liu4 nian2 feng1 lin2 xia4 ， bu4 zhi1 sui4 yue4 du4 。
- can2 hai2 xing4 qiang2 jian4 ， gu1 jiu3 bian4 shan1 bu4 。
- zui4 gui1 mei3 zi4 xiao4 ， bu2 fu4 ci3 mang2 ju4 。
- ping2 sheng1 ai4 fang1 wai4 ， sui1 lao3 ji4 you3 yu4 。
- qiu1 feng1 song4 pian4 fan1 ， geng4 shang4 shan4 xi1 lu4 。

## 注释

## 译文

## 赏析
