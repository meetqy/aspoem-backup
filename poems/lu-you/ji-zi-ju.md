---
id: lu-you-ji-zi-ju
title: 寄子虡
titlePinyin: ji4 zi3 ju4
titleSlug: ji-zi-ju
author: 陸游
authorPinyin: lu4 you2
authorSlug: lu-you
dynasty: 唐
dynastyPinyin: tang2
dynastySlug: tang
tags: [] 
---

## 正文

- 吾兒適淮壖，送之梅市橋。
- 三年安得過，思汝雙鬢凋。
- 今年當代歸，秋色已蕭蕭。
- 迎汝不憚遠，夢泝錢塘潮。
- 人事不可料，邑民挽歸橈。
- 郡牧部使者，交章聞之朝。
- 增秩復使留，此事久寂寥。
- 念汝未育子，大女方垂髫。
- 小女聞學行，想像扶床嬌。
- 汝少知讀易，外物莫能揺。
- 但願早舉孫，不必七葉貂。
- 歸来郎罷前，相從樂簞瓢。

## 拼音

- wu2 er2 shi4 huai2 ruan2 ， song4 zhi1 mei2 shi4 qiao2 。
- san1 nian2 an1 de2 guo4 ， si1 ru3 shuang1 bin4 diao1 。
- jin1 nian2 dang1 dai4 gui1 ， qiu1 se4 yi3 xiao1 xiao1 。
- ying2 ru3 bu2 dan4 yuan3 ， meng4 su4 qian2 tang2 chao2 。
- ren2 shi4 bu4 ke3 liao4 ， yi4 min2 wan3 gui1 rao2 。
- jun4 mu4 bu4 shi3 zhe3 ， jiao1 zhang1 wen2 zhi1 chao2 。
- zeng1 zhi4 fu4 shi3 liu2 ， ci3 shi4 jiu3 ji4 liao2 。
- nian4 ru3 wei4 yu4 zi3 ， da4 nü3 fang1 chui2 tiao2 。
- xiao3 nü3 wen2 xue2 xing2 ， xiang3 xiang4 fu2 chuang2 jiao1 。
- ru3 shao3 zhi1 du2 yi4 ， wai4 wu4 mo4 neng2 yao2 。
- dan4 yuan4 zao3 ju3 sun1 ， bu2 bi4 qi1 ye4 diao1 。
- gui1 lai2 lang2 ba4 qian2 ， xiang1 cong2 le4 dan1 piao2 。

## 注释

## 译文

## 赏析
