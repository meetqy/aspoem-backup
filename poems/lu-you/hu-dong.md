---
id: lu-you-hu-dong
title: 虎洞
titlePinyin: hu3 dong4
titleSlug: hu-dong
author: 陸游
authorPinyin: lu4 you2
authorSlug: lu-you
dynasty: 宋
dynastyPinyin: song4
dynastySlug: song
tags: []
---

## 正文

- 空山秋高木葉黄，茫茫百草凋秋霜。
- 逶迤深谷白晝靜，群鴉競噪衆鳥翔。
- 洞中有虎何猛烈，牙如利刀爪如鐵。
- 奮髯掉尾初出穴，昂頭四顧吐其舌。
- 雙睛忽動飛電迴，層崖長嘯陰風來。
- 山中藜藿誰敢採，野外狐兔皆悲哀。
- 嗟虎之猛有如此，自是貪殘日無已。
- 豈無壯士裴將軍，彎弓射之殄其類。
- 方今上有明聖君，廣愛民物懷深仁。
- 推誠不但祝羅網，登用牧守需賢人。
- 四郊無事民安靜，有若劉昆多善政。
- 嗟虎雖猛當如何，胡爲飲泉卷之阿，明當負子東渡河。

## 拼音

- kong1 shan1 qiu1 gao1 mu4 ye4 huang2 ， mang2 mang2 bai3 cao3 diao1 qiu1 shuang1 。
- wei1 yi3 shen1 gu3 bai2 zhou4 jing4 ， qun2 ya1 jing4 zao4 zhong4 niao3 xiang2 。
- dong4 zhong1 you3 hu3 he2 meng3 lie4 ， ya2 ru2 li4 dao1 zhua3 ru2 tie3 。
- fen4 ran2 diao4 wei3 chu1 chu1 xue2 ， ang2 tou2 si4 gu4 tu3 qi2 she2 。
- shuang1 jing1 hu1 dong4 fei1 dian4 hui2 ， ceng2 ya2 chang2 xiao4 yin1 feng1 lai2 。
- shan1 zhong1 li2 huo4 shui2 gan3 cai3 ， ye3 wai4 hu2 tu4 jie1 bei1 ai1 。
- jie1 hu3 zhi1 meng3 you3 ru2 ci3 ， zi4 shi4 tan1 can2 ri4 wu2 yi3 。
- qi3 wu2 zhuang4 shi4 pei2 jiang1 jun1 ， wan1 gong1 she4 zhi1 tian3 qi2 lei4 。
- fang1 jin1 shang4 you3 ming2 sheng4 jun1 ， guang3 ai4 min2 wu4 huai2 shen1 ren2 。
- tui1 cheng2 bu2 dan4 zhu4 luo2 wang3 ， deng1 yong4 mu4 shou3 xu1 xian2 ren2 。
- si4 jiao1 wu2 shi4 min2 an1 jing4 ， you3 ruo4 liu2 kun1 duo1 shan4 zheng4 。
- jie1 hu3 sui1 meng3 dang1 ru2 he2 ， hu2 wei2 yin3 quan2 juan4 zhi1 a1 ， ming2 dang1 fu4 zi3 dong1 du4 he2 。

## 注释

## 译文

## 赏析
