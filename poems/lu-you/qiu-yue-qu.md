---
id: lu-you-qiu-yue-qu
title: 秋月曲
titlePinyin: qiu1 yue4 qu3
titleSlug: qiu-yue-qu
author: 陸游
authorPinyin: lu4 you2
authorSlug: lu-you
dynasty: 宋
dynastyPinyin: song4
dynastySlug: song
tags: []
---

## 正文

- 舊時家住長安城，萬戶千門秋月明。
- 紫陌朱樓歌吹海，酣宴不覺銀河傾。
- 受降城頭更奇絕，莽莽平沙千里月。
- 選兵夜出打番營，鐵馬蹴冰冰欲裂。
- 塞月未落成功回，腰鼓橫笛如春雷。
- 長安高樓豈不樂，與此相去何遼哉。
- 丈夫志在垂不朽，漆胡骷髏持飲酒。
- 舉頭雲表飛金盤，痛飲不用思長安。

## 拼音

- jiu4 shi2 jia1 zhu4 chang2 an1 cheng2 ， wan4 hu4 qian1 men2 qiu1 yue4 ming2 。
- zi3 mo4 zhu1 lou2 ge1 chui1 hai3 ， han1 yan4 bu4 jue2 yin2 he2 qing1 。
- shou4 xiang2 cheng2 tou2 geng4 qi2 jue2 ， mang3 mang3 ping2 sha1 qian1 li3 yue4 。
- xuan3 bing1 ye4 chu1 da3 fan1 ying2 ， tie3 ma3 cu4 bing1 bing1 yu4 lie4 。
- sai1 yue4 wei4 luo4 cheng2 gong1 hui2 ， yao1 gu3 heng2 di2 ru2 chun1 lei2 。
- chang2 an1 gao1 lou2 qi3 bu2 le4 ， yu3 ci3 xiang1 qu4 he2 liao2 zai1 。
- zhang4 fu0 zhi4 zai4 chui2 bu4 xiu3 ， qi1 hu2 ku1 lou2 chi2 yin3 jiu3 。
- ju3 tou2 yun2 biao3 fei1 jin1 pan2 ， tong4 yin3 bu2 yong4 si1 chang2 an1 。

## 注释

## 译文

## 赏析
