---
id: lu-you-jiang-li-jiang-ling
title: 將離江陵
titlePinyin: jiang1 li2 jiang1 ling2
titleSlug: jiang-li-jiang-ling
author: 陸游
authorPinyin: lu4 you2
authorSlug: lu-you
dynasty: 宋
dynastyPinyin: song4
dynastySlug: song
tags: []
---

## 正文

- 暮暮過渡頭，旦旦走隄上。
- 舟人與關吏，見熟識顔狀。
- 癡頑久不去，常恐遭誚讓。
- 昨日倒檣竿，今日聮百丈。
- 買薪備雨雪，儲米滿瓶盎。
- 明當遂去此，障袂先側望。
- 即今孟冬月，波濤幸非壯。
- 潦收出奇石，霧卷見疊嶂。
- 地嶮多崎嶇，峽束少平曠。
- 從來樂山水，臨老愈跌宕。
- 皇天憐其狂，擇地令自放。
- 山花白似雪，江水緑於釀。
- 竹枝本楚些，妙句寄悽愴。
- 何當出清詩，千古續遺唱。

## 拼音

- mu4 mu4 guo4 du4 tou2 ， dan4 dan4 zou3 di1 shang4 。
- zhou1 ren2 yu3 guan1 li4 ， jian4 shu2 shi2 yan2 zhuang4 。
- chi1 wan2 jiu3 bu2 qu4 ， chang2 kong3 zao1 qiao4 rang4 。
- zuo2 ri4 dao3 qiang2 gan1 ， jin1 ri4 lian2 bai3 zhang4 。
- mai3 xin1 bei4 yu3 xue3 ， chu3 mi3 man3 ping2 ang4 。
- ming2 dang1 sui4 qu4 ci3 ， zhang4 mei4 xian1 ce4 wang4 。
- ji2 jin1 meng4 dong1 yue4 ， bo1 tao1 xing4 fei1 zhuang4 。
- liao2 shou1 chu1 qi2 shi2 ， wu4 juan4 jian4 die2 zhang4 。
- di4 xian3 duo1 qi2 qu1 ， xia2 shu4 shao3 ping2 kuang4 。
- cong2 lai2 le4 shan1 shui3 ， lin2 lao3 yu4 die1 dang4 。
- huang2 tian1 lian2 qi2 kuang2 ， ze2 di4 ling4 zi4 fang4 。
- shan1 hua1 bai2 si4 xue3 ， jiang1 shui3 lü4 wu1 niang4 。
- zhu2 zhi1 ben3 chu3 xie1 ， miao4 ju4 ji4 qi1 chuang4 。
- he2 dang1 chu1 qing1 shi1 ， qian1 gu3 xu4 yi2 chang4 。

## 注释

## 译文

## 赏析
