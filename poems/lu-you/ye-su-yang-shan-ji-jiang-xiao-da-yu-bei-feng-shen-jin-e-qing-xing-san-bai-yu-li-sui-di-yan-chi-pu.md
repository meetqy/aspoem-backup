---
id: lu-you-ye-su-yang-shan-ji-jiang-xiao-da-yu-bei-feng-shen-jin-e-qing-xing-san-bai-yu-li-sui-di-yan-chi-pu
title: 夜宿陽山磯將曉大雨北風甚勁俄頃行三百餘里遂抵雁翅浦
titlePinyin: ye4 su4 yang2 shan1 ji1 jiang1 xiao3 da4 yu3 bei3 feng1 shen4 jin4 e2 qing3 xing2 san1 bai3 yu2 li3 sui4 di3 yan4 chi4 pu3
titleSlug: ye-su-yang-shan-ji-jiang-xiao-da-yu-bei-feng-shen-jin-e-qing-xing-san-bai-yu-li-sui-di-yan-chi-pu
author: 陸游
authorPinyin: lu4 you2
authorSlug: lu-you
dynasty: 唐
dynastyPinyin: tang2
dynastySlug: tang
tags: [] 
---

## 正文

- 五更顛風吹急雨，倒海翻江洗殘暑。
- 白浪如山潑入船，家人驚怖篙師舞。
- 此行十日苦滯留，我亦蘆樷厭鳴艣。
- 書生快意輕性命，十丈蒲帆百夫舉。
- 星馳電騖三百里，坡隴聮翩雜平楚。
- 船頭風浪聲愈厲，助以長笛撾鼉鼓。
- 豈惟澎湃震山嶽，直恐澒洞連后土。
- 起看草木盡南靡，水鳥號鳴集洲渚。
- 稽首龍公謝風伯，區區未禱煩神許。
- 應知老去負壯心，戲遣窮途出豪語。

## 拼音

- wu3 geng1 dian1 feng1 chui1 ji2 yu3 ， dao3 hai3 fan1 jiang1 xi3 can2 shu3 。
- bai2 lang4 ru2 shan1 po1 ru4 chuan2 ， jia1 ren2 jing1 bu4 gao1 shi1 wu3 。
- ci3 xing2 shi2 ri4 ku3 zhi4 liu2 ， wo3 yi4 lu2 cong2 yan4 ming2 lu3 。
- shu1 sheng1 kuai4 yi4 qing1 xing4 ming4 ， shi2 zhang4 pu2 fan1 bai3 fu1 ju3 。
- xing1 chi2 dian4 wu4 san1 bai3 li3 ， po1 long3 lian2 pian1 za2 ping2 chu3 。
- chuan2 tou2 feng1 lang4 sheng1 yu4 li4 ， zhu4 yi3 chang2 di2 zhua1 tuo2 gu3 。
- qi3 wei2 peng2 pai4 zhen4 shan1 yue4 ， zhi2 kong3 hong4 dong4 lian2 hou4 tu3 。
- qi3 kan4 cao3 mu4 jin4 nan2 mi2 ， shui3 niao3 hao4 ming2 ji2 zhou1 zhu3 。
- qi3 shou3 long2 gong1 xie4 feng1 bo2 ， qu1 qu1 wei4 dao3 fan2 shen2 xu1 。
- ying1 zhi1 lao3 qu4 fu4 zhuang4 xin1 ， xi4 qian3 qiong2 tu2 chu1 hao2 yu3 。

## 注释

## 译文

## 赏析
