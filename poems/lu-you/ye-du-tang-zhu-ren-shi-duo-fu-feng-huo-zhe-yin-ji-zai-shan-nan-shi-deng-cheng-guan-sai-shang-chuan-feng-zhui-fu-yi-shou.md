---
id: lu-you-ye-du-tang-zhu-ren-shi-duo-fu-feng-huo-zhe-yin-ji-zai-shan-nan-shi-deng-cheng-guan-sai-shang-chuan-feng-zhui-fu-yi-shou
title: 夜讀唐諸人詩多賦烽火者因記在山南時登城觀塞上傳烽追賦一首
titlePinyin: ye4 du2 tang2 zhu1 ren2 shi1 duo1 fu4 feng1 huo3 zhe3 yin1 ji4 zai4 shan1 nan2 shi2 deng1 cheng2 guan1 sai4 shang4 chuan2 feng1 zhui1 fu4 yi4 shou3
titleSlug: ye-du-tang-zhu-ren-shi-duo-fu-feng-huo-zhe-yin-ji-zai-shan-nan-shi-deng-cheng-guan-sai-shang-chuan-feng-zhui-fu-yi-shou
author: 陸游
authorPinyin: lu4 you2
authorSlug: lu-you
dynasty: 宋
dynastyPinyin: song4
dynastySlug: song
tags: []
---

## 正文

- 我昔逰梁州，軍中方罷戰。
- 登城看烽火，川迥風裂面。
- 青熒竝駱谷，隐翳連鄠縣。
- 月黑望愈明，雨急滅復見。
- 初疑雲罅星，又似山際電。
- 豈無酒滿尊，對此不能嚥。
- 低頭愧虎韔，零落白羽箭。
- 何時復關中，却照甘泉殿。

## 拼音

- wo3 xi1 you2 liang2 zhou1 ， jun1 zhong1 fang1 ba4 zhan4 。
- deng1 cheng2 kan4 feng1 huo3 ， chuan1 jiong3 feng1 lie4 mian4 。
- qing1 ying2 bing4 luo4 gu3 ， yin3 yi4 lian2 hu4 xian4 。
- yue4 hei1 wang4 yu4 ming2 ， yu3 ji2 mie4 fu4 jian4 。
- chu1 yi2 yun2 xia4 xing1 ， you4 si4 shan1 ji4 dian4 。
- qi3 wu2 jiu3 man3 zun1 ， dui4 ci3 bu4 neng2 yan4 。
- di1 tou2 kui4 hu3 chang4 ， ling2 luo4 bai2 yu3 jian4 。
- he2 shi2 fu4 guan1 zhong1 ， que4 zhao4 gan1 quan2 dian4 。

## 注释

## 译文

## 赏析
