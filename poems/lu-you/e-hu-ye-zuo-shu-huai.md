---
id: lu-you-e-hu-ye-zuo-shu-huai
title: 鵝湖夜坐書懷
titlePinyin: e2 hu2 ye4 zuo4 shu1 huai2
titleSlug: e-hu-ye-zuo-shu-huai
author: 陸游
authorPinyin: lu4 you2
authorSlug: lu-you
dynasty: 唐
dynastyPinyin: tang2
dynastySlug: tang
tags: [] 
---

## 正文

- 士生始墮地，弧矢志四方。
- 豈若彼婦女，齪齪藏閨房。
- 我行環萬里，險阻真備嘗。
- 昔者戍南鄭，秦山鬱蒼蒼。
- 鐵衣臥枕戈，睡覺身滿霜。
- 官雖備幕府，氣實先顔行。
- 擁馬涉沮水，飛鷹上中梁。
- 勁酒舉數斗，壯士不能當。
- 馬鞍挂狐兔，燔炙百步香。
- 拔劍切大肉，哆然如餓狼。
- 時時登高望，指顧無咸陽。
- 一朝去軍中，十載客道傍。
- 看花身落魄，對酒色凄凉。
- 去年忝號召，五月觸瞿唐。
- 青衫暗欲盡，入對衰涕滂。
- 今年復詔下，鴻雁初南翔。
- 俯仰未閱歲，上恩實非常。
- 夜宿鵝湖寺，槁葉投客床。
- 寒燈照不寐，撫枕慨以慷。
- 李靖聞征遼，病憊更激昻。
- 裴度請討蔡，奏事猶裹創。
- 我亦思報國，夢繞古戰場。

## 拼音

- shi4 sheng1 shi3 duo4 di4 ， hu2 shi3 zhi4 si4 fang1 。
- qi3 ruo4 bi3 fu4 nü3 ， chuo4 chuo4 cang2 gui1 fang2 。
- wo3 xing2 huan2 wan4 li3 ， xian3 zu3 zhen1 bei4 chang2 。
- xi1 zhe3 shu4 nan2 zheng4 ， qin2 shan1 yu4 cang1 cang1 。
- tie3 yi1 wo4 zhen3 ge1 ， shui4 jue2 shen1 man3 shuang1 。
- guan1 sui1 bei4 mu4 fu3 ， qi4 shi2 xian1 yan2 xing2 。
- yong1 ma3 she4 ju3 shui3 ， fei1 ying1 shang4 zhong1 liang2 。
- jin4 jiu3 ju3 shu4 dou4 ， zhuang4 shi4 bu4 neng2 dang1 。
- ma3 an1 gua4 hu2 tu4 ， fan2 zhi4 bai3 bu4 xiang1 。
- ba2 jian4 qie4 da4 rou4 ， duo1 ran2 ru2 e4 lang2 。
- shi2 shi2 deng1 gao1 wang4 ， zhi3 gu4 wu2 xian2 yang2 。
- yi4 zhao1 qu4 jun1 zhong1 ， shi2 zai4 ke4 dao4 bang4 。
- kan4 hua1 shen1 luo4 po4 ， dui4 jiu3 se4 qi1 liang2 。
- qu4 nian2 tian3 hao4 zhao4 ， wu3 yue4 chu4 qu2 tang2 。
- qing1 shan1 an4 yu4 jin4 ， ru4 dui4 shuai1 ti4 pang1 。
- jin1 nian2 fu4 zhao4 xia4 ， hong2 yan4 chu1 nan2 xiang2 。
- fu3 yang3 wei4 yue4 sui4 ， shang4 en1 shi2 fei1 chang2 。
- ye4 su4 e2 hu2 si4 ， gao3 ye4 tou2 ke4 chuang2 。
- han2 deng1 zhao4 bu2 mei4 ， fu3 zhen3 kai3 yi3 kang1 。
- li3 jing4 wen2 zheng1 liao2 ， bing4 bei4 geng4 ji1 ang2 。
- pei2 du4 qing3 tao3 cai4 ， zou4 shi4 you2 guo3 chuang4 。
- wo3 yi4 si1 bao4 guo2 ， meng4 rao4 gu3 zhan4 chang3 。

## 注释

## 译文

## 赏析
