---
id: lu-you-gu-shu-bie-yuan-zai-cheng-du-xi-nan-shi-wu-liu-li-mei-zhi-duo-you-liang-da-shu-yao-jiao-ruo-long-xiang-chuan-wei-zhi-mei-long-yu-chu-zhi-shu-chang-wei-zuo-shi-zi-ci-sui-chang-fang-zhi-jin-fu-fu-yi-shou-ding-you-shi-yi-yue-ye
title: 故蜀别苑在成都西南十五六里梅至多有兩大樹夭矯若龍相傳謂之梅龍予初至蜀嘗爲作詩自此歲常訪之今復賦一首丁酉十一月也
titlePinyin: gu4 shu3 bie2 yuan4 zai4 cheng2 du1 xi1 nan2 shi2 wu3 liu4 li3 mei2 zhi4 duo1 you3 liang3 da4 shu4 yao1 jiao3 ruo4 long2 xiang1 chuan2 wei4 zhi1 mei2 long2 yu3 chu1 zhi4 shu3 chang2 wei2 zuo4 shi1 zi4 ci3 sui4 chang2 fang3 zhi1 jin1 fu4 fu4 yi4 shou3 ding1 you3 shi2 yi1 yue4 ye3
titleSlug: gu-shu-bie-yuan-zai-cheng-du-xi-nan-shi-wu-liu-li-mei-zhi-duo-you-liang-da-shu-yao-jiao-ruo-long-xiang-chuan-wei-zhi-mei-long-yu-chu-zhi-shu-chang-wei-zuo-shi-zi-ci-sui-chang-fang-zhi-jin-fu-fu-yi-shou-ding-you-shi-yi-yue-ye
author: 陸游
authorPinyin: lu4 you2
authorSlug: lu-you
dynasty: 宋
dynastyPinyin: song4
dynastySlug: song
tags: []
---

## 正文

- 昔年曾賦西郊梅，茫茫去日如飛埃。
- 即今衰病百事懶，陳迹未忘猶一來。
- 蜀王故苑犁已遍，散落尚有千雪堆。
- 珠樓玉殿一夢破，烟蕪牧笛遺民哀。
- 兩龍卧穩不飛去，鱗甲脫落生莓苔。
- 精神最遇雪月見，氣力苦戰冰霜開。
- 羈臣放士耿獨立，淑姬靜女知誰媒。
- 摧傷雖多意愈厲，直與天地爭春囬。
- 蒼然老氣壓桃杏，笑我白髮心尚孩。
- 微風故爲作嫵媚，一片吹入黄金罍。

## 拼音

- xi1 nian2 ceng2 fu4 xi1 jiao1 mei2 ， mang2 mang2 qu4 ri4 ru2 fei1 ai1 。
- ji2 jin1 shuai1 bing4 bai3 shi4 lan3 ， chen2 ji4 wei4 wang4 you2 yi4 lai2 。
- shu3 wang2 gu4 yuan4 li2 yi3 bian4 ， san4 luo4 shang4 you3 qian1 xue3 dui1 。
- zhu1 lou2 yu4 dian4 yi2 meng4 po4 ， yan1 wu2 mu4 di2 yi2 min2 ai1 。
- liang3 long2 wo4 wen3 bu4 fei1 qu4 ， lin2 jia3 tuo1 luo4 sheng1 mei2 tai2 。
- jing1 shen2 zui4 yu4 xue3 yue4 jian4 ， qi4 li4 ku3 zhan4 bing1 shuang1 kai1 。
- ji1 chen2 fang4 shi4 geng3 du2 li4 ， shu1 ji1 jing4 nü3 zhi1 shui2 mei2 。
- cui1 shang1 sui1 duo1 yi4 yu4 li4 ， zhi2 yu3 tian1 di4 zheng1 chun1 hui2 。
- cang1 ran2 lao3 qi4 ya1 tao2 xing4 ， xiao4 wo3 bai2 fa4 xin1 shang4 hai2 。
- wei1 feng1 gu4 wei2 zuo4 wu3 mei4 ， yi2 pian4 chui1 ru4 huang2 jin1 lei2 。

## 注释

## 译文

## 赏析
