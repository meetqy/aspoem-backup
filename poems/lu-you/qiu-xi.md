---
id: lu-you-qiu-xi
title: 秋夕
titlePinyin: qiu1 xi1
titleSlug: qiu-xi
author: 陸游
authorPinyin: lu4 you2
authorSlug: lu-you
dynasty: 宋
dynastyPinyin: song4
dynastySlug: song
tags: []
---

## 正文

- 浴罷紗巾出草堂，一枝瘦杖倚桄榔。
- 蟬吟古柳聲相續，月入幽扉影正方。
- 頻約僧棋秋漸健，稍增書課夜初長。
- 亦知桑落宜篘酒，太息何時辦一觴。

## 拼音

- yu4 ba4 sha1 jin1 chu1 cao3 tang2 ， yi4 zhi1 shou4 zhang4 yi3 guang4 lang2 。
- chan2 yin2 gu3 liu3 sheng1 xiang1 xu4 ， yue4 ru4 you1 fei1 ying3 zheng4 fang1 。
- bin1 yue1 seng1 qi2 qiu1 jian4 jian4 ， shao1 zeng1 shu1 ke4 ye4 chu1 chang2 。
- yi4 zhi1 sang1 luo4 yi2 chou1 jiu3 ， tai4 xi1 he2 shi2 ban4 yi4 shang1 。

## 注释

## 译文

## 赏析
