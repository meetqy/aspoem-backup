---
id: lu-you-you-fa-yun
title: 遊法雲
titlePinyin: you2 fa3 yun2
titleSlug: you-fa-yun
author: 陸游
authorPinyin: lu4 you2
authorSlug: lu-you
dynasty: 宋
dynastyPinyin: song4
dynastySlug: song
tags: []
---

## 正文

- 放船三家村，進棹十字港。
- 雲山互吞吐，水草遥莽蒼。
- 沙鷗下拍拍，野鶩浮兩兩。
- 簫騷菰蒲中，小艇時來往。
- 匡山如香爐，藍水似車輞。
- 夢魂不可到，于此寄遐想。
- 瘦僧迎寺門，爲我掃方丈。
- 指似北窗凉，此味愧專享。
- 我笑謝主人，聊可倚拄杖。
- 吾廬已清絕，敢取魚熊掌。

## 拼音

- fang4 chuan2 san1 jia1 cun1 ， jin4 zhao4 shi2 zi4 gang3 。
- yun2 shan1 hu4 tun1 tu3 ， shui3 cao3 yao2 mang3 cang1 。
- sha1 ou1 xia4 pai1 pai1 ， ye3 wu4 fu2 liang3 liang3 。
- xiao1 sao1 gu1 pu2 zhong1 ， xiao3 ting3 shi2 lai2 wang3 。
- kuang1 shan1 ru2 xiang1 lu2 ， lan2 shui3 si4 ju1 wang3 。
- meng4 hun2 bu4 ke3 dao4 ， yu2 ci3 ji4 xia2 xiang3 。
- shou4 seng1 ying2 si4 men2 ， wei2 wo3 sao3 fang1 zhang4 。
- zhi3 si4 bei3 chuang1 liang2 ， ci3 wei4 kui4 zhuan1 xiang3 。
- wo3 xiao4 xie4 zhu3 ren2 ， liao2 ke3 yi3 zhu3 zhang4 。
- wu2 lu2 yi3 qing1 jue2 ， gan3 qu3 yu2 xiong2 zhang3 。

## 注释

## 译文

## 赏析
