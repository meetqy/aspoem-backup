---
id: lu-you-qiu-ye-you-gan
title: 秋夜有感
titlePinyin: qiu1 ye4 you3 gan3
titleSlug: qiu-ye-you-gan
author: 陸游
authorPinyin: lu4 you2
authorSlug: lu-you
dynasty: 宋
dynastyPinyin: song4
dynastySlug: song
tags: []
---

## 正文

- 候蟲何唧唧，歲晚聲出壁。
- 不惟懶婦驚，感此白頭客。
- 壮年事征戍，萬里不得息。
- 揚颿凌秋濤，筞馬赴山驛。
- 日照蛟鼉涎，雪印豺虎迹。
- 誰知七尺軀，幸脫九死厄。
- 前年補畿郡，入對瞻玉色。
- 報恩無死所，再拜衰泪滴。
- 即今故山歸，愈嘆老境逼。
- 不眠中夜起，仰視星歴歴。
- 中原何時定，銅駞卧荆棘。
- 滅胡恨無人，有復不易識。

## 拼音

- hou4 chong2 he2 ji1 ji1 ， sui4 wan3 sheng1 chu1 bi4 。
- bu4 wei2 lan3 fu4 jing1 ， gan3 ci3 bai2 tou2 ke4 。
- zhuang4 nian2 shi4 zheng1 shu4 ， wan4 li3 bu4 de2 xi1 。
- yang2 fan1 ling2 qiu1 tao1 ， ce4 ma3 fu4 shan1 yi4 。
- ri4 zhao4 jiao1 tuo2 xian2 ， xue3 yin4 chai2 hu3 ji4 。
- shui2 zhi1 qi1 chi3 qu1 ， xing4 tuo1 jiu3 si3 e4 。
- qian2 nian2 bu3 ji1 jun4 ， ru4 dui4 zhan1 yu4 se4 。
- bao4 en1 wu2 si3 suo3 ， zai4 bai4 shuai1 lei4 di1 。
- ji2 jin1 gu4 shan1 gui1 ， yu4 tan4 lao3 jing4 bi1 。
- bu4 mian2 zhong1 ye4 qi3 ， yang3 shi4 xing1 li4 li4 。
- zhong1 yuan2 he2 shi2 ding4 ， tong2 tuo2 wo4 jing1 ji2 。
- mie4 hu2 hen4 wu2 ren2 ， you3 fu4 bu2 yi4 shi2 。

## 注释

## 译文

## 赏析
