---
id: lu-you-wen-wu-zhong-mi-jia-shen-gui-er-shi-yun
title: 聞吳中米價甚貴二十韵
titlePinyin: wen2 wu2 zhong1 mi3 jia4 shen4 gui4 er4 shi2 yun4
titleSlug: wen-wu-zhong-mi-jia-shen-gui-er-shi-yun
author: 陸游
authorPinyin: lu4 you2
authorSlug: lu-you
dynasty: 唐
dynastyPinyin: tang2
dynastySlug: tang
tags: [] 
---

## 正文

- 千錢得斗米，一斛當萬錢。
- 嗟汝蚩蚩民，何恃以自全。
- 我欲告父老，食爲汝之天。
- 勿結迎神社，勿飾杭湖船。
- 築室勿斲削，但取垣屋堅。
- 婦女省釵澤，野粧何用妍。
- 趨利常處薄，衆役常在前。
- 歲時相勞苦，盛饌一豚肩。
- 近市可致酒，雖薄亦醺然。
- 切勿慕公卿，早朝妨熟眠。
- 亦勿謀高貲，貪吏不汝憐。
- 有負固吹毛，無罪亦株連。
- 豈暇論曲直，梃繫如登僊。
- 短褐與飯豆，溫飽可終年。
- 草廬挂葦箔，乃可數世傳。
- 朱門雖赫赫，變化如飛烟。
- 爲農最得策，本無祿與權。
- 時平自逸樂，奉牲祭其先。
- 不幸有散徙，均爲寓民編。
- 吾詩不足徵，請讀七月篇。

## 拼音

- qian1 qian2 de2 dou4 mi3 ， yi4 hu2 dang1 wan4 qian2 。
- jie1 ru3 chi1 chi1 min2 ， he2 shi4 yi3 zi4 quan2 。
- wo3 yu4 gao4 fu4 lao3 ， shi2 wei2 ru3 zhi1 tian1 。
- wu4 jie2 ying2 shen2 she4 ， wu4 shi4 hang2 hu2 chuan2 。
- zhu4 shi4 wu4 zhuo2 xiao1 ， dan4 qu3 yuan2 wu1 jian1 。
- fu4 nü3 sheng3 chai1 ze2 ， ye3 zhuang1 he2 yong4 yan2 。
- qu1 li4 chang2 chu3 bao2 ， zhong4 yi4 chang2 zai4 qian2 。
- sui4 shi2 xiang1 lao2 ku3 ， sheng4 zhuan4 yi4 tun2 jian1 。
- jin4 shi4 ke3 zhi4 jiu3 ， sui1 bao2 yi4 xun1 ran2 。
- qie4 wu4 mu4 gong1 qing1 ， zao3 chao2 fang2 shu2 mian2 。
- yi4 wu4 mou2 gao1 zi1 ， tan1 li4 bu4 ru3 lian2 。
- you3 fu4 gu4 chui1 mao2 ， wu2 zui4 yi4 zhu1 lian2 。
- qi3 xia2 lun4 qu1 zhi2 ， ting3 xi4 ru2 deng1 xian1 。
- duan3 he4 yu3 fan4 dou4 ， wen1 bao3 ke3 zhong1 nian2 。
- cao3 lu2 gua4 wei3 bo2 ， nai3 ke3 shu4 shi4 chuan2 。
- zhu1 men2 sui1 he4 he4 ， bian4 hua4 ru2 fei1 yan1 。
- wei2 nong2 zui4 de2 ce4 ， ben3 wu2 lu4 yu3 quan2 。
- shi2 ping2 zi4 yi4 le4 ， feng4 sheng1 ji4 qi2 xian1 。
- bu2 xing4 you3 san4 xi3 ， jun1 wei2 yu4 min2 bian1 。
- wu2 shi1 bu4 zu2 zhi3 ， qing3 du2 qi1 yue4 pian1 。

## 注释

## 译文

## 赏析
