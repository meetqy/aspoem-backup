---
id: lu-you-xia-bai-zhu-qi-er
title: 夏白紵  其二
titlePinyin: xia4 bai2 zhu4     qi2 er4
titleSlug: xia-bai-zhu-qi-er
author: 陸游
authorPinyin: lu4 you2
authorSlug: lu-you
dynasty: 宋
dynastyPinyin: song4
dynastySlug: song
tags: []
---

## 正文

- 翔鸞矯矯離風塵，眼明見此絕代人。
- 紗窗弄筆消永日，臨得黄庭新逼真。
- 飛楼縹緲今何夕，月與玉人同一色。
- 下簾不爲九霄寒，自要玲瓏看團璧。

## 拼音

- xiang2 luan2 jiao3 jiao3 li2 feng1 chen2 ， yan3 ming2 jian4 ci3 jue2 dai4 ren2 。
- sha1 chuang1 nong4 bi3 xiao1 yong3 ri4 ， lin2 de2 huang2 ting2 xin1 bi1 zhen1 。
- fei1 lou2 piao3 miao3 jin1 he2 xi1 ， yue4 yu3 yu4 ren2 tong2 yi2 se4 。
- xia4 lian2 bu4 wei2 jiu3 xiao1 han2 ， zi4 yao4 ling2 long2 kan4 tuan2 bi4 。

## 注释

## 译文

## 赏析
