---
id: lu-you-za-gan-wu-shou-yi-bu-ai-ru-zhou-fu-wei-yun-qi-san
title: 雜感五首以不愛入州府爲韵・其三
titlePinyin: za2 gan3 wu3 shou3 yi3 bu2 ai4 ru4 zhou1 fu3 wei2 yun4・qi2 san1
titleSlug: za-gan-wu-shou-yi-bu-ai-ru-zhou-fu-wei-yun-qi-san
author: 陸游
authorPinyin: lu4 you2
authorSlug: lu-you
dynasty: 宋
dynastyPinyin: song4
dynastySlug: song
tags: []
---

## 正文

- 鷽鳩搶榆枋，枯魚過河泣。
- 鵬鯤九萬里，此豈汝所及。
- 丈夫志古人，絕世而獨立。
- 遠遊馬蹄穿，高卧劍鋒澀。
- 其初所抱負，固自高嶪岌。
- 安能與兒曹，俯首就維縶。
- 君看折腰趨，孰若舉手揖。
- 芝老尚可餐，修門戒輕入。

## 拼音

- xue2 jiu1 qiang1 yu2 fang1 ， ku1 yu2 guo4 he2 qi4 。
- peng2 kun1 jiu3 wan4 li3 ， ci3 qi3 ru3 suo3 ji2 。
- zhang4 fu0 zhi4 gu3 ren2 ， jue2 shi4 er2 du2 li4 。
- yuan3 you2 ma3 ti2 chuan1 ， gao1 wo4 jian4 feng1 se4 。
- qi2 chu1 suo3 bao4 fu4 ， gu4 zi4 gao1 ye4 ji2 。
- an1 neng2 yu3 er2 cao2 ， fu3 shou3 jiu4 wei2 zhi2 。
- jun1 kan4 zhe2 yao1 qu1 ， shu2 ruo4 ju3 shou3 yi1 。
- zhi1 lao3 shang4 ke3 can1 ， xiu1 men2 jie4 qing1 ru4 。

## 注释

## 译文

## 赏析
