---
id: lu-you-long-dong
title: 龍洞
titlePinyin: long2 dong4
titleSlug: long-dong
author: 陸游
authorPinyin: lu4 you2
authorSlug: lu-you
dynasty: 宋
dynastyPinyin: song4
dynastySlug: song
tags: []
---

## 正文

- 峭崖磨天如立壁，柟根横走松倒植。
- 呀然一岫驚倒人，空洞坡陁三百尺。
- 幽陰宜爲異物託，角爪痕存猶可識。
- 想當蟠蟄未奮時，腥風逼人雲觸石。
- 一朝偶爲旱歲起，卷海作雨飛霹靂。
- 向來伊吕正如此，莘渭千年有遺迹。
- 我欲酌酒招蜿蜒，安用辛苦常行天。
- 太平海內多豐年，歸來故祠聽管弦。

## 拼音

- qiao4 ya2 mo2 tian1 ru2 li4 bi4 ， nan2 gen1 heng2 zou3 song1 dao3 zhi2 。
- ya0 ran2 yi2 xiu4 jing1 dao3 ren2 ， kong1 dong4 po1 tuo2 san1 bai3 chi3 。
- you1 yin1 yi2 wei2 yi4 wu4 tuo1 ， jiao3 zhao3 hen2 cun2 you2 ke3 shi2 。
- xiang3 dang1 pan2 zhe2 wei4 fen4 shi2 ， xing1 feng1 bi1 ren2 yun2 chu4 shi2 。
- yi4 zhao1 ou3 wei2 han4 sui4 qi3 ， juan4 hai3 zuo4 yu3 fei1 pi1 li4 。
- xiang4 lai2 yi1 lü3 zheng4 ru2 ci3 ， shen1 wei4 qian1 nian2 you3 yi2 ji4 。
- wo3 yu4 zhuo2 jiu3 zhao1 wan1 yan2 ， an1 yong4 xin1 ku3 chang2 xing2 tian1 。
- tai4 ping2 hai3 nei4 duo1 feng1 nian2 ， gui1 lai2 gu4 ci2 ting1 guan3 xian2 。

## 注释

## 译文

## 赏析
