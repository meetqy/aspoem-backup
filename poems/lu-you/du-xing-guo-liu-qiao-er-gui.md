---
id: lu-you-du-xing-guo-liu-qiao-er-gui
title: 獨行過柳橋而歸
titlePinyin: du2 xing2 guo4 liu3 qiao2 er2 gui1
titleSlug: du-xing-guo-liu-qiao-er-gui
author: 陸游
authorPinyin: lu4 you2
authorSlug: lu-you
dynasty: 宋
dynastyPinyin: song4
dynastySlug: song
tags: []
---

## 正文

- 寒雲覆江干，慘慘雪欲作。
- 草枯狐兔見，鷹隼方縱搏。
- 老翁卧蓬戶，疾痛在腰脚。
- 忽覺意稍佳，快若解束縛。
- 呼童扶下堂，西出度略彴。
- 浮波見鳧雁，决起驚烏鵲。
- 籬根犬迎吠，碓下雞俛啄。
- 霜餘桑葉積，春近柳枝弱。
- 徐行過傍舍，醉笑盛酬酢。
- 歲暮農事休，羨爾群飲樂。

## 拼音

- han2 yun2 fu4 jiang1 gan1 ， can3 can3 xue3 yu4 zuo4 。
- cao3 ku1 hu2 tu4 jian4 ， ying1 sun3 fang1 zong4 bo2 。
- lao3 weng1 wo4 peng2 hu4 ， ji2 tong4 zai4 yao1 jiao3 。
- hu1 jue2 yi4 shao1 jia1 ， kuai4 ruo4 jie3 shu4 fu4 。
- hu1 tong2 fu2 xia4 tang2 ， xi1 chu1 du4 lüe4 zhuo2 。
- fu2 bo1 jian4 fu2 yan4 ， jue2 qi3 jing1 wu1 que4 。
- li2 gen1 quan3 ying2 fei4 ， dui4 xia4 ji1 fu3 zhuo2 。
- shuang1 yu2 sang1 ye4 ji1 ， chun1 jin4 liu3 zhi1 ruo4 。
- xu2 hang2 guo4 bang4 she4 ， zui4 xiao4 sheng4 chou2 zuo4 。
- sui4 mu4 nong2 shi4 xiu1 ， xian4 er3 qun2 yin3 le4 。

## 注释

## 译文

## 赏析
