---
id: lu-you-song-xiang-yang-zheng-shuai-tang-lao
title: 送襄陽鄭帥唐老
titlePinyin: song4 xiang1 yang2 zheng4 shuai4 tang2 lao3
titleSlug: song-xiang-yang-zheng-shuai-tang-lao
author: 陸游
authorPinyin: lu4 you2
authorSlug: lu-you
dynasty: 宋
dynastyPinyin: song4
dynastySlug: song
tags: []
---

## 正文

- 鄭侯骨相非復常，伏犀貫額面正方。
- 聲名赫奕動天子，家世富貴連椒房。
- 武能防秋北平道，文合落筆中書堂。
- 畿西謀帥國大事，當宁久弄黄金章。
- 一朝丹詔自天下，兩班仰首看騰驤。
- 鄭侯此行端可羨，繡旗皂纛戈如霜。
- 三更傳令出玉帳，平旦按陣來毬場。
- 宿兵萬竈盡貔虎，牧馬千群皆驌驦。
- 酒酣賦詩幕府和，縱橫健筆誰能當。
- 雖然鄭侯志意遠，虎視直欲吞北荒。
- 榆林雁門塞垣紫，孟津砥柱河流黄。
- 出師有路吾能說，直自襄陽向洛陽。

## 拼音

- zheng4 hou2 gu3 xiang4 fei1 fu4 chang2 ， fu2 xi1 guan4 e2 mian4 zheng4 fang1 。
- sheng1 ming2 he4 yi4 dong4 tian1 zi3 ， jia1 shi4 fu4 gui4 lian2 jiao1 fang2 。
- wu3 neng2 fang2 qiu1 bei3 ping2 dao4 ， wen2 he2 luo4 bi3 zhong1 shu1 tang2 。
- ji1 xi1 mou2 shuai4 guo2 da4 shi4 ， dang1 ning2 jiu3 nong4 huang2 jin1 zhang1 。
- yi4 zhao1 dan1 zhao4 zi4 tian1 xia4 ， liang3 ban1 yang3 shou3 kan4 teng2 xiang1 。
- zheng4 hou2 ci3 xing2 duan1 ke3 xian4 ， xiu4 qi2 zao4 dao4 ge1 ru2 shuang1 。
- san1 geng1 chuan2 ling4 chu1 yu4 zhang4 ， ping2 dan4 an4 zhen4 lai2 qiu2 chang3 。
- su4 bing1 wan4 zao4 jin4 pi2 hu3 ， mu4 ma3 qian1 qun2 jie1 su4 shuang1 。
- jiu3 han1 fu4 shi1 mu4 fu3 he2 ， zong4 heng2 jian4 bi3 shui2 neng2 dang1 。
- sui1 ran2 zheng4 hou2 zhi4 yi4 yuan3 ， hu3 shi4 zhi2 yu4 tun1 bei3 huang1 。
- yu2 lin2 yan4 men2 sai1 yuan2 zi3 ， meng4 jin1 di3 zhu4 he2 liu2 huang2 。
- chu1 shi1 you3 lu4 wu2 neng2 shuo1 ， zhi2 zi4 xiang1 yang2 xiang4 luo4 yang2 。

## 注释

## 译文

## 赏析
