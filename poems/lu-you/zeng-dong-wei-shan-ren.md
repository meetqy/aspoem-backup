---
id: lu-you-zeng-dong-wei-shan-ren
title: 贈洞微山人
titlePinyin: zeng4 dong4 wei1 shan1 ren2
titleSlug: zeng-dong-wei-shan-ren
author: 陸游
authorPinyin: lu4 you2
authorSlug: lu-you
dynasty: 宋
dynastyPinyin: song4
dynastySlug: song
tags: []
---

## 正文

- 我年六十四，獲譴輸鬼薪。
- 束書出東門，揮手謝國人。
- 笑指身上衣，不復染京塵。
- 時有一老翁，祝我當自珍。
- 却後十五年，迎君浙江濱。
- 我笑語是翁，豈說他生身。
- 事果不可知，邂逅如隔辰。
- 鶴髮無餘鬒，鶉衣仍苦貧。
- 秋風旱河頭，握手一笑新。
- 買酒烹雞豚，往事得具陳。
- 試數同朝舊，零落增悲辛。
- 與翁雖俱老，肝膽猶輪囷。
- 千里亦命駕，何况託近鄰。
- 秋高佳風月，相過莫厭頻。

## 拼音

- wo3 nian2 liu4 shi2 si4 ， huo4 qian3 shu1 gui3 xin1 。
- shu4 shu1 chu1 dong1 men2 ， hui1 shou3 xie4 guo2 ren2 。
- xiao4 zhi3 shen1 shang4 yi1 ， bu2 fu4 ran3 jing1 chen2 。
- shi2 you3 yi4 lao3 weng1 ， zhu4 wo3 dang1 zi4 zhen1 。
- que4 hou4 shi2 wu3 nian2 ， ying2 jun1 zhe4 jiang1 bin1 。
- wo3 xiao4 yu3 shi4 weng1 ， qi3 shuo1 ta1 sheng1 shen1 。
- shi4 guo3 bu4 ke3 zhi1 ， xie4 hou4 ru2 ge2 chen2 。
- he4 fa4 wu2 yu2 zhen3 ， chun2 yi1 reng2 ku3 pin2 。
- qiu1 feng1 han4 he2 tou2 ， wo4 shou3 yi2 xiao4 xin1 。
- mai3 jiu3 peng1 ji1 tun2 ， wang3 shi4 de2 ju4 chen2 。
- shi4 shu4 tong2 chao2 jiu4 ， ling2 luo4 zeng1 bei1 xin1 。
- yu3 weng1 sui1 ju4 lao3 ， gan1 dan3 you2 lun2 qun1 。
- qian1 li3 yi4 ming4 jia4 ， he2 kuang4 tuo1 jin4 lin2 。
- qiu1 gao1 jia1 feng1 yue4 ， xiang1 guo4 mo4 yan4 bin1 。

## 注释

## 译文

## 赏析
