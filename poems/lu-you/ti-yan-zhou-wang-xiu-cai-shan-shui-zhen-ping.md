---
id: lu-you-ti-yan-zhou-wang-xiu-cai-shan-shui-zhen-ping
title: 題嚴州王秀才山水枕屏
titlePinyin: ti2 yan2 zhou1 wang2 xiu4 cai0 shan1 shui3 zhen3 ping2
titleSlug: ti-yan-zhou-wang-xiu-cai-shan-shui-zhen-ping
author: 陸游
authorPinyin: lu4 you2
authorSlug: lu-you
dynasty: 宋
dynastyPinyin: song4
dynastySlug: song
tags: []
---

## 正文

- 我行天下路幾何，三巴小益山最多。
- 翠崖青嶂高嵯峨，紅棧如带縈巖阿。
- 下有駭浪千盤渦，一跌性命委蛟鼉。
- 日馳三百一烏騾，雪壓披氈泥滿靴。
- 驛亭沃酒醉臉酡，長笛腰鼓雜巴歌。
- 大散關上方橫戈，豈料世變如翻波。
- 東歸輕舟下江沱，回首歲月悲蹉跎。
- 壯君落筆寫岷嶓，意匠自到非身過。
- 偉哉千仞天相摩，谷裏人家藏綠蘿。
- 使我恍然越關河，熟視粉墨頻摩挲。

## 拼音

- wo3 xing2 tian1 xia4 lu4 ji1 he2 ， san1 ba1 xiao3 yi4 shan1 zui4 duo1 。
- cui4 ya2 qing1 zhang4 gao1 cuo2 e2 ， hong2 zhan4 ru2 dai4 ying2 yan2 a1 。
- xia4 you3 hai4 lang4 qian1 pan2 wo1 ， yi4 die1 xing4 ming4 wei3 jiao1 tuo2 。
- ri4 chi2 san1 bai3 yi4 wu1 luo2 ， xue3 ya1 pi1 zhan1 ni2 man3 xue1 。
- yi4 ting2 wo4 jiu3 zui4 lian3 tuo2 ， chang2 di2 yao1 gu3 za2 ba1 ge1 。
- da4 san4 guan1 shang4 fang1 heng2 ge1 ， qi3 liao4 shi4 bian4 ru2 fan1 bo1 。
- dong1 gui1 qing1 zhou1 xia4 jiang1 tuo2 ， hui2 shou3 sui4 yue4 bei1 cuo1 tuo2 。
- zhuang4 jun1 luo4 bi3 xie3 min2 bo1 ， yi4 jiang4 zi4 dao4 fei1 shen1 guo4 。
- wei3 zai1 qian1 ren4 tian1 xiang1 mo2 ， gu3 li3 ren2 jia1 cang2 lü4 luo2 。
- shi3 wo3 huang3 ran2 yue4 guan1 he2 ， shu2 shi4 fen3 mo4 bin1 mo2 suo1 。

## 注释

## 译文

## 赏析
