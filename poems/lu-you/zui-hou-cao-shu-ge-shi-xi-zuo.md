---
id: lu-you-zui-hou-cao-shu-ge-shi-xi-zuo
title: 醉後草書歌詩戲作
titlePinyin: zui4 hou4 cao3 shu1 ge1 shi1 xi4 zuo4
titleSlug: zui-hou-cao-shu-ge-shi-xi-zuo
author: 陸游
authorPinyin: lu4 you2
authorSlug: lu-you
dynasty: 宋
dynastyPinyin: song4
dynastySlug: song
tags: []
---

## 正文

- 朱樓矯首隘八荒，緑酒一舉累百觴。
- 洗我堆阜崢嶸之胸次，寫爲淋漓放縱之詞章。
- 墨翻初若鬼神怒，字瘦忽作蛟螭僵。
- 寶刀出匣揮雪刅，大舸破浪馳風檣。
- 紙窮擲筆霹靂響，婦女驚走兒童藏。
- 往時草檄喻西域，颯颯聲動中書堂。
- 一收朝迹忽十載，西掠三巴窮夜郎。
- 山川荒絕風俗異，賴有酒美猶能狂。
- 醉中自脱頭上幘，緑髮未許侵微霜。
- 人生得喪良細事，孰謂老大多悲傷。

## 拼音

- zhu1 lou2 jiao3 shou3 ai4 ba1 huang1 ， lü4 jiu3 yi4 ju3 lei4 bai3 shang1 。
- xi3 wo3 dui1 fu4 zheng1 rong2 zhi1 xiong1 ci4 ， xie3 wei2 lin2 li2 fang4 zong4 zhi1 ci2 zhang1 。
- mo4 fan1 chu1 ruo4 gui3 shen2 nu4 ， zi4 shou4 hu1 zuo4 jiao1 chi1 jiang1 。
- bao3 dao1 chu1 xia2 hui1 xue3 chuang1 ， da4 ge3 po4 lang4 chi2 feng1 qiang2 。
- zhi3 qiong2 zhi4 bi3 pi1 li4 xiang3 ， fu4 nü3 jing1 zou3 er2 tong2 cang2 。
- wang3 shi2 cao3 xi2 yu4 xi1 yu4 ， sa4 sa4 sheng1 dong4 zhong1 shu1 tang2 。
- yi4 shou1 chao2 ji4 hu1 shi2 zai4 ， xi1 lüe4 san1 ba1 qiong2 ye4 lang2 。
- shan1 chuan1 huang1 jue2 feng1 su2 yi4 ， lai4 you3 jiu3 mei3 you2 neng2 kuang2 。
- zui4 zhong1 zi4 tuo1 tou2 shang4 ze2 ， lü4 fa4 wei4 xu1 qin1 wei1 shuang1 。
- ren2 sheng1 de2 sang1 liang2 xi4 shi4 ， shu2 wei4 lao3 da4 duo1 bei1 shang1 。

## 注释

## 译文

## 赏析
