---
id: lu-you-ji-shan-xing
title: 稽山行
titlePinyin: ji1 shan1 xing2
titleSlug: ji-shan-xing
author: 陸游
authorPinyin: lu4 you2
authorSlug: lu-you
dynasty: 宋
dynastyPinyin: song4
dynastySlug: song
tags: []
---

## 正文

- 稽山何巍巍，浙江水湯湯。
- 千里亙大野，勾踐之所荒。
- 春雨桑柘綠，秋風秔稻香。
- 村村作蟹椴，處處起魚梁。
- 陂放萬頭鴨，園覆千畦薑。
- 舂碓聲如雷，私債逾官倉。
- 禹廟爭奉牲，蘭亭共流觴。
- 空巷看競渡，倒社觀戲埸。
- 項里楊梅熟，采摘日夜忙。
- 翠籃滿山路，不數荔枝筐。
- 星馳入侯家，那惜黄金償。
- 湘湖蓴菜出，賣者環三鄉。
- 何以共烹煮，鱸魚三尺長。
- 芳鮮初上市，羊酪何足當。
- 鏡湖滀眾水，自漢無旱蝗。
- 重樓與曲檻，瀲灧浮湖光。
- 舟行以當車，小繖遮新粧。
- 淺坊小陌間，深夜理絲簧。
- 我老述此詩，妄繼古樂章。
- 恨無季札聽，大國風泱泱。

## 拼音

- ji1 shan1 he2 wei1 wei1 ， zhe4 jiang1 shui3 tang1 tang1 。
- qian1 li3 gen4 da4 ye3 ， gou1 jian4 zhi1 suo3 huang1 。
- chun1 yu3 sang1 zhe4 lü4 ， qiu1 feng1 jing1 dao4 xiang1 。
- cun1 cun1 zuo4 xie4 duan4 ， chu3 chu3 qi3 yu2 liang2 。
- bei1 fang4 wan4 tou2 ya1 ， yuan2 fu4 qian1 qi2 jiang1 。
- chong1 dui4 sheng1 ru2 lei2 ， si1 zhai4 yu2 guan1 cang1 。
- yu3 miao4 zheng1 feng4 sheng1 ， lan2 ting2 gong4 liu2 shang1 。
- kong1 xiang4 kan4 jing4 du4 ， dao3 she4 guan1 xi4 yi4 。
- xiang4 li3 yang2 mei2 shu2 ， cai3 zhai1 ri4 ye4 mang2 。
- cui4 lan2 man3 shan1 lu4 ， bu2 shu4 li4 zhi1 kuang1 。
- xing1 chi2 ru4 hou2 jia1 ， na4 xi1 huang2 jin1 chang2 。
- xiang1 hu2 chun2 cai4 chu1 ， mai4 zhe3 huan2 san1 xiang1 。
- he2 yi3 gong4 peng1 zhu3 ， lu2 yu2 san1 chi3 chang2 。
- fang1 xian1 chu1 shang4 shi4 ， yang2 lao4 he2 zu2 dang1 。
- jing4 hu2 chu4 zhong4 shui3 ， zi4 han4 wu2 han4 huang2 。
- zhong4 lou2 yu3 qu3 jian4 ， lian4 yan4 fu2 hu2 guang1 。
- zhou1 xing2 yi3 dang1 ju1 ， xiao3 san3 zhe1 xin1 zhuang1 。
- qian3 fang1 xiao3 mo4 jian4 ， shen1 ye4 li3 si1 huang2 。
- wo3 lao3 shu4 ci3 shi1 ， wang4 ji4 gu3 le4 zhang1 。
- hen4 wu2 ji4 zha2 ting1 ， da4 guo2 feng1 yang1 yang1 。

## 注释

## 译文

## 赏析
