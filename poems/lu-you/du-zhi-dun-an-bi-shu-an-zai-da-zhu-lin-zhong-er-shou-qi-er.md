---
id: lu-you-du-zhi-dun-an-bi-shu-an-zai-da-zhu-lin-zhong-er-shou-qi-er
title: 獨至遯庵避暑庵在大竹林中二首  其二
titlePinyin: du2 zhi4 dun4 an1 bi4 shu3 an1 zai4 da4 zhu2 lin2 zhong1 er4 shou3     qi2 er4
titleSlug: du-zhi-dun-an-bi-shu-an-zai-da-zhu-lin-zhong-er-shou-qi-er
author: 陸游
authorPinyin: lu4 you2
authorSlug: lu-you
dynasty: 宋
dynastyPinyin: song4
dynastySlug: song
tags: []
---

## 正文

- 世俗元非不汝忘，汝歸安取醉爲鄉。
- 藥苗野蔌山家味，柏子松房道室香。
- 一卷隠書爲日課，數聲啼鳥謝年光。
- 客來莫笑茆茨陋，占盡炎天一味凉。

## 拼音

- shi4 su2 yuan2 fei1 bu4 ru3 wang4 ， ru3 gui1 an1 qu3 zui4 wei2 xiang1 。
- yao4 miao2 ye3 su4 shan1 jia1 wei4 ， bai3 zi3 song1 fang2 dao4 shi4 xiang1 。
- yi2 juan4 yin3 shu1 wei2 ri4 ke4 ， shu4 sheng1 ti2 niao3 xie4 nian2 guang1 。
- ke4 lai2 mo4 xiao4 mao2 ci2 lou4 ， zhan4 jin4 yan2 tian1 yi2 wei4 liang2 。

## 注释

## 译文

## 赏析
