---
id: lu-you-jia-yin-yuan-ri-yu-qi-shi-yi-jiu-jian-zuo-duan-ge-shi-zi
title: 甲寅元日予七十矣酒間作短歌示子
titlePinyin: jia3 yin2 yuan2 ri4 yu3 qi1 shi2 yi3 jiu3 jian4 zuo4 duan3 ge1 shi4 zi3
titleSlug: jia-yin-yuan-ri-yu-qi-shi-yi-jiu-jian-zuo-duan-ge-shi-zi
author: 陸游
authorPinyin: lu4 you2
authorSlug: lu-you
dynasty: 宋
dynastyPinyin: song4
dynastySlug: song
tags: []
---

## 正文

- 我昔自蜀歸，百年已過半。
- 觀棋未終局，回視斧柯爛。
- 飽知山林樂，富貴何足換。
- 退休失健決，正坐闇且懦。
- 齒髮日衰殘，歲月難把玩。
- 蕭朱尚或隙，籍湜固宜畔。
- 出門無一欣，撫事有三嘆。
- 新年遂七十，推敬愧里閈。
- 眷眷惜兹夕，凜凜畏明旦。
- 豁然忽大笑，愁若春冰泮。
- 窮達真兩忘，生死付一貫。
- 清尊既瀲灧，碩果亦璀璨。
- 擁門紛鼓笛，上壽列童冠。
- 老翁亦忘疲，起舞影零亂。
- 不獨誇癡頑，自足洗患難。
- 投床判宿酲，美睡到日旰。

## 拼音

- wo3 xi1 zi4 shu3 gui1 ， bai3 nian2 yi3 guo4 ban4 。
- guan1 qi2 wei4 zhong1 ju2 ， hui2 shi4 fu3 ke1 lan4 。
- bao3 zhi1 shan1 lin2 le4 ， fu4 gui4 he2 zu2 huan4 。
- tui4 xiu1 shi1 jian4 jue2 ， zheng4 zuo4 an4 qie3 nuo4 。
- chi3 fa4 ri4 shuai1 can2 ， sui4 yue4 nan2 ba3 wan2 。
- xiao1 zhu1 shang4 huo4 xi4 ， ji2 shi2 gu4 yi2 pan4 。
- chu1 men2 wu2 yi4 xin1 ， fu3 shi4 you3 san1 tan4 。
- xin1 nian2 sui4 qi1 shi2 ， tui1 jing4 kui4 li3 han4 。
- juan4 juan4 xi1 zi1 xi1 ， lin3 lin3 wei4 ming2 dan4 。
- huo4 ran2 hu1 da4 xiao4 ， chou2 ruo4 chun1 bing1 pan4 。
- qiong2 da2 zhen1 liang3 wang4 ， sheng1 si3 fu4 yi2 guan4 。
- qing1 zun1 ji4 lian4 yan4 ， shuo4 guo3 yi4 cui3 can4 。
- yong1 men2 fen1 gu3 di2 ， shang4 shou4 lie4 tong2 guan1 。
- lao3 weng1 yi4 wang4 pi2 ， qi3 wu3 ying3 ling2 luan4 。
- bu4 du2 kua1 chi1 wan2 ， zi4 zu2 xi3 huan4 nan2 。
- tou2 chuang2 pan4 su4 cheng2 ， mei3 shui4 dao4 ri4 gan4 。

## 注释

## 译文

## 赏析
