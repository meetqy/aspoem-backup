---
id: lu-you-ti-zhao-sheng-hua
title: 題趙生畫
titlePinyin: ti2 zhao4 sheng1 hua4
titleSlug: ti-zhao-sheng-hua
author: 陸游
authorPinyin: lu4 you2
authorSlug: lu-you
dynasty: 宋
dynastyPinyin: song4
dynastySlug: song
tags: []
---

## 正文

- 東都畫手排浮萍，天子獨賞一趙生。
- 幅縑尺紙皆厚賜，眾史妒媢都人驚。
- 爾來一筆不復見，好事往往空聞名。
- 奇哉此獨出劫火，論價直恐千金輕。
- 老廉博士最別識，一見自謂雙眼明。
- 老夫寓居旱河上，矮軸正向幽窗橫。
- 飯餘捫腹看不厭，林外重閣高崢嶸。
- 憑誰喚住兩禪客，水邊共聽烟鐘聲。

## 拼音

- dong1 dou1 hua4 shou3 pai2 fu2 ping2 ， tian1 zi3 du2 shang3 yi2 zhao4 sheng1 。
- fu2 jian1 chi3 zhi3 jie1 hou4 ci4 ， zhong4 shi3 du4 mao4 dou1 ren2 jing1 。
- er3 lai2 yi4 bi3 bu2 fu4 jian4 ， hao3 shi4 wang3 wang3 kong1 wen2 ming2 。
- qi2 zai1 ci3 du2 chu1 jie2 huo3 ， lun4 jia4 zhi2 kong3 qian1 jin1 qing1 。
- lao3 lian2 bo2 shi4 zui4 bie2 shi2 ， yi2 jian4 zi4 wei4 shuang1 yan3 ming2 。
- lao3 fu1 yu4 ju1 han4 he2 shang4 ， ai3 zhou2 zheng4 xiang4 you1 chuang1 heng2 。
- fan4 yu2 men2 fu4 kan4 bu2 yan4 ， lin2 wai4 zhong4 ge2 gao1 zheng1 rong2 。
- ping2 shui2 huan4 zhu4 liang3 shan4 ke4 ， shui3 bian1 gong4 ting1 yan1 zhong1 sheng1 。

## 注释

## 译文

## 赏析
