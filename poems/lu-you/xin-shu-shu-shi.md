---
id: lu-you-xin-shu-shu-shi
title: 新暑書事
titlePinyin: xin1 shu3 shu1 shi4
titleSlug: xin-shu-shu-shi
author: 陸游
authorPinyin: lu4 you2
authorSlug: lu-you
dynasty: 宋
dynastyPinyin: song4
dynastySlug: song
tags: []
---

## 正文

- 城中五月汗霑衣，吾愛吾廬喜氣微。
- 珍簟含風來遠餉，輕羅疊雪出鳴機。
- 艾人當戶佳時過，筒黍堆盤舊俗非。
- 漫欲題詩還懶去，老來百事與心違。

## 拼音

- cheng2 zhong1 wu3 yue4 han4 zhan1 yi1 ， wu2 ai4 wu2 lu2 xi3 qi4 wei1 。
- zhen1 dian4 han2 feng1 lai2 yuan3 xiang3 ， qing1 luo2 die2 xue3 chu1 ming2 ji1 。
- ai4 ren2 dang1 hu4 jia1 shi2 guo4 ， tong3 shu3 dui1 pan2 jiu4 su2 fei1 。
- man4 yu4 ti2 shi1 huan2 lan3 qu4 ， lao3 lai2 bai3 shi4 yu3 xin1 wei2 。

## 注释

## 译文

## 赏析
