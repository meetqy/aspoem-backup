---
id: lu-you-ku-du-fu-jun
title: 哭杜府君
titlePinyin: ku1 du4 fu3 jun1
titleSlug: ku-du-fu-jun
author: 陸游
authorPinyin: lu4 you2
authorSlug: lu-you
dynasty: 宋
dynastyPinyin: song4
dynastySlug: song
tags: []
---

## 正文

- 叔高初過我，風度何玉立。
- 超然眾客中，可慕不待揖。
- 入都多賓友，伯高數來集。
- 質如琮璧潤，氣等芝蘭襲。
- 晚乃過仲高，午日曬行笠。
- 匆匆遽別去，悵望空怏悒。
- 有如此三高，青紫何足拾。
- 豈無知之者，相視莫維縶。
- 窮魚雖相憫，可愧吐微溼。
- 亦知尊公賢，何止蓋鄉邑。
- 向風每拳拳，識面真汲汲。
- 秋風忽聞訃，執書嘆以泣。
- 造門不自决，追悔今何及。
- 又聞著書富，手澤溢巾笈。
- 哀毀要無益，遺稿勤綴緝。

## 拼音

- shu1 gao1 chu1 guo4 wo3 ， feng1 du4 he2 yu4 li4 。
- chao1 ran2 zhong4 ke4 zhong1 ， ke3 mu4 bu2 dai4 yi1 。
- ru4 dou1 duo1 bin1 you3 ， bo2 gao1 shu4 lai2 ji2 。
- zhi4 ru2 cong2 bi4 run4 ， qi4 deng3 zhi1 lan2 xi2 。
- wan3 nai3 guo4 zhong4 gao1 ， wu3 ri4 shai4 xing2 li4 。
- cong1 cong1 ju4 bie2 qu4 ， chang4 wang4 kong1 yang4 yi4 。
- you3 ru2 ci3 san1 gao1 ， qing1 zi3 he2 zu2 shi2 。
- qi3 wu2 zhi1 zhi1 zhe3 ， xiang1 shi4 mo4 wei2 zhi2 。
- qiong2 yu2 sui1 xiang1 min3 ， ke3 kui4 tu3 wei1 shi1 。
- yi4 zhi1 zun1 gong1 xian2 ， he2 zhi3 gai4 xiang1 yi4 。
- xiang4 feng1 mei3 quan2 quan2 ， shi2 mian4 zhen1 ji2 ji2 。
- qiu1 feng1 hu1 wen2 fu4 ， zhi2 shu1 tan4 yi3 qi4 。
- zao4 men2 bu2 zi4 jue2 ， zhui1 hui3 jin1 he2 ji2 。
- you4 wen2 zhu4 shu1 fu4 ， shou3 ze2 yi4 jin1 ji2 。
- ai1 hui3 yao4 wu2 yi4 ， yi2 gao3 qin2 zhui4 ji2 。

## 注释

## 译文

## 赏析
