---
id: lu-you-yu-bao-xiang-you-zuo
title: 寓寶相有作
titlePinyin: yu4 bao3 xiang1 you3 zuo4
titleSlug: yu-bao-xiang-you-zuo
author: 陸游
authorPinyin: lu4 you2
authorSlug: lu-you
dynasty: 宋
dynastyPinyin: song4
dynastySlug: song
tags: []
---

## 正文

- 掃地鏡面清，燒香雲氣潤。
- 道人敬愛客，危坐目不瞬。
- 童子髠兩髦，經禪亦精進。
- 我來願同龕，歡喜無少吝。
- 臨堂坐夜分，佛燈看墮燼。
- 清晨爽如秋，攝衣相問訊。
- 道在氛埃表，此語其殆信。
- 永愧小阮高，超然棄鬚鬢。

## 拼音

- sao3 di4 jing4 mian4 qing1 ， shao1 xiang1 yun2 qi4 run4 。
- dao4 ren2 jing4 ai4 ke4 ， wei1 zuo4 mu4 bu2 shun4 。
- tong2 zi3 kun1 liang3 mao2 ， jing1 shan4 yi4 jing1 jin4 。
- wo3 lai2 yuan4 tong2 kan1 ， huan1 xi3 wu2 shao3 lin4 。
- lin2 tang2 zuo4 ye4 fen1 ， fo2 deng1 kan4 duo4 jin4 。
- qing1 chen2 shuang3 ru2 qiu1 ， she4 yi1 xiang1 wen4 xun4 。
- dao4 zai4 fen1 ai1 biao3 ， ci3 yu3 qi2 dai4 xin4 。
- yong3 kui4 xiao3 ruan3 gao1 ， chao1 ran2 qi4 xu1 bin4 。

## 注释

## 译文

## 赏析
