---
id: lu-you-you-he-jiang-yuan-xi-ti
title: 逰合江園戲題
titlePinyin: you2 he2 jiang1 yuan2 xi4 ti2
titleSlug: you-he-jiang-yuan-xi-ti
author: 陸游
authorPinyin: lu4 you2
authorSlug: lu-you
dynasty: 宋
dynastyPinyin: song4
dynastySlug: song
tags: []
---

## 正文

- 朱朱白白池臺間，好風妍日開未殘。
- 我來覔醉苦草草，常恨不如花意閑。
- 山鷄飛起亂花落，下上青林穿翠壑。
- 世間動步即有拘，常恨不如禽意樂。
- 人言功名恐不免，我願徜徉娱歲晚。
- 熟計滛書理白魚，何如縱獵牽黄犬。
- 成都四郊如砥平，安得雙鞬馳出城。
- 鞚飛塵起望不見，從騎尋我鳴鶻聲。

## 拼音

- zhu1 zhu1 bai2 bai2 chi2 tai2 jian4 ， hao3 feng1 yan2 ri4 kai1 wei4 can2 。
- wo3 lai2 mi4 zui4 ku3 cao3 cao3 ， chang2 hen4 bu4 ru2 hua1 yi4 xian2 。
- shan1 ji1 fei1 qi3 luan4 hua1 luo4 ， xia4 shang4 qing1 lin2 chuan1 cui4 he4 。
- shi4 jian4 dong4 bu4 ji2 you3 ju1 ， chang2 hen4 bu4 ru2 qin2 yi4 le4 。
- ren2 yan2 gong1 ming2 kong3 bu4 mian3 ， wo3 yuan4 chang2 yang2 yu2 sui4 wan3 。
- shu2 ji4 yin2 shu1 li3 bai2 yu2 ， he2 ru2 zong4 lie4 qian1 huang2 quan3 。
- cheng2 du1 si4 jiao1 ru2 di3 ping2 ， an1 de2 shuang1 jian1 chi2 chu1 cheng2 。
- kong4 fei1 chen2 qi3 wang4 bu2 jian4 ， cong2 qi2 xun2 wo3 ming2 gu3 sheng1 。

## 注释

## 译文

## 赏析
