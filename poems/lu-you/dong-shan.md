---
id: lu-you-dong-shan
title: 東山
titlePinyin: dong1 shan1
titleSlug: dong-shan
author: 陸游
authorPinyin: lu4 you2
authorSlug: lu-you
dynasty: 宋
dynastyPinyin: song4
dynastySlug: song
tags: []
---

## 正文

- 今日之集何佳哉，入關劇飲始此回。
- 登山正可小天下，跨海何用尋蓬萊。
- 青天肯爲陸子見，妍日似趣梅花開。
- 有酒如涪緑可愛，一醉直欲空千罍。
- 駞酥鵝黄出隴右，熊肪玉白黔南來。
- 眼花耳熱不知夜，但見銀燭高花摧。
- 京華故人死太半，歡極往往潛生哀。
- 聊將豪縱壓憂患，鼓吹動地聲如雷。

## 拼音

- jin1 ri4 zhi1 ji2 he2 jia1 zai1 ， ru4 guan1 ju4 yin3 shi3 ci3 hui2 。
- deng1 shan1 zheng4 ke3 xiao3 tian1 xia4 ， kua4 hai3 he2 yong4 xun2 peng2 lai2 。
- qing1 tian1 ken3 wei2 lu4 zi3 jian4 ， yan2 ri4 si4 qu4 mei2 hua1 kai1 。
- you3 jiu3 ru2 fu2 lü4 ke3 ai4 ， yi2 zui4 zhi2 yu4 kong1 qian1 lei2 。
- tuo2 su1 e2 huang2 chu1 long3 you4 ， xiong2 fang2 yu4 bai2 qian2 nan2 lai2 。
- yan3 hua1 er3 re4 bu4 zhi1 ye4 ， dan4 jian4 yin2 zhu2 gao1 hua1 cui1 。
- jing1 hua2 gu4 ren2 si3 tai4 ban4 ， huan1 ji2 wang3 wang3 qian2 sheng1 ai1 。
- liao2 jiang1 hao2 zong4 ya1 you1 huan4 ， gu3 chui1 dong4 di4 sheng1 ru2 lei2 。

## 注释

## 译文

## 赏析
