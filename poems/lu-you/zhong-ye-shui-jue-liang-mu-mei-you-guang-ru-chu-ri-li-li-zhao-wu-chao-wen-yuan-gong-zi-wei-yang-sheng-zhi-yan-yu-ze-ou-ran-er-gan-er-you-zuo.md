---
id: lu-you-zhong-ye-shui-jue-liang-mu-mei-you-guang-ru-chu-ri-li-li-zhao-wu-chao-wen-yuan-gong-zi-wei-yang-sheng-zhi-yan-yu-ze-ou-ran-er-gan-er-you-zuo
title: 中夜睡覺兩目每有光如初日歷歷照物晁文元公自謂養生之驗予則偶然耳感而有作
titlePinyin: zhong1 ye4 shui4 jue2 liang3 mu4 mei3 you3 guang1 ru2 chu1 ri4 li4 li4 zhao4 wu4 chao2 wen2 yuan2 gong1 zi4 wei4 yang3 sheng1 zhi1 yan4 yu3 ze2 ou3 ran2 er3 gan3 er2 you3 zuo4
titleSlug: zhong-ye-shui-jue-liang-mu-mei-you-guang-ru-chu-ri-li-li-zhao-wu-chao-wen-yuan-gong-zi-wei-yang-sheng-zhi-yan-yu-ze-ou-ran-er-gan-er-you-zuo
author: 陸游
authorPinyin: lu4 you2
authorSlug: lu-you
dynasty: 宋
dynastyPinyin: song4
dynastySlug: song
tags: []
---

## 正文

- 人情所願欲，莫若貴與富。
- 是皆有命焉，非力可成就。
- 予昔未有聞，無與發其覆。
- 趦趄强干祿，時命適大謬。
- 方行蛇當道，未至獒已嗾。
- 適燕乃南轅，之楚顧北首。
- 風波起平地，兩耳厭嘲詬。
- 隴蜀萬里餘，數遍道傍堠。
- 六十歸爲郎，數月草章奏。
- 夫豈或使之，擊去惟恐後。
- 嗟彼亦何心，喜慍出邂逅。
- 還山惟自訟，衡茅屏幽陋。
- 乘除得少健，上下歷巖岫。
- 得飽豈復擇，百口同飯糗。
- 寒龜久猶息，野鶴老益瘦。
- 又如已放馬，寧當夢華廐。
- 造物念途窮，畀以樗櫟壽。
- 雖無熊鳥術，坐空陰陽寇。
- 兩眥若有光，夜視如正晝。
- 物生稟定數，此語聞自舊。
- 置冰鳥覆翼，棄野於菟穀。
- 偶然當後死，鬼錄自遺漏。
- 山陂粟屢收，池水麻可漚。
- 鄰父相歡娛，席地醉醇酎。

## 拼音

- ren2 qing2 suo3 yuan4 yu4 ， mo4 ruo4 gui4 yu3 fu4 。
- shi4 jie1 you3 ming4 yan1 ， fei1 li4 ke3 cheng2 jiu4 。
- yu3 xi1 wei4 you3 wen2 ， wu2 yu3 fa1 qi2 fu4 。
- zi1 ju1 qiang2 gan1 lu4 ， shi2 ming4 shi4 da4 miu4 。
- fang1 xing2 she2 dang1 dao4 ， wei4 zhi4 ao2 yi3 sou3 。
- shi4 yan4 nai3 nan2 yuan2 ， zhi1 chu3 gu4 bei3 shou3 。
- feng1 bo1 qi3 ping2 di4 ， liang3 er3 yan4 chao2 gou4 。
- long3 shu3 wan4 li3 yu2 ， shu4 bian4 dao4 bang4 hou4 。
- liu4 shi2 gui1 wei2 lang2 ， shu4 yue4 cao3 zhang1 zou4 。
- fu1 qi3 huo4 shi3 zhi1 ， ji1 qu4 wei2 kong3 hou4 。
- jie1 bi3 yi4 he2 xin1 ， xi3 yun4 chu1 xie4 hou4 。
- huan2 shan1 wei2 zi4 song4 ， heng2 mao2 ping2 you1 lou4 。
- cheng2 chu2 de2 shao3 jian4 ， shang4 xia4 li4 yan2 xiu4 。
- de2 bao3 qi3 fu4 ze2 ， bai3 kou3 tong2 fan4 qiu3 。
- han2 gui1 jiu3 you2 xi1 ， ye3 he4 lao3 yi4 shou4 。
- you4 ru2 yi3 fang4 ma3 ， ning2 dang1 meng4 hua2 jiu4 。
- zao4 wu4 nian4 tu2 qiong2 ， bi4 yi3 chu1 li4 shou4 。
- sui1 wu2 xiong2 niao3 shu4 ， zuo4 kong1 yin1 yang2 kou4 。
- liang3 zi4 ruo4 you3 guang1 ， ye4 shi4 ru2 zheng4 zhou4 。
- wu4 sheng1 bing3 ding4 shu4 ， ci3 yu3 wen2 zi4 jiu4 。
- zhi4 bing1 niao3 fu4 yi4 ， qi4 ye3 wu1 tu2 gu3 。
- ou3 ran2 dang1 hou4 si3 ， gui3 lu4 zi4 yi2 lou4 。
- shan1 bei1 su4 lü3 shou1 ， chi2 shui3 ma2 ke3 ou1 。
- lin2 fu4 xiang1 huan1 yu2 ， xi2 di4 zui4 chun2 zhou4 。

## 注释

## 译文

## 赏析
