---
id: lu-you-yu-ju-guan-bai-dong-po-xian-sheng-hai-wai-hua-xiang
title: 玉局觀拜東坡先生海外畫像
titlePinyin: yu4 ju2 guan1 bai4 dong1 po1 xian1 sheng0 hai3 wai4 hua4 xiang4
titleSlug: yu-ju-guan-bai-dong-po-xian-sheng-hai-wai-hua-xiang
author: 陸游
authorPinyin: lu4 you2
authorSlug: lu-you
dynasty: 宋
dynastyPinyin: song4
dynastySlug: song
tags: []
---

## 正文

- 商周去不還，盛哉漢唐宋。
- 蘇公本天人，謫墮爲世用。
- 太平極嘉祐，珠玉始包貢。
- 公車三千牘，字字岌飛動。
- 氣力倒犀象，律呂諧鸞鳯。
- 天驥西極來，矯矯不受鞚。
- 飛騰上臺閣，廢放落雲夢。
- 至寶不侵蝕，終亦老侍從。
- 晚途遷海表，萬里天宇空。
- 豈惟騎鯨魚，遂欲跨螮蝀。
- 心空物莫撓，氣老筆愈縱。
- 粃糠郊祀歌，遠友清廟頌。
- 我生雖後公，妙句得吟諷。
- 整衣拜遺像，千古尊正統。

## 拼音

- shang1 zhou1 qu4 bu4 huan2 ， sheng4 zai1 han4 tang2 song4 。
- su1 gong1 ben3 tian1 ren2 ， zhe2 duo4 wei2 shi4 yong4 。
- tai4 ping2 ji2 jia1 you4 ， zhu1 yu4 shi3 bao1 gong4 。
- gong1 ju1 san1 qian1 du2 ， zi4 zi4 ji2 fei1 dong4 。
- qi4 li4 dao3 xi1 xiang4 ， lü4 lü3 xie2 luan2 feng4 。
- tian1 ji4 xi1 ji2 lai2 ， jiao3 jiao3 bu2 shou4 kong4 。
- fei1 teng2 shang4 tai2 ge2 ， fei4 fang4 luo4 yun2 meng4 。
- zhi4 bao3 bu4 qin1 shi2 ， zhong1 yi4 lao3 shi4 cong2 。
- wan3 tu2 qian1 hai3 biao3 ， wan4 li3 tian1 yu3 kong1 。
- qi3 wei2 qi2 jing1 yu2 ， sui4 yu4 kua4 di4 dong1 。
- xin1 kong1 wu4 mo4 nao2 ， qi4 lao3 bi3 yu4 zong4 。
- bi3 kang1 jiao1 si4 ge1 ， yuan3 you3 qing1 miao4 song4 。
- wo3 sheng1 sui1 hou4 gong1 ， miao4 ju4 de2 yin2 feng3 。
- zheng3 yi1 bai4 yi2 xiang4 ， qian1 gu3 zun1 zheng4 tong3 。

## 注释

## 译文

## 赏析
