---
id: lu-you-zeng-jing-shan-xian-shu-ji
title: 贈徑山銛書記
titlePinyin: zeng4 jing4 shan1 xian1 shu1 ji4
titleSlug: zeng-jing-shan-xian-shu-ji
author: 陸游
authorPinyin: lu4 you2
authorSlug: lu-you
dynasty: 宋
dynastyPinyin: song4
dynastySlug: song
tags: []
---

## 正文

- 徑山老將無勍敵，百萬魔軍俱掃迹。
- 座下何人策雋功，籌略縱横銛記室。
- 銛公聲名滿吳會，惟有放翁最先識。
- 奕奕揮毫王粲詩，翩翩插羽陳琳檄。
- 風雷東海起伏龍，繅藉圜丘薦蒼璧。
- 徑山入門第一義，萬口譁言真稱職。
- 我謂銛公豈止此，徑山鉢袋渠能得。
- 一枝白拂倘付之，會見青天飛霹靂。

## 拼音

- jing4 shan1 lao3 jiang1 wu2 qing2 di2 ， bai3 wan4 mo2 jun1 ju4 sao3 ji4 。
- zuo4 xia4 he2 ren2 ce4 jun4 gong1 ， chou2 lüe4 zong4 heng2 xian1 ji4 shi4 。
- xian1 gong1 sheng1 ming2 man3 wu2 hui4 ， wei2 you3 fang4 weng1 zui4 xian1 shi2 。
- yi4 yi4 hui1 hao2 wang2 can4 shi1 ， pian1 pian1 cha1 yu3 chen2 lin2 xi2 。
- feng1 lei2 dong1 hai3 qi3 fu2 long2 ， sao1 jie4 yuan2 qiu1 jian4 cang1 bi4 。
- jing4 shan1 ru4 men2 di4 yi1 yi4 ， wan4 kou3 hua2 yan2 zhen1 cheng1 zhi2 。
- wo3 wei4 xian1 gong1 qi3 zhi3 ci3 ， jing4 shan1 bo1 dai4 qu2 neng2 de2 。
- yi4 zhi1 bai2 fu2 tang3 fu4 zhi1 ， hui4 jian4 qing1 tian1 fei1 pi1 li4 。

## 注释

## 译文

## 赏析
