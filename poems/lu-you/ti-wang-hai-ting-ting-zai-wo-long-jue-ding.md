---
id: lu-you-ti-wang-hai-ting-ting-zai-wo-long-jue-ding
title: 題望海亭亭在卧龍絕頂
titlePinyin: ti2 wang4 hai3 ting2 ting2 zai4 wo4 long2 jue2 ding3
titleSlug: ti-wang-hai-ting-ting-zai-wo-long-jue-ding
author: 陸游
authorPinyin: lu4 you2
authorSlug: lu-you
dynasty: 宋
dynastyPinyin: song4
dynastySlug: song
tags: []
---

## 正文

- 瑞龍千丈何蜿蜒，蒼鱗翠鬣翔江邊。
- 路逢鏡湖乃下駐，玩珠不去知何年。
- 七州元帥擁畫戟，全家終日樓居仙。
- 霜笳一曲入銀漢，碧瓦萬疊浮嵐烟。
- 其間望海最傑觀，疏豁坐占蓬萊先。
- 風雲變化几席上，蛟鼉出沒闌干前。
- 手捫心房倚北斗，眼中萬象俱森然。
- 尚書喚客共領略，遠坊十里聞管弦。
- 從容賦詩出妙思，超絕欲拍微之肩。
- 坐中有客垂九十，追逐無路空自憐。
- 夜闌客散公歸院，笙歌隠隠在半天。
- 向來老客今何處，菱唱三更起釣船。

## 拼音

- rui4 long2 qian1 zhang4 he2 wan1 yan2 ， cang1 lin2 cui4 lie4 xiang2 jiang1 bian1 。
- lu4 feng2 jing4 hu2 nai3 xia4 zhu4 ， wan2 zhu1 bu2 qu4 zhi1 he2 nian2 。
- qi1 zhou1 yuan2 shuai4 yong1 hua4 ji3 ， quan2 jia1 zhong1 ri4 lou2 ju1 xian1 。
- shuang1 jia1 yi4 qu3 ru4 yin2 han4 ， bi4 wa3 wan4 die2 fu2 lan2 yan1 。
- qi2 jian4 wang4 hai3 zui4 jie2 guan1 ， shu1 huo1 zuo4 zhan4 peng2 lai2 xian1 。
- feng1 yun2 bian4 hua4 ji3 xi2 shang4 ， jiao1 tuo2 chu1 mei2 lan2 gan1 qian2 。
- shou3 men2 xin1 fang2 yi3 bei3 dou3 ， yan3 zhong1 wan4 xiang4 ju4 sen1 ran2 。
- shang4 shu1 huan4 ke4 gong4 ling3 lüe4 ， yuan3 fang1 shi2 li3 wen2 guan3 xian2 。
- cong2 rong2 fu4 shi1 chu1 miao4 si1 ， chao1 jue2 yu4 pai1 wei1 zhi1 jian1 。
- zuo4 zhong1 you3 ke4 chui2 jiu3 shi2 ， zhui1 zhu2 wu2 lu4 kong1 zi4 lian2 。
- ye4 lan2 ke4 san4 gong1 gui1 yuan4 ， sheng1 ge1 yin3 yin3 zai4 ban4 tian1 。
- xiang4 lai2 lao3 ke4 jin1 he2 chu3 ， ling2 chang4 san1 geng1 qi3 diao4 chuan2 。

## 注释

## 译文

## 赏析
