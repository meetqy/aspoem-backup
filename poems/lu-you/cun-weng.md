---
id: lu-you-cun-weng
title: 村翁
titlePinyin: cun1 weng1
titleSlug: cun-weng
author: 陸游
authorPinyin: lu4 you2
authorSlug: lu-you
dynasty: 宋
dynastyPinyin: song4
dynastySlug: song
tags: []
---

## 正文

- 不入城門三歲餘，亦無車馬過吾廬。
- 食常羹芋已忘肉，年迫蓋棺猶愛書。
- 處處叩門尋醉叟，時時臨水看遊魚。
- 半生名宦終何得，作箇村翁計未疏。

## 拼音

- bu2 ru4 cheng2 men2 san1 sui4 yu2 ， yi4 wu2 ju1 ma3 guo4 wu2 lu2 。
- shi2 chang2 geng1 yu4 yi3 wang4 rou4 ， nian2 po4 gai4 guan1 you2 ai4 shu1 。
- chu3 chu3 kou4 men2 xun2 zui4 sou3 ， shi2 shi2 lin2 shui3 kan4 you2 yu2 。
- ban4 sheng1 ming2 huan4 zhong1 he2 de2 ， zuo4 ge4 cun1 weng1 ji4 wei4 shu1 。

## 注释

## 译文

## 赏析
