---
id: lu-you-ye-wen-song-sheng-you-gan
title: 夜聞松聲有感
titlePinyin: ye4 wen2 song1 sheng1 you3 gan3
titleSlug: ye-wen-song-sheng-you-gan
author: 陸游
authorPinyin: lu4 you2
authorSlug: lu-you
dynasty: 宋
dynastyPinyin: song4
dynastySlug: song
tags: []
---

## 正文

- 清晨放船落星石，大風吹颿如箭激。
- 回頭已失廬山雲，却上吳城觀落日。
- 夜深龍歸擘祠門，入木數寸留爪痕。
- 明朝就視心尚慄，腥風卷地雷霆奔。
- 歸船買酒持自慰，性命平生驚屢戲。
- 固知神怒有定時，波紋蹙作魚鱗細。
- 如今衰病臥林坰，霜覆茆簷月滿庭。
- 松聲驚破三更夢，猶作當時風浪聽。

## 拼音

- qing1 chen2 fang4 chuan2 luo4 xing1 shi2 ， da4 feng1 chui1 fan1 ru2 jian4 ji1 。
- hui2 tou2 yi3 shi1 lu2 shan1 yun2 ， que4 shang4 wu2 cheng2 guan1 luo4 ri4 。
- ye4 shen1 long2 gui1 bo4 ci2 men2 ， ru4 mu4 shu4 cun4 liu2 zhao3 hen2 。
- ming2 chao2 jiu4 shi4 xin1 shang4 li4 ， xing1 feng1 juan4 di4 lei2 ting2 ben1 。
- gui1 chuan2 mai3 jiu3 chi2 zi4 wei4 ， xing4 ming4 ping2 sheng1 jing1 lü3 xi4 。
- gu4 zhi1 shen2 nu4 you3 ding4 shi2 ， bo1 wen2 cu4 zuo4 yu2 lin2 xi4 。
- ru2 jin1 shuai1 bing4 wo4 lin2 jiong1 ， shuang1 fu4 mao2 yan2 yue4 man3 ting2 。
- song1 sheng1 jing1 po4 san1 geng1 meng4 ， you2 zuo4 dang1 shi2 feng1 lang4 ting1 。

## 注释

## 译文

## 赏析
