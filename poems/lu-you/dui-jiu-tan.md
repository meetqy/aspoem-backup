---
id: lu-you-dui-jiu-tan
title: 對酒嘆
titlePinyin: dui4 jiu3 tan4
titleSlug: dui-jiu-tan
author: 陸游
authorPinyin: lu4 you2
authorSlug: lu-you
dynasty: 唐
dynastyPinyin: tang2
dynastySlug: tang
tags: [] 
---

## 正文

- 鏡雖明不能使醜者妍，酒雖美不能使悲者樂。
- 男子之生桑弧蓬矢射四方，古人所懷何磊落。
- 我欲北臨黄河觀禹功，干戈不息塵漠漠。
- 又欲南適蒼梧吊虞舜，九疑難尋眇聨絡。
- 惟有一片心，可受生死託。
- 千金輕擲重意氣，百舍孤征赴然諾。
- 或攜短劍隠紅塵，亦入名山燒大藥。
- 兒女何足顧，歲月不貸人。
- 黑貂十年弊，白髮一朝新。
- 半酣耿耿不自得，清嘯長歌裂金石。
- 曲終四座慘悲風，人人掩泪無人色。

## 拼音

- jing4 sui1 ming2 bu4 neng2 shi3 chou3 zhe3 yan2 ， jiu3 sui1 mei3 bu4 neng2 shi3 bei1 zhe3 le4 。
- nan2 zi3 zhi1 sheng1 sang1 hu2 peng2 shi3 she4 si4 fang1 ， gu3 ren2 suo3 huai2 he2 lei3 luo4 。
- wo3 yu4 bei3 lin2 huang2 he2 guan1 yu3 gong1 ， gan1 ge1 bu4 xi1 chen2 mo4 mo4 。
- you4 yu4 nan2 shi4 cang1 wu2 diao4 yu2 shun4 ， jiu3 yi2 nan2 xun2 miao3 lian2 luo4 。
- wei2 you3 yi2 pian4 xin1 ， ke3 shou4 sheng1 si3 tuo1 。
- qian1 jin1 qing1 zhi4 zhong4 yi4 qi4 ， bai3 she4 gu1 zheng1 fu4 ran2 nuo4 。
- huo4 xie2 duan3 jian4 yin3 hong2 chen2 ， yi4 ru4 ming2 shan1 shao1 da4 yao4 。
- er2 nü3 he2 zu2 gu4 ， sui4 yue4 bu2 dai4 ren2 。
- hei1 diao1 shi2 nian2 bi4 ， bai2 fa4 yi4 zhao1 xin1 。
- ban4 han1 geng3 geng3 bu2 zi4 de2 ， qing1 xiao4 chang2 ge1 lie4 jin1 shi2 。
- qu3 zhong1 si4 zuo4 can3 bei1 feng1 ， ren2 ren2 yan3 lei4 wu2 ren2 se4 。

## 注释

## 译文

## 赏析
