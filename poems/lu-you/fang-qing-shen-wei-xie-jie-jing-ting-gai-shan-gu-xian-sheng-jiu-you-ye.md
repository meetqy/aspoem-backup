---
id: lu-you-fang-qing-shen-wei-xie-jie-jing-ting-gai-shan-gu-xian-sheng-jiu-you-ye
title: 訪青神尉廨借景亭蓋山谷先生舊遊也
titlePinyin: fang3 qing1 shen2 wei4 xie4 jie4 jing3 ting2 gai4 shan1 gu3 xian1 sheng0 jiu4 you2 ye3
titleSlug: fang-qing-shen-wei-xie-jie-jing-ting-gai-shan-gu-xian-sheng-jiu-you-ye
author: 陸游
authorPinyin: lu4 you2
authorSlug: lu-you
dynasty: 宋
dynastyPinyin: song4
dynastySlug: song
tags: []
---

## 正文

- 造朝下白帝，吊古遊青神。
- 城頭三間屋，聊得岸我巾。
- 元祐太史公，世寧有斯人。
- 瘴烟侵玉骨，老作宜州民。
- 至今杖屨地，來者猶酸辛。
- 密竹翦已空，喬木亦半薪。
- 陂池獨渺然，中有鷗鷺馴。
- 人生能自足，一尉可終身。
- 三嘆下城去，捩柂春江津。

## 拼音

- zao4 chao2 xia4 bai2 di4 ， diao4 gu3 you2 qing1 shen2 。
- cheng2 tou2 san1 jian4 wu1 ， liao2 de2 an4 wo3 jin1 。
- yuan2 you4 tai4 shi3 gong1 ， shi4 ning2 you3 si1 ren2 。
- zhang4 yan1 qin1 yu4 gu3 ， lao3 zuo4 yi2 zhou1 min2 。
- zhi4 jin1 zhang4 ju4 di4 ， lai2 zhe3 you2 suan1 xin1 。
- mi4 zhu2 jian3 yi3 kong1 ， qiao2 mu4 yi4 ban4 xin1 。
- bei1 chi2 du2 miao3 ran2 ， zhong1 you3 ou1 lu4 xun4 。
- ren2 sheng1 neng2 zi4 zu2 ， yi2 wei4 ke3 zhong1 shen1 。
- san1 tan4 xia4 cheng2 qu4 ， lie4 yi2 chun1 jiang1 jin1 。

## 注释

## 译文

## 赏析
