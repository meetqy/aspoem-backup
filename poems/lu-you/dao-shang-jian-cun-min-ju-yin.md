---
id: lu-you-dao-shang-jian-cun-min-ju-yin
title: 道上見村民聚飲
titlePinyin: dao4 shang4 jian4 cun1 min2 ju4 yin3
titleSlug: dao-shang-jian-cun-min-ju-yin
author: 陸游
authorPinyin: lu4 you2
authorSlug: lu-you
dynasty: 宋
dynastyPinyin: song4
dynastySlug: song
tags: []
---

## 正文

- 霜風利如割，霜葉凈如掃。
- 正當十月時，我行山陰道。
- 場功俱已畢，歡樂無壯老。
- 野歌相和答，村鼓更擊考。
- 市壚酒雖薄，群飲必醉倒。
- 鷄豚治羹胾，魚鱉雜鮮薧。
- 但願時太平，鄰里常相保。
- 家家了租稅，春酒壽翁媼。

## 拼音

- shuang1 feng1 li4 ru2 ge1 ， shuang1 ye4 jing4 ru2 sao3 。
- zheng4 dang1 shi2 yue4 shi2 ， wo3 xing2 shan1 yin1 dao4 。
- chang3 gong1 ju4 yi3 bi4 ， huan1 le4 wu2 zhuang4 lao3 。
- ye3 ge1 xiang1 he2 da2 ， cun1 gu3 geng4 ji1 kao3 。
- shi4 lu2 jiu3 sui1 bao2 ， qun2 yin3 bi4 zui4 dao3 。
- ji1 tun2 zhi4 geng1 zi4 ， yu2 bie1 za2 xian1 kao3 。
- dan4 yuan4 shi2 tai4 ping2 ， lin2 li3 chang2 xiang1 bao3 。
- jia1 jia1 le0 zu1 shui4 ， chun1 jiu3 shou4 weng1 ao3 。

## 注释

## 译文

## 赏析
