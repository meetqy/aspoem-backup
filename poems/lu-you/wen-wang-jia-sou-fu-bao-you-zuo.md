---
id: lu-you-wen-wang-jia-sou-fu-bao-you-zuo
title: 聞王嘉叟訃報有作
titlePinyin: wen2 wang2 jia1 sou3 fu4 bao4 you3 zuo4
titleSlug: wen-wang-jia-sou-fu-bao-you-zuo
author: 陸游
authorPinyin: lu4 you2
authorSlug: lu-you
dynasty: 宋
dynastyPinyin: song4
dynastySlug: song
tags: []
---

## 正文

- 嗚呼嘉叟今信死，哭君寢門泪如水。
- 我初入都不妄交，傾倒如君數人耳。
- 籠燈蹋雪夜相過，劇論懸河駭鄰里。
- 地爐燔栗美芻豢，石鼎烹茶當醪醴。
- 上書去國何勇决，作詩送君猶壯偉。
- 十年偶復過都門，君方草制西垣裏。
- 鬢鬚班白面骨生，心頗疑君遽如此。
- 西來例不候達官，每欲寄聲中輒止。
- 隻雞絮酒縱有時，雙魚素書長已矣。
- 生前客屨紛滿户，身後人情薄於紙。
- 懸知海內莆陽公，獨念遺孤爲經紀。

## 拼音

- wu1 hu1 jia1 sou3 jin1 xin4 si3 ， ku1 jun1 qin3 men2 lei4 ru2 shui3 。
- wo3 chu1 ru4 dou1 bu2 wang4 jiao1 ， qing1 dao3 ru2 jun1 shu4 ren2 er3 。
- long2 deng1 ta4 xue3 ye4 xiang1 guo4 ， ju4 lun4 xuan2 he2 hai4 lin2 li3 。
- di4 lu2 fan2 li4 mei3 chu2 huan4 ， shi2 ding3 peng1 cha2 dang1 lao2 li3 。
- shang4 shu1 qu4 guo2 he2 yong3 jue2 ， zuo4 shi1 song4 jun1 you2 zhuang4 wei3 。
- shi2 nian2 ou3 fu4 guo4 dou1 men2 ， jun1 fang1 cao3 zhi4 xi1 yuan2 li3 。
- bin4 xu1 ban1 bai2 mian4 gu3 sheng1 ， xin1 po1 yi2 jun1 ju4 ru2 ci3 。
- xi1 lai2 li4 bu2 hou4 da2 guan1 ， mei3 yu4 ji4 sheng1 zhong1 zhe2 zhi3 。
- zhi1 ji1 xu4 jiu3 zong4 you3 shi2 ， shuang1 yu2 su4 shu1 chang2 yi3 yi3 。
- sheng1 qian2 ke4 ju4 fen1 man3 hu4 ， shen1 hou4 ren2 qing2 bao2 wu1 zhi3 。
- xuan2 zhi1 hai3 nei4 pu2 yang2 gong1 ， du2 nian4 yi2 gu1 wei2 jing1 ji4 。

## 注释

## 译文

## 赏析
