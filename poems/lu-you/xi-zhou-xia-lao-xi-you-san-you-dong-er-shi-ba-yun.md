---
id: lu-you-xi-zhou-xia-lao-xi-you-san-you-dong-er-shi-ba-yun
title: 繫舟下牢溪游三游洞二十八韵
titlePinyin: xi4 zhou1 xia4 lao2 xi1 you2 san1 you2 dong4 er4 shi2 ba1 yun4
titleSlug: xi-zhou-xia-lao-xi-you-san-you-dong-er-shi-ba-yun
author: 陸游
authorPinyin: lu4 you2
authorSlug: lu-you
dynasty: 宋
dynastyPinyin: song4
dynastySlug: song
tags: []
---

## 正文

- 舊觀三峽圖，常謂非人情。
- 意疑天壤間，豈有此崢嶸。
- 畫師定戲耳，聊欲窮丹青。
- 西游過沔鄂，莽莽千里平。
- 昨日到峽州，所見始可驚。
- 乃知畫非妄，却恨筆未精。
- 及兹下牢戍，峰嶂畢自呈。
- 下入裂坤軸，高鶱插青冥。
- 角勝多列峙，擅美有孤撐。
- 或如釡上甑，或如坐後屏。
- 或如倨而立，或如喜而迎。
- 或深如螺房，或疏如窗櫺。
- 峨巍冠冕古，婀娜髻鬟傾。
- 其間絕出者，虎搏蛟龍獰。
- 崩崖凜欲墮，修梁架空横。
- 懸瀑瀉無底，終古何時盈。
- 幽泉莫知處，但聞珩珮鳴。
- 怪怪與奇奇，萬狀不可名。
- 久聞三游洞，疾走忘病嬰。
- 竇穴初漆黑，傴僂捫壁行。
- 方虞觸蟄蛇，頫見一點明。
- 扶接困僮奴，恍然出瓶罌。
- 穹穹厦屋寬，滴乳成微泓。
- 題名歐與黄，雲蒸蒼蘚平。
- 穿林走驚麕，拂面逢飛鼪。
- 息倦盤石上，拾樵置茶鐺。
- 長嘯答谷響，清吟和松聲。
- 辭卑不堪刻，猶足寄友生。

## 拼音

- jiu4 guan1 san1 xia2 tu2 ， chang2 wei4 fei1 ren2 qing2 。
- yi4 yi2 tian1 rang3 jian4 ， qi3 you3 ci3 zheng1 rong2 。
- hua4 shi1 ding4 xi4 er3 ， liao2 yu4 qiong2 dan1 qing1 。
- xi1 you2 guo4 mian3 e4 ， mang3 mang3 qian1 li3 ping2 。
- zuo2 ri4 dao4 xia2 zhou1 ， suo3 jian4 shi3 ke3 jing1 。
- nai3 zhi1 hua4 fei1 wang4 ， que4 hen4 bi3 wei4 jing1 。
- ji2 zi1 xia4 lao2 shu4 ， feng1 zhang4 bi4 zi4 cheng2 。
- xia4 ru4 lie4 kun1 zhou2 ， gao1 xian1 cha1 qing1 ming2 。
- jiao3 sheng4 duo1 lie4 zhi4 ， shan4 mei3 you3 gu1 cheng1 。
- huo4 ru2 fu3 shang4 zeng4 ， huo4 ru2 zuo4 hou4 ping2 。
- huo4 ru2 ju4 er2 li4 ， huo4 ru2 xi3 er2 ying2 。
- huo4 shen1 ru2 luo2 fang2 ， huo4 shu1 ru2 chuang1 ling2 。
- e2 wei1 guan1 mian3 gu3 ， e1 nuo2 ji4 huan2 qing1 。
- qi2 jian4 jue2 chu1 zhe3 ， hu3 bo2 jiao1 long2 ning2 。
- beng1 ya2 lin3 yu4 duo4 ， xiu1 liang2 jia4 kong1 heng2 。
- xuan2 pu4 xie4 wu2 di3 ， zhong1 gu3 he2 shi2 ying2 。
- you1 quan2 mo4 zhi1 chu3 ， dan4 wen2 heng2 pei4 ming2 。
- guai4 guai4 yu3 qi2 qi2 ， wan4 zhuang4 bu4 ke3 ming2 。
- jiu3 wen2 san1 you2 dong4 ， ji2 zou3 wang4 bing4 ying1 。
- dou4 xue2 chu1 qi1 hei1 ， yu3 lü3 men2 bi4 xing2 。
- fang1 yu2 chu4 zhe2 she2 ， fu3 jian4 yi4 dian3 ming2 。
- fu2 jie1 kun4 tong2 nu2 ， huang3 ran2 chu1 ping2 ying1 。
- qiong2 qiong2 sha4 wu1 kuan1 ， di1 ru3 cheng2 wei1 hong2 。
- ti2 ming2 ou1 yu3 huang2 ， yun2 zheng1 cang1 xian3 ping2 。
- chuan1 lin2 zou3 jing1 jun1 ， fu2 mian4 feng2 fei1 sheng1 。
- xi1 juan4 pan2 shi2 shang4 ， shi2 qiao2 zhi4 cha2 dang1 。
- chang2 xiao4 da2 gu3 xiang3 ， qing1 yin2 he2 song1 sheng1 。
- ci2 bei1 bu4 kan1 ke4 ， you2 zu2 ji4 you3 sheng1 。

## 注释

## 译文

## 赏析
