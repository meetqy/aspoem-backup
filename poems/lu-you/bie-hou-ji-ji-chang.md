---
id: lu-you-bie-hou-ji-ji-chang
title: 别後寄季長
titlePinyin: bie2 hou4 ji4 ji4 chang2
titleSlug: bie-hou-ji-ji-chang
author: 陸游
authorPinyin: lu4 you2
authorSlug: lu-you
dynasty: 宋
dynastyPinyin: song4
dynastySlug: song
tags: []
---

## 正文

- 俗子俗到骨，一揖已溷人。
- 不知此曹面，何處得許塵。
- 我非作崖塹，汝自不可親。
- 道途逢使君，令我生精神。
- 頓增江山麗，更覺風月新。
- 對床得晤語，傾倒夜達晨。
- 亟起忘縛絝，小醉或墮巾。
- 繚出錦城南，問訊江梅春。
- 煎茶憩野店，喚船截烟津。
- 凄凉吊廢苑，蕭散誇閑身。
- 暮歸度略彴，月出水鱗鱗。
- 思君去已遠，此會何由頻。

## 拼音

- su2 zi3 su2 dao4 gu3 ， yi4 yi1 yi3 hun4 ren2 。
- bu4 zhi1 ci3 cao2 mian4 ， he2 chu3 de2 xu1 chen2 。
- wo3 fei1 zuo4 ya2 qian4 ， ru3 zi4 bu4 ke3 qin1 。
- dao4 tu2 feng2 shi3 jun1 ， ling4 wo3 sheng1 jing1 shen2 。
- dun4 zeng1 jiang1 shan1 li2 ， geng4 jue2 feng1 yue4 xin1 。
- dui4 chuang2 de2 wu4 yu3 ， qing1 dao3 ye4 da2 chen2 。
- ji2 qi3 wang4 fu4 ku4 ， xiao3 zui4 huo4 duo4 jin1 。
- liao2 chu1 jin3 cheng2 nan2 ， wen4 xun4 jiang1 mei2 chun1 。
- jian1 cha2 qi4 ye3 dian4 ， huan4 chuan2 jie2 yan1 jin1 。
- qi1 liang2 diao4 fei4 yuan4 ， xiao1 san4 kua1 xian2 shen1 。
- mu4 gui1 du4 lüe4 zhuo2 ， yue4 chu1 shui3 lin2 lin2 。
- si1 jun1 qu4 yi3 yuan3 ， ci3 hui4 he2 you2 bin1 。

## 注释

## 译文

## 赏析
