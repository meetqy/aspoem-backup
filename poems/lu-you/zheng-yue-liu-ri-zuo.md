---
id: lu-you-zheng-yue-liu-ri-zuo
title: 正月六日作
titlePinyin: zheng1 yue4 liu4 ri4 zuo4
titleSlug: zheng-yue-liu-ri-zuo
author: 陸游
authorPinyin: lu4 you2
authorSlug: lu-you
dynasty: 宋
dynastyPinyin: song4
dynastySlug: song
tags: []
---

## 正文

- 上天四序分寒燠，以漸相尋不相瀆。
- 今年立春七日耳，暖景溫風何迫促。
- 群蛙怒鳴蚊蚋出，蚍蜉插翅飛滿屋。
- 兒童便欲覓團扇，我亦汗垢思湯沐。
- 山坡梅花常恨晚，一夕開盡如雪谷。
- 籬邊已放桃蕊紅，庭下頓長萱芽綠。
- 小人識淺喜欲舞，輕衫冷餅相追逐。
- 春深癘鬼不貸人，此暖但憂非汝福。

## 拼音

- shang4 tian1 si4 xu4 fen1 han2 yu4 ， yi3 jian4 xiang1 xun2 bu4 xiang1 du2 。
- jin1 nian2 li4 chun1 qi1 ri4 er3 ， nuan3 jing3 wen1 feng1 he2 po4 cu4 。
- qun2 wa1 nu4 ming2 wen2 rui4 chu1 ， pi2 fu2 cha1 chi4 fei1 man3 wu1 。
- er2 tong2 bian4 yu4 mi4 tuan2 shan4 ， wo3 yi4 han4 gou4 si1 tang1 mu4 。
- shan1 po1 mei2 hua1 chang2 hen4 wan3 ， yi4 xi1 kai1 jin4 ru2 xue3 gu3 。
- li2 bian1 yi3 fang4 tao2 rui3 hong2 ， ting2 xia4 dun4 chang2 xuan1 ya2 lü4 。
- xiao3 ren2 shi2 qian3 xi3 yu4 wu3 ， qing1 shan1 leng3 bing3 xiang1 zhui1 zhu2 。
- chun1 shen1 li4 gui3 bu2 dai4 ren2 ， ci3 nuan3 dan4 you1 fei1 ru3 fu2 。

## 注释

## 译文

## 赏析
