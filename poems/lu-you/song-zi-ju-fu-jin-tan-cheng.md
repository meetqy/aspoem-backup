---
id: lu-you-song-zi-ju-fu-jin-tan-cheng
title: 送子虡赴金壇丞
titlePinyin: song4 zi3 ju4 fu4 jin1 tan2 cheng2
titleSlug: song-zi-ju-fu-jin-tan-cheng
author: 陸游
authorPinyin: lu4 you2
authorSlug: lu-you
dynasty: 宋
dynastyPinyin: song4
dynastySlug: song
tags: []
---

## 正文

- 與汝爲父子，忽逾五十年。
- 平生知幾別，此別益酸然。
- 念汝髮亦白，執手河橋邊。
- 西行過臨平，想汝小繫船。
- 悠悠陽羨路，渺渺雲陽川。
- 京江昔所遊，想像在目前。
- 今茲兩使君，幸有宿昔緣。
- 汝雖登門晚，世好亦牽聯。
- 顧於賞罰間，其肯爲汝偏。
- 夙夜佐而長，努力忘食眠。
- 醇如新豐酒，清若鶴林泉。
- 棠宜使可愛，蒲正不須鞭。

## 拼音

- yu3 ru3 wei2 fu4 zi3 ， hu1 yu2 wu3 shi2 nian2 。
- ping2 sheng1 zhi1 ji1 bie2 ， ci3 bie2 yi4 suan1 ran2 。
- nian4 ru3 fa4 yi4 bai2 ， zhi2 shou3 he2 qiao2 bian1 。
- xi1 xing2 guo4 lin2 ping2 ， xiang3 ru3 xiao3 xi4 chuan2 。
- you1 you1 yang2 xian4 lu4 ， miao3 miao3 yun2 yang2 chuan1 。
- jing1 jiang1 xi1 suo3 you2 ， xiang3 xiang4 zai4 mu4 qian2 。
- jin1 zi1 liang3 shi3 jun1 ， xing4 you3 su4 xi1 yuan2 。
- ru3 sui1 deng1 men2 wan3 ， shi4 hao3 yi4 qian1 lian2 。
- gu4 wu1 shang3 fa2 jian4 ， qi2 ken3 wei2 ru3 pian1 。
- su4 ye4 zuo3 er2 chang2 ， nu3 li4 wang4 shi2 mian2 。
- chun2 ru2 xin1 feng1 jiu3 ， qing1 ruo4 he4 lin2 quan2 。
- tang2 yi2 shi3 ke3 ai4 ， pu2 zheng4 bu4 xu1 bian1 。

## 注释

## 译文

## 赏析
