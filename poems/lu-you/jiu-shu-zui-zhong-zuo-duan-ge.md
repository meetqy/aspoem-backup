---
id: lu-you-jiu-shu-zui-zhong-zuo-duan-ge
title: 酒熟醉中作短歌
titlePinyin: jiu3 shu2 zui4 zhong1 zuo4 duan3 ge1
titleSlug: jiu-shu-zui-zhong-zuo-duan-ge
author: 陸游
authorPinyin: lu4 you2
authorSlug: lu-you
dynasty: 宋
dynastyPinyin: song4
dynastySlug: song
tags: []
---

## 正文

- 陸子壯已窮，百計不救口。
- 蜀道如上天，十年厭奔走。
- 還鄉困猶昨，負郭無百畝。
- 雖云饑欲死，亦未喪所守。
- 虛名一畫餅，陳迹幾芻狗。
- 但思從壯士，大獵雲夢藪。
- 長戈白如霜，爛漫載牛酒。
- 箭穿乳虎立，車轔蒼兕吼。
- 歸來數禽獲，毛血灑戶牖。
- 人生貴適意，富貴安可苟。

## 拼音

- lu4 zi3 zhuang4 yi3 qiong2 ， bai3 ji4 bu2 jiu4 kou3 。
- shu3 dao4 ru2 shang4 tian1 ， shi2 nian2 yan4 ben1 zou3 。
- huan2 xiang1 kun4 you2 zuo2 ， fu4 guo1 wu2 bai3 mu3 。
- sui1 yun2 ji1 yu4 si3 ， yi4 wei4 sang1 suo3 shou3 。
- xu1 ming2 yi2 hua4 bing3 ， chen2 ji4 ji1 chu2 gou3 。
- dan4 si1 cong2 zhuang4 shi4 ， da4 lie4 yun2 meng4 sou3 。
- chang2 ge1 bai2 ru2 shuang1 ， lan4 man4 zai4 niu2 jiu3 。
- jian4 chuan1 ru3 hu3 li4 ， ju1 lin2 cang1 si4 hou3 。
- gui1 lai2 shu4 qin2 huo4 ， mao2 xue4 sa3 hu4 you3 。
- ren2 sheng1 gui4 shi4 yi4 ， fu4 gui4 an1 ke3 gou3 。

## 注释

## 译文

## 赏析
