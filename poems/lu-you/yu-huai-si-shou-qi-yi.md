---
id: lu-you-yu-huai-si-shou-qi-yi
title: 寓懷四首  其一
titlePinyin: yu4 huai2 si4 shou3     qi2 yi1
titleSlug: yu-huai-si-shou-qi-yi
author: 陸游
authorPinyin: lu4 you2
authorSlug: lu-you
dynasty: 宋
dynastyPinyin: song4
dynastySlug: song
tags: []
---

## 正文

- 脱粟未爲饑，短褐未爲寒。
- 衆毁心自可，身困氣愈完。
- 茆屋雖三間，趺坐則已寛。
- 濁酒不滿瓢，浩歌有餘歡。
- 祿食妻子樂，功名後人看。
- 成敗兩蝸角，貴賤一鼠肝。
- 芒芒百年夢，底物堪控摶。
- 不如學餐霞，駐此雙頰丹。
- 行披終南雲，飛渡黄河湍。
- 巋然過空城，人言古長安。
- 霜露蒙荆榛，喟然增永嘆。

## 拼音

- tuo1 su4 wei4 wei2 ji1 ， duan3 he4 wei4 wei2 han2 。
- zhong4 hui3 xin1 zi4 ke3 ， shen1 kun4 qi4 yu4 wan2 。
- mao2 wu1 sui1 san1 jian4 ， fu1 zuo4 ze2 yi3 kuan1 。
- zhuo2 jiu3 bu4 man3 piao2 ， hao4 ge1 you3 yu2 huan1 。
- lu4 shi2 qi1 zi0 le4 ， gong1 ming2 hou4 ren2 kan4 。
- cheng2 bai4 liang3 wo1 jiao3 ， gui4 jian4 yi4 shu3 gan1 。
- mang2 mang2 bai3 nian2 meng4 ， di3 wu4 kan1 kong4 tuan2 。
- bu4 ru2 xue2 can1 xia2 ， zhu4 ci3 shuang1 jia2 dan1 。
- xing2 pi1 zhong1 nan2 yun2 ， fei1 du4 huang2 he2 tuan1 。
- kui1 ran2 guo4 kong1 cheng2 ， ren2 yan2 gu3 chang2 an1 。
- shuang1 lu4 meng2 jing1 zhen1 ， kui4 ran2 zeng1 yong3 tan4 。

## 注释

## 译文

## 赏析
