---
id: lu-you-jiu-yue-yi-ri-ye-du-shi-gao-you-gan-zou-bi-zuo-ge
title: 九月一日夜讀詩稿有感走筆作歌
titlePinyin: jiu3 yue4 yi2 ri4 ye4 du2 shi1 gao3 you3 gan3 zou3 bi3 zuo4 ge1
titleSlug: jiu-yue-yi-ri-ye-du-shi-gao-you-gan-zou-bi-zuo-ge
author: 陸游
authorPinyin: lu4 you2
authorSlug: lu-you
dynasty: 宋
dynastyPinyin: song4
dynastySlug: song
tags: []
---

## 正文

- 我昔學詩未有得，殘餘未免從人乞。
- 力孱氣餒心自知，妄取虚名有慚色。
- 四十從戎駐南鄭，酣宴軍中夜連日。
- 打毬築場一千步，閱馬列廄三萬疋。
- 華燈縱博聲滿樓，寶釵豔舞光照席。
- 琵琶絃急冰雹亂，羯鼓手勻風雨疾。
- 詩家三昧忽見前，屈賈在眼元曆曆。
- 天機雲錦用在我，剪裁妙處非刀尺。
- 世間才傑固不乏，秋毫未合天地隔。
- 放翁老死何足論，廣陵散絕還堪惜。

## 拼音

- wo3 xi1 xue2 shi1 wei4 you3 de2 ， can2 yu2 wei4 mian3 cong2 ren2 qi3 。
- li4 chan2 qi4 nei3 xin1 zi4 zhi1 ， wang4 qu3 xu1 ming2 you3 can2 se4 。
- si4 shi2 cong2 rong2 zhu4 nan2 zheng4 ， han1 yan4 jun1 zhong1 ye4 lian2 ri4 。
- da3 qiu2 zhu4 chang3 yi4 qian1 bu4 ， yue4 ma3 lie4 jiu4 san1 wan4 pi3 。
- hua2 deng1 zong4 bo2 sheng1 man3 lou2 ， bao3 chai1 yan4 wu3 guang1 zhao4 xi2 。
- pi2 pa0 xian2 ji2 bing1 bao2 luan4 ， jie2 gu3 shou3 yun2 feng1 yu3 ji2 。
- shi1 jia1 san1 mei4 hu1 jian4 qian2 ， qu1 jia3 zai4 yan3 yuan2 li4 li4 。
- tian1 ji1 yun2 jin3 yong4 zai4 wo3 ， jian3 cai2 miao4 chu3 fei1 dao1 chi3 。
- shi4 jian4 cai2 jie2 gu4 bu4 fa2 ， qiu1 hao2 wei4 he2 tian1 di4 ge2 。
- fang4 weng1 lao3 si3 he2 zu2 lun4 ， guang3 ling2 san4 jue2 huan2 kan1 xi1 。

## 注释

## 译文

## 赏析
