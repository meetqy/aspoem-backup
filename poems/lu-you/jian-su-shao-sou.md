---
id: lu-you-jian-su-shao-sou
title: 簡蘇邵叟
titlePinyin: jian3 su1 shao4 sou3
titleSlug: jian-su-shao-sou
author: 陸游
authorPinyin: lu4 you2
authorSlug: lu-you
dynasty: 宋
dynastyPinyin: song4
dynastySlug: song
tags: []
---

## 正文

- 君家文獻歷十朝，魏公峨冕加金貂。
- 孫支得君愈雋發，貴名突兀凌烟霄。
- 居吳入蜀三十載，諸公孰能折簡招。
- 澗松意氣極磊砢，天馬毛骨何超遥。
- 鼎來行卷十九首，緱山明月聞吹簫。
- 沉香亭畔未須說，想見風雪上灞橋。
- 老夫誦之群玉府，學士如堵不敢驕。
- 爾來一編愈妙絕，粲若新霽瞻斗杓。
- 出爲龍首子何有，老穿豹尾我亦聊。
- 湖邊酒樓無十步，胸次懣懣思同澆。

## 拼音

- jun1 jia1 wen2 xian4 li4 shi2 chao2 ， wei4 gong1 e2 mian3 jia1 jin1 diao1 。
- sun1 zhi1 de2 jun1 yu4 jun4 fa1 ， gui4 ming2 tu1 wu4 ling2 yan1 xiao1 。
- ju1 wu2 ru4 shu3 san1 shi2 zai4 ， zhu1 gong1 shu2 neng2 zhe2 jian3 zhao1 。
- jian4 song1 yi4 qi4 ji2 lei3 luo3 ， tian1 ma3 mao2 gu3 he2 chao1 yao2 。
- ding3 lai2 xing2 juan4 shi2 jiu3 shou3 ， gou1 shan1 ming2 yue4 wen2 chui1 xiao1 。
- chen2 xiang1 ting2 pan4 wei4 xu1 shuo1 ， xiang3 jian4 feng1 xue3 shang4 ba4 qiao2 。
- lao3 fu1 song4 zhi1 qun2 yu4 fu3 ， xue2 shi4 ru2 du3 bu4 gan3 jiao1 。
- er3 lai2 yi4 bian1 yu4 miao4 jue2 ， can4 ruo4 xin1 ji4 zhan1 dou4 shao2 。
- chu1 wei2 long2 shou3 zi3 he2 you3 ， lao3 chuan1 bao4 wei3 wo3 yi4 liao2 。
- hu2 bian1 jiu3 lou2 wu2 shi2 bu4 ， xiong1 ci4 men4 men4 si1 tong2 jiao1 。

## 注释

## 译文

## 赏析
