---
id: lu-you-shou-kao-ru-fu-gui
title: 壽考如富貴
titlePinyin: shou4 kao3 ru2 fu4 gui4
titleSlug: shou-kao-ru-fu-gui
author: 陸游
authorPinyin: lu4 you2
authorSlug: lu-you
dynasty: 宋
dynastyPinyin: song4
dynastySlug: song
tags: []
---

## 正文

- 壽考如富貴，初亦不自知。
- 邂逅偶不死，亦或至期頤。
- 予少多疾恙，五十已遽衰。
- 齒摇頷鬚白，蕭然蒲柳姿。
- 俛仰忽二紀，卧病實半之。
- 富貴不可求，壽亦豈汝私。
- 萬事付自然，孰爲樂與悲。
- 惟當老益學，易簀以爲期。

## 拼音

- shou4 kao3 ru2 fu4 gui4 ， chu1 yi4 bu2 zi4 zhi1 。
- xie4 hou4 ou3 bu4 si3 ， yi4 huo4 zhi4 qi1 yi2 。
- yu3 shao3 duo1 ji2 yang4 ， wu3 shi2 yi3 ju4 shuai1 。
- chi3 yao2 han4 xu1 bai2 ， xiao1 ran2 pu2 liu3 zi1 。
- fu3 yang3 hu1 er4 ji4 ， wo4 bing4 shi2 ban4 zhi1 。
- fu4 gui4 bu4 ke3 qiu2 ， shou4 yi4 qi3 ru3 si1 。
- wan4 shi4 fu4 zi4 ran2 ， shu2 wei2 le4 yu3 bei1 。
- wei2 dang1 lao3 yi4 xue2 ， yi4 ze2 yi3 wei2 qi1 。

## 注释

## 译文

## 赏析
