---
id: lu-you-ji-shi-er-zhi
title: 寄十二侄
titlePinyin: ji4 shi2 er4 zhi2
titleSlug: ji-shi-er-zhi
author: 陸游
authorPinyin: lu4 you2
authorSlug: lu-you
dynasty: 宋
dynastyPinyin: song4
dynastySlug: song
tags: []
---

## 正文

- 庚寅吾入蜀，西過齊安城。
- 雪堂拜老仙，眉宇寒崢嶸。
- 微泉尚如昔，激激琴筑聲。
- 龍蛇入筆力，斷石卧縱橫。
- 戊戌奉詔追，觸熱萬里程。
- 歸途抵齊安，歲月浩可驚。
- 三日乃東下，鼓角遥送迎。
- 安國有老僧，元祐初載生。
- 蟬聯說舊事，耳目猶聰明。
- 徒行就船別，耿耿惻愴情。
- 豈知二紀後，汝乃爲此行。
- 追懷昔遊地，未語涕已傾。
- 念汝雖並塞，殘虜方守盟。
- 職雖在警盜，枹鼓寂不鳴。
- 惟當奉法令，日夜撫孤惸。
- 官卑俸入薄，切勿厭藜羹。
- 勇如赤壁戰，節若江水清。
- 人誰不汝知，况事賢公卿。
- 三山與七家，相望兩柴荆。
- 歸來講學暇，襏襫同春耕。

## 拼音

- geng1 yin2 wu2 ru4 shu3 ， xi1 guo4 qi2 an1 cheng2 。
- xue3 tang2 bai4 lao3 xian1 ， mei2 yu3 han2 zheng1 rong2 。
- wei1 quan2 shang4 ru2 xi1 ， ji1 ji1 qin2 zhu4 sheng1 。
- long2 she2 ru4 bi3 li4 ， duan4 shi2 wo4 zong4 heng2 。
- wu4 xu1 feng4 zhao4 zhui1 ， chu4 re4 wan4 li3 cheng2 。
- gui1 tu2 di3 qi2 an1 ， sui4 yue4 hao4 ke3 jing1 。
- san1 ri4 nai3 dong1 xia4 ， gu3 jiao3 yao2 song4 ying2 。
- an1 guo2 you3 lao3 seng1 ， yuan2 you4 chu1 zai4 sheng1 。
- chan2 lian2 shuo1 jiu4 shi4 ， er3 mu4 you2 cong1 ming2 。
- tu2 xing2 jiu4 chuan2 bie2 ， geng3 geng3 ce4 chuang4 qing2 。
- qi3 zhi1 er4 ji4 hou4 ， ru3 nai3 wei2 ci3 xing2 。
- zhui1 huai2 xi1 you2 di4 ， wei4 yu3 ti4 yi3 qing1 。
- nian4 ru3 sui1 bing4 sai1 ， can2 lu3 fang1 shou3 meng2 。
- zhi2 sui1 zai4 jing3 dao4 ， bao1 gu3 ji4 bu4 ming2 。
- wei2 dang1 feng4 fa3 ling4 ， ri4 ye4 fu3 gu1 qiong2 。
- guan1 bei1 feng4 ru4 bao2 ， qie4 wu4 yan4 li2 geng1 。
- yong3 ru2 chi4 bi4 zhan4 ， jie2 ruo4 jiang1 shui3 qing1 。
- ren2 shui2 bu4 ru3 zhi1 ， kuang4 shi4 xian2 gong1 qing1 。
- san1 shan1 yu3 qi1 jia1 ， xiang1 wang4 liang3 chai2 jing1 。
- gui1 lai2 jiang3 xue2 xia2 ， bo2 shi4 tong2 chun1 geng1 。

## 注释

## 译文

## 赏析
