---
id: lu-you-you-da-zhi-si
title: 逰大智寺
titlePinyin: you2 da4 zhi4 si4
titleSlug: you-da-zhi-si
author: 陸游
authorPinyin: lu4 you2
authorSlug: lu-you
dynasty: 宋
dynastyPinyin: song4
dynastySlug: song
tags: []
---

## 正文

- 脱髮紛滿梳，衰顔不堪照。
- 百年忽已半，去日如過燒。
- 平生功名心，上馬無燕趙。
- 爾來閲世故，萬事驚錯料。
- 豈無舊朋儔，聮翩半廊廟。
- 誰能伴此老，泝峽聽猿叫。
- 錦城得数公，意氣如再少。
- 偷閑訪野寺，繫馬追一笑。
- 新糟厭玉貍，畏酒亦復釂。
- 古殿鼪鼯豪，壊壁冠佩肖。
- 摩挲宋公詩，句法嘆高妙。
- 正如霓裳曲，零落得遺調。
- 歸途繚長堤，掠面霜氣峭。
- 佳逰不可忘，落筆君勿誚。

## 拼音

- tuo1 fa4 fen1 man3 shu1 ， shuai1 yan2 bu4 kan1 zhao4 。
- bai3 nian2 hu1 yi3 ban4 ， qu4 ri4 ru2 guo4 shao1 。
- ping2 sheng1 gong1 ming2 xin1 ， shang4 ma3 wu2 yan4 zhao4 。
- er3 lai2 yue4 shi4 gu4 ， wan4 shi4 jing1 cuo4 liao4 。
- qi3 wu2 jiu4 peng2 chou2 ， lian2 pian1 ban4 lang2 miao4 。
- shui2 neng2 ban4 ci3 lao3 ， su4 xia2 ting1 yuan2 jiao4 。
- jin3 cheng2 de2 shu4 gong1 ， yi4 qi4 ru2 zai4 shao3 。
- tou1 xian2 fang3 ye3 si4 ， xi4 ma3 zhui1 yi2 xiao4 。
- xin1 zao1 yan4 yu4 li2 ， wei4 jiu3 yi4 fu4 jiao4 。
- gu3 dian4 sheng1 wu2 hao2 ， huai4 bi4 guan1 pei4 xiao4 。
- mo2 suo1 song4 gong1 shi1 ， ju4 fa3 tan4 gao1 miao4 。
- zheng4 ru2 ni2 chang2 qu3 ， ling2 luo4 de0 yi2 diao4 。
- gui1 tu2 liao2 chang2 di1 ， lüe4 mian4 shuang1 qi4 qiao4 。
- jia1 you2 bu4 ke3 wang4 ， luo4 bi3 jun1 wu4 qiao4 。

## 注释

## 译文

## 赏析
