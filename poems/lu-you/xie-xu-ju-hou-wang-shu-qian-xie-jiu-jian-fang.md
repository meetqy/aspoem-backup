---
id: lu-you-xie-xu-ju-hou-wang-shu-qian-xie-jiu-jian-fang
title: 謝徐居厚汪叔潜携酒見訪
titlePinyin: xie4 xu2 ju1 hou4 wang1 shu1 qian2 xie2 jiu3 jian4 fang3
titleSlug: xie-xu-ju-hou-wang-shu-qian-xie-jiu-jian-fang
author: 陸游
authorPinyin: lu4 you2
authorSlug: lu-you
dynasty: 宋
dynastyPinyin: song4
dynastySlug: song
tags: []
---

## 正文

- 我雖生亂離，猶及見前輩。
- 衣冠方南奔，文獻往往在。
- 幸供掃灑役，迹忝諸生內。
- 話言猶在耳，造次敢不佩。
- 殘年趨死近，孤學與時背。
- 妄出更何求，終老事耕耒。
- 史君稽古學，力大障橫潰。
- 廣文亦偉士，名字震當代。
- 同舟肯過我，凜與前修配。
- 憂時抱忠鯁，論事極慷慨。
- 嗟予雖益衰，耳目幸未廢。
- 何當卜鄰牆，早暮聆謦欬。

## 拼音

- wo3 sui1 sheng1 luan4 li2 ， you2 ji2 jian4 qian2 bei4 。
- yi1 guan1 fang1 nan2 ben1 ， wen2 xian4 wang3 wang3 zai4 。
- xing4 gong4 sao3 sa3 yi4 ， ji4 tian3 zhu1 sheng1 nei4 。
- hua4 yan2 you2 zai4 er3 ， zao4 ci4 gan3 bu2 pei4 。
- can2 nian2 qu1 si3 jin4 ， gu1 xue2 yu3 shi2 bei4 。
- wang4 chu1 geng4 he2 qiu2 ， zhong1 lao3 shi4 geng1 lei3 。
- shi3 jun1 ji1 gu3 xue2 ， li4 da4 zhang4 heng2 kui4 。
- guang3 wen2 yi4 wei3 shi4 ， ming2 zi4 zhen4 dang1 dai4 。
- tong2 zhou1 ken3 guo4 wo3 ， lin3 yu3 qian2 xiu1 pei4 。
- you1 shi2 bao4 zhong1 geng3 ， lun4 shi4 ji2 kang1 kai3 。
- jie1 yu3 sui1 yi4 shuai1 ， er3 mu4 xing4 wei4 fei4 。
- he2 dang1 bu3 lin2 qiang2 ， zao3 mu4 ling2 qing3 kai4 。

## 注释

## 译文

## 赏析
