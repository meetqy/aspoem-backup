---
id: lu-you-mian-zhou-lu-can-ting-guan-jiang-chu-gong-hua-ying-shao-ling-wei-zuo-shi-zhe
title: 綿州録參廳觀姜楚公畫鷹少陵爲作詩者
titlePinyin: mian2 zhou1 lu4 can1 ting1 guan1 jiang1 chu3 gong1 hua4 ying1 shao3 ling2 wei2 zuo4 shi1 zhe3
titleSlug: mian-zhou-lu-can-ting-guan-jiang-chu-gong-hua-ying-shao-ling-wei-zuo-shi-zhe
author: 陸游
authorPinyin: lu4 you2
authorSlug: lu-you
dynasty: 宋
dynastyPinyin: song4
dynastySlug: song
tags: []
---

## 正文

- 我來訪古涪之濱，不辭百罔冀一真。
- 走馬朝尋海椶館，斫膾夜醉魴魚津。
- 越王高樓亦已換，俯仰今古堪悲辛。
- 督郵官舍最卑陋，棟撓楹腐知幾春。
- 巋然此壁獨亡恙，老槎勁翮完如新。
- 向來劫火何自免，叱呵守護疑有神。
- 妖狐九尾穴中國，共置不問如越秦。
- 天時此物合致用，下韝指呼端在人。
- 會當原野灑毛血，坐令萬里清烟塵。
- 老眼還憂不及見，詩成肝膽空輪囷。

## 拼音

- wo3 lai2 fang3 gu3 fu2 zhi1 bin1 ， bu4 ci2 bai3 wang3 ji4 yi4 zhen1 。
- zou3 ma3 chao2 xun2 hai3 zong1 guan3 ， zhuo2 kuai4 ye4 zui4 fang2 yu2 jin1 。
- yue4 wang2 gao1 lou2 yi4 yi3 huan4 ， fu3 yang3 jin1 gu3 kan1 bei1 xin1 。
- du1 you2 guan1 she4 zui4 bei1 lou4 ， dong4 nao2 ying2 fu3 zhi1 ji1 chun1 。
- kui1 ran2 ci3 bi4 du2 wang2 yang4 ， lao3 cha2 jin4 he2 wan2 ru2 xin1 。
- xiang4 lai2 jie2 huo3 he2 zi4 mian3 ， chi4 he1 shou3 hu4 yi2 you3 shen2 。
- yao1 hu2 jiu3 wei3 xue2 zhong1 guo2 ， gong4 zhi4 bu2 wen4 ru2 yue4 qin2 。
- tian1 shi2 ci3 wu4 he2 zhi4 yong4 ， xia4 gou1 zhi3 hu1 duan1 zai4 ren2 。
- hui4 dang1 yuan2 ye3 sa3 mao2 xue4 ， zuo4 ling4 wan4 li3 qing1 yan1 chen2 。
- lao3 yan3 huan2 you1 bu4 ji2 jian4 ， shi1 cheng2 gan1 dan3 kong1 lun2 qun1 。

## 注释

## 译文

## 赏析
