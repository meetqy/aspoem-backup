---
id: lu-you-cheng-xi-jie-dai-yuan-hou-zhu-xia-zuo
title: 城西接待院後竹下作
titlePinyin: cheng2 xi1 jie1 dai4 yuan4 hou4 zhu2 xia4 zuo4
titleSlug: cheng-xi-jie-dai-yuan-hou-zhu-xia-zuo
author: 陸游
authorPinyin: lu4 you2
authorSlug: lu-you
dynasty: 宋
dynastyPinyin: song4
dynastySlug: song
tags: []
---

## 正文

- 水邊小丘因古城，上有巨竹數百箇。
- 一徑蛇蟠不容脚，平處乃可十客坐。
- 裊裊共看風枝舞，簌簌時聽春籜墮。
- 古佛不粧香火冷，瘦僧如腊袈裟破。
- 門前西去長安路，日夜舳艫衘尾過。
- 老夫本乏臺省姿，且就清陰曲肱臥。

## 拼音

- shui3 bian1 xiao3 qiu1 yin1 gu3 cheng2 ， shang4 you3 ju4 zhu2 shu4 bai3 ge4 。
- yi2 jing4 she2 pan2 bu4 rong2 jiao3 ， ping2 chu3 nai3 ke3 shi2 ke4 zuo4 。
- niao3 niao3 gong4 kan4 feng1 zhi1 wu3 ， su4 su4 shi2 ting1 chun1 tuo4 duo4 。
- gu3 fo2 bu4 zhuang1 xiang1 huo3 leng3 ， shou4 seng1 ru2 la4 jia1 sha1 po4 。
- men2 qian2 xi1 qu4 chang2 an1 lu4 ， ri4 ye4 zhu2 lu2 xian2 wei3 guo4 。
- lao3 fu1 ben3 fa2 tai2 sheng3 zi1 ， qie3 jiu4 qing1 yin1 qu1 gong1 wo4 。

## 注释

## 译文

## 赏析
