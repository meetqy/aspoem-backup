---
id: lu-you-xi-shang-za-yan
title: 谿上雜言
titlePinyin: xi1 shang4 za2 yan2
titleSlug: xi-shang-za-yan
author: 陸游
authorPinyin: lu4 you2
authorSlug: lu-you
dynasty: 宋
dynastyPinyin: song4
dynastySlug: song
tags: []
---

## 正文

- 谿上之丘，吾可以休。
- 谿中之舟，吾可以遊。
- 一裘雖弊可度風雪虐，一簞雖薄未有旦夕憂。
- 愧于此心鼎食其敢飽，負其所學蟬冕增吾羞。
- 古人誰謂不可見，黄卷猶能覩生面。
- 百穀薿薿知稷功，九州茫茫開禹甸。
- 巍巍成功亦何有，治亂但如翻覆手。
- 逢時皆可致唐虞，比身管樂寜非苟。
- 樹桑釀酒蕃雞豚，是中端有王業存。
- 一朝遇合得施設，千載始知吾道尊。

## 拼音

- xi1 shang4 zhi1 qiu1 ， wu2 ke3 yi3 xiu1 。
- xi1 zhong1 zhi1 zhou1 ， wu2 ke3 yi3 you2 。
- yi4 qiu2 sui1 bi4 ke3 du4 feng1 xue3 nüe4 ， yi4 dan1 sui1 bao2 wei4 you3 dan4 xi1 you1 。
- kui4 yu2 ci3 xin1 ding3 shi2 qi2 gan3 bao3 ， fu4 qi2 suo3 xue2 chan2 mian3 zeng1 wu2 xiu1 。
- gu3 ren2 shui2 wei4 bu4 ke3 jian4 ， huang2 juan4 you2 neng2 du3 sheng1 mian4 。
- bai3 gu3 ni3 ni3 zhi1 ji4 gong1 ， jiu3 zhou1 mang2 mang2 kai1 yu3 dian4 。
- wei1 wei1 cheng2 gong1 yi4 he2 you3 ， zhi4 luan4 dan4 ru2 fan1 fu4 shou3 。
- feng2 shi2 jie1 ke3 zhi4 tang2 yu2 ， bi3 shen1 guan3 le4 ning2 fei1 gou3 。
- shu4 sang1 niang4 jiu3 fan1 ji1 tun2 ， shi4 zhong1 duan1 you3 wang2 ye4 cun2 。
- yi4 zhao1 yu4 he2 de2 shi1 she4 ， qian1 zai4 shi3 zhi1 wu2 dao4 zun1 。

## 注释

## 译文

## 赏析
