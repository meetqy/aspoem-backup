---
id: lu-you-yue-xia-zuo-er-shou-qi-er
title: 月下作二首・其二
titlePinyin: yue4 xia4 zuo4 er4 shou3・qi2 er4
titleSlug: yue-xia-zuo-er-shou-qi-er
author: 陸游
authorPinyin: lu4 you2
authorSlug: lu-you
dynasty: 宋
dynastyPinyin: song4
dynastySlug: song
tags: []
---

## 正文

- 畏暑不巾襪，步月搘短笻。
- 瘦身髮鬅鬙，顧影如孤松。
- 徑幽螢開闔，池漲魚噞喁。
- 飛泉穿北垣，珠玉相撞舂。
- 東湖更奇絕，百畆銀初鎔。
- 但能抱琴往，絕恨欠鶴從。
- 重露傾荷盤，微風墮芙蓉。
- 歡言美清夜，縹渺吹疏鐘。
- 空中飛僊人，粲然冰雪容。
- 笑我老塵世，不記瑶臺逢。

## 拼音

- wei4 shu3 bu4 jin1 wa4 ， bu4 yue4 zhi1 duan3 qiong2 。
- shou4 shen1 fa4 peng2 seng1 ， gu4 ying3 ru2 gu1 song1 。
- jing4 you1 ying2 kai1 he2 ， chi2 zhang3 yu2 yan3 yong2 。
- fei1 quan2 chuan1 bei3 yuan2 ， zhu1 yu4 xiang1 zhuang4 chong1 。
- dong1 hu2 geng4 qi2 jue2 ， bai3 mu3 yin2 chu1 rong2 。
- dan4 neng2 bao4 qin2 wang3 ， jue2 hen4 qian4 he4 cong2 。
- zhong4 lu4 qing1 he2 pan2 ， wei1 feng1 duo4 fu2 rong2 。
- huan1 yan2 mei3 qing1 ye4 ， piao3 miao3 chui1 shu1 zhong1 。
- kong1 zhong1 fei1 xian1 ren2 ， can4 ran2 bing1 xue3 rong2 。
- xiao4 wo3 lao3 chen2 shi4 ， bu2 ji4 yao2 tai2 feng2 。

## 注释

## 译文

## 赏析
