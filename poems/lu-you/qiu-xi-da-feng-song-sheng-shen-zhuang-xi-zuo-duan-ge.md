---
id: lu-you-qiu-xi-da-feng-song-sheng-shen-zhuang-xi-zuo-duan-ge
title: 秋夕大風松聲甚壯戲作短歌
titlePinyin: qiu1 xi1 da4 feng1 song1 sheng1 shen4 zhuang4 xi4 zuo4 duan3 ge1
titleSlug: qiu-xi-da-feng-song-sheng-shen-zhuang-xi-zuo-duan-ge
author: 陸游
authorPinyin: lu4 you2
authorSlug: lu-you
dynasty: 宋
dynastyPinyin: song4
dynastySlug: song
tags: []
---

## 正文

- 人生不自憐，坐受外物械。
- 榮華難把玩，俄頃皆變壞。
- 山棲亦何有，耳目差曠快。
- 秋郊多烈風，夜壑起松籟。
- 初聞尚蕭瑟，髣髴聽嚴瀨。
- 忽如倒巨浸，便欲翻大塊。
- 又疑楚漢戰，澒洞更勝敗。
- 不然六月雨，雷電奔百怪。
- 三更勢稍斂，鐵馬歸入塞。
- 孰能從吾遊，洗汝胸次隘。

## 拼音

- ren2 sheng1 bu2 zi4 lian2 ， zuo4 shou4 wai4 wu4 xie4 。
- rong2 hua2 nan2 ba3 wan2 ， e2 qing3 jie1 bian4 huai4 。
- shan1 qi1 yi4 he2 you3 ， er3 mu4 cha4 kuang4 kuai4 。
- qiu1 jiao1 duo1 lie4 feng1 ， ye4 he4 qi3 song1 lai4 。
- chu1 wen2 shang4 xiao1 se4 ， fang3 fu2 ting1 yan2 lai4 。
- hu1 ru2 dao3 ju4 jin4 ， bian4 yu4 fan1 da4 kuai4 。
- you4 yi2 chu3 han4 zhan4 ， hong4 dong4 geng4 sheng4 bai4 。
- bu4 ran2 liu4 yue4 yu3 ， lei2 dian4 ben1 bai3 guai4 。
- san1 geng1 shi4 shao1 lian3 ， tie3 ma3 gui1 ru4 sai1 。
- shu2 neng2 cong2 wu2 you2 ， xi3 ru3 xiong1 ci4 ai4 。

## 注释

## 译文

## 赏析
