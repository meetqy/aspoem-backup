---
id: lu-you-wan-deng-zi-cheng
title: 晚登子城
titlePinyin: wan3 deng1 zi3 cheng2
titleSlug: wan-deng-zi-cheng
author: 陸游
authorPinyin: lu4 you2
authorSlug: lu-you
dynasty: 宋
dynastyPinyin: song4
dynastySlug: song
tags: []
---

## 正文

- 江頭作雪雪未成，北風吹雲如有營。
- 驅車出門何所詣，一放吾目登高城。
- 城中繁雄十萬户，朱門甲第何崢嶸。
- 錦機玉工不知數，深夜窮巷聞吹笙。
- 國家自從失河北，烟塵漠漠暗兩京。
- 胡行如鬼南至海，寸地尺天皆苦兵。
- 老吳將軍獨護蜀，坐使井絡無欃槍。
- 名都壯邑數千里，至今不聞戎馬聲。
- 安危自古有倚仗，相持黙黙非敵情。
- 棘門覇上勿兒戲，犬羊豈憚渝齊盟。

## 拼音

- jiang1 tou2 zuo4 xue3 xue3 wei4 cheng2 ， bei3 feng1 chui1 yun2 ru2 you3 ying2 。
- qu1 ju1 chu1 men2 he2 suo3 yi4 ， yi2 fang4 wu2 mu4 deng1 gao1 cheng2 。
- cheng2 zhong1 fan2 xiong2 shi2 wan4 hu4 ， zhu1 men2 jia3 di4 he2 zheng1 rong2 。
- jin3 ji1 yu4 gong1 bu4 zhi1 shu4 ， shen1 ye4 qiong2 xiang4 wen2 chui1 sheng1 。
- guo2 jia1 zi4 cong2 shi1 he2 bei3 ， yan1 chen2 mo4 mo4 an4 liang3 jing1 。
- hu2 xing2 ru2 gui3 nan2 zhi4 hai3 ， cun4 di4 chi3 tian1 jie1 ku3 bing1 。
- lao3 wu2 jiang1 jun1 du2 hu4 shu3 ， zuo4 shi3 jing3 luo4 wu2 chan2 qiang1 。
- ming2 dou1 zhuang4 yi4 shu4 qian1 li3 ， zhi4 jin1 bu4 wen2 rong2 ma3 sheng1 。
- an1 wei1 zi4 gu3 you3 yi3 zhang4 ， xiang1 chi2 mo4 mo4 fei1 di2 qing2 。
- ji2 men2 ba4 shang4 wu4 er2 xi4 ， quan3 yang2 qi3 dan4 yu2 qi2 meng2 。

## 注释

## 译文

## 赏析
