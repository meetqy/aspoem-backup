---
id: lu-you-you-zhao-niu-tu
title: 游昭牛圖
titlePinyin: you2 zhao1 niu2 tu2
titleSlug: you-zhao-niu-tu
author: 陸游
authorPinyin: lu4 you2
authorSlug: lu-you
dynasty: 宋
dynastyPinyin: song4
dynastySlug: song
tags: []
---

## 正文

- 游昭木石師李唐，畫牛乃自其所長。
- 出欄初聽一聲笛，意氣已無千頃荒。
- 客居京口老益困，衣不揜脛鬚眉蒼。
- 時時弄筆眼力健，蹄角毛骨分毫芒。
- 我無沙堤金絡馬，拂拭此幅喜欲狂。
- 乞骸幸蒙優詔許，置身忽在烟林傍。
- 日落飲牛水滿塘，夜半飯牛天雨霜。
- 俚醫灌藥美水草，老巫訶禁祓不祥。
- 願我孫子勤農桑，願汝生犢筋脈强。
- 碓聲驚破五更夢，歲負玉粒輸官倉。

## 拼音

- you2 zhao1 mu4 shi2 shi1 li3 tang2 ， hua4 niu2 nai3 zi4 qi2 suo3 chang2 。
- chu1 lan2 chu1 ting1 yi4 sheng1 di2 ， yi4 qi4 yi3 wu2 qian1 qing3 huang1 。
- ke4 ju1 jing1 kou3 lao3 yi4 kun4 ， yi1 bu4 yan3 jing4 xu1 mei2 cang1 。
- shi2 shi2 nong4 bi3 yan3 li4 jian4 ， ti2 jiao3 mao2 gu3 fen1 hao2 mang2 。
- wo3 wu2 sha1 di1 jin1 luo4 ma3 ， fu2 shi4 ci3 fu2 xi3 yu4 kuang2 。
- qi3 hai2 xing4 meng2 you1 zhao4 xu1 ， zhi4 shen1 hu1 zai4 yan1 lin2 bang4 。
- ri4 luo4 yin3 niu2 shui3 man3 tang2 ， ye4 ban4 fan4 niu2 tian1 yu3 shuang1 。
- li3 yi1 guan4 yao4 mei3 shui3 cao3 ， lao3 wu1 he1 jin4 fu2 bu4 xiang2 。
- yuan4 wo3 sun1 zi3 qin2 nong2 sang1 ， yuan4 ru3 sheng1 du2 jin1 mai4 qiang2 。
- dui4 sheng1 jing1 po4 wu3 geng1 meng4 ， sui4 fu4 yu4 li4 shu1 guan1 cang1 。

## 注释

## 译文

## 赏析
