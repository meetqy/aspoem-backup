---
id: lu-you-shan-zhong-de-chang-ju-xi-cheng-zhou-fu-bing-jian-zhu-xian-cheng-shan
title: 山中得長句戲呈周輔并簡朱縣丞山
titlePinyin: shan1 zhong1 de2 chang2 ju4 xi4 cheng2 zhou1 fu3 bing4 jian3 zhu1 xian4 cheng2 shan1
titleSlug: shan-zhong-de-chang-ju-xi-cheng-zhou-fu-bing-jian-zhu-xian-cheng-shan
author: 陸游
authorPinyin: lu4 you2
authorSlug: lu-you
dynasty: 宋
dynastyPinyin: song4
dynastySlug: song
tags: []
---

## 正文

- 鶴鳴山空無鶴來，青霞嶂深天壁開。
- 千巖角逐互吞吐，一峰拔起矜崔嵬。
- 日光微漏潭見底，水氣上薄雲成堆。
- 幽禽飛鳴報客至，奇樹璀璨知誰栽。
- 花藤怪蔓白晝暗，奔猿落狖無時哀。
- 路窮尚躡一千級，忽見密竹藏樓臺。
- 共言神僧昔住此，至今光景如天台。
- 搘笻負笠出復沒，喜動婦人驚提孩。
- 高人何至作狡獪，無乃翫世聊相詼。
- 不然學道窮實際，詎捨正大崇奇瓌。
- 儒林丈人學擅世，餘事尚壓蔡與崔。
- 名山未死可再到，此士一失難重陪。
- 贊府摘山事如織，擺撥領客何奇哉。
- 境幽神愴不可住，歸倩玉手傳金杯。

## 拼音

- he4 ming2 shan1 kong1 wu2 he4 lai2 ， qing1 xia2 zhang4 shen1 tian1 bi4 kai1 。
- qian1 yan2 jue2 zhu2 hu4 tun1 tu3 ， yi4 feng1 ba2 qi3 jin1 cui1 wei2 。
- ri4 guang1 wei1 lou4 tan2 jian4 di3 ， shui3 qi4 shang4 bao2 yun2 cheng2 dui1 。
- you1 qin2 fei1 ming2 bao4 ke4 zhi4 ， qi2 shu4 cui3 can4 zhi1 shui2 zai1 。
- hua1 teng2 guai4 man4 bai2 zhou4 an4 ， ben1 yuan2 luo4 you4 wu2 shi2 ai1 。
- lu4 qiong2 shang4 nie4 yi4 qian1 ji2 ， hu1 jian4 mi4 zhu2 cang2 lou2 tai2 。
- gong4 yan2 shen2 seng1 xi1 zhu4 ci3 ， zhi4 jin1 guang1 jing3 ru2 tian1 tai2 。
- zhi1 qiong2 fu4 li4 chu1 fu4 mei2 ， xi3 dong4 fu4 ren2 jing1 ti2 hai2 。
- gao1 ren2 he2 zhi4 zuo4 jiao3 kuai4 ， wu2 nai3 wan2 shi4 liao2 xiang1 hui1 。
- bu4 ran2 xue2 dao4 qiong2 shi2 ji4 ， ju4 she3 zheng4 da4 chong2 qi2 gui1 。
- ru2 lin2 zhang4 ren2 xue2 shan4 shi4 ， yu2 shi4 shang4 ya1 cai4 yu3 cui1 。
- ming2 shan1 wei4 si3 ke3 zai4 dao4 ， ci3 shi4 yi4 shi1 nan2 zhong4 pei2 。
- zan4 fu3 zhai1 shan1 shi4 ru2 zhi1 ， bai3 bo1 ling3 ke4 he2 qi2 zai1 。
- jing4 you1 shen2 chuang4 bu4 ke3 zhu4 ， gui1 qian4 yu4 shou3 chuan2 jin1 bei1 。

## 注释

## 译文

## 赏析
