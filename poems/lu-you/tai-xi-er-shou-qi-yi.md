---
id: lu-you-tai-xi-er-shou-qi-yi
title: 太息二首・其一
titlePinyin: tai4 xi1 er4 shou3・qi2 yi1
titleSlug: tai-xi-er-shou-qi-yi
author: 陸游
authorPinyin: lu4 you2
authorSlug: lu-you
dynasty: 宋
dynastyPinyin: song4
dynastySlug: song
tags: []
---

## 正文

- 太息重太息，吾行無終極。
- 冰霜迫殘歲，鳥獸號落日。
- 秋砧滿孤村，枯葉擁破驛。
- 白頭鄉萬里，墮此虎豹宅。
- 道邊新食人，膏血染草棘。
- 平生鐵石心，忘家思報國。
- 即今冒九死，家國兩無益。
- 中原久喪亂，志士泪横臆。
- 切勿輕書生，上馬能擊賊。

## 拼音

- tai4 xi1 zhong4 tai4 xi1 ， wu2 xing2 wu2 zhong1 ji2 。
- bing1 shuang1 po4 can2 sui4 ， niao3 shou4 hao4 luo4 ri4 。
- qiu1 zhen1 man3 gu1 cun1 ， ku1 ye4 yong1 po4 yi4 。
- bai2 tou2 xiang1 wan4 li3 ， duo4 ci3 hu3 bao4 zhai2 。
- dao4 bian1 xin1 shi2 ren2 ， gao1 xue4 ran3 cao3 ji2 。
- ping2 sheng1 tie3 shi2 xin1 ， wang4 jia1 si1 bao4 guo2 。
- ji2 jin1 mao4 jiu3 si3 ， jia1 guo2 liang3 wu2 yi4 。
- zhong1 yuan2 jiu3 sang1 luan4 ， zhi4 shi4 lei4 heng2 yi4 。
- qie4 wu4 qing1 shu1 sheng1 ， shang4 ma3 neng2 ji1 zei2 。

## 注释

## 译文

## 赏析
