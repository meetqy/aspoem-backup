---
id: lu-you-deng-e-bi-shan-zhi-jue-ding-fang-qin-ke-shi-qie-bei-wang-da-hai-shan-lu-wei-shen-ren-ji-suo-han-zhi-ye
title: 登鵝鼻山至絕頂訪秦刻石且北望大海山路危甚人迹所罕至也
titlePinyin: deng1 e2 bi2 shan1 zhi4 jue2 ding3 fang3 qin2 ke4 shi2 qie3 bei3 wang4 da4 hai3 shan1 lu4 wei1 shen4 ren2 ji4 suo3 han3 zhi4 ye3
titleSlug: deng-e-bi-shan-zhi-jue-ding-fang-qin-ke-shi-qie-bei-wang-da-hai-shan-lu-wei-shen-ren-ji-suo-han-zhi-ye
author: 陸游
authorPinyin: lu4 you2
authorSlug: lu-you
dynasty: 宋
dynastyPinyin: song4
dynastySlug: song
tags: []
---

## 正文

- 街頭旋買雙芒屩，作意登山殊不惡。
- 蒼崖無罅竹鞭逸，崩石欲墜松根絡。
- 憑高開豁快送目，曆險崎嶇危著脚。
- 川雲忽起兩蛟舞，瀑水高吹萬珠落。
- 大巖空腔誰所刳，絕壁峭立端疑削。
- 坡平或可坐百人，峽束僅容飛一鶴。
- 蛇蹊岌岌頭自眩，鬼谷惨惨神先愕。
- 秦皇馬迹散莓苔，如鑴非鑴鑿非鑿。
- 殘碑不禁野火燎，造物似報焚書虐。
- 人民城郭俱已非，烟海浮天獨如昨。

## 拼音

- jie1 tou2 xuan2 mai3 shuang1 mang2 jue1 ， zuo4 yi4 deng1 shan1 shu1 bu2 e4 。
- cang1 ya2 wu2 xia4 zhu2 bian1 yi4 ， beng1 shi2 yu4 zhui4 song1 gen1 luo4 。
- ping2 gao1 kai1 huo1 kuai4 song4 mu4 ， li4 xian3 qi2 qu1 wei1 zhu4 jiao3 。
- chuan1 yun2 hu1 qi3 liang3 jiao1 wu3 ， pu4 shui3 gao1 chui1 wan4 zhu1 luo4 。
- da4 yan2 kong1 qiang1 shui2 suo3 ku1 ， jue2 bi4 qiao4 li4 duan1 yi2 xiao1 。
- po1 ping2 huo4 ke3 zuo4 bai3 ren2 ， xia2 shu4 jin3 rong2 fei1 yi2 he4 。
- she2 qi1 ji2 ji2 tou2 zi4 xuan4 ， gui3 gu3 can3 can3 shen2 xian1 e4 。
- qin2 huang2 ma3 ji4 san4 mei2 tai2 ， ru2 xi1 fei1 xi1 zao2 fei1 zao2 。
- can2 bei1 bu4 jin1 ye3 huo3 liao2 ， zao4 wu4 si4 bao4 fen2 shu1 nüe4 。
- ren2 min2 cheng2 guo1 ju4 yi3 fei1 ， yan1 hai3 fu2 tian1 du2 ru2 zuo2 。

## 注释

## 译文

## 赏析
