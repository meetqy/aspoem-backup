---
id: lu-you-shu-bei-er-shou-qi-yi
title: 書悲二首  其一
titlePinyin: shu1 bei1 er4 shou3     qi2 yi1
titleSlug: shu-bei-er-shou-qi-yi
author: 陸游
authorPinyin: lu4 you2
authorSlug: lu-you
dynasty: 宋
dynastyPinyin: song4
dynastySlug: song
tags: []
---

## 正文

- 今日我復悲，堅臥脚踏壁。
- 古来共一死，何至爾寂寂。
- 秋風兩京道，上有胡馬跡。
- 和戎壯士廢，憂國清泪滴。
- 關河入指顧，忠義勇推激。
- 常恐埋山丘，不得委鋒鏑。
- 立功老無期，建議賤非職。
- 賴有墨成池，淋漓豁胸臆。

## 拼音

- jin1 ri4 wo3 fu4 bei1 ， jian1 wo4 jiao3 ta4 bi4 。
- gu3 lai2 gong4 yi4 si3 ， he2 zhi4 er3 ji4 ji4 。
- qiu1 feng1 liang3 jing1 dao4 ， shang4 you3 hu2 ma3 ji4 。
- he2 rong2 zhuang4 shi4 fei4 ， you1 guo2 qing1 lei4 di1 。
- guan1 he2 ru4 zhi3 gu4 ， zhong1 yi4 yong3 tui1 ji1 。
- chang2 kong3 mai2 shan1 qiu1 ， bu4 de2 wei3 feng1 di2 。
- li4 gong1 lao3 wu2 qi1 ， jian4 yi4 jian4 fei1 zhi2 。
- lai4 you3 mo4 cheng2 chi2 ， lin2 li2 huo1 xiong1 yi4 。

## 注释

## 译文

## 赏析
