---
id: lu-you-chun-ri-dui-hua-you-gan
title: 春日對花有感
titlePinyin: chun1 ri4 dui4 hua1 you3 gan3
titleSlug: chun-ri-dui-hua-you-gan
author: 陸游
authorPinyin: lu4 you2
authorSlug: lu-you
dynasty: 宋
dynastyPinyin: song4
dynastySlug: song
tags: []
---

## 正文

- 夭夭枝頭花，鬰鬰地上草。
- 方春萬物遂，我乃獨衰槁。
- 少時喜方藥，晚亦學黄老。
- 又非愛名宦，壯歲迹已掃。
- 如何過八十，尚復未聞道。
- 傴行阡陌間，齒搖而髮縞。
- 名山可巢居，决去恨不早。
- 宴坐精思床，猶能養梨棗。

## 拼音

- yao1 yao1 zhi1 tou2 hua1 ， yu4 yu4 di4 shang4 cao3 。
- fang1 chun1 wan4 wu4 sui4 ， wo3 nai3 du2 shuai1 gao3 。
- shao3 shi2 xi3 fang1 yao4 ， wan3 yi4 xue2 huang2 lao3 。
- you4 fei1 ai4 ming2 huan4 ， zhuang4 sui4 ji4 yi3 sao3 。
- ru2 he2 guo4 ba1 shi2 ， shang4 fu4 wei4 wen2 dao4 。
- yu3 xing2 qian1 mo4 jian4 ， chi3 yao2 er2 fa4 gao3 。
- ming2 shan1 ke3 chao2 ju1 ， jue2 qu4 hen4 bu4 zao3 。
- yan4 zuo4 jing1 si1 chuang2 ， you2 neng2 yang3 li2 zao3 。

## 注释

## 译文

## 赏析
