---
id: zhao-fu-yuan-shou-xu-wei
title: 壽徐尉
titlePinyin: shou4 xu2 wei4
titleSlug: shou-xu-wei
author: 趙福元
authorPinyin: zhao4 fu2 yuan2
authorSlug: zhao-fu-yuan
dynasty: 宋
dynastyPinyin: song4
dynastySlug: song
tags: []
---

## 正文

- 神幔亭駕斗浮丹巘，扁題密鏤黄金篆。
- 淋漓羽蓋森鸞旂，仙凡不隔蟠桃宴。
- 紅雲垂地醉壺天，真珠爲漿玉爲饌。
- 中有一人長眉青，紫錦荷囊燦星弁。
- 金昆玉友相追隨，烏戟琱戈光轉炫。
- 皇覽徐公百不憂，衮衮慶源由積善。
- 綵童宣敕呼瑞麟，金鏁掣雷奔虎殿。
- 瓊胎掇入孔釋送，精神秋水目如電。
- 抱琴來訪矩庾仙，溉竹南牆弄詩卷。
- 手持造化發生柄，和氣噓枯徧翹端。
- 一同按譜學鳴弦，里巷生春無蹇連。
- 豈弟君子民父母，肇跡溫麻未之見。
- 肘邊疊組斗纍纍，五鶚搏空交剡薦。
- 綠綈聯翩閶闔門，催入筍班陪翠輦。
- 九重宣補舜衣裳，吐出胸中五色線。
- 周公拜前曾拜後，聖朝自有雲屏典。
- 朱顔蒼鬢侍玉皇，九轉金丹開鼎鉉。
- 芹香儒館忻獻歌，願乞餘圭及雞犬。

## 拼音

- shen2 man4 ting2 jia4 dou4 fu2 dan1 yan3 ， bian3 ti2 mi4 lou4 huang2 jin1 zhuan4 。
- lin2 li2 yu3 gai4 sen1 luan2 qi2 ， xian1 fan2 bu4 ge2 pan2 tao2 yan4 。
- hong2 yun2 chui2 di4 zui4 hu2 tian1 ， zhen1 zhu1 wei2 jiang1 yu4 wei2 zhuan4 。
- zhong1 you3 yi4 ren2 chang2 mei2 qing1 ， zi3 jin3 he2 nang2 can4 xing1 bian4 。
- jin1 kun1 yu4 you3 xiang1 zhui1 sui2 ， wu1 ji3 diao1 ge1 guang1 zhuan3 xuan4 。
- huang2 lan3 xu2 gong1 bai3 bu4 you1 ， gun3 gun3 qing4 yuan2 you2 ji1 shan4 。
- cai3 tong2 xuan1 chi4 hu1 rui4 lin2 ， jin1 suo3 che4 lei2 ben1 hu3 dian4 。
- qiong2 tai1 duo1 ru4 kong3 shi4 song4 ， jing1 shen2 qiu1 shui3 mu4 ru2 dian4 。
- bao4 qin2 lai2 fang3 ju3 yu3 xian1 ， gai4 zhu2 nan2 qiang2 nong4 shi1 juan4 。
- shou3 chi2 zao4 hua4 fa1 sheng1 bing3 ， he2 qi4 xu1 ku1 bian4 qiao2 duan1 。
- yi4 tong2 an4 pu3 xue2 ming2 xian2 ， li3 xiang4 sheng1 chun1 wu2 jian3 lian2 。
- qi3 di4 jun1 zi3 min2 fu4 mu3 ， zhao4 ji4 wen1 ma2 wei4 zhi1 jian4 。
- zhou3 bian1 die2 zu3 dou4 lei2 lei2 ， wu3 e4 bo2 kong1 jiao1 yan3 jian4 。
- lü4 ti4 lian2 pian1 chang1 he2 men2 ， cui1 ru4 sun3 ban1 pei2 cui4 nian3 。
- jiu3 chong2 xuan1 bu3 shun4 yi1 shang0 ， tu3 chu1 xiong1 zhong1 wu3 se4 xian4 。
- zhou1 gong1 bai4 qian2 ceng2 bai4 hou4 ， sheng4 chao2 zi4 you3 yun2 ping2 dian3 。
- zhu1 yan2 cang1 bin4 shi4 yu4 huang2 ， jiu3 zhuan3 jin1 dan1 kai1 ding3 xuan4 。
- qin2 xiang1 ru2 guan3 xin1 xian4 ge1 ， yuan4 qi3 yu2 gui1 ji2 ji1 quan3 。

## 注释

## 译文

## 赏析
