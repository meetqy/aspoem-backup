---
id: xue-tian-cheng-du-shu-shi-bai-yun
title: 成都書事百韻
titlePinyin: cheng2 du1 shu1 shi4 bai3 yun4
titleSlug: cheng-du-shu-shi-bai-yun
author: 薛田
authorPinyin: xue1 tian2
authorSlug: xue-tian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 混茫丕變造西阡，物象熙熙被一川。
- 易覺錦城銷白日，難歌蜀道上青天。
- 雲敷牧野耕桑雨，柳拂旗亭市井煙。
- 院鎖玉溪留好景，坊題金馬促繁絃。
- 風流鋪席堆紅豆，瀟灑門庭映碧鮮。
- 表狀屢言同穎穗，敕書頻奬竝生蓮。
- 旋科杞樹炊香稻，剩種豌巢沃晚田。
- 仁宅不隳由政立，議闈無取任情遷。
- 民知禮遜蠶叢後，俗尚奢華邃古先。
- 繞郭波濤來浩浩，歸朝岐路去緜緜。
- 乍回黑水將成道，潛到青羊恐遇仙。
- 靚女各攻翻樣繡，袪商兼制砑綾牋。
- 壚邊泛蟻張裙幄，江上鳴鼉簇淚船。
- 石筍崚嶒衙對峙，琴臺恢闊寺相連。
- 羣葩艷裏珍禽語，百草香中瑞獸眠。
- 喜處必臻尤佇望，勝遊爭倦更遷延。
- 早荷葉底蹲鴟伏，椶樹梢頭亂蝶穿。
- 鹺發牢盆渾棄鹵，鐵資圜法免鉟鉛。
- 豐饒物態甯殊越，美麗姝姬酷類燕。
- 西海號雄彰傳紀，南康辭健積銘鎸。
- 良工手技高容學，妙隠丹方祕不傳。
- 倚劍靈關凌絕頂，夢刀孤壘削危巔。
- 金華巷陌遺三品，石鏡伽藍露一拳。
- 信落荆州隨鼓枻，檢頒芝闕聽摇鞭。
- 若量內地寒暄異，且在遐陬水陸全。
- 渝舞舊云傳樂府，巴談誰曰繫言詮。
- 九苞綰就佳人髻，三鬧裝成子弟韉。
- 欲辨坤維尋地理，纔臨益部認郊癦。
- 文翁室暗封苔蘚，葛亮祠荒享豆籩。
- 貨出軍儲推賑濟，轉行交子頌輕便。
- 氣蒸蒟蒻根鬚潤，日罩楩柟樹影圓。
- 藥市風光蟲蟄外，花潭遨樂鵙鳴前。
- 聚源待擬求鳬氏，貯怨那能雪杜鵑。
- 藂植森榮還蓊蔚，夾流湍迅迥潺湲。
- 鮮明機杼知無算，細碎錐刀不啻千。
- 合伴鴉鬟齊窈窕，對陪霓袖競翩翾。
- 五門冷映岷峨雪，千里爰疏灌堋泉。
- 茂盛八紘宜得最，膏腴十道比俱偏。
- 袁滋不到生無分，段相重來宿有緣。
- 款召相如登兔苑，驟遷太白步花磚。
- 葳蕤草木時爲瑞，奇秀江山代産賢。
- 曉後細風紅灼灼，夜中微雨碧芊芊。
- 錦亭焰燭明欹障，繡閣香毬暖熨氈。
- 寶塔徘徊停隼旟，觀街雜沓擁輜軿。
- 酴醾引架家家郁，躑躅攀條處處妍。
- 重愛魯儒提德柄，威降曹將董戎旃。
- 歡謠少負賨人勇，長講多經楚客禪。
- 似簇綺羅偏煥燿，如流車馬倍喧闐。
- 搘機顯綽名堪錄，題柱芬芳事莫捐。
- 李特鋒鋩徒恃險，張儀規畫自持顛。
- 鷹揚事業成悠久，烏合奸雄敗轉旋。
- 漫向鼎分澄霸道，却當龜化驗都鄽。
- 强貪楚滅悲傾轍，廣洽堯詢喜慕羶。
- 側弁猖狂拋玉斝，歸鞍酩酊墜金鈿。
- 氛埃屏息雲常覆，稼穡繁滋澤靡愆。
- 睿聖宵衣垂迺睠，貴臣馳馹每傳宣。
- 石牛邁路加歆饗，江瀆隆區助潔蠲。
- 避暑亭臺珍簟設，縱閒池沼釣絲牽。
- 遮蠻带礪長能固，捍蜀金湯遠益堅。
- 何武甲科曾繼踵，嚴遵卜兆罕差肩。
- 讎書競印諸家集，博識咸修百氏箋。
- 紙碓暮春臨岸滸，水樽春注截河壖。
- 華嚴像閣凉堪愛，浄衆松溪僻可憐。
- 學射崔嵬橫罨靄，放生寬廣媚漪漣。
- 蘚庭嫩筍青篸篸，風檻新荷綠扇扇。
- 守戍貔貅千萬騎，采葑簪笏兩三員。
- 清江瀉勢方流巽，大面盤形正壓乾。
- 電掃谷風藏虎嘯，雷瞋宮樹灑龍涎。
- 郃占逖應星舒彩，欒噀端聆火撲燃。
- 令範式驅民缺缺，咨謀疇倚道平平。
- 性寒甘蔗猱偷齧，體膩芭蕉蠹莫沿。
- 誌讀備興重掩卷，史看唐幸嫩終篇。
- 雕盤姹女呈酥作，水巷癡童颺紙鳶。
- 初下鹿頭迷鄠杜，暫來犀浦誤伊瀍。
- 變秦言語生皆會，戀土情懷死不悛。
- 結厦斧斤宗簡易，入神丹雘勵精專。
- 柳隄夜月珠簾捲，花市春風繡幕褰。
- 十縣版圖分戶籍，一城牌肆係民編。
- 受辛滋味饒薑蒜，劇饌盤餐足鮪鱣。
- 月季冒霜秋肯挫，荔枝衝瘴夏宜然。
- 幾番藂箐鳴虛籟，是箇園林噪嬾蟬。
- 蠢動乘時先養育，菁英屆候別陶甄。
- 地丁葉嫩和嵐採，天蓼芽新入粉煎。
- 平代啟闈聞繼岌，監軍憑軾見劉焉。
- 蕙蘭馥裛幽蹊畔，菱芡交鋪曲島邊。
- 繪網晚晴誇蹴踘，畫繩寒食戲鞦韆。
- 氤氳紫霧濛都邑，縹緲彤霞聚偓佺。
- 螭伏自然銷劍戟，螻翻幾度起戈鋋。
- 宦遊止歎音塵闕，鄉飲何驚歲月遄。
- 靈壽桃枝奇共結，金砂銀鑠貴相聯。
- 埋輪昔按均輸命，叱馭今分太守權。
- 徒爲行春飛皂蓋，詎能許國報青錢。
- 政經旋考尤多僻，民瘼深求尚未痊。
- 雖愧袴襦非叔度，且期毫墨有馮涓。
- 僶遵廉察思從訓，克謹操修敢好畋。
- 南市醉過攢幟隊，西樓歡坐列瓊筵。
- 煩囂謹畏傷淳厚，慧黠周防近巧諞。
- 重祿省心宜致寇，薄材莊貌若臨淵。
- 扶危頗異巢居幕，勸善還同矢在弦。
- 叨蒞一麾康遠俗，等閒光景又三年。

## 拼音

- hun4 mang2 pi1 bian4 zao4 xi1 qian1 ， wu4 xiang4 xi1 xi1 bei4 yi4 chuan1 。
- yi4 jue2 jin3 cheng2 xiao1 bai2 ri4 ， nan2 ge1 shu3 dao4 shang4 qing1 tian1 。
- yun2 fu1 mu4 ye3 geng1 sang1 yu3 ， liu3 fu2 qi2 ting2 shi4 jing3 yan1 。
- yuan4 suo3 yu4 xi1 liu2 hao3 jing3 ， fang1 ti2 jin1 ma3 cu4 fan2 xian2 。
- feng1 liu2 pu1 xi2 dui1 hong2 dou4 ， xiao1 sa3 men2 ting2 ying4 bi4 xian1 。
- biao3 zhuang4 lü3 yan2 tong2 ying3 sui4 ， chi4 shu1 bin1 jiang3 bing4 sheng1 lian2 。
- xuan2 ke1 qi3 shu4 chui1 xiang1 dao4 ， sheng4 zhong3 wan1 chao2 wo4 wan3 tian2 。
- ren2 zhai2 bu4 hui1 you2 zheng4 li4 ， yi4 wei2 wu2 qu3 ren4 qing2 qian1 。
- min2 zhi1 li3 xun4 can2 cong2 hou4 ， su2 shang4 she1 hua2 sui4 gu3 xian1 。
- rao4 guo1 bo1 tao1 lai2 hao4 hao4 ， gui1 chao2 qi2 lu4 qu4 mian2 mian2 。
- zha4 hui2 hei1 shui3 jiang1 cheng2 dao4 ， qian2 dao4 qing1 yang2 kong3 yu4 xian1 。
- jing4 nü3 ge4 gong1 fan1 yang4 xiu4 ， qu1 shang1 jian1 zhi4 ya4 ling2 jian1 。
- lu2 bian1 fan4 yi3 zhang1 qun2 wo4 ， jiang1 shang4 ming2 tuo2 cu4 lei4 chuan2 。
- shi2 sun3 ling2 ceng2 ya2 dui4 zhi4 ， qin2 tai2 hui1 kuo4 si4 xiang1 lian2 。
- qun2 pa1 yan4 li3 zhen1 qin2 yu3 ， bai3 cao3 xiang1 zhong1 rui4 shou4 mian2 。
- xi3 chu3 bi4 zhen1 you2 zhu4 wang4 ， sheng4 you2 zheng1 juan4 geng4 qian1 yan2 。
- zao3 he2 ye4 di3 dun1 chi1 fu2 ， zong1 shu4 shao1 tou2 luan4 die2 chuan1 。
- cuo2 fa1 lao2 pen2 hun2 qi4 lu3 ， tie3 zi1 huan2 fa3 mian3 pi1 qian1 。
- feng1 rao2 wu4 tai4 ning2 shu1 yue4 ， mei3 li2 shu1 ji1 ku4 lei4 yan4 。
- xi1 hai3 hao4 xiong2 zhang1 chuan2 ji4 ， nan2 kang1 ci2 jian4 ji1 ming2 juan1 。
- liang2 gong1 shou3 ji4 gao1 rong2 xue2 ， miao4 yin3 dan1 fang1 bi4 bu4 chuan2 。
- yi3 jian4 ling2 guan1 ling2 jue2 ding3 ， meng4 dao1 gu1 lei3 xiao1 wei1 dian1 。
- jin1 hua2 xiang4 mo4 yi2 san1 pin3 ， shi2 jing4 jia1 lan2 lu4 yi4 quan2 。
- xin4 luo4 jing1 zhou1 sui2 gu3 yi4 ， jian3 ban1 zhi1 que4 ting1 yao2 bian1 。
- ruo4 liang2 nei4 di4 han2 xuan1 yi4 ， qie3 zai4 xia2 zou1 shui3 lu4 quan2 。
- yu2 wu3 jiu4 yun2 chuan2 le4 fu3 ， ba1 tan2 shui2 yue1 xi4 yan2 quan2 。
- jiu3 bao1 wan3 jiu4 jia1 ren2 ji4 ， san1 nao4 zhuang1 cheng2 zi3 di4 jian1 。
- yu4 bian4 kun1 wei2 xun2 di4 li3 ， cai2 lin2 yi4 bu4 ren4 jiao1 meng4 。
- wen2 weng1 shi4 an4 feng1 tai2 xian3 ， ge3 liang4 ci2 huang1 xiang3 dou4 bian1 。
- huo4 chu1 jun1 chu3 tui1 zhen4 ji4 ， zhuan3 xing2 jiao1 zi3 song4 qing1 bian4 。
- qi4 zheng1 ju3 ruo4 gen1 xu1 run4 ， ri4 zhao4 pian2 nan2 shu4 ying3 yuan2 。
- yao4 shi4 feng1 guang1 chong2 zhe2 wai4 ， hua1 tan2 ao2 le4 ju2 ming2 qian2 。
- ju4 yuan2 dai4 ni3 qiu2 fu2 shi4 ， zhu4 yuan4 na4 neng2 xue3 du4 jian1 。
- cong2 zhi2 sen1 rong2 huan2 weng3 wei4 ， jia1 liu2 tuan1 xun4 jiong3 chan2 yuan2 。
- xian1 ming2 ji1 zhu4 zhi1 wu2 suan4 ， xi4 sui4 zhui1 dao1 bu2 chi4 qian1 。
- he2 ban4 ya1 huan2 qi2 yao3 tiao3 ， dui4 pei2 ni2 xiu4 jing4 pian1 xuan1 。
- wu3 men2 leng3 ying4 min2 e2 xue3 ， qian1 li3 yuan2 shu1 guan4 peng2 quan2 。
- mao4 sheng4 ba1 hong2 yi2 de2 zui4 ， gao1 yu2 shi2 dao4 bi3 ju4 pian1 。
- yuan2 zi1 bu2 dao4 sheng1 wu2 fen1 ， duan4 xiang1 zhong4 lai2 su4 you3 yuan2 。
- kuan3 zhao4 xiang1 ru2 deng1 tu4 yuan4 ， zhou4 qian1 tai4 bai2 bu4 hua1 zhuan1 。
- wei1 rui2 cao3 mu4 shi2 wei2 rui4 ， qi2 xiu4 jiang1 shan1 dai4 chan3 xian2 。
- xiao3 hou4 xi4 feng1 hong2 zhuo2 zhuo2 ， ye4 zhong1 wei1 yu3 bi4 qian1 qian1 。
- jin3 ting2 yan4 zhu2 ming2 qi1 zhang4 ， xiu4 ge2 xiang1 qiu2 nuan3 yun4 zhan1 。
- bao3 ta3 pai2 huai2 ting2 sun3 yu2 ， guan1 jie1 za2 ta4 yong1 zi1 ping2 。
- tu2 mi2 yin3 jia4 jia1 jia1 yu4 ， zhi2 zhu2 pan1 tiao2 chu3 chu3 yan2 。
- zhong4 ai4 lu3 ru2 ti2 de2 bing3 ， wei1 jiang4 cao2 jiang1 dong3 rong2 zhan1 。
- huan1 yao2 shao3 fu4 cong2 ren2 yong3 ， chang2 jiang3 duo1 jing1 chu3 ke4 shan4 。
- si4 cu4 qi3 luo2 pian1 huan4 yao4 ， ru2 liu2 ju1 ma3 bei4 xuan1 tian2 。
- zhi1 ji1 xian3 chuo4 ming2 kan1 lu4 ， ti2 zhu4 fen1 fang1 shi4 mo4 juan1 。
- li3 te4 feng1 mang2 tu2 shi4 xian3 ， zhang1 yi2 gui1 hua4 zi4 chi2 dian1 。
- ying1 yang2 shi4 ye4 cheng2 you1 jiu3 ， wu1 he2 jian1 xiong2 bai4 zhuan3 xuan2 。
- man4 xiang4 ding3 fen1 cheng2 ba4 dao4 ， que4 dang1 gui1 hua4 yan4 dou1 chan2 。
- qiang2 tan1 chu3 mie4 bei1 qing1 zhe2 ， guang3 qia4 yao2 xun2 xi3 mu4 shan1 。
- ce4 bian4 chang1 kuang2 pao1 yu4 jia3 ， gui1 an1 ming3 ding3 zhui4 jin1 dian4 。
- fen1 ai1 bing3 xi1 yun2 chang2 fu4 ， jia4 se4 fan2 zi1 ze2 mi2 qian1 。
- rui4 sheng4 xiao1 yi1 chui2 nai3 juan4 ， gui4 chen2 chi2 ri4 mei3 chuan2 xuan1 。
- shi2 niu2 mai4 lu4 jia1 xin1 xiang3 ， jiang1 du2 long2 qu1 zhu4 jie2 juan1 。
- bi4 shu3 ting2 tai2 zhen1 dian4 she4 ， zong4 xian2 chi2 zhao3 diao4 si1 qian1 。
- zhe1 man2 dai4 li4 chang2 neng2 gu4 ， han4 shu3 jin1 tang1 yuan3 yi4 jian1 。
- he2 wu3 jia3 ke1 ceng2 ji4 zhong3 ， yan2 zun1 bu3 zhao4 han3 cha4 jian1 。
- chou2 shu1 jing4 yin4 zhu1 jia1 ji2 ， bo2 shi2 xian2 xiu1 bai3 shi4 jian1 。
- zhi3 dui4 mu4 chun1 lin2 an4 hu3 ， shui3 zun1 chun1 zhu4 jie2 he2 ruan2 。
- hua2 yan2 xiang4 ge2 liang2 kan1 ai4 ， jing4 zhong4 song1 xi1 pi4 ke3 lian2 。
- xue2 she4 cui1 wei2 heng2 yan3 ai3 ， fang4 sheng1 kuan1 guang3 mei4 yi1 lian2 。
- xian3 ting2 nen4 sun3 qing1 zan1 zan1 ， feng1 jian4 xin1 he2 lü4 shan4 shan4 。
- shou3 shu4 pi2 xiu1 qian1 wan4 qi2 ， cai3 feng1 zan1 hu4 liang3 san1 yuan2 。
- qing1 jiang1 xie4 shi4 fang1 liu2 xun4 ， da4 mian4 pan2 xing2 zheng4 ya1 qian2 。
- dian4 sao3 gu3 feng1 cang2 hu3 xiao4 ， lei2 chen1 gong1 shu4 sa3 long2 xian2 。
- he2 zhan4 ti4 ying1 xing1 shu1 cai3 ， luan2 xun4 duan1 ling2 huo3 pu1 ran2 。
- ling4 fan4 shi4 qu1 min2 que1 que1 ， zi1 mou2 chou2 yi3 dao4 ping2 ping2 。
- xing4 han2 gan1 zhe0 nao2 tou1 nie4 ， ti3 ni4 ba1 jiao1 du4 mo4 yan2 。
- zhi4 du2 bei4 xing1 zhong4 yan3 juan4 ， shi3 kan4 tang2 xing4 nen4 zhong1 pian1 。
- diao1 pan2 cha4 nü3 cheng2 su1 zuo4 ， shui3 xiang4 chi1 tong2 yang2 zhi3 yuan1 。
- chu1 xia4 lu4 tou2 mi2 hu4 du4 ， zan4 lai2 xi1 pu3 wu4 yi1 chan2 。
- bian4 qin2 yan2 yu3 sheng1 jie1 hui4 ， lian4 tu3 qing2 huai2 si3 bu4 quan1 。
- jie2 sha4 fu3 jin1 zong1 jian3 yi4 ， ru4 shen2 dan1 huo4 li4 jing1 zhuan1 。
- liu3 di1 ye4 yue4 zhu1 lian2 juan3 ， hua1 shi4 chun1 feng1 xiu4 mu4 qian1 。
- shi2 xian4 ban3 tu2 fen1 hu4 ji2 ， yi4 cheng2 pai2 si4 xi4 min2 bian1 。
- shou4 xin1 zi1 wei4 rao2 jiang1 suan4 ， ju4 zhuan4 pan2 can1 zu2 wei3 zhan1 。
- yue4 ji4 mao4 shuang1 qiu1 ken3 cuo4 ， li4 zhi1 chong1 zhang4 xia4 yi2 ran2 。
- ji1 fan1 cong2 jing1 ming2 xu1 lai4 ， shi4 ge4 yuan2 lin2 zao4 lan3 chan2 。
- chun3 dong4 cheng2 shi2 xian1 yang3 yu4 ， jing1 ying1 jie4 hou4 bie2 tao2 zhen1 。
- di4 ding1 ye4 nen4 he2 lan2 cai3 ， tian1 liao3 ya2 xin1 ru4 fen3 jian1 。
- ping2 dai4 qi3 wei2 wen2 ji4 ji2 ， jian1 jun1 ping2 shi4 jian4 liu2 yan1 。
- hui4 lan2 fu4 yi4 you1 qi1 pan4 ， ling2 qian4 jiao1 pu1 qu3 dao3 bian1 。
- hui4 wang3 wan3 qing2 kua1 cu4 ju1 ， hua4 sheng2 han2 shi2 xi4 qiu1 qian1 。
- yin1 yun1 zi3 wu4 meng2 dou1 yi4 ， piao3 miao3 tong2 xia2 ju4 wo4 quan2 。
- chi1 fu2 zi4 ran2 xiao1 jian4 ji3 ， lou2 fan1 ji1 du4 qi3 ge1 chan2 。
- huan4 you2 zhi3 tan4 yin1 chen2 que4 ， xiang1 yin3 he2 jing1 sui4 yue4 chuan2 。
- ling2 shou4 tao2 zhi1 qi2 gong4 jie2 ， jin1 sha1 yin2 shuo4 gui4 xiang1 lian2 。
- mai2 lun2 xi1 an4 jun1 shu1 ming4 ， chi4 yu4 jin1 fen1 tai4 shou3 quan2 。
- tu2 wei2 xing2 chun1 fei1 zao4 gai4 ， ju4 neng2 xu1 guo2 bao4 qing1 qian2 。
- zheng4 jing1 xuan2 kao3 you2 duo1 pi4 ， min2 mo4 shen1 qiu2 shang4 wei4 quan2 。
- sui1 kui4 ku4 ru2 fei1 shu1 du4 ， qie3 qi1 hao2 mo4 you3 feng2 juan1 。
- min3 zun1 lian2 cha2 si1 cong2 xun4 ， ke4 jin3 cao1 xiu1 gan3 hao3 tian2 。
- nan2 shi4 zui4 guo4 zan3 zhi4 dui4 ， xi1 lou2 huan1 zuo4 lie4 qiong2 yan2 。
- fan2 xiao1 jin3 wei4 shang1 chun2 hou4 ， hui4 xia2 zhou1 fang2 jin4 qiao3 pian3 。
- zhong4 lu4 sheng3 xin1 yi2 zhi4 kou4 ， bao2 cai2 zhuang1 mao4 ruo4 lin2 yuan1 。
- fu2 wei1 po1 yi4 chao2 ju1 mu4 ， quan4 shan4 huan2 tong2 shi3 zai4 xian2 。
- dao1 li4 yi4 hui1 kang1 yuan3 su2 ， deng3 xian2 guang1 jing3 you4 san1 nian2 。

## 注释

## 译文

## 赏析
