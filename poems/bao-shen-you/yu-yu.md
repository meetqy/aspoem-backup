---
id: bao-shen-you-yu-yu
title: 雨餘
titlePinyin: yu3 yu2
titleSlug: yu-yu
author: 鮑慎由
authorPinyin: bao4 shen4 you2
authorSlug: bao-shen-you
dynasty: 宋
dynastyPinyin: song4
dynastySlug: song
tags: []
---

## 正文

- 礎潤雨欲作，好風每相先。
- 蕭蕭清入簾，令我心灑然。
- 閉門倦永夏，枕書日昏眠。
- 快此風雨餘，端如濯飛泉。
- 盆山有佳趣，草木更幽妍。
- 井華養文石，香篆橫雲烟。
- 俯仰方丈間，勝事亦可憐。
- 永懷觸熱子，我勞良獨賢。

## 拼音

- chu3 run4 yu3 yu4 zuo4 ， hao3 feng1 mei3 xiang1 xian1 。
- xiao1 xiao1 qing1 ru4 lian2 ， ling4 wo3 xin1 sa3 ran2 。
- bi4 men2 juan4 yong3 xia4 ， zhen3 shu1 ri4 hun1 mian2 。
- kuai4 ci3 feng1 yu3 yu2 ， duan1 ru2 zhuo2 fei1 quan2 。
- pen2 shan1 you3 jia1 qu4 ， cao3 mu4 geng4 you1 yan2 。
- jing3 hua2 yang3 wen2 shi2 ， xiang1 zhuan4 heng2 yun2 yan1 。
- fu3 yang3 fang1 zhang4 jian4 ， sheng4 shi4 yi4 ke3 lian2 。
- yong3 huai2 chu4 re4 zi3 ， wo3 lao2 liang2 du2 xian2 。

## 注释

## 译文

## 赏析
