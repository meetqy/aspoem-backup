---
id: gong-feng-song-tang-lin-zhi-xiu-cai-wang-han-dong-cong-xu-sheng-yuan-jiao-shou-xue-shi
title: 送湯麟之秀才往漢東從徐省元教授學詩
titlePinyin: song4 tang1 lin2 zhi1 xiu4 cai0 wang3 han4 dong1 cong2 xu2 sheng3 yuan2 jiao4 shou4 xue2 shi1
titleSlug: song-tang-lin-zhi-xiu-cai-wang-han-dong-cong-xu-sheng-yuan-jiao-shou-xue-shi
author: 鞏豐
authorPinyin: gong3 feng1
authorSlug: gong-feng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 士遊鄉校間，如舟試津浦。
- 所見小溪山，未見大島嶼。
- 一旦遠游學，如舟涉江湖。
- 所見寖以廣，變怪驚龍魚。
- 人生本自有丘壑，陋巷棲遲窮亦樂。
- 何必三江暨五湖，始助胸中疆界拓。
- 我言隨寓耳目移，馬遷所以游會稽。
- 向令俯僂但京國，未必大放雄深詞。
- 君今濯秀雙溪水，下語不凡真可喜。
- 若使循爲舉子文，定自棘門兒戲耳。
- 古來妙技如屠龍，不療饑餒徒爲工。
- 不如高科取富貴，如一棗葉持鍼鋒。
- 挾冊將遊隨子國，親賢況是諸侯客。
- 曾將好手冠南宮，行當闊步趨文石。
- 奮飛欲往氣莫降，蒹葭莽莽天雨霜。
- 揚瀾左蠡吞九澤，大孤小孤插長江。
- 請停詩筆莫容易，大義聯翩且周禮。
- 路途千里負笈人，併以經塗相指似。

## 拼音

- shi4 you2 xiang1 xiao4 jian4 ， ru2 zhou1 shi4 jin1 pu3 。
- suo3 jian4 xiao3 xi1 shan1 ， wei4 jian4 da4 dao3 yu3 。
- yi2 dan4 yuan3 you2 xue2 ， ru2 zhou1 she4 jiang1 hu2 。
- suo3 jian4 jin4 yi3 guang3 ， bian4 guai4 jing1 long2 yu2 。
- ren2 sheng1 ben3 zi4 you3 qiu1 he4 ， lou4 xiang4 qi1 chi2 qiong2 yi4 le4 。
- he2 bi4 san1 jiang1 ji4 wu3 hu2 ， shi3 zhu4 xiong1 zhong1 jiang1 jie4 tuo4 。
- wo3 yan2 sui2 yu4 er3 mu4 yi2 ， ma3 qian1 suo3 yi3 you2 hui4 ji1 。
- xiang4 ling4 fu3 lü3 dan4 jing1 guo2 ， wei4 bi4 da4 fang4 xiong2 shen1 ci2 。
- jun1 jin1 zhuo2 xiu4 shuang1 xi1 shui3 ， xia4 yu3 bu4 fan2 zhen1 ke3 xi3 。
- ruo4 shi3 xun2 wei2 ju3 zi3 wen2 ， ding4 zi4 ji2 men2 er2 xi4 er3 。
- gu3 lai2 miao4 ji4 ru2 tu2 long2 ， bu4 liao2 ji1 nei3 tu2 wei2 gong1 。
- bu4 ru2 gao1 ke1 qu3 fu4 gui4 ， ru2 yi1 zao3 ye4 chi2 zhen1 feng1 。
- xie2 ce4 jiang1 you2 sui2 zi3 guo2 ， qin1 xian2 kuang4 shi4 zhu1 hou2 ke4 。
- ceng2 jiang1 hao3 shou3 guan1 nan2 gong1 ， xing2 dang1 kuo4 bu4 qu1 wen2 shi2 。
- fen4 fei1 yu4 wang3 qi4 mo4 jiang4 ， jian1 jia1 mang3 mang3 tian1 yu3 shuang1 。
- yang2 lan2 zuo3 li2 tun1 jiu3 ze2 ， da4 gu1 xiao3 gu1 cha1 chang2 jiang1 。
- qing3 ting2 shi1 bi3 mo4 rong2 yi4 ， da4 yi4 lian2 pian1 qie3 zhou1 li3 。
- lu4 tu2 qian1 li3 fu4 ji2 ren2 ， bing4 yi3 jing1 tu2 xiang1 zhi3 si4 。

## 注释

## 译文

## 赏析
