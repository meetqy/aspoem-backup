---
id: gong-feng-cui-jiao-ting-quan-chu-tian-zhu-zhi-zhi-jiang-zhi-dong-xiao-men-shu-zhe-xia-zhui-fang-chun-sheng-shi-ru-jiao-yin-jian-ting-dang-mu-shi-zui-qi-chu-jiu-qu-dong-po-shi-yu-ming-yi-wu-cui-ke-wei-bu-ruo-zhi-ming-cui-jiao-wei-bu-fei-da-zhi-gong-shi-wang-jun-si-ming-xin-gai-zhi-wei-fu-yi-shou
title: 翠蛟亭泉出天柱之趾將至洞霄門數折下墜方春盛時如蛟飲澗亭當木石最奇處舊取東坡詩語名以舞翠客謂不若直名翠蛟爲不費答知宮事王君思明欣改之爲賦一首
titlePinyin: cui4 jiao1 ting2 quan2 chu1 tian1 zhu4 zhi1 zhi3 jiang1 zhi4 dong4 xiao1 men2 shu4 zhe2 xia4 zhui4 fang1 chun1 sheng4 shi2 ru2 jiao1 yin3 jian4 ting2 dang1 mu4 shi2 zui4 qi2 chu3 jiu4 qu3 dong1 po1 shi1 yu3 ming2 yi3 wu3 cui4 ke4 wei4 bu2 ruo4 zhi2 ming2 cui4 jiao1 wei2 bu2 fei4 da2 zhi1 gong1 shi4 wang2 jun1 si1 ming2 xin1 gai3 zhi1 wei2 fu4 yi4 shou3
titleSlug: cui-jiao-ting-quan-chu-tian-zhu-zhi-zhi-jiang-zhi-dong-xiao-men-shu-zhe-xia-zhui-fang-chun-sheng-shi-ru-jiao-yin-jian-ting-dang-mu-shi-zui-qi-chu-jiu-qu-dong-po-shi-yu-ming-yi-wu-cui-ke-wei-bu-ruo-zhi-ming-cui-jiao-wei-bu-fei-da-zhi-gong-shi-wang-jun-si-ming-xin-gai-zhi-wei-fu-yi-shou
author: 鞏豐
authorPinyin: gong3 feng1
authorSlug: gong-feng
dynasty: 宋
dynastyPinyin: song4
dynastySlug: song
tags: []
---

## 正文

- 木石相因依，妙處在得水。
- 遇其相合時，澗蹙水多止。
- 巍巍天柱峯，雙洞空無底。
- 怪石抱川迴，灌木參天起。
- 青蛟走玉骨，玄脈貫石髓。
- 屈折暫得伸，掀舞如掉尾。
- 亭成自何年，不陋亦不侈。
- 秋深泉少縮，亭影照清泚。
- 忽遇水飛流，亭在銀濤裏。
- 愁蛟捲亭去，相距不盈咫。
- 一落墜兩谼，力竭勢方已。
- 終疑入江湖，赴海日千里。
- 昨夜山雨豪，梧竹盡風靡。
- 轟雷與石鬭，蛟怒幾欲死。
- 吾亭方宴然，清曉見窗几。
- 因携一樽來，與客相料理。
- 剩擬畫將歸，題詩却留此。

## 拼音

- mu4 shi2 xiang1 yin1 yi1 ， miao4 chu3 zai4 de2 shui3 。
- yu4 qi2 xiang1 he2 shi2 ， jian4 cu4 shui3 duo1 zhi3 。
- wei1 wei1 tian1 zhu4 feng1 ， shuang1 dong4 kong1 wu2 di3 。
- guai4 shi2 bao4 chuan1 hui2 ， guan4 mu4 can1 tian1 qi3 。
- qing1 jiao1 zou3 yu4 gu3 ， xuan2 mai4 guan4 shi2 sui3 。
- qu1 zhe2 zan4 de2 shen1 ， xian1 wu3 ru2 diao4 wei3 。
- ting2 cheng2 zi4 he2 nian2 ， bu2 lou4 yi4 bu4 chi3 。
- qiu1 shen1 quan2 shao3 suo1 ， ting2 ying3 zhao4 qing1 ci3 。
- hu1 yu4 shui3 fei1 liu2 ， ting2 zai4 yin2 tao1 li3 。
- chou2 jiao1 juan3 ting2 qu4 ， xiang1 ju4 bu4 ying2 zhi3 。
- yi2 luo4 zhui4 liang3 hong2 ， li4 jie2 shi4 fang1 yi3 。
- zhong1 yi2 ru4 jiang1 hu2 ， fu4 hai3 ri4 qian1 li3 。
- zuo2 ye4 shan1 yu3 hao2 ， wu2 zhu2 jin4 feng1 mi2 。
- hong1 lei2 yu3 shi2 dou4 ， jiao1 nu4 ji1 yu4 si3 。
- wu2 ting2 fang1 yan4 ran2 ， qing1 xiao3 jian4 chuang1 ji3 。
- yin1 xie2 yi4 zun1 lai2 ， yu3 ke4 xiang1 liao4 li3 。
- sheng4 ni3 hua4 jiang1 gui1 ， ti2 shi1 que4 liu2 ci3 。

## 注释

## 译文

## 赏析
