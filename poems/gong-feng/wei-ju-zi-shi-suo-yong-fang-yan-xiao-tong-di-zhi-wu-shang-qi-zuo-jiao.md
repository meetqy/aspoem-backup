---
id: gong-feng-wei-ju-zi-shi-suo-yong-fang-yan-xiao-tong-di-zhi-wu-shang-qi-zuo-jiao
title: 爲舉子時所用方硯小童滌之誤傷其左角
titlePinyin: wei2 ju3 zi3 shi2 suo3 yong4 fang1 yan4 xiao3 tong2 di2 zhi1 wu4 shang1 qi2 zuo3 jiao3
titleSlug: wei-ju-zi-shi-suo-yong-fang-yan-xiao-tong-di-zhi-wu-shang-qi-zuo-jiao
author: 鞏豐
authorPinyin: gong3 feng1
authorSlug: gong-feng
dynasty: 宋
dynastyPinyin: song4
dynastySlug: song
tags: []
---

## 正文

- 巾箱硯子何處得，溪翁用作待魚石。
- 博時不費杖頭錢，遂入余家掌文墨。
- 父祖相傳晚畀予，自幼相隨真莫逆。
- 七星象斗隠約明，一口如池方寸窄。
- 憶曾携入對集英，僅畢春秋二三策。
- 後來隨宦落江湖，同上武昌題赤壁。
- 定交首尾三十所，晏子狐裘虞老屐。
- 村童唐突豈偶然，一角微傷真可惜。
- 大禹圭璽猶缺殘，因損不妨成友益。
- 靈光一殿亦偶存，小物本來甘棄擲。
- 贊經禆史則已多，論議失中天賜謫。
- 敬追子産謝叔向，息黥補劓全吾璧。

## 拼音

- jin1 xiang1 yan4 zi3 he2 chu3 de2 ， xi1 weng1 yong4 zuo4 dai4 yu2 shi2 。
- bo2 shi2 bu2 fei4 zhang4 tou2 qian2 ， sui4 ru4 yu2 jia1 zhang3 wen2 mo4 。
- fu4 zu3 xiang1 chuan2 wan3 bi4 yu3 ， zi4 you4 xiang1 sui2 zhen1 mo4 ni4 。
- qi1 xing1 xiang4 dou4 yin3 yue1 ming2 ， yi4 kou3 ru2 chi2 fang1 cun4 zhai3 。
- yi4 ceng2 xie2 ru4 dui4 ji2 ying1 ， jin3 bi4 chun1 qiu1 er4 san1 ce4 。
- hou4 lai2 sui2 huan4 luo4 jiang1 hu2 ， tong2 shang4 wu3 chang1 ti2 chi4 bi4 。
- ding4 jiao1 shou3 wei3 san1 shi2 suo3 ， yan4 zi3 hu2 qiu2 yu2 lao3 ji1 。
- cun1 tong2 tang2 tu1 qi3 ou3 ran2 ， yi4 jiao3 wei1 shang1 zhen1 ke3 xi1 。
- da4 yu3 gui1 xi3 you2 que1 can2 ， yin1 sun3 bu4 fang2 cheng2 you3 yi4 。
- ling2 guang1 yi2 dian4 yi4 ou3 cun2 ， xiao3 wu4 ben3 lai2 gan1 qi4 zhi4 。
- zan4 jing1 bi4 shi3 ze2 yi3 duo1 ， lun4 yi4 shi1 zhong1 tian1 ci4 zhe2 。
- jing4 zhui1 zi3 chan3 xie4 shu1 xiang4 ， xi1 qing2 bu3 yi4 quan2 wu2 bi4 。

## 注释

## 译文

## 赏析
