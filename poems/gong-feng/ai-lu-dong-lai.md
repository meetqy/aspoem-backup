---
id: gong-feng-ai-lu-dong-lai
title: 哀呂東萊
titlePinyin: ai1 lü3 dong1 lai2
titleSlug: ai-lu-dong-lai
author: 鞏豐
authorPinyin: gong3 feng1
authorSlug: gong-feng
dynasty: 宋
dynastyPinyin: song4
dynastySlug: song
tags: []
---

## 正文

- 嗚呼呂夫子，天姿素顒昂。
- 文獻紹家學，刻意稽虞唐。
- 看書眼如月，洞照所未詳。
- 雲霧養豹質，彜尊瑑龍章。
- 椎鋒裹頭歲，躡足遊四方。
- 取友半楚越，篤志日自强。
- 著眼囂塵上，口不掛否臧。
- 堅車遵大路，驂轡多王良。
- 筆陣萬人敵，嚴嚴亞夫營。
- 既壯道愈焯，維斗揭太常。
- 朝路閲時變，有意夫明昌。
- 嗚呼命非耶，一病俄殂喪。
- 百年能幾見，痛在予衷腸。
- 恭惟經濟學，日就而月將。
- 便便五經笥，笑視古錦囊。
- 訂史參理亂，一一堪施行。
- 聖伏道絕塞，繄我爲發明。
- 無心著師說，獨遜時輩聲。
- 盤礴九雲夢，胸次莫與京。
- 爐烟對姬孔，脫落翰墨場。
- 耳目所纂輯，如春之發生。
- 退然避時譽，歛衽不肯當。
- 居憂寄蕭寺，舉俗載其名。
- 戶外履常滿，攝齊願升堂。
- 樹陰敷晝戶，靜對書一床。
- 是中亦何有，乃獨不可量。
- 吾則不爾拒，歲寒永相望。
- 嗟豐幼甚愚，聖讀初濫觴。
- 先生與之進，聞見昔未嘗。
- 摳衣莫我舊，歲籥今幾更。
- 山林有陳迹，尚想曳杖聲。
- 精衷無渝泐，氣序有翕張。
- 俯仰十數載，淹留竟奚成。
- 羣趨競場屋，意氣無激揚。
- 荏苒去函丈，有愧弟子行。
- 冊府羅鷺羽，尋拜尚書郎。
- 明堂資衆木，待公舉脩梁。
- 豐時遊庠序，門牆邇康莊。
- 偕我二三子，振袂時騫翔。
- 黄塵烏帽底，自覺神觀清。
- 每伺趨局暇，進揖班馬香。
- 先生爲酬酢，講貫忘暄涼。
- 于時萃英髦，王路均且平。
- 蘇醒憂國病，斟酌鑒古情。
- 門外有過轍，頗怪來往并。
- 再歲感末疾，長江理歸航。
- 江濱多送客，飛蓋驚鳬鶬。
- 走實厭衆味，食魚必河魴。
- 豈其嗜野蔌，而置稌與秔。
- 敬願持此心，不厭道阻長。
- 及歸供灑掃，藥餌常侍旁。
- 庶幾秉一炬，上接星宿芒。
- 師門謝賓客，童穉亦歎驚。
- 唯有舊學徒，尚俾承餘光。
- 神閑造沖邈，氣定絕慨慷。
- 嘯傲羲皇上，稅駕無何鄉。
- 今歲二月中，豐入須女城。
- 床下拜龐老，城隅有幽坊。
- 維時春氣和，天宇新霽晴。
- 先生呼我俱，緩步臨前楹。
- 露菊擢翠羽，風篁韵繁箏。
- 晝坐欣至夕，話盡一再更。
- 誨言皆砭石，易知復難忘。
- 委曲到肝鬲，如啜黄昏湯。
- 出門九徘徊，三復心遑遑。
- 提撕不予棄，感切涕泗橫。
- 先世有遺書，故墟有山房。
- 尚冀疾有間，挈領提其綱。
- 敢以學爲嬉，坐使素業荒。
- 誓當服明訓，爲衣不爲裳。
- 筆著將脫稿，後生有憲章。
- 家傳人誦之，豈但師張程。
- 研精固有造，棲遲詎無成。
- 嗚呼寢門慟，茲禍誰使令。
- 天高不可訴，仰視空茫茫。
- 枯琴在東壁，遺履陳西廂。
- 未續千古淚，桂魄三闕盈。
- 慨昔身健日，浮言多謗傷。
- 黄鍾自疏越，鄭衛徒錚錚。
- 事定蓋棺了，玄黄閟青箱。
- 堂堂那復見，薄奠攄寸誠。
- 斯文倘有繼，師道其張皇。
- 矢心薦明蠲，精爽庶歆饗。

## 拼音

- wu1 hu1 lü3 fu1 zi3 ， tian1 zi1 su4 yong2 ang2 。
- wen2 xian4 shao4 jia1 xue2 ， ke4 yi4 ji1 yu2 tang2 。
- kan4 shu1 yan3 ru2 yue4 ， dong4 zhao4 suo3 wei4 xiang2 。
- yun2 wu4 yang3 bao4 zhi4 ， yi2 zun1 zhuan4 long2 zhang1 。
- zhui1 feng1 guo3 tou2 sui4 ， nie4 zu2 you2 si4 fang1 。
- qu3 you3 ban4 chu3 yue4 ， du3 zhi4 ri4 zi4 qiang2 。
- zhu4 yan3 xiao1 chen2 shang4 ， kou3 bu2 gua4 fou3 zang1 。
- jian1 ju1 zun1 da4 lu4 ， can1 pei4 duo1 wang2 liang2 。
- bi3 zhen4 wan4 ren2 di2 ， yan2 yan2 ya1 fu1 ying2 。
- ji4 zhuang4 dao4 yu4 chao1 ， wei2 dou4 jie1 tai4 chang2 。
- chao2 lu4 yue4 shi2 bian4 ， you3 yi4 fu1 ming2 chang1 。
- wu1 hu1 ming4 fei1 ye1 ， yi2 bing4 e2 cu2 sang1 。
- bai3 nian2 neng2 ji1 jian4 ， tong4 zai4 yu3 zhong1 chang2 。
- gong1 wei2 jing1 ji4 xue2 ， ri4 jiu4 er2 yue4 jiang1 。
- bian4 bian4 wu3 jing1 si4 ， xiao4 shi4 gu3 jin3 nang2 。
- ding4 shi3 can1 li3 luan4 ， yi1 yi1 kan1 shi1 xing2 。
- sheng4 fu2 dao4 jue2 sai1 ， yi1 wo3 wei2 fa1 ming2 。
- wu2 xin1 zhu4 shi1 shuo1 ， du2 xun4 shi2 bei4 sheng1 。
- pan2 bo2 jiu3 yun2 meng4 ， xiong1 ci4 mo4 yu3 jing1 。
- lu2 yan1 dui4 ji1 kong3 ， tuo1 luo4 han4 mo4 chang3 。
- er3 mu4 suo3 zuan3 ji2 ， ru2 chun1 zhi1 fa1 sheng1 。
- tui4 ran2 bi4 shi2 yu4 ， lian3 ren4 bu4 ken3 dang1 。
- ju1 you1 ji4 xiao1 si4 ， ju3 su2 zai4 qi2 ming2 。
- hu4 wai4 lü3 chang2 man3 ， she4 qi2 yuan4 sheng1 tang2 。
- shu4 yin1 fu1 zhou4 hu4 ， jing4 dui4 shu1 yi4 chuang2 。
- shi4 zhong1 yi4 he2 you3 ， nai3 du2 bu4 ke3 liang2 。
- wu2 ze2 bu4 er3 ju4 ， sui4 han2 yong3 xiang1 wang4 。
- jie1 feng1 you4 shen4 yu2 ， sheng4 du2 chu1 lan4 shang1 。
- xian1 sheng0 yu3 zhi1 jin4 ， wen2 jian4 xi1 wei4 chang2 。
- kou1 yi1 mo4 wo3 jiu4 ， sui4 yue4 jin1 ji1 geng4 。
- shan1 lin2 you3 chen2 ji4 ， shang4 xiang3 ye4 zhang4 sheng1 。
- jing1 zhong1 wu2 yu2 le4 ， qi4 xu4 you3 xi1 zhang1 。
- fu3 yang3 shi2 shu4 zai4 ， yan1 liu2 jing4 xi1 cheng2 。
- qun2 qu1 jing4 chang3 wu1 ， yi4 qi4 wu2 ji1 yang2 。
- ren3 ran3 qu4 han2 zhang4 ， you3 kui4 di4 zi3 xing2 。
- ce4 fu3 luo2 lu4 yu3 ， xun2 bai4 shang4 shu1 lang2 。
- ming2 tang2 zi1 zhong4 mu4 ， dai4 gong1 ju3 xiu1 liang2 。
- feng1 shi2 you2 xiang2 xu4 ， men2 qiang2 er3 kang1 zhuang1 。
- xie2 wo3 er4 san1 zi3 ， zhen4 mei4 shi2 qian1 xiang2 。
- huang2 chen2 wu1 mao4 di3 ， zi4 jue2 shen2 guan1 qing1 。
- mei3 si4 qu1 ju2 xia2 ， jin4 yi1 ban1 ma3 xiang1 。
- xian1 sheng0 wei2 chou2 zuo4 ， jiang3 guan4 wang4 xuan1 liang2 。
- yu2 shi2 cui4 ying1 mao2 ， wang2 lu4 jun1 qie3 ping2 。
- su1 xing3 you1 guo2 bing4 ， zhen1 zhuo2 jian4 gu3 qing2 。
- men2 wai4 you3 guo4 zhe2 ， po1 guai4 lai2 wang3 bing4 。
- zai4 sui4 gan3 mo4 ji2 ， chang2 jiang1 li3 gui1 hang2 。
- jiang1 bin1 duo1 song4 ke4 ， fei1 gai4 jing1 fu2 cang1 。
- zou3 shi2 yan4 zhong4 wei4 ， shi2 yu2 bi4 he2 fang2 。
- qi3 qi2 shi4 ye3 su4 ， er2 zhi4 tu2 yu3 jing1 。
- jing4 yuan4 chi2 ci3 xin1 ， bu2 yan4 dao4 zu3 chang2 。
- ji2 gui1 gong4 sa3 sao3 ， yao4 er3 chang2 shi4 pang2 。
- shu4 ji1 bing3 yi2 ju4 ， shang4 jie1 xing1 xiu4 mang2 。
- shi1 men2 xie4 bin1 ke4 ， tong2 zhi4 yi4 tan4 jing1 。
- wei2 you3 jiu4 xue2 tu2 ， shang4 bi3 cheng2 yu2 guang1 。
- shen2 xian2 zao4 chong1 miao3 ， qi4 ding4 jue2 kai3 kang1 。
- xiao4 ao4 xi1 huang2 shang0 ， shui4 jia4 wu2 he2 xiang1 。
- jin1 sui4 er4 yue4 zhong1 ， feng1 ru4 xu1 nü3 cheng2 。
- chuang2 xia4 bai4 pang2 lao3 ， cheng2 yu2 you3 you1 fang1 。
- wei2 shi2 chun1 qi4 he2 ， tian1 yu3 xin1 ji4 qing2 。
- xian1 sheng0 hu1 wo3 ju4 ， huan3 bu4 lin2 qian2 ying2 。
- lu4 ju2 zhuo2 cui4 yu3 ， feng1 huang2 yun4 fan2 zheng1 。
- zhou4 zuo4 xin1 zhi4 xi1 ， hua4 jin4 yi2 zai4 geng4 。
- hui4 yan2 jie1 bian1 shi2 ， yi4 zhi1 fu4 nan2 wang4 。
- wei3 qu1 dao4 gan1 ge2 ， ru2 chuo4 huang2 hun1 tang1 。
- chu1 men2 jiu3 pai2 huai2 ， san1 fu4 xin1 huang2 huang2 。
- ti2 si1 bu4 yu3 qi4 ， gan3 qie4 ti4 si4 heng2 。
- xian1 shi4 you3 yi2 shu1 ， gu4 xu1 you3 shan1 fang2 。
- shang4 ji4 ji2 you3 jian4 ， qie4 ling3 ti2 qi2 gang1 。
- gan3 yi3 xue2 wei2 xi1 ， zuo4 shi3 su4 ye4 huang1 。
- shi4 dang1 fu2 ming2 xun4 ， wei2 yi1 bu4 wei2 shang0 。
- bi3 zhu4 jiang1 tuo1 gao3 ， hou4 sheng1 you3 xian4 zhang1 。
- jia1 chuan2 ren2 song4 zhi1 ， qi3 dan4 shi1 zhang1 cheng2 。
- yan2 jing1 gu4 you3 zao4 ， qi1 chi2 ju4 wu2 cheng2 。
- wu1 hu1 qin3 men2 tong4 ， zi1 huo4 shui2 shi3 ling4 。
- tian1 gao1 bu4 ke3 su4 ， yang3 shi4 kong1 mang2 mang2 。
- ku1 qin2 zai4 dong1 bi4 ， yi2 lü3 chen2 xi1 xiang1 。
- wei4 xu4 qian1 gu3 lei4 ， gui4 po4 san1 que4 ying2 。
- kai3 xi1 shen1 jian4 ri4 ， fu2 yan2 duo1 bang4 shang1 。
- huang2 zhong1 zi4 shu1 yue4 ， zheng4 wei4 tu2 zheng1 zheng1 。
- shi4 ding4 gai4 guan1 le0 ， xuan2 huang2 bi4 qing1 xiang1 。
- tang2 tang2 na4 fu4 jian4 ， bao2 dian4 shu1 cun4 cheng2 。
- si1 wen2 tang3 you3 ji4 ， shi1 dao4 qi2 zhang1 huang2 。
- shi3 xin1 jian4 ming2 juan1 ， jing1 shuang3 shu4 xin1 xiang3 。

## 注释

## 译文

## 赏析
