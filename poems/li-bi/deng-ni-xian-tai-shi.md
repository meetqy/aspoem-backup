---
id: li-bi-deng-ni-xian-tai-shi
title: 登擬峴臺詩
titlePinyin: deng1 ni3 xian4 tai2 shi1
titleSlug: deng-ni-xian-tai-shi
author: 李壁
authorPinyin: li3 bi4
authorSlug: li-bi
dynasty: 宋
dynastyPinyin: song4
dynastySlug: song
tags: []
---

## 正文

- 羊公洙泗人，易地即顔子。
- 功名真餘棄，邂逅照圖史。
- 況復權利間，何啻鼠肝似。
- 武庫偶並稱，相去不知幾。
- 臺傾屬新葺，天遠暮山紫。
- 佳月喚我來，拋却烏皮几。
- 莫言風景非，世本無真是。
- 有酒即宜城，有魚斯漢水。
- 殷勤一樽共，清唱切雲起。
- 羈旅聊自紓，高興未渠已。
- 銀河簾旌接，斗柄屋山指。
- 側聞急才秋，便坐引奇士。
- 但遣君意陳，流落非予耻。

## 拼音

- yang2 gong1 zhu1 si4 ren2 ， yi4 di4 ji2 yan2 zi3 。
- gong1 ming2 zhen1 yu2 qi4 ， xie4 hou4 zhao4 tu2 shi3 。
- kuang4 fu4 quan2 li4 jian4 ， he2 chi4 shu3 gan1 si4 。
- wu3 ku4 ou3 bing4 cheng1 ， xiang1 qu4 bu4 zhi1 ji1 。
- tai2 qing1 shu3 xin1 qi4 ， tian1 yuan3 mu4 shan1 zi3 。
- jia1 yue4 huan4 wo3 lai2 ， pao1 que4 wu1 pi2 ji3 。
- mo4 yan2 feng1 jing3 fei1 ， shi4 ben3 wu2 zhen1 shi4 。
- you3 jiu3 ji2 yi2 cheng2 ， you3 yu2 si1 han4 shui3 。
- yin1 qin2 yi4 zun1 gong4 ， qing1 chang4 qie4 yun2 qi3 。
- ji1 lü3 liao2 zi4 shu1 ， gao1 xing1 wei4 qu2 yi3 。
- yin2 he2 lian2 jing1 jie1 ， dou3 bing3 wu1 shan1 zhi3 。
- ce4 wen2 ji2 cai2 qiu1 ， bian4 zuo4 yin3 qi2 shi4 。
- dan4 qian3 jun1 yi4 chen2 ， liu2 luo4 fei1 yu3 chi3 。

## 注释

## 译文

## 赏析
