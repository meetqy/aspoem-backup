---
id: yang-jian-ou-zuo-qi-yi-ba
title: 偶作  其一八
titlePinyin: ou3 zuo4     qi2 yi1 ba1
titleSlug: ou-zuo-qi-yi-ba
author: 楊簡
authorPinyin: yang2 jian3
authorSlug: yang-jian
dynasty: 宋
dynastyPinyin: song4
dynastySlug: song
tags: []
---

## 正文

- 道心非動靜，學者何難易。
- 癡雲欲掃除，迅霆無異擬。
- 無妄而徵疾，勿藥斯有喜。
- 一輪秋月明，云爲豈思慮。
- 太極奚可圖，可圖非太極。
- 矧復贅無極，哀哉可太息。
- 何不觀古聖，一一已默識。
- 胡爲復作圖，交擾而曲屈。
- 是孰知五行，五行皆妙質。
- 不可離合論，渾渾體自一。
- 安得孔子生，邪說俱蕩滌。
- 哀哉復哀哉，太息復太息。

## 拼音

- dao4 xin1 fei1 dong4 jing4 ， xue2 zhe3 he2 nan2 yi4 。
- chi1 yun2 yu4 sao3 chu2 ， xun4 ting2 wu2 yi4 ni3 。
- wu2 wang4 er2 zhi3 ji2 ， wu4 yao4 si1 you3 xi3 。
- yi4 lun2 qiu1 yue4 ming2 ， yun2 wei2 qi3 si1 lü4 。
- tai4 ji2 xi1 ke3 tu2 ， ke3 tu2 fei1 tai4 ji2 。
- shen3 fu4 zhui4 wu2 ji2 ， ai1 zai1 ke3 tai4 xi1 。
- he2 bu4 guan1 gu3 sheng4 ， yi1 yi1 yi3 mo4 shi2 。
- hu2 wei2 fu4 zuo4 tu2 ， jiao1 rao3 er2 qu3 qu1 。
- shi4 shu2 zhi1 wu3 xing2 ， wu3 xing2 jie1 miao4 zhi4 。
- bu4 ke3 li2 he2 lun4 ， hun2 hun2 ti3 zi4 yi1 。
- an1 de2 kong3 zi3 sheng1 ， xie2 shuo1 ju4 dang4 di2 。
- ai1 zai1 fu4 ai1 zai1 ， tai4 xi1 fu4 tai4 xi1 。

## 注释

## 译文

## 赏析
