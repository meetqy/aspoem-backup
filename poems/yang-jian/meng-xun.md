---
id: yang-jian-meng-xun
title: 蒙訓
titlePinyin: meng2 xun4
titleSlug: meng-xun
author: 楊簡
authorPinyin: yang2 jian3
authorSlug: yang-jian
dynasty: 宋
dynastyPinyin: song4
dynastySlug: song
tags: []
---

## 正文

- 父母生子身，身是父母箇。
- 如何却言我，言我大不可。
- 父母在此坐，子則不敢坐。
- 不坐乃當然，父母如天大。
- 男兒立父旁，女兒立母旁。
- 男兒拱手立，女兒斂衣裳。
- 捧盥兼灑掃，將茶及奉湯。
- 言語須低軟，依前立正方。
- 兄姊惟恭敬，弟妹常愛慈。
- 飲食先尊長，不敢遽有之。
- 尊長若嗔我，嗔我是愛我。
- 欲我爲君子，所以約束我。
- 語話須誠實，步履學疎遲。
- 頭容常正直，四體莫邪欹。

## 拼音

- fu4 mu3 sheng1 zi3 shen1 ， shen1 shi4 fu4 mu3 ge4 。
- ru2 he2 que4 yan2 wo3 ， yan2 wo3 da4 bu4 ke3 。
- fu4 mu3 zai4 ci3 zuo4 ， zi3 ze2 bu4 gan3 zuo4 。
- bu2 zuo4 nai3 dang1 ran2 ， fu4 mu3 ru2 tian1 da4 。
- nan2 er2 li4 fu4 pang2 ， nü3 er2 li4 mu3 pang2 。
- nan2 er2 gong3 shou3 li4 ， nü3 er2 lian3 yi1 shang0 。
- peng3 guan4 jian1 sa3 sao3 ， jiang1 cha2 ji2 feng4 tang1 。
- yan2 yu3 xu1 di1 ruan3 ， yi1 qian2 li4 zheng4 fang1 。
- xiong1 zi3 wei2 gong1 jing4 ， di4 mei4 chang2 ai4 ci2 。
- yin3 shi2 xian1 zun1 chang2 ， bu4 gan3 ju4 you3 zhi1 。
- zun1 chang2 ruo4 chen1 wo3 ， chen1 wo3 shi4 ai4 wo3 。
- yu4 wo3 wei2 jun1 zi3 ， suo3 yi3 yue1 shu4 wo3 。
- yu3 hua4 xu1 cheng2 shi2 ， bu4 lü3 xue2 shu1 chi2 。
- tou2 rong2 chang2 zheng4 zhi2 ， si4 ti3 mo4 ye2 qi1 。

## 注释

## 译文

## 赏析
