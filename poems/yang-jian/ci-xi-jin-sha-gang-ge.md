---
id: yang-jian-ci-xi-jin-sha-gang-ge
title: 慈溪金沙岡歌
titlePinyin: ci2 xi1 jin1 sha1 gang1 ge1
titleSlug: ci-xi-jin-sha-gang-ge
author: 楊簡
authorPinyin: yang2 jian3
authorSlug: yang-jian
dynasty: 宋
dynastyPinyin: song4
dynastySlug: song
tags: []
---

## 正文

- 岡湧金沙來幾里，貼天衮衮白雲裏。
- 雄峰健隴四奔馳，每每囘顧慈溪水。
- 慈溪慈溪孝名美，即天之經地之義。
- 子思不知萬物我發育，推與聖人自固蔽。
- 己自固蔽禍猶小，固蔽後學禍甚大。
- 孔子沒近二千年，未有一人措其愆，汩汩昏昏到今日。
- 所幸慈溪却不然，灼見子思孟子病同源。
- 不得已指其蔽，寫出世所不傳。
- 大道蕩蕩而平平，聖訓至明至坦夷，一無荆棘相維纏。
- 學子首肯斑斑焉，靜明莊敬非强參。
- 學者多覺近二百，事體大勝於已前。
- 學徒轉相啟告又未已，大道行乎詎非天。

## 拼音

- gang1 yong3 jin1 sha1 lai2 ji1 li3 ， tie1 tian1 gun3 gun3 bai2 yun2 li3 。
- xiong2 feng1 jian4 long3 si4 ben1 chi2 ， mei3 mei3 hui2 gu4 ci2 xi1 shui3 。
- ci2 xi1 ci2 xi1 xiao4 ming2 mei3 ， ji2 tian1 zhi1 jing1 di4 zhi1 yi4 。
- zi3 si1 bu4 zhi1 wan4 wu4 wo3 fa1 yu4 ， tui1 yu3 sheng4 ren2 zi4 gu4 bi4 。
- ji3 zi4 gu4 bi4 huo4 you2 xiao3 ， gu4 bi4 hou4 xue2 huo4 shen4 da4 。
- kong3 zi3 mei2 jin4 er4 qian1 nian2 ， wei4 you3 yi4 ren2 cuo4 qi2 qian1 ， gu3 gu3 hun1 hun1 dao4 jin1 ri4 。
- suo3 xing4 ci2 xi1 que4 bu4 ran2 ， zhuo2 jian4 zi3 si1 meng4 zi3 bing4 tong2 yuan2 。
- bu4 de2 yi3 zhi3 qi2 bi4 ， xie3 chu1 shi4 suo3 bu4 chuan2 。
- da4 dao4 dang4 dang4 er2 ping2 ping2 ， sheng4 xun4 zhi4 ming2 zhi4 tan3 yi2 ， yi4 wu2 jing1 ji2 xiang1 wei2 chan2 。
- xue2 zi3 shou3 ken3 ban1 ban1 yan1 ， jing4 ming2 zhuang1 jing4 fei1 qiang2 can1 。
- xue2 zhe3 duo1 jue2 jin4 er4 bai3 ， shi4 ti3 da4 sheng4 wu1 yi3 qian2 。
- xue2 tu2 zhuan3 xiang1 qi3 gao4 you4 wei4 yi3 ， da4 dao4 heng0 hu1 ju4 fei1 tian1 。

## 注释

## 译文

## 赏析
