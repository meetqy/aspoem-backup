---
id: yang-jian-nei-dan-ge
title: 內丹歌
titlePinyin: nei4 dan1 ge1
titleSlug: nei-dan-ge
author: 楊簡
authorPinyin: yang2 jian3
authorSlug: yang-jian
dynasty: 宋
dynastyPinyin: song4
dynastySlug: song
tags: []
---

## 正文

- 某聞內丹不可見，不待施工自成煉。
- 羲皇以上幾春秋，何啻千千萬萬轉。
- 到今晝夜流光湧，金烏夜照廣寒殿。
- 餘輝散發綴碧落，稀稠紛糾珠玉濺。
- 沖氣祥精騰太虛，舒卷飛浮態累變。
- 映空曉景綠拖藍，錯綺晚凝紅染茜。
- 有時震響轟冥濛，有時熠燿盤飛線。
- 有時清潤垂冰絲，有時怱舞瓊花片。
- 其間秀結成山川，密木繁林飛鳥蟲魚次第現。
- 龍翔鳳鳴寶藏興，絪縕孕瑞生羣英。
- 四明之麓鄞之曲，育神含和備五福。
- 中有祥光兩派明，內虛外應無不燭。
- 能聽能言能往復。
- 屈伸俯仰天然奇，不知手舞蹈與足。
- 二十年前忽轉移，驀過慈川天寶山之西。
- 翠微曲複烟霞深，變化遊徙誰復知端倪。
- 石魚樓閣雲氣低，比年往往暫此棲。
- 御風兩渡浙河去，又尋歸路從桃蹊。
- 桃源深處無人識，縱復經從當面迷。
- 天實秘此丹，所見惟童顔。
- 暫時一語露一班，不直知音又復還。

## 拼音

- mou3 wen2 nei4 dan1 bu4 ke3 jian4 ， bu2 dai4 shi1 gong1 zi4 cheng2 lian4 。
- xi1 huang2 yi3 shang4 ji1 chun1 qiu1 ， he2 chi4 qian1 qian1 wan4 wan4 zhuan3 。
- dao4 jin1 zhou4 ye4 liu2 guang1 yong3 ， jin1 wu1 ye4 zhao4 guang3 han2 dian4 。
- yu2 hui1 san4 fa1 zhui4 bi4 luo4 ， xi1 chou2 fen1 jiu1 zhu1 yu4 jian4 。
- chong1 qi4 xiang2 jing1 teng2 tai4 xu1 ， shu1 juan3 fei1 fu2 tai4 lei4 bian4 。
- ying4 kong1 xiao3 jing3 lü4 tuo1 lan2 ， cuo4 qi3 wan3 ning2 hong2 ran3 qian4 。
- you3 shi2 zhen4 xiang3 hong1 ming2 meng2 ， you3 shi2 yi4 yao4 pan2 fei1 xian4 。
- you3 shi2 qing1 run4 chui2 bing1 si1 ， you3 shi2 cong1 wu3 qiong2 hua1 pian4 。
- qi2 jian4 xiu4 jie2 cheng2 shan1 chuan1 ， mi4 mu4 fan2 lin2 fei1 niao3 chong2 yu2 ci4 di4 xian4 。
- long2 xiang2 feng4 ming2 bao3 cang2 xing1 ， yin1 yun4 yun4 rui4 sheng1 qun2 ying1 。
- si4 ming2 zhi1 lu4 yin2 zhi1 qu3 ， yu4 shen2 han2 he2 bei4 wu3 fu2 。
- zhong1 you3 xiang2 guang1 liang3 pai4 ming2 ， nei4 xu1 wai4 ying1 wu2 bu4 zhu2 。
- neng2 ting1 neng2 yan2 neng2 wang3 fu4 。
- qu1 shen1 fu3 yang3 tian1 ran2 qi2 ， bu4 zhi1 shou3 wu3 dao3 yu3 zu2 。
- er4 shi2 nian2 qian2 hu1 zhuan3 yi2 ， mo4 guo4 ci2 chuan1 tian1 bao3 shan1 zhi1 xi1 。
- cui4 wei1 qu3 fu4 yan1 xia2 shen1 ， bian4 hua4 you2 xi3 shui2 fu4 zhi1 duan1 ni2 。
- shi2 yu2 lou2 ge2 yun2 qi4 di1 ， bi3 nian2 wang3 wang3 zan4 ci3 qi1 。
- yu4 feng1 liang3 du4 zhe4 he2 qu4 ， you4 xun2 gui1 lu4 cong2 tao2 qi1 。
- tao2 yuan2 shen1 chu3 wu2 ren2 shi2 ， zong4 fu4 jing1 cong2 dang1 mian4 mi2 。
- tian1 shi2 mi4 ci3 dan1 ， suo3 jian4 wei2 tong2 yan2 。
- zan4 shi2 yi4 yu3 lu4 yi1 ban1 ， bu4 zhi2 zhi1 yin1 you4 fu4 huan2 。

## 注释

## 译文

## 赏析
