---
id: ge-sheng-zhong-wu-wu-chu-chang-xing-guo-fan-xi-xi-zhi-qing-guo-yuan
title: 戊午出長興郭泛西溪至清果院
titlePinyin: wu4 wu3 chu1 chang2 xing1 guo1 fan4 xi1 xi1 zhi4 qing1 guo3 yuan4
titleSlug: wu-wu-chu-chang-xing-guo-fan-xi-xi-zhi-qing-guo-yuan
author: 葛勝仲
authorPinyin: ge3 sheng4 zhong4
authorSlug: ge-sheng-zhong
dynasty: 宋
dynastyPinyin: song4
dynastySlug: song
tags: []
---

## 正文

- 朱藤花墮影，罨畫因名溪。
- 林壑莽參錯，鵜鴂挾春啼。
- 刺船未云久，眼明古招提。
- 入門赤泥亭，石梁亦可躋。
- 佛殿制淳古，凌空飛拱枅。
- 凄其念陳祖，此境嘗幽棲。
- 蝦灘弄竿綫，龍卧聊蟠泥。
- 一朝風雲會，起舞隨荒雞。
- 興王豈細事，荒陵出金犀。
- 賢愚同一丘，莫厭青鞋胝。

## 拼音

- zhu1 teng2 hua1 duo4 ying3 ， yan3 hua4 yin1 ming2 xi1 。
- lin2 he4 mang3 can1 cuo4 ， ti2 jue2 xie2 chun1 ti2 。
- ci4 chuan2 wei4 yun2 jiu3 ， yan3 ming2 gu3 zhao1 ti2 。
- ru4 men2 chi4 ni2 ting2 ， shi2 liang2 yi4 ke3 ji1 。
- fo2 dian4 zhi4 chun2 gu3 ， ling2 kong1 fei1 gong3 ji1 。
- qi1 qi2 nian4 chen2 zu3 ， ci3 jing4 chang2 you1 qi1 。
- xia1 tan1 nong4 gan1 xian4 ， long2 wo4 liao2 pan2 ni2 。
- yi4 zhao1 feng1 yun2 hui4 ， qi3 wu3 sui2 huang1 ji1 。
- xing1 wang2 qi3 xi4 shi4 ， huang1 ling2 chu1 jin1 xi1 。
- xian2 yu2 tong2 yi4 qiu1 ， mo4 yan4 qing1 xie2 zhi1 。

## 注释

## 译文

## 赏析
