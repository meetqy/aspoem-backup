---
id: ge-sheng-zhong-tong-zi-chong-you-yao-ci-jian-jiao-dai-li-xing-zheng-shi-zhui-yong-li-tai-bai-jiu-yun-yin-yi-ci-yun-cheng-zi-chong
title: 同子充遊堯祠見交代李行正詩追用李太白舊韻因亦次韻呈子充
titlePinyin: tong2 zi3 chong1 you2 yao2 ci2 jian4 jiao1 dai4 li3 xing2 zheng4 shi1 zhui1 yong4 li3 tai4 bai2 jiu4 yun4 yin1 yi4 ci4 yun4 cheng2 zi0 chong1
titleSlug: tong-zi-chong-you-yao-ci-jian-jiao-dai-li-xing-zheng-shi-zhui-yong-li-tai-bai-jiu-yun-yin-yi-ci-yun-cheng-zi-chong
author: 葛勝仲
authorPinyin: ge3 sheng4 zhong4
authorSlug: ge-sheng-zhong
dynasty: 宋
dynastyPinyin: song4
dynastySlug: song
tags: []
---

## 正文

- 俗物敗人意，作吏七不堪。
- 朅來東蒙遇歡友，角立傑出推江南。
- 英材百汰揮利刃，夷量萬頃澄寒潭。
- 弱齡文采照金殿，荏苒立境衣猶藍。
- 銅章來踏瑕丘鼓，邑屋歡康無疾苦。
- 春風郊外正酣酣，笑指叢祠兩驂舞。
- 猛抛簿領亂回回，戲看油碧聲如雷。
- 不遣韶光浪湮滅，桃已蒸霞柳飛雪。
- 超然危立俯河干，抱城清泗鳴驚湍。
- 謫仙秀句但碑板，無復真跡龍蛇蟠。
- 君不見聰明文思撫寰海，四表上下騰光彩。
- 破椽欺魄爐無煙，豪氣英風亦何在。
- 荒郊遺趾望中來，遐想千古令人哀。
- 祖龍巡幸亦瑣瑣，從臣徒向蒼珉開。
- 豪華豈復靈光殿，峻峗誰知季武臺。
- 耿耿星河掛窗牖，未跨歸鞍猶捧手。
- 同門早歲氣横秋，年大饑寒依秫酒。
- 俗儒醒醉尚不分，金馬玉麟名遠聞。
- 小縣鳴弦煩卓令，冷閣問字疲子雲。
- 五斗不歸俱委瑣，邂逅爲僚天贊我。
- 金蘭縞紵未足誇，嵇吕命駕何其賖。
- 官寺相望無百步，泮林正對河陽花。
- 坐令荘舄忘吟越，亦復無心存魏闕。
- 蒲酒相從未有涯，祭竈請鄰纔一月。

## 拼音

- su2 wu4 bai4 ren2 yi4 ， zuo4 li4 qi1 bu4 kan1 。
- qie4 lai2 dong1 meng2 yu4 huan1 you3 ， jiao3 li4 jie2 chu1 tui1 jiang1 nan2 。
- ying1 cai2 bai3 tai4 hui1 li4 ren4 ， yi2 liang2 wan4 qing3 cheng2 han2 tan2 。
- ruo4 ling2 wen2 cai3 zhao4 jin1 dian4 ， ren3 ran3 li4 jing4 yi1 you2 lan2 。
- tong2 zhang1 lai2 ta4 xia2 qiu1 gu3 ， yi4 wu1 huan1 kang1 wu2 ji2 ku3 。
- chun1 feng1 jiao1 wai4 zheng4 han1 han1 ， xiao4 zhi3 cong2 ci2 liang3 can1 wu3 。
- meng3 pao1 bo2 ling3 luan4 hui2 hui2 ， xi4 kan4 you2 bi4 sheng1 ru2 lei2 。
- bu4 qian3 shao2 guang1 lang4 yan1 mie4 ， tao2 yi3 zheng1 xia2 liu3 fei1 xue3 。
- chao1 ran2 wei1 li4 fu3 he2 gan1 ， bao4 cheng2 qing1 si4 ming2 jing1 tuan1 。
- zhe2 xian1 xiu4 ju4 dan4 bei1 ban3 ， wu2 fu4 zhen1 ji4 long2 she2 pan2 。
- jun1 bu2 jian4 cong1 ming2 wen2 si1 fu3 huan2 hai3 ， si4 biao3 shang4 xia4 teng2 guang1 cai3 。
- po4 chuan2 qi1 po4 lu2 wu2 yan1 ， hao2 qi4 ying1 feng1 yi4 he2 zai4 。
- huang1 jiao1 yi2 zhi3 wang4 zhong1 lai2 ， xia2 xiang3 qian1 gu3 ling4 ren2 ai1 。
- zu3 long2 xun2 xing4 yi4 suo3 suo3 ， cong2 chen2 tu2 xiang4 cang1 min2 kai1 。
- hao2 hua2 qi3 fu4 ling2 guang1 dian4 ， jun4 wei2 shui2 zhi1 ji4 wu3 tai2 。
- geng3 geng3 xing1 he2 gua4 chuang1 you3 ， wei4 kua4 gui1 an1 you2 peng3 shou3 。
- tong2 men2 zao3 sui4 qi4 heng2 qiu1 ， nian2 da4 ji1 han2 yi1 shu2 jiu3 。
- su2 ru2 xing3 zui4 shang4 bu4 fen1 ， jin1 ma3 yu4 lin2 ming2 yuan3 wen2 。
- xiao3 xian4 ming2 xian2 fan2 zhuo2 ling4 ， leng3 ge2 wen4 zi4 pi2 zi3 yun2 。
- wu3 dou4 bu4 gui1 ju4 wei3 suo3 ， xie4 hou4 wei2 liao2 tian1 zan4 wo3 。
- jin1 lan2 gao3 zhu4 wei4 zu2 kua1 ， ji1 lü3 ming4 jia4 he2 qi2 she1 。
- guan1 si4 xiang1 wang4 wu2 bai3 bu4 ， pan4 lin2 zheng4 dui4 he2 yang2 hua1 。
- zuo4 ling4 zhuang1 xi4 wang4 yin2 yue4 ， yi4 fu4 wu2 xin1 cun2 wei4 que4 。
- pu2 jiu3 xiang1 cong2 wei4 you3 ya2 ， ji4 zao4 qing3 lin2 cai2 yi1 yue4 。

## 注释

## 译文

## 赏析
