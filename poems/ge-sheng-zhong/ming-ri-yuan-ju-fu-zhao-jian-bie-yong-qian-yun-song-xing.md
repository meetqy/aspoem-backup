---
id: ge-sheng-zhong-ming-ri-yuan-ju-fu-zhao-jian-bie-yong-qian-yun-song-xing
title: 明日元舉赴召見别用前韻送行
titlePinyin: ming2 ri4 yuan2 ju3 fu4 zhao4 jian4 bie2 yong4 qian2 yun4 song4 xing2
titleSlug: ming-ri-yuan-ju-fu-zhao-jian-bie-yong-qian-yun-song-xing
author: 葛勝仲
authorPinyin: ge3 sheng4 zhong4
authorSlug: ge-sheng-zhong
dynasty: 宋
dynastyPinyin: song4
dynastySlug: song
tags: []
---

## 正文

- 吾君急升平，元凱登二八。
- 赤墀擁豪俊，青雲啟塗轍。
- 巖居及川觀，號召無虗月。
- 徴君筆瑞世，制行圭玉潔。
- 向來端神羊，不畏龍麟逆。
- 嶠南歸興動，只作數旬客。
- 跡雖遁煙壑，名常藹雲闕。
- 果膺尺一書，赴隴催装發。
- 遂恐長烏府，席與羣工絕。
- 眷言國步艱，敢惮泥塗滑。
- 牛刀剸繁劇，鵬翅摩空闊。
- 相期扶中興，何止得官熱。

## 拼音

- wu2 jun1 ji2 sheng1 ping2 ， yuan2 kai3 deng1 er4 ba1 。
- chi4 chi2 yong1 hao2 jun4 ， qing1 yun2 qi3 tu2 zhe2 。
- yan2 ju1 ji2 chuan1 guan1 ， hao4 zhao4 wu2 xu1 yue4 。
- zhi3 jun1 bi3 rui4 shi4 ， zhi4 xing2 gui1 yu4 jie2 。
- xiang4 lai2 duan1 shen2 yang2 ， bu2 wei4 long2 lin2 ni4 。
- jiao4 nan2 gui1 xing1 dong4 ， zhi1 zuo4 shu4 xun2 ke4 。
- ji4 sui1 dun4 yan1 he4 ， ming2 chang2 ai3 yun2 que4 。
- guo3 ying1 chi3 yi4 shu1 ， fu4 long3 cui1 zhuang1 fa1 。
- sui4 kong3 chang2 wu1 fu3 ， xi2 yu3 qun2 gong1 jue2 。
- juan4 yan2 guo2 bu4 jian1 ， gan3 dan4 ni2 tu2 hua2 。
- niu2 dao1 tuan2 fan2 ju4 ， peng2 chi4 mo2 kong1 kuo4 。
- xiang1 qi1 fu2 zhong1 xing1 ， he2 zhi3 de2 guan1 re4 。

## 注释

## 译文

## 赏析
