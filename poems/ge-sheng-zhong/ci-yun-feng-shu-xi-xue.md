---
id: ge-sheng-zhong-ci-yun-feng-shu-xi-xue
title: 次韻逢叔喜雪
titlePinyin: ci4 yun4 feng2 shu1 xi3 xue3
titleSlug: ci-yun-feng-shu-xi-xue
author: 葛勝仲
authorPinyin: ge3 sheng4 zhong4
authorSlug: ge-sheng-zhong
dynasty: 宋
dynastyPinyin: song4
dynastySlug: song
tags: []
---

## 正文

- 始見穿簾隙，俄驚照屋山。
- 春容先苑樹，夜色誤城關。
- 砧積疑鋪練，盆消若盜環。
- 酒醇懷泛蟻，詩敏過求鷴。
- 滉漾迷珠澤，便娟掩玉顔。
- 人饑氈共嚥，馬凍薦難慳。
- 勢急因空亂，形移任地班。
- 舞深爭巧黠，囀細弄幽閒。
- 淮右提師入，山陰訪友還。
- 江湖禽影斷，絃木未須彎。

## 拼音

- shi3 jian4 chuan1 lian2 xi4 ， e2 jing1 zhao4 wu1 shan1 。
- chun1 rong2 xian1 yuan4 shu4 ， ye4 se4 wu4 cheng2 guan1 。
- zhen1 ji1 yi2 pu1 lian4 ， pen2 xiao1 ruo4 dao4 huan2 。
- jiu3 chun2 huai2 fan4 yi3 ， shi1 min3 guo4 qiu2 xian2 。
- huang4 yang4 mi2 zhu1 ze2 ， bian4 juan1 yan3 yu4 yan2 。
- ren2 ji1 zhan1 gong4 yan4 ， ma3 dong4 jian4 nan2 qian1 。
- shi4 ji2 yin1 kong1 luan4 ， xing2 yi2 ren4 di4 ban1 。
- wu3 shen1 zheng1 qiao3 xia2 ， zhuan4 xi4 nong4 you1 xian2 。
- huai2 you4 ti2 shi1 ru4 ， shan1 yin1 fang3 you3 huan2 。
- jiang1 hu2 qin2 ying3 duan4 ， xian2 mu4 wei4 xu1 wan1 。

## 注释

## 译文

## 赏析
