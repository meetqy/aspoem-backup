---
id: ge-sheng-zhong-zai-he-shi-ji-ming
title: 再和示季明
titlePinyin: zai4 he2 shi4 ji4 ming2
titleSlug: zai-he-shi-ji-ming
author: 葛勝仲
authorPinyin: ge3 sheng4 zhong4
authorSlug: ge-sheng-zhong
dynasty: 宋
dynastyPinyin: song4
dynastySlug: song
tags: []
---

## 正文

- 劍不用置履，柏非可爲舟。
- 古來倜儻士，渠肯甘凡流。
- 君材早邁往，華問馳交游。
- 高文筆如掃，雋辨舌不留。
- 白黑自了了，皮裏藏陽秋。
- 擁卷得淵旨，奮辭祛繆悠。
- 身雖不求人，政自人所求。
- 恢恢有餘刃，所見無全牛。
- 亨衢恐不免，位遇豈足憂。
- 初官三語掾，審克裨藩侯。
- 退公豐暇裕，問學日益羞。
- 行爲孔獨誦，端以賈長頭。
- 嗟余過立境，沒沒謝藴修。
- 廣文一飯足，其他非所謀。
- 勝境定時訪，良書亦可收。
- 但恐與君别，無復往朋儔。

## 拼音

- jian4 bu2 yong4 zhi4 lü3 ， bai3 fei1 ke3 wei2 zhou1 。
- gu3 lai2 ti4 tang3 shi4 ， qu2 ken3 gan1 fan2 liu2 。
- jun1 cai2 zao3 mai4 wang3 ， hua2 wen4 chi2 jiao1 you2 。
- gao1 wen2 bi3 ru2 sao3 ， jun4 bian4 she2 bu4 liu2 。
- bai2 hei1 zi4 liao3 liao3 ， pi2 li3 cang2 yang2 qiu1 。
- yong1 juan4 de2 yuan1 zhi3 ， fen4 ci2 qu1 mou2 you1 。
- shen1 sui1 bu4 qiu2 ren2 ， zheng4 zi4 ren2 suo3 qiu2 。
- hui1 hui1 you3 yu2 ren4 ， suo3 jian4 wu2 quan2 niu2 。
- heng1 qu2 kong3 bu4 mian3 ， wei4 yu4 qi3 zu2 you1 。
- chu1 guan1 san1 yu3 yuan4 ， shen3 ke4 bi4 fan1 hou2 。
- tui4 gong1 feng1 xia2 yu4 ， wen4 xue2 ri4 yi4 xiu1 。
- xing2 wei2 kong3 du2 song4 ， duan1 yi3 jia3 chang2 tou2 。
- jie1 yu2 guo4 li4 jing4 ， mei2 mei2 xie4 yun4 xiu1 。
- guang3 wen2 yi2 fan4 zu2 ， qi2 ta1 fei1 suo3 mou2 。
- sheng4 jing4 ding4 shi2 fang3 ， liang2 shu1 yi4 ke3 shou1 。
- dan4 kong3 yu3 jun1 bie2 ， wu2 fu4 wang3 peng2 chou2 。

## 注释

## 译文

## 赏析
