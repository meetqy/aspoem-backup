---
id: ge-sheng-zhong-ci-yun-ye-meng-de-you-xi-yu-shan
title: 次韻葉夢得遊西余山
titlePinyin: ci4 yun4 ye4 meng4 de2 you2 xi1 yu2 shan1
titleSlug: ci-yun-ye-meng-de-you-xi-yu-shan
author: 葛勝仲
authorPinyin: ge3 sheng4 zhong4
authorSlug: ge-sheng-zhong
dynasty: 宋
dynastyPinyin: song4
dynastySlug: song
tags: []
---

## 正文

- 秋霖喜新霽，裹飯山中遊。
- 遥指大夫橋，閒泛野人舟。
- 追隨得勝客，雅趣同滄洲。
- 山路已清絕，顥氣况蓐收。
- 亂石蹲狠羊，蒼官聳髯虯。
- 古寺亦何有，森森瀟洒侯。
- 忘懷一笑粲，更以大白浮。
- 翰林廊廟姿，席珍韞天球。
- 如何問三徑，更復尋一丘。
- 升高澀投足，陟險眩迴眸。
- 洞庭四萬頃，旁占鐺脚州。
- 中有東西山，千奴熟霜秋。
- 孤亭快寫望，欲去更少休。
- 菟裘便可卜，何必依先疇。
- 徘徊共懷古，徂歲真如流。
- 封侯昔此地，顧余乃諸劉。
- 一朝失茅土，窘急須人周。
- 雍門曲池嘆，事往将何求。
- 雲木餘參錯，烟巖自深幽。
- 人生行樂耳，慎勿曲如鈎。

## 拼音

- qiu1 lin2 xi3 xin1 ji4 ， guo3 fan4 shan1 zhong1 you2 。
- yao2 zhi3 dai4 fu0 qiao2 ， xian2 fan4 ye3 ren2 zhou1 。
- zhui1 sui2 de2 sheng4 ke4 ， ya3 qu4 tong2 cang1 zhou1 。
- shan1 lu4 yi3 qing1 jue2 ， hao4 qi4 kuang4 ru4 shou1 。
- luan4 shi2 dun1 hen3 yang2 ， cang1 guan1 song3 ran2 qiu2 。
- gu3 si4 yi4 he2 you3 ， sen1 sen1 xiao1 sa3 hou2 。
- wang4 huai2 yi2 xiao4 can4 ， geng4 yi3 da4 bai2 fu2 。
- han4 lin2 lang2 miao4 zi1 ， xi2 zhen1 yun4 tian1 qiu2 。
- ru2 he2 wen4 san1 jing4 ， geng4 fu4 xun2 yi4 qiu1 。
- sheng1 gao1 se4 tou2 zu2 ， zhi4 xian3 xuan4 hui2 mou2 。
- dong4 ting2 si4 wan4 qing3 ， pang2 zhan4 dang1 jiao3 zhou1 。
- zhong1 you3 dong1 xi1 shan1 ， qian1 nu2 shu2 shuang1 qiu1 。
- gu1 ting2 kuai4 xie3 wang4 ， yu4 qu4 geng4 shao3 xiu1 。
- tu2 qiu2 bian4 ke3 bu3 ， he2 bi4 yi1 xian1 chou2 。
- pai2 huai2 gong4 huai2 gu3 ， cu2 sui4 zhen1 ru2 liu2 。
- feng1 hou2 xi1 ci3 di4 ， gu4 yu2 nai3 zhu1 liu2 。
- yi4 zhao1 shi1 mao2 tu3 ， jiong3 ji2 xu1 ren2 zhou1 。
- yong1 men2 qu3 chi2 tan4 ， shi4 wang3 jiang1 he2 qiu2 。
- yun2 mu4 yu2 can1 cuo4 ， yan1 yan2 zi4 shen1 you1 。
- ren2 sheng1 xing2 le4 er3 ， shen4 wu4 qu3 ru2 gou1 。

## 注释

## 译文

## 赏析
