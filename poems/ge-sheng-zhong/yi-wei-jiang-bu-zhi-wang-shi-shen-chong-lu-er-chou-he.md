---
id: ge-sheng-zhong-yi-wei-jiang-bu-zhi-wang-shi-shen-chong-lu-er-chou-he
title: 邑尉姜補之枉詩甚寵率爾酬和
titlePinyin: yi4 wei4 jiang1 bu3 zhi1 wang3 shi1 shen4 chong3 lü4 er3 chou2 he2
titleSlug: yi-wei-jiang-bu-zhi-wang-shi-shen-chong-lu-er-chou-he
author: 葛勝仲
authorPinyin: ge3 sheng4 zhong4
authorSlug: ge-sheng-zhong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 去年詔鎻春官闈，桓桓文陣如熊羆。
- 激昂辭章爭自售，獵取豪俊幾無遺。
- 五更榜帖亂人鬼，九衢姓字犇輪蹄。
- 維時謬從宗伯後，喜子入彀名高垂。
- 楓宸臚傳預供奉，杏苑開宴常追隨。
- 那知巖邑大如斗，邂逅聯事同勞疲。
- 民頑奊詬號難治，心怯畏縮将安施。
- 幸蒙幹略整紛冗，間以文義相娯嬉。
- 忘形未肯遽爾汝，執禮乃或論生師。
- 固知風味去人遠，九牛何止爭毫釐。
- 平生最喜我輩士，角巾野服同委蛇。
- 爾來亭午已休吏，五百彌月閒鞭笞。
- 城南桐竹富蕭瑟，城北溪漲清淪漪。
- 頗願吾僚哀老子，遨遊使得時伸眉。

## 拼音

- qu4 nian2 zhao4 suo3 chun1 guan1 wei2 ， huan2 huan2 wen2 zhen4 ru2 xiong2 pi2 。
- ji1 ang2 ci2 zhang1 zheng1 zi4 shou4 ， lie4 qu3 hao2 jun4 ji1 wu2 yi2 。
- wu3 geng1 bang3 tie1 luan4 ren2 gui3 ， jiu3 qu2 xing4 zi4 ben1 lun2 ti2 。
- wei2 shi2 miu4 cong2 zong1 bo2 hou4 ， xi3 zi0 ru4 gou4 ming2 gao1 chui2 。
- feng1 chen2 lu2 chuan2 yu4 gong4 feng4 ， xing4 yuan4 kai1 yan4 chang2 zhui1 sui2 。
- na4 zhi1 yan2 yi4 da4 ru2 dou4 ， xie4 hou4 lian2 shi4 tong2 lao2 pi2 。
- min2 wan2 xie2 gou4 hao4 nan2 zhi4 ， xin1 qie4 wei4 suo1 jiang1 an1 shi1 。
- xing4 meng2 gan4 lüe4 zheng3 fen1 rong3 ， jian4 yi3 wen2 yi4 xiang1 yu2 xi1 。
- wang4 xing2 wei4 ken3 ju4 er3 ru3 ， zhi2 li3 nai3 huo4 lun4 sheng1 shi1 。
- gu4 zhi1 feng1 wei4 qu4 ren2 yuan3 ， jiu3 niu2 he2 zhi3 zheng1 hao2 li2 。
- ping2 sheng1 zui4 xi3 wo3 bei4 shi4 ， jiao3 jin1 ye3 fu2 tong2 wei1 yi2 。
- er3 lai2 ting2 wu3 yi3 xiu1 li4 ， wu3 bai3 mi2 yue4 xian2 bian1 chi1 。
- cheng2 nan2 tong2 zhu2 fu4 xiao1 se4 ， cheng2 bei3 xi1 zhang3 qing1 lun2 yi1 。
- po1 yuan4 wu2 liao2 ai1 lao3 zi3 ， ao2 you2 shi3 de0 shi2 shen1 mei2 。

## 注释

## 译文

## 赏析
