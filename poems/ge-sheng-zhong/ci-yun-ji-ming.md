---
id: ge-sheng-zhong-ci-yun-ji-ming
title: 次韻季明
titlePinyin: ci4 yun4 ji4 ming2
titleSlug: ci-yun-ji-ming
author: 葛勝仲
authorPinyin: ge3 sheng4 zhong4
authorSlug: ge-sheng-zhong
dynasty: 宋
dynastyPinyin: song4
dynastySlug: song
tags: []
---

## 正文

- 我生任飄蕩，所向如虚舟。
- 誰能涉險難，入此正急流。
- 行止兩無累，自遂逍遙游。
- 巉路豈不佳，夙意非所留。
- 迎親四門舘，登道初麥秋。
- 政喜寢門近，敢言征路悠。
- 山陽雨連月，平陸不可求。
- 居將雜蛙黽，渚不辨馬牛。
- 淮湖共瀰漫，以爲行者憂。
- 今朝好風色，歌笑輕陽侯。
- 紅鱗上圉圉，可以供殽羞。
- 便呼拍浮船，甘味苴兩頭。
- 坐待缺月掛，玉斧亦可修。
- 酩酊聊自彊，淹速非人謀。
- 數程次京國，猶待半蓐收。
- 相從共蒲酒，賴有嵇阮儔。

## 拼音

- wo3 sheng1 ren4 piao1 dang4 ， suo3 xiang4 ru2 xu1 zhou1 。
- shui2 neng2 she4 xian3 nan2 ， ru4 ci3 zheng4 ji2 liu2 。
- xing2 zhi3 liang3 wu2 lei4 ， zi4 sui4 xiao1 yao2 you2 。
- chan2 lu4 qi3 bu4 jia1 ， su4 yi4 fei1 suo3 liu2 。
- ying2 qin1 si4 men2 guan3 ， deng1 dao4 chu1 mai4 qiu1 。
- zheng4 xi3 qin3 men2 jin4 ， gan3 yan2 zheng1 lu4 you1 。
- shan1 yang2 yu3 lian2 yue4 ， ping2 lu4 bu4 ke3 qiu2 。
- ju1 jiang1 za2 wa1 min3 ， zhu3 bu2 bian4 ma3 niu2 。
- huai2 hu2 gong4 mi2 man4 ， yi3 wei2 xing2 zhe3 you1 。
- jin1 zhao1 hao3 feng1 se4 ， ge1 xiao4 qing1 yang2 hou2 。
- hong2 lin2 shang4 yu3 yu3 ， ke3 yi3 gong4 yao2 xiu1 。
- bian4 hu1 pai1 fu2 chuan2 ， gan1 wei4 ju1 liang3 tou2 。
- zuo4 dai4 que1 yue4 gua4 ， yu4 fu3 yi4 ke3 xiu1 。
- ming3 ding3 liao2 zi4 qiang2 ， yan1 su4 fei1 ren2 mou2 。
- shu4 cheng2 ci4 jing1 guo2 ， you2 dai4 ban4 ru4 shou1 。
- xiang1 cong2 gong4 pu2 jiu3 ， lai4 you3 ji1 ruan3 chou2 。

## 注释

## 译文

## 赏析
