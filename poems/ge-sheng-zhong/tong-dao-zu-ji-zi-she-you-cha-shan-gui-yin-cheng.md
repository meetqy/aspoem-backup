---
id: ge-sheng-zhong-tong-dao-zu-ji-zi-she-you-cha-shan-gui-yin-cheng
title: 同道祖及子舍遊茶山歸因成
titlePinyin: tong2 dao4 zu3 ji2 zi3 she4 you2 cha2 shan1 gui1 yin1 cheng2
titleSlug: tong-dao-zu-ji-zi-she-you-cha-shan-gui-yin-cheng
author: 葛勝仲
authorPinyin: ge3 sheng4 zhong4
authorSlug: ge-sheng-zhong
dynasty: 宋
dynastyPinyin: song4
dynastySlug: song
tags: []
---

## 正文

- 寒窗送曙雞一鳴，尋山蓐食天初晴。
- 水口溪窮爲停棹，步携東坦仍添丁。
- 虎頭巖高山色好，竹輿遥睇眼爲青。
- 花瀨濛濛勝紫氣，微花拂袵聞芳馨。
- 岌峨懸臼與天接，脚力欲趁飛猱輕。
- 此邦佳處遍尋陟，夫差所顧獨未經。
- 兹遊野服穿不借，自勝五馬仍雙旌。
- 憶昔貞元守修貢，木瓜堂廡輝山扃。
- 兩邦歌舞競姝麗，穀雨不許遨頭醒。
- 只今金沙雜榛莽，空照華髪垂星星。
- 近澗喧豗泉㶁㶁，遠峰嬌膩雲英英。
- 山僧意勤苞紫笋，傾蓋一笑無平生。
- 息黥補劓有甘寝，夢覺起作遊山行。

## 拼音

- han2 chuang1 song4 shu3 ji1 yi4 ming2 ， xun2 shan1 ru4 shi2 tian1 chu1 qing2 。
- shui3 kou3 xi1 qiong2 wei2 ting2 zhao4 ， bu4 xie2 dong1 tan3 reng2 tian1 ding1 。
- hu3 tou2 yan2 gao1 shan1 se4 hao3 ， zhu2 yu2 yao2 di4 yan3 wei2 qing1 。
- hua1 lai4 meng2 meng2 sheng4 zi3 qi4 ， wei1 hua1 fu2 ren4 wen2 fang1 xin1 。
- ji2 e2 xuan2 jiu4 yu3 tian1 jie1 ， jiao3 li4 yu4 chen4 fei1 nao2 qing1 。
- ci3 bang1 jia1 chu3 bian4 xun2 zhi4 ， fu1 chai1 suo3 gu4 du2 wei4 jing1 。
- zi1 you2 ye3 fu2 chuan1 bu2 jie4 ， zi4 sheng4 wu3 ma3 reng2 shuang1 jing1 。
- yi4 xi1 zhen1 yuan2 shou3 xiu1 gong4 ， mu4 gua1 tang2 wu3 hui1 shan1 jiong1 。
- liang3 bang1 ge1 wu3 jing4 shu1 li2 ， gu3 yu3 bu4 xu1 ao2 tou2 xing3 。
- zhi1 jin1 jin1 sha1 za2 zhen1 mang3 ， kong1 zhao4 hua2 fa4 chui2 xing1 xing0 。
- jin4 jian4 xuan1 hui1 quan2 㶁㶁， yuan3 feng1 jiao1 ni4 yun2 ying1 ying1 。
- shan1 seng1 yi4 qin2 bao1 zi3 sun3 ， qing1 gai4 yi2 xiao4 wu2 ping2 sheng1 。
- xi1 qing2 bu3 yi4 you3 gan1 qin3 ， meng4 jue2 qi3 zuo4 you2 shan1 xing2 。

## 注释

## 译文

## 赏析
