---
id: ge-sheng-zhong-er-shi-wu-ri-dao-zu-cang-lang-ting-luo-cheng-zhao-hui
title: 二十五日道祖滄浪亭落成召會
titlePinyin: er4 shi2 wu3 ri4 dao4 zu3 cang1 lang4 ting2 luo4 cheng2 zhao4 hui4
titleSlug: er-shi-wu-ri-dao-zu-cang-lang-ting-luo-cheng-zhao-hui
author: 葛勝仲
authorPinyin: ge3 sheng4 zhong4
authorSlug: ge-sheng-zhong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 東園延袤不論畝，樹梓成行俱楚楚。
- 方池瀰漫漲漣漪，藕花清酣嬌欲語。
- 臨流新築滄浪亭，斧斤斷手邀落成。
- 蘇家風月舊無價，千金買得亭和名。
- 穹廬飲馬吳江水，長洲萬井紅烟起。
- 齊雲樓觀委寒灰，那有相家歌舞地。
- 稽山别乘今豪英，肯将勝事頽家聲。
- 青氊舊物今在眼，彷彿北牖仍東榮。
- 把盞聊爲主人壽，亂離已往空搔首。
- 請看前日閙巫毉，豈有閒情舉樽酒。
- 朝來大火落南躔，已覺病骨蘇凉天。
- 剩擣橙虀斫鱸鱠，全家醉倒秋風前。

## 拼音

- dong1 yuan2 yan2 mao4 bu2 lun4 mu3 ， shu4 zi3 cheng2 xing2 ju4 chu3 chu3 。
- fang1 chi2 mi2 man4 zhang3 lian2 yi1 ， ou3 hua1 qing1 han1 jiao1 yu4 yu3 。
- lin2 liu2 xin1 zhu4 cang1 lang4 ting2 ， fu3 jin1 duan4 shou3 yao1 luo4 cheng2 。
- su1 jia1 feng1 yue4 jiu4 wu2 jia4 ， qian1 jin1 mai3 de2 ting2 he2 ming2 。
- qiong2 lu2 yin3 ma3 wu2 jiang1 shui3 ， chang2 zhou1 wan4 jing3 hong2 yan1 qi3 。
- qi2 yun2 lou2 guan1 wei3 han2 hui1 ， na4 you3 xiang1 jia1 ge1 wu3 di4 。
- ji1 shan1 bie2 cheng2 jin1 hao2 ying1 ， ken3 jiang1 sheng4 shi4 tui2 jia1 sheng1 。
- qing1 zhan1 jiu4 wu4 jin1 zai4 yan3 ， pang2 fu2 bei3 you3 reng2 dong1 rong2 。
- ba3 zhan3 liao2 wei2 zhu3 ren2 shou4 ， luan4 li2 yi3 wang3 kong1 sao1 shou3 。
- qing3 kan4 qian2 ri4 nao4 wu1 yi1 ， qi3 you3 xian2 qing2 ju3 zun1 jiu3 。
- chao2 lai2 da4 huo3 luo4 nan2 chan2 ， yi3 jue2 bing4 gu3 su1 liang2 tian1 。
- sheng4 dao3 cheng2 ji1 zhuo2 lu2 kuai4 ， quan2 jia1 zui4 dao3 qiu1 feng1 qian2 。

## 注释

## 译文

## 赏析
