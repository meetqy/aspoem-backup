---
id: ge-sheng-zhong-qi-yue-yi-ri-zhao-dao-zu-ju-yin
title: 七月一日招道祖劇飲
titlePinyin: qi1 yue4 yi2 ri4 zhao1 dao4 zu3 ju4 yin3
titleSlug: qi-yue-yi-ri-zhao-dao-zu-ju-yin
author: 葛勝仲
authorPinyin: ge3 sheng4 zhong4
authorSlug: ge-sheng-zhong
dynasty: 宋
dynastyPinyin: song4
dynastySlug: song
tags: []
---

## 正文

- 長卿已倦遊，十年安澤國。
- 越鳥巢欲南，鷓鴣飛懶北。
- 會予亦蹭蹬，從子寄岑寂。
- 有酒時相邀，歡飲終未劇。
- 今當大火流，似聞姊喪釋。
- 羽書靜追呼，樂禁通考擊。
- 掃除北窗凉，招速東床客。
- 暫勤車騎都，來輟春秋癖。
- 白啖苦無賴，紅顔因暫惜。
- 畦蔬擷菘韭，園果剥梨棘。
- 金虀薦子鵝，銀條膾玄鯽。
- 弓彎舞袖寬，珠貫歌聲激。
- 景升陋三雅，淳于能一石。
- 擬取醉轄投，慵持詩燭刻。
- 浮生百年幻，且盡一朝適。
- 莫待佐稽山，對案空相憶。

## 拼音

- chang2 qing1 yi3 juan4 you2 ， shi2 nian2 an1 ze2 guo2 。
- yue4 niao3 chao2 yu4 nan2 ， zhe4 gu1 fei1 lan3 bei3 。
- hui4 yu3 yi4 ceng4 deng4 ， cong2 zi3 ji4 cen2 ji4 。
- you3 jiu3 shi2 xiang1 yao1 ， huan1 yin3 zhong1 wei4 ju4 。
- jin1 dang1 da4 huo3 liu2 ， si4 wen2 zi3 sang1 shi4 。
- yu3 shu1 jing4 zhui1 hu1 ， le4 jin4 tong1 kao3 ji1 。
- sao3 chu2 bei3 chuang1 liang2 ， zhao1 su4 dong1 chuang2 ke4 。
- zan4 qin2 ju1 qi2 dou1 ， lai2 chuo4 chun1 qiu1 pi3 。
- bai2 dan4 ku3 wu2 lai4 ， hong2 yan2 yin1 zan4 xi1 。
- qi2 shu1 xie2 song1 jiu3 ， yuan2 guo3 bao1 li2 ji2 。
- jin1 ji1 jian4 zi3 e2 ， yin2 tiao2 kuai4 xuan2 ji4 。
- gong1 wan1 wu3 xiu4 kuan1 ， zhu1 guan4 ge1 sheng1 ji1 。
- jing3 sheng1 lou4 san1 ya3 ， chun2 yu2 neng2 yi4 shi2 。
- ni3 qu3 zui4 xia2 tou2 ， yong1 chi2 shi1 zhu2 ke4 。
- fu2 sheng1 bai3 nian2 huan4 ， qie3 jin4 yi4 zhao1 shi4 。
- mo4 dai4 zuo3 ji1 shan1 ， dui4 an4 kong1 xiang4 yi4 。

## 注释

## 译文

## 赏析
