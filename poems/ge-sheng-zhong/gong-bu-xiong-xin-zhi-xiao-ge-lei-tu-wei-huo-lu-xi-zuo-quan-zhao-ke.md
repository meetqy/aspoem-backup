---
id: ge-sheng-zhong-gong-bu-xiong-xin-zhi-xiao-ge-lei-tu-wei-huo-lu-xi-zuo-quan-zhao-ke
title: 工部兄新治小閣壘土爲火爐戲作勸召客
titlePinyin: gong1 bu4 xiong1 xin1 zhi4 xiao3 ge2 lei3 tu3 wei2 huo3 lu2 xi4 zuo4 quan4 zhao4 ke4
titleSlug: gong-bu-xiong-xin-zhi-xiao-ge-lei-tu-wei-huo-lu-xi-zuo-quan-zhao-ke
author: 葛勝仲
authorPinyin: ge3 sheng4 zhong4
authorSlug: ge-sheng-zhong
dynasty: 宋
dynastyPinyin: song4
dynastySlug: song
tags: []
---

## 正文

- 簡許開尊殺青竹，俎有肥羜簋饛粟。
- 招呼未聽洗醆聲，故復吟哦小詩促。
- 能使将軍賞不貧，請召宗姓仍及身。
- 擁爐便是入窟室，於粲灑掃情無文。
- 我今愁如居廣柳，萬斛量之應更有。
- 內典暫輟算海沙，羣經尤慵開户牖。
- 政欲酣暢融心神，村郊魚鳥皆來親。
- 不憂坐上無武子，羣從一一天麒麟。

## 拼音

- jian3 xu1 kai1 zun1 sha1 qing1 zhu2 ， zu3 you3 fei2 zhu4 gui3 meng2 su4 。
- zhao1 hu0 wei4 ting1 xi3 zhan3 sheng1 ， gu4 fu4 yin2 e2 xiao3 shi1 cu4 。
- neng2 shi3 jiang1 jun1 shang3 bu4 pin2 ， qing3 zhao4 zong1 xing4 reng2 ji2 shen1 。
- yong1 lu2 bian4 shi4 ru4 ku1 shi4 ， wu1 can4 sa3 sao3 qing2 wu2 wen2 。
- wo3 jin1 chou2 ru2 ju1 guang3 liu3 ， wan4 hu2 liang2 zhi1 ying1 geng4 you3 。
- nei4 dian3 zan4 chuo4 suan4 hai3 sha1 ， qun2 jing1 you2 yong1 kai1 hu4 you3 。
- zheng4 yu4 han1 chang4 rong2 xin1 shen2 ， cun1 jiao1 yu2 niao3 jie1 lai2 qin1 。
- bu4 you1 zuo4 shang4 wu2 wu3 zi3 ， qun2 cong2 yi4 yi4 tian1 qi2 lin2 。

## 注释

## 译文

## 赏析
