---
id: ge-sheng-zhong-yan-xue-xu-jiu-cheng-zi-chong
title: 兖學叙舊呈子充
titlePinyin: yan3 xue2 xu4 jiu4 cheng2 zi0 chong1
titleSlug: yan-xue-xu-jiu-cheng-zi-chong
author: 葛勝仲
authorPinyin: ge3 sheng4 zhong4
authorSlug: ge-sheng-zhong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 羲和無停輪，年鬢日夜改。
- 惟有金蘭心，歲晚依然在。
- 頗憶四門舘，研席同諸生。
- 聫名理朱穆，結駟留陽城。
- 縞紵初定交，車裘容共敝。
- 駿馬馳春風，休沐章臺市。
- 年少未涉道，惟論場屋文。
- 鼻息拂霄漢，心期勇風雲。
- 春闈鎻儒仙，試席兩心競。
- 閬仙時乞靈，孤懿肯移病。
- 喜君先得桂，時我猶飄蓬。
- 鳯凰黄鵠歎，振手國門東。
- 離羣十周星，爲僚一都會。
- 涵牛鼎烹鷄，邑小非材配。
- 理縣不用譜，政如密與蒲。
- 糗水代厨傳，木索閒庭除。
- 肯憐冰子窮，夜凍午不粒。
- 綈袍累故人，口腹煩安邑。
- 更迂長者轍，来顧空宇中。
- 坐令羈官興，不復嘆秋風。

## 拼音

- xi1 he2 wu2 ting2 lun2 ， nian2 bin4 ri4 ye4 gai3 。
- wei2 you3 jin1 lan2 xin1 ， sui4 wan3 yi1 ran2 zai4 。
- po1 yi4 si4 men2 guan3 ， yan2 xi2 tong2 zhu1 sheng1 。
- lian2 ming2 li3 zhu1 mu4 ， jie2 si4 liu2 yang2 cheng2 。
- gao3 zhu4 chu1 ding4 jiao1 ， ju1 qiu2 rong2 gong4 bi4 。
- jun4 ma3 chi2 chun1 feng1 ， xiu1 mu4 zhang1 tai2 shi4 。
- nian2 shao4 wei4 she4 dao4 ， wei2 lun4 chang3 wu1 wen2 。
- bi2 xi1 fu2 xiao1 han4 ， xin1 qi1 yong3 feng1 yun2 。
- chun1 wei2 suo3 ru2 xian1 ， shi4 xi2 liang3 xin1 jing4 。
- lang4 xian1 shi2 qi3 ling2 ， gu1 yi4 ken3 yi2 bing4 。
- xi3 jun1 xian1 de2 gui4 ， shi2 wo3 you2 piao1 peng2 。
- feng4 huang2 huang2 hu2 tan4 ， zhen4 shou3 guo2 men2 dong1 。
- li2 qun2 shi2 zhou1 xing1 ， wei2 liao2 yi4 dou1 hui4 。
- han2 niu2 ding3 peng1 ji1 ， yi4 xiao3 fei1 cai2 pei4 。
- li3 xian4 bu2 yong4 pu3 ， zheng4 ru2 mi4 yu3 pu2 。
- qiu3 shui3 dai4 chu2 chuan2 ， mu4 suo3 xian2 ting2 chu2 。
- ken3 lian2 bing1 zi3 qiong2 ， ye4 dong4 wu3 bu2 li4 。
- ti4 pao2 lei4 gu4 ren2 ， kou3 fu4 fan2 an1 yi4 。
- geng4 yu1 chang2 zhe3 zhe2 ， lai2 gu4 kong1 yu3 zhong1 。
- zuo4 ling4 ji1 guan1 xing1 ， bu2 fu4 tan4 qiu1 feng1 。

## 注释

## 译文

## 赏析
