---
id: ge-sheng-zhong-jia-wu-ci-dong-tian-mu-shan-zi-yang-guan-liang-wu-chu-zhi-zhao-ming-tai-zi-le-bei-ji-dang-shi-en-jiang-zhi-sheng
title: 甲午次東天目山紫陽觀梁武初置昭明太子勒碑紀當時恩奬之盛
titlePinyin: jia3 wu3 ci4 dong1 tian1 mu4 shan1 zi3 yang2 guan1 liang2 wu3 chu1 zhi4 zhao1 ming2 tai4 zi3 le4 bei1 ji4 dang1 shi2 en1 jiang3 zhi1 sheng4
titleSlug: jia-wu-ci-dong-tian-mu-shan-zi-yang-guan-liang-wu-chu-zhi-zhao-ming-tai-zi-le-bei-ji-dang-shi-en-jiang-zhi-sheng
author: 葛勝仲
authorPinyin: ge3 sheng4 zhong4
authorSlug: ge-sheng-zhong
dynasty: 宋
dynastyPinyin: song4
dynastySlug: song
tags: []
---

## 正文

- 蕭公老寺主，亦復知尋真。
- 大同築精舍，招延羽衣賓。
- 園囿廓數里，嚴更紛徼巡。
- 東宫奮鴻筆，紀事傳堅珉。
- 山基半吳境，高與帝所鄰。
- 偉哉古石室，空洞容千人。
- 當年許遠遊，自此升玉宸。
- 至今雪山草，靈苖雜荆榛。
- 幽池湛寒水，亦說棲龍鱗。
- 靈物有變化，誰能窮其神。
- 窺臨擬仙去，未信隔兩塵。

## 拼音

- xiao1 gong1 lao3 si4 zhu3 ， yi4 fu4 zhi1 xun2 zhen1 。
- da4 tong2 zhu4 jing1 she4 ， zhao1 yan2 yu3 yi1 bin1 。
- yuan2 you4 kuo4 shu4 li3 ， yan2 geng4 fen1 jiao3 xun2 。
- dong1 gong1 fen4 hong2 bi3 ， ji4 shi4 chuan2 jian1 min2 。
- shan1 ji1 ban4 wu2 jing4 ， gao1 yu3 di4 suo3 lin2 。
- wei3 zai1 gu3 shi2 shi4 ， kong1 dong4 rong2 qian1 ren2 。
- dang1 nian2 xu1 yuan3 you2 ， zi4 ci3 sheng1 yu4 chen2 。
- zhi4 jin1 xue3 shan1 cao3 ， ling2 di2 za2 jing1 zhen1 。
- you1 chi2 zhan4 han2 shui3 ， yi4 shuo1 qi1 long2 lin2 。
- ling2 wu4 you3 bian4 hua4 ， shui2 neng2 qiong2 qi2 shen2 。
- kui1 lin2 ni3 xian1 qu4 ， wei4 xin4 ge2 liang3 chen2 。

## 注释

## 译文

## 赏析
