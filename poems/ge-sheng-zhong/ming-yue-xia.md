---
id: ge-sheng-zhong-ming-yue-xia
title: 明月峽
titlePinyin: ming2 yue4 xia2
titleSlug: ming-yue-xia
author: 葛勝仲
authorPinyin: ge3 sheng4 zhong4
authorSlug: ge-sheng-zhong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 李庇山記皮陸詩，紀述茶事真歷歷。
- 枕流亭北池七里，萬仞插天雙石壁。
- 懸崖倒掛天銀河，武敏尚存西楚迹。
- 昔賢招尋多好事，例以姓字刊巖石。
- 青瓊綠髓茶始生，報春鳥鳴山晝寂。
- 茶民研膏柏黑粘，香焙鑿山深二尺。
- 急程苞貢御簾開，宫娥進水傾寒碧。
- 只今玉食歲不供，舊事獨有山英識。
- 羈人水厄不厭數，耿耿不寐幾通昔。
- 他日重來覓舊題，應嘆流年如矢激。

## 拼音

- li3 bi4 shan1 ji4 pi2 lu4 shi1 ， ji4 shu4 cha2 shi4 zhen1 li4 li4 。
- zhen3 liu2 ting2 bei3 chi2 qi1 li3 ， wan4 ren4 cha1 tian1 shuang1 shi2 bi4 。
- xuan2 ya2 dao3 gua4 tian1 yin2 he2 ， wu3 min3 shang4 cun2 xi1 chu3 ji4 。
- xi1 xian2 zhao1 xun2 duo1 hao3 shi4 ， li4 yi3 xing4 zi4 kan1 yan2 shi2 。
- qing1 qiong2 lü4 sui3 cha2 shi3 sheng1 ， bao4 chun1 niao3 ming2 shan1 zhou4 ji4 。
- cha2 min2 yan2 gao1 bai3 hei1 nian2 ， xiang1 bei4 zao2 shan1 shen1 er4 chi3 。
- ji2 cheng2 bao1 gong4 yu4 lian2 kai1 ， gong1 e2 jin4 shui3 qing1 han2 bi4 。
- zhi1 jin1 yu4 shi2 sui4 bu2 gong4 ， jiu4 shi4 du2 you3 shan1 ying1 shi2 。
- ji1 ren2 shui3 e4 bu2 yan4 shu4 ， geng3 geng3 bu2 mei4 ji1 tong1 xi1 。
- ta1 ri4 zhong4 lai2 mi4 jiu4 ti2 ， ying1 tan4 liu2 nian2 ru2 shi3 ji1 。

## 注释

## 译文

## 赏析
