---
id: ge-sheng-zhong-song-qing-shan-zhi-jiang-yin
title: 送慶善之江陰
titlePinyin: song4 qing4 shan4 zhi1 jiang1 yin1
titleSlug: song-qing-shan-zhi-jiang-yin
author: 葛勝仲
authorPinyin: ge3 sheng4 zhong4
authorSlug: ge-sheng-zhong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 南州地氣真火維，午暑勢若遭蒸炊。
- 風亭水榭不救暍，如何泛役衝炎曦。
- 四年遵路俱六月，叩門急義非君誰。
- 小蓬暑行分不免，著書暫卷春秋帷。
- 借船屢枉逸少字，質錢敢以班史辭。
- 一麾尚與數人共，西江得水知何時。
- 况復外事繼嬰擾，主孟頻歌烹伏雌。
- 天其或者降大任，必先空乏其儲貲。
- 老人索居寓澤國，蛙黽同處時迎毉。
- 麥麴芎藭兩未效，政須健論扶衰疲。
- 君今捨我那遽反，落寞何用伸吾眉。
- 大恐尺一亟招選，徑從儳道趨天墀。

## 拼音

- nan2 zhou1 di4 qi4 zhen1 huo3 wei2 ， wu3 shu3 shi4 ruo4 zao1 zheng1 chui1 。
- feng1 ting2 shui3 xie4 bu2 jiu4 ye1 ， ru2 he2 fan4 yi4 chong1 yan2 xi1 。
- si4 nian2 zun1 lu4 ju4 liu4 yue4 ， kou4 men2 ji2 yi4 fei1 jun1 shui2 。
- xiao3 peng2 shu3 xing2 fen1 bu4 mian3 ， zhu4 shu1 zan4 juan4 chun1 qiu1 wei2 。
- jie4 chuan2 lü3 wang3 yi4 shao3 zi4 ， zhi4 qian2 gan3 yi3 ban1 shi3 ci2 。
- yi4 hui1 shang4 yu3 shu4 ren2 gong4 ， xi1 jiang1 de2 shui3 zhi1 he2 shi2 。
- kuang4 fu4 wai4 shi4 ji4 ying1 rao3 ， zhu3 meng4 bin1 ge1 peng1 fu2 ci2 。
- tian1 qi2 huo4 zhe3 jiang4 da4 ren4 ， bi4 xian1 kong1 fa2 qi2 chu3 zi1 。
- lao3 ren2 suo3 ju1 yu4 ze2 guo2 ， wa1 min3 tong2 chu3 shi2 ying2 yi1 。
- mai4 qu1 xiong1 qiong2 liang3 wei4 xiao4 ， zheng4 xu1 jian4 lun4 fu2 shuai1 pi2 。
- jun1 jin1 she3 wo3 na4 ju4 fan3 ， luo4 mo4 he2 yong4 shen1 wu2 mei2 。
- da4 kong3 chi3 yi4 ji2 zhao1 xuan3 ， jing4 cong2 chan2 dao4 qu1 tian1 chi2 。

## 注释

## 译文

## 赏析
