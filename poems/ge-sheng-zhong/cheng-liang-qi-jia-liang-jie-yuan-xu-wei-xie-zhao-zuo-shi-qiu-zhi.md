---
id: ge-sheng-zhong-cheng-liang-qi-jia-liang-jie-yuan-xu-wei-xie-zhao-zuo-shi-qiu-zhi
title: 程良器嘉量解元許爲寫照作詩求之
titlePinyin: cheng2 liang2 qi4 jia1 liang2 jie4 yuan2 xu1 wei2 xie3 zhao4 zuo4 shi1 qiu2 zhi1
titleSlug: cheng-liang-qi-jia-liang-jie-yuan-xu-wei-xie-zhao-zuo-shi-qiu-zhi
author: 葛勝仲
authorPinyin: ge3 sheng4 zhong4
authorSlug: ge-sheng-zhong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 虎頭千古丹青傑，誰言黠中有癡絕。
- 手揮五絃真勝詣，頰染三毫更超越。
- 自言四體媸或妍，顧與妙處無相關。
- 炯炯雙瞳點圓碧，筆下頓覺神明還。
- 程郎言語妙天下，畫復通靈能變化。
- 掃除俗骨畫如詩，摹寫天機詩似畫。
- 竹齋溪嶼數相從，似蒙儃儃窺塵容。
- 詆呵衆史露拙迹，疑有心畫藏胸中。
- 寒鄉鼠目麞頭子，葛帔練裙謝龜紫。
- 幼輿政自丘壑人，試爲寫傳巖石裏。

## 拼音

- hu3 tou2 qian1 gu3 dan1 qing1 jie2 ， shui2 yan2 xia2 zhong1 you3 chi1 jue2 。
- shou3 hui1 wu3 xian2 zhen1 sheng4 yi4 ， jia2 ran3 san1 hao2 geng4 chao1 yue4 。
- zi4 yan2 si4 ti3 chi1 huo4 yan2 ， gu4 yu3 miao4 chu3 wu2 xiang1 guan1 。
- jiong3 jiong3 shuang1 tong2 dian3 yuan2 bi4 ， bi3 xia4 dun4 jue2 shen2 ming2 huan2 。
- cheng2 lang2 yan2 yu3 miao4 tian1 xia4 ， hua4 fu4 tong1 ling2 neng2 bian4 hua4 。
- sao3 chu2 su2 gu3 hua4 ru2 shi1 ， mo2 xie3 tian1 ji1 shi1 si4 hua4 。
- zhu2 zhai1 xi1 yu3 shu4 xiang1 cong2 ， si4 meng2 chan2 chan2 kui1 chen2 rong2 。
- di3 he1 zhong4 shi3 lu4 zhuo1 ji4 ， yi2 you3 xin1 hua4 cang2 xiong1 zhong1 。
- han2 xiang1 shu3 mu4 zhang1 tou2 zi3 ， ge3 pei4 lian4 qun2 xie4 gui1 zi3 。
- you4 yu2 zheng4 zi4 qiu1 he4 ren2 ， shi4 wei2 xie3 chuan2 yan2 shi2 li3 。

## 注释

## 译文

## 赏析
