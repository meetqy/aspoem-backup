---
id: ge-sheng-zhong-ci-yun-li-cui-an-shang-xi-xue
title: 次韻李倅安上喜雪
titlePinyin: ci4 yun4 li3 cui4 an1 shang4 xi3 xue3
titleSlug: ci-yun-li-cui-an-shang-xi-xue
author: 葛勝仲
authorPinyin: ge3 sheng4 zhong4
authorSlug: ge-sheng-zhong
dynasty: 宋
dynastyPinyin: song4
dynastySlug: song
tags: []
---

## 正文

- 兔苑佳賓集，龍山上瑞臻。
- 微飄方自弄，亂洒忽無垠。
- 剪水層空墮，装春病枿新。
- 繽翻投隙巧，歷亂點衣勻。
- 急每隨風陣，高将擁日輪。
- 階閒鋪六出，簷重壓千鈞。
- 片落梅初謝，毬飄柳未顰。
- 賞清疑不夜，驚晚誤司晨。
- 朔漠寒沙起，湘吳美酎陳。
- 地荒包委瑣，木朽蓋輪囷。
- 舴艋尋幽客，蝸牛卧冷人。
- 稍晴芳意動，散策共尋春。

## 拼音

- tu4 yuan4 jia1 bin1 ji2 ， long2 shan1 shang4 rui4 zhen1 。
- wei1 piao1 fang1 zi4 nong4 ， luan4 sa3 hu1 wu2 yin2 。
- jian3 shui3 ceng2 kong1 duo4 ， zhuang1 chun1 bing4 nie4 xin1 。
- bin1 fan1 tou2 xi4 qiao3 ， li4 luan4 dian3 yi1 yun2 。
- ji2 mei3 sui2 feng1 zhen4 ， gao1 jiang1 yong1 ri4 lun2 。
- jie1 xian2 pu1 liu4 chu1 ， yan2 zhong4 ya1 qian1 jun1 。
- pian4 luo4 mei2 chu1 xie4 ， qiu2 piao1 liu3 wei4 pin2 。
- shang3 qing1 yi2 bu2 ye4 ， jing1 wan3 wu4 si1 chen2 。
- shuo4 mo4 han2 sha1 qi3 ， xiang1 wu2 mei3 zhou4 chen2 。
- di4 huang1 bao1 wei3 suo3 ， mu4 xiu3 gai4 lun2 qun1 。
- ze2 meng3 xun2 you1 ke4 ， wo1 niu2 wo4 leng3 ren2 。
- shao1 qing2 fang1 yi4 dong4 ， san4 ce4 gong4 xun2 chun1 。

## 注释

## 译文

## 赏析
