---
id: ge-sheng-zhong-ci-yun-wang-de-zhi-fang-chi-fu-zi-wan-yue
title: 次韻王得之方池父子翫月
titlePinyin: ci4 yun4 wang2 de2 zhi1 fang1 chi2 fu4 zi3 wan2 yue4
titleSlug: ci-yun-wang-de-zhi-fang-chi-fu-zi-wan-yue
author: 葛勝仲
authorPinyin: ge3 sheng4 zhong4
authorSlug: ge-sheng-zhong
dynasty: 宋
dynastyPinyin: song4
dynastySlug: song
tags: []
---

## 正文

- 先生夜不眠，愛月真癡絕。
- 呼兒飲文字，桃黍聊一雪。
- 清光入酒墮胸次，照見萬卷非涉躐。
- 商容顥氣寒徹骨，况是冰輪圓不缺。
- 中宵影倒萬頃池，上下金盤兩澄徹。
- 廣寒靈媛多飛瓊，煙凝露曖收羣聲。
- 魚冷跳波聞靜岸，鵲驚遶樹當前楹。
- 辭直道山來膝上，郎君吟興紛縱横。
- 詩成父子定知已，門有佳兒真寜馨。
- 不須靈液玻璃盌，一夢瑶臺亦非遠。

## 拼音

- xian1 sheng0 ye4 bu4 mian2 ， ai4 yue4 zhen1 chi1 jue2 。
- hu1 er2 yin3 wen2 zi4 ， tao2 shu3 liao2 yi4 xue3 。
- qing1 guang1 ru4 jiu3 duo4 xiong1 ci4 ， zhao4 jian4 wan4 juan4 fei1 she4 lie4 。
- shang1 rong2 hao4 qi4 han2 che4 gu3 ， kuang4 shi4 bing1 lun2 yuan2 bu4 que1 。
- zhong1 xiao1 ying3 dao3 wan4 qing3 chi2 ， shang4 xia4 jin1 pan2 liang3 cheng2 che4 。
- guang3 han2 ling2 yuan4 duo1 fei1 qiong2 ， yan1 ning2 lu4 ai4 shou1 qun2 sheng1 。
- yu2 leng3 tiao4 bo1 wen2 jing4 an4 ， que4 jing1 rao4 shu4 dang1 qian2 ying2 。
- ci2 zhi2 dao4 shan1 lai2 xi1 shang4 ， lang2 jun1 yin2 xing1 fen1 zong4 heng2 。
- shi1 cheng2 fu4 zi3 ding4 zhi1 yi3 ， men2 you3 jia1 er2 zhen1 ning2 xin1 。
- bu4 xu1 ling2 ye4 bo1 li0 wan3 ， yi2 meng4 yao2 tai2 yi4 fei1 yuan3 。

## 注释

## 译文

## 赏析
