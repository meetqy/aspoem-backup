---
id: ge-sheng-zhong-zai-he-she-ru-shi-cheng-qu-fei-bo-zhong
title: 再和涉汝詩呈去非伯仲
titlePinyin: zai4 he2 she4 ru3 shi1 cheng2 qu4 fei1 bo2 zhong4
titleSlug: zai-he-she-ru-shi-cheng-qu-fei-bo-zhong
author: 葛勝仲
authorPinyin: ge3 sheng4 zhong4
authorSlug: ge-sheng-zhong
dynasty: 宋
dynastyPinyin: song4
dynastySlug: song
tags: []
---

## 正文

- 清汝如荆溪，不異我州里。
- 奔流相豗蹙，敢謂衣带水。
- 携賓泛漫汗，畫鷁延緣葦。
- 出城散腰脚，朱墨逃紛委。
- 却望城中塔，烟林隱孤峙。
- 何人貎清景，墨筆可就泚。
- 幽尋要關楗，善飽未遺矢。
- 塵纓政堪濯，凡髓亦可洗。
- 不須學東山，韶顔載桃李。
- 顧當似白傅，玉粒炊船尾。
- 膾縷斫鮮鱗，遣客動食指。
- 風流得意事，一官不願徙。
- 脱有戚戚時，晤言消之耳。

## 拼音

- qing1 ru3 ru2 jing1 xi1 ， bu2 yi4 wo3 zhou1 li3 。
- ben1 liu2 xiang1 hui1 cu4 ， gan3 wei4 yi1 dai4 shui3 。
- xie2 bin1 fan4 man4 han4 ， hua4 yi4 yan2 yuan2 wei3 。
- chu1 cheng2 san4 yao1 jiao3 ， zhu1 mo4 tao2 fen1 wei3 。
- que4 wang4 cheng2 zhong1 ta3 ， yan1 lin2 yin3 gu1 zhi4 。
- he2 ren2 ni2 qing1 jing3 ， mo4 bi3 ke3 jiu4 ci3 。
- you1 xun2 yao4 guan1 jian4 ， shan4 bao3 wei4 yi2 shi3 。
- chen2 ying1 zheng4 kan1 zhuo2 ， fan2 sui3 yi4 ke3 xi3 。
- bu4 xu1 xue2 dong1 shan1 ， shao2 yan2 zai4 tao2 li3 。
- gu4 dang1 si4 bai2 fu4 ， yu4 li4 chui1 chuan2 wei3 。
- kuai4 lü3 zhuo2 xian1 lin2 ， qian3 ke4 dong4 shi2 zhi3 。
- feng1 liu2 de2 yi4 shi4 ， yi4 guan1 bu2 yuan4 xi3 。
- tuo1 you3 qi1 qi1 shi2 ， wu4 yan2 xiao1 zhi1 er3 。

## 注释

## 译文

## 赏析
