---
id: ge-sheng-zhong-she-ru-shi
title: 涉汝詩
titlePinyin: she4 ru3 shi1
titleSlug: she-ru-shi
author: 葛勝仲
authorPinyin: ge3 sheng4 zhong4
authorSlug: ge-sheng-zhong
dynasty: 宋
dynastyPinyin: song4
dynastySlug: song
tags: []
---

## 正文

- 居官行兩周，出郭劣半里。
- 名稱臨汝守，初未涉汝水。
- 今朝破巨浪，萬頃寄一葦。
- 源從天息山，此地乃其委。
- 青嵩正北踴，紫邏復西峙。
- 兩岸千萬峰，落影照清泚。
- 下瀨劇迅速，舟輕如激矢。
- 周南滯留恨，此假聊一洗。
- 悵無周旋人，同載如郭李。
- 似聞汝陰湖，揚塵清潁尾。
- 醉翁漾舟處，無復碧染指。
- 歲月供感概，人事有遷徙。
- 兹水美洋洋，正堪行樂耳。

## 拼音

- ju1 guan1 xing2 liang3 zhou1 ， chu1 guo1 lie4 ban4 li3 。
- ming2 cheng1 lin2 ru3 shou3 ， chu1 wei4 she4 ru3 shui3 。
- jin1 zhao1 po4 ju4 lang4 ， wan4 qing3 ji4 yi4 wei3 。
- yuan2 cong2 tian1 xi1 shan1 ， ci3 di4 nai3 qi2 wei3 。
- qing1 song1 zheng4 bei3 yong3 ， zi3 luo2 fu4 xi1 zhi4 。
- liang3 an4 qian1 wan4 feng1 ， luo4 ying3 zhao4 qing1 ci3 。
- xia4 lai4 ju4 xun4 su4 ， zhou1 qing1 ru2 ji1 shi3 。
- zhou1 nan2 zhi4 liu2 hen4 ， ci3 jia3 liao2 yi4 xi3 。
- chang4 wu2 zhou1 xuan2 ren2 ， tong2 zai4 ru2 guo1 li3 。
- si4 wen2 ru3 yin1 hu2 ， yang2 chen2 qing1 ying3 wei3 。
- zui4 weng1 yang4 zhou1 chu3 ， wu2 fu4 bi4 ran3 zhi3 。
- sui4 yue4 gong4 gan3 gai4 ， ren2 shi4 you3 qian1 xi3 。
- zi1 shui3 mei3 yang2 yang2 ， zheng4 kan1 xing2 le4 er3 。

## 注释

## 译文

## 赏析
