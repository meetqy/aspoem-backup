---
id: ge-sheng-zhong-song-shen-zhong-gui-qi-tang-yi-yu-ji-jun-chen-ji-jing-shu-man-fu-zhong-wei-yun-shi-shou-qi-san
title: 送伸仲歸漆塘以語及君臣際經書滿腹中爲韻十首  其三
titlePinyin: song4 shen1 zhong4 gui1 qi1 tang2 yi3 yu3 ji2 jun1 chen2 ji4 jing1 shu1 man3 fu4 zhong1 wei2 yun4 shi2 shou3     qi2 san1
titleSlug: song-shen-zhong-gui-qi-tang-yi-yu-ji-jun-chen-ji-jing-shu-man-fu-zhong-wei-yun-shi-shou-qi-san
author: 葛勝仲
authorPinyin: ge3 sheng4 zhong4
authorSlug: ge-sheng-zhong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 聚書三萬卷，斷自典與墳。
- 籯金固已多，是家那得貧。
- 平生謝雜好，童習至白紛。
- 幽經與怪牒，一一儲心君。
- 坐令說今古，奮袖真如雲。
- 何當過藏室，手披至宵分。
- 時時咀熊膽，辛苦以佐勤。

## 拼音

- ju4 shu1 san1 wan4 juan4 ， duan4 zi4 dian3 yu3 fen2 。
- ying2 jin1 gu4 yi3 duo1 ， shi4 jia1 na4 de2 pin2 。
- ping2 sheng1 xie4 za2 hao3 ， tong2 xi2 zhi4 bai2 fen1 。
- you1 jing1 yu3 guai4 die2 ， yi1 yi1 chu3 xin1 jun1 。
- zuo4 ling4 shuo1 jin1 gu3 ， fen4 xiu4 zhen1 ru2 yun2 。
- he2 dang1 guo4 cang2 shi4 ， shou3 pi1 zhi4 xiao1 fen1 。
- shi2 shi2 zui3 xiong2 dan3 ， xin1 ku3 yi3 zuo3 qin2 。

## 注释

## 译文

## 赏析
