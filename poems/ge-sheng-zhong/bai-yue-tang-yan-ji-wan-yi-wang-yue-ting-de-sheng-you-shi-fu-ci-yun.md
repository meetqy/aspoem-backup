---
id: ge-sheng-zhong-bai-yue-tang-yan-ji-wan-yi-wang-yue-ting-de-sheng-you-shi-fu-ci-yun
title: 柏悦堂宴集晚移望嶽亭德升有詩復次韻
titlePinyin: bai3 yue4 tang2 yan4 ji2 wan3 yi2 wang4 yue4 ting2 de2 sheng1 you3 shi1 fu4 ci4 yun4
titleSlug: bai-yue-tang-yan-ji-wan-yi-wang-yue-ting-de-sheng-you-shi-fu-ci-yun
author: 葛勝仲
authorPinyin: ge3 sheng4 zhong4
authorSlug: ge-sheng-zhong
dynasty: 宋
dynastyPinyin: song4
dynastySlug: song
tags: []
---

## 正文

- 陰森美章園，爽塏背塵陌。
- 紛紛辟疆家，勝處此其伯。
- 登危覧幽奇，寬敞盪喧窄。
- 層層綠陰暗，中有孤花拆。
- 三品玩伏虎，兩部當鳴蟈。
- 主人延客眼，清映壺觴碧。
- 茂宰工撥煩，恢恢奏刀騞。
- 議郎兼語掾，闔府畏跼蹐。
- 仇梅諸鉅公，燕笑歡一席。
- 蹇予但空餐，營職無半策。
- 文墨彊抽身，林池同息跡。
- 金火爭伏見，執熱如焚炙。
- 頗願百斛船，浮浮兩頭拍。
- 嶽雲插晴空，移尊及未夕。
- 清飈起四座，肅肅生羽翮。
- 人生不謀歡，带眼計月瘠。
- 誰能較榮槁，瑣尾論干澤。
- 相從飲文字，一笑百憂釋。
- 歌呼到爾汝，坐待霜月白。
- 歸軒踏清影，光謝紗籠赫。

## 拼音

- yin1 sen1 mei3 zhang1 yuan2 ， shuang3 kai3 bei4 chen2 mo4 。
- fen1 fen1 pi4 jiang1 jia1 ， sheng4 chu3 ci3 qi2 bo2 。
- deng1 wei1 lan3 you1 qi2 ， kuan1 chang3 dang4 xuan1 zhai3 。
- ceng2 ceng2 lü4 yin1 an4 ， zhong1 you3 gu1 hua1 chai1 。
- san1 pin3 wan2 fu2 hu3 ， liang3 bu4 dang1 ming2 guo1 。
- zhu3 ren2 yan2 ke4 yan3 ， qing1 ying4 hu2 shang1 bi4 。
- mao4 zai3 gong1 bo1 fan2 ， hui1 hui1 zou4 dao1 huo1 。
- yi4 lang2 jian1 yu3 yuan4 ， he2 fu3 wei4 ju2 ji2 。
- chou2 mei2 zhu1 ju4 gong1 ， yan4 xiao4 huan1 yi4 xi2 。
- jian3 yu3 dan4 kong1 can1 ， ying2 zhi2 wu2 ban4 ce4 。
- wen2 mo4 qiang2 chou1 shen1 ， lin2 chi2 tong2 xi1 ji4 。
- jin1 huo3 zheng1 fu2 jian4 ， zhi2 re4 ru2 fen2 zhi4 。
- po1 yuan4 bai3 hu2 chuan2 ， fu2 fu2 liang3 tou2 pai1 。
- yue4 yun2 cha1 qing2 kong1 ， yi2 zun1 ji2 wei4 xi1 。
- qing1 biao1 qi3 si4 zuo4 ， su4 su4 sheng1 yu3 he2 。
- ren2 sheng1 bu4 mou2 huan1 ， dai4 yan3 ji4 yue4 ji2 。
- shui2 neng2 jiao4 rong2 gao3 ， suo3 wei3 lun4 gan1 ze2 。
- xiang1 cong2 yin3 wen2 zi4 ， yi2 xiao4 bai3 you1 shi4 。
- ge1 hu1 dao4 er3 ru3 ， zuo4 dai4 shuang1 yue4 bai2 。
- gui1 xuan1 ta4 qing1 ying3 ， guang1 xie4 sha1 long2 he4 。

## 注释

## 译文

## 赏析
