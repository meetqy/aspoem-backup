---
id: ge-sheng-zhong-ji-you-qing-zhai-yun-yi-shou
title: 寄友卿窄韻一首
titlePinyin: ji4 you3 qing1 zhai3 yun4 yi4 shou3
titleSlug: ji-you-qing-zhai-yun-yi-shou
author: 葛勝仲
authorPinyin: ge3 sheng4 zhong4
authorSlug: ge-sheng-zhong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 昔子遊魯中，飄然起幽棲。
- 翛翛一書簏，長物無所攜。
- 辛勤涉長道，足趼面目黧。
- 自言寡聞識，走俗多沉迷。
- 今不勇自奮，蹉跎將噬臍。
- 類渇欲石髄，如矇想金篦。
- 来簉胄子席，求言學端倪。
- 嗟予淺聞道，太倉之一稊。
- 松菊有荒徑，桃李無成蹊。
- 胡能使糓似，每每頳顔低。
- 晨昏不予舍，三歲改攝提。
- 對案但苜蓿，有黍多無鷄。
- 一笑爲流啜，甘若羊新刲。
- 秋霜八九月，絺綌臨風凄。
- 寧甘范叔寒，不求故人綈。
- 夜窗經與史，短檠照栖栖。
- 靡曼一不顧，端如金日磾。
- 嘉子甚年少，老成同齒齯。
- 照庭真玉樹，飣座稱佳梨。
- 爲文頗挺拔，絕去翰墨畦。
- 聲華出諸彦，籍籍喧青齊。
- 遂收濟北薦，謂即辭蒿藜。
- 如何尚齟齬，時命多乖暌。
- 方今天子聖，隆學古與稽。
- 美化浹遼夏，文星動婁奎。
- 郡邑各黌宇，夏屋華榱題。
- 師儒自廷授，望實多金閨。
- 大烹極鼎味，豈復嗟鹽齏。
- 月書季有考，升舍兹其梯。
- 吾邦矧多士，擅富浙水西。
- 文華燦星斗，光彩騰虹霓。
- 似聞與二難，同起公堂躋。
- 侃侃共輝映，乳酪兼酥醍。
- 文高各揚邁，質美皆懸黎。
- 生資固不凡，器用况已犀。
- 先生力推引，同志無傾擠。
- 亨塗可自致，如車資軏輗。
- 明年抜寒俊，一封下芝泥。
- 鄉校佇賓貢，跋馬登隋堤。
- 談笑取通顯，豈直組與圭。

## 拼音

- xi1 zi3 you2 lu3 zhong1 ， piao1 ran2 qi3 you1 qi1 。
- xiao1 xiao1 yi4 shu1 lu4 ， chang2 wu4 wu2 suo3 xie2 。
- xin1 qin2 she4 chang2 dao4 ， zu2 jian3 mian4 mu4 li2 。
- zi4 yan2 gua3 wen2 shi2 ， zou3 su2 duo1 chen2 mi2 。
- jin1 bu4 yong3 zi4 fen4 ， cuo1 tuo2 jiang1 shi4 qi2 。
- lei4 ke3 yu4 shi2 sui2 ， ru2 meng1 xiang3 jin1 bi4 。
- lai2 zao4 zhou4 zi3 xi2 ， qiu2 yan2 xue2 duan1 ni2 。
- jie1 yu3 qian3 wen2 dao4 ， tai4 cang1 zhi1 yi1 ti2 。
- song1 ju2 you3 huang1 jing4 ， tao2 li3 wu2 cheng2 qi1 。
- hu2 neng2 shi3 gu3 si4 ， mei3 mei3 cheng1 yan2 di1 。
- chen2 hun1 bu4 yu3 she4 ， san1 sui4 gai3 she4 ti2 。
- dui4 an4 dan4 mu4 xu0 ， you3 shu3 duo1 wu2 ji1 。
- yi2 xiao4 wei2 liu2 chuo4 ， gan1 ruo4 yang2 xin1 kui1 。
- qiu1 shuang1 ba1 jiu3 yue4 ， chi1 xi4 lin2 feng1 qi1 。
- ning2 gan1 fan4 shu1 han2 ， bu4 qiu2 gu4 ren2 ti4 。
- ye4 chuang1 jing1 yu3 shi3 ， duan3 qing2 zhao4 qi1 qi1 。
- mi2 man4 yi2 bu2 gu4 ， duan1 ru2 jin1 ri4 di1 。
- jia1 zi3 shen4 nian2 shao4 ， lao3 cheng2 tong2 chi3 ni2 。
- zhao4 ting2 zhen1 yu4 shu4 ， ding4 zuo4 cheng1 jia1 li2 。
- wei2 wen2 po1 ting3 ba2 ， jue2 qu4 han4 mo4 qi2 。
- sheng1 hua2 chu1 zhu1 yan4 ， ji2 ji2 xuan1 qing1 qi2 。
- sui4 shou1 ji4 bei3 jian4 ， wei4 ji2 ci2 hao1 li2 。
- ru2 he2 shang4 ju3 yu3 ， shi2 ming4 duo1 guai1 kui2 。
- fang1 jin1 tian1 zi3 sheng4 ， long2 xue2 gu3 yu3 ji1 。
- mei3 hua4 jia1 liao2 xia4 ， wen2 xing1 dong4 lou2 kui2 。
- jun4 yi4 ge4 hong2 yu3 ， xia4 wu1 hua2 cui1 ti2 。
- shi1 ru2 zi4 ting2 shou4 ， wang4 shi2 duo1 jin1 gui1 。
- da4 peng1 ji2 ding3 wei4 ， qi3 fu4 jie1 yan2 ji1 。
- yue4 shu1 ji4 you3 kao3 ， sheng1 she4 zi1 qi2 ti1 。
- wu2 bang1 shen3 duo1 shi4 ， shan4 fu4 zhe4 shui3 xi1 。
- wen2 hua2 can4 xing1 dou3 ， guang1 cai3 teng2 hong2 ni2 。
- si4 wen2 yu3 er4 nan2 ， tong2 qi3 gong1 tang2 ji1 。
- kan3 kan3 gong4 hui1 ying4 ， ru3 lao4 jian1 su1 ti2 。
- wen2 gao1 ge4 yang2 mai4 ， zhi4 mei3 jie1 xuan2 li2 。
- sheng1 zi1 gu4 bu4 fan2 ， qi4 yong4 kuang4 yi3 xi1 。
- xian1 sheng0 li4 tui1 yin3 ， tong2 zhi4 wu2 qing1 ji3 。
- heng1 tu2 ke3 zi4 zhi4 ， ru2 ju1 zi1 yue4 ni2 。
- ming2 nian2 ba2 han2 jun4 ， yi4 feng1 xia4 zhi1 ni2 。
- xiang1 xiao4 zhu4 bin1 gong4 ， ba2 ma3 deng1 sui2 di1 。
- tan2 xiao4 qu3 tong1 xian3 ， qi3 zhi2 zu3 yu3 gui1 。

## 注释

## 译文

## 赏析
