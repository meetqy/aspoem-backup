---
id: ge-sheng-zhong-shi-er-yue-er-shi-san-ri-li-chun-zhong-san-xiong-di-hua-di-liu-hui-te-sheng-shi-ri-tian-da-xue-xiao-sun-nu-chu-cai-fan-sheng-ji-hua-liu-jing-qiao-ye-lou-qie-wu-gu-fang-ba-ji-gui-bu-de-mei-ou-cheng-lu-shi-ji-shi-bai-cheng-zhong-san-xiong-jian-jian-gong-ren-fu-min-xiang-ding-shi-lang-dao-zu-qian-mu-pan-yuan-chao-ti-xia-feng-yi-qing-ren-bao-lu-dai-zhi
title: 十二月二十三日立春中散兄棣華第六會特盛是日天大雪小孫女出綵旛勝及花柳精巧夜漏且五鼓方罷既歸不得寐偶成律詩紀事拜呈中散兄兼簡公任阜民詳定侍郎道祖簽幕判院朝提轄奉議卿任寶錄待制
titlePinyin: shi2 er4 yue4 er4 shi2 san1 ri4 li4 chun1 zhong1 san4 xiong1 di4 hua2 di4 liu4 hui4 te4 sheng4 shi4 ri4 tian1 da4 xue3 xiao3 sun1 nü3 chu1 cai3 fan1 sheng4 ji2 hua1 liu3 jing1 qiao3 ye4 lou4 qie3 wu3 gu3 fang1 ba4 ji4 gui1 bu4 de2 mei4 ou3 cheng2 lü4 shi1 ji4 shi4 bai4 cheng2 zhong1 san4 xiong1 jian1 jian3 gong1 ren4 fu4 min2 xiang2 ding4 shi4 lang2 dao4 zu3 qian1 mu4 pan4 yuan4 chao2 ti2 xia2 feng4 yi4 qing1 ren4 bao3 lu4 dai4 zhi4
titleSlug: shi-er-yue-er-shi-san-ri-li-chun-zhong-san-xiong-di-hua-di-liu-hui-te-sheng-shi-ri-tian-da-xue-xiao-sun-nu-chu-cai-fan-sheng-ji-hua-liu-jing-qiao-ye-lou-qie-wu-gu-fang-ba-ji-gui-bu-de-mei-ou-cheng-lu-shi-ji-shi-bai-cheng-zhong-san-xiong-jian-jian-gong-ren-fu-min-xiang-ding-shi-lang-dao-zu-qian-mu-pan-yuan-chao-ti-xia-feng-yi-qing-ren-bao-lu-dai-zhi
author: 葛勝仲
authorPinyin: ge3 sheng4 zhong4
authorSlug: ge-sheng-zhong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 異縣逢春啟，羈懷百不堪。
- 頻傾次道釀，聊喜阿雲談。
- 棣蕚仍清集，辛盤助半酣。
- 綵旛驚節物，玉屑瑞田蠶。
- 太簇律初應，德星堂不慚。
- 共誇筵秩秩，那羡府潭潭。
- 濟美三公後，逃禅二老參。
- 清歡時擇勝，冲操自廉貪。
- 丹荔來閩部，黄魚出嶠南。
- 雲泉烹賜茗，羅帕薦珍柑。
- 經醉香浮座，言歸鍾動菴。
- 蕭然文字飲，共賦鹿鳴三。

## 拼音

- yi4 xian4 feng2 chun1 qi3 ， ji1 huai2 bai3 bu4 kan1 。
- bin1 qing1 ci4 dao4 niang4 ， liao2 xi3 a1 yun2 tan2 。
- di4 e4 reng2 qing1 ji2 ， xin1 pan2 zhu4 ban4 han1 。
- cai3 fan1 jing1 jie2 wu4 ， yu4 xie4 rui4 tian2 can2 。
- tai4 cu4 lü4 chu1 ying1 ， de2 xing1 tang2 bu4 can2 。
- gong4 kua1 yan2 zhi4 zhi4 ， na4 xian4 fu3 tan2 tan2 。
- ji4 mei3 san1 gong1 hou4 ， tao2 chan2 er4 lao3 can1 。
- qing1 huan1 shi2 ze2 sheng4 ， chong1 cao1 zi4 lian2 tan1 。
- dan1 li4 lai2 min3 bu4 ， huang2 yu2 chu1 jiao4 nan2 。
- yun2 quan2 peng1 ci4 ming2 ， luo2 pa4 jian4 zhen1 gan1 。
- jing1 zui4 xiang1 fu2 zuo4 ， yan2 gui1 zhong1 dong4 an1 。
- xiao1 ran2 wen2 zi4 yin3 ， gong4 fu4 lu4 ming2 san1 。

## 注释

## 译文

## 赏析
