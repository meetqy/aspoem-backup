---
id: ge-sheng-zhong-zhe-shan-cheng-qing-bao-ci-chan-yuan-liu-xi-fan-zi-zheng-fen-si-zhang-can-yu-wei-shen-dao-bei
title: 赭山承慶報慈禅院劉希範資政墳寺張參預爲神道碑
titlePinyin: zhe3 shan1 cheng2 qing4 bao4 ci2 chan2 yuan4 liu2 xi1 fan4 zi1 zheng4 fen2 si4 zhang1 can1 yu4 wei2 shen2 dao4 bei1
titleSlug: zhe-shan-cheng-qing-bao-ci-chan-yuan-liu-xi-fan-zi-zheng-fen-si-zhang-can-yu-wei-shen-dao-bei
author: 葛勝仲
authorPinyin: ge3 sheng4 zhong4
authorSlug: ge-sheng-zhong
dynasty: 宋
dynastyPinyin: song4
dynastySlug: song
tags: []
---

## 正文

- 故人具鷄黍，相携登赭山。
- 松桂蔚回舍，上已煙霄干。
- 陰風起天籟，誤聽號驚湍。
- 新寺粲碧瓦，突兀數十間。
- 君恩錫香火，以報顧復艱。
- 亭亭無愧碑，銀鈎墨初乾。
- 蓼莪避顧孝，汝墳起周盤。
- 罔極疇不念，致此良獨難。
- 彭城廊廟姿，報國劍鋒寒。
- 末途禦魑魅，鳶墮隔生還。
- 榮枯信反衍，誰能保常安。
- 徘徊積慶堂，老鼻一辛酸。

## 拼音

- gu4 ren2 ju4 ji1 shu3 ， xiang1 xie2 deng1 zhe3 shan1 。
- song1 gui4 wei4 hui2 she4 ， shang4 yi3 yan1 xiao1 gan1 。
- yin1 feng1 qi3 tian1 lai4 ， wu4 ting1 hao4 jing1 tuan1 。
- xin1 si4 can4 bi4 wa3 ， tu1 wu4 shu4 shi2 jian4 。
- jun1 en1 xi1 xiang1 huo3 ， yi3 bao4 gu4 fu4 jian1 。
- ting2 ting2 wu2 kui4 bei1 ， yin2 gou1 mo4 chu1 qian2 。
- liao3 e2 bi4 gu4 xiao4 ， ru3 fen2 qi3 zhou1 pan2 。
- wang3 ji2 chou2 bu2 nian4 ， zhi4 ci3 liang2 du2 nan2 。
- peng2 cheng2 lang2 miao4 zi1 ， bao4 guo2 jian4 feng1 han2 。
- mo4 tu2 yu4 chi1 mei4 ， yuan1 duo4 ge2 sheng1 huan2 。
- rong2 ku1 xin4 fan3 yan3 ， shui2 neng2 bao3 chang2 an1 。
- pai2 huai2 ji1 qing4 tang2 ， lao3 bi2 yi4 xin1 suan1 。

## 注释

## 译文

## 赏析
