---
id: ge-sheng-zhong-zai-he
title: 再和
titlePinyin: zai4 he2
titleSlug: zai-he
author: 葛勝仲
authorPinyin: ge3 sheng4 zhong4
authorSlug: ge-sheng-zhong
dynasty: 宋
dynastyPinyin: song4
dynastySlug: song
tags: []
---

## 正文

- 皚皚盈尺瑞，及此臘前臻。
- 滉漾連三暮，縈盈遍九垠。
- 青腰陰巧露，白帝羽儀新。
- 坤軸埋藏厚，天潢瀉落勻。
- 瑶林變園榭，縞带逐車輪。
- 膏潤歸農畝，雕裁自化鈞。
- 吟寒詩膽健，装冷嫵眉顰。
- 點袖朝正日，侵鞾立仗晨。
- 境同秋月淨，句鄙散鹽陳。
- 白玉藏千室，黄雲卜萬囷。
- 江臯迷宓女，姑射想神人。
- 早晚晴光動，郊原探早春。

## 拼音

- ai2 ai2 ying2 chi3 rui4 ， ji2 ci3 la4 qian2 zhen1 。
- huang4 yang4 lian2 san1 mu4 ， ying2 ying2 bian4 jiu3 yin2 。
- qing1 yao1 yin1 qiao3 lu4 ， bai2 di4 yu3 yi2 xin1 。
- kun1 zhou2 mai2 cang2 hou4 ， tian1 huang2 xie4 luo4 yun2 。
- yao2 lin2 bian4 yuan2 xie4 ， gao3 dai4 zhu2 ju1 lun2 。
- gao1 run4 gui1 nong2 mu3 ， diao1 cai2 zi4 hua4 jun1 。
- yin2 han2 shi1 dan3 jian4 ， zhuang1 leng3 wu3 mei2 pin2 。
- dian3 xiu4 chao2 zheng4 ri4 ， qin1 xue1 li4 zhang4 chen2 。
- jing4 tong2 qiu1 yue4 jing4 ， ju4 bi3 san4 yan2 chen2 。
- bai2 yu4 cang2 qian1 shi4 ， huang2 yun2 bu3 wan4 qun1 。
- jiang1 gao1 mi2 mi4 nü3 ， gu1 she4 xiang3 shen2 ren2 。
- zao3 wan3 qing2 guang1 dong4 ， jiao1 yuan2 tan4 zao3 chun1 。

## 注释

## 译文

## 赏析
