---
id: chen-yun-ping-hua-fan
title: 花犯
titlePinyin: hua1 fan4
titleSlug: hua-fan
author: 陈允平
authorPinyin: chen2 yun3 ping2
authorSlug: chen-yun-ping
dynasty: 宋
dynastyPinyin: song4
dynastySlug: song
tags: []
---

## 正文

- 报南枝、东风试暖，萧萧甚情味。
- 乱琼雕缀。
- 幻姑射精神，玉蕊佳丽。
- 寿阳宴罢妆台倚。
- 眉颦羞鹊喜。
- 念误却、何郎归去，清香空翠被。
- 溪松径竹素知心，青青岁寒友，甘同憔悴。
- 渐画角，严城上、雁霜惊坠。
- 烟江暮、佩环未解，愁不到、独醒人梦里。
- 但恨绕、六桥明月，孤山云畔水。

## 拼音

- bao4 nan2 zhi1 、 dong1 feng1 shi4 nuan3 ， xiao1 xiao1 shen4 qing2 wei4 。
- luan4 qiong2 diao1 zhui4 。
- huan4 gu1 she4 jing1 shen2 ， yu4 rui3 jia1 li4 。
- shou4 yang2 yan4 ba4 zhuang1 tai2 yi3 。
- mei2 pin2 xiu1 que4 xi3 。
- nian4 wu4 que4 、 he2 lang2 gui1 qu4 ， qing1 xiang1 kong1 cui4 bei4 。
- xi1 song1 jing4 zhu2 su4 zhi1 xin1 ， qing1 qing1 sui4 han2 you3 ， gan1 tong2 qiao2 cui4 。
- jian4 hua4 jiao3 ， yan2 cheng2 shang4 、 yan4 shuang1 jing1 zhui4 。
- yan1 jiang1 mu4 、 pei4 huan2 wei4 jie3 ， chou2 bu2 dao4 、 du2 xing3 ren2 meng4 li3 。
- dan4 hen4 rao4 、 liu4 qiao2 ming2 yue4 ， gu1 shan1 yun2 pan4 shui3 。

## 注释

## 译文

## 赏析
