---
id: chen-yun-ping-cai-sang-xing
title: 採桑行
titlePinyin: cai3 sang1 xing2
titleSlug: cai-sang-xing
author: 陳允平
authorPinyin: chen2 yun3 ping2
authorSlug: chen-yun-ping
dynasty: 宋
dynastyPinyin: song4
dynastySlug: song
tags: []
---

## 正文

- 妾本秦羅敷，家住曲江曲。
- 門前楊柳青，春風啼布穀。
- 樹頭桑初芽，家家蠶始浴。
- 相呼出採桑，採桑如採玉。
- 屈曲迴高枝，攀條剪柔綠。
- 朝晴採桑南，暮雨採桑北。
- 採得桑歸遲，小姑怨相促。
- 陌上綺羅人，問妾眉何蹙。
- 妾恨妾自知，問妾何所欲。
- 消磨三十春，漸喜蠶上簇。
- 七日收得繭百斤，十日繅成絲兩束。
- 一絲一線工，織成羅與縠。
- 百人共辛勤，一人衣不足。
- 舉頭忽見桑葉黄，低頭垂淚羞布裳。

## 拼音

- qie4 ben3 qin2 luo2 fu1 ， jia1 zhu4 qu3 jiang1 qu3 。
- men2 qian2 yang2 liu3 qing1 ， chun1 feng1 ti2 bu4 gu3 。
- shu4 tou2 sang1 chu1 ya2 ， jia1 jia1 can2 shi3 yu4 。
- xiang1 hu1 chu1 cai3 sang1 ， cai3 sang1 ru2 cai3 yu4 。
- qu1 qu3 hui2 gao1 zhi1 ， pan1 tiao2 jian3 rou2 lü4 。
- chao2 qing2 cai3 sang1 nan2 ， mu4 yu3 cai3 sang1 bei3 。
- cai3 de2 sang1 gui1 chi2 ， xiao3 gu1 yuan4 xiang1 cu4 。
- mo4 shang4 qi3 luo2 ren2 ， wen4 qie4 mei2 he2 cu4 。
- qie4 hen4 qie4 zi4 zhi1 ， wen4 qie4 he2 suo3 yu4 。
- xiao1 mo2 san1 shi2 chun1 ， jian4 xi3 can2 shang4 cu4 。
- qi1 ri4 shou1 de2 jian3 bai3 jin1 ， shi2 ri4 sao1 cheng2 si1 liang3 shu4 。
- yi4 si1 yi2 xian4 gong1 ， zhi1 cheng2 luo2 yu3 hu2 。
- bai3 ren2 gong4 xin1 qin2 ， yi4 ren2 yi1 bu4 zu2 。
- ju3 tou2 hu1 jian4 sang1 ye4 huang2 ， di1 tou2 chui2 lei4 xiu1 bu4 shang0 。

## 注释

## 译文

## 赏析
