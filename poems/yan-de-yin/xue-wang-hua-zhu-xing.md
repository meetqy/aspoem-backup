---
id: yan-de-yin-xue-wang-hua-zhu-xing
title: 薛王花燭行
titlePinyin: xue1 wang2 hua1 zhu2 xing2
titleSlug: xue-wang-hua-zhu-xing
author: 閻德隱
authorPinyin: yan2 de2 yin3
authorSlug: yan-de-yin
dynasty: 唐
dynastyPinyin: tang2
dynastySlug: tang
tags: []
---

## 正文

- 王子仙車下鳳臺，紫纓金勒馭龍媒。
- □□□□□□出，環佩鏘鏘天上來。
- 鳷鵲樓前雲半捲，鴛鴦殿上月裴回。
- 玉盤錯落銀燈照，珠帳𤫩瓏寶扇開。
- 盈盈二八誰家子，紅粉新妝勝桃李。
- 從來六行比齊姜，自許千門奉楚王。
- 楚王宮裏能服飾，顧盼傾城復傾國。
- 合歡錦帶蒲萄花，連理香裙石榴色。
- 金爐半夜起氛氳，翡翠被重蘇合熏。
- 不學曹王遇神女，莫言羅敷邀使君。
- 同心婉娩若琴瑟，更笑天河有靈匹。
- 一朝福履盛王門，百代光輝增帝室。
- 富貴榮華實可憐，路傍觀者謂神仙。
- 祗應早得淮南術，會見雙飛入紫煙。

## 拼音

- wang2 zi3 xian1 ju1 xia4 feng4 tai2 ， zi3 ying1 jin1 le4 yu4 long2 mei2 。
- □□□□□□ chu1 ， huan2 pei4 qiang1 qiang1 tian1 shang4 lai2 。
- zhi1 que4 lou2 qian2 yun2 ban4 juan3 ， yuan1 yang1 dian4 shang4 yue4 pei2 hui2 。
- yu4 pan2 cuo4 luo4 yin2 deng1 zhao4 ， zhu1 zhang4 𤫩 long2 bao3 shan4 kai1 。
- ying2 ying2 er4 ba1 shui2 jia1 zi0 ， hong2 fen3 xin1 zhuang1 sheng4 tao2 li3 。
- cong2 lai2 liu4 hang2 bi3 qi2 jiang1 ， zi4 xu1 qian1 men2 feng4 chu3 wang2 。
- chu3 wang2 gong1 li3 neng2 fu2 shi4 ， gu4 pan4 qing1 cheng2 fu4 qing1 guo2 。
- he2 huan1 jin3 dai4 pu2 tao2 hua1 ， lian2 li3 xiang1 qun2 shi2 liu0 se4 。
- jin1 lu2 ban4 ye4 qi3 fen1 yun1 ， fei3 cui4 bei4 zhong4 su1 he2 xun1 。
- bu4 xue2 cao2 wang2 yu4 shen2 nü3 ， mo4 yan2 luo2 fu1 yao1 shi3 jun1 。
- tong2 xin1 wan3 mian3 ruo4 qin2 se4 ， geng4 xiao4 tian1 he2 you3 ling2 pi3 。
- yi4 zhao1 fu2 lü3 sheng4 wang2 men2 ， bai3 dai4 guang1 hui1 zeng1 di4 shi4 。
- fu4 gui4 rong2 hua2 shi2 ke3 lian2 ， lu4 bang4 guan1 zhe3 wei4 shen2 xian1 。
- zhi1 ying1 zao3 de2 huai2 nan2 shu4 ， hui4 jian4 shuang1 fei1 ru4 zi3 yan1 。

## 注释

## 译文

## 赏析
