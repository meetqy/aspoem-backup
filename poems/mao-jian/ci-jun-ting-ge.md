---
id: mao-jian-ci-jun-ting-ge
title: 此君亭歌
titlePinyin: ci3 jun1 ting2 ge1
titleSlug: ci-jun-ting-ge
author: 毛漸
authorPinyin: mao2 jian4
authorSlug: mao-jian
dynasty: 宋
dynastyPinyin: song4
dynastySlug: song
tags: []
---

## 正文

- 玉堂視草儒林翁，暫憑熊軾來江東。
- 政成暇日開宴席，選勝共詣金仙宮。
- 幽亭虛敞竹森聳，低徊映日清陰重。
- 靜坐愛此君，乃知雅尚人情同。
- 屏山疊石色蒼翠，我疑巨靈掣斷岷峨峰。
- 繁霜摧枯木，飛葉穿疏櫳。
- 芳筵列時果，璀璨間青紅。
- 羊肋細軟蟹螯豐，兵厨酒美琥珀濃。
- 褫带就坐約煩禮，幅巾相向聊從容。
- 晤言與心契，至樂非絲桐。
- 高懷詎比晉七子，徒以散誕相誇雄。
- 飲餘寓意對棋局，萬事不足縈心胸。
- 人生天地間，寧異浮萍相值江湖中。
- 偶然會合復離散，東西南北隨飄風。
- 須知此會不易得，爲公更釂黄金鍾。

## 拼音

- yu4 tang2 shi4 cao3 ru2 lin2 weng1 ， zan4 ping2 xiong2 shi4 lai2 jiang1 dong1 。
- zheng4 cheng2 xia2 ri4 kai1 yan4 xi2 ， xuan3 sheng4 gong4 yi4 jin1 xian1 gong1 。
- you1 ting2 xu1 chang3 zhu2 sen1 song3 ， di1 huai2 ying4 ri4 qing1 yin1 zhong4 。
- jing4 zuo4 ai4 ci3 jun1 ， nai3 zhi1 ya3 shang4 ren2 qing2 tong2 。
- ping2 shan1 die2 shi2 se4 cang1 cui4 ， wo3 yi2 ju4 ling2 che4 duan4 min2 e2 feng1 。
- fan2 shuang1 cui1 ku1 mu4 ， fei1 ye4 chuan1 shu1 long2 。
- fang1 yan2 lie4 shi2 guo3 ， cui3 can4 jian4 qing1 hong2 。
- yang2 lei4 xi4 ruan3 xie4 ao2 feng1 ， bing1 chu2 jiu3 mei3 hu3 po4 nong2 。
- chi3 dai4 jiu4 zuo4 yue1 fan2 li3 ， fu2 jin1 xiang1 xiang4 liao2 cong2 rong2 。
- wu4 yan2 yu3 xin1 qi4 ， zhi4 le4 fei1 si1 tong2 。
- gao1 huai2 ju4 bi3 jin4 qi1 zi3 ， tu2 yi3 san4 dan4 xiang1 kua1 xiong2 。
- yin3 yu2 yu4 yi4 dui4 qi2 ju2 ， wan4 shi4 bu4 zu2 ying2 xin1 xiong1 。
- ren2 sheng1 tian1 di4 jian4 ， ning2 yi4 fu2 ping2 xiang1 zhi2 jiang1 hu2 zhong1 。
- ou3 ran2 hui4 he2 fu4 li2 san4 ， dong1 xi1 nan2 bei3 sui2 piao1 feng1 。
- xu1 zhi1 ci3 hui4 bu2 yi4 de2 ， wei2 gong1 geng4 jiao4 huang2 jin1 zhong1 。

## 注释

## 译文

## 赏析
