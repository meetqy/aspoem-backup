---
id: chen-yu-yi-fu-chen-liu-er-shou-qi-yi
title: 赴陳留二首  其一
titlePinyin: fu4 chen2 liu2 er4 shou3     qi2 yi1
titleSlug: fu-chen-liu-er-shou-qi-yi
author: 陳與義
authorPinyin: chen2 yu3 yi4
authorSlug: chen-yu-yi
dynasty: 宋
dynastyPinyin: song4
dynastySlug: song
tags: []
---

## 正文

- 草草一夢闌，行止本難期。
- 歲晚陳留路，老馬三振鬐。
- 自看鞭袖影，曠野日落遲。
- 柳林行不盡，想見春風時。
- 點點羊散村，陣陣鴻投陂。
- 城中那有此，觸處皆新詩。
- 舉手謝路人，醉語勿瑕疵。
- 我行有官事，去作三年癡。
- 遥聞辟穀仙，閱世河水湄。
- 時從玩木影，政爾不憂饑。

## 拼音

- cao3 cao3 yi2 meng4 lan2 ， xing2 zhi3 ben3 nan2 qi1 。
- sui4 wan3 chen2 liu2 lu4 ， lao3 ma3 san1 zhen4 qi2 。
- zi4 kan4 bian1 xiu4 ying3 ， kuang4 ye3 ri4 luo4 chi2 。
- liu3 lin2 xing2 bu2 jin4 ， xiang3 jian4 chun1 feng1 shi2 。
- dian3 dian3 yang2 san4 cun1 ， zhen4 zhen4 hong2 tou2 bei1 。
- cheng2 zhong1 na4 you3 ci3 ， chu4 chu3 jie1 xin1 shi1 。
- ju3 shou3 xie4 lu4 ren2 ， zui4 yu3 wu4 xia2 ci1 。
- wo3 xing2 you3 guan1 shi4 ， qu4 zuo4 san1 nian2 chi1 。
- yao2 wen2 pi4 gu3 xian1 ， yue4 shi4 he2 shui3 mei2 。
- shi2 cong2 wan2 mu4 ying3 ， zheng4 er3 bu4 you1 ji1 。

## 注释

## 译文

## 赏析
