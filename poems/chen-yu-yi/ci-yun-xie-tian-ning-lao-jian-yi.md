---
id: chen-yu-yi-ci-yun-xie-tian-ning-lao-jian-yi
title: 次韻謝天寧老見貽
titlePinyin: ci4 yun4 xie4 tian1 ning2 lao3 jian4 yi2
titleSlug: ci-yun-xie-tian-ning-lao-jian-yi
author: 陳與義
authorPinyin: chen2 yu3 yi4
authorSlug: chen-yu-yi
dynasty: 宋
dynastyPinyin: song4
dynastySlug: song
tags: []
---

## 正文

- 庭柏不受寒，依然照人綠。
- 霧收晨光發，可玩不可掬。
- 道人方出定，不復辨羊鹿。
- 微雲度遥天，一笑立於獨。
- 嗟予晚聞道，學看傳燈錄。
- 三生蠹書魚，萬卷今可束。
- 轂雖已破碎，猶欲大其輻。
- 是身堪底用，况乃五斗粟。
- 自從識師面，日月幾轉轂。
- 受師爐中煙，無處著榮辱。
- 周妻與何肉，恨我未免俗。
- 從今謝百事，請作龜頭縮。
- 却笑長沙傅，區區問淹速。
- 聊將非舌言，往和無譜曲。

## 拼音

- ting2 bai3 bu2 shou4 han2 ， yi1 ran2 zhao4 ren2 lü4 。
- wu4 shou1 chen2 guang1 fa1 ， ke3 wan2 bu4 ke3 ju1 。
- dao4 ren2 fang1 chu1 ding4 ， bu2 fu4 bian4 yang2 lu4 。
- wei1 yun2 du4 yao2 tian1 ， yi2 xiao4 li4 wu1 du2 。
- jie1 yu3 wan3 wen2 dao4 ， xue2 kan4 chuan2 deng1 lu4 。
- san1 sheng1 du4 shu1 yu2 ， wan4 juan4 jin1 ke3 shu4 。
- gu3 sui1 yi3 po4 sui4 ， you2 yu4 da4 qi2 fu2 。
- shi4 shen1 kan1 di3 yong4 ， kuang4 nai3 wu3 dou3 su4 。
- zi4 cong2 shi2 shi1 mian4 ， ri4 yue4 ji1 zhuan3 gu3 。
- shou4 shi1 lu2 zhong1 yan1 ， wu2 chu3 zhu4 rong2 ru3 。
- zhou1 qi1 yu3 he2 rou4 ， hen4 wo3 wei4 mian3 su2 。
- cong2 jin1 xie4 bai3 shi4 ， qing3 zuo4 gui1 tou2 suo1 。
- que4 xiao4 chang2 sha1 fu4 ， qu1 qu1 wen4 yan1 su4 。
- liao2 jiang1 fei1 she2 yan2 ， wang3 he2 wu2 pu3 qu3 。

## 注释

## 译文

## 赏析
