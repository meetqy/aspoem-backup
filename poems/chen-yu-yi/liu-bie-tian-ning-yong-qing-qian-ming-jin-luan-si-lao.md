---
id: chen-yu-yi-liu-bie-tian-ning-yong-qing-qian-ming-jin-luan-si-lao
title: 留別天寧永慶乾明金鑾四老
titlePinyin: liu2 bie2 tian1 ning2 yong3 qing4 qian2 ming2 jin1 luan2 si4 lao3
titleSlug: liu-bie-tian-ning-yong-qing-qian-ming-jin-luan-si-lao
author: 陳與義
authorPinyin: chen2 yu3 yi4
authorSlug: chen-yu-yi
dynasty: 宋
dynastyPinyin: song4
dynastySlug: song
tags: []
---

## 正文

- 我生能幾何，兩脚疲世故。
- 忽破巴丘夢，還尋邵陽路。
- 窮鄉得四老，足以慰遲暮。
- 勝事遠公蓮，深心懶殘芋。
- 本是羣山雲，蹔聚當別去。
- 那知天風便，不得還相聚。
- 凡情我未免，臨別吐幽句。
- 慎勿過虎溪，曉霜侵杖屨。

## 拼音

- wo3 sheng1 neng2 ji1 he2 ， liang3 jiao3 pi2 shi4 gu4 。
- hu1 po4 ba1 qiu1 meng4 ， huan2 xun2 shao4 yang2 lu4 。
- qiong2 xiang1 de2 si4 lao3 ， zu2 yi3 wei4 chi2 mu4 。
- sheng4 shi4 yuan3 gong1 lian2 ， shen1 xin1 lan3 can2 yu4 。
- ben3 shi4 qun2 shan1 yun2 ， zan4 ju4 dang1 bie2 qu4 。
- na4 zhi1 tian1 feng1 bian4 ， bu4 de2 huan2 xiang1 ju4 。
- fan2 qing2 wo3 wei4 mian3 ， lin2 bie2 tu3 you1 ju4 。
- shen4 wu4 guo4 hu3 xi1 ， xiao3 shuang1 qin1 zhang4 ju4 。

## 注释

## 译文

## 赏析
