---
id: chen-yu-yi-kai-bi-zhi-chuang-ming-yue-yuan-xuan-qi-er
title: 開壁置窗命曰遠軒  其二
titlePinyin: kai1 bi4 zhi4 chuang1 ming4 yue1 yuan3 xuan1     qi2 er4
titleSlug: kai-bi-zhi-chuang-ming-yue-yuan-xuan-qi-er
author: 陳與義
authorPinyin: chen2 yu3 yi4
authorSlug: chen-yu-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 清曉坐南軒，望山頭屢側。
- 居士亦豈癡，飛雲方未息。
- 樂哉此遠俗，亂世免怵迫。
- 那知百戰禍，豈識三空厄。
- 閉門美享睡，開門瞻翠壁。
- 遠客謝主人，分此一窗碧。
- 新晴鳥鳴檐，微暑風入席。
- 蕭然此白首，豈更冒朝幘。
- 誓將老茲地，不復數晨夕。
- 但恨食無肉，臞仙出山澤。
- 蟄雷轉空腸，吐句作圭璧。
- 一笑示鄰家，向來無此客。

## 拼音

- qing1 xiao3 zuo4 nan2 xuan1 ， wang4 shan1 tou2 lü3 ce4 。
- ju1 shi4 yi4 qi3 chi1 ， fei1 yun2 fang1 wei4 xi1 。
- le4 zai1 ci3 yuan3 su2 ， luan4 shi4 mian3 chu4 po4 。
- na4 zhi1 bai3 zhan4 huo4 ， qi3 shi2 san1 kong1 e4 。
- bi4 men2 mei3 xiang3 shui4 ， kai1 men2 zhan1 cui4 bi4 。
- yuan3 ke4 xie4 zhu3 ren2 ， fen1 ci3 yi4 chuang1 bi4 。
- xin1 qing2 niao3 ming2 yan2 ， wei1 shu3 feng1 ru4 xi2 。
- xiao1 ran2 ci3 bai2 shou3 ， qi3 geng4 mao4 chao2 ze2 。
- shi4 jiang1 lao3 zi1 di4 ， bu2 fu4 shu4 chen2 xi1 。
- dan4 hen4 shi2 wu2 rou4 ， qu2 xian1 chu1 shan1 ze2 。
- zhe2 lei2 zhuan3 kong1 chang2 ， tu3 ju4 zuo4 gui1 bi4 。
- yi2 xiao4 shi4 lin2 jia1 ， xiang4 lai2 wu2 ci3 ke4 。

## 注释

## 译文

## 赏析
