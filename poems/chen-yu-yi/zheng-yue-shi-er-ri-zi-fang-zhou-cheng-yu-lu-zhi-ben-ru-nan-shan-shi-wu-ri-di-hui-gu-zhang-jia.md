---
id: chen-yu-yi-zheng-yue-shi-er-ri-zi-fang-zhou-cheng-yu-lu-zhi-ben-ru-nan-shan-shi-wu-ri-di-hui-gu-zhang-jia
title: 正月十二日自房州城遇虜至奔入南山十五日抵回谷張家
titlePinyin: zheng1 yue4 shi2 er4 ri4 zi4 fang2 zhou1 cheng2 yu4 lu3 zhi4 ben1 ru4 nan2 shan1 shi2 wu3 ri4 di3 hui2 gu3 zhang1 jia1
titleSlug: zheng-yue-shi-er-ri-zi-fang-zhou-cheng-yu-lu-zhi-ben-ru-nan-shan-shi-wu-ri-di-hui-gu-zhang-jia
author: 陳與義
authorPinyin: chen2 yu3 yi4
authorSlug: chen-yu-yi
dynasty: 宋
dynastyPinyin: song4
dynastySlug: song
tags: []
---

## 正文

- 久謂事當爾，豈意身及之。
- 避虜連三年，行半天四維。
- 我非洛豪士，不畏窮谷饑。
- 但恨平生意，輕了少陵詩。
- 今年奔房州，鐵馬背後馳。
- 造物亦惡劇，脫命真毫釐。
- 南山四程雲，布襪傲險巇。
- 籬間老炙背，無意管安危。
- 知我是朝士，亦復顰其眉。
- 呼酒軟客脚，菜本濯玉肌。
- 窮途士易德，歡喜不復辭。
- 向來貪讀書，閉戶生白髭。
- 豈知九州內，有山如此奇。
- 自寬實不情，老人亦解頤。
- 投宿恍世外，青燈耿茅茨。
- 夜半不能眼，澗水鳴聲悲。

## 拼音

- jiu3 wei4 shi4 dang1 er3 ， qi3 yi4 shen1 ji2 zhi1 。
- bi4 lu3 lian2 san1 nian2 ， xing2 ban4 tian1 si4 wei2 。
- wo3 fei1 luo4 hao2 shi4 ， bu2 wei4 qiong2 gu3 ji1 。
- dan4 hen4 ping2 sheng1 yi4 ， qing1 le0 shao3 ling2 shi1 。
- jin1 nian2 ben1 fang2 zhou1 ， tie3 ma3 bei4 hou4 chi2 。
- zao4 wu4 yi4 e4 ju4 ， tuo1 ming4 zhen1 hao2 li2 。
- nan2 shan1 si4 cheng2 yun2 ， bu4 wa4 ao4 xian3 xi1 。
- li2 jian4 lao3 zhi4 bei4 ， wu2 yi4 guan3 an1 wei1 。
- zhi1 wo3 shi4 chao2 shi4 ， yi4 fu4 pin2 qi2 mei2 。
- hu1 jiu3 ruan3 ke4 jiao3 ， cai4 ben3 zhuo2 yu4 ji1 。
- qiong2 tu2 shi4 yi4 de2 ， huan1 xi3 bu2 fu4 ci2 。
- xiang4 lai2 tan1 du2 shu1 ， bi4 hu4 sheng1 bai2 zi1 。
- qi3 zhi1 jiu3 zhou1 nei4 ， you3 shan1 ru2 ci3 qi2 。
- zi4 kuan1 shi2 bu4 qing2 ， lao3 ren2 yi4 jie3 yi2 。
- tou2 su4 huang3 shi4 wai4 ， qing1 deng1 geng3 mao2 ci2 。
- ye4 ban4 bu4 neng2 yan3 ， jian4 shui3 ming2 sheng1 bei1 。

## 注释

## 译文

## 赏析
