---
id: chen-yu-yi-chen-shu-yi-fu-wang-xiu-cai-suo-cang-liang-zhi-fo-tu-shi-yao-tong-fu-yin-ci-qi-yun
title: 陳叔易賦王秀才所藏梁織佛圖詩邀同賦因次其韻
titlePinyin: chen2 shu1 yi4 fu4 wang2 xiu4 cai0 suo3 cang2 liang2 zhi1 fo2 tu2 shi1 yao1 tong2 fu4 yin1 ci4 qi2 yun4
titleSlug: chen-shu-yi-fu-wang-xiu-cai-suo-cang-liang-zhi-fo-tu-shi-yao-tong-fu-yin-ci-qi-yun
author: 陳與義
authorPinyin: chen2 yu3 yi4
authorSlug: chen-yu-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 維摩之室本自空，忽驚滿月臨丹宮。
- 稽首世尊真實相，不比圖畫填青紅。
- 天女之孫擅天巧，經緯星宿超庸庸。
- 淪精入此三昧手，一念直到祇園中。
- 意匠經營與佛會，七寶欲動聲瓏瓏。
- 眉間毫光放未盡，指下已带旃檀風。
- 飛梭本是龍變化，挾大威德行神通。
- 恍若祇洹遇佛影，豈彼臺像能比崇。
- 共惟此事不思議，細看衆巧無遺蹤。
- 日浮雞園赤爛爛，天入鷲嶺青叢叢。
- 那知金臂是正倒，但覺已挫千魔鋒。
- 龍天四衆儼然侍，喜滿尺宅俱成功。
- 向來八風幾卷地，衆寶行樹無摧桻。
- 老蕭區區佛所憫，豈與十二蟯蚘同。
- 重雲之殿珠作帳，一朝入海奔雷公。
- 幸留此像不爲少，福聚萬紀兼千總。
- 餘休八葉終灰燼，堅固却賴三眠蟲。
- 似聞法猛藕絲像，當時已不隨煙東。
- 煌煌二寶照南北，客攝萬鬼專其雄。
- 龍華已耀東坡墨，驚夢不假撞洪鐘。
- 唯有茲圖晦幾歲，留待公句貽無窮。
- 畫沙累土皆見佛，而况筆墨如此工。
- 亦念衆生業障厚，要與機杼聊分攻。
- 從今俱盡未來世，買絲不繡平原容。

## 拼音

- wei2 mo2 zhi1 shi4 ben3 zi4 kong1 ， hu1 jing1 man3 yue4 lin2 dan1 gong1 。
- qi3 shou3 shi4 zun1 zhen1 shi2 xiang1 ， bu4 bi3 tu2 hua4 tian2 qing1 hong2 。
- tian1 nü3 zhi1 sun1 shan4 tian1 qiao3 ， jing1 wei3 xing1 xiu4 chao1 yong1 yong1 。
- lun2 jing1 ru4 ci3 san1 mei4 shou3 ， yi2 nian4 zhi2 dao4 qi2 yuan2 zhong1 。
- yi4 jiang4 jing1 ying2 yu3 fo2 hui4 ， qi1 bao3 yu4 dong4 sheng1 long2 long2 。
- mei2 jian4 hao2 guang1 fang4 wei4 jin4 ， zhi3 xia4 yi3 dai4 zhan1 tan2 feng1 。
- fei1 suo1 ben3 shi4 long2 bian4 hua4 ， xie2 da4 wei1 de2 xing2 shen2 tong1 。
- huang3 ruo4 qi2 huan2 yu4 fo2 ying3 ， qi3 bi3 tai2 xiang4 neng2 bi3 chong2 。
- gong4 wei2 ci3 shi4 bu4 si1 yi4 ， xi4 kan4 zhong4 qiao3 wu2 yi2 zong1 。
- ri4 fu2 ji1 yuan2 chi4 lan4 lan4 ， tian1 ru4 jiu4 ling3 qing1 cong2 cong2 。
- na4 zhi1 jin1 bi4 shi4 zheng4 dao3 ， dan4 jue2 yi3 cuo4 qian1 mo2 feng1 。
- long2 tian1 si4 zhong4 yan3 ran2 shi4 ， xi3 man3 chi3 zhai2 ju4 cheng2 gong1 。
- xiang4 lai2 ba1 feng1 ji1 juan4 di4 ， zhong4 bao3 xing2 shu4 wu2 cui1 feng1 。
- lao3 xiao1 qu1 qu1 fo2 suo3 min3 ， qi3 yu3 shi2 er4 nao2 hui2 tong2 。
- zhong4 yun2 zhi1 dian4 zhu1 zuo4 zhang4 ， yi4 zhao1 ru4 hai3 ben1 lei2 gong1 。
- xing4 liu2 ci3 xiang4 bu4 wei2 shao3 ， fu2 ju4 wan4 ji4 jian1 qian1 zong3 。
- yu2 xiu1 ba1 ye4 zhong1 hui1 jin4 ， jian1 gu4 que4 lai4 san1 mian2 chong2 。
- si4 wen2 fa3 meng3 ou3 si1 xiang4 ， dang1 shi2 yi3 bu4 sui2 yan1 dong1 。
- huang2 huang2 er4 bao3 zhao4 nan2 bei3 ， ke4 she4 wan4 gui3 zhuan1 qi2 xiong2 。
- long2 hua2 yi3 yao4 dong1 po1 mo4 ， jing1 meng4 bu4 jia3 zhuang4 hong2 zhong1 。
- wei2 you3 zi1 tu2 hui4 ji1 sui4 ， liu2 dai4 gong1 ju4 yi2 wu2 qiong2 。
- hua4 sha1 lei4 tu3 jie1 jian4 fo2 ， er2 kuang4 bi3 mo4 ru2 ci3 gong1 。
- yi4 nian4 zhong4 sheng1 ye4 zhang4 hou4 ， yao4 yu3 ji1 zhu4 liao2 fen1 gong1 。
- cong2 jin1 ju4 jin4 wei4 lai2 shi4 ， mai3 si1 bu2 xiu4 ping2 yuan2 rong2 。

## 注释

## 译文

## 赏析
