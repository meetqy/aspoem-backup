---
id: chen-yu-yi-cheng-zhi-fu-dai-zhi-dan-sheng-zhi-chen-zhe-guang-shan-huai-pu-sa-gu-shi-cheng-gu-shi-yi-shou-yang-wei-jing-shi-zhi-wai-shen-ru-fo-hai-er-mou-yu-tuo-ci-yi-ji-kuan-kuan-shi-huo-ci-shi-fa-wu-wu-xin-si-fei-ou-ran-zhe-du-huang-lou-bu-zu-yi-chi-ci-shu-qing-er
title: 承知府待制誕生之辰輒廣善懷菩薩故事成古詩一首仰惟經世之外深入佛海而某欲託辭以寄款款適獲此事發寤於心似非偶然者獨荒陋不足以侈此殊慶耳
titlePinyin: cheng2 zhi1 fu3 dai4 zhi4 dan4 sheng1 zhi1 chen2 zhe2 guang3 shan4 huai2 pu2 sa4 gu4 shi0 cheng2 gu3 shi1 yi4 shou3 yang3 wei2 jing1 shi4 zhi1 wai4 shen1 ru4 fo2 hai3 er2 mou3 yu4 tuo1 ci2 yi3 ji4 kuan3 kuan3 shi4 huo4 ci3 shi4 fa1 wu4 wu1 xin1 si4 fei1 ou3 ran2 zhe3 du2 huang1 lou4 bu4 zu2 yi3 chi3 ci3 shu1 qing4 er3
titleSlug: cheng-zhi-fu-dai-zhi-dan-sheng-zhi-chen-zhe-guang-shan-huai-pu-sa-gu-shi-cheng-gu-shi-yi-shou-yang-wei-jing-shi-zhi-wai-shen-ru-fo-hai-er-mou-yu-tuo-ci-yi-ji-kuan-kuan-shi-huo-ci-shi-fa-wu-wu-xin-si-fei-ou-ran-zhe-du-huang-lou-bu-zu-yi-chi-ci-shu-qing-er
author: 陳與義
authorPinyin: chen2 yu3 yi4
authorSlug: chen-yu-yi
dynasty: 宋
dynastyPinyin: song4
dynastySlug: song
tags: []
---

## 正文

- 歲星欲吐芒不開，昴星避次光低佪。
- 麒麟鸑鷟紛夾侍，善懷菩薩當重來。
- 仙公風流今幾歲，再託高門瑞當世。
- 買香趁浴驚衆聾，要識此僧今我是。
- 金粟後身何足言，釋迦親送非虛傳。
- 稽首西來大菩薩，住世小劫須千年。
- 宰官說法聊應會，餘事文章亦三昧。
- 世間底物堪壽公，本自金剛無可壞。

## 拼音

- sui4 xing1 yu4 tu3 mang2 bu4 kai1 ， mao3 xing1 bi4 ci4 guang1 di1 huai2 。
- qi2 lin2 yue4 zhuo2 fen1 jia1 shi4 ， shan4 huai2 pu2 sa4 dang1 zhong4 lai2 。
- xian1 gong1 feng1 liu2 jin1 ji1 sui4 ， zai4 tuo1 gao1 men2 rui4 dang1 shi4 。
- mai3 xiang1 chen4 yu4 jing1 zhong4 long2 ， yao4 shi2 ci3 seng1 jin1 wo3 shi4 。
- jin1 su4 hou4 shen1 he2 zu2 yan2 ， shi4 jia1 qin1 song4 fei1 xu1 chuan2 。
- qi3 shou3 xi1 lai2 da4 pu2 sa4 ， zhu4 shi4 xiao3 jie2 xu1 qian1 nian2 。
- zai3 guan1 shuo1 fa3 liao2 ying1 hui4 ， yu2 shi4 wen2 zhang1 yi4 san1 mei4 。
- shi4 jian4 di3 wu4 kan1 shou4 gong1 ， ben3 zi4 jin1 gang1 wu2 ke3 huai4 。

## 注释

## 译文

## 赏析
