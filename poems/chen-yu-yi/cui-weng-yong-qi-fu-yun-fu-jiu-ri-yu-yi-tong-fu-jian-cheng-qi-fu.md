---
id: chen-yu-yi-cui-weng-yong-qi-fu-yun-fu-jiu-ri-yu-yi-tong-fu-jian-cheng-qi-fu
title: 粹翁用奇父韻賦九日與義同賦兼呈奇父
titlePinyin: cui4 weng1 yong4 qi2 fu4 yun4 fu4 jiu3 ri4 yu3 yi4 tong2 fu4 jian1 cheng2 qi2 fu4
titleSlug: cui-weng-yong-qi-fu-yun-fu-jiu-ri-yu-yi-tong-fu-jian-cheng-qi-fu
author: 陳與義
authorPinyin: chen2 yu3 yi4
authorSlug: chen-yu-yi
dynasty: 宋
dynastyPinyin: song4
dynastySlug: song
tags: []
---

## 正文

- 安隱輕節序，艱難惜歡娛。
- 先生守苜蓿，朝士誇茱萸。
- 前年鄧州城，風雨傾客居。
- 何嘗疏麯生，麯生自我疏。
- 豈無登高地，送目與雲俱。
- 門生及兒子，勸我升籃輿。
- 出門復入門，戈旆填街衢。
- 去年郢州岸，孤檝對壞郛。
- 莫招大夫魂，誰攬使君鬚。
- 獨題懷古句，枯硯生明珠。
- 亦復躋荒戍，日暮野踟躕。
- 白衣終不至，眇眇空愁予。
- 今年洞庭上，九折餘崎嶇。
- 時憑岳陽樓，山川看縈紆。
- 孫兄語蟬連，王丈色敷腴。
- 不用踏筵舞，秋風摇菊株。
- 樂哉未曾有，是夢其非歟。
- 丈夫各堂堂，坐受世故驅。
- 會須明年節，醉倒還相扶。
- 此花期復對，勿令墮空虛。
- 明日風景佳，南翔先一鳧。
- 可言知機早，政爾因鱸魚。
- 分襟肺肝熱，撫事歲月迂。
- 歸家問瓶錫，生理何必餘。
- 相期衡山南，追步凌忽區。
- 回首望堯雲，中原莽榛蕪。
- 臣豈專愛死，有懷竟不舒。
- 老謀與壯事，二者慚俱無。

## 拼音

- an1 yin3 qing1 jie2 xu4 ， jian1 nan2 xi1 huan1 yu2 。
- xian1 sheng0 shou3 mu4 xu0 ， chao2 shi4 kua1 zhu1 yu2 。
- qian2 nian2 deng4 zhou1 cheng2 ， feng1 yu3 qing1 ke4 ju1 。
- he2 chang2 shu1 qu1 sheng1 ， qu1 sheng1 zi4 wo3 shu1 。
- qi3 wu2 deng1 gao1 di4 ， song4 mu4 yu3 yun2 ju4 。
- men2 sheng1 ji2 er2 zi3 ， quan4 wo3 sheng1 lan2 yu2 。
- chu1 men2 fu4 ru4 men2 ， ge1 pei4 tian2 jie1 qu2 。
- qu4 nian2 ying3 zhou1 an4 ， gu1 ji2 dui4 huai4 fu2 。
- mo4 zhao1 dai4 fu0 hun2 ， shui2 lan3 shi3 jun1 xu1 。
- du2 ti2 huai2 gu3 ju4 ， ku1 yan4 sheng1 ming2 zhu1 。
- yi4 fu4 ji1 huang1 shu4 ， ri4 mu4 ye3 chi2 chu2 。
- bai2 yi1 zhong1 bu2 zhi4 ， miao3 miao3 kong1 chou2 yu3 。
- jin1 nian2 dong4 ting2 shang4 ， jiu3 zhe2 yu2 qi2 qu1 。
- shi2 ping2 yue4 yang2 lou2 ， shan1 chuan1 kan4 ying2 yu1 。
- sun1 xiong1 yu3 chan2 lian2 ， wang2 zhang4 se4 fu1 yu2 。
- bu2 yong4 ta4 yan2 wu3 ， qiu1 feng1 yao2 ju2 zhu1 。
- le4 zai1 wei4 ceng2 you3 ， shi4 meng4 qi2 fei1 yu2 。
- zhang4 fu0 ge4 tang2 tang2 ， zuo4 shou4 shi4 gu4 qu1 。
- hui4 xu1 ming2 nian2 jie2 ， zui4 dao3 huan2 xiang1 fu2 。
- ci3 hua1 qi1 fu4 dui4 ， wu4 ling4 duo4 kong1 xu1 。
- ming2 ri4 feng1 jing3 jia1 ， nan2 xiang2 xian1 yi4 fu2 。
- ke3 yan2 zhi1 ji1 zao3 ， zheng4 er3 yin1 lu2 yu2 。
- fen1 jin1 fei4 gan1 re4 ， fu3 shi4 sui4 yue4 yu1 。
- gui1 jia1 wen4 ping2 xi1 ， sheng1 li3 he2 bi4 yu2 。
- xiang1 qi1 heng2 shan1 nan2 ， zhui1 bu4 ling2 hu1 qu1 。
- hui2 shou3 wang4 yao2 yun2 ， zhong1 yuan2 mang3 zhen1 wu2 。
- chen2 qi3 zhuan1 ai4 si3 ， you3 huai2 jing4 bu4 shu1 。
- lao3 mou2 yu3 zhuang4 shi4 ， er4 zhe3 can2 ju4 wu2 。

## 注释

## 译文

## 赏析
