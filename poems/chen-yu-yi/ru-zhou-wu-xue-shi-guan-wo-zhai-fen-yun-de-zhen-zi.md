---
id: chen-yu-yi-ru-zhou-wu-xue-shi-guan-wo-zhai-fen-yun-de-zhen-zi
title: 汝州吳學士觀我齋分韻得真字
titlePinyin: ru3 zhou1 wu2 xue2 shi4 guan1 wo3 zhai1 fen1 yun4 de2 zhen1 zi4
titleSlug: ru-zhou-wu-xue-shi-guan-wo-zhai-fen-yun-de-zhen-zi
author: 陳與義
authorPinyin: chen2 yu3 yi4
authorSlug: chen-yu-yi
dynasty: 宋
dynastyPinyin: song4
dynastySlug: song
tags: []
---

## 正文

- 狂夫縛軒冕，自許稷契身。
- 靜者樂山林，謂是羲皇人。
- 不如兩忘快，內保一色醇。
- 偉哉道山傑，滯此汝水濱。
- 大來會闊步，小憩得幽欣。
- 一齋有琴酒，萬事無緇磷。
- 不作子公書，肯受元規塵。
- 人言君侯癡，我知丈人真。
- 月明泉聲細，雨過竹色新。
- 是間有真我，宴坐方申申。

## 拼音

- kuang2 fu1 fu4 xuan1 mian3 ， zi4 xu1 ji4 qi4 shen1 。
- jing4 zhe3 le4 shan1 lin2 ， wei4 shi4 xi1 huang2 ren2 。
- bu4 ru2 liang3 wang4 kuai4 ， nei4 bao3 yi2 se4 chun2 。
- wei3 zai1 dao4 shan1 jie2 ， zhi4 ci3 ru3 shui3 bin1 。
- da4 lai2 hui4 kuo4 bu4 ， xiao3 qi4 de2 you1 xin1 。
- yi4 zhai1 you3 qin2 jiu3 ， wan4 shi4 wu2 zi1 lin2 。
- bu2 zuo4 zi3 gong1 shu1 ， ken3 shou4 yuan2 gui1 chen2 。
- ren2 yan2 jun1 hou2 chi1 ， wo3 zhi1 zhang4 ren2 zhen1 。
- yue4 ming2 quan2 sheng1 xi4 ， yu3 guo4 zhu2 se4 xin1 。
- shi4 jian4 you3 zhen1 wo3 ， yan4 zuo4 fang1 shen1 shen1 。

## 注释

## 译文

## 赏析
