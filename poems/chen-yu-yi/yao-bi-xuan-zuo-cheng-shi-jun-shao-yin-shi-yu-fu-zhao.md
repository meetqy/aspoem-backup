---
id: chen-yu-yi-yao-bi-xuan-zuo-cheng-shi-jun-shao-yin-shi-yu-fu-zhao
title: 遥碧軒作呈使君少隱時欲赴召
titlePinyin: yao2 bi4 xuan1 zuo4 cheng2 shi3 jun1 shao3 yin3 shi2 yu4 fu4 zhao4
titleSlug: yao-bi-xuan-zuo-cheng-shi-jun-shao-yin-shi-yu-fu-zhao
author: 陳與義
authorPinyin: chen2 yu3 yi4
authorSlug: chen-yu-yi
dynasty: 宋
dynastyPinyin: song4
dynastySlug: song
tags: []
---

## 正文

- 我本山中人，尺一喚起趨埃塵。
- 君爲邊城守，作意邀山入窗牖。
- 朝來爽氣如有期，送我憑軒一杯酒。
- 丈夫已忍猿鶴羞，欲去且復斯須留。
- 西峯木脫亂鬟擁，東嶺煙破修眉浮。
- 主人愛客山更好，醉裏一笑驚蠻州。
- 丁寧雲雨莫作厄，明日青山當送客。

## 拼音

- wo3 ben3 shan1 zhong1 ren2 ， chi3 yi2 huan4 qi3 qu1 ai1 chen2 。
- jun1 wei2 bian1 cheng2 shou3 ， zuo4 yi4 yao1 shan1 ru4 chuang1 you3 。
- chao2 lai2 shuang3 qi4 ru2 you3 qi1 ， song4 wo3 ping2 xuan1 yi4 bei1 jiu3 。
- zhang4 fu0 yi3 ren3 yuan2 he4 xiu1 ， yu4 qu4 qie3 fu4 si1 xu1 liu2 。
- xi1 feng1 mu4 tuo1 luan4 huan2 yong1 ， dong1 ling3 yan1 po4 xiu1 mei2 fu2 。
- zhu3 ren2 ai4 ke4 shan1 geng4 hao3 ， zui4 li3 yi2 xiao4 jing1 man2 zhou1 。
- ding1 ning2 yun2 yu3 mo4 zuo4 e4 ， ming2 ri4 qing1 shan1 dang1 song4 ke4 。

## 注释

## 译文

## 赏析
