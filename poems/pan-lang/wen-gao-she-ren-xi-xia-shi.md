---
id: pan-lang-wen-gao-she-ren-xi-xia-shi
title: 聞高舍人錫下世
titlePinyin: wen2 gao1 she4 ren2 xi1 xia4 shi4
titleSlug: wen-gao-she-ren-xi-xia-shi
author: 潘閬
authorPinyin: pan1 lang4
authorSlug: pan-lang
dynasty: 宋
dynastyPinyin: song4
dynastySlug: song
tags: []
---

## 正文

- 早掌綸言世盡知，豈期謫宦至于斯。
- 生前是客能投卷，死後何人爲撰碑。
- 讒佞萬端應已矣，文章千古恐無之。
- 野夫舊句多蒙賞，昨日閒思淚暗垂。

## 拼音

- zao3 zhang3 lun2 yan2 shi4 jin4 zhi1 ， qi3 qi1 zhe2 huan4 zhi4 yu2 si1 。
- sheng1 qian2 shi4 ke4 neng2 tou2 juan4 ， si3 hou4 he2 ren2 wei2 zhuan4 bei1 。
- chan2 ning4 wan4 duan1 ying1 yi3 yi3 ， wen2 zhang1 qian1 gu3 kong3 wu2 zhi1 。
- ye3 fu1 jiu4 ju4 duo1 meng2 shang3 ， zuo2 ri4 xian2 si1 lei4 an4 chui2 。

## 注释

## 译文

## 赏析
