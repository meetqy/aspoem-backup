---
id: zheng-qi-dong-ting-jun-shan-ci
title: 洞庭君山辭
titlePinyin: dong4 ting2 jun1 shan1 ci2
titleSlug: dong-ting-jun-shan-ci
author: 鄭起
authorPinyin: zheng4 qi3
authorSlug: zheng-qi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 山爲君兮水爲臣，水爲臣兮象爲兵。
- 君有定位兮兵無定形，知山知水兮知君臣之性情。
- 不知師不知比兮又奚知用兵之精。
- 余經山之外兮覩山水之杳冥，佳氣葱鬰兮或天香而龍腥。
- 烟雲變化兮或狗狀而人形，風濤洶湧兮或崖立而天平。
- 或夕陽兮漁歌，或曉霜兮鐘聲。
- 或雪下兮雁叫，或夜半兮鼉鳴。
- 或仙人張樂兮霞珮之軿軿，或神丁從駕兮車騎之轔轔。
- 冬寒春暖兮湖草幾番之青青，今來古往兮人物幾代之廢興。
- 嗟余行役兮顧鬢影之星星，無由登山臨水兮與鷗鷺盟。
- 北風吹袂兮又將之荆，徘徊不忍去兮聊以歌而行。

## 拼音

- shan1 wei2 jun1 xi1 shui3 wei2 chen2 ， shui3 wei2 chen2 xi1 xiang4 wei2 bing1 。
- jun1 you3 ding4 wei4 xi1 bing1 wu2 ding4 xing2 ， zhi1 shan1 zhi1 shui3 xi1 zhi1 jun1 chen2 zhi1 xing4 qing2 。
- bu4 zhi1 shi1 bu4 zhi1 bi3 xi1 you4 xi1 zhi1 yong4 bing1 zhi1 jing1 。
- yu2 jing1 shan1 zhi1 wai4 xi1 du3 shan1 shui3 zhi1 yao3 ming2 ， jia1 qi4 cong1 yu4 xi1 huo4 tian1 xiang1 er2 long2 xing1 。
- yan1 yun2 bian4 hua4 xi1 huo4 gou3 zhuang4 er2 ren2 xing2 ， feng1 tao1 xiong1 yong3 xi1 huo4 ya2 li4 er2 tian1 ping2 。
- huo4 xi1 yang2 xi1 yu2 ge1 ， huo4 xiao3 shuang1 xi1 zhong1 sheng1 。
- huo4 xue3 xia4 xi1 yan4 jiao4 ， huo4 ye4 ban4 xi1 tuo2 ming2 。
- huo4 xian1 ren2 zhang1 le4 xi1 xia2 pei4 zhi1 ping2 ping2 ， huo4 shen2 ding1 cong2 jia4 xi1 ju1 qi2 zhi1 lin2 lin2 。
- dong1 han2 chun1 nuan3 xi1 hu2 cao3 ji1 fan1 zhi1 qing1 qing1 ， jin1 lai2 gu3 wang3 xi1 ren2 wu4 ji1 dai4 zhi1 fei4 xing1 。
- jie1 yu2 xing2 yi4 xi1 gu4 bin4 ying3 zhi1 xing1 xing0 ， wu2 you2 deng1 shan1 lin2 shui3 xi1 yu3 ou1 lu4 meng2 。
- bei3 feng1 chui1 mei4 xi1 you4 jiang1 zhi1 jing1 ， pai2 huai2 bu4 ren3 qu4 xi1 liao2 yi3 ge1 er2 xing2 。

## 注释

## 译文

## 赏析
