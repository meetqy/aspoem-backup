---
id: zheng-qi-zhao-hun-lei-weng-bin-yang
title: 招魂酹翁賓暘
titlePinyin: zhao1 hun2 lei4 weng1 bin1 yang2
titleSlug: zhao-hun-lei-weng-bin-yang
author: 鄭起
authorPinyin: zheng4 qi3
authorSlug: zheng-qi
dynasty: 宋
dynastyPinyin: song4
dynastySlug: song
tags: []
---

## 正文

- 君之在世帝敕下，君之謝世帝敕回。
- 魂之爲變性原返，氣之爲物情本開。
- 於戲龍兮鳳兮神氣盛，噫嘻鬼兮歸兮大塊埃。
- 身可朽名不可朽，骨可灰神不可灰。
- 采石捉月李白非醉，耒陽避水子美非災。
- 長孫王吉命不夭，玉川老子詩不俳。
- 新城羅隠大奇特，錢塘潘閬終崔嵬。
- 陰兮魄兮曷往，陽兮魄兮曷來。
- 君其歸來，故交寥落更散漫。
- 君其歸來，帝城絢爛可徘徊。
- 君其歸來，東西南北不可去。
- 君其歸來，春秋霜露令人哀。
- 花之明吾無與笑，葉之隕吾實若摧。
- 曉猿嘯吾聞淚墮，宵鶴立吾見心猜。
- 玉泉其清可鑒，西湖其甘可杯。
- 孤山暖梅香可嗅，花翁葬薦菊之隈。
- 君其歸來，可伴逋仙之梅，去此又奚之哉。

## 拼音

- jun1 zhi1 zai4 shi4 di4 chi4 xia4 ， jun1 zhi1 xie4 shi4 di4 chi4 hui2 。
- hun2 zhi1 wei2 bian4 xing4 yuan2 fan3 ， qi4 zhi1 wei2 wu4 qing2 ben3 kai1 。
- wu1 xi4 long2 xi1 feng4 xi1 shen2 qi4 sheng4 ， yi1 xi1 gui3 xi1 gui1 xi1 da4 kuai4 ai1 。
- shen1 ke3 xiu3 ming2 bu4 ke3 xiu3 ， gu3 ke3 hui1 shen2 bu4 ke3 hui1 。
- cai3 shi2 zhuo1 yue4 li3 bai2 fei1 zui4 ， lei3 yang2 bi4 shui3 zi3 mei3 fei1 zai1 。
- chang2 sun1 wang2 ji2 ming4 bu4 yao1 ， yu4 chuan1 lao3 zi3 shi1 bu4 pai2 。
- xin1 cheng2 luo2 yin3 da4 qi2 te4 ， qian2 tang2 pan1 lang4 zhong1 cui1 wei2 。
- yin1 xi1 po4 xi1 he2 wang3 ， yang2 xi1 po4 xi1 he2 lai2 。
- jun1 qi2 gui1 lai2 ， gu4 jiao1 liao2 luo4 geng4 san3 man4 。
- jun1 qi2 gui1 lai2 ， di4 cheng2 xuan4 lan4 ke3 pai2 huai2 。
- jun1 qi2 gui1 lai2 ， dong1 xi1 nan2 bei3 bu4 ke3 qu4 。
- jun1 qi2 gui1 lai2 ， chun1 qiu1 shuang1 lu4 ling4 ren2 ai1 。
- hua1 zhi1 ming2 wu2 wu2 yu3 xiao4 ， ye4 zhi1 yun3 wu2 shi2 ruo4 cui1 。
- xiao3 yuan2 xiao4 wu2 wen2 lei4 duo4 ， xiao1 he4 li4 wu2 jian4 xin1 cai1 。
- yu4 quan2 qi2 qing1 ke3 jian4 ， xi1 hu2 qi2 gan1 ke3 bei1 。
- gu1 shan1 nuan3 mei2 xiang1 ke3 xiu4 ， hua1 weng1 zang4 jian4 ju2 zhi1 wei1 。
- jun1 qi2 gui1 lai2 ， ke3 ban4 bu1 xian1 zhi1 mei2 ， qu4 ci3 you4 xi1 zhi1 zai1 。

## 注释

## 译文

## 赏析
