---
id: zheng-qi-duan-ge-xing
title: 短歌行
titlePinyin: duan3 ge1 xing2
titleSlug: duan-ge-xing
author: 鄭起
authorPinyin: zheng4 qi3
authorSlug: zheng-qi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 覽鏡摩挱，歲月蹉跎。
- 道長命窄，憂慮如何。
- 何以消除，非酒莫祛。
- 醉來不見，醒復如初。
- 跖蹻鏘鏘，孔孟皇皇。
- 何非何是，孰劣孰强。
- 日出杲兮，月出皓兮。
- 無風無雨，可以同携。
- 人生朝露，保不及暮。
- 青青纍纍，皆是墳墓。
- 天機轉深，轉用勞心。
- 不如坦蕩，驅遣光陰。

## 拼音

- lan3 jing4 mo2 suo1 ， sui4 yue4 cuo1 tuo2 。
- dao4 chang2 ming4 zhai3 ， you1 lü4 ru2 he2 。
- he2 yi3 xiao1 chu2 ， fei1 jiu3 mo4 qu1 。
- zui4 lai2 bu2 jian4 ， xing3 fu4 ru2 chu1 。
- zhi2 qiao1 qiang1 qiang1 ， kong3 meng4 huang2 huang2 。
- he2 fei1 he2 shi4 ， shu2 lie4 shu2 qiang2 。
- ri4 chu1 gao3 xi1 ， yue4 chu1 hao4 xi1 。
- wu2 feng1 wu2 yu3 ， ke3 yi3 tong2 xie2 。
- ren2 sheng1 zhao1 lu4 ， bao3 bu4 ji2 mu4 。
- qing1 qing1 lei2 lei2 ， jie1 shi4 fen2 mu4 。
- tian1 ji1 zhuan3 shen1 ， zhuan3 yong4 lao2 xin1 。
- bu4 ru2 tan3 dang4 ， qu1 qian3 guang1 yin1 。

## 注释

## 译文

## 赏析
