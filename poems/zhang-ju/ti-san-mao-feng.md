---
id: zhang-ju-ti-san-mao-feng
title: 題三茅峰
titlePinyin: ti2 san1 mao2 feng1
titleSlug: ti-san-mao-feng
author: 張榘
authorPinyin: zhang1 ju3
authorSlug: zhang-ju
dynasty: 宋
dynastyPinyin: song4
dynastySlug: song
tags: []
---

## 正文

- 巨靈握奇石，飛落人間世。
- 怒拳一擊破，高下成鼎峙。
- 三光發其精，吾岳借之氣。
- 精氣久以靈，稍稍見奇異。
- 香之爲草木，清之爲泉水。
- 天則爲洞天，地則爲福地。
- 㠌嶔白雲根，怪巧分瑣細。
- 龍潛而虎藏，猿啼而鶴唳。
- 始焉三仙居，終也衆真萃。
- 至今丹砂光，上下數萬里。
- 清遊動高吟，今古幾騷士。
- 搜奇探幽深，或僅見一二。
- 輸君呼筆神，盡發萬古秘。
- 我于塵埃中，讀之如親履。
- 呼兒謹縢藏，再拜歸棐几。

## 拼音

- ju4 ling2 wo4 qi2 shi2 ， fei1 luo4 ren2 jian4 shi4 。
- nu4 quan2 yi4 ji1 po4 ， gao1 xia4 cheng2 ding3 zhi4 。
- san1 guang1 fa1 qi2 jing1 ， wu2 yue4 jie4 zhi1 qi4 。
- jing1 qi4 jiu3 yi3 ling2 ， shao1 shao1 jian4 qi2 yi4 。
- xiang1 zhi1 wei2 cao3 mu4 ， qing1 zhi1 wei2 quan2 shui3 。
- tian1 ze2 wei2 dong4 tian1 ， di4 ze2 wei2 fu2 di4 。
- 㠌 qin1 bai2 yun2 gen1 ， guai4 qiao3 fen1 suo3 xi4 。
- long2 qian2 er2 hu3 cang2 ， yuan2 ti2 er2 he4 li4 。
- shi3 yan1 san1 xian1 ju1 ， zhong1 ye3 zhong4 zhen1 cui4 。
- zhi4 jin1 dan1 sha1 guang1 ， shang4 xia4 shu4 wan4 li3 。
- qing1 you2 dong4 gao1 yin2 ， jin1 gu3 ji1 sao1 shi4 。
- sou1 qi2 tan4 you1 shen1 ， huo4 jin3 jian4 yi1 er4 。
- shu1 jun1 hu1 bi3 shen2 ， jin4 fa1 wan4 gu3 mi4 。
- wo3 yu2 chen2 ai1 zhong1 ， du2 zhi1 ru2 qin1 lü3 。
- hu1 er2 jin3 teng2 cang2 ， zai4 bai4 gui1 fei3 ji3 。

## 注释

## 译文

## 赏析
