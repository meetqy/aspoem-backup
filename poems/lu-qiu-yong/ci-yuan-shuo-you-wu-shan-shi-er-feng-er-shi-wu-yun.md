---
id: lu-qiu-yong-ci-yuan-shuo-you-wu-shan-shi-er-feng-er-shi-wu-yun
title: 次袁說友巫山十二峰二十五韻
titlePinyin: ci4 yuan2 shuo1 you3 wu1 shan1 shi2 er4 feng1 er4 shi2 wu3 yun4
titleSlug: ci-yuan-shuo-you-wu-shan-shi-er-feng-er-shi-wu-yun
author: 閭丘泳
authorPinyin: lü2 qiu1 yong3
authorSlug: lu-qiu-yong
dynasty: 宋
dynastyPinyin: song4
dynastySlug: song
tags: []
---

## 正文

- 舟行觀山無定姿，篷底兀坐真兒癡。
- 層崖複嶺正雜遝，平岡橫阜俄逶遲。
- 晴嵐參天固競秀，深崖挺石尤多奇。
- 遥岑浮眉綠點點，飛瀑懸劍鋒差差。
- 飽聞巫山妙天下，今誦公詩如見之。
- 蓬仙來應人間世，妙齡便有聲名隨。
- 日談經術輔主聖，久領國計嗤駑疲。
- 共推經邦濟川楫，暫建分陝元戎旗。
- 百城聽命仰賜履，三邊制勝如籌帷。
- 長江高唐神女峽，萬里昆崙分一枝。
- 峯巒森立入霄漢，塔廟選勝居高低。
- 響山猨啼聲若嘯，迎棹鴉舞來如嬉。
- 金母分畀神靈職，孰云朝暮陽臺爲。
- 琅函蘂笈發天秘，贊禹治水唐虞時。
- 英辭一洗千載陋，寫之琬琰宜在茲。
- 人思傳本快先睹，蔡邕石經車馬馳。
- 北暢威名被沙漠，西奠夷落連黔施。
- 帝遣雲軿鎮南極，祠宮姑寓江之湄。
- 湘君時過鼓瑶瑟，宓妃豈復揚蛾眉。
- 金關已侔坐少廣，丹經孰授踰期頤。
- 野人塵容粗知學，素守亦復涅不緇。
- 朅來乘軺職飛輓，兩見祈穀歌噫嘻。
- 疲氓崎嶇上轉粟，舊業荒落南窺嶷。
- 勞生屢已度劍棧，清游頗念登峨嵋。
- 從今嵩高雅頌手，那數韓子南山詩。

## 拼音

- zhou1 xing2 guan1 shan1 wu2 ding4 zi1 ， peng2 di3 wu4 zuo4 zhen1 er2 chi1 。
- ceng2 ya2 fu4 ling3 zheng4 za2 ta4 ， ping2 gang1 heng2 fu4 e2 wei1 chi2 。
- qing2 lan2 can1 tian1 gu4 jing4 xiu4 ， shen1 ya2 ting3 shi2 you2 duo1 qi2 。
- yao2 cen2 fu2 mei2 lü4 dian3 dian3 ， fei1 pu4 xuan2 jian4 feng1 cha4 cha4 。
- bao3 wen2 wu1 shan1 miao4 tian1 xia4 ， jin1 song4 gong1 shi1 ru2 jian4 zhi1 。
- peng2 xian1 lai2 ying1 ren2 jian4 shi4 ， miao4 ling2 bian4 you3 sheng1 ming2 sui2 。
- ri4 tan2 jing1 shu4 fu3 zhu3 sheng4 ， jiu3 ling3 guo2 ji4 chi1 nu2 pi2 。
- gong4 tui1 jing1 bang1 ji4 chuan1 ji2 ， zan4 jian4 fen1 shan3 yuan2 rong2 qi2 。
- bai3 cheng2 ting1 ming4 yang3 ci4 lü3 ， san1 bian1 zhi4 sheng4 ru2 chou2 wei2 。
- chang2 jiang1 gao1 tang2 shen2 nü3 xia2 ， wan4 li3 kun1 lun2 fen1 yi4 zhi1 。
- feng1 luan2 sen1 li4 ru4 xiao1 han4 ， ta3 miao4 xuan3 sheng4 ju1 gao1 di1 。
- xiang3 shan1 yuan2 ti2 sheng1 ruo4 xiao4 ， ying2 zhao4 ya1 wu3 lai2 ru2 xi1 。
- jin1 mu3 fen1 bi4 shen2 ling2 zhi2 ， shu2 yun2 zhao1 mu4 yang2 tai2 wei2 。
- lang2 han2 rui3 ji2 fa1 tian1 mi4 ， zan4 yu3 zhi4 shui3 tang2 yu2 shi2 。
- ying1 ci2 yi4 xi3 qian1 zai4 lou4 ， xie3 zhi1 wan3 yan3 yi2 zai4 zi1 。
- ren2 si1 chuan2 ben3 kuai4 xian1 du3 ， cai4 yong1 shi2 jing1 ju1 ma3 chi2 。
- bei3 chang4 wei1 ming2 bei4 sha1 mo4 ， xi1 dian4 yi2 luo4 lian2 qian2 shi1 。
- di4 qian3 yun2 ping2 zhen4 nan2 ji2 ， ci2 gong1 gu1 yu4 jiang1 zhi1 mei2 。
- xiang1 jun1 shi2 guo4 gu3 yao2 se4 ， mi4 fei1 qi3 fu4 yang2 e2 mei2 。
- jin1 guan1 yi3 mou2 zuo4 shao3 guang3 ， dan1 jing1 shu2 shou4 yu2 qi1 yi2 。
- ye3 ren2 chen2 rong2 cu1 zhi1 xue2 ， su4 shou3 yi4 fu4 nie4 bu4 zi1 。
- qie4 lai2 cheng2 yao2 zhi2 fei1 wan3 ， liang3 jian4 qi2 gu3 ge1 yi1 xi1 。
- pi2 mang2 qi2 qu1 shang4 zhuan3 su4 ， jiu4 ye4 huang1 luo4 nan2 kui1 yi2 。
- lao2 sheng1 lü3 yi3 du4 jian4 zhan4 ， qing1 you2 po1 nian4 deng1 e2 mei2 。
- cong2 jin1 song1 gao1 ya3 song4 shou3 ， na4 shu4 han2 zi3 nan2 shan1 shi1 。

## 注释

## 译文

## 赏析
