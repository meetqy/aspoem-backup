---
id: feng-qu-fei-xi-qian-ying
title: 喜迁莺
titlePinyin: xi3 qian1 ying1
titleSlug: xi-qian-ying
author: 冯去非
authorPinyin: feng2 qu4 fei1
authorSlug: feng-qu-fei
dynasty: 宋
dynastyPinyin: song4
dynastySlug: song
tags: []
---

## 正文

- 凉生遥渚。
- 正绿芰擎霜，黄花招雨。
- 雁外渔村，蛩边蟹舍，绛叶满秋来路。
- 世事不离双鬓，远梦偏欺孤旅。
- 送望眼，但凭舷微笑，书空无语。
- 慵觑。
- 清镜里，十载征尘，长把朱颜污。
- 借箸青油，挥毫紫塞，旧事不堪重举。
- 间阔故山猿鹤，冷落同盟鸥鹭。
- 倦游也，便樯云柁月，浩歌归去。

## 拼音

- liang2 sheng1 yao2 zhu3 。
- zheng4 lü4 ji4 qing2 shuang1 ， huang2 hua1 zhao1 yu3 。
- yan4 wai4 yu2 cun1 ， qiong2 bian1 xie4 she4 ， jiang4 ye4 man3 qiu1 lai2 lu4 。
- shi4 shi4 bu4 li2 shuang1 bin4 ， yuan3 meng4 pian1 qi1 gu1 lü3 。
- song4 wang4 yan3 ， dan4 ping2 xian2 wei1 xiao4 ， shu1 kong1 wu2 yu3 。
- yong1 qu4 。
- qing1 jing4 li3 ， shi2 zai3 zheng1 chen2 ， chang2 ba3 zhu1 yan2 wu1 。
- jie4 zhu4 qing1 you2 ， hui1 hao2 zi3 sai1 ， jiu4 shi4 bu4 kan1 zhong4 ju3 。
- jian1 kuo4 gu4 shan1 yuan2 he4 ， leng3 luo4 tong2 meng2 ou1 lu4 。
- juan4 you2 ye3 ， bian4 qiang2 yun2 tuo2 yue4 ， hao4 ge1 gui1 qu4 。

## 注释

## 译文

## 赏析
