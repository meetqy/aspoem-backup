---
id: shen-kuo-tu-hua-ge
title: 圖畫歌
titlePinyin: tu2 hua4 ge1
titleSlug: tu-hua-ge
author: 沈括
authorPinyin: shen3 kuo4
authorSlug: shen-kuo
dynasty: 宋
dynastyPinyin: song4
dynastySlug: song
tags: []
---

## 正文

- 畫中最妙言山水，摩詰峰巒兩畫起。
- 李成筆奪造化功，荆浩開圖論千里。
- 范寬石瀾煙樹深，枯木關仝極難比。
- 江南董源僧巨然，淡墨輕嵐爲一體。
- 宋迪長於遠與乎，王端善作寒江行。
- 克明已往道寧逝，郭熙遂得新來名。
- 花竹翎花不同等，獨出徐熙入神境。
- 趙昌設色古無如，王友劉常亦堪並。
- 黄筌居寀及譚宏，鷗鷺春葩蜀中景。
- 艾宣孔雀世絕倫，羊仲甫雞皆妙品。
- 惟有長沙易元吉，豈止獐鹿人不及。
- 鵰鷹飛動羨張涇，番馬胡瓌屹然立。
- 濠梁崔白及崔慤，群虎屏風供御幄。
- 海州徐易魚水科，鱗鬣如生頗難學。
- 金陵佛像王齊翰，顧德謙名皆雅玩。
- 老曹菩薩各精神，道士李劉俱偉觀。
- 星辰獨尚孫知微，盧氏楞伽亦爲伴。
- 勾龍爽筆勢飄颻，錦裏三人共輝煥。
- 西川女子分十眉，宮粧撚 {絼艮} 周昉肥。
- 堯民擊壤鼓腹笑，滕王蛺蝶相交飛。
- 居寧草蟲名浙右，孤松韋偃稱世希。
- 韓幹能爲大宛馬，包鼎虎有驚人威。
- 將軍曹霸善圖寫，五花聰馬今傳之。
- 馭人相扶似偶語，老杜詠入丹青持。
- 少保薛稷偏工鶴，雜品皆奇惟石恪。
- 戴蒿韓滉能畫牛，小景惠崇煙漠漠。
- 唐僧傳古精畫龍，毫端想與精神通。
- 拏珠奮身奔海窟，鬣如飛火騰虛空。
- 忠恕樓臺真有功，山須突出華清宮。
- 用及象坤能畫鬼，角嘴鐵面頭蓬鬆。
- 侯翼曾爲五侯圖，海山聚出風雲烏。
- 爾朱先生著儒服，呂翁碧眼長髭須。
- 愷之維摩失舊嘖，但見累世令人模。
- 探微真嘖跡存一本，甘露板壁狻猊枯。
- 操蛇惡鬼銜火獸，鑒名道子傳姓吳。
- 僧繇殿龍點雙目，即時便有雷霆驅。
- 仙翁葛老渡溪嶺，瀟灑數幅名移居。
- 輞川弄水並捕魚，長汀亂葦寒疏疏。
- 予家所有將盈車，高下百品難俱書。
- 相傳好占雅君子，睹詩觀畫言無虛。

## 拼音

- hua4 zhong1 zui4 miao4 yan2 shan1 shui3 ， mo2 jie2 feng1 luan2 liang3 hua4 qi3 。
- li3 cheng2 bi3 duo2 zao4 hua4 gong1 ， jing1 hao4 kai1 tu2 lun4 qian1 li3 。
- fan4 kuan1 shi2 lan2 yan1 shu4 shen1 ， ku1 mu4 guan1 tong2 ji2 nan2 bi3 。
- jiang1 nan2 dong3 yuan2 seng1 ju4 ran2 ， dan4 mo4 qing1 lan2 wei2 yi4 ti3 。
- song4 di2 chang2 wu1 yuan3 yu3 hu1 ， wang2 duan1 shan4 zuo4 han2 jiang1 xing2 。
- ke4 ming2 yi3 wang3 dao4 ning2 shi4 ， guo1 xi1 sui4 de2 xin1 lai2 ming2 。
- hua1 zhu2 ling2 hua1 bu4 tong2 deng3 ， du2 chu1 xu2 xi1 ru4 shen2 jing4 。
- zhao4 chang1 she4 se4 gu3 wu2 ru2 ， wang2 you3 liu2 chang2 yi4 kan1 bing4 。
- huang2 quan2 ju1 cai3 ji2 tan2 hong2 ， ou1 lu4 chun1 pa1 shu3 zhong1 jing3 。
- ai4 xuan1 kong3 que4 shi4 jue2 lun2 ， yang2 zhong4 fu3 ji1 jie1 miao4 pin3 。
- wei2 you3 chang2 sha1 yi4 yuan2 ji2 ， qi3 zhi3 zhang1 lu4 ren2 bu4 ji2 。
- diao1 ying1 fei1 dong4 xian4 zhang1 jing1 ， fan1 ma3 hu2 gui1 yi4 ran2 li4 。
- hao2 liang2 cui1 bai2 ji2 cui1 que4 ， qun2 hu3 ping2 feng1 gong4 yu4 wo4 。
- hai3 zhou1 xu2 yi4 yu2 shui3 ke1 ， lin2 lie4 ru2 sheng1 po1 nan2 xue2 。
- jin1 ling2 fo2 xiang4 wang2 qi2 han4 ， gu4 de2 qian1 ming2 jie1 ya3 wan2 。
- lao3 cao2 pu2 sa4 ge4 jing1 shen2 ， dao4 shi0 li3 liu2 ju4 wei3 guan1 。
- xing1 chen2 du2 shang4 sun1 zhi1 wei1 ， lu2 shi4 leng2 qie2 yi4 wei2 ban4 。
- gou1 long2 shuang3 bi3 shi4 piao1 yao2 ， jin3 li3 san1 ren2 gong4 hui1 huan4 。
- xi1 chuan1 nü3 zi3 fen1 shi2 mei2 ， gong1 zhuang1 nian3  { zhen4 gen4 }  zhou1 fang3 fei2 。
- yao2 min2 ji1 rang3 gu3 fu4 xiao4 ， teng2 wang2 jia2 die2 xiang1 jiao1 fei1 。
- ju1 ning2 cao3 chong2 ming2 zhe4 you4 ， gu1 song1 wei2 yan3 cheng1 shi4 xi1 。
- han2 gan4 neng2 wei2 da4 wan3 ma3 ， bao1 ding3 hu3 you3 jing1 ren2 wei1 。
- jiang1 jun1 cao2 ba4 shan4 tu2 xie3 ， wu3 hua1 cong1 ma3 jin1 chuan2 zhi1 。
- yu4 ren2 xiang1 fu2 si4 ou3 yu3 ， lao3 du4 yong3 ru4 dan1 qing1 chi2 。
- shao3 bao3 xue1 ji4 pian1 gong1 he4 ， za2 pin3 jie1 qi2 wei2 shi2 ke4 。
- dai4 hao1 han2 huang4 neng2 hua4 niu2 ， xiao3 jing3 hui4 chong2 yan1 mo4 mo4 。
- tang2 seng1 chuan2 gu3 jing1 hua4 long2 ， hao2 duan1 xiang3 yu3 jing1 shen2 tong1 。
- na2 zhu1 fen4 shen1 ben1 hai3 ku1 ， lie4 ru2 fei1 huo3 teng2 xu1 kong1 。
- zhong1 shu4 lou2 tai2 zhen1 you3 gong1 ， shan1 xu1 tu1 chu1 hua2 qing1 gong1 。
- yong4 ji2 xiang4 kun1 neng2 hua4 gui3 ， jiao3 zui3 tie3 mian4 tou2 peng2 song1 。
- hou2 yi4 ceng2 wei2 wu3 hou2 tu2 ， hai3 shan1 ju4 chu1 feng1 yun2 wu1 。
- er3 zhu1 xian1 sheng0 zhu4 ru2 fu2 ， lü3 weng1 bi4 yan3 chang2 zi1 xu1 。
- kai3 zhi1 wei2 mo2 shi1 jiu4 ze2 ， dan4 jian4 lei3 shi4 ling4 ren2 mo2 。
- tan4 wei1 zhen1 ze2 ji4 cun2 yi4 ben3 ， gan1 lu4 ban3 bi4 suan1 ni2 ku1 。
- cao1 she2 e4 gui3 xian2 huo3 shou4 ， jian4 ming2 dao4 zi3 chuan2 xing4 wu2 。
- seng1 yao2 dian4 long2 dian3 shuang1 mu4 ， ji2 shi2 bian4 you3 lei2 ting2 qu1 。
- xian1 weng1 ge3 lao3 du4 xi1 ling3 ， xiao1 sa3 shu4 fu2 ming2 yi2 ju1 。
- wang3 chuan1 nong4 shui3 bing4 bu3 yu2 ， chang2 ting1 luan4 wei3 han2 shu1 shu1 。
- yu3 jia1 suo3 you3 jiang1 ying2 ju1 ， gao1 xia4 bai3 pin3 nan2 ju4 shu1 。
- xiang1 chuan2 hao3 zhan4 ya3 jun1 zi3 ， du3 shi1 guan1 hua4 yan2 wu2 xu1 。

## 注释

## 译文

## 赏析
