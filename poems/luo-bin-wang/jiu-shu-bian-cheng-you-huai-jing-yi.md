---
id: luo-bin-wang-jiu-shu-bian-cheng-you-huai-jing-yi
title: 久戍邊城有懷京邑
titlePinyin: jiu3 shu4 bian1 cheng2 you3 huai2 jing1 yi4
titleSlug: jiu-shu-bian-cheng-you-huai-jing-yi
author: 駱賓王
authorPinyin: luo4 bin1 wang2
authorSlug: luo-bin-wang
dynasty: 唐
dynastyPinyin: tang2
dynastySlug: tang
tags: []
---

## 正文

- 擾擾風塵地，遑遑名利途。
- 盈虛一易舛，心迹兩難俱。
- 弱齡小山志，寧期大丈夫。
- 九微光賁玉，千仞忽彈珠。
- 棘寺游三禮，蓬山簉八儒。
- 懷鉛慙後進，投筆願前驅。
- 北走非通趙，西之似化胡。
- 錦車朝促候，刁斗夜傳呼。
- 戰士青絲絡，將軍黃石符。
- 連星入寶劍，半月上彫弧。
- 拜井開疎勒，鳴桴動密須。
- 戎機習短蔗，祆祲靜長榆。
- 季月炎初盡，邊亭草早枯。
- 層陰籠古木，窮色變寒蕪。
- 海鶴聲嘹唳，城烏尾畢逋。
- 葭繁秋色引，桂滿夕輪虛。
- 行役風霜久，鄉園夢想孤。
- 灞池遙夏國，秦海望陽紆。
- 沙塞三千里，京城十二衢。
- 楊溝連鳳闕，槐路擬鴻都。
- 璧殿規宸象，金堤法斗樞。
- 雲浮西北蓋，月照東南隅。
- 寶帳垂連理，銀牀轉轆轤。
- 廣筵留上客，豐饌引中廚。
- 漏緩金徒箭，嬌繁玉女壺。
- 秋濤飛喻馬，秋水泛仙艫。
- 意氣風雲合，言忘道術趨。
- 共矜名已泰，詎肯沫相濡。
- 有志慙雕朽，無庸類散樗。
- 關山暫超忽，形影歎艱虞。
- 結網空知羨，圖榮豈自誣。
- 忘情同塞馬，比德類宛駒。
- 隴阪肝腸絕，陽關亭候迂。
- 迷魂驚落雁，離恨斷飛鳧。
- 春去榮華盡，年來歲月蕪。
- 邊愁傷郢調，鄉思繞吳歈。
- 河氣通中國，山途限外區。
- 相思若可寄，冰泮有銜蘆。

## 拼音

- rao3 rao3 feng1 chen2 di4 ， huang2 huang2 ming2 li4 tu2 。
- ying2 xu1 yi2 yi4 chuan3 ， xin1 ji4 liang3 nan2 ju4 。
- ruo4 ling2 xiao3 shan1 zhi4 ， ning2 qi1 da4 zhang4 fu0 。
- jiu3 wei1 guang1 bi4 yu4 ， qian1 ren4 hu1 dan4 zhu1 。
- ji2 si4 you2 san1 li3 ， peng2 shan1 zao4 ba1 ru2 。
- huai2 qian1 can2 hou4 jin4 ， tou2 bi3 yuan4 qian2 qu1 。
- bei3 zou3 fei1 tong1 zhao4 ， xi1 zhi1 si4 hua4 hu2 。
- jin3 ju1 chao2 cu4 hou4 ， diao1 dou4 ye4 chuan2 hu1 。
- zhan4 shi4 qing1 si1 luo4 ， jiang1 jun1 huang2 shi2 fu2 。
- lian2 xing1 ru4 bao3 jian4 ， ban4 yue4 shang4 diao1 hu2 。
- bai4 jing3 kai1 shu1 le4 ， ming2 fu2 dong4 mi4 xu1 。
- rong2 ji1 xi2 duan3 zhe4 ， xian1 jin4 jing4 chang2 yu2 。
- ji4 yue4 yan2 chu1 jin4 ， bian1 ting2 cao3 zao3 ku1 。
- ceng2 yin1 long2 gu3 mu4 ， qiong2 se4 bian4 han2 wu2 。
- hai3 he4 sheng1 liao2 li4 ， cheng2 wu1 wei3 bi4 bu1 。
- jia1 fan2 qiu1 se4 yin3 ， gui4 man3 xi1 lun2 xu1 。
- xing2 yi4 feng1 shuang1 jiu3 ， xiang1 yuan2 meng4 xiang3 gu1 。
- ba4 chi2 yao2 xia4 guo2 ， qin2 hai3 wang4 yang2 yu1 。
- sha1 sai1 san1 qian1 li3 ， jing1 cheng2 shi2 er4 qu2 。
- yang2 gou1 lian2 feng4 que4 ， huai2 lu4 ni3 hong2 dou1 。
- bi4 dian4 gui1 chen2 xiang4 ， jin1 di1 fa3 dou4 shu1 。
- yun2 fu2 xi1 bei3 gai4 ， yue4 zhao4 dong1 nan2 yu2 。
- bao3 zhang4 chui2 lian2 li3 ， yin2 chuang2 zhuan3 lu4 lu2 。
- guang3 yan2 liu2 shang4 ke4 ， feng1 zhuan4 yin3 zhong1 chu2 。
- lou4 huan3 jin1 tu2 jian4 ， jiao1 fan2 yu4 nü3 hu2 。
- qiu1 tao1 fei1 yu4 ma3 ， qiu1 shui3 fan4 xian1 lu2 。
- yi4 qi4 feng1 yun2 he2 ， yan2 wang4 dao4 shu4 qu1 。
- gong4 jin1 ming2 yi3 tai4 ， ju4 ken3 mo4 xiang1 ru2 。
- you3 zhi4 can2 diao1 xiu3 ， wu2 yong1 lei4 san4 chu1 。
- guan1 shan1 zan4 chao1 hu1 ， xing2 ying3 tan4 jian1 yu2 。
- jie2 wang3 kong1 zhi1 xian4 ， tu2 rong2 qi3 zi4 wu1 。
- wang4 qing2 tong2 sai1 ma3 ， bi3 de2 lei4 wan3 ju1 。
- long3 ban3 gan1 chang2 jue2 ， yang2 guan1 ting2 hou4 yu1 。
- mi2 hun2 jing1 luo4 yan4 ， li2 hen4 duan4 fei1 fu2 。
- chun1 qu4 rong2 hua2 jin4 ， nian2 lai2 sui4 yue4 wu2 。
- bian1 chou2 shang1 ying3 diao4 ， xiang1 si1 rao4 wu2 yu2 。
- he2 qi4 tong1 zhong1 guo2 ， shan1 tu2 xian4 wai4 qu1 。
- xiang1 si1 ruo4 ke3 ji4 ， bing1 pan4 you3 xian2 lu2 。

## 注释

## 译文

## 赏析
