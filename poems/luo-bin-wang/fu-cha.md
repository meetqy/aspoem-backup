---
id: luo-bin-wang-fu-cha
title: 浮槎
titlePinyin: fu2 cha2
titleSlug: fu-cha
author: 駱賓王
authorPinyin: luo4 bin1 wang2
authorSlug: luo-bin-wang
dynasty: 唐
dynastyPinyin: tang2
dynastySlug: tang
tags: []
---

## 正文

- 昔負千尋質，高臨九仞峰。
- 真心凌晚桂，勁節掩寒松。
- 忽值風飆折，坐爲波浪衝。
- 摧殘空有恨，擁腫遂無庸。
- 渤海三千里，泥沙幾萬重。
- 似舟飄不定，如梗泛何從。
- 仙客終難托，良工豈易逢。
- 徒懷萬乘器，誰爲一先容。

## 拼音

- xi1 fu4 qian1 xun2 zhi4 ， gao1 lin2 jiu3 ren4 feng1 。
- zhen1 xin1 ling2 wan3 gui4 ， jin4 jie2 yan3 han2 song1 。
- hu1 zhi2 feng1 biao1 zhe2 ， zuo4 wei2 bo1 lang4 chong1 。
- cui1 can2 kong1 you3 hen4 ， yong1 zhong3 sui4 wu2 yong1 。
- bo2 hai3 san1 qian1 li3 ， ni2 sha1 ji1 wan4 zhong4 。
- si4 zhou1 piao1 bu2 ding4 ， ru2 geng3 fan4 he2 cong2 。
- xian1 ke4 zhong1 nan2 tuo1 ， liang2 gong1 qi3 yi4 feng2 。
- tu2 huai2 wan4 cheng2 qi4 ， shui2 wei2 yi4 xian1 rong2 。

## 注释

## 译文

## 赏析
