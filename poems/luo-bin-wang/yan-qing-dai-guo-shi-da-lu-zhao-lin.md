---
id: luo-bin-wang-yan-qing-dai-guo-shi-da-lu-zhao-lin
title: 豔情代郭氏荅盧照鄰
titlePinyin: yan4 qing2 dai4 guo1 shi4 da2 lu2 zhao4 lin2
titleSlug: yan-qing-dai-guo-shi-da-lu-zhao-lin
author: 駱賓王
authorPinyin: luo4 bin1 wang2
authorSlug: luo-bin-wang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 迢迢芊路望芝田，眇眇函關恨蜀川。
- 歸雲已落涪江外，還雁應過洛水瀍。
- 洛水傍連帝城側，帝宅層甍垂鳳翼。
- 銅駝路上柳千條，金谷園中花幾色。
- 柳葉園花處處新，洛陽桃李應芳春。
- 妾向雙流窺石鏡，君住三川守玉人。
- 此時離別那堪道，此日空牀對芳沼。
- 芳沼徒遊比目魚，幽徑還生拔心艸。
- 流風回雪儻便娟，驥子魚文實可憐。
- 擲果河陽君有分，貨酒成都妾亦然。
- 莫言貧賤無人重，莫言富貴應須種。
- 綠珠猶得石崇憐，飛燕曾經漢皇寵。
- 良人何處醉縱橫？直如循默守空名。
- 倒提新縑成慊慊，翻將故劍作平平。
- 離前吉夢成蘭兆，別後啼痕上竹生。
- 別日分明相約束，已取宜家成誡勖。
- 當時擬弄掌中珠，豈謂先摧庭際玉。
- 悲鳴五里無人問，腸斷三聲誰爲續。
- 思君欲上望夫臺，端居懶聽將雛曲。
- 沈沈落日向山低，檐前歸燕竝頭栖。
- 抱膝當窗看夕兔，側耳空房聽曉雞。
- 舞蝶臨階秪自舞，啼鳥逢人亦助啼。
- 獨坐傷孤枕，春來悲更甚。
- 峨眉山上月如眉，濯錦江中霞似錦。
- 錦字回文欲贈君，劍壁層峰自糾紛。
- 平江淼淼分清浦，長路悠悠間白雲。
- 也知京洛多佳麗，也知山岫遙虧蔽。
- 無那短封即疎索，不在長情守期契。
- 傳聞織女對牽牛，相望重河隔淺流。
- 誰分迢迢經兩歲，誰能脈脈待三秋。
- 情知唾井終無理，情知覆水也難收。
- 不復下山能借問，更向盧家字莫愁。

## 拼音

- tiao2 tiao2 qian1 lu4 wang4 zhi1 tian2 ， miao3 miao3 han2 guan1 hen4 shu3 chuan1 。
- gui1 yun2 yi3 luo4 fu2 jiang1 wai4 ， huan2 yan4 ying1 guo4 luo4 shui3 chan2 。
- luo4 shui3 bang4 lian2 di4 cheng2 ce4 ， di4 zhai2 ceng2 meng2 chui2 feng4 yi4 。
- tong2 tuo2 lu4 shang4 liu3 qian1 tiao2 ， jin1 gu3 yuan2 zhong1 hua1 ji1 se4 。
- liu3 ye4 yuan2 hua1 chu3 chu3 xin1 ， luo4 yang2 tao2 li3 ying1 fang1 chun1 。
- qie4 xiang4 shuang1 liu2 kui1 shi2 jing4 ， jun1 zhu4 san1 chuan1 shou3 yu4 ren2 。
- ci3 shi2 li2 bie2 na4 kan1 dao4 ， ci3 ri4 kong1 chuang2 dui4 fang1 zhao3 。
- fang1 zhao3 tu2 you2 bi3 mu4 yu2 ， you1 jing4 huan2 sheng1 ba2 xin1 cao3 。
- liu2 feng1 hui2 xue3 tang3 bian4 juan1 ， ji4 zi3 yu2 wen2 shi2 ke3 lian2 。
- zhi4 guo3 he2 yang2 jun1 you3 fen1 ， huo4 jiu3 cheng2 du1 qie4 yi4 ran2 。
- mo4 yan2 pin2 jian4 wu2 ren2 zhong4 ， mo4 yan2 fu4 gui4 ying1 xu1 zhong3 。
- lü4 zhu1 you2 de2 shi2 chong2 lian2 ， fei1 yan4 ceng2 jing1 han4 huang2 chong3 。
- liang2 ren2 he2 chu3 zui4 zong4 heng2 ？ zhi2 ru2 xun2 mo4 shou3 kong1 ming2 。
- dao3 ti2 xin1 jian1 cheng2 qie4 qie4 ， fan1 jiang1 gu4 jian4 zuo4 ping2 ping2 。
- li2 qian2 ji2 meng4 cheng2 lan2 zhao4 ， bie2 hou4 ti2 hen2 shang4 zhu2 sheng1 。
- bie2 ri4 fen1 ming2 xiang1 yue1 shu4 ， yi3 qu3 yi2 jia1 cheng2 jie4 xu4 。
- dang1 shi2 ni3 nong4 zhang3 zhong1 zhu1 ， qi3 wei4 xian1 cui1 ting2 ji4 yu4 。
- bei1 ming2 wu3 li3 wu2 ren2 wen4 ， chang2 duan4 san1 sheng1 shui2 wei2 xu4 。
- si1 jun1 yu4 shang4 wang4 fu1 tai2 ， duan1 ju1 lan3 ting1 jiang1 chu2 qu3 。
- shen3 shen3 luo4 ri4 xiang4 shan1 di1 ， yan2 qian2 gui1 yan4 bing4 tou2 qi1 。
- bao4 xi1 dang1 chuang1 kan4 xi1 tu4 ， ce4 er3 kong4 fang2 ting1 xiao3 ji1 。
- wu3 die2 lin2 jie1 di1 zi4 wu3 ， ti2 niao3 feng2 ren2 yi4 zhu4 ti2 。
- du2 zuo4 shang1 gu1 zhen3 ， chun1 lai2 bei1 geng4 shen4 。
- e2 mei2 shan1 shang4 yue4 ru2 mei2 ， zhuo2 jin3 jiang1 zhong1 xia2 si4 jin3 。
- jin3 zi4 hui2 wen2 yu4 zeng4 jun1 ， jian4 bi4 ceng2 feng1 zi4 jiu1 fen1 。
- ping2 jiang1 miao3 miao3 fen1 qing1 pu3 ， chang2 lu4 you1 you1 jian4 bai2 yun2 。
- ye3 zhi1 jing1 luo4 duo1 jia1 li2 ， ye3 zhi1 shan1 xiu4 yao2 kui1 bi4 。
- wu2 na4 duan3 feng1 ji2 shu1 suo3 ， bu2 zai4 chang2 qing2 shou3 qi1 qi4 。
- chuan2 wen2 zhi1 nü3 dui4 qian1 niu2 ， xiang1 wang4 zhong4 he2 ge2 qian3 liu2 。
- shui2 fen1 tiao2 tiao2 jing1 liang3 sui4 ， shui2 neng2 mai4 mai4 dai4 san1 qiu1 。
- qing2 zhi1 tuo4 jing3 zhong1 wu2 li3 ， qing2 zhi1 fu4 shui3 ye3 nan2 shou1 。
- bu2 fu4 xia4 shan1 neng2 jie4 wen4 ， geng4 xiang4 lu2 jia1 zi4 mo4 chou2 。

## 注释

## 译文

## 赏析
