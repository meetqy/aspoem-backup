---
id: luo-bin-wang-you-zhi-shu-qing-tong-jian-zhi-ji
title: 幽縶書情通簡知己
titlePinyin: you1 zhi2 shu1 qing2 tong1 jian3 zhi1 ji3
titleSlug: you-zhi-shu-qing-tong-jian-zhi-ji
author: 駱賓王
authorPinyin: luo4 bin1 wang2
authorSlug: luo-bin-wang
dynasty: 唐
dynastyPinyin: tang2
dynastySlug: tang
tags: []
---

## 正文

- 昔歲逢楊意，觀光貴楚材。
- 穴疑丹鳳起，場似白駒來。
- 一命淪驕餌，三緘慎禍胎。
- 不言勞倚伏，忽此遘邅迴。
- 驄馬刑章峻，蒼鷹獄吏猜。
- 絕縑非易辨，疑璧果難裁。
- 揆畫慙周道，端憂滯夏臺。
- 生涯一滅裂，岐路幾裴徊。
- 青陸春芳動，黃沙旅思催。
- 圓扉長寂寂，疎網尚恢恢。
- 入穽先搖尾，迷津正曝腮。
- 覆盆徒望日，蟄戶未經雷。
- 霜歇蘭猶敗，風多木屢摧。
- 地幽蠶室閉，門靜雀羅開。
- 自憫秦冤痛，誰憐楚奏哀。
- 漢陽窮鳥客，梁甫臥龍才。
- 有氣還衝斗，無時會鑿坏。
- 莫言韓長孺，長作不然灰。

## 拼音

- xi1 sui4 feng2 yang2 yi4 ， guan1 guang1 gui4 chu3 cai2 。
- xue2 yi2 dan1 feng4 qi3 ， chang3 si4 bai2 ju1 lai2 。
- yi2 ming4 lun2 jiao1 er3 ， san1 jian1 shen4 huo4 tai1 。
- bu4 yan2 lao2 yi3 fu2 ， hu1 ci3 gou4 zhan1 hui2 。
- cong1 ma3 xing2 zhang1 jun4 ， cang1 ying1 yu4 li4 cai1 。
- jue2 jian1 fei1 yi4 bian4 ， yi2 bi4 guo3 nan2 cai2 。
- kui2 hua4 can2 zhou1 dao4 ， duan1 you1 zhi4 xia4 tai2 。
- sheng1 ya2 yi2 mie4 lie4 ， qi2 lu4 ji1 pei2 huai2 。
- qing1 lu4 chun1 fang1 dong4 ， huang2 sha1 lü3 si1 cui1 。
- yuan2 fei1 chang2 ji4 ji4 ， shu1 wang3 shang4 hui1 hui1 。
- ru4 jing3 xian1 yao2 wei3 ， mi2 jin1 zheng4 pu4 sai1 。
- fu4 pen2 tu2 wang4 ri4 ， zhe2 hu4 wei4 jing1 lei2 。
- shuang1 xie1 lan2 you2 bai4 ， feng1 duo1 mu4 lü3 cui1 。
- di4 you1 can2 shi4 bi4 ， men2 jing4 que4 luo2 kai1 。
- zi4 min3 qin2 yuan1 tong4 ， shui2 lian2 chu3 zou4 ai1 。
- han4 yang2 qiong2 niao3 ke4 ， liang2 fu3 wo4 long2 cai2 。
- you3 qi4 huan2 chong1 dou4 ， wu2 shi2 hui4 zao2 huai4 。
- mo4 yan2 han2 chang2 ru2 ， chang2 zuo4 bu4 ran2 hui1 。

## 注释

## 译文

## 赏析
