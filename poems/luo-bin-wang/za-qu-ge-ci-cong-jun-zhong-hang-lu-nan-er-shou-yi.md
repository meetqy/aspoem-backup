---
id: luo-bin-wang-za-qu-ge-ci-cong-jun-zhong-hang-lu-nan-er-shou-yi
title: 雜曲歌辭 從軍中行路難二首 一
titlePinyin: za2 qu3 ge1 ci2   cong2 jun1 zhong1 hang2 lu4 nan2 er4 shou3   yi1
titleSlug: za-qu-ge-ci-cong-jun-zhong-hang-lu-nan-er-shou-yi
author: 駱賓王
authorPinyin: luo4 bin1 wang2
authorSlug: luo-bin-wang
dynasty: 唐
dynastyPinyin: tang2
dynastySlug: tang
tags: []
---

## 正文

- 君不見封狐雄虺自成羣，馮深負固結妖氛。
- 玉璽分兵徵惡少，金壇受律動將軍。
- 將軍擁旄宣廟略，戰士橫行靜夷落。
- 長驅一息背銅梁，直指三巴逾劒閣。
- 閣道岧嶤上戍樓，劒門遙裔俯靈丘。
- 邛關九折無平路，江水雙源有急流。
- 征役無期返，他鄉歲華晚。
- 杳杳丘陵出，蒼蒼林薄遠。
- 途危紫蓋峰，路澀青泥坂。
- 去去指哀牢，行行入不毛。
- 絕壁千里險，連山四望高。
- 中外分區宇，夷夏殊風土。
- 交趾枕南荒，昆彌臨北戶。
- 川源饒毒霧，溪谷多淫雨。
- 行潦四時流，崩查千歲古。
- 漂梗飛蓬不自安，捫藤引葛度危巒。
- 昔時聞道從軍樂，今日方知行路難。
- 蒼江綠水東流駛，炎洲丹徼南中地。
- 南中南斗映星河，秦川秦塞阻煙波。
- 三春邊地風光少，五月瀘中瘴癘多。
- 朝驅疲斥候，夕息倦誰何。
- 向月彎繁弱，連星轉太阿。
- 重義輕生懷一顧，東伐西征凡幾度。
- 夜夜朝朝斑鬢新，年年歲歲戎衣故。
- 灞城隅，滇池水，天涯望轉積，地際行無已。
- 徒覺炎涼節物非，不知關山千萬里。
- 棄置勿重陳，重陳多苦辛。
- 且悅清笳楊柳曲，詎憶芳園桃李人。
- 絳節朱旗分白羽，丹心白刃酬明主。
- 但令一技君王識，誰憚三邊征戰苦。
- 行路難，行路難，岐路幾千端。
- 無復歸雲馮短翰，望日想長安。

## 拼音

- jun1 bu2 jian4 feng1 hu2 xiong2 hui1 zi4 cheng2 qun2 ， feng2 shen1 fu4 gu4 jie2 yao1 fen1 。
- yu4 xi3 fen1 bing1 zhi3 e4 shao3 ， jin1 tan2 shou4 lü4 dong4 jiang1 jun1 。
- jiang1 jun1 yong1 mao2 xuan1 miao4 lüe4 ， zhan4 shi4 heng2 xing2 jing4 yi2 luo4 。
- chang2 qu1 yi4 xi1 bei4 tong2 liang2 ， zhi2 zhi3 san1 ba1 yu2 jian4 ge2 。
- ge2 dao4 tiao2 yao2 shang4 shu4 lou2 ， jian4 men2 yao2 yi4 fu3 ling2 qiu1 。
- qiong2 guan1 jiu3 zhe2 wu2 ping2 lu4 ， jiang1 shui3 shuang1 yuan2 you3 ji2 liu2 。
- zheng1 yi4 wu2 qi1 fan3 ， ta1 xiang1 sui4 hua2 wan3 。
- yao3 yao3 qiu1 ling2 chu1 ， cang1 cang1 lin2 bao2 yuan3 。
- tu2 wei1 zi3 gai4 feng1 ， lu4 se4 qing1 ni2 ban3 。
- qu4 qu4 zhi3 ai1 lao2 ， hang2 hang2 ru4 bu4 mao2 。
- jue2 bi4 qian1 li3 xian3 ， lian2 shan1 si4 wang4 gao1 。
- zhong1 wai4 fen1 qu1 yu3 ， yi2 xia4 shu1 feng1 tu3 。
- jiao1 zhi3 zhen3 nan2 huang1 ， kun1 mi2 lin2 bei3 hu4 。
- chuan1 yuan2 rao2 du2 wu4 ， xi1 gu3 duo1 yin2 yu3 。
- xing2 liao2 si4 shi2 liu2 ， beng1 cha2 qian1 sui4 gu3 。
- piao1 geng3 fei1 peng2 bu2 zi4 an1 ， men2 teng2 yin3 ge3 du4 wei1 luan2 。
- xi1 shi2 wen2 dao4 cong2 jun1 le4 ， jin1 ri4 fang1 zhi1 xing2 lu4 nan2 。
- cang1 jiang1 lü4 shui3 dong1 liu2 shi3 ， yan2 zhou1 dan1 jiao3 nan2 zhong1 di4 。
- nan2 zhong1 nan2 dou3 ying4 xing1 he2 ， qin2 chuan1 qin2 sai1 zu3 yan1 bo1 。
- san1 chun1 bian1 di4 feng1 guang1 shao3 ， wu3 yue4 lu2 zhong1 zhang4 li4 duo1 。
- chao2 qu1 pi2 chi4 hou4 ， xi1 xi1 juan4 shui2 he2 。
- xiang4 yue4 wan1 fan2 ruo4 ， lian2 xing1 zhuan3 tai4 e1 。
- zhong4 yi4 qing1 sheng1 huai2 yi2 gu4 ， dong1 fa2 xi1 zheng1 fan2 ji1 du4 。
- ye4 ye4 zhao1 zhao1 ban1 bin4 xin1 ， nian2 nian2 sui4 sui4 rong2 yi1 gu4 。
- ba4 cheng2 yu2 ， dian1 chi2 shui3 ， tian1 ya2 wang4 zhuan3 ji1 ， di4 ji4 xing2 wu2 yi3 。
- tu2 jue2 yan2 liang2 jie2 wu4 fei1 ， bu4 zhi1 guan1 shan1 qian1 wan4 li3 。
- qi4 zhi4 wu4 zhong4 chen2 ， zhong4 chen2 duo1 ku3 xin1 。
- qie3 yue4 qing1 jia1 yang2 liu3 qu3 ， ju4 yi4 fang1 yuan2 tao2 li3 ren2 。
- jiang4 jie2 zhu1 qi2 fen1 bai2 yu3 ， dan1 xin1 bai2 ren4 chou2 ming2 zhu3 。
- dan4 ling4 yi2 ji4 jun1 wang2 shi2 ， shui2 dan4 san1 bian1 zheng1 zhan4 ku3 。
- xing2 lu4 nan2 ， xing2 lu4 nan2 ， qi2 lu4 ji1 qian1 duan1 。
- wu2 fu4 gui1 yun2 feng2 duan3 han4 ， wang4 ri4 xiang3 chang2 an1 。

## 注释

## 译文

## 赏析
