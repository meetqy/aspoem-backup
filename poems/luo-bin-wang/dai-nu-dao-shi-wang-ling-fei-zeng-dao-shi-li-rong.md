---
id: luo-bin-wang-dai-nu-dao-shi-wang-ling-fei-zeng-dao-shi-li-rong
title: 代女道士王靈妃贈道士李榮
titlePinyin: dai4 nü3 dao4 shi0 wang2 ling2 fei1 zeng4 dao4 shi0 li3 rong2
titleSlug: dai-nu-dao-shi-wang-ling-fei-zeng-dao-shi-li-rong
author: 駱賓王
authorPinyin: luo4 bin1 wang2
authorSlug: luo-bin-wang
dynasty: 唐
dynastyPinyin: tang2
dynastySlug: tang
tags: []
---

## 正文

- 玄都五府風塵絕，碧海三山波浪深。
- 桃實千年非易待，桑田一變已難尋。
- 別有仙居對三市，金闕銀宮相向起。
- 臺前鏡影伴仙娥，樓上簫聲隨鳳史。
- 鳳樓迢遞絕塵埃，鶯時物色正裴回。
- 靈芝紫檢參差長，仙桂丹花重疊開。
- 雙童綽約時遊陟，三鳥聯翩報消息。
- 盡言真侶出遨遊，傳道風光無限極。
- 輕花委砌惹裾香，殘月窺窗覘幌色。
- 箇時無數倂妖妍，箇裏無窮總可憐。
- 別有衆中稱黜帝，天上人間少流例。
- 洛濱仙駕啓遙源，淮浦靈津符遠筮。
- 自言少小慕幽玄，只言容易得神仙。
- 珮中邀勒經時序，簫裏尋思復幾年。
- 尋思許事真情變，二人容華識少選。
- 漫道燒丹止七飛，空傳化石曾三轉。
- 寄語天上弄機人，寄語河邊值查客。
- 乍可悤悤共百年，誰使遙遙期七夕。
- 想知人意自相尋，果得深心共一心。
- 一心一意無窮已，投漆投膠非足擬。
- 只將羞澀當風流，持此相憐保終始。
- 相憐相念倍相親，一生一代一雙人。
- 不把丹心比玄石，惟將濁水況清塵。
- 只言柱下留期信，好欲將心學松蕣。
- 不能京兆畫峨眉，翻向成都騁騶引。
- 青牛紫氣度靈關，尺素赩鱗去不還。
- 連苔上砌無窮綠，修竹臨壇幾處斑。
- 此時空牀難獨守，此日別離那可久。
- 梅花如雪柳如絲，年去年來不自持。
- 初言別在寒偏在，何悟春來春更思。
- 春時物色無端緒，雙枕孤眠誰分許。
- 分念嬌鶯一種啼，生憎燕子千般語。
- 朝雲旭日照青樓，遲暉麗色滿皇州。
- 落花泛泛浮靈沼，垂柳長長拂御溝。
- 御溝大道多奇賞，俠客妖容遞來往。
- 寶騎連花鐵作錢，香輪騖水珠爲網。
- 香輪寶騎競繁華，可憐今夜宿倡家。
- 鸚鵡杯中浮竹葉，鳳凰琴裏落梅花。
- 許輩多情偏送款，爲問春花幾時滿。
- 千回鳥信說衆諸，百過鶯啼說長短。
- 長短衆諸判不尋，千回百過浪關心。
- 何曾舉意西鄰玉，未肯留情南陌金。
- 南陌西鄰咸自保，還轡歸期須及早。
- 爲想三春狹斜路，莫辭九折邛關道。
- 假令白里似長安，須使青牛學劍端。
- 蘋風入馭來應易，竹杖成龍去不難。
- 龍飆去去無消息，鸞鏡朝朝減容色。
- 君心不記下山人，妾欲空期上林翼。
- 上林三月鴻欲稀，華表千年鶴未歸。
- 不分淹留桑路待，秪應直取桂輪飛。

## 拼音

- xuan2 dou1 wu3 fu3 feng1 chen2 jue2 ， bi4 hai3 san1 shan1 bo1 lang4 shen1 。
- tao2 shi2 qian1 nian2 fei1 yi4 dai4 ， sang1 tian2 yi2 bian4 yi3 nan2 xun2 。
- bie2 you3 xian1 ju1 dui4 san1 shi4 ， jin1 que4 yin2 gong1 xiang1 xiang4 qi3 。
- tai2 qian2 jing4 ying3 ban4 xian1 e2 ， lou2 shang4 xiao1 sheng1 sui2 feng4 shi3 。
- feng4 lou2 tiao2 di4 jue2 chen2 ai1 ， ying1 shi2 wu4 se4 zheng4 pei2 hui2 。
- ling2 zhi1 zi3 jian3 can1 cha4 chang2 ， xian1 gui4 dan1 hua1 zhong4 die2 kai1 。
- shuang1 tong2 chuo4 yue1 shi2 you2 zhi4 ， san1 niao3 lian2 pian1 bao4 xiao1 xi0 。
- jin4 yan2 zhen1 lü3 chu1 ao2 you2 ， chuan2 dao4 feng1 guang1 wu2 xian4 ji2 。
- qing1 hua1 wei3 qi4 re3 ju1 xiang1 ， can2 yue4 kui1 chuang1 chan1 huang3 se4 。
- ge4 shi2 wu2 shu4 bing4 yao1 yan2 ， ge4 li3 wu2 qiong2 zong3 ke3 lian2 。
- bie2 you3 zhong4 zhong1 cheng1 chu4 di4 ， tian1 shang4 ren2 jian4 shao3 liu2 li4 。
- luo4 bin1 xian1 jia4 qi3 yao2 yuan2 ， huai2 pu3 ling2 jin1 fu2 yuan3 shi4 。
- zi4 yan2 shao3 xiao3 mu4 you1 xuan2 ， zhi1 yan2 rong2 yi4 de2 shen2 xian1 。
- pei4 zhong1 yao1 le4 jing1 shi2 xu4 ， xiao1 li3 xun2 si1 fu4 ji1 nian2 。
- xun2 si1 xu1 shi4 zhen1 qing2 bian4 ， er4 ren2 rong2 hua2 shi2 shao3 xuan3 。
- man4 dao4 shao1 dan1 zhi3 qi1 fei1 ， kong1 chuan2 hua4 shi2 ceng2 san1 zhuan3 。
- ji4 yu3 tian1 shang4 nong4 ji1 ren2 ， ji4 yu3 he2 bian1 zhi2 cha2 ke4 。
- zha4 ke3 cong1 cong1 gong4 bai3 nian2 ， shui2 shi3 yao2 yao2 qi1 qi1 xi1 。
- xiang3 zhi1 ren2 yi4 zi4 xiang1 xun2 ， guo3 de2 shen1 xin1 gong4 yi4 xin1 。
- yi4 xin1 yi2 yi4 wu2 qiong2 yi3 ， tou2 qi1 tou2 jiao1 fei1 zu2 ni3 。
- zhi1 jiang1 xiu1 se4 dang1 feng1 liu2 ， chi2 ci3 xiang1 lian2 bao3 zhong1 shi3 。
- xiang1 lian2 xiang1 nian4 bei4 xiang1 qin1 ， yi4 sheng1 yi2 dai4 yi4 shuang1 ren2 。
- bu4 ba3 dan1 xin1 bi3 xuan2 shi2 ， wei2 jiang1 zhuo2 shui3 kuang4 qing1 chen2 。
- zhi1 yan2 zhu4 xia4 liu2 qi1 xin4 ， hao3 yu4 jiang1 xin1 xue2 song1 shun4 。
- bu4 neng2 jing1 zhao4 hua4 e2 mei2 ， fan1 xiang4 cheng2 du1 cheng3 zou1 yin3 。
- qing1 niu2 zi3 qi4 du4 ling2 guan1 ， chi3 su4 xi4 lin2 qu4 bu4 huan2 。
- lian2 tai2 shang4 qi4 wu2 qiong2 lü4 ， xiu1 zhu2 lin2 tan2 ji1 chu3 ban1 。
- ci3 shi2 kong1 chuang2 nan2 du2 shou3 ， ci3 ri4 bie2 li2 na4 ke3 jiu3 。
- mei2 hua1 ru2 xue3 liu3 ru2 si1 ， nian2 qu4 nian2 lai2 bu2 zi4 chi2 。
- chu1 yan2 bie2 zai4 han2 pian1 zai4 ， he2 wu4 chun1 lai2 chun1 geng4 si1 。
- chun1 shi2 wu4 se4 wu2 duan1 xu4 ， shuang1 zhen3 gu1 mian2 shui2 fen1 xu1 。
- fen1 nian4 jiao1 ying1 yi4 zhong3 ti2 ， sheng1 zeng1 yan4 zi0 qian1 ban1 yu3 。
- chao2 yun2 xu4 ri4 zhao4 qing1 lou2 ， chi2 hui1 li2 se4 man3 huang2 zhou1 。
- luo4 hua1 fan4 fan4 fu2 ling2 zhao3 ， chui2 liu3 chang2 chang2 fu2 yu4 gou1 。
- yu4 gou1 da4 dao4 duo1 qi2 shang3 ， xia2 ke4 yao1 rong2 di4 lai2 wang3 。
- bao3 qi2 lian2 hua1 tie3 zuo4 qian2 ， xiang1 lun2 wu4 shui3 zhu1 wei2 wang3 。
- xiang1 lun2 bao3 qi2 jing4 fan2 hua2 ， ke3 lian2 jin1 ye4 su4 chang4 jia1 。
- ying1 wu3 bei1 zhong1 fu2 zhu2 ye4 ， feng4 huang2 qin2 li3 luo4 mei2 hua1 。
- xu1 bei4 duo1 qing2 pian1 song4 kuan3 ， wei2 wen4 chun1 hua1 ji1 shi2 man3 。
- qian1 hui2 niao3 xin4 shuo1 zhong4 zhu1 ， bai3 guo4 ying1 ti2 shuo1 chang2 duan3 。
- chang2 duan3 zhong4 zhu1 pan4 bu4 xun2 ， qian1 hui2 bai3 guo4 lang4 guan1 xin1 。
- he2 ceng2 ju3 yi4 xi1 lin2 yu4 ， wei4 ken3 liu2 qing2 nan2 mo4 jin1 。
- nan2 mo4 xi1 lin2 xian2 zi4 bao3 ， huan2 pei4 gui1 qi1 xu1 ji2 zao3 。
- wei2 xiang3 san1 chun1 xia2 xie2 lu4 ， mo4 ci2 jiu3 zhe2 qiong2 guan1 dao4 。
- jia3 ling4 bai2 li3 si4 chang2 an1 ， xu1 shi3 qing1 niu2 xue2 jian4 duan1 。
- pin2 feng1 ru4 yu4 lai2 ying1 yi4 ， zhu2 zhang4 cheng2 long2 qu4 bu4 nan2 。
- long2 biao1 qu4 qu4 wu2 xiao1 xi0 ， luan2 jing4 zhao1 zhao1 jian3 rong2 se4 。
- jun1 xin1 bu2 ji4 xia4 shan1 ren2 ， qie4 yu4 kong1 qi1 shang4 lin2 yi4 。
- shang4 lin2 san1 yue4 hong2 yu4 xi1 ， hua2 biao3 qian1 nian2 he4 wei4 gui1 。
- bu4 fen1 yan1 liu2 sang1 lu4 dai4 ， di1 ying1 zhi2 qu3 gui4 lun2 fei1 。

## 注释

## 译文

## 赏析
