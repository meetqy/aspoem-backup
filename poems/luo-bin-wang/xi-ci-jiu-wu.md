---
id: luo-bin-wang-xi-ci-jiu-wu
title: 夕次舊吳
titlePinyin: xi1 ci4 jiu4 wu2
titleSlug: xi-ci-jiu-wu
author: 駱賓王
authorPinyin: luo4 bin1 wang2
authorSlug: luo-bin-wang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 維舟背楚服，振策下吳畿。
- 盛德弘三讓，雄圖枕九圍。
- 黃池通霸跡，赤壁暢戎威。
- 文物俄遷謝，英靈有盛衰。
- 行歎鴟夷沒，遽惜湛盧飛。
- 地古煙塵暗，年深館宇稀。
- 山川四望是，人事一朝非。
- 懸劍空留信，亡珠尚識機。
- 鄭風遙可託，關月眇難依。
- 西北雲逾滯，東南氣轉微。
- 徒懷伯通隱，多謝買臣歸。
- 唯有荒臺露，薄暮濕征衣。

## 拼音

- wei2 zhou1 bei4 chu3 fu2 ， zhen4 ce4 xia4 wu2 ji1 。
- sheng4 de2 hong2 san1 rang4 ， xiong2 tu2 zhen3 jiu3 wei2 。
- huang2 chi2 tong1 ba4 ji4 ， chi4 bi4 chang4 rong2 wei1 。
- wen2 wu4 e2 qian1 xie4 ， ying1 ling2 you3 sheng4 shuai1 。
- xing2 tan4 chi1 yi2 mei2 ， ju4 xi1 zhan4 lu2 fei1 。
- di4 gu3 yan1 chen2 an4 ， nian2 shen1 guan3 yu3 xi1 。
- shan1 chuan1 si4 wang4 shi4 ， ren2 shi4 yi4 zhao1 fei1 。
- xuan2 jian4 kong1 liu2 xin4 ， wang2 zhu1 shang4 shi2 ji1 。
- zheng4 feng1 yao2 ke3 tuo1 ， guan1 yue4 miao3 nan2 yi1 。
- xi1 bei3 yun2 yu2 zhi4 ， dong1 nan2 qi4 zhuan3 wei1 。
- tu2 huai2 bo2 tong1 yin3 ， duo1 xie4 mai3 chen2 gui1 。
- wei2 you3 huang1 tai2 lu4 ， bo2 mu4 shi1 zheng1 yi1 。

## 注释

## 译文

## 赏析
