---
id: luo-bin-wang-zai-jiang-nan-zeng-song-wu-zhi-wen
title: 在江南贈宋五之問
titlePinyin: zai4 jiang1 nan2 zeng4 song4 wu3 zhi1 wen4
titleSlug: zai-jiang-nan-zeng-song-wu-zhi-wen
author: 駱賓王
authorPinyin: luo4 bin1 wang2
authorSlug: luo-bin-wang
dynasty: 唐
dynastyPinyin: tang2
dynastySlug: tang
tags: []
---

## 正文

- 井絡雙源濬，潯陽九派長。
- 淪波通地穴，輸委下歸塘。
- 別島籠朝蜃，連洲擁夕漲。
- 韞珠澄積潤，讓璧動浮光。
- 浮光凝折水，積潤疎圓沚。
- 玉輪涵地開，劍閣連星起。
- 風煙標迥秀，英靈信多美。
- 懷德踐遺芳，端操慙謀己。
- 謀己謬觀光，牽迹強悽惶。
- 揆拙迷三省，勞生昧兩忘。
- 彈隨空被笑，獻楚自多傷。
- 一朝殊默語，千里易炎涼。
- 炎涼幾遷貿，川陸疲臻湊。
- 積水架吳濤，連山橫楚岫。
- 風月雖殊昔，星河猶是舊。
- 姑蘇望南浦，邯鄲通北走。
- 北走平生親，南浦別離津。
- 瀟湘一超忽，洞庭多苦辛。
- 秋江無綠芷，寒汀有白蘋。
- 采之將何遺，故人漳水濱。
- 漳濱已遼遠，江潭未旋返。
- 爲聽短歌行，當想長洲苑。
- 露金熏菊岸，風佩搖蘭坂。
- 蟬鳴稻葉秋，雁起蘆花晚。
- 晚秋雲日明，亭臯風霧清。
- 獨負平生氣，重牽搖落情。
- 占星非聚德，夢月詎懸名。
- 寂寥傷楚奏，淒斷泣秦聲。
- 秦聲懷舊里，楚奏悲無已。
- 郢路少知音，叢臺富奇士。
- 溫輝凌愛日，壯氣驚寒水。
- 一顧重風雲，三冬足文史。
- 文史盛紛綸，京洛多風塵。
- 猶輕五車富，未重一囊貧。
- 李仙非易託，蘇鬼尚難因。
- 不惜勞歌盡，誰爲聽陽春。

## 拼音

- jing3 luo4 shuang1 yuan2 jun4 ， xun2 yang2 jiu3 pai4 chang2 。
- lun2 bo1 tong1 di4 xue2 ， shu1 wei3 xia4 gui1 tang2 。
- bie2 dao3 long2 chao2 shen4 ， lian2 zhou1 yong1 xi1 zhang3 。
- yun4 zhu1 cheng2 ji1 run4 ， rang4 bi4 dong4 fu2 guang1 。
- fu2 guang1 ning2 zhe2 shui3 ， ji1 run4 shu1 yuan2 zhi3 。
- yu4 lun2 han2 di4 kai1 ， jian4 ge2 lian2 xing1 qi3 。
- feng1 yan1 biao1 jiong3 xiu4 ， ying1 ling2 xin4 duo1 mei3 。
- huai2 de2 jian4 yi2 fang1 ， duan1 cao1 can2 mou2 ji3 。
- mou2 ji3 miu4 guan1 guang1 ， qian1 ji4 qiang2 qi1 huang2 。
- kui2 zhuo1 mi2 san1 sheng3 ， lao2 sheng1 mei4 liang3 wang4 。
- dan4 sui2 kong1 bei4 xiao4 ， xian4 chu3 zi4 duo1 shang1 。
- yi4 zhao1 shu1 mo4 yu3 ， qian1 li3 yi4 yan2 liang2 。
- yan2 liang2 ji1 qian1 mao4 ， chuan1 lu4 pi2 zhen1 cou4 。
- ji1 shui3 jia4 wu2 tao1 ， lian2 shan1 heng2 chu3 xiu4 。
- feng1 yue4 sui1 shu1 xi1 ， xing1 he2 you2 shi4 jiu4 。
- gu1 su1 wang4 nan2 pu3 ， han2 dan1 tong1 bei3 zou3 。
- bei3 zou3 ping2 sheng1 qin1 ， nan2 pu3 bie2 li2 jin1 。
- xiao1 xiang1 yi4 chao1 hu1 ， dong4 ting2 duo1 ku3 xin1 。
- qiu1 jiang1 wu2 lü4 zhi3 ， han2 ting1 you3 bai2 pin2 。
- cai3 zhi1 jiang1 he2 yi2 ， gu4 ren2 zhang1 shui3 bin1 。
- zhang1 bin1 yi3 liao2 yuan3 ， jiang1 tan2 wei4 xuan2 fan3 。
- wei2 ting1 duan3 ge1 xing2 ， dang1 xiang3 chang2 zhou1 yuan4 。
- lu4 jin1 xun1 ju2 an4 ， feng1 pei4 yao2 lan2 ban3 。
- chan2 ming2 dao4 ye4 qiu1 ， yan4 qi3 lu2 hua1 wan3 。
- wan3 qiu1 yun2 ri4 ming2 ， ting2 gao1 feng1 wu4 qing1 。
- du2 fu4 ping2 sheng1 qi4 ， zhong4 qian1 yao2 luo4 qing2 。
- zhan1 xing1 fei1 ju4 de2 ， meng4 yue4 ju4 xuan2 ming2 。
- ji4 liao2 shang1 chu3 zou4 ， qi1 duan4 qi4 qin2 sheng1 。
- qin2 sheng1 huai2 jiu4 li3 ， chu3 zou4 bei1 wu2 yi3 。
- ying3 lu4 shao3 zhi1 yin1 ， cong2 tai2 fu4 qi2 shi4 。
- wen1 hui1 ling2 ai4 ri4 ， zhuang4 qi4 jing1 han2 shui3 。
- yi2 gu4 zhong4 feng1 yun2 ， san1 dong1 zu2 wen2 shi3 。
- wen2 shi3 sheng4 fen1 lun2 ， jing1 luo4 duo1 feng1 chen2 。
- you2 qing1 wu3 ju1 fu4 ， wei4 zhong4 yi4 nang2 pin2 。
- li3 xian1 fei1 yi4 tuo1 ， su1 gui3 shang4 nan2 yin1 。
- bu4 xi1 lao2 ge1 jin4 ， shui2 wei2 ting1 yang2 chun1 。

## 注释

## 译文

## 赏析
