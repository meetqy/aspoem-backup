---
id: wang-qin-chen-ci-yun-su-zi-you-yong-li-bo-shi-suo-cang-han-gan-ma
title: 次韻蘇子由詠李伯時所藏韓幹馬
titlePinyin: ci4 yun4 su1 zi3 you2 yong3 li3 bo2 shi2 suo3 cang2 han2 gan4 ma3
titleSlug: ci-yun-su-zi-you-yong-li-bo-shi-suo-cang-han-gan-ma
author: 王欽臣
authorPinyin: wang2 qin1 chen2
authorSlug: wang-qin-chen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 天閑不遇頭亦垂，真姓本不求青絲。
- 由來奇骨類奇士，立見俱似囊中錐。
- 鳳頭初踏蔥嶺至，繡膊東由青海馳。
- 春風宛轉白玉鐙，晚日照耀黄金羈。
- 李侯對此意匠發，造物真比毫端奇。
- 方歅之相豈可擬，顛倒未免雄稱雌。
- 翰林相繼寫高韻，何止羊何共和之。
- 玉花照夜古稱美，顔色乃是論其皮。
- 固知神駿不易寫，心與道合方能知。
- 文章書畫固一理，不見摩詰前身應畫師。

## 拼音

- tian1 xian2 bu2 yu4 tou2 yi4 chui2 ， zhen1 xing4 ben3 bu4 qiu2 qing1 si1 。
- you2 lai2 qi2 gu3 lei4 qi2 shi4 ， li4 jian4 ju4 si4 nang2 zhong1 zhui1 。
- feng4 tou2 chu1 ta4 cong1 ling3 zhi4 ， xiu4 bo2 dong1 you2 qing1 hai3 chi2 。
- chun1 feng1 wan3 zhuan3 bai2 yu4 deng1 ， wan3 ri4 zhao4 yao4 huang2 jin1 ji1 。
- li3 hou2 dui4 ci3 yi4 jiang4 fa1 ， zao4 wu4 zhen1 bi3 hao2 duan1 qi2 。
- fang1 yin1 zhi1 xiang1 qi3 ke3 ni3 ， dian1 dao3 wei4 mian3 xiong2 cheng1 ci2 。
- han4 lin2 xiang1 ji4 xie3 gao1 yun4 ， he2 zhi3 yang2 he2 gong4 he2 zhi1 。
- yu4 hua1 zhao4 ye4 gu3 cheng1 mei3 ， yan2 se4 nai3 shi4 lun4 qi2 pi2 。
- gu4 zhi1 shen2 jun4 bu2 yi4 xie3 ， xin1 yu3 dao4 he2 fang1 neng2 zhi1 。
- wen2 zhang1 shu1 hua4 gu4 yi4 li3 ， bu2 jian4 mo2 jie2 qian2 shen1 ying1 hua4 shi1 。

## 注释

## 译文

## 赏析
