---
id: deng-su-he-xie-li-bu-tie-zi-yun-san-shi-si-shou-cheng-ji-sou-yi-cao-si-shou-qi-er
title: 和謝吏部鐵字韵三十四首 呈幾叟儀曹四首 其二
titlePinyin: he2 xie4 li4 bu4 tie3 zi4 yun4 san1 shi2 si4 shou3   cheng2 ji1 sou3 yi2 cao2 si4 shou3   qi2 er4
titleSlug: he-xie-li-bu-tie-zi-yun-san-shi-si-shou-cheng-ji-sou-yi-cao-si-shou-qi-er
author: 鄧肅
authorPinyin: deng4 su4
authorSlug: deng-su
dynasty: 宋
dynastyPinyin: song4
dynastySlug: song
tags: []
---

## 正文

- 世上乞憐帖雙耳，得失毫芒汗流水。
- 轅駒厠鼠端可憐，笑殺物外奇男子。
- 先生眼中無可人，將軍污足渠亦嗔。
- 儻欲眠時遣客去，兩忘物我淵明真。
- 世間勢位日懸絕，不能變渠平日拙。
- 政如强弓五十步，無力可貫青唐鐵。

## 拼音

- shi4 shang4 qi3 lian2 tie1 shuang1 er3 ， de2 shi1 hao2 mang2 han4 liu2 shui3 。
- yuan2 ju1 ce4 shu3 duan1 ke3 lian2 ， xiao4 sha1 wu4 wai4 qi2 nan2 zi3 。
- xian1 sheng0 yan3 zhong1 wu2 ke3 ren2 ， jiang1 jun1 wu1 zu2 qu2 yi4 chen1 。
- tang3 yu4 mian2 shi2 qian3 ke4 qu4 ， liang3 wang4 wu4 wo3 yuan1 ming2 zhen1 。
- shi4 jian4 shi4 wei4 ri4 xuan2 jue2 ， bu4 neng2 bian4 qu2 ping2 ri4 zhuo1 。
- zheng4 ru2 qiang2 gong1 wu3 shi2 bu4 ， wu2 li4 ke3 guan4 qing1 tang2 tie3 。

## 注释

## 译文

## 赏析
