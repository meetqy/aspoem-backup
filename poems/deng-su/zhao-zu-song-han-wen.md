---
id: deng-su-zhao-zu-song-han-wen
title: 昭祖送韓文
titlePinyin: zhao1 zu3 song4 han2 wen2
titleSlug: zhao-zu-song-han-wen
author: 鄧肅
authorPinyin: deng4 su4
authorSlug: deng-su
dynasty: 宋
dynastyPinyin: song4
dynastySlug: song
tags: []
---

## 正文

- 兩鳥相酬不肯休，欲令日月無旋輈。
- 斯文未喪得韓子，掃滅陰霾霽九州。
- 古來散文與詩律，二手方圓不兼筆。
- 獨渠星斗列心胸，散落毫端俱第一。
- 陋巷嗟余四壁空，惡本雕殘付蠹蟲。
- 雖得一班時可意，魚魯紛紛意莫窮。
- 好古誰似城南杜，平生不矜潤屋富。
- 力刊善本妙毫釐，日費千金曾不顧。
- 老藤截玉奴側理，千古松煤騰碧烟。
- 入手五行俱可下，兀兀短檠忘夜眠。
- 我生嗜好隨時改，獨有此書心不解。
- 欲酬厚意錐也無，更爲先生作阿買。

## 拼音

- liang3 niao3 xiang1 chou2 bu4 ken3 xiu1 ， yu4 ling4 ri4 yue4 wu2 xuan2 zhou1 。
- si1 wen2 wei4 sang1 de2 han2 zi3 ， sao3 mie4 yin1 mai2 ji4 jiu3 zhou1 。
- gu3 lai2 san3 wen2 yu3 shi1 lü4 ， er4 shou3 fang1 yuan2 bu4 jian1 bi3 。
- du2 qu2 xing1 dou4 lie4 xin1 xiong1 ， san4 luo4 hao2 duan1 ju4 di4 yi1 。
- lou4 xiang4 jie1 yu2 si4 bi4 kong1 ， e4 ben3 diao1 can2 fu4 du4 chong2 。
- sui1 de2 yi1 ban1 shi2 ke3 yi4 ， yu2 lu3 fen1 fen1 yi4 mo4 qiong2 。
- hao3 gu3 shui2 si4 cheng2 nan2 du4 ， ping2 sheng1 bu4 jin1 run4 wu1 fu4 。
- li4 kan1 shan4 ben3 miao4 hao2 li2 ， ri4 fei4 qian1 jin1 ceng2 bu2 gu4 。
- lao3 teng2 jie2 yu4 nu2 ce4 li3 ， qian1 gu3 song1 mei2 teng2 bi4 yan1 。
- ru4 shou3 wu3 xing2 ju4 ke3 xia4 ， wu4 wu4 duan3 qing2 wang4 ye4 mian2 。
- wo3 sheng1 shi4 hao4 sui2 shi2 gai3 ， du2 you3 ci3 shu1 xin1 bu4 jie3 。
- yu4 chou2 hou4 yi4 zhui1 ye3 wu2 ， geng4 wei2 xian1 sheng0 zuo4 a1 mai3 。

## 注释

## 译文

## 赏析
