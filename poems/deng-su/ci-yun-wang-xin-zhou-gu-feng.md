---
id: deng-su-ci-yun-wang-xin-zhou-gu-feng
title: 次韵王信州古風
titlePinyin: ci4 yun4 wang2 xin4 zhou1 gu3 feng1
titleSlug: ci-yun-wang-xin-zhou-gu-feng
author: 鄧肅
authorPinyin: deng4 su4
authorSlug: deng-su
dynasty: 宋
dynastyPinyin: song4
dynastySlug: song
tags: []
---

## 正文

- 我昔少年日，氣與風雷壯。
- 一言既不合，掉頭歸望望。
- 誓將老煙霞，叩角耕閑曠。
- 一日煩干旌，叩天舒孟浪。
- 自譬舟一葉，沙溪春蕩漾。
- 百川儻已東，吾力那能障。
- 尚賴天地寬，未即崇山放。
- 栟櫚付冷居，乃爲世所長。
- 老妻畫紙棋，赤脚沽村釀。
- 醉起舞彩衣，吾道頗休暢。
- 人傑又鼎來，不怕供詩帳。
- 酬唱激清風，洗空煙雨瘴。
- 故人化鶴仙，穹廬共悽愴。
- 生還義更高，裹飯遠相餉。
- 演山見長庚，醉眼不敢仰。
- 便結騎鯨遊，不知飛燕謗。
- 蘭亭最後來，德齒均所尚。
- 傷時雖慷慨，論事尤倜儻。
- 杯酒七峰下，逸思九天上。
- 萬事俱可人，祇欠蛾眉唱。

## 拼音

- wo3 xi1 shao4 nian2 ri4 ， qi4 yu3 feng1 lei2 zhuang4 。
- yi4 yan2 ji4 bu4 he2 ， diao4 tou2 gui1 wang4 wang4 。
- shi4 jiang1 lao3 yan1 xia2 ， kou4 jiao3 geng1 xian2 kuang4 。
- yi2 ri4 fan2 gan1 jing1 ， kou4 tian1 shu1 meng4 lang4 。
- zi4 pi4 zhou1 yi2 ye4 ， sha1 xi1 chun1 dang4 yang4 。
- bai3 chuan1 tang3 yi3 dong1 ， wu2 li4 na4 neng2 zhang4 。
- shang4 lai4 tian1 di4 kuan1 ， wei4 ji2 chong2 shan1 fang4 。
- bing1 lü2 fu4 leng3 ju1 ， nai3 wei2 shi4 suo3 chang2 。
- lao3 qi1 hua4 zhi3 qi2 ， chi4 jiao3 gu1 cun1 niang4 。
- zui4 qi3 wu3 cai3 yi1 ， wu2 dao4 po1 xiu1 chang4 。
- ren2 jie2 you4 ding3 lai2 ， bu2 pa4 gong4 shi1 zhang4 。
- chou2 chang4 ji1 qing1 feng1 ， xi3 kong1 yan1 yu3 zhang4 。
- gu4 ren2 hua4 he4 xian1 ， qiong2 lu2 gong4 qi1 chuang4 。
- sheng1 huan2 yi4 geng4 gao1 ， guo3 fan4 yuan3 xiang1 xiang3 。
- yan3 shan1 jian4 chang2 geng1 ， zui4 yan3 bu4 gan3 yang3 。
- bian4 jie2 qi2 jing1 you2 ， bu4 zhi1 fei1 yan4 bang4 。
- lan2 ting2 zui4 hou4 lai2 ， de2 chi3 jun1 suo3 shang4 。
- shang1 shi2 sui1 kang1 kai3 ， lun4 shi4 you2 ti4 tang3 。
- bei1 jiu3 qi1 feng1 xia4 ， yi4 si1 jiu3 tian1 shang4 。
- wan4 shi4 ju4 ke3 ren2 ， qi2 qian4 e2 mei2 chang4 。

## 注释

## 译文

## 赏析
