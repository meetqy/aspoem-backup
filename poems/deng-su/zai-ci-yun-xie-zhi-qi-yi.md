---
id: deng-su-zai-ci-yun-xie-zhi-qi-yi
title: 再次韵謝之  其一
titlePinyin: zai4 ci4 yun4 xie4 zhi1     qi2 yi1
titleSlug: zai-ci-yun-xie-zhi-qi-yi
author: 鄧肅
authorPinyin: deng4 su4
authorSlug: deng-su
dynasty: 宋
dynastyPinyin: song4
dynastySlug: song
tags: []
---

## 正文

- 四海王信州，志氣老益壯。
- 家學九夷聞，人物萬夫望。
- 若使在廟堂，天下無怨曠。
- 胡爲一葉舟，也泛閩溪浪。
- 顧余真斷梗，江淮付摇漾。
- 逢人輒傾倒，涉世無隄障。
- 既念越人瘠，仍欲鄭聲放。
- 斥下九天來，宜似幽怪長。
- 邂逅忽相逢，琥珀傾新釀。
- 大急賡歌詩，胸臆賴舒暢。
- 我語無餘韻，日書甲乙帳。
- 得君驅鰐手，不憂潮陽瘴。
- 三年去國心，海隅日悽愴。
- 東家久不燔，稚子將無餉。
- 詩成皆置之，萬事吾不仰。
- 那復思重裘，區區欲止謗。
- 明朝更可人，芒鞋窮好尚。
- 遥知翠微中，高談得縱儻。
- 至樂麯糵間，虛名鐘鼎上。
- 輕重不須論，杯行且酬唱。

## 拼音

- si4 hai3 wang2 xin4 zhou1 ， zhi4 qi4 lao3 yi4 zhuang4 。
- jia1 xue2 jiu3 yi2 wen2 ， ren2 wu4 wan4 fu1 wang4 。
- ruo4 shi3 zai4 miao4 tang2 ， tian1 xia4 wu2 yuan4 kuang4 。
- hu2 wei2 yi2 ye4 zhou1 ， ye3 fan4 min3 xi1 lang4 。
- gu4 yu2 zhen1 duan4 geng3 ， jiang1 huai2 fu4 yao2 yang4 。
- feng2 ren2 zhe2 qing1 dao3 ， she4 shi4 wu2 di1 zhang4 。
- ji4 nian4 yue4 ren2 ji2 ， reng2 yu4 zheng4 sheng1 fang4 。
- chi4 xia4 jiu3 tian1 lai2 ， yi2 si4 you1 guai4 chang2 。
- xie4 hou4 hu1 xiang1 feng2 ， hu3 po4 qing1 xin1 niang4 。
- da4 ji2 geng1 ge1 shi1 ， xiong1 yi4 lai4 shu1 chang4 。
- wo3 yu3 wu2 yu2 yun4 ， ri4 shu1 jia3 yi3 zhang4 。
- de2 jun1 qu1 e4 shou3 ， bu4 you1 chao2 yang2 zhang4 。
- san1 nian2 qu4 guo2 xin1 ， hai3 yu2 ri4 qi1 chuang4 。
- dong1 jia1 jiu3 bu4 fan2 ， zhi4 zi3 jiang1 wu2 xiang3 。
- shi1 cheng2 jie1 zhi4 zhi1 ， wan4 shi4 wu2 bu4 yang3 。
- na4 fu4 si1 zhong4 qiu2 ， qu1 qu1 yu4 zhi3 bang4 。
- ming2 chao2 geng4 ke3 ren2 ， mang2 xie2 qiong2 hao3 shang4 。
- yao2 zhi1 cui4 wei1 zhong1 ， gao1 tan2 de2 zong4 tang3 。
- zhi4 le4 qu1 nie4 jian4 ， xu1 ming2 zhong1 ding3 shang4 。
- qing1 zhong4 bu4 xu1 lun4 ， bei1 xing2 qie3 chou2 chang4 。

## 注释

## 译文

## 赏析
