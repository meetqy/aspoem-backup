---
id: deng-su-ji-si-lu-chao-feng-jian-jian-bo-shou
title: 寄司錄朝奉兼簡伯壽
titlePinyin: ji4 si1 lu4 chao2 feng4 jian1 jian3 bo2 shou4
titleSlug: ji-si-lu-chao-feng-jian-jian-bo-shou
author: 鄧肅
authorPinyin: deng4 su4
authorSlug: deng-su
dynasty: 宋
dynastyPinyin: song4
dynastySlug: song
tags: []
---

## 正文

- 老松古柏爭清勁，社稷元勳李文正。
- 風流千古照人寒，家有白眉聲益振。
- 十年遊宦落窮山，妾無衣帛日號寒。
- 只餘凈業磨不去，駸駸筆勢江河寬。
- 阿戎作詩更難偶，銀鈎仍復規顔柳。
- 蒼藤千尺練敲冰，萬軸晶熒照窗牖。
- 明月夜光兩相酬，束笋堆床曾不休。
- 公家自有嘔心戒，豈容雕琢損天遊。
- 嗟我無文出月脇，惟有蓬窗堆柿葉。
- 如何分我三百萬，試掃危言助調燮。

## 拼音

- lao3 song1 gu3 bai3 zheng1 qing1 jin4 ， she4 ji4 yuan2 xun1 li3 wen2 zheng4 。
- feng1 liu2 qian1 gu3 zhao4 ren2 han2 ， jia1 you3 bai2 mei2 sheng1 yi4 zhen4 。
- shi2 nian2 you2 huan4 luo4 qiong2 shan1 ， qie4 wu2 yi1 bo2 ri4 hao4 han2 。
- zhi1 yu2 jing4 ye4 mo2 bu2 qu4 ， qin1 qin1 bi3 shi4 jiang1 he2 kuan1 。
- a1 rong2 zuo4 shi1 geng4 nan2 ou3 ， yin2 gou1 reng2 fu4 gui1 yan2 liu3 。
- cang1 teng2 qian1 chi3 lian4 qiao1 bing1 ， wan4 zhou2 jing1 ying2 zhao4 chuang1 you3 。
- ming2 yue4 ye4 guang1 liang3 xiang1 chou2 ， shu4 sun3 dui1 chuang2 ceng2 bu4 xiu1 。
- gong1 jia0 zi4 you3 ou3 xin1 jie4 ， qi3 rong2 diao1 zhuo2 sun3 tian1 you2 。
- jie1 wo3 wu2 wen2 chu1 yue4 xie2 ， wei2 you3 peng2 chuang1 dui1 shi4 ye4 。
- ru2 he2 fen1 wo3 san1 bai3 wan4 ， shi4 sao3 wei1 yan2 zhu4 diao4 xie4 。

## 注释

## 译文

## 赏析
