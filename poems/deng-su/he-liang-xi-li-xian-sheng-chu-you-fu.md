---
id: deng-su-he-liang-xi-li-xian-sheng-chu-you-fu
title: 賀梁溪李先生除右府
titlePinyin: he4 liang2 xi1 li3 xian1 sheng0 chu2 you4 fu3
titleSlug: he-liang-xi-li-xian-sheng-chu-you-fu
author: 鄧肅
authorPinyin: deng4 su4
authorSlug: deng-su
dynasty: 唐
dynastyPinyin: tang2
dynastySlug: tang
tags: []
---

## 正文

- 虜兵震地喧鼙鼓，黑幟插城遍樓櫓。
- 蔽空戈甲來如雲，羣盜相隨劇豺虎。
- 胡塵漠漠四壁昏，諸將變名竄軍伍。
- 十萬兵譟龍德宮，上皇避狄幾無所。
- 嗣君匹馬詣行營，朕躬有罪非君父。
- 奸臣草表遽書降，身率百官先拜舞。
- 那知馮道冷笑渠，立晉猶存中國主。
- 翠華竟作沙漠行，望雲頓有關河阻。
- 九天宮殿鬰岧嶤，目斷離離變禾黍。
- 生靈日夕望中興，猶幸君王自神武。
- 相公特起爲蒼生，下視蕭曹無足數。
- 詞議雲湧紛盈庭，羣策但以二三取。
- 老謀大節數子并，行見犂庭滅金虜。
- 立馬常依仗下鳴，日詠杜鵑懷杜甫。
- 飛鳥猶尊古帝魂，激烈浩歌來義旅。
- 規模共佐李西平，廟貌不移舊鐘簴。

## 拼音

- lu3 bing1 zhen4 di4 xuan1 pi2 gu3 ， hei1 zhi4 cha1 cheng2 bian4 lou2 lu3 。
- bi4 kong1 ge1 jia3 lai2 ru2 yun2 ， qun2 dao4 xiang1 sui2 ju4 chai2 hu3 。
- hu2 chen2 mo4 mo4 si4 bi4 hun1 ， zhu1 jiang1 bian4 ming2 cuan4 jun1 wu3 。
- shi2 wan4 bing1 zao4 long2 de2 gong1 ， shang4 huang2 bi4 di2 ji1 wu2 suo3 。
- si4 jun1 pi3 ma3 yi4 xing2 ying2 ， zhen4 gong1 you3 zui4 fei1 jun1 fu4 。
- jian1 chen2 cao3 biao3 ju4 shu1 jiang4 ， shen1 lü4 bai3 guan1 xian1 bai4 wu3 。
- na4 zhi1 feng2 dao4 leng3 xiao4 qu2 ， li4 jin4 you2 cun2 zhong1 guo2 zhu3 。
- cui4 hua2 jing4 zuo4 sha1 mo4 xing2 ， wang4 yun2 dun4 you3 guan1 he2 zu3 。
- jiu3 tian1 gong1 dian4 yu4 tiao2 yao2 ， mu4 duan4 li2 li2 bian4 he2 shu3 。
- sheng1 ling2 ri4 xi1 wang4 zhong1 xing1 ， you2 xing4 jun1 wang2 zi4 shen2 wu3 。
- xiang4 gong0 te4 qi3 wei2 cang1 sheng1 ， xia4 shi4 xiao1 cao2 wu2 zu2 shu4 。
- ci2 yi4 yun2 yong3 fen1 ying2 ting2 ， qun2 ce4 dan4 yi3 er4 san1 qu3 。
- lao3 mou2 da4 jie2 shu4 zi3 bing4 ， xing2 jian4 li2 ting2 mie4 jin1 lu3 。
- li4 ma3 chang2 yi1 zhang4 xia4 ming2 ， ri4 yong3 du4 jian1 huai2 du4 fu3 。
- fei1 niao3 you2 zun1 gu3 di4 hun2 ， ji1 lie4 hao4 ge1 lai2 yi4 lü3 。
- gui1 mo2 gong4 zuo3 li3 xi1 ping2 ， miao4 mao4 bu4 yi2 jiu4 zhong1 ju4 。

## 注释

## 译文

## 赏析
