---
id: deng-su-ci-yun-li-she-ren
title: 次韵李舍人
titlePinyin: ci4 yun4 li3 she4 ren2
titleSlug: ci-yun-li-she-ren
author: 鄧肅
authorPinyin: deng4 su4
authorSlug: deng-su
dynasty: 唐
dynastyPinyin: tang2
dynastySlug: tang
tags: []
---

## 正文

- 道山文章伯，杖履作幽棲。
- 筆硯爲戲事，業落翻墨螭。
- 平生百萬言，定相初不離。
- 更憐世間士，塵網深相闈。
- 笑踵雙林轍，誓破萬夫疑。
- 八面列神王，劍戟森携持。
- 怒目幹龍宮，機緘絕謀惟。
- 佛語浩無際，天地如可彌。
- 笑談一轉畢，璿璣時未移。
- 見者皆了了，鈍根化神機。
- 不然分三藏，誰能俱不遺。
- 白頭鉆故紙，底是出頭時。
- 此恩今欲報，四顧將誰依。
- 在佛本無說，於公亦何爲。
- 珍重謫仙人，登山力未疲。
- 天涯渺萬里，著處即爲歸。
- 隨緣作贊嘆，妙語何奇奇。
- 置之天壤間，千古無敢非。
- 我生多肉障，煩公示寶篦。
- 請作一言蔽，牟尼即仲尼。

## 拼音

- dao4 shan1 wen2 zhang1 bo2 ， zhang4 lü3 zuo4 you1 qi1 。
- bi3 yan4 wei2 xi4 shi4 ， ye4 luo4 fan1 mo4 chi1 。
- ping2 sheng1 bai3 wan4 yan2 ， ding4 xiang4 chu1 bu4 li2 。
- geng4 lian2 shi4 jian4 shi4 ， chen2 wang3 shen1 xiang1 wei2 。
- xiao4 zhong3 shuang1 lin2 zhe2 ， shi4 po4 wan4 fu1 yi2 。
- ba1 mian4 lie4 shen2 wang2 ， jian4 ji3 sen1 xie2 chi2 。
- nu4 mu4 gan4 long2 gong1 ， ji1 jian1 jue2 mou2 wei2 。
- fo2 yu3 hao4 wu2 ji4 ， tian1 di4 ru2 ke3 mi2 。
- xiao4 tan2 yi4 zhuan3 bi4 ， xuan2 ji1 shi2 wei4 yi2 。
- jian4 zhe3 jie1 liao3 liao3 ， dun4 gen1 hua4 shen2 ji1 。
- bu4 ran2 fen1 san1 zang4 ， shui2 neng2 ju4 bu4 yi2 。
- bai2 tou2 zuan1 gu4 zhi3 ， di3 shi4 chu1 tou2 shi2 。
- ci3 en1 jin1 yu4 bao4 ， si4 gu4 jiang1 shui2 yi1 。
- zai4 fo2 ben3 wu2 shuo1 ， wu1 gong1 yi4 he2 wei2 。
- zhen1 zhong4 zhe2 xian1 ren2 ， deng1 shan1 li4 wei4 pi2 。
- tian1 ya2 miao3 wan4 li3 ， zhu4 chu3 ji2 wei2 gui1 。
- sui2 yuan2 zuo4 zan4 tan4 ， miao4 yu3 he2 qi2 qi2 。
- zhi4 zhi1 tian1 rang3 jian4 ， qian1 gu3 wu2 gan3 fei1 。
- wo3 sheng1 duo1 rou4 zhang4 ， fan2 gong1 shi4 bao3 bi4 。
- qing3 zuo4 yi4 yan2 bi4 ， mu4 ni2 ji2 zhong4 ni2 。

## 注释

## 译文

## 赏析
