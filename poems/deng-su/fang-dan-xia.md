---
id: deng-su-fang-dan-xia
title: 訪丹霞
titlePinyin: fang3 dan1 xia2
titleSlug: fang-dan-xia
author: 鄧肅
authorPinyin: deng4 su4
authorSlug: deng-su
dynasty: 宋
dynastyPinyin: song4
dynastySlug: song
tags: []
---

## 正文

- 煙雲著天無寸空，寒窗瑟瑟夜號風。
- 浩歌出門何所詣，故人飛錫梵王宮。
- 扣門兀坐寂無語，衲破蒙頭面如土。
- 逢場聊復觸機鋒，千偈瀾翻疾風雨。
- 我生鼻孔自撩天，笑將龍肉比談禪。
- 針水相投得吾子，帖肉汗衫今脫然。
- 但憐凈業猶詩酒，醉筆時作蛟龍走。
- 儻惟語默兩無妨，憑公刻燭聯千首。
- 况是雪意政相留，慎勿匆匆撫刀頭。
- 明日談笑作春色，同在瓊瑶十二樓。

## 拼音

- yan1 yun2 zhu4 tian1 wu2 cun4 kong1 ， han2 chuang1 se4 se4 ye4 hao4 feng1 。
- hao4 ge1 chu1 men2 he2 suo3 yi4 ， gu4 ren2 fei1 xi1 fan4 wang2 gong1 。
- kou4 men2 wu4 zuo4 ji4 wu2 yu3 ， na4 po4 meng2 tou2 mian4 ru2 tu3 。
- feng2 chang3 liao2 fu4 chu4 ji1 feng1 ， qian1 ji4 lan2 fan1 ji2 feng1 yu3 。
- wo3 sheng1 bi2 kong3 zi4 liao2 tian1 ， xiao4 jiang1 long2 rou4 bi3 tan2 shan4 。
- zhen1 shui3 xiang1 tou2 de2 wu2 zi3 ， tie1 rou4 han4 shan1 jin1 tuo1 ran2 。
- dan4 lian2 jing4 ye4 you2 shi1 jiu3 ， zui4 bi3 shi2 zuo4 jiao1 long2 zou3 。
- tang3 wei2 yu3 mo4 liang3 wu2 fang2 ， ping2 gong1 ke4 zhu2 lian2 qian1 shou3 。
- kuang4 shi4 xue3 yi4 zheng4 xiang1 liu2 ， shen4 wu4 cong1 cong1 fu3 dao1 tou2 。
- ming2 ri4 tan2 xiao4 zuo4 chun1 se4 ， tong2 zai4 qiong2 yao2 shi2 er4 lou2 。

## 注释

## 译文

## 赏析
