---
id: deng-su-song-si-dao-fu-tang
title: 送思道福唐
titlePinyin: song4 si1 dao4 fu2 tang2
titleSlug: song-si-dao-fu-tang
author: 鄧肅
authorPinyin: deng4 su4
authorSlug: deng-su
dynasty: 宋
dynastyPinyin: song4
dynastySlug: song
tags: []
---

## 正文

- 狂風一過天如洗，四卷陰雲空萬里。
- 高樓月色三更寒，魚歌相應起寒葦。
- 一樽初對謫仙人，只用瀾翻細論文。
- 半夜拂衣翩欲往，飄飄逸興凌秋雲。
- 破浪扁舟一葉細，問君去去端君意。
- 笑言演峽隘心胸，要觀閩海浩無際。
- 顧我虀鹽尚泮宮，安得化雲便從龍。
- 好景欲觀今未遂，憑君驅入錦囊中。

## 拼音

- kuang2 feng1 yi2 guo4 tian1 ru2 xi3 ， si4 juan4 yin1 yun2 kong1 wan4 li3 。
- gao1 lou2 yue4 se4 san1 geng1 han2 ， yu2 ge1 xiang1 ying1 qi3 han2 wei3 。
- yi4 zun1 chu1 dui4 zhe2 xian1 ren2 ， zhi3 yong4 lan2 fan1 xi4 lun4 wen2 。
- ban4 ye4 fu2 yi1 pian1 yu4 wang3 ， piao1 piao1 yi4 xing1 ling2 qiu1 yun2 。
- po4 lang4 pian1 zhou1 yi2 ye4 xi4 ， wen4 jun1 qu4 qu4 duan1 jun1 yi4 。
- xiao4 yan2 yan3 xia2 ai4 xin1 xiong1 ， yao4 guan1 min3 hai3 hao4 wu2 ji4 。
- gu4 wo3 ji1 yan2 shang4 pan4 gong1 ， an1 de2 hua4 yun2 bian4 cong2 long2 。
- hao3 jing3 yu4 guan1 jin1 wei4 sui4 ， ping2 jun1 qu1 ru4 jin3 nang2 zhong1 。

## 注释

## 译文

## 赏析
