---
id: deng-su-he-xie-li-bu-tie-zi-yun-san-shi-si-shou-zi-xu-san-shou-qi-san
title: 和謝吏部鐵字韵三十四首 自敘三首 其三
titlePinyin: he2 xie4 li4 bu4 tie3 zi4 yun4 san1 shi2 si4 shou3   zi4 xu4 san1 shou3   qi2 san1
titleSlug: he-xie-li-bu-tie-zi-yun-san-shi-si-shou-zi-xu-san-shou-qi-san
author: 鄧肅
authorPinyin: deng4 su4
authorSlug: deng-su
dynasty: 唐
dynastyPinyin: tang2
dynastySlug: tang
tags: []
---

## 正文

- 萬物紛紛一馬耳，百川不同均一水。
- 不將彼是作殊觀，坐使須彌納芥子。
- 李白高視空無人，審言更作牙官嗔。
- 可憐紙上較輕重，畫餅象龍俱未真。
- 我師宣尼四病絕，抱甕寧作漢陰拙。
- 萬變紛紛不敢侵，真室何須樞楗鐵。

## 拼音

- wan4 wu4 fen1 fen1 yi4 ma3 er3 ， bai3 chuan1 bu4 tong2 jun1 yi4 shui3 。
- bu4 jiang1 bi3 shi4 zuo4 shu1 guan1 ， zuo4 shi3 xu1 mi2 na4 jie4 zi3 。
- li3 bai2 gao1 shi4 kong1 wu2 ren2 ， shen3 yan2 geng4 zuo4 ya2 guan1 chen1 。
- ke3 lian2 zhi3 shang4 jiao4 qing1 zhong4 ， hua4 bing3 xiang4 long2 ju4 wei4 zhen1 。
- wo3 shi1 xuan1 ni2 si4 bing4 jue2 ， bao4 weng4 ning2 zuo4 han4 yin1 zhuo1 。
- wan4 bian4 fen1 fen1 bu4 gan3 qin1 ， zhen1 shi4 he2 xu1 shu1 jian4 tie3 。

## 注释

## 译文

## 赏析
