---
id: deng-su-huang-yang-yan
title: 黄楊巖
titlePinyin: huang2 yang2 yan2
titleSlug: huang-yang-yan
author: 鄧肅
authorPinyin: deng4 su4
authorSlug: deng-su
dynasty: 宋
dynastyPinyin: song4
dynastySlug: song
tags: []
---

## 正文

- 石壁巉巖驚鬼劃，異草幽花鎖春色。
- 羣山迤邐不能高，突兀獨磨霄漢碧。
- 芒鞋千尺上崔嵬，手摘星辰脚底雷。
- 撥破烟雲得洞戶，醉眼恐是天門開。
- 入門嵯峨森紫玉，冷風吹面天香馥。
- 箕踞胡床揮麈尾，萬指未充空洞腹。
- 我因避地訪名山，扁舟夜渡沙溪寒。
- 辛勤博此一笑喜，太平猶在水雲間。
- 猛將今無三角虎，狐狸晝號鰍鱔舞。
- 靈巖知有老龍藏，挽出人間作霖雨。

## 拼音

- shi2 bi4 chan2 yan2 jing1 gui3 hua2 ， yi4 cao3 you1 hua1 suo3 chun1 se4 。
- qun2 shan1 yi3 li3 bu4 neng2 gao1 ， tu1 wu4 du2 mo2 xiao1 han4 bi4 。
- mang2 xie2 qian1 chi3 shang4 cui1 wei2 ， shou3 zhai1 xing1 chen2 jiao3 di3 lei2 。
- bo1 po4 yan1 yun2 de2 dong4 hu4 ， zui4 yan3 kong3 shi4 tian1 men2 kai1 。
- ru4 men2 cuo2 e2 sen1 zi3 yu4 ， leng3 feng1 chui1 mian4 tian1 xiang1 fu4 。
- ji1 ju4 hu2 chuang2 hui1 zhu3 wei3 ， wan4 zhi3 wei4 chong1 kong1 dong4 fu4 。
- wo3 yin1 bi4 di4 fang3 ming2 shan1 ， pian1 zhou1 ye4 du4 sha1 xi1 han2 。
- xin1 qin2 bo2 ci3 yi2 xiao4 xi3 ， tai4 ping2 you2 zai4 shui3 yun2 jian4 。
- meng3 jiang1 jin1 wu2 san1 jiao3 hu3 ， hu2 li0 zhou4 hao4 qiu1 shan4 wu3 。
- ling2 yan2 zhi1 you3 lao3 long2 cang2 ， wan3 chu1 ren2 jian4 zuo4 lin2 yu3 。

## 注释

## 译文

## 赏析
