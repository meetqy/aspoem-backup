---
id: deng-su-pei-li-liang-xi-you-fan-bi
title: 陪李梁溪遊泛碧
titlePinyin: pei2 li3 liang2 xi1 you2 fan4 bi4
titleSlug: pei-li-liang-xi-you-fan-bi
author: 鄧肅
authorPinyin: deng4 su4
authorSlug: deng-su
dynasty: 宋
dynastyPinyin: song4
dynastySlug: song
tags: []
---

## 正文

- 凉天夜無雲，寒江秋更碧。
- 冷照月華中，水天同一色。
- 畫船渺中流，三更羣動寂。
- 清風遠相隨，蘆花秋瑟瑟。
- 近山得桂香，隔烟起漁笛。
- 樓臺半有無，疑是化人國。
- 我生本無事，釣竿勤水石。
- 今宵更可人，仍侍君子側。
- 浪登元禮舟，本非謫仙敵。
- 斂手看揮毫，光芒騰萬尺。

## 拼音

- liang2 tian1 ye4 wu2 yun2 ， han2 jiang1 qiu1 geng4 bi4 。
- leng3 zhao4 yue4 hua2 zhong1 ， shui3 tian1 tong2 yi2 se4 。
- hua4 chuan2 miao3 zhong1 liu2 ， san1 geng1 qun2 dong4 ji4 。
- qing1 feng1 yuan3 xiang1 sui2 ， lu2 hua1 qiu1 se4 se4 。
- jin4 shan1 de2 gui4 xiang1 ， ge2 yan1 qi3 yu2 di2 。
- lou2 tai2 ban4 you3 wu2 ， yi2 shi4 hua4 ren2 guo2 。
- wo3 sheng1 ben3 wu2 shi4 ， diao4 gan1 qin2 shui3 shi2 。
- jin1 xiao1 geng4 ke3 ren2 ， reng2 shi4 jun1 zi3 ce4 。
- lang4 deng1 yuan2 li3 zhou1 ， ben3 fei1 zhe2 xian1 di2 。
- lian3 shou3 kan4 hui1 hao2 ， guang1 mang2 teng2 wan4 chi3 。

## 注释

## 译文

## 赏析
