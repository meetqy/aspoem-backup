---
id: deng-su-jing-kang-ying-jia-xing
title: 靖康迎駕行
titlePinyin: jing4 kang1 ying2 jia4 xing2
titleSlug: jing-kang-ying-jia-xing
author: 鄧肅
authorPinyin: deng4 su4
authorSlug: deng-su
dynasty: 宋
dynastyPinyin: song4
dynastySlug: song
tags: []
---

## 正文

- 女真作意厭人肝，揮鞭直視無長安。
- 南渡黄河如履地，東有太行不能山。
- 帝城周遭八十里，二十萬兵氣裂眥。
- 旌旗城上亂雲煙，腰間寶劍凝秋水。
- 雪花一日故濛濛，皂幟登城吹黑風。
- 我師舉頭不敢視，脫兔放豚一掃空。
- 夜起火光迷鳳闕，鉦鼓砰轟地欲裂。
- 斯民嗷嗷將焉之，相顧無言惟泣血。
- 僕射何公叩龍墀，圍閉相臣臣噬臍。
- 奇兵化作乞和使，誓捐一死生羣黎。
- 遊談似霽胡帥怒，九鼎如山疑弗顧。
- 郊南期稅上皇輿，截破黄流徑歸去。
- 陛下仁孝有虞均，忍令胡騎聳吾親。
- 不龜太史自鞭馬，一出喚回社稷春。
- 虜人慕得猶貪利，千乘載金未滿意。
- 釵鈿那爲六宮留，大索民居幾卷地。
- 六龍再爲蒼生出，身磨虎牙恬不恤。
- 重城突兀萬胡奴，杳隔鑾輿今十日。
- 南門赤子日駢闐，爭掬香膏自頂然。
- 忿氣爲雲淚爲雨，漫漫白晝無青天。
- 太王事狄空金帛，坐使卜年踰八百。
- 天聽端在民心耳，蒼蒼誰云九萬隔。
- 會看春風擁赭黄，萬民歌呼喜欲狂。
- 天宇無塵瞻北極，旄頭落地化頑石。

## 拼音

- nü3 zhen1 zuo4 yi4 yan4 ren2 gan1 ， hui1 bian1 zhi2 shi4 wu2 chang2 an1 。
- nan2 du4 huang2 he2 ru2 lü3 di4 ， dong1 you3 tai4 hang2 bu4 neng2 shan1 。
- di4 cheng2 zhou1 zao1 ba1 shi2 li3 ， er4 shi2 wan4 bing1 qi4 lie4 zi4 。
- jing1 qi2 cheng2 shang4 luan4 yun2 yan1 ， yao1 jian4 bao3 jian4 ning2 qiu1 shui3 。
- xue3 hua1 yi2 ri4 gu4 meng2 meng2 ， zao4 zhi4 deng1 cheng2 chui1 hei1 feng1 。
- wo3 shi1 ju3 tou2 bu4 gan3 shi4 ， tuo1 tu4 fang4 tun2 yi4 sao3 kong1 。
- ye4 qi3 huo3 guang1 mi2 feng4 que4 ， zheng1 gu3 peng1 hong1 di4 yu4 lie4 。
- si1 min2 ao2 ao2 jiang1 yan1 zhi1 ， xiang1 gu4 wu2 yan2 wei2 qi4 xue4 。
- pu2 she4 he2 gong1 kou4 long2 chi2 ， wei2 bi4 xiang1 chen2 chen2 shi4 qi2 。
- qi2 bing1 hua4 zuo4 qi3 he2 shi3 ， shi4 juan1 yi4 si3 sheng1 qun2 li2 。
- you2 tan2 si4 ji4 hu2 shuai4 nu4 ， jiu3 ding3 ru2 shan1 yi2 fu2 gu4 。
- jiao1 nan2 qi1 shui4 shang4 huang2 yu2 ， jie2 po4 huang2 liu2 jing4 gui1 qu4 。
- bi4 xia4 ren2 xiao4 you3 yu2 jun1 ， ren3 ling4 hu2 qi2 song3 wu2 qin1 。
- bu4 gui1 tai4 shi3 zi4 bian1 ma3 ， yi4 chu1 huan4 hui2 she4 ji4 chun1 。
- lu3 ren2 mu4 de2 you2 tan1 li4 ， qian1 cheng2 zai4 jin1 wei4 man3 yi4 。
- chai1 dian4 na4 wei2 liu4 gong1 liu2 ， da4 suo3 min2 ju1 ji1 juan4 di4 。
- liu4 long2 zai4 wei2 cang1 sheng1 chu1 ， shen1 mo2 hu3 ya2 tian2 bu2 xu4 。
- zhong4 cheng2 tu1 wu4 wan4 hu2 nu2 ， yao3 ge2 luan2 yu2 jin1 shi2 ri4 。
- nan2 men2 chi4 zi3 ri4 pian2 tian2 ， zheng1 ju1 xiang1 gao1 zi4 ding3 ran2 。
- fen4 qi4 wei2 yun2 lei4 wei2 yu3 ， man4 man4 bai2 zhou4 wu2 qing1 tian1 。
- tai4 wang2 shi4 di2 kong1 jin1 bo2 ， zuo4 shi3 bu3 nian2 yu2 ba1 bai3 。
- tian1 ting1 duan1 zai4 min2 xin1 er3 ， cang1 cang1 shui2 yun2 jiu3 wan4 ge2 。
- hui4 kan4 chun1 feng1 yong1 zhe3 huang2 ， wan4 min2 ge1 hu1 xi3 yu4 kuang2 。
- tian1 yu3 wu2 chen2 zhan1 bei3 ji2 ， mao2 tou2 luo4 di4 hua4 wan2 shi2 。

## 注释

## 译文

## 赏析
