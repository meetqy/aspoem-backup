---
id: deng-su-deng-miao-feng-ge
title: 登妙峰閣
titlePinyin: deng1 miao4 feng1 ge2
titleSlug: deng-miao-feng-ge
author: 鄧肅
authorPinyin: deng4 su4
authorSlug: deng-su
dynasty: 宋
dynastyPinyin: song4
dynastySlug: song
tags: []
---

## 正文

- 維舟古木陰，故人能倒屣。
- 相携步高閣，千尺誇雄偉。
- 雨餘天氣清，宇宙空如洗。
- 對面碧玉峰，去天不盈咫。
- 憑欄一超然，欲摶九萬里。
- 下視囂塵間，蠢蠢魚蟲耳。
- 平生浪自苦，馬上肉消髀。
- 匆匆欲何之，燒香更隱几。
- 入夜寂無人，波聲欄下起。
- 坐覺非塵寰，雷霆生脚底。

## 拼音

- wei2 zhou1 gu3 mu4 yin1 ， gu4 ren2 neng2 dao3 xi3 。
- xiang1 xie2 bu4 gao1 ge2 ， qian1 chi3 kua1 xiong2 wei3 。
- yu3 yu2 tian1 qi4 qing1 ， yu3 zhou4 kong1 ru2 xi3 。
- dui4 mian4 bi4 yu4 feng1 ， qu4 tian1 bu4 ying2 zhi3 。
- ping2 lan2 yi4 chao1 ran2 ， yu4 tuan2 jiu3 wan4 li3 。
- xia4 shi4 xiao1 chen2 jian4 ， chun3 chun3 yu2 chong2 er3 。
- ping2 sheng1 lang4 zi4 ku3 ， ma3 shang4 rou4 xiao1 bi4 。
- cong1 cong1 yu4 he2 zhi1 ， shao1 xiang1 geng4 yin3 ji3 。
- ru4 ye4 ji4 wu2 ren2 ， bo1 sheng1 lan2 xia4 qi3 。
- zuo4 jue2 fei1 chen2 huan2 ， lei2 ting2 sheng1 jiao3 di3 。

## 注释

## 译文

## 赏析
