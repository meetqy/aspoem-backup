---
id: deng-su-wan-fang-ting
title: 玩芳亭
titlePinyin: wan2 fang1 ting2
titleSlug: wan-fang-ting
author: 鄧肅
authorPinyin: deng4 su4
authorSlug: deng-su
dynasty: 宋
dynastyPinyin: song4
dynastySlug: song
tags: []
---

## 正文

- 蔓草芊芊迷舊圃，日號狐猩走鼯鼠。
- 世欲去之嗟未能，竭力米鹽汗如雨。
- 先生人間第一流，目中萬事無全牛。
- 割雞已覺無多子，斬新亭柳作清遊。
- 紛紛姚魏爭黄紫，醉眼雖觀心似水。
- 但搜佳景付吟魂，吐作新詩爛盈紙。
- 慚愧知音太史公，爲榜佳名字畫雄。
- 二公連茹歸霄漢，此亭萬古揚清風。

## 拼音

- man4 cao3 qian1 qian1 mi2 jiu4 pu3 ， ri4 hao4 hu2 xing1 zou3 wu2 shu3 。
- shi4 yu4 qu4 zhi1 jie1 wei4 neng2 ， jie2 li4 mi3 yan2 han4 ru2 yu3 。
- xian1 sheng0 ren2 jian4 di4 yi1 liu2 ， mu4 zhong1 wan4 shi4 wu2 quan2 niu2 。
- ge1 ji1 yi3 jue2 wu2 duo1 zi3 ， zhan3 xin1 ting2 liu3 zuo4 qing1 you2 。
- fen1 fen1 yao2 wei4 zheng1 huang2 zi3 ， zui4 yan3 sui1 guan1 xin1 si4 shui3 。
- dan4 sou1 jia1 jing3 fu4 yin2 hun2 ， tu3 zuo4 xin1 shi1 lan4 ying2 zhi3 。
- can2 kui4 zhi1 yin1 tai4 shi3 gong1 ， wei2 bang3 jia1 ming2 zi4 hua4 xiong2 。
- er4 gong1 lian2 ru2 gui1 xiao1 han4 ， ci3 ting2 wan4 gu3 yang2 qing1 feng1 。

## 注释

## 译文

## 赏析
