---
id: deng-su-liu-zhong-xian-wan-ci
title: 劉忠顯挽詞
titlePinyin: liu2 zhong1 xian3 wan3 ci2
titleSlug: liu-zhong-xian-wan-ci
author: 鄧肅
authorPinyin: deng4 su4
authorSlug: deng-su
dynasty: 宋
dynastyPinyin: song4
dynastySlug: song
tags: []
---

## 正文

- 城頭皂幟作雲飛，城中不縱胡馬嘶。
- 虎狼那顧百萬衆，政期生載人傑歸。
- 天王遣公赴狂虜，胡奴列拜聽奇語。
- 軍中相慶得左車，便覺笑談混天宇。
- 先生一笑凜長虹，此膝那屈穹廬中。
- 平生數奇似李廣，自許孤忠如魯公。
- 氈帳歸來眥欲裂，北望紫微湮涕血。
- 更期結草報君王，夜半無人徑自絕。
- 城門初開聞訃書，參騫哭往萬人俱。
- 義色忠軀略不變，忠言凜凜在襟裾。
- 當時中國滿朱紫，不臣女真即臣楚。
- 聞公高節端不回，身雖亡恙氣先死。
- 英風吹到新冕旒，天恩夜破九泉幽。
- 佳城可葬不可沒，時有紅光上斗牛。
- 我昔從公子弟列，欲報公知效公節。
- 公騎箕尾我誰依，獨上山巔采薇蕨。

## 拼音

- cheng2 tou2 zao4 zhi4 zuo4 yun2 fei1 ， cheng2 zhong1 bu2 zong4 hu2 ma3 si1 。
- hu3 lang2 na4 gu4 bai3 wan4 zhong4 ， zheng4 qi1 sheng1 zai4 ren2 jie2 gui1 。
- tian1 wang2 qian3 gong1 fu4 kuang2 lu3 ， hu2 nu2 lie4 bai4 ting1 qi2 yu3 。
- jun1 zhong1 xiang1 qing4 de2 zuo3 ju1 ， bian4 jue2 xiao4 tan2 hun4 tian1 yu3 。
- xian1 sheng0 yi2 xiao4 lin3 chang2 hong2 ， ci3 xi1 na4 qu1 qiong2 lu2 zhong1 。
- ping2 sheng1 shu4 qi2 si4 li3 guang3 ， zi4 xu1 gu1 zhong1 ru2 lu3 gong1 。
- zhan1 zhang4 gui1 lai2 zi4 yu4 lie4 ， bei3 wang4 zi3 wei1 yan1 ti4 xue4 。
- geng4 qi1 jie2 cao3 bao4 jun1 wang2 ， ye4 ban4 wu2 ren2 jing4 zi4 jue2 。
- cheng2 men2 chu1 kai1 wen2 fu4 shu1 ， can1 qian1 ku1 wang3 wan4 ren2 ju4 。
- yi4 se4 zhong1 qu1 lüe4 bu2 bian4 ， zhong1 yan2 lin3 lin3 zai4 jin1 ju1 。
- dang1 shi2 zhong1 guo2 man3 zhu1 zi3 ， bu4 chen2 nü3 zhen1 ji2 chen2 chu3 。
- wen2 gong1 gao1 jie2 duan1 bu4 hui2 ， shen1 sui1 wang2 yang4 qi4 xian1 si3 。
- ying1 feng1 chui1 dao4 xin1 mian3 liu2 ， tian1 en1 ye4 po4 jiu3 quan2 you1 。
- jia1 cheng2 ke3 zang4 bu4 ke3 mei2 ， shi2 you3 hong2 guang1 shang4 dou4 niu2 。
- wo3 xi1 cong2 gong1 zi3 di4 lie4 ， yu4 bao4 gong1 zhi1 xiao4 gong1 jie2 。
- gong1 qi2 ji1 wei3 wo3 shui2 yi1 ， du2 shang4 shan1 dian1 cai3 wei1 jue2 。

## 注释

## 译文

## 赏析
