---
id: deng-su-yu-guo-shun-qin-chao-qing
title: 與郭舜欽朝請
titlePinyin: yu3 guo1 shun4 qin1 chao2 qing3
titleSlug: yu-guo-shun-qin-chao-qing
author: 鄧肅
authorPinyin: deng4 su4
authorSlug: deng-su
dynasty: 宋
dynastyPinyin: song4
dynastySlug: song
tags: []
---

## 正文

- 成均冷坐窮吞紙，額叩龍墀濱九死。
- 背負琴書偶生還，賴有春風滿故里。
- 故里渺居天一隅，因仍蔓草不堪除。
- 多謝先生肯遊刃，號令雷霆一掃驅。
- 舊弊忽消新慶長，老稚相携紛擊壤。
- 坐使牛蹄一泓中，九萬共摶羊角上。
- 只恐朝廷急英雄，割雞不用煩屠龍。
- 政須太山來壓卵，金闕喚回小令公。
- 陋巷嗟余空四壁，餓死平生無枉尺。
- 知音今有昌黎公，玉川得卧三竿日。

## 拼音

- cheng2 jun1 leng3 zuo4 qiong2 tun1 zhi3 ， e2 kou4 long2 chi2 bin1 jiu3 si3 。
- bei4 fu4 qin2 shu1 ou3 sheng1 huan2 ， lai4 you3 chun1 feng1 man3 gu4 li3 。
- gu4 li3 miao3 ju1 tian1 yi4 yu2 ， yin1 reng2 man4 cao3 bu4 kan1 chu2 。
- duo1 xie4 xian1 sheng0 ken3 you2 ren4 ， hao4 ling4 lei2 ting2 yi4 sao3 qu1 。
- jiu4 bi4 hu1 xiao1 xin1 qing4 chang2 ， lao3 zhi4 xiang1 xie2 fen1 ji1 rang3 。
- zuo4 shi3 niu2 ti2 yi4 hong2 zhong1 ， jiu3 wan4 gong4 tuan2 yang2 jiao3 shang4 。
- zhi3 kong3 chao2 ting2 ji2 ying1 xiong2 ， ge1 ji1 bu2 yong4 fan2 tu2 long2 。
- zheng4 xu1 tai4 shan1 lai2 ya1 luan3 ， jin1 que4 huan4 hui2 xiao3 ling4 gong1 。
- lou4 xiang4 jie1 yu2 kong1 si4 bi4 ， e4 si3 ping2 sheng1 wu2 wang3 chi3 。
- zhi1 yin1 jin1 you3 chang1 li2 gong1 ， yu4 chuan1 de2 wo4 san1 gan1 ri4 。

## 注释

## 译文

## 赏析
