---
id: deng-su-zi-zhi-he-lai
title: 紫芝和來
titlePinyin: zi3 zhi1 he2 lai2
titleSlug: zi-zhi-he-lai
author: 鄧肅
authorPinyin: deng4 su4
authorSlug: deng-su
dynasty: 宋
dynastyPinyin: song4
dynastySlug: song
tags: []
---

## 正文

- 雨餘榴火欲燒空，宮槐老翠闇薰風。
- 即今此景那可恃，忽觀玉露泣芙蓉。
- 請公文急出新格，一變茅黄兼葦白。
- 坐令鼠輩掃地空，毋使再來相主客。
- 異日光芒李杜高，聲價豈但一時豪。
- 故應高視空四海，紛紛過眼萬銀袍。
- 我生作意遊弱水，蓬萊杳隔三萬里。
- 何如平地揖詩仙，一洗從來鄭衛耳。
- 期公便作九鼎重，雲水未容扁舟弄。
- 漫天霖雨在胸襟，半夜吹作高宗夢。
- 鬼方月窟雖殊陬，願治之心輒相投。
- 澤民事業無多子，要使人人鼓腹遊。

## 拼音

- yu3 yu2 liu2 huo3 yu4 shao1 kong1 ， gong1 huai2 lao3 cui4 an4 xun1 feng1 。
- ji2 jin1 ci3 jing3 na4 ke3 shi4 ， hu1 guan1 yu4 lu4 qi4 fu2 rong2 。
- qing3 gong1 wen2 ji2 chu1 xin1 ge2 ， yi2 bian4 mao2 huang2 jian1 wei3 bai2 。
- zuo4 ling4 shu3 bei4 sao3 di4 kong1 ， wu2 shi3 zai4 lai2 xiang1 zhu3 ke4 。
- yi4 ri4 guang1 mang2 li3 du4 gao1 ， sheng1 jia4 qi3 dan4 yi4 shi2 hao2 。
- gu4 ying1 gao1 shi4 kong1 si4 hai3 ， fen1 fen1 guo4 yan3 wan4 yin2 pao2 。
- wo3 sheng1 zuo4 yi4 you2 ruo4 shui3 ， peng2 lai2 yao3 ge2 san1 wan4 li3 。
- he2 ru2 ping2 di4 yi1 shi1 xian1 ， yi4 xi3 cong2 lai2 zheng4 wei4 er3 。
- qi1 gong1 bian4 zuo4 jiu3 ding3 zhong4 ， yun2 shui3 wei4 rong2 pian1 zhou1 nong4 。
- man4 tian1 lin2 yu3 zai4 xiong1 jin1 ， ban4 ye4 chui1 zuo4 gao1 zong1 meng4 。
- gui3 fang1 yue4 ku1 sui1 shu1 zou1 ， yuan4 zhi4 zhi1 xin1 zhe2 xiang1 tou2 。
- ze2 min2 shi4 ye4 wu2 duo1 zi3 ， yao4 shi3 ren2 ren2 gu3 fu4 you2 。

## 注释

## 译文

## 赏析
