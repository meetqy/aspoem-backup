---
id: deng-su-ou-cheng
title: 偶成
titlePinyin: ou3 cheng2
titleSlug: ou-cheng
author: 鄧肅
authorPinyin: deng4 su4
authorSlug: deng-su
dynasty: 宋
dynastyPinyin: song4
dynastySlug: song
tags: []
---

## 正文

- 我涉江東路，平地雪盈尺。
- 明日登芙蓉，晴天開曉日。
- 朅自婺源來，陰雨連朝夕。
- 瘦馬逼雲際，又斷檐間滴。
- 顧我亦何人，市朝欲掃迹。
- 平生詩酒交，落井仍下石。
- 那知涉畏途，乃煩造化力。
- 要知萬里行，人謫非天謫。
- 衡雲霽韓愈，海市呈蘇軾。
- 君知此理不，鬼物護狂直。

## 拼音

- wo3 she4 jiang1 dong1 lu4 ， ping2 di4 xue3 ying2 chi3 。
- ming2 ri4 deng1 fu2 rong2 ， qing2 tian1 kai1 xiao3 ri4 。
- qie4 zi4 wu4 yuan2 lai2 ， yin1 yu3 lian2 zhao1 xi1 。
- shou4 ma3 bi1 yun2 ji4 ， you4 duan4 yan2 jian4 di1 。
- gu4 wo3 yi4 he2 ren2 ， shi4 chao2 yu4 sao3 ji4 。
- ping2 sheng1 shi1 jiu3 jiao1 ， luo4 jing3 reng2 xia4 shi2 。
- na4 zhi1 she4 wei4 tu2 ， nai3 fan2 zao4 hua4 li4 。
- yao4 zhi1 wan4 li3 xing2 ， ren2 zhe2 fei1 tian1 zhe2 。
- heng2 yun2 ji4 han2 yu4 ， hai3 shi4 cheng2 su1 shi4 。
- jun1 zhi1 ci3 li3 bu4 ， gui3 wu4 hu4 kuang2 zhi2 。

## 注释

## 译文

## 赏析
