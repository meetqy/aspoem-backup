---
id: deng-su-ci-yun-shi-gao
title: 次韵師皋
titlePinyin: ci4 yun4 shi1 gao1
titleSlug: ci-yun-shi-gao
author: 鄧肅
authorPinyin: deng4 su4
authorSlug: deng-su
dynasty: 宋
dynastyPinyin: song4
dynastySlug: song
tags: []
---

## 正文

- 平生論兵輕白起，端欲採芝追甪里。
- 誰遣聲名到人間，役役十年空血指。
- 天狗墮地嗟未已，雷聲屢迫君王耳。
- 閩山今復暗旌旗，四望長安淚如洗。
- 羨君好古慕羲皇，品流不減劉真長。
- 舍我帡幪得甘寢，徬徨忽在無何鄉。
- 安得大明如火烈，坐令鼠輩消春雪。
- 六合內外還桑田，乾坤不容異姓裂。
- 看君躣馬如遊龍，醉中脫帽造王公。
- 高堂請志中興事，吉甫作誦穆清風。

## 拼音

- ping2 sheng1 lun4 bing1 qing1 bai2 qi3 ， duan1 yu4 cai3 zhi1 zhui1 lu4 li3 。
- shui2 qian3 sheng1 ming2 dao4 ren2 jian4 ， yi4 yi4 shi2 nian2 kong1 xue4 zhi3 。
- tian1 gou3 duo4 di4 jie1 wei4 yi3 ， lei2 sheng1 lü3 po4 jun1 wang2 er3 。
- min3 shan1 jin1 fu4 an4 jing1 qi2 ， si4 wang4 chang2 an1 lei4 ru2 xi3 。
- xian4 jun1 hao3 gu3 mu4 xi1 huang2 ， pin3 liu2 bu4 jian3 liu2 zhen1 chang2 。
- she4 wo3 ping2 meng2 de2 gan1 qin3 ， pang2 huang2 hu1 zai4 wu2 he2 xiang1 。
- an1 de2 da4 ming2 ru2 huo3 lie4 ， zuo4 ling4 shu3 bei4 xiao1 chun1 xue3 。
- liu4 he2 nei4 wai4 huan2 sang1 tian2 ， qian2 kun1 bu4 rong2 yi4 xing4 lie4 。
- kan4 jun1 qu2 ma3 ru2 you2 long2 ， zui4 zhong1 tuo1 mao4 zao4 wang2 gong1 。
- gao1 tang2 qing3 zhi4 zhong1 xing1 shi4 ， ji2 fu3 zuo4 song4 mu4 qing1 feng1 。

## 注释

## 译文

## 赏析
