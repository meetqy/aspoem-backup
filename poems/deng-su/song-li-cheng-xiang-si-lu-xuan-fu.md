---
id: deng-su-song-li-cheng-xiang-si-lu-xuan-fu
title: 送李丞相四路宣撫
titlePinyin: song4 li3 cheng2 xiang4 si4 lu4 xuan1 fu3
titleSlug: song-li-cheng-xiang-si-lu-xuan-fu
author: 鄧肅
authorPinyin: deng4 su4
authorSlug: deng-su
dynasty: 宋
dynastyPinyin: song4
dynastySlug: song
tags: []
---

## 正文

- 冷風吹海煙霧開，繡衣使者天上來。
- 手持天書傳天語，促起天下豪傑魁。
- 下堂拜命汗如雨，上堂鳴鼓旌旄舉。
- 要令南國生清風，不辭馬上蒸溽暑。
- 平生直氣高蒼穹，四海草木聞威風。
- 業以自任如伊尹，那使流言動周公。
- 君臣今日機鋒契，六十九州歸重寄。
- 屠龍事業警狗偷，談笑定縛吳元濟。
- 功成上天相都俞，指呼瓦皪化華胥。
- 日闢農桑三萬里，二十四考書中書。
- 我今流落窮吞紙，蟾蜍爬沙鞭不起。
- 歸歟自築茅三間，爲作野史書雄偉。

## 拼音

- leng3 feng1 chui1 hai3 yan1 wu4 kai1 ， xiu4 yi1 shi3 zhe3 tian1 shang4 lai2 。
- shou3 chi2 tian1 shu1 chuan2 tian1 yu3 ， cu4 qi3 tian1 xia4 hao2 jie2 kui2 。
- xia4 tang2 bai4 ming4 han4 ru2 yu3 ， shang4 tang2 ming2 gu3 jing1 mao2 ju3 。
- yao4 ling4 nan2 guo2 sheng1 qing1 feng1 ， bu4 ci2 ma3 shang4 zheng1 ru4 shu3 。
- ping2 sheng1 zhi2 qi4 gao1 cang1 qiong2 ， si4 hai3 cao3 mu4 wen2 wei1 feng1 。
- ye4 yi3 zi4 ren4 ru2 yi1 yin3 ， na4 shi3 liu2 yan2 dong4 zhou1 gong1 。
- jun1 chen2 jin1 ri4 ji1 feng1 qi4 ， liu4 shi2 jiu3 zhou1 gui1 zhong4 ji4 。
- tu2 long2 shi4 ye4 jing3 gou3 tou1 ， tan2 xiao4 ding4 fu4 wu2 yuan2 ji4 。
- gong1 cheng2 shang4 tian1 xiang1 dou1 yu2 ， zhi3 hu1 wa3 li4 hua4 hua2 xu1 。
- ri4 pi4 nong2 sang1 san1 wan4 li3 ， er4 shi2 si4 kao3 shu1 zhong1 shu1 。
- wo3 jin1 liu2 luo4 qiong2 tun1 zhi3 ， chan2 chu2 pa2 sha1 bian1 bu4 qi3 。
- gui1 yu2 zi4 zhu4 mao2 san1 jian4 ， wei2 zuo4 ye3 shi3 shu1 xiong2 wei3 。

## 注释

## 译文

## 赏析
