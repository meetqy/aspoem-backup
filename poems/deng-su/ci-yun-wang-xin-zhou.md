---
id: deng-su-ci-yun-wang-xin-zhou
title: 次韵王信州
titlePinyin: ci4 yun4 wang2 xin4 zhou1
titleSlug: ci-yun-wang-xin-zhou
author: 鄧肅
authorPinyin: deng4 su4
authorSlug: deng-su
dynasty: 宋
dynastyPinyin: song4
dynastySlug: song
tags: []
---

## 正文

- 煤炱飛上天，沉沉三日霧。
- 銀河一壓摧，狂雨恣橫騖。
- 我恐鐵騎來，疾馳不納屨。
- 氣豪如項羽，勢猛似黥布。
- 瀰漫江海接高穹，石牛未洗血泥紅。
- 天吳八首真奇怪，咄嗟平地作銀宮。
- 我貧家火不星竈，赤脚滅沒泥塗中。
- 目斷曉風生少女，又復茅檐飛白龍。
- 慚愧北來王夫子，籍籍聲名滿都鄙。
- 朝吟千賦暮千詩，松腴亦須枯海水。
- 莫倚文章似孟堅，未用風流追樂天。
- 且以光芒破陰晦，挽回日色到桑田。
- 樂歲天公有嚴約，斥落旄頭沉貫索。
- 從公日醉三百杯，不怕西風動旗脚。

## 拼音

- mei2 tai2 fei1 shang4 tian1 ， chen2 chen2 san1 ri4 wu4 。
- yin2 he2 yi4 ya1 cui1 ， kuang2 yu3 zi4 heng2 wu4 。
- wo3 kong3 tie3 qi2 lai2 ， ji2 chi2 bu2 na4 ju4 。
- qi4 hao2 ru2 xiang4 yu3 ， shi4 meng3 si4 qing2 bu4 。
- mi2 man4 jiang1 hai3 jie1 gao1 qiong2 ， shi2 niu2 wei4 xi3 xue4 ni2 hong2 。
- tian1 wu2 ba1 shou3 zhen1 qi2 guai4 ， duo1 jie1 ping2 di4 zuo4 yin2 gong1 。
- wo3 pin2 jia1 huo3 bu4 xing1 zao4 ， chi4 jiao3 mie4 mei2 ni2 tu2 zhong1 。
- mu4 duan4 xiao3 feng1 sheng1 shao4 nü3 ， you4 fu4 mao2 yan2 fei1 bai2 long2 。
- can2 kui4 bei3 lai2 wang2 fu1 zi3 ， ji2 ji2 sheng1 ming2 man3 dou1 bi3 。
- chao2 yin2 qian1 fu4 mu4 qian1 shi1 ， song1 yu2 yi4 xu1 ku1 hai3 shui3 。
- mo4 yi3 wen2 zhang1 si4 meng4 jian1 ， wei4 yong4 feng1 liu2 zhui1 le4 tian1 。
- qie3 yi3 guang1 mang2 po4 yin1 hui4 ， wan3 hui2 ri4 se4 dao4 sang1 tian2 。
- le4 sui4 tian1 gong1 you3 yan2 yue1 ， chi4 luo4 mao2 tou2 chen2 guan4 suo3 。
- cong2 gong1 ri4 zui4 san1 bai3 bei1 ， bu2 pa4 xi1 feng1 dong4 qi2 jiao3 。

## 注释

## 译文

## 赏析
