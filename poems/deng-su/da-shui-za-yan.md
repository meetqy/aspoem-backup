---
id: deng-su-da-shui-za-yan
title: 大水雜言
titlePinyin: da4 shui3 za2 yan2
titleSlug: da-shui-za-yan
author: 鄧肅
authorPinyin: deng4 su4
authorSlug: deng-su
dynasty: 宋
dynastyPinyin: song4
dynastySlug: song
tags: []
---

## 正文

- 前日雨如絲，繽紛雜朝霧。
- 昨日雨如注，萬壑爭馳騖。
- 今朝有霽色，作意在芒屨。
- 那知復如傾，漫天飛瀑布。
- 介休借車振蒼穹，十八葉幡如火紅。
- 濤頭起伏萬銀屋，河伯盡以山爲宮。
- 門前小艇疾飛鴻，挽我同趨急流中。
- 人生如夢貴適意，乘此可食千頭龍。
- 醉中舉杯謝舟子，口腹自營吁可鄙。
- 不聞大禹不過門，血指爲疏九年水。
- 何如乘風拜張堅，喚取女媧來補天。
- 坐令赤子脫魚腹，六合內外還桑田。
- 柳枝却下蛟龍約，談笑支奇付鐵索。
- 異時天上敢驚呼，斥作人間鐺折脚。

## 拼音

- qian2 ri4 yu3 ru2 si1 ， bin1 fen1 za2 chao2 wu4 。
- zuo2 ri4 yu3 ru2 zhu4 ， wan4 he4 zheng1 chi2 wu4 。
- jin1 chao2 you3 ji4 se4 ， zuo4 yi4 zai4 mang2 ju4 。
- na4 zhi1 fu4 ru2 qing1 ， man4 tian1 fei1 pu4 bu4 。
- jie4 xiu1 jie4 ju1 zhen4 cang1 qiong2 ， shi2 ba1 ye4 fan1 ru2 huo3 hong2 。
- tao1 tou2 qi3 fu2 wan4 yin2 wu1 ， he2 bo2 jin4 yi3 shan1 wei2 gong1 。
- men2 qian2 xiao3 ting3 ji2 fei1 hong2 ， wan3 wo3 tong2 qu1 ji2 liu2 zhong1 。
- ren2 sheng1 ru2 meng4 gui4 shi4 yi4 ， cheng2 ci3 ke3 shi2 qian1 tou2 long2 。
- zui4 zhong1 ju3 bei1 xie4 zhou1 zi3 ， kou3 fu4 zi4 ying2 xu1 ke3 bi3 。
- bu4 wen2 da4 yu3 bu2 guo4 men2 ， xue4 zhi3 wei2 shu1 jiu3 nian2 shui3 。
- he2 ru2 cheng2 feng1 bai4 zhang1 jian1 ， huan4 qu3 nü3 wa1 lai2 bu3 tian1 。
- zuo4 ling4 chi4 zi3 tuo1 yu2 fu4 ， liu4 he2 nei4 wai4 huan2 sang1 tian2 。
- liu3 zhi1 que4 xia4 jiao1 long2 yue1 ， tan2 xiao4 zhi1 qi2 fu4 tie3 suo3 。
- yi4 shi2 tian1 shang4 gan3 jing1 hu1 ， chi4 zuo4 ren2 jian4 dang1 zhe2 jiao3 。

## 注释

## 译文

## 赏析
