---
id: deng-su-qian-xing
title: 遣興
titlePinyin: qian3 xing1
titleSlug: qian-xing
author: 鄧肅
authorPinyin: deng4 su4
authorSlug: deng-su
dynasty: 宋
dynastyPinyin: song4
dynastySlug: song
tags: []
---

## 正文

- 醉中飛夢到神清，夜半高樓借水明。
- 下瞰寒溪凝水晶，孺子相呼同濯纓。
- 樓上天人百寶瓔，瑞色天香充棟楹。
- 步雲一曲語春鶯，千山洗空烟霧橫。
- 酒醒簾外竹陰行，夜風更爲芭蕉生。
- 愁腸起向謫仙呈，夢境憑君指顧成。
- 一開後堂花柳盈，香肌可萬六出霙。
- 珮玉步蓮不自輕，寒眼那能更指令。
- 春葱斜捧玉壺傾，真珠紅滴濃無聲。
- 一醉花間豈易營，歸來十日寸心縈。
- 蘭亭家風類帝京，爲余亦復出花城。
- 柳腰隨風萬里征，安焉不復數歸程。
- 坐令鐵心宋廣平，夜揩醉眼賞梅英。
- 歌燕舞趙藝更精，遏雲迴雪未可評。
- 人間不復數娥嬴，神仙遊戲肉眼驚。
- 我生不顧萬鍾榮，對花有酒即蓬瀛。
- 高會何須四者并，赤脚亦能寫高情。
- 最恨蘇公世公卿，家聲往往九夷傾。
- 風流陣中却寢兵，酒甌但借鄰姬擎。
- 何日高堂鐘鼓鳴，如我心醉如春酲。

## 拼音

- zui4 zhong1 fei1 meng4 dao4 shen2 qing1 ， ye4 ban4 gao1 lou2 jie4 shui3 ming2 。
- xia4 kan4 han2 xi1 ning2 shui3 jing1 ， ru2 zi3 xiang1 hu1 tong2 zhuo2 ying1 。
- lou2 shang4 tian1 ren2 bai3 bao3 ying1 ， rui4 se4 tian1 xiang1 chong1 dong4 ying2 。
- bu4 yun2 yi4 qu3 yu3 chun1 ying1 ， qian1 shan1 xi3 kong1 yan1 wu4 heng2 。
- jiu3 xing3 lian2 wai4 zhu2 yin1 xing2 ， ye4 feng1 geng4 wei2 ba1 jiao1 sheng1 。
- chou2 chang2 qi3 xiang4 zhe2 xian1 cheng2 ， meng4 jing4 ping2 jun1 zhi3 gu4 cheng2 。
- yi4 kai1 hou4 tang2 hua1 liu3 ying2 ， xiang1 ji1 ke3 wan4 liu4 chu1 ying1 。
- pei4 yu4 bu4 lian2 bu2 zi4 qing1 ， han2 yan3 na4 neng2 geng4 zhi3 ling4 。
- chun1 cong1 xie2 peng3 yu4 hu2 qing1 ， zhen1 zhu1 hong2 di1 nong2 wu2 sheng1 。
- yi2 zui4 hua1 jian4 qi3 yi4 ying2 ， gui1 lai2 shi2 ri4 cun4 xin1 ying2 。
- lan2 ting2 jia1 feng1 lei4 di4 jing1 ， wei2 yu2 yi4 fu4 chu1 hua1 cheng2 。
- liu3 yao1 sui2 feng1 wan4 li3 zheng1 ， an1 yan1 bu2 fu4 shu4 gui1 cheng2 。
- zuo4 ling4 tie3 xin1 song4 guang3 ping2 ， ye4 kai1 zui4 yan3 shang3 mei2 ying1 。
- ge1 yan4 wu3 zhao4 yi4 geng4 jing1 ， e4 yun2 hui2 xue3 wei4 ke3 ping2 。
- ren2 jian4 bu2 fu4 shu4 e2 ying2 ， shen2 xian1 you2 xi4 rou4 yan3 jing1 。
- wo3 sheng1 bu2 gu4 wan4 zhong1 rong2 ， dui4 hua1 you3 jiu3 ji2 peng2 ying2 。
- gao1 hui4 he2 xu1 si4 zhe3 bing4 ， chi4 jiao3 yi4 neng2 xie3 gao1 qing2 。
- zui4 hen4 su1 gong1 shi4 gong1 qing1 ， jia1 sheng1 wang3 wang3 jiu3 yi2 qing1 。
- feng1 liu2 zhen4 zhong1 que4 qin3 bing1 ， jiu3 ou1 dan4 jie4 lin2 ji1 qing2 。
- he2 ri4 gao1 tang2 zhong1 gu3 ming2 ， ru2 wo3 xin1 zui4 ru2 chun1 cheng2 。

## 注释

## 译文

## 赏析
