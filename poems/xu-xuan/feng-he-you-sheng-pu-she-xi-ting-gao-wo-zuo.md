---
id: xu-xuan-feng-he-you-sheng-pu-she-xi-ting-gao-wo-zuo
title: 奉和右省僕射西亭高臥作
titlePinyin: feng4 he2 you4 sheng3 pu2 she4 xi1 ting2 gao1 wo4 zuo4
titleSlug: feng-he-you-sheng-pu-she-xi-ting-gao-wo-zuo
author: 徐鉉
authorPinyin: xu2 xuan4
authorSlug: xu-xuan
dynasty: 唐
dynastyPinyin: tang2
dynastySlug: tang
tags: []
---

## 正文

- 院靜蒼苔積，庭幽怪石欹。
- 蟬聲當檻急，虹影向簷垂。
- 晝漏猶憐永，叢蘭未覺衰。
- 疎篁巢翡翠，折葦覆鸕鷀。
- 對酒襟懷曠，圍棊旨趣遲。
- 景皆隨所尚，物各遂其宜。
- 道與時相會，才非世所羇。
- 賦詩貽座客，秋事爾何悲。

## 拼音

- yuan4 jing4 cang1 tai2 ji1 ， ting2 you1 guai4 shi2 qi1 。
- chan2 sheng1 dang1 jian4 ji2 ， hong2 ying3 xiang4 yan2 chui2 。
- zhou4 lou4 you2 lian2 yong3 ， cong2 lan2 wei4 jue2 shuai1 。
- shu1 huang2 chao2 fei3 cui4 ， zhe2 wei3 fu4 lu2 ci2 。
- dui4 jiu3 jin1 huai2 kuang4 ， wei2 qi2 zhi3 qu4 chi2 。
- jing3 jie1 sui2 suo3 shang4 ， wu4 ge4 sui4 qi2 yi2 。
- dao4 yu3 shi2 xiang1 hui4 ， cai2 fei1 shi4 suo3 ji1 。
- fu4 shi1 yi2 zuo4 ke4 ， qiu1 shi4 er3 he2 bei1 。

## 注释

## 译文

## 赏析
