---
id: xu-xuan-song-rong-zhou-cheng-yuan-wai-duan-zhou-wu-yuan-wai
title: 送容州程員外端州吳員外
titlePinyin: song4 rong2 zhou1 cheng2 yuan2 wai4 duan1 zhou1 wu2 yuan2 wai4
titleSlug: song-rong-zhou-cheng-yuan-wai-duan-zhou-wu-yuan-wai
author: 徐鉉
authorPinyin: xu2 xuan4
authorSlug: xu-xuan
dynasty: 唐
dynastyPinyin: tang2
dynastySlug: tang
tags: []
---

## 正文

- 士生秉道義，公論重才名。
- 美哉雙白璧，高價等連城。
- 昔在南國時，折桂嘗抗衡。
- 今爲北朝客，通籍齊振纓。
- 連鑣適炎徼，並命典州兵。
- 地遠乃寄重，無爲憚遐征。
- 俗雜則財難，當在通其情。
- 投香與還珠，前哲有遺聲。
- 君看奏諫者，接武趨承明。
- 摻袂贈斯言，斯言勿見輕。

## 拼音

- shi4 sheng1 bing3 dao4 yi4 ， gong1 lun4 zhong4 cai2 ming2 。
- mei3 zai1 shuang1 bai2 bi4 ， gao1 jia4 deng3 lian2 cheng2 。
- xi1 zai4 nan2 guo2 shi2 ， zhe2 gui4 chang2 kang4 heng2 。
- jin1 wei2 bei3 chao2 ke4 ， tong1 ji2 qi2 zhen4 ying1 。
- lian2 biao1 shi4 yan2 jiao3 ， bing4 ming4 dian3 zhou1 bing1 。
- di4 yuan3 nai3 ji4 zhong4 ， wu2 wei2 dan4 xia2 zheng1 。
- su2 za2 ze2 cai2 nan2 ， dang1 zai4 tong1 qi2 qing2 。
- tou2 xiang1 yu3 huan2 zhu1 ， qian2 zhe2 you3 yi2 sheng1 。
- jun1 kan4 zou4 jian4 zhe3 ， jie1 wu3 qu1 cheng2 ming2 。
- chan1 mei4 zeng4 si1 yan2 ， si1 yan2 wu4 jian4 qing1 。

## 注释

## 译文

## 赏析
