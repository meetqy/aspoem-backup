---
id: xu-xuan-chou-guo-xian-bei
title: 酬郭先輩
titlePinyin: chou2 guo1 xian1 bei4
titleSlug: chou-guo-xian-bei
author: 徐鉉
authorPinyin: xu2 xuan4
authorSlug: xu-xuan
dynasty: 唐
dynastyPinyin: tang2
dynastySlug: tang
tags: []
---

## 正文

- 太原郭夫子，行高文炳蔚。
- 弱齡負世譽，一舉游月窟。
- 仙籍第三人，時人故稱屈。
- 昔余吏西省，傾蓋名籍籍。
- 及我竄羣舒，向風心鬱鬱。
- 歸來暮江上，雲霧一披拂。
- 雷雨不下施，猶作池中物。
- 念君介然氣，感時思奮發。
- 示我數篇文，與古爭馳突。
- 綵褥粲英華，理深刮肌骨。
- 古詩尤精奧，史論皆宏拔。
- 舉此措諸民，何憂民不活。
- 吁嗟吾道薄，與世長迂闊。
- 顧我徒有心，數奇身正絀。
- 論兵屬少年，經國須儒術。
- 夫子無自輕，蒼生正愁疾。

## 拼音

- tai4 yuan2 guo1 fu1 zi3 ， hang2 gao1 wen2 bing3 wei4 。
- ruo4 ling2 fu4 shi4 yu4 ， yi4 ju3 you2 yue4 ku1 。
- xian1 ji2 di4 san1 ren2 ， shi2 ren2 gu4 cheng1 qu1 。
- xi1 yu2 li4 xi1 sheng3 ， qing1 gai4 ming2 ji2 ji2 。
- ji2 wo3 cuan4 qun2 shu1 ， xiang4 feng1 xin1 yu4 yu4 。
- gui1 lai2 mu4 jiang1 shang4 ， yun2 wu4 yi4 pi1 fu2 。
- lei2 yu3 bu2 xia4 shi1 ， you2 zuo4 chi2 zhong1 wu4 。
- nian4 jun1 jie4 ran2 qi4 ， gan3 shi2 si1 fen4 fa1 。
- shi4 wo3 shu4 pian1 wen2 ， yu3 gu3 zheng1 chi2 tu1 。
- cai3 ru4 can4 ying1 hua2 ， li3 shen1 gua1 ji1 gu3 。
- gu3 shi1 you2 jing1 ao4 ， shi3 lun4 jie1 hong2 ba2 。
- ju3 ci3 cuo4 zhu1 min2 ， he2 you1 min2 bu4 huo2 。
- xu1 jie1 wu2 dao4 bao2 ， yu3 shi4 chang2 yu1 kuo4 。
- gu4 wo3 tu2 you3 xin1 ， shu4 qi2 shen1 zheng4 chu4 。
- lun4 bing1 shu3 shao4 nian2 ， jing1 guo2 xu1 ru2 shu4 。
- fu1 zi3 wu2 zi4 qing1 ， cang1 sheng1 zheng4 chou2 ji2 。

## 注释

## 译文

## 赏析
