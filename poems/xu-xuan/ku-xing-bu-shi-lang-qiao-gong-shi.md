---
id: xu-xuan-ku-xing-bu-shi-lang-qiao-gong-shi
title: 哭刑部侍郎喬公詩
titlePinyin: ku1 xing2 bu4 shi4 lang2 qiao2 gong1 shi1
titleSlug: ku-xing-bu-shi-lang-qiao-gong-shi
author: 徐鉉
authorPinyin: xu2 xuan4
authorSlug: xu-xuan
dynasty: 唐
dynastyPinyin: tang2
dynastySlug: tang
tags: []
---

## 正文

- 舉世重文雅，夫君更質真。
- 曾嗟混雞鶴，終日異淄磷。
- 詞賦離騷客，封章諫諍臣。
- 襟懷道家侶，標格古時人。
- 逸老誠云福，遺形未免貧。
- 求文空得草，埋玉遂爲塵。
- 靜想忘年契，冥思按武晨。
- 連宵洽杯酒，分日掌絲綸。
- 蠹簡書陳事，遺孤託世親。
- 前賢同此歎，非我獨霑巾。

## 拼音

- ju3 shi4 zhong4 wen2 ya3 ， fu1 jun1 geng4 zhi4 zhen1 。
- ceng2 jie1 hun4 ji1 he4 ， zhong1 ri4 yi4 zi1 lin2 。
- ci2 fu4 li2 sao1 ke4 ， feng1 zhang1 jian4 zheng4 chen2 。
- jin1 huai2 dao4 jia1 lü3 ， biao1 ge2 gu3 shi2 ren2 。
- yi4 lao3 cheng2 yun2 fu2 ， yi2 xing2 wei4 mian3 pin2 。
- qiu2 wen2 kong1 de2 cao3 ， mai2 yu4 sui4 wei2 chen2 。
- jing4 xiang3 wang4 nian2 qi4 ， ming2 si1 an4 wu3 chen2 。
- lian2 xiao1 qia4 bei1 jiu3 ， fen1 ri4 zhang3 si1 lun2 。
- du4 jian3 shu1 chen2 shi4 ， yi2 gu1 tuo1 shi4 qin1 。
- qian2 xian2 tong2 ci3 tan4 ， fei1 wo3 du2 zhan1 jin1 。

## 注释

## 译文

## 赏析
