---
id: xu-xuan-feng-he-gong-fu-xiang-gong-huai-jiu-jian-ji-si-shi-yun
title: 奉和宮傅相公懷舊見寄四十韻
titlePinyin: feng4 he2 gong1 fu4 xiang4 gong0 huai2 jiu4 jian4 ji4 si4 shi2 yun4
titleSlug: feng-he-gong-fu-xiang-gong-huai-jiu-jian-ji-si-shi-yun
author: 徐鉉
authorPinyin: xu2 xuan4
authorSlug: xu-xuan
dynasty: 唐
dynastyPinyin: tang2
dynastySlug: tang
tags: []
---

## 正文

- 謝傅功成德望全，鸞臺初下正蕭然。
- 摶風乍息三千里，感舊重懷四十年。
- 西掖新官同賈馬，南朝興運似開天。
- 文辭職業分工拙，流輩班資讓後先。
- 每愧陋容勞刻畫，長慙頑石費彫鐫。
- 晨趨綸掖吟春永，夕會精廬待月圓。
- 立馬有時同草昭，聯鑣幾處共成篇。
- 閑歌柳葉翻新曲，醉詠桃花促綺筵。
- 少壯況逢時世好，經過寧慮歲華遷。
- 雲龍得路須騰躍，社櫟非材合棄捐。
- 再謁湘江猶是幸，兩還宣室竟何緣。
- 已知瑕玷勞磨瑩，又有官司重接連。
- 聽漏分宵趨建禮，從遊同召赴甘泉。
- 雲開閶闔分臺殿，風過華林度管弦。
- 行止不離宮仗影，衣裾嘗惹御爐煙。
- 師資稷契論中禮，依止山公典小銓。
- 多謝天波垂赤管，敢教晨景過華塼。
- 翾飛附驥方經遠，巨楫垂風遂濟川。
- 玉燭調時鈞軸正，台階平處德星懸。
- 巖廊禮絕威容肅，布素情深友好偏。
- 長擬營巢安大廈，忽驚操鉞領中權。
- 吳門日麗龍銜節，京口沙晴鷁畫船。
- 蓋代名高方赫赫，戀恩心切更乾乾。
- 袁安辭氣忠仍懇，吳漢精誠直且專。
- 却許丘明師紀傳，更容疎廣奉周旋。
- 朱門自得施行馬，厚祿何妨食萬錢。
- 密疏尚應勞獻替，清談唯見論空玄。
- 東山妓樂供閑步，北牖風涼足晏眠。
- 玄武湖邊林隱見，五城橋下櫂洄沿。
- 曾移苑樹開紅藥，新鑿家池種白蓮。
- 不遣前騶妨野逸，別尋逋客互招延。
- 棊枰寂靜陳虛閣，詩筆沉吟劈彩牋。
- 往事偶來春夢裏，閑愁因動落花前。
- 青雲舊侶嗟誰在，白首親情倍見憐。
- 盡日凝思殊悵望，一章追敘信精研。
- 韶顏莫與年爭競，世慮須憑道節宣。
- 幸喜書生爲將相，定由陰德致神仙。
- 羊公剩有登臨興，尚子都無嫁娶牽。
- 退象天山鎮浮競，起爲霖雨潤原田。
- 從容自保君臣契，何必扁舟始是賢。

## 拼音

- xie4 fu4 gong1 cheng2 de2 wang4 quan2 ， luan2 tai2 chu1 xia4 zheng4 xiao1 ran2 。
- tuan2 feng1 zha4 xi1 san1 qian1 li3 ， gan3 jiu4 zhong4 huai2 si4 shi2 nian2 。
- xi1 ye4 xin1 guan1 tong2 jia3 ma3 ， nan2 chao2 xing1 yun4 si4 kai1 tian1 。
- wen2 ci2 zhi2 ye4 fen1 gong1 zhuo1 ， liu2 bei4 ban1 zi1 rang4 hou4 xian1 。
- mei3 kui4 lou4 rong2 lao2 ke4 hua4 ， chang2 can2 wan2 shi2 fei4 diao1 juan1 。
- chen2 qu1 lun2 ye4 yin2 chun1 yong3 ， xi1 hui4 jing1 lu2 dai4 yue4 yuan2 。
- li4 ma3 you3 shi2 tong2 cao3 zhao1 ， lian2 biao1 ji1 chu3 gong4 cheng2 pian1 。
- xian2 ge1 liu3 ye4 fan1 xin1 qu3 ， zui4 yong3 tao2 hua1 cu4 qi3 yan2 。
- shao3 zhuang4 kuang4 feng2 shi2 shi4 hao3 ， jing1 guo4 ning2 lü4 sui4 hua2 qian1 。
- yun2 long2 de2 lu4 xu1 teng2 yue4 ， she4 li4 fei1 cai2 he2 qi4 juan1 。
- zai4 ye4 xiang1 jiang1 you2 shi4 xing4 ， liang3 huan2 xuan1 shi4 jing4 he2 yuan2 。
- yi3 zhi1 xia2 dian4 lao2 mo2 ying2 ， you4 you3 guan1 si0 zhong4 jie1 lian2 。
- ting1 lou4 fen1 xiao1 qu1 jian4 li3 ， cong2 you2 tong2 zhao4 fu4 gan1 quan2 。
- yun2 kai1 chang1 he2 fen1 tai2 dian4 ， feng1 guo4 hua2 lin2 du4 guan3 xian2 。
- xing2 zhi3 bu4 li2 gong1 zhang4 ying3 ， yi1 ju1 chang2 re3 yu4 lu2 yan1 。
- shi1 zi1 ji4 qi4 lun4 zhong1 li3 ， yi1 zhi3 shan1 gong1 dian3 xiao3 quan2 。
- duo1 xie4 tian1 bo1 chui2 chi4 guan3 ， gan3 jiao4 chen2 jing3 guo4 hua2 zhuan1 。
- xuan1 fei1 fu4 ji4 fang1 jing1 yuan3 ， ju4 ji2 chui2 feng1 sui4 ji4 chuan1 。
- yu4 zhu2 diao4 shi2 jun1 zhou2 zheng4 ， tai2 jie1 ping2 chu3 de2 xing1 xuan2 。
- yan2 lang2 li3 jue2 wei1 rong2 su4 ， bu4 su4 qing2 shen1 you3 hao3 pian1 。
- chang2 ni3 ying2 chao2 an1 da4 sha4 ， hu1 jing1 cao1 yue4 ling3 zhong1 quan2 。
- wu2 men2 ri4 li2 long2 xian2 jie2 ， jing1 kou3 sha1 qing2 yi4 hua4 chuan2 。
- gai4 dai4 ming2 gao1 fang1 he4 he4 ， lian4 en1 xin1 qie4 geng4 qian2 qian2 。
- yuan2 an1 ci2 qi4 zhong1 reng2 ken3 ， wu2 han4 jing1 cheng2 zhi2 qie3 zhuan1 。
- que4 xu1 qiu1 ming2 shi1 ji4 chuan2 ， geng4 rong2 shu1 guang3 feng4 zhou1 xuan2 。
- zhu1 men2 zi4 de2 shi1 xing2 ma3 ， hou4 lu4 he2 fang2 shi2 wan4 qian2 。
- mi4 shu1 shang4 ying1 lao2 xian4 ti4 ， qing1 tan2 wei2 jian4 lun4 kong1 xuan2 。
- dong1 shan1 ji4 le4 gong4 xian2 bu4 ， bei3 you3 feng1 liang2 zu2 yan4 mian2 。
- xuan2 wu3 hu2 bian1 lin2 yin3 jian4 ， wu3 cheng2 qiao2 xia4 zhao4 hui2 yan2 。
- ceng2 yi2 yuan4 shu4 kai1 hong2 yao4 ， xin1 zao2 jia1 chi2 zhong3 bai2 lian2 。
- bu4 qian3 qian2 zou1 fang2 ye3 yi4 ， bie2 xun2 bu1 ke4 hu4 zhao1 yan2 。
- qi2 ping2 ji4 jing4 chen2 xu1 ge2 ， shi1 bi3 chen2 yin2 pi1 cai3 jian1 。
- wang3 shi4 ou3 lai2 chun1 meng4 li3 ， xian2 chou2 yin1 dong4 luo4 hua1 qian2 。
- qing1 yun2 jiu4 lü3 jie1 shui2 zai4 ， bai2 shou3 qin1 qing2 bei4 jian4 lian2 。
- jin4 ri4 ning2 si1 shu1 chang4 wang4 ， yi4 zhang1 zhui1 xu4 xin4 jing1 yan2 。
- shao2 yan2 mo4 yu3 nian2 zheng1 jing4 ， shi4 lü4 xu1 ping2 dao4 jie2 xuan1 。
- xing4 xi3 shu1 sheng1 wei2 jiang1 xiang1 ， ding4 you2 yin1 de2 zhi4 shen2 xian1 。
- yang2 gong1 sheng4 you3 deng1 lin2 xing1 ， shang4 zi3 dou1 wu2 jia4 qu3 qian1 。
- tui4 xiang4 tian1 shan1 zhen4 fu2 jing4 ， qi3 wei2 lin2 yu3 run4 yuan2 tian2 。
- cong2 rong2 zi4 bao3 jun1 chen2 qi4 ， he2 bi4 pian1 zhou1 shi3 shi4 xian2 。

## 注释

## 译文

## 赏析
