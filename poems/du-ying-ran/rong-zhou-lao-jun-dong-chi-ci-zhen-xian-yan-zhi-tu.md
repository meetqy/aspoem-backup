---
id: du-ying-ran-rong-zhou-lao-jun-dong-chi-ci-zhen-xian-yan-zhi-tu
title: 融州老君洞敕賜真仙巖之圖
titlePinyin: rong2 zhou1 lao3 jun1 dong4 chi4 ci4 zhen1 xian1 yan2 zhi1 tu2
titleSlug: rong-zhou-lao-jun-dong-chi-ci-zhen-xian-yan-zhi-tu
author: 杜應然
authorPinyin: du4 ying1 ran2
authorSlug: du-ying-ran
dynasty: 宋
dynastyPinyin: song4
dynastySlug: song
tags: []
---

## 正文

- 古號黔南今號融，真仙第一勝高嵩。
- 仙關標榜門增麗，聖像威靈民敬崇。
- 帝賜御書藏寶閣，天生石像老仙翁。
- 瓶爐羅列非雕琢，幢蓋周圍奪巧工。
- 足履分明深踏石，仙衣彷彿挂玲瓏。
- 青牛水畔藏頭角，白鶴溪邊飲羽㚇。
- 獅子像前如拜伏，猿猴梯上若登空。
- 龍田龍迹施鱗甲，蛇藏蛇身似錦紅。
- 羅漢數軀朝向北，斗星七位轉回東。
- 浮橋佇望金星座，仙徑平瞻水月宮。
- 丹井千秋泉不竭，芝田萬頃草常豐。
- 餘清近酌潺潺水，聳翠遥觀疊疊松。
- 石柱經年堅且直，壽溪度歲淼無窮。
- 呂仙隠迹居于壁，□□□容坐得穹。
- 彩仗彩儀皆擁護，仙床仙室盡高雄。
- 化巖夏月生寒凜，和洞冬天都暖烘。
- 棋畫臺中人弈戯，樹生石內月朦朧。
- 列三寺觀學俱近，會一樓堂像闡洪。
- 道院庵中居上道，風雩臺畔自生風。
- 橋名步扣登融石，樓號鴻音撞巨鐘。
- 花圃西南前可望，釣臺泉石景堪充。
- 劉侯布德于融郡，父宿興祠立壽容。
- 廣地可容千位客，照天高挂一燈籠。
- 洞天要比應難比，福地雖同未肯同。
- 一石鎸經顯居士，萬碑題咏稱名公。
- 想君足迹難窮覽，敬爲栽詩入畫中。

## 拼音

- gu3 hao4 qian2 nan2 jin1 hao4 rong2 ， zhen1 xian1 di4 yi1 sheng4 gao1 song1 。
- xian1 guan1 biao1 bang3 men2 zeng1 li2 ， sheng4 xiang4 wei1 ling2 min2 jing4 chong2 。
- di4 ci4 yu4 shu1 cang2 bao3 ge2 ， tian1 sheng1 shi2 xiang4 lao3 xian1 weng1 。
- ping2 lu2 luo2 lie4 fei1 diao1 zhuo2 ， zhuang4 gai4 zhou1 wei2 duo2 qiao3 gong1 。
- zu2 lü3 fen1 ming2 shen1 ta4 shi2 ， xian1 yi1 pang2 fu2 gua4 ling2 long2 。
- qing1 niu2 shui3 pan4 cang2 tou2 jiao3 ， bai2 he4 xi1 bian1 yin3 yu3 㚇。
- shi1 zi3 xiang4 qian2 ru2 bai4 fu2 ， yuan2 hou2 ti1 shang4 ruo4 deng1 kong1 。
- long2 tian2 long2 ji4 shi1 lin2 jia3 ， she2 cang2 she2 shen1 si4 jin3 hong2 。
- luo2 han4 shu4 qu1 chao2 xiang4 bei3 ， dou4 xing1 qi1 wei4 zhuan3 hui2 dong1 。
- fu2 qiao2 zhu4 wang4 jin1 xing1 zuo4 ， xian1 jing4 ping2 zhan1 shui3 yue4 gong1 。
- dan1 jing3 qian1 qiu1 quan2 bu4 jie2 ， zhi1 tian2 wan4 qing3 cao3 chang2 feng1 。
- yu2 qing1 jin4 zhuo2 chan2 chan2 shui3 ， song3 cui4 yao2 guan1 die2 die2 song1 。
- shi2 zhu4 jing1 nian2 jian1 qie3 zhi2 ， shou4 xi1 du4 sui4 miao3 wu2 qiong2 。
- lü3 xian1 yin3 ji4 ju1 yu2 bi4 ，□□□ rong2 zuo4 de2 qiong2 。
- cai3 zhang4 cai3 yi2 jie1 yong1 hu4 ， xian1 chuang2 xian1 shi4 jin4 gao1 xiong2 。
- hua4 yan2 xia4 yue4 sheng1 han2 lin3 ， he2 dong4 dong1 tian1 dou1 nuan3 hong1 。
- qi2 hua4 tai2 zhong1 ren2 yi4 xi4 ， shu4 sheng1 shi2 nei4 yue4 meng2 long2 。
- lie4 san1 si4 guan1 xue2 ju4 jin4 ， hui4 yi4 lou2 tang2 xiang4 chan3 hong2 。
- dao4 yuan4 an1 zhong1 ju1 shang4 dao4 ， feng1 yu2 tai2 pan4 zi4 sheng1 feng1 。
- qiao2 ming2 bu4 kou4 deng1 rong2 shi2 ， lou2 hao4 hong2 yin1 zhuang4 ju4 zhong1 。
- hua1 pu3 xi1 nan2 qian2 ke3 wang4 ， diao4 tai2 quan2 shi2 jing3 kan1 chong1 。
- liu2 hou2 bu4 de2 yu2 rong2 jun4 ， fu4 su4 xing1 ci2 li4 shou4 rong2 。
- guang3 di4 ke3 rong2 qian1 wei4 ke4 ， zhao4 tian1 gao1 gua4 yi4 deng1 long2 。
- dong4 tian1 yao4 bi3 ying1 nan2 bi3 ， fu2 di4 sui1 tong2 wei4 ken3 tong2 。
- yi4 shi2 juan1 jing1 xian3 ju1 shi4 ， wan4 bei1 ti2 yong3 cheng1 ming2 gong1 。
- xiang3 jun1 zu2 ji4 nan2 qiong2 lan3 ， jing4 wei2 zai1 shi1 ru4 hua4 zhong1 。

## 注释

## 译文

## 赏析
