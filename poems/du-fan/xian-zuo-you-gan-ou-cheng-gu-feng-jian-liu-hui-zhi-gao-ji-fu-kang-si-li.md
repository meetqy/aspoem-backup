---
id: du-fan-xian-zuo-you-gan-ou-cheng-gu-feng-jian-liu-hui-zhi-gao-ji-fu-kang-si-li
title: 閑坐有感偶成古風簡劉會之高吉父康司理
titlePinyin: xian2 zuo4 you3 gan3 ou3 cheng2 gu3 feng1 jian3 liu2 hui4 zhi1 gao1 ji2 fu4 kang1 si1 li3
titleSlug: xian-zuo-you-gan-ou-cheng-gu-feng-jian-liu-hui-zhi-gao-ji-fu-kang-si-li
author: 杜範
authorPinyin: du4 fan4
authorSlug: du-fan
dynasty: 宋
dynastyPinyin: song4
dynastySlug: song
tags: []
---

## 正文

- 虞夏幾百載，繼以周禮樂。
- 洋洋雅頌音，後亡前亦作。
- 井疆貧富均，薄海詠康樂。
- 姬公同聖賢，積累亦不薄。
- 宜其垂萬代，整整守矩彠。
- 寧知不數傳，板蕩已非昨。
- 丘賦魯史書，田疇鄭謗作。
- 滕君謾憂勤，畢戰空唯諾。
- 盛古猶有憾，此豈易商榷。
- 矧今千載後，而欲强復剝。
- 州縣工罟穽，黔黎惴溝壑。
- 世道日澆訛，禁厲不可縛。
- 我嘗三太息，浮雲翳碧落。
- 爲貧走塵埃，豈解拯民瘼。
- 州家輕任使，千鈞委羸惡。
- 勞瘁敢自愛，恐負此邦託。
- 仁政安在哉，名是意已錯。
- 治道去泰甚，此論東州確。
- 人言寬一分，所望恕且約。
- 一分寬未易，十分擾已博。
- 嗟哉斯人生，日巧亦日削。
- 俗吏事朱墨，暴吏事鞭扑。
- 我把七篇書，人笑謂迂學。
- 誰與輸此懷，濁浪渺垠堮。

## 拼音

- yu2 xia4 ji1 bai3 zai4 ， ji4 yi3 zhou1 li3 le4 。
- yang2 yang2 ya3 song4 yin1 ， hou4 wang2 qian2 yi4 zuo4 。
- jing3 jiang1 pin2 fu4 jun1 ， bao2 hai3 yong3 kang1 le4 。
- ji1 gong1 tong2 sheng4 xian2 ， ji1 lei4 yi4 bu4 bao2 。
- yi2 qi2 chui2 wan4 dai4 ， zheng3 zheng3 shou3 ju3 huo4 。
- ning2 zhi1 bu2 shu4 chuan2 ， ban3 dang4 yi3 fei1 zuo2 。
- qiu1 fu4 lu3 shi3 shu1 ， tian2 chou2 zheng4 bang4 zuo4 。
- teng2 jun1 man2 you1 qin2 ， bi4 zhan4 kong1 wei2 nuo4 。
- sheng4 gu3 you2 you3 han4 ， ci3 qi3 yi4 shang1 que4 。
- shen3 jin1 qian1 zai4 hou4 ， er2 yu4 qiang2 fu4 bao1 。
- zhou1 xian4 gong1 gu3 jing3 ， qian2 li2 zhui4 gou1 he4 。
- shi4 dao4 ri4 jiao1 e2 ， jin4 li4 bu4 ke3 fu4 。
- wo3 chang2 san1 tai4 xi1 ， fu2 yun2 yi4 bi4 luo4 。
- wei2 pin2 zou3 chen2 ai1 ， qi3 jie3 zheng3 min2 mo4 。
- zhou1 jia1 qing1 ren4 shi3 ， qian1 jun1 wei3 lei2 e4 。
- lao2 cui4 gan3 zi4 ai4 ， kong3 fu4 ci3 bang1 tuo1 。
- ren2 zheng4 an1 zai4 zai1 ， ming2 shi4 yi4 yi3 cuo4 。
- zhi4 dao4 qu4 tai4 shen4 ， ci3 lun4 dong1 zhou1 que4 。
- ren2 yan2 kuan1 yi4 fen1 ， suo3 wang4 shu4 qie3 yue1 。
- yi4 fen1 kuan1 wei4 yi4 ， shi2 fen1 rao3 yi3 bo2 。
- jie1 zai1 si1 ren2 sheng1 ， ri4 qiao3 yi4 ri4 xiao1 。
- su2 li4 shi4 zhu1 mo4 ， bao4 li4 shi4 bian1 pu1 。
- wo3 ba3 qi1 pian1 shu1 ， ren2 xiao4 wei4 yu1 xue2 。
- shui2 yu3 shu1 ci3 huai2 ， zhuo2 lang4 miao3 yin2 e4 。

## 注释

## 译文

## 赏析
