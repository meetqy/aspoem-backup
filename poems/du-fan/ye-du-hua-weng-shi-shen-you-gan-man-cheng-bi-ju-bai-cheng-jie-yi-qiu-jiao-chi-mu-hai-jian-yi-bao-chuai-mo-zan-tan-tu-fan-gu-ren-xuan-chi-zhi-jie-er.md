---
id: du-fan-ye-du-hua-weng-shi-shen-you-gan-man-cheng-bi-ju-bai-cheng-jie-yi-qiu-jiao-chi-mu-hai-jian-yi-bao-chuai-mo-zan-tan-tu-fan-gu-ren-xuan-chi-zhi-jie-er
title: 夜讀花翁詩什有感漫成鄙句拜呈藉以求教癡目駭見異寶揣摩贊歎徒犯古人衒嗤之戒耳
titlePinyin: ye4 du2 hua1 weng1 shi1 shen2 you3 gan3 man4 cheng2 bi3 ju4 bai4 cheng2 jie4 yi3 qiu2 jiao4 chi1 mu4 hai4 jian4 yi4 bao3 chuai3 mo2 zan4 tan4 tu2 fan4 gu3 ren2 xuan4 chi1 zhi1 jie4 er3
titleSlug: ye-du-hua-weng-shi-shen-you-gan-man-cheng-bi-ju-bai-cheng-jie-yi-qiu-jiao-chi-mu-hai-jian-yi-bao-chuai-mo-zan-tan-tu-fan-gu-ren-xuan-chi-zhi-jie-er
author: 杜範
authorPinyin: du4 fan4
authorSlug: du-fan
dynasty: 宋
dynastyPinyin: song4
dynastySlug: song
tags: []
---

## 正文

- 士有當世志，誰肯專詩名。
- 自古巧文字，與道關廢興。
- 傾座聽君語，雄辨窮粗精。
- 目中無全牛，肯綮技未經。
- 胡爲趁風月，候蟲相與鳴。
- 靜夜誦佳什，泠然如夢醒。
- 瘦語自腴澤，險句自穩平。
- 譬彼有源水，隨流作幽清。
- 奇抱歎皓首，敗屋挑寒燈。
- 天運豈其然，人力非所能。
- 我讀淵明詩，悠悠千古情。
- 銜觴豈好飲，采菊非餐英。
- 何時共臯益，賡歌在虞庭。

## 拼音

- shi4 you3 dang1 shi4 zhi4 ， shui2 ken3 zhuan1 shi1 ming2 。
- zi4 gu3 qiao3 wen2 zi4 ， yu3 dao4 guan1 fei4 xing1 。
- qing1 zuo4 ting1 jun1 yu3 ， xiong2 bian4 qiong2 cu1 jing1 。
- mu4 zhong1 wu2 quan2 niu2 ， ken3 qing4 ji4 wei4 jing1 。
- hu2 wei2 chen4 feng1 yue4 ， hou4 chong2 xiang1 yu3 ming2 。
- jing4 ye4 song4 jia1 shen2 ， ling2 ran2 ru2 meng4 xing3 。
- shou4 yu3 zi4 yu2 ze2 ， xian3 ju4 zi4 wen3 ping2 。
- pi4 bi3 you3 yuan2 shui3 ， sui2 liu2 zuo4 you1 qing1 。
- qi2 bao4 tan4 hao4 shou3 ， bai4 wu1 tiao1 han2 deng1 。
- tian1 yun4 qi3 qi2 ran2 ， ren2 li4 fei1 suo3 neng2 。
- wo3 du2 yuan1 ming2 shi1 ， you1 you1 qian1 gu3 qing2 。
- xian2 shang1 qi3 hao3 yin3 ， cai3 ju2 fei1 can1 ying1 。
- he2 shi2 gong4 gao1 yi4 ， geng1 ge1 zai4 yu2 ting2 。

## 注释

## 译文

## 赏析
