---
id: du-fan-qi-xi-ge
title: 七夕歌
titlePinyin: qi1 xi1 ge1
titleSlug: qi-xi-ge
author: 杜範
authorPinyin: du4 fan4
authorSlug: du-fan
dynasty: 宋
dynastyPinyin: song4
dynastySlug: song
tags: []
---

## 正文

- 象緯昭垂各度躔，牛女之說從何年。
- 博物有志張茂先，客槎親見織與牽。
- 坐令千載習繆傳，遂將濁欲穢清玄。
- 詩史實錄百世賢，亦以俚語形歌篇。
- 君不見昭陽夜靜玉欄邊，誰知漁陽萬騎橫戈鋋。
- 何如鳳簫縹緲緱山巔，舉手辭世乘雲軿。
- 我欲浩歌痛飲秋風前，仰視星斗奕奕紛羅駢。
- 安得壯士橫笛一聲吹上徹九天。

## 拼音

- xiang4 wei3 zhao1 chui2 ge4 du4 chan2 ， niu2 nü3 zhi1 shuo1 cong2 he2 nian2 。
- bo2 wu4 you3 zhi4 zhang1 mao4 xian1 ， ke4 cha2 qin1 jian4 zhi1 yu3 qian1 。
- zuo4 ling4 qian1 zai4 xi2 mou2 chuan2 ， sui4 jiang1 zhuo2 yu4 hui4 qing1 xuan2 。
- shi1 shi3 shi2 lu4 bai3 shi4 xian2 ， yi4 yi3 li3 yu3 xing2 ge1 pian1 。
- jun1 bu2 jian4 zhao1 yang2 ye4 jing4 yu4 lan2 bian1 ， shui2 zhi1 yu2 yang2 wan4 qi2 heng2 ge1 chan2 。
- he2 ru2 feng4 xiao1 piao3 miao3 gou1 shan1 dian1 ， ju3 shou3 ci2 shi4 cheng2 yun2 ping2 。
- wo3 yu4 hao4 ge1 tong4 yin3 qiu1 feng1 qian2 ， yang3 shi4 xing1 dou3 yi4 yi4 fen1 luo2 pian2 。
- an1 de2 zhuang4 shi4 heng2 di2 yi4 sheng1 chui1 shang4 che4 jiu3 tian1 。

## 注释

## 译文

## 赏析
