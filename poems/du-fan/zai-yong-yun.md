---
id: du-fan-zai-yong-yun
title: 再用韻
titlePinyin: zai4 yong4 yun4
titleSlug: zai-yong-yun
author: 杜範
authorPinyin: du4 fan4
authorSlug: du-fan
dynasty: 宋
dynastyPinyin: song4
dynastySlug: song
tags: []
---

## 正文

- 浮艷誇春苑，貞耐還秋花。
- 有菊與芙蓉，誰能分等差。
- 金蕊含朝暉，丹臉粲夕霞。
- 素商太冷淡，歲晚生光華。
- 詩人抱幽獨，東籬愛天葩。
- 可惜亭亭姿，誤以脂粉加。
- 知音須子期，知味須易牙。
- 臨風慨千古，雲海浩無涯。

## 拼音

- fu2 yan4 kua1 chun1 yuan4 ， zhen1 nai4 huan2 qiu1 hua1 。
- you3 ju2 yu3 fu2 rong2 ， shui2 neng2 fen1 deng3 cha4 。
- jin1 rui3 han2 chao2 hui1 ， dan1 lian3 can4 xi1 xia2 。
- su4 shang1 tai4 leng3 dan4 ， sui4 wan3 sheng1 guang1 hua2 。
- shi1 ren2 bao4 you1 du2 ， dong1 li2 ai4 tian1 pa1 。
- ke3 xi1 ting2 ting2 zi1 ， wu4 yi3 zhi1 fen3 jia1 。
- zhi1 yin1 xu1 zi3 qi1 ， zhi1 wei4 xu1 yi4 ya2 。
- lin2 feng1 kai3 qian1 gu3 ， yun2 hai3 hao4 wu2 ya2 。

## 注释

## 译文

## 赏析
