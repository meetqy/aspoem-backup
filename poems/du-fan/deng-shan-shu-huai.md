---
id: du-fan-deng-shan-shu-huai
title: 登山述懷
titlePinyin: deng1 shan1 shu4 huai2
titleSlug: deng-shan-shu-huai
author: 杜範
authorPinyin: du4 fan4
authorSlug: du-fan
dynasty: 宋
dynastyPinyin: song4
dynastySlug: song
tags: []
---

## 正文

- 抆淚別妻子，登山望歸舟。
- 舟遠望不及，巖溜鳴咿嚘。
- 足繭坐絕頂，晚色忽已稠。
- 凄其杜宇聲，問我胡爲留。
- 撫襟獨浩嘆，淚下不可收。
- 三年足別離，此淚良有由。
- 區區駒隙中，爲形役不休。
- 爲形役尚可，爲人役何求。
- 淵明獨何人，我乃如拘囚。
- 親老方倚門，甘旨誰供羞。
- 子幼未知學，擇師誰與謀。
- 鬼蜮閃光怪，虎豹嘷昏幽。
- 世路委叢棘，吾道若綴旒。
- 豈無知我者，應謂我心憂。

## 拼音

- wen3 lei4 bie2 qi1 zi0 ， deng1 shan1 wang4 gui1 zhou1 。
- zhou1 yuan3 wang4 bu4 ji2 ， yan2 liu1 ming2 yi1 you1 。
- zu2 jian3 zuo4 jue2 ding3 ， wan3 se4 hu1 yi3 chou2 。
- qi1 qi2 du4 yu3 sheng1 ， wen4 wo3 hu2 wei2 liu2 。
- fu3 jin1 du2 hao4 tan4 ， lei4 xia4 bu4 ke3 shou1 。
- san1 nian2 zu2 bie2 li2 ， ci3 lei4 liang2 you3 you2 。
- qu1 qu1 ju1 xi4 zhong1 ， wei2 xing2 yi4 bu4 xiu1 。
- wei2 xing2 yi4 shang4 ke3 ， wei2 ren2 yi4 he2 qiu2 。
- yuan1 ming2 du2 he2 ren2 ， wo3 nai3 ru2 ju1 qiu2 。
- qin1 lao3 fang1 yi3 men2 ， gan1 zhi3 shui2 gong4 xiu1 。
- zi3 you4 wei4 zhi1 xue2 ， ze2 shi1 shui2 yu3 mou2 。
- gui3 yu4 shan3 guang1 guai4 ， hu3 bao4 hao2 hun1 you1 。
- shi4 lu4 wei3 cong2 ji2 ， wu2 dao4 ruo4 zhui4 liu2 。
- qi3 wu2 zhi1 wo3 zhe3 ， ying1 wei4 wo3 xin1 you1 。

## 注释

## 译文

## 赏析
