---
id: du-fan-zhong-xia-shuo-tai-zu-qun-hong-jing-rao-ju-min-nei-wai-lin-lin-fu-er-lai-zhi-er-hou-shao-ding-ren-qing-you-wei-jing-ye-yu-yan-yi-xi-pei-yu-qun-xin-dun-su-zhang-cui-zuo-xi-yu-shi-jian-shi-yin-he-qi-yun
title: 仲夏朔汰卒羣鬨驚擾居民內外凜凜撫而賚之而後少定人情憂畏警夜愈嚴一夕霈雨羣心頓甦張倅作喜雨詩見示因和其韻
titlePinyin: zhong4 xia4 shuo4 tai4 zu2 qun2 hong4 jing1 rao3 ju1 min2 nei4 wai4 lin3 lin3 fu3 er2 lai4 zhi1 er2 hou4 shao3 ding4 ren2 qing2 you1 wei4 jing3 ye4 yu4 yan2 yi4 xi1 pei4 yu3 qun2 xin1 dun4 su1 zhang1 cui4 zuo4 xi3 yu3 shi1 jian4 shi4 yin1 he2 qi2 yun4
titleSlug: zhong-xia-shuo-tai-zu-qun-hong-jing-rao-ju-min-nei-wai-lin-lin-fu-er-lai-zhi-er-hou-shao-ding-ren-qing-you-wei-jing-ye-yu-yan-yi-xi-pei-yu-qun-xin-dun-su-zhang-cui-zuo-xi-yu-shi-jian-shi-yin-he-qi-yun
author: 杜範
authorPinyin: du4 fan4
authorSlug: du-fan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 居家多惰拙，爲國常隠憂。
- 有時發魯嘆，乃或遭楚咻。
- 壞證至束手，錯事皆從頭。
- 收汙挑怨憤，作勞睨嬉遊。
- 變成生悍卒，禍已延數州。
- 胡然近輦轂，豈不聞高侯。
- 大决多所傷，小安其可偷。
- 悍心未熨帖，轉手即寇仇。
- 嗟哉逢不辰，老矣何所投。
- 人力豈足恃，天意或爲謀。
- 連夕蒸霮䨴，崇朝洗歊烰。
- 巷陌收燥坌，河渠漲濁流。
- 仰首戴恩育，歡心誰怨尤。
- 國步自茲穩，吾志將何求。
- 高人贈我詩，妙語清於秋。
- 口誦殊未已，頭痛頓已瘳。
- 欣然萬宇氣，快以一筆收。
- 仁隣幸可卜，舊好今自修。
- 願言爲明時，却顧思遠猷。
- 王度殊未飭，人情過則休。
- 朽索難繫馬，機心或驚鷗。
- 君方抱經濟，我當歸樊丘。

## 拼音

- ju1 jia1 duo1 duo4 zhuo1 ， wei2 guo2 chang2 yin3 you1 。
- you3 shi2 fa1 lu3 tan4 ， nai3 huo4 zao1 chu3 xiu1 。
- huai4 zheng4 zhi4 shu4 shou3 ， cuo4 shi4 jie1 cong2 tou2 。
- shou1 wu1 tiao1 yuan4 fen4 ， zuo4 lao2 ni4 xi1 you2 。
- bian4 cheng2 sheng1 han4 zu2 ， huo4 yi3 yan2 shu4 zhou1 。
- hu2 ran2 jin4 nian3 gu3 ， qi3 bu4 wen2 gao1 hou2 。
- da4 jue2 duo1 suo3 shang1 ， xiao3 an1 qi2 ke3 tou1 。
- han4 xin1 wei4 yu4 tie1 ， zhuan3 shou3 ji2 kou4 chou2 。
- jie1 zai1 feng2 bu4 chen2 ， lao3 yi3 he2 suo3 tou2 。
- ren2 li4 qi3 zu2 shi4 ， tian1 yi4 huo4 wei2 mou2 。
- lian2 xi1 zheng1 dan4 䨴， chong2 chao2 xi3 xiao1 fu2 。
- xiang4 mo4 shou1 zao4 ben4 ， he2 qu2 zhang3 zhuo2 liu2 。
- yang3 shou3 dai4 en1 yu4 ， huan1 xin1 shui2 yuan4 you2 。
- guo2 bu4 zi4 zi1 wen3 ， wu2 zhi4 jiang1 he2 qiu2 。
- gao1 ren2 zeng4 wo3 shi1 ， miao4 yu3 qing1 wu1 qiu1 。
- kou3 song4 shu1 wei4 yi3 ， tou2 tong4 dun4 yi3 chou1 。
- xin1 ran2 wan4 yu3 qi4 ， kuai4 yi3 yi4 bi3 shou1 。
- ren2 lin2 xing4 ke3 bu3 ， jiu4 hao3 jin1 zi4 xiu1 。
- yuan4 yan2 wei2 ming2 shi2 ， que4 gu4 si1 yuan3 you2 。
- wang2 du4 shu1 wei4 chi4 ， ren2 qing2 guo4 ze2 xiu1 。
- xiu3 suo3 nan2 xi4 ma3 ， ji1 xin1 huo4 jing1 ou1 。
- jun1 fang1 bao4 jing1 ji4 ， wo3 dang1 gui1 fan2 qiu1 。

## 注释

## 译文

## 赏析
