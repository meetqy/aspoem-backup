---
id: du-fan-fang-shan-you-qiu-zhuan-yu-zhi-zuo-bing-yong-yun-er-zhang-qi-yi
title: 方山有求轉語之作并用韻二章  其一
titlePinyin: fang1 shan1 you3 qiu2 zhuan3 yu3 zhi1 zuo4 bing4 yong4 yun4 er4 zhang1     qi2 yi1
titleSlug: fang-shan-you-qiu-zhuan-yu-zhi-zuo-bing-yong-yun-er-zhang-qi-yi
author: 杜範
authorPinyin: du4 fan4
authorSlug: du-fan
dynasty: 宋
dynastyPinyin: song4
dynastySlug: song
tags: []
---

## 正文

- 觀物非外索，具眼以心會。
- 微陽花病槁，寧供等閑醉。
- 我嘗課前作，無言乃爲最。
- 譬彼清廟瑟，一唱弦越外。
- 萬卉染春色，生意豈不沛。
- 何物漏天機，一點映寒檜。
- 我欲屋溪曲，種竹十數輩。
- 疎影浸清淺，作此苦淡嗜。
- 方山於此花，論交亦久矣。
- 憔悴對冰雪，中有蓋世氣。
- 向來多朋從，痛飲忘夜寐。
- 舊事俱已非，尚善詩押至。
- 俯就相唱酬，殆爲後來計。
- 一花未足多，夫子亦何喟。

## 拼音

- guan1 wu4 fei1 wai4 suo3 ， ju4 yan3 yi3 xin1 hui4 。
- wei1 yang2 hua1 bing4 gao3 ， ning2 gong4 deng3 xian2 zui4 。
- wo3 chang2 ke4 qian2 zuo4 ， wu2 yan2 nai3 wei2 zui4 。
- pi4 bi3 qing1 miao4 se4 ， yi2 chang4 xian2 yue4 wai4 。
- wan4 hui4 ran3 chun1 se4 ， sheng1 yi4 qi3 bu2 pei4 。
- he2 wu4 lou4 tian1 ji1 ， yi4 dian3 ying4 han2 gui4 。
- wo3 yu4 wu1 xi1 qu3 ， zhong3 zhu2 shi2 shu4 bei4 。
- shu1 ying3 jin4 qing1 qian3 ， zuo4 ci3 ku3 dan4 shi4 。
- fang1 shan1 wu1 ci3 hua1 ， lun4 jiao1 yi4 jiu3 yi3 。
- qiao2 cui4 dui4 bing1 xue3 ， zhong1 you3 gai4 shi4 qi4 。
- xiang4 lai2 duo1 peng2 cong2 ， tong4 yin3 wang4 ye4 mei4 。
- jiu4 shi4 ju4 yi3 fei1 ， shang4 shan4 shi1 ya1 zhi4 。
- fu3 jiu4 xiang1 chang4 chou2 ， dai4 wei2 hou4 lai2 ji4 。
- yi4 hua1 wei4 zu2 duo1 ， fu1 zi3 yi4 he2 kui4 。

## 注释

## 译文

## 赏析
