---
id: shu-weng-song-xiong-tui-zhai-gui-wu-yi
title: 送熊退齋歸武夷
titlePinyin: song4 xiong2 tui4 zhai1 gui1 wu3 yi2
titleSlug: song-xiong-tui-zhai-gui-wu-yi
author: 蜀翁
authorPinyin: shu3 weng1
authorSlug: shu-weng
dynasty: 宋
dynastyPinyin: song4
dynastySlug: song
tags: []
---

## 正文

- 君居建州溪，我住東浙尾。
- 邂逅入壺山，于今幾寒暑。
- 平生譚理道，涉獵頗自喜。
- 考擊到精玄，我膚君骨髓。
- 君學有根源，君文有規矩。
- 寸步履平實，不知虛浮語。
- 禮廢彝倫斁，聾盲數百載。
- 紫陽當日心，誰復爲鼓舞。
- 氣運未回天，人力不能起。
- 終焉經久功，或慰奔馳苦。
- 讀書要適用，行過言猶恥。
- 架空累萬辭，先儒已坐此。
- 觀君治教篇，農學相資倚。
- 以茲行吾志，萬物當得所。
- 奈何人理繆，痛哉時不與。
- 君去將安之，波浪更風雨。
- 武夷高且深，櫂歌聲未已。
- 朝夕足夷猶，尚友朱夫子。
- 他年見鰲峰，勢與此山擬。
- 了却未完書，相逢定何許。

## 拼音

- jun1 ju1 jian4 zhou1 xi1 ， wo3 zhu4 dong1 zhe4 wei3 。
- xie4 hou4 ru4 hu2 shan1 ， yu2 jin1 ji1 han2 shu3 。
- ping2 sheng1 tan2 li3 dao4 ， she4 lie4 po1 zi4 xi3 。
- kao3 ji1 dao4 jing1 xuan2 ， wo3 fu1 jun1 gu3 sui3 。
- jun1 xue2 you3 gen1 yuan2 ， jun1 wen2 you3 gui1 ju3 。
- cun4 bu4 lü3 ping2 shi2 ， bu4 zhi1 xu1 fu2 yu3 。
- li3 fei4 yi2 lun2 yi4 ， long2 mang2 shu4 bai3 zai4 。
- zi3 yang2 dang1 ri4 xin1 ， shui2 fu4 wei2 gu3 wu3 。
- qi4 yun4 wei4 hui2 tian1 ， ren2 li4 bu4 neng2 qi3 。
- zhong1 yan1 jing1 jiu3 gong1 ， huo4 wei4 ben1 chi2 ku3 。
- du2 shu1 yao4 shi4 yong4 ， xing2 guo4 yan2 you2 chi3 。
- jia4 kong1 lei4 wan4 ci2 ， xian1 ru2 yi3 zuo4 ci3 。
- guan1 jun1 zhi4 jiao4 pian1 ， nong2 xue2 xiang1 zi1 yi3 。
- yi3 zi1 xing2 wu2 zhi4 ， wan4 wu4 dang1 de2 suo3 。
- nai4 he2 ren2 li3 mou2 ， tong4 zai1 shi2 bu4 yu3 。
- jun1 qu4 jiang1 an1 zhi1 ， bo1 lang4 geng4 feng1 yu3 。
- wu3 yi2 gao1 qie3 shen1 ， zhao4 ge1 sheng1 wei4 yi3 。
- zhao1 xi1 zu2 yi2 you2 ， shang4 you3 zhu1 fu1 zi3 。
- ta1 nian2 jian4 ao2 feng1 ， shi4 yu3 ci3 shan1 ni3 。
- liao3 que4 wei4 wan2 shu1 ， xiang1 feng2 ding4 he2 xu1 。

## 注释

## 译文

## 赏析
