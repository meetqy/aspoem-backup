---
id: song-qi-xie-huai-ji-xian-shu-mi-tai-wei
title: 寫懷寄獻樞密太尉
titlePinyin: xie3 huai2 ji4 xian4 shu1 mi4 tai4 wei4
titleSlug: xie-huai-ji-xian-shu-mi-tai-wei
author: 宋祁
authorPinyin: song4 qi2
authorSlug: song-qi
dynasty: 宋
dynastyPinyin: song4
dynastySlug: song
tags: []
---

## 正文

- 僕本草茅人，守植自有素。
- 偶與力運偕，牽絲及榮路。
- 矢將保獨行，安敢邀詭遇。
- 朝躋綠霧閣，夕舍金馬署。
- 鷃志屈鴻翼，珉質謝瑶圃。
- 內省實空虛，焉得久留處。
- 悟非不必老，斑領況云屢。
- 竟獲一麾來，果此避賢趣。
- 載以朱轓車，佩以銀符兔。
- 君寵寄華冕，癯醜不成惡。
- 淮郡梁楚交，刀筆紛民務。
- 粗欲逃官責，何暇收民譽。
- 平生覯宗工，亟爲拯淪誤。
- 慚負知己言，遂貽越鄉慮。
- 何圖霄與泥，肯問簪與屨。
- 辛勤風波事，尺牘奚能訴。
- 代馬愁南嘶，鷓鴣憎北翥。
- 所戀明主恩，未理歸田馭。

## 拼音

- pu2 ben3 cao3 mao2 ren2 ， shou3 zhi2 zi4 you3 su4 。
- ou3 yu3 li4 yun4 xie2 ， qian1 si1 ji2 rong2 lu4 。
- shi3 jiang1 bao3 du2 xing2 ， an1 gan3 yao1 gui3 yu4 。
- chao2 ji1 lü4 wu4 ge2 ， xi1 she4 jin1 ma3 shu3 。
- yan4 zhi4 qu1 hong2 yi4 ， min2 zhi4 xie4 yao2 pu3 。
- nei4 sheng3 shi2 kong1 xu1 ， yan1 de2 jiu3 liu2 chu3 。
- wu4 fei1 bu2 bi4 lao3 ， ban1 ling3 kuang4 yun2 lü3 。
- jing4 huo4 yi4 hui1 lai2 ， guo3 ci3 bi4 xian2 qu4 。
- zai4 yi3 zhu1 fan1 ju1 ， pei4 yi3 yin2 fu2 tu4 。
- jun1 chong3 ji4 hua2 mian3 ， qu2 chou3 bu4 cheng2 e4 。
- huai2 jun4 liang2 chu3 jiao1 ， dao1 bi3 fen1 min2 wu4 。
- cu1 yu4 tao2 guan1 ze2 ， he2 xia2 shou1 min2 yu4 。
- ping2 sheng1 gou4 zong1 gong1 ， ji2 wei2 zheng3 lun2 wu4 。
- can2 fu4 zhi1 ji3 yan2 ， sui4 yi2 yue4 xiang1 lü4 。
- he2 tu2 xiao1 yu3 ni2 ， ken3 wen4 zan1 yu3 ju4 。
- xin1 qin2 feng1 bo1 shi4 ， chi3 du2 xi1 neng2 su4 。
- dai4 ma3 chou2 nan2 si1 ， zhe4 gu1 zeng1 bei3 zhu4 。
- suo3 lian4 ming2 zhu3 en1 ， wei4 li3 gui1 tian2 yu4 。

## 注释

## 译文

## 赏析
