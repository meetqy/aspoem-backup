---
id: song-qi-xiang-miao-yin-jiao-shi-xiang-miao-ba-yun
title: 享廟禋郊詩 享廟八韵
titlePinyin: xiang3 miao4 yin1 jiao1 shi1   xiang3 miao4 ba1 yun4
titleSlug: xiang-miao-yin-jiao-shi-xiang-miao-ba-yun
author: 宋祁
authorPinyin: song4 qi2
authorSlug: song-qi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 左廟崇清烈，前郊赴享期。
- 瞻言七世室，並薦一元祠。
- 樂變摐金備，天行步玉遲。
- 香茅均奠鬯，錦冊不慚辭。
- 有詔回宸輦，他宮奉母儀。
- 衣冠對游月，脂澤感平時。
- 俟獻庭虛次，登歌拜受禧。
- 大哉王者孝，萬葉煥烝彝。

## 拼音

- zuo3 miao4 chong2 qing1 lie4 ， qian2 jiao1 fu4 xiang3 qi1 。
- zhan1 yan2 qi1 shi4 shi4 ， bing4 jian4 yi4 yuan2 ci2 。
- le4 bian4 chuang1 jin1 bei4 ， tian1 xing2 bu4 yu4 chi2 。
- xiang1 mao2 jun1 dian4 chang4 ， jin3 ce4 bu4 can2 ci2 。
- you3 zhao4 hui2 chen2 nian3 ， ta1 gong1 feng4 mu3 yi2 。
- yi1 guan1 dui4 you2 yue4 ， zhi1 ze2 gan3 ping2 shi2 。
- si4 xian4 ting2 xu1 ci4 ， deng1 ge1 bai4 shou4 xi3 。
- da4 zai1 wang2 zhe3 xiao4 ， wan4 ye4 huan4 zheng1 yi2 。

## 注释

## 译文

## 赏析
