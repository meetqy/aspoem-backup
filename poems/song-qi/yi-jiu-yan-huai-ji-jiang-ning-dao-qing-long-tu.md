---
id: song-qi-yi-jiu-yan-huai-ji-jiang-ning-dao-qing-long-tu
title: 憶舊言懷寄江寧道卿龍圖
titlePinyin: yi4 jiu4 yan2 huai2 ji4 jiang1 ning2 dao4 qing1 long2 tu2
titleSlug: yi-jiu-yan-huai-ji-jiang-ning-dao-qing-long-tu
author: 宋祁
authorPinyin: song4 qi2
authorSlug: song-qi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 下蔡行差近，金陵路更東。
- 忉忉成念遠，咄咄但書空。
- 恩厚容藏疾，時亨遂諱窮。
- 祿慚千石守，老謝一錢翁。
- 憶昨趨陪日，仍緣班序同。
- 我生真寡合，君量自旁通。
- 散袠疑皆瑩，忘疲宴屢終。
- 聯驂屬車後，數會未央中。
- 禁樹排頭碧，衙旗曳尾紅。
- 籠街接騶士，賜管鏤宮工。
- 慈豆分堯箑，歌雲識沛風。
- 斯文誠有屬，吾道豈常隆。
- 泰市俄驚虎，鈞天亟駭熊。
- 塵埃忽蒙自，桃李併來蟲。
- 箕次橫長舌，飈輪走轉蓬。
- 歇芳間鷤鴂，禦溼問芎藭。
- 可笑矜疏節，私憐抱朴忠。
- 望霄嗟墜雨，歛翼避虛弓。
- 尚忝銀符密，貪誇隼旆雄。
- 玉魚供晝啜，珠米報秋豐。
- 病久衰還早，身閒意愈沖。
- 虧全從月蚌，喜怒任狙公。
- 急景沉歡緒，長波隔訊筒。
- 南飛俱似鵻，北嚮未如鴻。
- 二閣懷趨走，重閽限鬰蔥。
- 惟應心報國，丹赤鬭江楓。

## 拼音

- xia4 cai4 xing2 cha4 jin4 ， jin1 ling2 lu4 geng4 dong1 。
- dao1 dao1 cheng2 nian4 yuan3 ， duo1 duo1 dan4 shu1 kong1 。
- en1 hou4 rong2 cang2 ji2 ， shi2 heng1 sui4 hui4 qiong2 。
- lu4 can2 qian1 shi2 shou3 ， lao3 xie4 yi4 qian2 weng1 。
- yi4 zuo2 qu1 pei2 ri4 ， reng2 yuan2 ban1 xu4 tong2 。
- wo3 sheng1 zhen1 gua3 he2 ， jun1 liang2 zi4 pang2 tong1 。
- san4 zhi4 yi2 jie1 ying2 ， wang4 pi2 yan4 lü3 zhong1 。
- lian2 can1 shu3 ju1 hou4 ， shu4 hui4 wei4 yang1 zhong1 。
- jin4 shu4 pai2 tou2 bi4 ， ya2 qi2 ye4 wei3 hong2 。
- long2 jie1 jie1 zou1 shi4 ， ci4 guan3 lou4 gong1 gong1 。
- ci2 dou4 fen1 yao2 sha4 ， ge1 yun2 shi2 pei4 feng1 。
- si1 wen2 cheng2 you3 shu3 ， wu2 dao4 qi3 chang2 long2 。
- tai4 shi4 e2 jing1 hu3 ， jun1 tian1 ji2 hai4 xiong2 。
- chen2 ai1 hu1 meng2 zi4 ， tao2 li3 bing4 lai2 chong2 。
- ji1 ci4 heng2 chang2 she2 ， biao1 lun2 zou3 zhuan3 peng2 。
- xie1 fang1 jian4 ti2 jue2 ， yu4 shi1 wen4 xiong1 qiong2 。
- ke3 xiao4 jin1 shu1 jie2 ， si1 lian2 bao4 pu3 zhong1 。
- wang4 xiao1 jie1 zhui4 yu3 ， lian3 yi4 bi4 xu1 gong1 。
- shang4 tian3 yin2 fu2 mi4 ， tan1 kua1 sun3 pei4 xiong2 。
- yu4 yu2 gong4 zhou4 chuo4 ， zhu1 mi3 bao4 qiu1 feng1 。
- bing4 jiu3 shuai1 huan2 zao3 ， shen1 xian2 yi4 yu4 chong1 。
- kui1 quan2 cong2 yue4 bang4 ， xi3 nu4 ren4 ju1 gong1 。
- ji2 jing3 chen2 huan1 xu4 ， chang2 bo1 ge2 xun4 tong3 。
- nan2 fei1 ju4 si4 zhui1 ， bei3 xiang4 wei4 ru2 hong2 。
- er4 ge2 huai2 qu1 zou3 ， zhong4 hun1 xian4 yu4 cong1 。
- wei2 ying1 xin1 bao4 guo2 ， dan1 chi4 dou4 jiang1 feng1 。

## 注释

## 译文

## 赏析
