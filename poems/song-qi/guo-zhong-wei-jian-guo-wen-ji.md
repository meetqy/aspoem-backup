---
id: song-qi-guo-zhong-wei-jian-guo-wen-ji
title: 郭仲微見過問疾
titlePinyin: guo1 zhong4 wei1 jian4 guo4 wen4 ji2
titleSlug: guo-zhong-wei-jian-guo-wen-ji
author: 宋祁
authorPinyin: song4 qi2
authorSlug: song-qi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 薄宦真何補，居然滯拙艱。
- 無心圖作佛，有疾願藏山。
- 臂率愁肌減，毛驚暮領斑。
- 未能吳客問，誰恨越人彎。
- 學倦書刀廢，呼慵博雉閒。
- 寧慚局轅下，爲恥醉墦間。
- 直道胡論枉，空言分合刪。
- 蒼蠅徒擾擾，狂猘自 {口顔}{口顔}。
- 上客迂飛蓋，窮閻問閉關。
- 餘光照徒壁，高辯破連環。
- 感激排非聖，棲遲觸怒頑。
- 十年休賦蜀，二始欲睎顔。
- 昔有彈冠進，今將襆被還。
- 春休晴絮白，日入暝霞殷。
- 舊産平臺側，新田潁水灣。
- 吾游如不遂，巖樾試重攀。

## 拼音

- bao2 huan4 zhen1 he2 bu3 ， ju1 ran2 zhi4 zhuo1 jian1 。
- wu2 xin1 tu2 zuo4 fo2 ， you3 ji2 yuan4 cang2 shan1 。
- bi4 lü4 chou2 ji1 jian3 ， mao2 jing1 mu4 ling3 ban1 。
- wei4 neng2 wu2 ke4 wen4 ， shui2 hen4 yue4 ren2 wan1 。
- xue2 juan4 shu1 dao1 fei4 ， hu1 yong1 bo2 zhi4 xian2 。
- ning2 can2 ju2 yuan2 xia4 ， wei2 chi3 zui4 fan2 jian4 。
- zhi2 dao4 hu2 lun4 wang3 ， kong1 yan2 fen1 he2 shan1 。
- cang1 ying2 tu2 rao3 rao3 ， kuang2 zhi4 zi4  { kou3 yan2 }{ kou3 yan2 }。
- shang4 ke4 yu1 fei1 gai4 ， qiong2 yan2 wen4 bi4 guan1 。
- yu2 guang1 zhao4 tu2 bi4 ， gao1 bian4 po4 lian2 huan2 。
- gan3 ji1 pai2 fei1 sheng4 ， qi1 chi2 chu4 nu4 wan2 。
- shi2 nian2 xiu1 fu4 shu3 ， er4 shi3 yu4 xi1 yan2 。
- xi1 you3 dan4 guan1 jin4 ， jin1 jiang1 fu2 bei4 huan2 。
- chun1 xiu1 qing2 xu4 bai2 ， ri4 ru4 ming2 xia2 yin1 。
- jiu4 chan3 ping2 tai2 ce4 ， xin1 tian2 ying3 shui3 wan1 。
- wu2 you2 ru2 bu2 sui4 ， yan2 yue4 shi4 zhong4 pan1 。

## 注释

## 译文

## 赏析
