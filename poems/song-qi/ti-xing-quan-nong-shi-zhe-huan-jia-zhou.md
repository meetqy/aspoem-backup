---
id: song-qi-ti-xing-quan-nong-shi-zhe-huan-jia-zhou
title: 提刑勸農使者還嘉州
titlePinyin: ti2 xing2 quan4 nong2 shi3 zhe3 huan2 jia1 zhou1
titleSlug: ti-xing-quan-nong-shi-zhe-huan-jia-zhou
author: 宋祁
authorPinyin: song4 qi2
authorSlug: song-qi
dynasty: 宋
dynastyPinyin: song4
dynastySlug: song
tags: []
---

## 正文

- 案部聊北征，肅舲復東下。
- 江溜澹泱泱，檣烏紛雅雅。
- 離醑不餘杯，征棹亟沿洄。
- 遠岫隨時見，幽花無候開。
- 清氛霽平陸，林艿信重複。
- 僰路繚山顔，駹田耨巖腹。
- 屬此屢豐期，仍當省斂時。
- 擊壤係途樂，餘糧尋畝棲。
- 嘉陽信嘉處，時與賞心遇。
- 霽樹抱空輪，寒濤下翔鷺。
- 還轅眷仲秋，秋序日方遒。
- 歸諾果無負，遲子臨江樓。

## 拼音

- an4 bu4 liao2 bei3 zheng1 ， su4 ling2 fu4 dong1 xia4 。
- jiang1 liu1 dan4 yang1 yang1 ， qiang2 wu1 fen1 ya3 ya3 。
- li2 xu3 bu4 yu2 bei1 ， zheng1 zhao4 ji2 yan2 hui2 。
- yuan3 xiu4 sui2 shi2 jian4 ， you1 hua1 wu2 hou4 kai1 。
- qing1 fen1 ji4 ping2 lu4 ， lin2 nai3 xin4 zhong4 fu4 。
- bo2 lu4 liao2 shan1 yan2 ， mang2 tian2 nou4 yan2 fu4 。
- shu3 ci3 lü3 feng1 qi1 ， reng2 dang1 sheng3 lian3 shi2 。
- ji1 rang3 xi4 tu2 le4 ， yu2 liang2 xun2 mu3 qi1 。
- jia1 yang2 xin4 jia1 chu3 ， shi2 yu3 shang3 xin1 yu4 。
- ji4 shu4 bao4 kong1 lun2 ， han2 tao1 xia4 xiang2 lu4 。
- huan2 yuan2 juan4 zhong4 qiu1 ， qiu1 xu4 ri4 fang1 qiu2 。
- gui1 nuo4 guo3 wu2 fu4 ， chi2 zi3 lin2 jiang1 lou2 。

## 注释

## 译文

## 赏析
