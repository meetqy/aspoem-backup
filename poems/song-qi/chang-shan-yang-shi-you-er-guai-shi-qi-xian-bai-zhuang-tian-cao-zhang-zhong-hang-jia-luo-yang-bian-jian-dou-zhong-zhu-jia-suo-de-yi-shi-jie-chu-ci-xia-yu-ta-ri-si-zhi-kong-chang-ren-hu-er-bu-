---
id: song-qi-chang-shan-yang-shi-you-er-guai-shi-qi-xian-bai-zhuang-tian-cao-zhang-zhong-hang-jia-luo-yang-bian-jian-dou-zhong-zhu-jia-suo-de-yi-shi-jie-chu-ci-xia-yu-ta-ri-si-zhi-kong-chang-ren-hu-er-bu-zhen-zuo-shi-yi-cha-qi-chu-bing-yao-zhong-hang-bo-feng-tong-fu
title: 常山楊氏有二怪石奇險百狀田曹張中行家雒陽徧見都中諸家所得異石皆出此下予他日思之恐常人忽而不珍作詩以詫其處并邀中行伯逢同賦
titlePinyin: chang2 shan1 yang2 shi4 you3 er4 guai4 shi2 qi2 xian3 bai3 zhuang4 tian2 cao2 zhang1 zhong1 hang2 jia0 luo4 yang2 bian4 jian4 dou1 zhong1 zhu1 jia1 suo3 de2 yi4 shi2 jie1 chu1 ci3 xia4 yu3 ta1 ri4 si1 zhi1 kong3 chang2 ren2 hu1 er2 bu4 zhen1 zuo4 shi1 yi3 cha4 qi2 chu3 bing4 yao1 zhong1 hang2 bo2 feng2 tong2 fu4
titleSlug: chang-shan-yang-shi-you-er-guai-shi-qi-xian-bai-zhuang-tian-cao-zhang-zhong-hang-jia-luo-yang-bian-jian-dou-zhong-zhu-jia-suo-de-yi-shi-jie-chu-ci-xia-yu-ta-ri-si-zhi-kong-chang-ren-hu-er-bu-zhen-zuo-shi-yi-cha-qi-chu-bing-yao-zhong-hang-bo-feng-tong-fu
author: 宋祁
authorPinyin: song4 qi2
authorSlug: song-qi
dynasty: 宋
dynastyPinyin: song4
dynastySlug: song
tags: []
---

## 正文

- 塊然兩奇石，譎怪狀難悉。
- 千仞裂嵯峨，一氣與崷崒。
- 四隅蘚剝膚，萬古雲漬骨。
- 補餘天所委，隕罷星不沒。
- 橫蒼對偃蹇，怒翠競騰突。
- 神媼祕弗露，狂鼇抃而失。
- 由茲落人宇，得用玩奇質。
- 屹如不可轉，挺若無所屈。
- 鬭虎攫餘痕，乖龍卧殘窟。
- 撐掉壯士槊，奮立直臣笏。
- 危頂烟夭矯，窄竇雷鬰律。
- 濤頭縮不長，魖臂憤相捽。
- 變現載靈牒，呵護費神物。
- 窮陬苦陋庳，珍碧恐湮汩。
- 各保堅䃭姿，以待封山日。

## 拼音

- kuai4 ran2 liang3 qi2 shi2 ， jue2 guai4 zhuang4 nan2 xi1 。
- qian1 ren4 lie4 cuo2 e2 ， yi2 qi4 yu3 qiu2 zu2 。
- si4 yu2 xian3 bao1 fu1 ， wan4 gu3 yun2 zi4 gu3 。
- bu3 yu2 tian1 suo3 wei3 ， yun3 ba4 xing1 bu4 mei2 。
- heng2 cang1 dui4 yan3 jian3 ， nu4 cui4 jing4 teng2 tu1 。
- shen2 ao3 bi4 fu2 lu4 ， kuang2 ao2 bian4 er2 shi1 。
- you2 zi1 luo4 ren2 yu3 ， dei3 yong4 wan2 qi2 zhi4 。
- yi4 ru2 bu4 ke3 zhuan3 ， ting3 ruo4 wu2 suo3 qu1 。
- dou4 hu3 jue2 yu2 hen2 ， guai1 long2 wo4 can2 ku1 。
- cheng1 diao4 zhuang4 shi4 shuo4 ， fen4 li4 zhi2 chen2 hu4 。
- wei1 ding3 yan1 yao1 jiao3 ， zhai3 dou4 lei2 yu4 lü4 。
- tao1 tou2 suo1 bu4 chang2 ， xu1 bi4 fen4 xiang1 zuo2 。
- bian4 xian4 zai4 ling2 die2 ， he1 hu4 fei4 shen2 wu4 。
- qiong2 zou1 ku3 lou4 bi4 ， zhen1 bi4 kong3 yan1 gu3 。
- ge4 bao3 jian1 䃭 zi1 ， yi3 dai4 feng1 shan1 ri4 。

## 注释

## 译文

## 赏析
