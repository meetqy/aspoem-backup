---
id: song-qi-qian-xia-mao-shang-he-jiu-yi-zhi-xiong-zhou
title: 鈐轄冒上閤就移知雄州
titlePinyin: qian2 xia2 mao4 shang4 he2 jiu4 yi2 zhi1 xiong2 zhou1
titleSlug: qian-xia-mao-shang-he-jiu-yi-zhi-xiong-zhou
author: 宋祁
authorPinyin: song4 qi2
authorSlug: song-qi
dynasty: 宋
dynastyPinyin: song4
dynastySlug: song
tags: []
---

## 正文

- 聚散非一端，賢逸難兩遂。
- 擁節北臨邊，安得久交臂。
- 此行詎不遠，印瑞三且二。
- 背劍車炙輠，徑秦驂舞轡。
- 雄州乃劇藩，喉領塞南地。
- 譯通老上庭，道係單于使。
- 適館授主粲，乘韋交客贄。
- 列戍儼趨風，諸將走咨事。
- 應變君所長，立功今可冀。
- 君家誠易知，世烈在青史。
- 齊楚異姓王，陰鄧后家里。
- 券字金對行，戟带霞交尾。
- 濬源無近波，高峰本洪址。
- 行矣勵壯猷，公侯當復始。

## 拼音

- ju4 san4 fei1 yi4 duan1 ， xian2 yi4 nan2 liang3 sui4 。
- yong1 jie2 bei3 lin2 bian1 ， an1 de2 jiu3 jiao1 bi4 。
- ci3 xing2 ju4 bu4 yuan3 ， yin4 rui4 san1 qie3 er4 。
- bei4 jian4 ju1 zhi4 guo3 ， jing4 qin2 can1 wu3 pei4 。
- xiong2 zhou1 nai3 ju4 fan1 ， hou2 ling3 sai1 nan2 di4 。
- yi4 tong1 lao3 shang4 ting2 ， dao4 xi4 dan1 yu2 shi3 。
- shi4 guan3 shou4 zhu3 can4 ， cheng2 wei2 jiao1 ke4 zhi4 。
- lie4 shu4 yan3 qu1 feng1 ， zhu1 jiang1 zou3 zi1 shi4 。
- ying1 bian4 jun1 suo3 chang2 ， li4 gong1 jin1 ke3 ji4 。
- jun1 jia1 cheng2 yi4 zhi1 ， shi4 lie4 zai4 qing1 shi3 。
- qi2 chu3 yi4 xing4 wang2 ， yin1 deng4 hou4 jia1 li3 。
- quan4 zi4 jin1 dui4 xing2 ， ji3 dai4 xia2 jiao1 wei3 。
- jun4 yuan2 wu2 jin4 bo1 ， gao1 feng1 ben3 hong2 zhi3 。
- xing2 yi3 li4 zhuang4 you2 ， gong1 hou2 dang1 fu4 shi3 。

## 注释

## 译文

## 赏析
