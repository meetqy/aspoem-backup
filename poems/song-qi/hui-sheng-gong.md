---
id: song-qi-hui-sheng-gong
title: 會聖宮
titlePinyin: hui4 sheng4 gong1
titleSlug: hui-sheng-gong
author: 宋祁
authorPinyin: song4 qi2
authorSlug: song-qi
dynasty: 宋
dynastyPinyin: song4
dynastySlug: song
tags: []
---

## 正文

- 寶地披重岫，瓌宮庇萬榱。
- 人瞻鼎湖駕，天護玉簫祠。
- 列聖聯絺衮，千宮擁翠緌。
- 陰森殿中傘，曶熣羽林旗。
- 白日窺晨幌，明河宿曙帷。
- 露盤金突兀，甲帳繡葳蕤。
- 馴象春耕外，遊冠月出時。
- 洛湍縈禁籞，嵩岳倚罘罳。
- 早晏嚴薰燎，春秋達信辭。
- 樽醅綠葉桂，齋饌紫房芝。
- 璧带華燈錯，銀牀露綆垂。
- 奇葩萬品秀，珍木五衢滋。
- 碧柱峨翔鳳，璇璫舞暗螭。
- 園金布爲地，泉玉漱成池。
- 劫石聊容拂，仙花自不萎。
- 樓含太虛近，鐘到下方遲。
- 賜服鄉三老，歌風沛小兒。
- 奉承紛有次，過謁儼多儀。
- 此路真姑射，前峰即具茨。
- 何當紆詔蹕，原廟慰時思。

## 拼音

- bao3 di4 pi1 zhong4 xiu4 ， gui1 gong1 bi4 wan4 cui1 。
- ren2 zhan1 ding3 hu2 jia4 ， tian1 hu4 yu4 xiao1 ci2 。
- lie4 sheng4 lian2 chi1 gun3 ， qian1 gong1 yong1 cui4 rui2 。
- yin1 sen1 dian4 zhong1 san3 ， hu1 cui3 yu3 lin2 qi2 。
- bai2 ri4 kui1 chen2 huang3 ， ming2 he2 su4 shu3 wei2 。
- lu4 pan2 jin1 tu1 wu4 ， jia3 zhang4 xiu4 wei1 rui2 。
- xun4 xiang4 chun1 geng1 wai4 ， you2 guan1 yue4 chu1 shi2 。
- luo4 tuan1 ying2 jin4 yu4 ， song1 yue4 yi3 fu2 si1 。
- zao3 yan4 yan2 xun1 liao2 ， chun1 qiu1 da2 xin4 ci2 。
- zun1 pei1 lü4 ye4 gui4 ， zhai1 zhuan4 zi3 fang2 zhi1 。
- bi4 dai4 hua2 deng1 cuo4 ， yin2 chuang2 lu4 geng3 chui2 。
- qi2 pa1 wan4 pin3 xiu4 ， zhen1 mu4 wu3 qu2 zi1 。
- bi4 zhu4 e2 xiang2 feng4 ， xuan2 dang1 wu3 an4 chi1 。
- yuan2 jin1 bu4 wei2 di4 ， quan2 yu4 shu4 cheng2 chi2 。
- jie2 shi2 liao2 rong2 fu2 ， xian1 hua1 zi4 bu4 wei3 。
- lou2 han2 tai4 xu1 jin4 ， zhong1 dao4 xia4 fang1 chi2 。
- ci4 fu2 xiang1 san1 lao3 ， ge1 feng1 pei4 xiao3 er2 。
- feng4 cheng0 fen1 you3 ci4 ， guo4 ye4 yan3 duo1 yi2 。
- ci3 lu4 zhen1 gu1 she4 ， qian2 feng1 ji2 ju4 ci2 。
- he2 dang1 yu1 zhao4 bi4 ， yuan2 miao4 wei4 shi2 si1 。

## 注释

## 译文

## 赏析
