---
id: song-qi-gan-jiu-song-yu-cao-yang-yuan-wai
title: 感舊送虞曹楊員外
titlePinyin: gan3 jiu4 song4 yu2 cao2 yang2 yuan2 wai4
titleSlug: gan-jiu-song-yu-cao-yang-yuan-wai
author: 宋祁
authorPinyin: song4 qi2
authorSlug: song-qi
dynasty: 唐
dynastyPinyin: tang2
dynastySlug: tang
tags: []
---

## 正文

- 曩笑長者言，感恨歲時遽。
- 不云笑未幾，倐已及衰路。
- 却懷眼中人，落落星向曙。
- 寧無新相知，論新不如故。
- 夫子惠然至，適慰離羣慕。
- 締交三十載，契闊不同處。
- 醜老向來妍，鬢黑今也素。
- 伐木喜求舊，谷風念將懼。
- 我顧濫榮班，君乃嘆奇數。
- 根柢假容進，纏牽以長誤。
- 久領一麾行，江湖極沿泝。
- 杯酒曾未款，僕夫告方具。
- 前樂暫還衿，後戚已盈慮。
- 丈夫固有志，膂力經世務。
- 何必常相從，卑若堂下屨。
- 歲滿亟來旋，中朝著翔步。

## 拼音

- nang3 xiao4 chang2 zhe3 yan2 ， gan3 hen4 sui4 shi2 ju4 。
- bu4 yun2 xiao4 wei4 ji1 ， shu1 yi3 ji2 shuai1 lu4 。
- que4 huai2 yan3 zhong1 ren2 ， luo4 luo4 xing1 xiang4 shu3 。
- ning2 wu2 xin1 xiang1 zhi1 ， lun4 xin1 bu4 ru2 gu4 。
- fu1 zi3 hui4 ran2 zhi4 ， shi4 wei4 li2 qun2 mu4 。
- di4 jiao1 san1 shi2 zai4 ， qi4 kuo4 bu4 tong2 chu3 。
- chou3 lao3 xiang4 lai2 yan2 ， bin4 hei1 jin1 ye3 su4 。
- fa2 mu4 xi3 qiu2 jiu4 ， gu3 feng1 nian4 jiang1 ju4 。
- wo3 gu4 lan4 rong2 ban1 ， jun1 nai3 tan4 qi2 shu4 。
- gen1 di3 jia3 rong2 jin4 ， chan2 qian1 yi3 chang2 wu4 。
- jiu3 ling3 yi4 hui1 xing2 ， jiang1 hu2 ji2 yan2 su4 。
- bei1 jiu3 ceng2 wei4 kuan3 ， pu2 fu1 gao4 fang1 ju4 。
- qian2 le4 zan4 huan2 jin1 ， hou4 qi1 yi3 ying2 lü4 。
- zhang4 fu0 gu4 you3 zhi4 ， lü3 li4 jing1 shi4 wu4 。
- he2 bi4 chang2 xiang1 cong2 ， bei1 ruo4 tang2 xia4 ju4 。
- sui4 man3 ji2 lai2 xuan2 ， zhong1 chao2 zhu4 xiang2 bu4 。

## 注释

## 译文

## 赏析
