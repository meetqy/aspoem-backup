---
id: song-qi-shun-si-shi
title: 順祀詩
titlePinyin: shun4 si4 shi1
titleSlug: shun-si-shi
author: 宋祁
authorPinyin: song4 qi2
authorSlug: song-qi
dynasty: 宋
dynastyPinyin: song4
dynastySlug: song
tags: []
---

## 正文

- 孰順其祀，明明天子。
- 天子謙讓，詔羣臣其議。
- 惟章獻、章懿，遂祔先帝。
- 宜索而典，而古而今。
- 順考攸宜，慰我孝心。
- 羣臣稽首，不遠厥成。
- 伊先猷是程，伊大孝是經。
- 匪祥符孰從，則莫我京。
- 三代廟寢，止一帝后。
- 漢制已遷，儒臣罔究。
- 禮缺不稱，因樸趨陋。
- 親靡祔尊，神挈斯祐。
- 帝曰俞哉，予奉二慈。
- 匪曰無典，實成訓是依。
- 促灼爾龜，爰蕝爾儀。
- 琢金追玉，昭款信辭。
- 不敢先後，惟以順躋。
- 孟冬十月，大饗其時。
- 朕不憚勤，于庭遣之。
- 吉日辛酉，帝自文德。
- 至于大慶，奉寶授冊。
- 永懷劬勞，孝貫天極。
- 虞賓在位，百官承式。
- 顯顯太歲，惟冊寶是將。
- 和鸞有容，龍旗孔揚。
- 既至于廟，是承是告。
- 奉遷后主，合侑文考。
- 有主則止，有匹得行。
- 遂旅豆籩，以及芼牲。
- 明水太羹，有飶有澄。
- 鼓鐘欽欽，鼓瑟鼓琴。
- 考悅妣安，蠲我德音。
- 德音惟何，帝受純嘏。
- 不專斯饗，用赦天下。
- 開釋罪辜，賜逮九軍。
- 一人作孝，庶邦蒙仁。
- 禮非天作，托始于聖。
- 聖克正始，萬世攸定。
- 作述交善，神人胥慶。
- 天謂皇帝，既付所覆。
- 帝克孝治，奉親以侑。
- 其收丕祺，蕃衍後昆。
- 萬有億年，繼繼存存。

## 拼音

- shu2 shun4 qi2 si4 ， ming2 ming2 tian1 zi3 。
- tian1 zi3 qian1 rang4 ， zhao4 qun2 chen2 qi2 yi4 。
- wei2 zhang1 xian4 、 zhang1 yi4 ， sui4 fu4 xian1 di4 。
- yi2 suo3 er2 dian3 ， er2 gu3 er2 jin1 。
- shun4 kao3 you1 yi2 ， wei4 wo3 xiao4 xin1 。
- qun2 chen2 qi3 shou3 ， bu4 yuan3 jue2 cheng2 。
- yi1 xian1 you2 shi4 cheng2 ， yi1 da4 xiao4 shi4 jing1 。
- fei3 xiang2 fu2 shu2 cong2 ， ze2 mo4 wo3 jing1 。
- san1 dai4 miao4 qin3 ， zhi3 yi2 di4 hou4 。
- han4 zhi4 yi3 qian1 ， ru2 chen2 wang3 jiu1 。
- li3 que1 bu4 cheng1 ， yin1 pu3 qu1 lou4 。
- qin1 mi2 fu4 zun1 ， shen2 qie4 si1 you4 。
- di4 yue1 yu2 zai1 ， yu3 feng4 er4 ci2 。
- fei3 yue1 wu2 dian3 ， shi2 cheng2 xun4 shi4 yi1 。
- cu4 zhuo2 er3 gui1 ， yuan2 jue2 er3 yi2 。
- zhuo2 jin1 zhui1 yu4 ， zhao1 kuan3 xin4 ci2 。
- bu4 gan3 xian1 hou4 ， wei2 yi3 shun4 ji1 。
- meng4 dong1 shi2 yue4 ， da4 xiang3 qi2 shi2 。
- zhen4 bu2 dan4 qin2 ， yu2 ting2 qian3 zhi1 。
- ji2 ri4 xin1 you3 ， di4 zi4 wen2 de2 。
- zhi4 yu2 da4 qing4 ， feng4 bao3 shou4 ce4 。
- yong3 huai2 qu2 lao2 ， xiao4 guan4 tian1 ji2 。
- yu2 bin1 zai4 wei4 ， bai3 guan1 cheng2 shi4 。
- xian3 xian3 tai4 sui4 ， wei2 ce4 bao3 shi4 jiang1 。
- he2 luan2 you3 rong2 ， long2 qi2 kong3 yang2 。
- ji4 zhi4 yu2 miao4 ， shi4 cheng2 shi4 gao4 。
- feng4 qian1 hou4 zhu3 ， he2 you4 wen2 kao3 。
- you3 zhu3 ze2 zhi3 ， you3 pi3 de2 xing2 。
- sui4 lü3 dou4 bian1 ， yi3 ji2 mao4 sheng1 。
- ming2 shui3 tai4 geng1 ， you3 bi4 you3 cheng2 。
- gu3 zhong1 qin1 qin1 ， gu3 se4 gu3 qin2 。
- kao3 yue4 bi3 an1 ， juan1 wo3 de2 yin1 。
- de2 yin1 wei2 he2 ， di4 shou4 chun2 gu3 。
- bu4 zhuan1 si1 xiang3 ， yong4 she4 tian1 xia4 。
- kai1 shi4 zui4 gu1 ， ci4 dai3 jiu3 jun1 。
- yi4 ren2 zuo4 xiao4 ， shu4 bang1 meng2 ren2 。
- li3 fei1 tian1 zuo4 ， tuo1 shi3 yu2 sheng4 。
- sheng4 ke4 zheng4 shi3 ， wan4 shi4 you1 ding4 。
- zuo4 shu4 jiao1 shan4 ， shen2 ren2 xu1 qing4 。
- tian1 wei4 huang2 di4 ， ji4 fu4 suo3 fu4 。
- di4 ke4 xiao4 zhi4 ， feng4 qin1 yi3 you4 。
- qi2 shou1 pi1 qi2 ， fan2 yan3 hou4 kun1 。
- wan4 you3 yi4 nian2 ， ji4 ji4 cun2 cun2 。

## 注释

## 译文

## 赏析
