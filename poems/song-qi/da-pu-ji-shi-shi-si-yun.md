---
id: song-qi-da-pu-ji-shi-shi-si-yun
title: 大酺紀事十四韵
titlePinyin: da4 pu2 ji4 shi4 shi2 si4 yun4
titleSlug: da-pu-ji-shi-shi-si-yun
author: 宋祁
authorPinyin: song4 qi2
authorSlug: song-qi
dynasty: 宋
dynastyPinyin: song4
dynastySlug: song
tags: []
---

## 正文

- 太極登徽冊，鴻恩潤慶圖。
- 三秋少皡月，五日漢家酺。
- 碩惠東西暨，高年左右趨。
- 雲雷方霈澤，酒食更成需。
- 慈宴周綿宇，宸嬉極上都。
- 風飛迎沛筑，尊滿列堯衢。
- 鼉伐漁陽鼓，龍吟北里竽。
- 激波呈曼衍，跳索戲都盧。
- 虎瑟修旃映，鴟夷後乘俱。
- 瑞烟浮玉戟，靈旭射金鋪。
- 篚帛侔王鎬，童冠盛舞雩。
- 歌忘齊國味，辱免絳人塗。
- 紫宙纖羅廓，層穹協氣敷。
- 萬靈酣飫賜，朝野正多娛。

## 拼音

- tai4 ji2 deng1 hui1 ce4 ， hong2 en1 run4 qing4 tu2 。
- san1 qiu1 shao3 hao4 yue4 ， wu3 ri4 han4 jia1 pu2 。
- shuo4 hui4 dong1 xi1 ji4 ， gao1 nian2 zuo3 you4 qu1 。
- yun2 lei2 fang1 pei4 ze2 ， jiu3 shi2 geng4 cheng2 xu1 。
- ci2 yan4 zhou1 mian2 yu3 ， chen2 xi1 ji2 shang4 dou1 。
- feng1 fei1 ying2 pei4 zhu4 ， zun1 man3 lie4 yao2 qu2 。
- tuo2 fa2 yu2 yang2 gu3 ， long2 yin2 bei3 li3 yu2 。
- ji1 bo1 cheng2 man4 yan3 ， tiao4 suo3 xi4 dou1 lu2 。
- hu3 se4 xiu1 zhan1 ying4 ， chi1 yi2 hou4 cheng2 ju4 。
- rui4 yan1 fu2 yu4 ji3 ， ling2 xu4 she4 jin1 pu1 。
- fei3 bo2 mou2 wang2 gao3 ， tong2 guan1 sheng4 wu3 yu2 。
- ge1 wang4 qi2 guo2 wei4 ， ru3 mian3 jiang4 ren2 tu2 。
- zi3 zhou4 xian1 luo2 kuo4 ， ceng2 qiong2 xie2 qi4 fu1 。
- wan4 ling2 han1 yu4 ci4 ， chao2 ye3 zheng4 duo1 yu2 。

## 注释

## 译文

## 赏析
