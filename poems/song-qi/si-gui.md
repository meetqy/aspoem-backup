---
id: song-qi-si-gui
title: 思歸
titlePinyin: si1 gui1
titleSlug: si-gui
author: 宋祁
authorPinyin: song4 qi2
authorSlug: song-qi
dynasty: 宋
dynastyPinyin: song4
dynastySlug: song
tags: []
---

## 正文

- 心悸真摧櫓，年衰逼異糧。
- 西征何日賦，東走向來狂。
- 遂隔承明謁，虛稱建禮郎。
- 去都魂黯黯，思幄淚浪浪。
- 見䓞慚紆綬，逢荷誤索囊。
- 醒無次公酒，老畏侍中香。
- 前席初延問，煩言已中傷。
- 翕眉爭恃笑，繞指詎容鋼。
- 事隠或投杼，根危因拔楊。
- 陰收主父草，幾落黨人章。
- 霧露淮天惡，亭臯楚塞長。
- 平時猶有感，爾日固迴腸。
- 溪漲淹蒲牒，洲風挫葯房。
- 芿區晴外遠，山疊暝前蒼。
- 毒虺寒猶蠚，饑豺晝不藏。
- 若爲貪坐閣，自此戒垂堂。
- 淪骨深恩在，雕蟲緒業荒。
- 身孤惟夕夢，時到黼帷傍。

## 拼音

- xin1 ji4 zhen1 cui1 lu3 ， nian2 shuai1 bi1 yi4 liang2 。
- xi1 zheng1 he2 ri4 fu4 ， dong1 zou3 xiang4 lai2 kuang2 。
- sui4 ge2 cheng2 ming2 ye4 ， xu1 cheng1 jian4 li3 lang2 。
- qu4 dou1 hun2 an4 an4 ， si1 wo4 lei4 lang4 lang4 。
- jian4 䓞 can2 yu1 shou4 ， feng2 he2 wu4 suo3 nang2 。
- xing3 wu2 ci4 gong1 jiu3 ， lao3 wei4 shi4 zhong1 xiang1 。
- qian2 xi2 chu1 yan2 wen4 ， fan2 yan2 yi3 zhong1 shang1 。
- xi1 mei2 zheng1 shi4 xiao4 ， rao4 zhi3 ju4 rong2 gang1 。
- shi4 yin3 huo4 tou2 zhu4 ， gen1 wei1 yin1 ba2 yang2 。
- yin1 shou1 zhu3 fu4 cao3 ， ji1 luo4 dang3 ren2 zhang1 。
- wu4 lu4 huai2 tian1 e4 ， ting2 gao1 chu3 sai1 chang2 。
- ping2 shi2 you2 you3 gan3 ， er3 ri4 gu4 hui2 chang2 。
- xi1 zhang3 yan1 pu2 die2 ， zhou1 feng1 cuo4 yao4 fang2 。
- reng2 qu1 qing2 wai4 yuan3 ， shan1 die2 ming2 qian2 cang1 。
- du2 hui1 han2 you2 he1 ， ji1 chai2 zhou4 bu4 cang2 。
- ruo4 wei2 tan1 zuo4 ge2 ， zi4 ci3 jie4 chui2 tang2 。
- lun2 gu3 shen1 en1 zai4 ， diao1 chong2 xu4 ye4 huang1 。
- shen1 gu1 wei2 xi1 meng4 ， shi2 dao4 fu3 wei2 bang4 。

## 注释

## 译文

## 赏析
