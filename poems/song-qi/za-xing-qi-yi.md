---
id: song-qi-za-xing-qi-yi
title: 雜興  其一
titlePinyin: za2 xing1     qi2 yi1
titleSlug: za-xing-qi-yi
author: 宋祁
authorPinyin: song4 qi2
authorSlug: song-qi
dynasty: 唐
dynastyPinyin: tang2
dynastySlug: tang
tags: []
---

## 正文

- 寒暑亟徂謝，日月如崩波。
- 稚容不再妍，戚戚奈老何。
- 聞有遯世客，安處西山阿。
- 手操九籥契，晝夜養丹砂。
- 藥成可化金，舉身凌紫霞。
- 我願從之游，脫身此世羅。
- 辦裝秣吾馬，臨路更自訶。
- 古來松喬流，矜己好浮夸。
- 萬一爲藥誤，得無我計差。
- 速還具肴酒，毋爲後人嗟。

## 拼音

- han2 shu3 ji2 cu2 xie4 ， ri4 yue4 ru2 beng1 bo1 。
- zhi4 rong2 bu2 zai4 yan2 ， qi1 qi1 nai4 lao3 he2 。
- wen2 you3 dun4 shi4 ke4 ， an1 chu3 xi1 shan1 a1 。
- shou3 cao1 jiu3 yue4 qi4 ， zhou4 ye4 yang3 dan1 sha1 。
- yao4 cheng2 ke3 hua4 jin1 ， ju3 shen1 ling2 zi3 xia2 。
- wo3 yuan4 cong2 zhi1 you2 ， tuo1 shen1 ci3 shi4 luo2 。
- ban4 zhuang1 mo4 wu2 ma3 ， lin2 lu4 geng4 zi4 he1 。
- gu3 lai2 song1 qiao2 liu2 ， jin1 ji3 hao3 fu2 kua1 。
- wan4 yi4 wei2 yao4 wu4 ， de2 wu2 wo3 ji4 cha4 。
- su4 huan2 ju4 yao2 jiu3 ， wu2 wei2 hou4 ren2 jie1 。

## 注释

## 译文

## 赏析
