---
id: song-qi-da-zhu-peng-zhou-hui-cha-chang-ju
title: 答朱彭州惠茶長句
titlePinyin: da2 zhu1 peng2 zhou1 hui4 cha2 chang2 ju4
titleSlug: da-zhu-peng-zhou-hui-cha-chang-ju
author: 宋祁
authorPinyin: song4 qi2
authorSlug: song-qi
dynasty: 宋
dynastyPinyin: song4
dynastySlug: song
tags: []
---

## 正文

- 芳茗標圖舊，靈芽薦味新。
- 摘侵雲崦曉，收盡露腴春。
- 焙煖烘蒼爪，羅香弄縹塵。
- 鐺浮湯目徧，甌漲乳花勻。
- 和要瓊爲屑，烹須月取津。
- 飲萸聞藥錄，奴酪笑傖人。
- 雪沫清吟肺，冰甆爽醉唇。
- 嗅香殊太觕，瘠氣定非真。
- 坐憶丹丘伴，堂思陸納賓。
- 由來撤膩鼎，詎合燎勞薪。
- 得句班條暇，分甘捉麈晨。
- 二珍同一餉，嘉惠愧良鄰。

## 拼音

- fang1 ming2 biao1 tu2 jiu4 ， ling2 ya2 jian4 wei4 xin1 。
- zhai1 qin1 yun2 yan1 xiao3 ， shou1 jin4 lu4 yu2 chun1 。
- bei4 xuan1 hong1 cang1 zhua3 ， luo2 xiang1 nong4 piao3 chen2 。
- dang1 fu2 tang1 mu4 bian4 ， ou1 zhang3 ru3 hua1 yun2 。
- he2 yao4 qiong2 wei2 xie4 ， peng1 xu1 yue4 qu3 jin1 。
- yin3 yu2 wen2 yao4 lu4 ， nu2 lao4 xiao4 cang1 ren2 。
- xue3 mo4 qing1 yin2 fei4 ， bing1 ci2 shuang3 zui4 chun2 。
- xiu4 xiang1 shu1 tai4 cu1 ， ji2 qi4 ding4 fei1 zhen1 。
- zuo4 yi4 dan1 qiu1 ban4 ， tang2 si1 lu4 na4 bin1 。
- you2 lai2 che4 ni4 ding3 ， ju4 he2 liao2 lao2 xin1 。
- de2 ju4 ban1 tiao2 xia2 ， fen1 gan1 zhuo1 zhu3 chen2 。
- er4 zhen1 tong2 yi4 xiang3 ， jia1 hui4 kui4 liang2 lin2 。

## 注释

## 译文

## 赏析
