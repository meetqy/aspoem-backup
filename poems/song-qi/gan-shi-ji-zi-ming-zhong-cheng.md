---
id: song-qi-gan-shi-ji-zi-ming-zhong-cheng
title: 感事寄子明中丞
titlePinyin: gan3 shi4 ji4 zi3 ming2 zhong1 cheng2
titleSlug: gan-shi-ji-zi-ming-zhong-cheng
author: 宋祁
authorPinyin: song4 qi2
authorSlug: song-qi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 久玷三雲從，仍叨千石榮。
- 羸軀付多病，怯計會無成。
- 出守非嚴助，何年召郤萌。
- 風摧向陽藿，霜變度江橙。
- 畫閣勤聽訟，春疇力勸耕。
- 遂慚循吏術，姑促縣官征。
- 害馬直宜去，勞魚實恐赬。
- 人心久忘戰，朝議近論兵。
- 戍鎖關南數，邊烽隴右明。
- 將機猶嚄唶，賊膽尚縱橫。
- 說士爭操牘，謀臣屈請纓。
- 已聞疲轉粟，安得但嬰城。
- 且許和戎利，重尋撓酒盟。
- 安危繫公等，指授盡時英。
- 幸有千金募，須容八陣精。
- 待衰曹劌鼓，長揖亞夫營。
- 刷憤宜修德，時巡況作京。
- 矢方射嶓冢，力欲斬長鯨。
- 憲紙言常屢，王塗日以清。
- 悉心前席重，直指佞人驚。
- 仗下霜餘凜，班回佩倚鳴。
- 早調黄鉉鼎，催獻惡梟羹。
- 顧我罹飛語，于茲類倒行。
- 鬼神慚賈誼，唇舌避君卿。
- 直道今寥落，狂辭先猥并。
- 椎如莫邪鈍，倀若小冠盲。
- 秦俗矜車甲，周詩賦旆旌。
- 會當濡橐筆，企詠二邊平。

## 拼音

- jiu3 dian4 san1 yun2 cong2 ， reng2 dao1 qian1 shi2 rong2 。
- lei2 qu1 fu4 duo1 bing4 ， qie4 ji4 hui4 wu2 cheng2 。
- chu1 shou3 fei1 yan2 zhu4 ， he2 nian2 zhao4 xi4 meng2 。
- feng1 cui1 xiang4 yang2 huo4 ， shuang1 bian4 du4 jiang1 cheng2 。
- hua4 ge2 qin2 ting1 song4 ， chun1 chou2 li4 quan4 geng1 。
- sui4 can2 xun2 li4 shu4 ， gu1 cu4 xian4 guan1 zheng1 。
- hai4 ma3 zhi2 yi2 qu4 ， lao2 yu2 shi2 kong3 cheng1 。
- ren2 xin1 jiu3 wang4 zhan4 ， chao2 yi4 jin4 lun4 bing1 。
- shu4 suo3 guan1 nan2 shu4 ， bian1 feng1 long3 you4 ming2 。
- jiang1 ji1 you2 huo1 jie4 ， zei2 dan3 shang4 zong4 heng2 。
- shuo1 shi4 zheng1 cao1 du2 ， mou2 chen2 qu1 qing3 ying1 。
- yi3 wen2 pi2 zhuan3 su4 ， an1 de2 dan4 ying1 cheng2 。
- qie3 xu1 he2 rong2 li4 ， zhong4 xun2 nao2 jiu3 meng2 。
- an1 wei1 xi4 gong1 deng3 ， zhi3 shou4 jin4 shi2 ying1 。
- xing4 you3 qian1 jin1 mu4 ， xu1 rong2 ba1 zhen4 jing1 。
- dai4 shuai1 cao2 gui4 gu3 ， chang2 yi1 ya1 fu1 ying2 。
- shua1 fen4 yi2 xiu1 de2 ， shi2 xun2 kuang4 zuo4 jing1 。
- shi3 fang1 she4 bo1 zhong3 ， li4 yu4 zhan3 chang2 jing1 。
- xian4 zhi3 yan2 chang2 lü3 ， wang2 tu2 ri4 yi3 qing1 。
- xi1 xin1 qian2 xi2 zhong4 ， zhi2 zhi3 ning4 ren2 jing1 。
- zhang4 xia4 shuang1 yu2 lin3 ， ban1 hui2 pei4 yi3 ming2 。
- zao3 diao4 huang2 xuan4 ding3 ， cui1 xian4 e4 xiao1 geng1 。
- gu4 wo3 li2 fei1 yu3 ， yu2 zi1 lei4 dao3 xing2 。
- gui3 shen2 can2 jia3 yi4 ， chun2 she2 bi4 jun1 qing1 。
- zhi2 dao4 jin1 liao2 luo4 ， kuang2 ci2 xian1 wei3 bing4 。
- zhui1 ru2 mo4 ye2 dun4 ， chang1 ruo4 xiao3 guan1 mang2 。
- qin2 su2 jin1 ju1 jia3 ， zhou1 shi1 fu4 pei4 jing1 。
- hui4 dang1 ru2 tuo2 bi3 ， qi3 yong3 er4 bian1 ping2 。

## 注释

## 译文

## 赏析
