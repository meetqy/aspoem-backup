---
id: song-qi-liu-bo-cheng-jian-hui-pu-suo-zuo-zhong-shan-za-yong-shi-ke
title: 劉伯誠見惠僕所作中山雜詠石刻
titlePinyin: liu2 bo2 cheng2 jian4 hui4 pu2 suo3 zuo4 zhong1 shan1 za2 yong3 shi2 ke4
titleSlug: liu-bo-cheng-jian-hui-pu-suo-zuo-zhong-shan-za-yong-shi-ke
author: 宋祁
authorPinyin: song4 qi2
authorSlug: song-qi
dynasty: 宋
dynastyPinyin: song4
dynastySlug: song
tags: []
---

## 正文

- 衣冠昔奔波，晉社亦中徙。
- 水府擁宮闕，六姓傳劍璽。
- 名卿入理窟，黔首多兵死。
- 真人剗墉障，六合如平砥。
- 三山屹不化，城郭無形似。
- 冥冥桑麻村，殘鋒出耘耔。
- 前朝絕遺老，故事稽野史。
- 我頃爲中山，蠲租案田水。
- 刳木枕波濤，礲刀伐荆杞。
- 叢祠及荒壠，幽處無不履。
- 車停客登席，酒盡詩在紙。
- 游深造遐邃，語苦出奇詭。
- 投囊凡幾時，蓬塵失料理。
- 劉侯見之笑，謂此那可毀。
- 濡毫請揮灑，買石親鎸紀。
- 嗟予政理疏，無德行嵔壘。
- 編民願尸祝，有愧庚桑子。
- 惟茲楚客謠，可以傳下里。
- 何時見椎擊，斷仆清江尾。

## 拼音

- yi1 guan1 xi1 ben1 bo1 ， jin4 she4 yi4 zhong1 xi3 。
- shui3 fu3 yong1 gong1 que4 ， liu4 xing4 chuan2 jian4 xi3 。
- ming2 qing1 ru4 li3 ku1 ， qian2 shou3 duo1 bing1 si3 。
- zhen1 ren2 chan3 yong1 zhang4 ， liu4 he2 ru2 ping2 di3 。
- san1 shan1 yi4 bu2 hua4 ， cheng2 guo1 wu2 xing2 si4 。
- ming2 ming2 sang1 ma2 cun1 ， can2 feng1 chu1 yun2 zi3 。
- qian2 chao2 jue2 yi2 lao3 ， gu4 shi0 ji1 ye3 shi3 。
- wo3 qing3 wei2 zhong1 shan1 ， juan1 zu1 an4 tian2 shui3 。
- ku1 mu4 zhen3 bo1 tao1 ， long2 dao1 fa2 jing1 qi3 。
- cong2 ci2 ji2 huang1 long3 ， you1 chu3 wu2 bu4 lü3 。
- ju1 ting2 ke4 deng1 xi2 ， jiu3 jin4 shi1 zai4 zhi3 。
- you2 shen1 zao4 xia2 sui4 ， yu3 ku3 chu1 qi2 gui3 。
- tou2 nang2 fan2 ji1 shi2 ， peng2 chen2 shi1 liao4 li3 。
- liu2 hou2 jian4 zhi1 xiao4 ， wei4 ci3 na4 ke3 hui3 。
- ru2 hao2 qing3 hui1 sa3 ， mai3 shi2 qin1 juan1 ji4 。
- jie1 yu3 zheng4 li3 shu1 ， wu2 de2 xing2 wei1 lei3 。
- bian1 min2 yuan4 shi1 zhu4 ， you3 kui4 geng1 sang1 zi3 。
- wei2 zi1 chu3 ke4 yao2 ， ke3 yi3 chuan2 xia4 li3 。
- he2 shi2 jian4 zhui1 ji1 ， duan4 pu2 qing1 jiang1 wei3 。

## 注释

## 译文

## 赏析
