---
id: song-qi-zhong-xia-qian-yu-zhi-miao-gao-cui-zhe-an-xian-di-zhao-shu-hui-long-qing-yu-jian-dao-huo-shan-huai-du-er-ci-wu-yin-chan-si-ji-mao-huo-yu-jin-cheng-xi-yu-shi-cheng-guan-shu
title: 仲夏愆雨穉苗告悴輒按先帝詔書繪龍請雨兼禱霍山淮瀆二祠戊寅蕆祀己卯獲雨謹成喜雨詩呈官屬
titlePinyin: zhong4 xia4 qian1 yu3 zhi4 miao2 gao4 cui4 zhe2 an4 xian1 di4 zhao4 shu1 hui4 long2 qing3 yu3 jian1 dao3 huo4 shan1 huai2 du2 er4 ci2 wu4 yin2 chan3 si4 ji3 mao3 huo4 yu3 jin3 cheng2 xi3 yu3 shi1 cheng2 guan1 shu3
titleSlug: zhong-xia-qian-yu-zhi-miao-gao-cui-zhe-an-xian-di-zhao-shu-hui-long-qing-yu-jian-dao-huo-shan-huai-du-er-ci-wu-yin-chan-si-ji-mao-huo-yu-jin-cheng-xi-yu-shi-cheng-guan-shu
author: 宋祁
authorPinyin: song4 qi2
authorSlug: song-qi
dynasty: 唐
dynastyPinyin: tang2
dynastySlug: tang
tags: []
---

## 正文

- 盛夏挾驕陽，于以搆炎熯。
- 歊塵坌天蓋，烈御煽雲漢。
- 稻穎茁然秀，涸流不勝灌。
- 田畯卹歲功，釋耒共愁歎。
- 太守忝農使，閉閣重慚惋。
- 曾是謬政綱，曾是濫囚犴。
- 一食三失匕，冀亦思過半。
- 馳祝訴羣望，願以身塞譴。
- 先帝隠民癠，致和格靈變。
- 圖龍著繪法，令甲布州縣。
- 愚計不知出，奉行安敢慢。
- 外日築層壇，丙夜封舒雁。
- 奉匜再三跪，信辭靡虛薦。
- 幸勿爲龍羞，敢不報神眷。
- 翼日耿弗寐，徂野視宵奠。
- 幽血粲靜蠲，執事便傳讚。
- 薄誠蒙昭享，距躍私自忭。
- 回車未及稅，雲油默焉徧。
- 窮海遂涔涔，籠山茲漫漫。
- 旱麓衆卉蘇，焦原暍氛散。
- 寸苗蔚如揠，新波鱗欲渙。
- 何意一溉窘，有望千箱衍。
- 揆予乏嘉績，聖詔仰成憲。
- 恤祀神罔恫，昏作人胥勸。
- 抒藻拙言詞，竊用慰羣掾。

## 拼音

- sheng4 xia4 xie2 jiao1 yang2 ， yu2 yi3 gou4 yan2 han4 。
- xiao1 chen2 ben4 tian1 gai4 ， lie4 yu4 shan1 yun2 han4 。
- dao4 ying3 zhuo2 ran2 xiu4 ， he2 liu2 bu2 sheng4 guan4 。
- tian2 jun4 xu4 sui4 gong1 ， shi4 lei3 gong4 chou2 tan4 。
- tai4 shou3 tian3 nong2 shi3 ， bi4 ge2 zhong4 can2 wan3 。
- ceng2 shi4 miu4 zheng4 gang1 ， ceng2 shi4 lan4 qiu2 an4 。
- yi4 shi2 san1 shi1 bi3 ， ji4 yi4 si1 guo4 ban4 。
- chi2 zhu4 su4 qun2 wang4 ， yuan4 yi3 shen1 sai1 qian3 。
- xian1 di4 yin3 min2 ji4 ， zhi4 he2 ge2 ling2 bian4 。
- tu2 long2 zhu4 hui4 fa3 ， ling4 jia3 bu4 zhou1 xian4 。
- yu2 ji4 bu4 zhi1 chu1 ， feng4 xing2 an1 gan3 man4 。
- wai4 ri4 zhu4 ceng2 tan2 ， bing3 ye4 feng1 shu1 yan4 。
- feng4 yi2 zai4 san1 gui4 ， xin4 ci2 mi2 xu1 jian4 。
- xing4 wu4 wei2 long2 xiu1 ， gan3 bu2 bao4 shen2 juan4 。
- yi4 ri4 geng3 fu2 mei4 ， cu2 ye3 shi4 xiao1 dian4 。
- you1 xue4 can4 jing4 juan1 ， zhi2 shi4 bian4 chuan2 zan4 。
- bao2 cheng2 meng2 zhao1 xiang3 ， ju4 yue4 si1 zi4 bian4 。
- hui2 ju1 wei4 ji2 shui4 ， yun2 you2 mo4 yan1 bian4 。
- qiong2 hai3 sui4 cen2 cen2 ， long2 shan1 zi1 man4 man4 。
- han4 lu4 zhong4 hui4 su1 ， jiao1 yuan2 ye1 fen1 san4 。
- cun4 miao2 wei4 ru2 ya4 ， xin1 bo1 lin2 yu4 huan4 。
- he2 yi4 yi2 gai4 jiong3 ， you3 wang4 qian1 xiang1 yan3 。
- kui2 yu3 fa2 jia1 ji4 ， sheng4 zhao4 yang3 cheng2 xian4 。
- xu4 si4 shen2 wang3 dong4 ， hun1 zuo4 ren2 xu1 quan4 。
- shu1 zao3 zhuo1 yan2 ci2 ， qie4 yong4 wei4 qun2 yuan4 。

## 注释

## 译文

## 赏析
