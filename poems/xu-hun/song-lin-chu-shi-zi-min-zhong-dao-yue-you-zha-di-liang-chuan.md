---
id: xu-hun-song-lin-chu-shi-zi-min-zhong-dao-yue-you-zha-di-liang-chuan
title: 送林處士自閩中道越由霅抵兩川
titlePinyin: song4 lin2 chu3 shi4 zi4 min3 zhong1 dao4 yue4 you2 zha4 di3 liang3 chuan1
titleSlug: song-lin-chu-shi-zi-min-zhong-dao-yue-you-zha-di-liang-chuan
author: 許渾
authorPinyin: xu1 hun2
authorSlug: xu-hun
dynasty: 唐
dynastyPinyin: tang2
dynastySlug: tang
tags: []
---

## 正文

- 書劒少青眼，煙波初白頭。
- 鄉關背梨嶺，客路轉蘋洲。
- 處困道難固，乘時恩易酬。
- 鏡中非訪戴，劒外欲依劉。
- 高枕海天暝，落帆江雨秋。
- 鼉聲應遠鼓，蜃氣學危樓。
- 智士役千慮，達人經百憂。
- 唯聞陶靖節，多在醉鄉遊。

## 拼音

- shu1 jian4 shao3 qing1 yan3 ， yan1 bo1 chu1 bai2 tou2 。
- xiang1 guan1 bei4 li2 ling3 ， ke4 lu4 zhuan3 pin2 zhou1 。
- chu3 kun4 dao4 nan2 gu4 ， cheng2 shi2 en1 yi4 chou2 。
- jing4 zhong1 fei1 fang3 dai4 ， jian4 wai4 yu4 yi1 liu2 。
- gao1 zhen3 hai3 tian1 ming2 ， luo4 fan1 jiang1 yu3 qiu1 。
- tuo2 sheng1 ying1 yuan3 gu3 ， shen4 qi4 xue2 wei1 lou2 。
- zhi4 shi4 yi4 qian1 lü4 ， da2 ren2 jing1 bai3 you1 。
- wei2 wen2 tao2 jing4 jie2 ， duo1 zai4 zui4 xiang1 you2 。

## 注释

## 译文

## 赏析
