---
id: xu-hun-he-bin-ke-xiang-guo-yong-xue
title: 和賓客相國詠雪
titlePinyin: he2 bin1 ke4 xiang1 guo2 yong3 xue3
titleSlug: he-bin-ke-xiang-guo-yong-xue
author: 許渾
authorPinyin: xu1 hun2
authorSlug: xu-hun
dynasty: 唐
dynastyPinyin: tang2
dynastySlug: tang
tags: [] 
---

## 正文

- 近臘千巖白，迎春四氣催。
- 雲陰連海起，風急度山來。
- 盡日隋堤絮，經冬越嶺梅。
- 豔疑歌處散，輕似舞時迴。
- 道蘊詩傳麗，相如賦騁才。
- 霽添松篠媚，寒積蕙蘭猜。
- 暗漲宮池水，平封輦路埃。
- 燭龍初照耀，巢鶴乍裴回。
- 簷日瓊先挂，牆風粉旋摧。
- 五門環玉壘，雙闕對瑤臺。
- 綺席陵寒坐，珠簾遠曙開。
- 靈芝霜下秀，仙桂月中栽。
- 卷幌書千帙，援琴酒百桮。
- 垂休編太史，呈瑞表中台。
- 皓夜迷三徑，浮光徹九垓。
- 茲辰是豐歲，歌詠屬良哉。

## 拼音

- jin4 la4 qian1 yan2 bai2 ， ying2 chun1 si4 qi4 cui1 。
- yun2 yin1 lian2 hai3 qi3 ， feng1 ji2 du4 shan1 lai2 。
- jin4 ri4 sui2 di1 xu4 ， jing1 dong1 yue4 ling3 mei2 。
- yan4 yi2 ge1 chu3 san4 ， qing1 si4 wu3 shi2 hui2 。
- dao4 yun4 shi1 chuan2 li2 ， xiang1 ru2 fu4 cheng3 cai2 。
- ji4 tian1 song1 xiao3 mei4 ， han2 ji1 hui4 lan2 cai1 。
- an4 zhang3 gong1 chi2 shui3 ， ping2 feng1 nian3 lu4 ai1 。
- zhu2 long2 chu1 zhao4 yao4 ， chao2 he4 zha4 pei2 hui2 。
- yan2 ri4 qiong2 xian1 gua4 ， qiang2 feng1 fen3 xuan2 cui1 。
- wu3 men2 huan2 yu4 lei3 ， shuang1 que4 dui4 yao2 tai2 。
- qi3 xi2 ling2 han2 zuo4 ， zhu1 lian2 yuan3 shu3 kai1 。
- ling2 zhi1 shuang1 xia4 xiu4 ， xian1 gui4 yue4 zhong1 zai1 。
- juan4 huang3 shu1 qian1 zhi4 ， yuan2 qin2 jiu3 bai3 bei1 。
- chui2 xiu1 bian1 tai4 shi3 ， cheng2 rui4 biao3 zhong1 tai2 。
- hao4 ye4 mi2 san1 jing4 ， fu2 guang1 che4 jiu3 gai1 。
- zi1 chen2 shi4 feng1 sui4 ， ge1 yong3 shu3 liang2 zai1 。

## 注释

## 译文

## 赏析
