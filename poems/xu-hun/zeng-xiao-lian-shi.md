---
id: xu-hun-zeng-xiao-lian-shi
title: 贈蕭鍊師
titlePinyin: zeng4 xiao1 lian4 shi1
titleSlug: zeng-xiao-lian-shi
author: 許渾
authorPinyin: xu1 hun2
authorSlug: xu-hun
dynasty: 唐
dynastyPinyin: tang2
dynastySlug: tang
tags: []
---

## 正文

- 曾試昭陽曲，瑤齋帝自臨。
- 紅珠絡繡帽，翠鈿束羅襟。
- 雙闕胡塵起，千門宿露陰。
- 出宮迷國步，回駕軫皇心。
- 桂殿春空晚，椒房夜自深。
- 急宣求故劒，冥契得遺簪。
- 暗記神仙傳，潛封女史箴。
- 壺中知日永，掌上畏年侵。
- 莫比班家扇，寧同卓氏琴。
- 雲車辭鳳輦，羽帔別鴛衾。
- 網斷魚遊藻，籠開鶴戲林。
- 洛煙浮碧漢，嵩月上丹岑。
- 露草爭三秀，風篁共八音。
- 吹笙延鶴舞，敲磬引龍吟。
- 旄節纖腰舉，霞杯皓腕斟。
- 還磨照寶鏡，猶插辟寒金。
- 東海人情變，南山聖壽沈。
- 朱顏常似渥，綠髪已如尋。
- 養氣齊生死，留形盡古今。
- 更求應不見，雞犬日駸駸。

## 拼音

- ceng2 shi4 zhao1 yang2 qu3 ， yao2 zhai1 di4 zi4 lin2 。
- hong2 zhu1 luo4 xiu4 mao4 ， cui4 dian4 shu4 luo2 jin1 。
- shuang1 que4 hu2 chen2 qi3 ， qian1 men2 su4 lu4 yin1 。
- chu1 gong1 mi2 guo2 bu4 ， hui2 jia4 zhen3 huang2 xin1 。
- gui4 dian4 chun1 kong1 wan3 ， jiao1 fang2 ye4 zi4 shen1 。
- ji2 xuan1 qiu2 gu4 jian4 ， ming2 qi4 de2 yi2 zan1 。
- an4 ji4 shen2 xian1 chuan2 ， qian2 feng1 nü3 shi3 zhen1 。
- hu2 zhong1 zhi1 ri4 yong3 ， zhang3 shang4 wei4 nian2 qin1 。
- mo4 bi3 ban1 jia1 shan4 ， ning2 tong2 zhuo2 shi4 qin2 。
- yun2 ju1 ci2 feng4 nian3 ， yu3 pei4 bie2 yuan1 qin1 。
- wang3 duan4 yu2 you2 zao3 ， long2 kai1 he4 xi4 lin2 。
- luo4 yan1 fu2 bi4 han4 ， song1 yue4 shang4 dan1 cen2 。
- lu4 cao3 zheng1 san1 xiu4 ， feng1 huang2 gong4 ba1 yin1 。
- chui1 sheng1 yan2 he4 wu3 ， qiao1 qing4 yin3 long2 yin2 。
- mao2 jie2 xian1 yao1 ju3 ， xia2 bei1 hao4 wan4 zhen1 。
- huan2 mo2 zhao4 bao3 jing4 ， you2 cha1 pi4 han2 jin1 。
- dong1 hai3 ren2 qing2 bian4 ， nan2 shan1 sheng4 shou4 shen3 。
- zhu1 yan2 chang2 si4 wo4 ， lü4 fa4 yi3 ru2 xun2 。
- yang3 qi4 qi2 sheng1 si3 ， liu2 xing2 jin4 gu3 jin1 。
- geng4 qiu2 ying1 bu2 jian4 ， ji1 quan3 ri4 qin1 qin1 。

## 注释

## 译文

## 赏析
