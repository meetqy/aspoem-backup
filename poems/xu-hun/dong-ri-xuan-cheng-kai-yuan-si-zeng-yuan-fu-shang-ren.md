---
id: xu-hun-dong-ri-xuan-cheng-kai-yuan-si-zeng-yuan-fu-shang-ren
title: 冬日宣城開元寺贈元孚上人
titlePinyin: dong1 ri4 xuan1 cheng2 kai1 yuan2 si4 zeng4 yuan2 fu2 shang4 ren2
titleSlug: dong-ri-xuan-cheng-kai-yuan-si-zeng-yuan-fu-shang-ren
author: 許渾
authorPinyin: xu1 hun2
authorSlug: xu-hun
dynasty: 唐
dynastyPinyin: tang2
dynastySlug: tang
tags: []
---

## 正文

- 一鉢事南宗，僧儀稱病容。
- 曹溪花裏別，蕭寺竹前逢。
- 燭影深寒殿，經聲徹曙鐘。
- 欲齋簷睡鴿，初定壁吟蛩。
- 詩繼休遺韻，書傳永逸蹤。
- 藝多人譽洽，機絕道情濃。
- 汲澗瓶沈藻，眠堦錫挂松。
- 雲鳴新放鶴，池臥舊降龍。
- 露茗山廚焙，霜秔野碓舂。
- 梵文明處譯，禪衲暖時縫。
- 層塔題應遍，飛軒步不慵。
- 繡梁交薜荔，畫井倒芙蓉。
- 翠戶垂旗網，朱窗列劒鋒。
- 寒風金磬遠，晴雪玉樓重。
- 妙理三乘達，清才萬象供。
- 山高橫睥睨，灘淺聚艨艟。
- 微霧蒼平楚，殘暉淡遠峰。
- 林疎霜摵摵，波靜月溶溶。
- 劒出因雷煥，琴全遇蔡邕。
- 西方知有社，支許合相從。

## 拼音

- yi4 bo1 shi4 nan2 zong1 ， seng1 yi2 cheng1 bing4 rong2 。
- cao2 xi1 hua1 li3 bie2 ， xiao1 si4 zhu2 qian2 feng2 。
- zhu2 ying3 shen1 han2 dian4 ， jing1 sheng1 che4 shu3 zhong1 。
- yu4 zhai1 yan2 shui4 ge1 ， chu1 ding4 bi4 yin2 qiong2 。
- shi1 ji4 xiu1 yi2 yun4 ， shu1 chuan2 yong3 yi4 zong1 。
- yi4 duo1 ren2 yu4 qia4 ， ji1 jue2 dao4 qing2 nong2 。
- ji2 jian4 ping2 shen3 zao3 ， mian2 jie1 xi1 gua4 song1 。
- yun2 ming2 xin1 fang4 he4 ， chi2 wo4 jiu4 jiang4 long2 。
- lu4 ming2 shan1 chu2 bei4 ， shuang1 jing1 ye3 dui4 chong1 。
- fan4 wen2 ming2 chu3 yi4 ， shan4 na4 nuan3 shi2 feng2 。
- ceng2 ta3 ti2 ying1 bian4 ， fei1 xuan1 bu4 bu4 yong1 。
- xiu4 liang2 jiao1 bi4 li4 ， hua4 jing3 dao3 fu2 rong2 。
- cui4 hu4 chui2 qi2 wang3 ， zhu1 chuang1 lie4 jian4 feng1 。
- han2 feng1 jin1 qing4 yuan3 ， qing2 xue3 yu4 lou2 zhong4 。
- miao4 li3 san1 cheng2 da2 ， qing1 cai2 wan4 xiang4 gong4 。
- shan1 gao1 heng2 pi4 ni4 ， tan1 qian3 ju4 meng2 chong1 。
- wei1 wu4 cang1 ping2 chu3 ， can2 hui1 dan4 yuan3 feng1 。
- lin2 shu1 shuang1 se4 se4 ， bo1 jing4 yue4 rong2 rong2 。
- jian4 chu1 yin1 lei2 huan4 ， qin2 quan2 yu4 cai4 yong1 。
- xi1 fang1 zhi1 you3 she4 ， zhi1 xu1 he2 xiang1 cong2 。

## 注释

## 译文

## 赏析
