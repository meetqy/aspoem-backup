---
id: zhang-fu-ji-zhao-e-zhou
title: 寄趙鄂州
titlePinyin: ji4 zhao4 e4 zhou1
titleSlug: ji-zhao-e-zhou
author: 章甫
authorPinyin: zhang1 fu3
authorSlug: zhang-fu
dynasty: 宋
dynastyPinyin: song4
dynastySlug: song
tags: []
---

## 正文

- 田家禾黍方登場，枯桑索索天雨霜。
- 黄花籬落尚可醉，今我不樂思武昌。
- 武昌使君半年別，前日書來慰愁絕。
- 相思爲我作西亭，徙倚闌干只明月。
- 大材開府何優游，政聲日隨江水流。
- 賜金增秩未爲寵，咫尺丹詔催歸輈。
- 燈前春雨同揮翰，南風吹船著淮岸。
- 雲間過雁喚愁生，短褐飯牛歌夜半。

## 拼音

- tian2 jia1 he2 shu3 fang1 deng1 chang3 ， ku1 sang1 suo3 suo3 tian1 yu3 shuang1 。
- huang2 hua1 li2 luo4 shang4 ke3 zui4 ， jin1 wo3 bu2 le4 si1 wu3 chang1 。
- wu3 chang1 shi3 jun1 ban4 nian2 bie2 ， qian2 ri4 shu1 lai2 wei4 chou2 jue2 。
- xiang1 si1 wei2 wo3 zuo4 xi1 ting2 ， xi3 yi3 lan2 gan1 zhi1 ming2 yue4 。
- da4 cai2 kai1 fu3 he2 you1 you2 ， zheng4 sheng1 ri4 sui2 jiang1 shui3 liu2 。
- ci4 jin1 zeng1 zhi4 wei4 wei2 chong3 ， zhi3 chi3 dan1 zhao4 cui1 gui1 zhou1 。
- deng1 qian2 chun1 yu3 tong2 hui1 han4 ， nan2 feng1 chui1 chuan2 zhu4 huai2 an4 。
- yun2 jian4 guo4 yan4 huan4 chou2 sheng1 ， duan3 he4 fan4 niu2 ge1 ye4 ban4 。

## 注释

## 译文

## 赏析
