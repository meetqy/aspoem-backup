---
id: zhang-fu-na-liang
title: 納凉
titlePinyin: na4 liang2
titleSlug: na-liang
author: 章甫
authorPinyin: zhang1 fu3
authorSlug: zhang-fu
dynasty: 宋
dynastyPinyin: song4
dynastySlug: song
tags: []
---

## 正文

- 大熱金石流，日色赤可畏。
- 鄙夫先多病，喘息僅存氣。
- 飲冰不救渴，膚汗那容睡。
- 秋風幾時來，不問黑貂敝。
- 林梢墮斜陽，凉颸颯然至。
- 呼童汲井泉，洒掃庭中地。
- 胡牀得露坐，始覺有生意。
- 老妻破甘瓜，兒女膝下戲。
- 鳴蟬雖强聒，亦足代鼓吹。
- 坐久月照人，金波正澄霽。
- 惜哉疲薾甚，杯酒未敢置。
- 浮生能幾何，荏苒忽中歲。
- 四時更代謝，寒暑不可避。
- 幻身豈長存，中有不遷義。
- 且享今夕涼，百年安用計。

## 拼音

- da4 re4 jin1 shi2 liu2 ， ri4 se4 chi4 ke3 wei4 。
- bi3 fu1 xian1 duo1 bing4 ， chuan3 xi1 jin3 cun2 qi4 。
- yin3 bing1 bu2 jiu4 ke3 ， fu1 han4 na4 rong2 shui4 。
- qiu1 feng1 ji1 shi2 lai2 ， bu2 wen4 hei1 diao1 bi4 。
- lin2 shao1 duo4 xie2 yang2 ， liang2 si1 sa4 ran2 zhi4 。
- hu1 tong2 ji2 jing3 quan2 ， sa3 sao3 ting2 zhong1 di4 。
- hu2 chuang2 de2 lu4 zuo4 ， shi3 jue2 you3 sheng1 yi4 。
- lao3 qi1 po4 gan1 gua1 ， er2 nü3 xi1 xia4 xi4 。
- ming2 chan2 sui1 qiang2 guo1 ， yi4 zu2 dai4 gu3 chui1 。
- zuo4 jiu3 yue4 zhao4 ren2 ， jin1 bo1 zheng4 cheng2 ji4 。
- xi1 zai1 pi2 er3 shen4 ， bei1 jiu3 wei4 gan3 zhi4 。
- fu2 sheng1 neng2 ji1 he2 ， ren3 ran3 hu1 zhong1 sui4 。
- si4 shi2 geng4 dai4 xie4 ， han2 shu3 bu4 ke3 bi4 。
- huan4 shen1 qi3 chang2 cun2 ， zhong1 you3 bu4 qian1 yi4 。
- qie3 xiang3 jin1 xi1 liang2 ， bai3 nian2 an1 yong4 ji4 。

## 注释

## 译文

## 赏析
