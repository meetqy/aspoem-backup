---
id: zhang-fu-fen-ti-de-cao-guo-yin-zi
title: 分題得草果飲子
titlePinyin: fen1 ti2 de2 cao3 guo3 yin3 zi3
titleSlug: fen-ti-de-cao-guo-yin-zi
author: 章甫
authorPinyin: zhang1 fu3
authorSlug: zhang-fu
dynasty: 宋
dynastyPinyin: song4
dynastySlug: song
tags: []
---

## 正文

- 神農書本草，有美生南州。
- 春華穗端垂，彷彿芙蓉秋。
- 青囊貯嘉實，璀璨安石榴。
- 香味極辛烈，果中第一流。
- 磊落入盤飣，和羹充肴脩。
- 溫中與下氣，功用亦罕儔。
- 苞苴走四海，藥籠必見收。
- 吾老苦病暍，淡味空頻投。
- 作飲近得此，選擇知獨優。
- 碧井沈銀瓶，斟酌得自由。
- 蔗漿已覺俗，茗粥良可羞。
- 乃知古聖人，收拾靡不周。
- 日遇七十毒，縱死夫何憂。
- 但吾赤子多，疾苦庶有瘳。
- 大或仁者心，當與天地侔。

## 拼音

- shen2 nong2 shu1 ben3 cao3 ， you3 mei3 sheng1 nan2 zhou1 。
- chun1 hua2 sui4 duan1 chui2 ， pang2 fu2 fu2 rong2 qiu1 。
- qing1 nang2 zhu4 jia1 shi2 ， cui3 can4 an1 shi2 liu0 。
- xiang1 wei4 ji2 xin1 lie4 ， guo3 zhong1 di4 yi1 liu2 。
- lei3 luo4 ru4 pan2 ding4 ， he2 geng1 chong1 yao2 xiu1 。
- wen1 zhong1 yu3 xia4 qi4 ， gong1 yong4 yi4 han3 chou2 。
- bao1 ju1 zou3 si4 hai3 ， yao4 long2 bi4 jian4 shou1 。
- wu2 lao3 ku3 bing4 ye1 ， dan4 wei4 kong1 bin1 tou2 。
- zuo4 yin3 jin4 de2 ci3 ， xuan3 ze2 zhi1 du2 you1 。
- bi4 jing3 shen3 yin2 ping2 ， zhen1 zhuo2 de2 zi4 you2 。
- zhe4 jiang1 yi3 jue2 su2 ， ming2 zhou1 liang2 ke3 xiu1 。
- nai3 zhi1 gu3 sheng4 ren2 ， shou1 shi0 mi2 bu4 zhou1 。
- ri4 yu4 qi1 shi2 du2 ， zong4 si3 fu1 he2 you1 。
- dan4 wu2 chi4 zi3 duo1 ， ji2 ku3 shu4 you3 chou1 。
- da4 huo4 ren2 zhe3 xin1 ， dang1 yu3 tian1 di4 mou2 。

## 注释

## 译文

## 赏析
