---
id: zhang-fu-zhong-qiu-ci-yun
title: 中秋次韻
titlePinyin: zhong1 qiu1 ci4 yun4
titleSlug: zhong-qiu-ci-yun
author: 章甫
authorPinyin: zhang1 fu3
authorSlug: zhang-fu
dynasty: 宋
dynastyPinyin: song4
dynastySlug: song
tags: []
---

## 正文

- 秋浦堂前有清集，久客思家淚痕濕。
- 連年客裏作中秋，今歲還家又無及。
- 山中茅屋冷如水，應念征塵何日洗。
- 邊鴻也解寄歸音，旅燕亦能辭故壘。
- 滔滔四海知音誰，公家公子歲寒期。
- 殷勤爲我撥新釀，煖熱向我哦好詩。
- 我生志願良自足，肯向天涯長碌碌。
- 願君腰金佩鳴玉，從我羹藜飯脫粟。
- 秋風舟子兩相催，側帽長吟歸去來。
- 開帆轉柁清溪口，還山要趁重陽酒。

## 拼音

- qiu1 pu3 tang2 qian2 you3 qing1 ji2 ， jiu3 ke4 si1 jia1 lei4 hen2 shi1 。
- lian2 nian2 ke4 li3 zuo4 zhong1 qiu1 ， jin1 sui4 huan2 jia1 you4 wu2 ji2 。
- shan1 zhong1 mao2 wu1 leng3 ru2 shui3 ， ying1 nian4 zheng1 chen2 he2 ri4 xi3 。
- bian1 hong2 ye3 jie3 ji4 gui1 yin1 ， lü3 yan4 yi4 neng2 ci2 gu4 lei3 。
- tao1 tao1 si4 hai3 zhi1 yin1 shui2 ， gong1 jia0 gong1 zi3 sui4 han2 qi1 。
- yin1 qin2 wei2 wo3 bo1 xin1 niang4 ， xuan1 re4 xiang4 wo3 o4 hao3 shi1 。
- wo3 sheng1 zhi4 yuan4 liang2 zi4 zu2 ， ken3 xiang4 tian1 ya2 chang2 lu4 lu4 。
- yuan4 jun1 yao1 jin1 pei4 ming2 yu4 ， cong2 wo3 geng1 li2 fan4 tuo1 su4 。
- qiu1 feng1 zhou1 zi3 liang3 xiang1 cui1 ， ce4 mao4 chang2 yin2 gui1 qu4 lai2 。
- kai1 fan1 zhuan3 tuo2 qing1 xi1 kou3 ， huan2 shan1 yao4 chen4 zhong4 yang2 jiu3 。

## 注释

## 译文

## 赏析
