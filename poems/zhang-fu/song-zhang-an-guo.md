---
id: zhang-fu-song-zhang-an-guo
title: 送張安國
titlePinyin: song4 zhang1 an1 guo2
titleSlug: song-zhang-an-guo
author: 章甫
authorPinyin: zhang1 fu3
authorSlug: zhang-fu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 前日見公如桂林，梅黄風雨天多陰。
- 今年見公長沙去，草綠江湖春水深。
- 借問長沙多少路，盡是前年曾到處。
- 如公正合在朝廷，胸中素藴經綸具。
- 吾君一視而同仁，且欲煩公蘇遠人。
- 親朋漫作別離惡，王事敢辭行役頻。
- 嗟予潦倒百無用，客食淮南兩相送。
- 青山可買坐無錢，日長只作還鄉夢。
- 九重早晚催賜環，了却功名歸故山。
- 屋頭乞我茆三間，布襪青鞋相伴閒。

## 拼音

- qian2 ri4 jian4 gong1 ru2 gui4 lin2 ， mei2 huang2 feng1 yu3 tian1 duo1 yin1 。
- jin1 nian2 jian4 gong1 chang2 sha1 qu4 ， cao3 lü4 jiang1 hu2 chun1 shui3 shen1 。
- jie4 wen4 chang2 sha1 duo1 shao3 lu4 ， jin4 shi4 qian2 nian2 ceng2 dao4 chu3 。
- ru2 gong1 zheng4 he2 zai4 chao2 ting2 ， xiong1 zhong1 su4 yun4 jing1 lun2 ju4 。
- wu2 jun1 yi2 shi4 er2 tong2 ren2 ， qie3 yu4 fan2 gong1 su1 yuan3 ren2 。
- qin1 peng2 man4 zuo4 bie2 li2 e4 ， wang2 shi4 gan3 ci2 xing2 yi4 bin1 。
- jie1 yu3 liao2 dao3 bai3 wu2 yong4 ， ke4 shi2 huai2 nan2 liang3 xiang1 song4 。
- qing1 shan1 ke3 mai3 zuo4 wu2 qian2 ， ri4 chang2 zhi1 zuo4 huan2 xiang1 meng4 。
- jiu3 chong2 zao3 wan3 cui1 ci4 huan2 ， liao3 que4 gong1 ming2 gui1 gu4 shan1 。
- wu1 tou2 qi3 wo3 mao2 san1 jian4 ， bu4 wa4 qing1 xie2 xiang1 ban4 xian2 。

## 注释

## 译文

## 赏析
