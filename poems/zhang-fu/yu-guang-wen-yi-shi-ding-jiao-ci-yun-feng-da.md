---
id: zhang-fu-yu-guang-wen-yi-shi-ding-jiao-ci-yun-feng-da
title: 俞廣文以詩定交次韻奉答
titlePinyin: yu2 guang3 wen2 yi3 shi1 ding4 jiao1 ci4 yun4 feng4 da2
titleSlug: yu-guang-wen-yi-shi-ding-jiao-ci-yun-feng-da
author: 章甫
authorPinyin: zhang1 fu3
authorSlug: zhang-fu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 懶慢易招咎，貧賤難相知。
- 客歸二十年，破屋臨江湄。
- 遣悶豈無酒，寄懷徒有詩。
- 慷慨思古人，恨不生同時。
- 去秋君始來，雲霧容一披。
- 別去冒朔雪，歸來迎南颸。
- 載登君子堂，爽氣生芝眉。
- 劇談兩無礙，並駕行通逵。
- 省闈冠多士，泮宮聊養頤。
- 霄漢自茲始，羽翮隨所之。
- 門闌謝俗子，遊戲惟毛錐。
- 高吟起我病，意欲相箴規。
- 琢句要須工，一字亦有師。
- 逢迎君忽倦，追逐吾敢辭。
- 人生俱寄耳，况乃多別離。

## 拼音

- lan3 man4 yi4 zhao1 jiu4 ， pin2 jian4 nan2 xiang1 zhi1 。
- ke4 gui1 er4 shi2 nian2 ， po4 wu1 lin2 jiang1 mei2 。
- qian3 men4 qi3 wu2 jiu3 ， ji4 huai2 tu2 you3 shi1 。
- kang1 kai3 si1 gu3 ren2 ， hen4 bu4 sheng1 tong2 shi2 。
- qu4 qiu1 jun1 shi3 lai2 ， yun2 wu4 rong2 yi4 pi1 。
- bie2 qu4 mao4 shuo4 xue3 ， gui1 lai2 ying2 nan2 si1 。
- zai4 deng1 jun1 zi3 tang2 ， shuang3 qi4 sheng1 zhi1 mei2 。
- ju4 tan2 liang3 wu2 ai4 ， bing4 jia4 xing2 tong1 kui2 。
- sheng3 wei2 guan1 duo1 shi4 ， pan4 gong1 liao2 yang3 yi2 。
- xiao1 han4 zi4 zi1 shi3 ， yu3 he2 sui2 suo3 zhi1 。
- men2 lan2 xie4 su2 zi3 ， you2 xi4 wei2 mao2 zhui1 。
- gao1 yin2 qi3 wo3 bing4 ， yi4 yu4 xiang1 zhen1 gui1 。
- zhuo2 ju4 yao4 xu1 gong1 ， yi2 zi4 yi4 you3 shi1 。
- feng2 ying2 jun1 hu1 juan4 ， zhui1 zhu2 wu2 gan3 ci2 。
- ren2 sheng1 ju4 ji4 er3 ， kuang4 nai3 duo1 bie2 li2 。

## 注释

## 译文

## 赏析
