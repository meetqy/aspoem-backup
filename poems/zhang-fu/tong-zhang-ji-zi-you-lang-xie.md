---
id: zhang-fu-tong-zhang-ji-zi-you-lang-xie
title: 同張季子遊琅邪
titlePinyin: tong2 zhang1 ji4 zi0 you2 lang2 xie2
titleSlug: tong-zhang-ji-zi-you-lang-xie
author: 章甫
authorPinyin: zhang1 fu3
authorSlug: zhang-fu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 枯藤久靠壁，雙脚殊蜷跼。
- 日長無往還，午醉睡初熟。
- 誰與來剝啄，一馬挾兩僕。
- 翩翩張公子，得得訪茅屋。
- 別來今十年，高誼驚絕俗。
- 功名付兄弟，冠裳畏羈束。
- 多君殊不凡，愛我常易足。
- 呼兒取酒斟，草草具肴䔩。
- 劇談連晝夜，何止伴幽獨。
- 結爲山水遊，策蹇相追逐。
- 滁陽三日程，山路頗詰曲。
- 好風吹雨霽，發軔自幽谷。
- 至樂聞金聲，非絲亦非竹。
- 沉沉柏子潭，神龍所棲宿。
- 旱乾禱輒應，雲雨手翻覆。
- 路轉醉翁亭，釀泉漱寒玉。
- 堂堂四公像，再拜敢不肅。
- 雖云斗大州，盛德繼來辱。
- 凜然生氣在，遺澤被草木。
- 梵宮最高處，俯視山矗矗。
- 境聖人乃凡，野僧才五六。
- 碑崖爛文字，驪珠混魚目。
- 老眼眩生花，往往難盡讀。
- 吾能領其要，正自非匆促。
- 回途遂南首，夜就湯泉浴。
- 清曠舊書房，懷人今鬼錄。
- 人生貴適意，百歲風中燭。
- 所恨多別離，安能似麋鹿。
- 茲遊詎難再，後會尚可卜。
- 紀行因贈行，歸裝慰羞縮。

## 拼音

- ku1 teng2 jiu3 kao4 bi4 ， shuang1 jiao3 shu1 quan2 ju2 。
- ri4 chang2 wu2 wang3 huan2 ， wu3 zui4 shui4 chu1 shu2 。
- shui2 yu3 lai2 bao1 zhuo2 ， yi4 ma3 xie2 liang3 pu2 。
- pian1 pian1 zhang1 gong1 zi3 ， de2 de2 fang3 mao2 wu1 。
- bie2 lai2 jin1 shi2 nian2 ， gao1 yi4 jing1 jue2 su2 。
- gong1 ming2 fu4 xiong1 di4 ， guan1 shang0 wei4 ji1 shu4 。
- duo1 jun1 shu1 bu4 fan2 ， ai4 wo3 chang2 yi4 zu2 。
- hu1 er2 qu3 jiu3 zhen1 ， cao3 cao3 ju4 yao2 䔩。
- ju4 tan2 lian2 zhou4 ye4 ， he2 zhi3 ban4 you1 du2 。
- jie2 wei2 shan1 shui3 you2 ， ce4 jian3 xiang1 zhui1 zhu2 。
- chu2 yang2 san1 ri4 cheng2 ， shan1 lu4 po1 jie2 qu3 。
- hao3 feng1 chui1 yu3 ji4 ， fa1 ren4 zi4 you1 gu3 。
- zhi4 le4 wen2 jin1 sheng1 ， fei1 si1 yi4 fei1 zhu2 。
- chen2 chen2 bai3 zi3 tan2 ， shen2 long2 suo3 qi1 su4 。
- han4 qian2 dao3 zhe2 ying1 ， yun2 yu3 shou3 fan1 fu4 。
- lu4 zhuan3 zui4 weng1 ting2 ， niang4 quan2 shu4 han2 yu4 。
- tang2 tang2 si4 gong1 xiang4 ， zai4 bai4 gan3 bu2 su4 。
- sui1 yun2 dou4 da4 zhou1 ， sheng4 de2 ji4 lai2 ru3 。
- lin3 ran2 sheng1 qi4 zai4 ， yi2 ze2 bei4 cao3 mu4 。
- fan4 gong1 zui4 gao1 chu3 ， fu3 shi4 shan1 chu4 chu4 。
- jing4 sheng4 ren2 nai3 fan2 ， ye3 seng1 cai2 wu3 liu4 。
- bei1 ya2 lan4 wen2 zi4 ， li2 zhu1 hun4 yu2 mu4 。
- lao3 yan3 xuan4 sheng1 hua1 ， wang3 wang3 nan2 jin4 du2 。
- wu2 neng2 ling3 qi2 yao4 ， zheng4 zi4 fei1 cong1 cu4 。
- hui2 tu2 sui4 nan2 shou3 ， ye4 jiu4 tang1 quan2 yu4 。
- qing1 kuang4 jiu4 shu1 fang2 ， huai2 ren2 jin1 gui3 lu4 。
- ren2 sheng1 gui4 shi4 yi4 ， bai3 sui4 feng1 zhong1 zhu2 。
- suo3 hen4 duo1 bie2 li2 ， an1 neng2 si4 mi2 lu4 。
- zi1 you2 ju4 nan2 zai4 ， hou4 hui4 shang4 ke3 bu3 。
- ji4 xing2 yin1 zeng4 xing2 ， gui1 zhuang1 wei4 xiu1 suo1 。

## 注释

## 译文

## 赏析
