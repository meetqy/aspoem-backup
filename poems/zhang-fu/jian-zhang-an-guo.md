---
id: zhang-fu-jian-zhang-an-guo
title: 簡張安國
titlePinyin: jian3 zhang1 an1 guo2
titleSlug: jian-zhang-an-guo
author: 章甫
authorPinyin: zhang1 fu3
authorSlug: zhang-fu
dynasty: 宋
dynastyPinyin: song4
dynastySlug: song
tags: []
---

## 正文

- 南北東西厭問津，西海忘形今幾人。
- 惟公名譽一世重，雖不吾與吾當親。
- 氣吞雲夢并餘子，深厚文章六經似。
- 昂霄聳壑正當時，發策決科餘事耳。
- 上方憂顧大江東，虎踞龍盤氣象雄。
- 却袖玉堂揮翰手，來成方面保釐功。
- 西風澹日邊雲碧，歲晚軍情猶未得。
- 不應矯首送飛鴻，想得攢眉正憂國。
- 雅聞一諾值千金，推挽尤多樂善心。
- 坐上能容野人否，試聽客裏短長吟。

## 拼音

- nan2 bei3 dong1 xi1 yan4 wen4 jin1 ， xi1 hai3 wang4 xing2 jin1 ji1 ren2 。
- wei2 gong1 ming2 yu4 yi2 shi4 zhong4 ， sui1 bu4 wu2 yu3 wu2 dang1 qin1 。
- qi4 tun1 yun2 meng4 bing4 yu2 zi3 ， shen1 hou4 wen2 zhang1 liu4 jing1 si4 。
- ang2 xiao1 song3 he4 zheng4 dang1 shi2 ， fa1 ce4 jue2 ke1 yu2 shi4 er3 。
- shang4 fang1 you1 gu4 da4 jiang1 dong1 ， hu3 ju4 long2 pan2 qi4 xiang4 xiong2 。
- que4 xiu4 yu4 tang2 hui1 han4 shou3 ， lai2 cheng2 fang1 mian4 bao3 li2 gong1 。
- xi1 feng1 dan4 ri4 bian1 yun2 bi4 ， sui4 wan3 jun1 qing2 you2 wei4 de2 。
- bu4 ying1 jiao3 shou3 song4 fei1 hong2 ， xiang3 de2 zan3 mei2 zheng4 you1 guo2 。
- ya3 wen2 yi2 nuo4 zhi2 qian1 jin1 ， tui1 wan3 you2 duo1 le4 shan4 xin1 。
- zuo4 shang4 neng2 rong2 ye3 ren2 fou3 ， shi4 ting1 ke4 li3 duan3 chang2 yin2 。

## 注释

## 译文

## 赏析
