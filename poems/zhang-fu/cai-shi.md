---
id: zhang-fu-cai-shi
title: 采石
titlePinyin: cai3 shi2
titleSlug: cai-shi
author: 章甫
authorPinyin: zhang1 fu3
authorSlug: zhang-fu
dynasty: 宋
dynastyPinyin: song4
dynastySlug: song
tags: []
---

## 正文

- 江行十日風打頭，采石江邊還小留。
- 龍宮煌煌俯湍流，摳衣再拜祈神庥。
- 出門逕作蕭寺遊，危亭縹緲臨金牛。
- 江南江北蒼烟收，日落未落雙蛾愁。
- 尚書麗句世罕儔，惜哉度曲無歌喉。
- 折梅置酒齋堂幽，黄冠不飲空夷猶。
- 野僧舉觴橫青眸，更得大斗償香羞。
- 興闌山下却登舟，使君愛客方綢繆。
- 夜深杖藜弔荒丘，列炬照野經塍溝。
- 居人竊視聲吚嚘，好事從來無與侔。
- 促坐款語相答酬，傷今懷古風颼飀。
- 泊渚高吟聊寫憂，然犀照怪知何求。
- 醉狂夜披紫綺裘，騎鯨入海窮冥搜。
- 聖賢寂寞江悠悠，人在天地真蜉蝣。
- 况我此身如贅疣，從公行善臭味投。
- 有酒如川容拍浮，但願早登黄鶴樓。
- 痛飲浩歌更勸酬，一弔禰衡鸚鵡洲。

## 拼音

- jiang1 xing2 shi2 ri4 feng1 da3 tou2 ， cai3 shi2 jiang1 bian1 huan2 xiao3 liu2 。
- long2 gong1 huang2 huang2 fu3 tuan1 liu2 ， kou1 yi1 zai4 bai4 qi2 shen2 xiu1 。
- chu1 men2 jing4 zuo4 xiao1 si4 you2 ， wei1 ting2 piao3 miao3 lin2 jin1 niu2 。
- jiang1 nan2 jiang1 bei3 cang1 yan1 shou1 ， ri4 luo4 wei4 luo4 shuang1 e2 chou2 。
- shang4 shu1 li2 ju4 shi4 han3 chou2 ， xi1 zai1 du4 qu3 wu2 ge1 hou2 。
- zhe2 mei2 zhi4 jiu3 zhai1 tang2 you1 ， huang2 guan1 bu4 yin3 kong1 yi2 you2 。
- ye3 seng1 ju3 shang1 heng2 qing1 mou2 ， geng4 de2 da4 dou4 chang2 xiang1 xiu1 。
- xing1 lan2 shan1 xia4 que4 deng1 zhou1 ， shi3 jun1 ai4 ke4 fang1 chou2 mou2 。
- ye4 shen1 zhang4 li2 diao4 huang1 qiu1 ， lie4 ju4 zhao4 ye3 jing1 cheng2 gou1 。
- ju1 ren2 qie4 shi4 sheng1 yi1 you1 ， hao3 shi4 cong2 lai2 wu2 yu3 mou2 。
- cu4 zuo4 kuan3 yu3 xiang1 da2 chou2 ， shang1 jin1 huai2 gu3 feng1 sou1 liu2 。
- bo2 zhu3 gao1 yin2 liao2 xie3 you1 ， ran2 xi1 zhao4 guai4 zhi1 he2 qiu2 。
- zui4 kuang2 ye4 pi1 zi3 qi3 qiu2 ， qi2 jing1 ru4 hai3 qiong2 ming2 sou1 。
- sheng4 xian2 ji4 mo4 jiang1 you1 you1 ， ren2 zai4 tian1 di4 zhen1 fu2 you2 。
- kuang4 wo3 ci3 shen1 ru2 zhui4 you2 ， cong2 gong1 xing2 shan4 chou4 wei4 tou2 。
- you3 jiu3 ru2 chuan1 rong2 pai1 fu2 ， dan4 yuan4 zao3 deng1 huang2 he4 lou2 。
- tong4 yin3 hao4 ge1 geng4 quan4 chou2 ， yi2 diao4 mi2 heng2 ying1 wu3 zhou1 。

## 注释

## 译文

## 赏析
