---
id: zhang-fu-he-han-zhang-ji-ya-bo-da-ya-bing-jian-jian-yun
title: 和韓丈寄崖簿大雅并見簡韻
titlePinyin: he2 han2 zhang4 ji4 ya2 bo2 da4 ya3 bing4 jian4 jian3 yun4
titleSlug: he-han-zhang-ji-ya-bo-da-ya-bing-jian-jian-yun
author: 章甫
authorPinyin: zhang1 fu3
authorSlug: zhang-fu
dynasty: 宋
dynastyPinyin: song4
dynastySlug: song
tags: []
---

## 正文

- 故鄉未可歸，異縣難久留。
- 海深蛟鱷怒，安得乘桴遊。
- 貧賤豈天意，自不曲如鈎。
- 吾道未全窮，三歲依賢侯。
- 小雞隨孔鸞，顧影良可羞。
- 所喜臭味同，潔己從清修。
- 邇來苦多病，頗厭淮南州。
- 援琴操土風，大類南冠囚。
- 今辰天氣佳，和風吹敝裘。
- 桃李競顔色，誰能分劣優。
- 空攪遊予心，浩蕩生春愁。
- 新詩忽到手，盛意知難酬。
- 材生天地間，小大固不侔。
- 詞鋒未易當，如以楚伐鄒。
- 玉季更多文，情義還相投。
- 他年內集時，尚記野人不。

## 拼音

- gu4 xiang1 wei4 ke3 gui1 ， yi4 xian4 nan2 jiu3 liu2 。
- hai3 shen1 jiao1 e4 nu4 ， an1 de2 cheng2 fu2 you2 。
- pin2 jian4 qi3 tian1 yi4 ， zi4 bu4 qu3 ru2 gou1 。
- wu2 dao4 wei4 quan2 qiong2 ， san1 sui4 yi1 xian2 hou2 。
- xiao3 ji1 sui2 kong3 luan2 ， gu4 ying3 liang2 ke3 xiu1 。
- suo3 xi3 chou4 wei4 tong2 ， jie2 ji3 cong2 qing1 xiu1 。
- er3 lai2 ku3 duo1 bing4 ， po1 yan4 huai2 nan2 zhou1 。
- yuan2 qin2 cao1 tu3 feng1 ， da4 lei4 nan2 guan1 qiu2 。
- jin1 chen2 tian1 qi4 jia1 ， he2 feng1 chui1 bi4 qiu2 。
- tao2 li3 jing4 yan2 se4 ， shui2 neng2 fen1 lie4 you1 。
- kong1 jiao3 you2 yu3 xin1 ， hao4 dang4 sheng1 chun1 chou2 。
- xin1 shi1 hu1 dao4 shou3 ， sheng4 yi4 zhi1 nan2 chou2 。
- cai2 sheng1 tian1 di4 jian4 ， xiao3 da4 gu4 bu4 mou2 。
- ci2 feng1 wei4 yi4 dang1 ， ru2 yi3 chu3 fa2 zou1 。
- yu4 ji4 geng4 duo1 wen2 ， qing2 yi4 huan2 xiang1 tou2 。
- ta1 nian2 nei4 ji2 shi2 ， shang4 ji4 ye3 ren2 bu4 。

## 注释

## 译文

## 赏析
