---
id: zhang-fu-song-zhang-si-cheng
title: 送張寺丞
titlePinyin: song4 zhang1 si4 cheng2
titleSlug: song-zhang-si-cheng
author: 章甫
authorPinyin: zhang1 fu3
authorSlug: zhang-fu
dynasty: 宋
dynastyPinyin: song4
dynastySlug: song
tags: []
---

## 正文

- 知己不易得，相知貴知心。
- 我行遍四方，公獨知我深。
- 公如千丈松，凜凜有直氣。
- 我如松下草，亦有傲霜意。
- 公分刺史符，朅來淮上州。
- 而我倦遊者，振衣從公遊。
- 花月醉管弦，江山隨杖履。
- 激水湔窮愁，逢人賞佳句。
- 政成公入覲，酒盡客語離。
- 疊鼓催發船，不顧邦人悲。
- 邦人勿深悲，宣室定前席。
- 公必念爾民，還陳治安策。
- 吾君自神聖，事君公不欺。
- 祝公但加餐，慰此邦人思。

## 拼音

- zhi1 ji3 bu2 yi4 de2 ， xiang1 zhi1 gui4 zhi1 xin1 。
- wo3 xing2 bian4 si4 fang1 ， gong1 du2 zhi1 wo3 shen1 。
- gong1 ru2 qian1 zhang4 song1 ， lin3 lin3 you3 zhi2 qi4 。
- wo3 ru2 song1 xia4 cao3 ， yi4 you3 ao4 shuang1 yi4 。
- gong1 fen1 ci4 shi3 fu2 ， qie4 lai2 huai2 shang4 zhou1 。
- er2 wo3 juan4 you2 zhe3 ， zhen4 yi1 cong2 gong1 you2 。
- hua1 yue4 zui4 guan3 xian2 ， jiang1 shan1 sui2 zhang4 lü3 。
- ji1 shui3 jian1 qiong2 chou2 ， feng2 ren2 shang3 jia1 ju4 。
- zheng4 cheng2 gong1 ru4 jin4 ， jiu3 jin4 ke4 yu3 li2 。
- die2 gu3 cui1 fa1 chuan2 ， bu2 gu4 bang1 ren2 bei1 。
- bang1 ren2 wu4 shen1 bei1 ， xuan1 shi4 ding4 qian2 xi2 。
- gong1 bi4 nian4 er3 min2 ， huan2 chen2 zhi4 an1 ce4 。
- wu2 jun1 zi4 shen2 sheng4 ， shi4 jun1 gong1 bu4 qi1 。
- zhu4 gong1 dan4 jia1 can1 ， wei4 ci3 bang1 ren2 si1 。

## 注释

## 译文

## 赏析
