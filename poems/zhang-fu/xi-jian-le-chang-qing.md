---
id: zhang-fu-xi-jian-le-chang-qing
title: 戲簡樂長卿
titlePinyin: xi4 jian3 le4 chang2 qing1
titleSlug: xi-jian-le-chang-qing
author: 章甫
authorPinyin: zhang1 fu3
authorSlug: zhang-fu
dynasty: 宋
dynastyPinyin: song4
dynastySlug: song
tags: []
---

## 正文

- 長卿談兵氣飄揚，半生漫趁槐花忙。
- 塵埃綠綺誰拂拭，雞羣野鶴空昂藏。
- 何必明經取青紫，請君囊書獻天子。
- 中原猶未息兵戈，萬里橫行丈夫事。
- 愞夫株守衡門裏，初無長鬚給薪水。
- 故舊經年絕尺書，烏鵲玩人頻送喜。
- 欲行萬里囊無錢，移牀且對薰風眠。
- 兒啼妻怒了不問，誦詩過午聲琅然。

## 拼音

- chang2 qing1 tan2 bing1 qi4 piao1 yang2 ， ban4 sheng1 man4 chen4 huai2 hua1 mang2 。
- chen2 ai1 lü4 qi3 shui2 fu2 shi4 ， ji1 qun2 ye3 he4 kong1 ang2 cang2 。
- he2 bi4 ming2 jing1 qu3 qing1 zi3 ， qing3 jun1 nang2 shu1 xian4 tian1 zi3 。
- zhong1 yuan2 you2 wei4 xi1 bing1 ge1 ， wan4 li3 heng2 xing2 zhang4 fu0 shi4 。
- nuo4 fu1 zhu1 shou3 heng2 men2 li3 ， chu1 wu2 chang2 xu1 gei3 xin1 shui3 。
- gu4 jiu4 jing1 nian2 jue2 chi3 shu1 ， wu1 que4 wan2 ren2 bin1 song4 xi3 。
- yu4 xing2 wan4 li3 nang2 wu2 qian2 ， yi2 chuang2 qie3 dui4 xun1 feng1 mian2 。
- er2 ti2 qi1 nu4 le0 bu2 wen4 ， song4 shi1 guo4 wu3 sheng1 lang2 ran2 。

## 注释

## 译文

## 赏析
