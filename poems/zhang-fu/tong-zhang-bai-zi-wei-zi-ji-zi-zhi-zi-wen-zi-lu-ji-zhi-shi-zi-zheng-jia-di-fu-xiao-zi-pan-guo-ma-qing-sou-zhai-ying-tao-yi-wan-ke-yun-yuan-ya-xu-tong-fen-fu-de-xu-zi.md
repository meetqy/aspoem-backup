---
id: zhang-fu-tong-zhang-bai-zi-wei-zi-ji-zi-zhi-zi-wen-zi-lu-ji-zhi-shi-zi-zheng-jia-di-fu-xiao-zi-pan-guo-ma-qing-sou-zhai-ying-tao-yi-wan-ke-yun-yuan-ya-xu-tong-fen-fu-de-xu-zi
title: 同張伯子威子季子雉子聞子陸及之時子政家弟輔小子槃過馬清叟摘櫻桃以萬顆勻圓訝許同分賦得許字
titlePinyin: tong2 zhang1 bai3 zi0 wei1 zi3 ji4 zi0 zhi4 zi3 wen2 zi3 lu4 ji2 zhi1 shi2 zi3 zheng4 jia1 di4 fu3 xiao3 zi0 pan2 guo4 ma3 qing1 sou3 zhai1 ying1 tao2 yi3 wan4 ke1 yun2 yuan2 ya4 xu1 tong2 fen1 fu4 de2 xu1 zi4
titleSlug: tong-zhang-bai-zi-wei-zi-ji-zi-zhi-zi-wen-zi-lu-ji-zhi-shi-zi-zheng-jia-di-fu-xiao-zi-pan-guo-ma-qing-sou-zhai-ying-tao-yi-wan-ke-yun-yuan-ya-xu-tong-fen-fu-de-xu-zi
author: 章甫
authorPinyin: zhang1 fu3
authorSlug: zhang-fu
dynasty: 宋
dynastyPinyin: song4
dynastySlug: song
tags: []
---

## 正文

- 南城有隠居，靜退我所與。
- 兩窮成邂逅，一笑同出處。
- 翛然五畝園，耕種了寒暑。
- 朱櫻前日栽，茂密已如許。
- 今歲風雨時，高枝墊難舉。
- 喜我領客來，柴關不我拒。
- 倒衣出逢迎，掃地客燕醑。
- 童奴罷守衛，徒馭先含咀。
- 肴核既雜陳，少長咸以序。
- 堆盤火齊紅，磊落照尊俎。
- 眼明愛勻圓，酒興莫能禦。
- 吾儔既屬饜，亦欲相就語。
- 西鄰老禪伯，携茗復來煮。
- 放懷誰主賓，劇論忘爾汝。
- 題名污牆壁，分韻索毫楮。
- 月出未忍還，不記城闉阻。
- 懽呼重攀折，璀璨滿筐筥。
- 行歌驚路人，歸遺詫兒女。
- 明年更强健，載酒寧無侶。
- 但恐座上客，相望各吳楚。

## 拼音

- nan2 cheng2 you3 yin3 ju1 ， jing4 tui4 wo3 suo3 yu3 。
- liang3 qiong2 cheng2 xie4 hou4 ， yi2 xiao4 tong2 chu1 chu3 。
- xiao1 ran2 wu3 mu3 yuan2 ， geng1 zhong3 le0 han2 shu3 。
- zhu1 ying1 qian2 ri4 zai1 ， mao4 mi4 yi3 ru2 xu1 。
- jin1 sui4 feng1 yu3 shi2 ， gao1 zhi1 dian4 nan2 ju3 。
- xi3 wo3 ling3 ke4 lai2 ， chai2 guan1 bu4 wo3 ju4 。
- dao3 yi1 chu1 feng2 ying2 ， sao3 di4 ke4 yan4 xu3 。
- tong2 nu2 ba4 shou3 wei4 ， tu2 yu4 xian1 han2 zui3 。
- yao2 he2 ji4 za2 chen2 ， shao3 chang2 xian2 yi3 xu4 。
- dui1 pan2 huo3 qi2 hong2 ， lei3 luo4 zhao4 zun1 zu3 。
- yan3 ming2 ai4 yun2 yuan2 ， jiu3 xing1 mo4 neng2 yu4 。
- wu2 chou2 ji4 shu3 yan4 ， yi4 yu4 xiang1 jiu4 yu3 。
- xi1 lin2 lao3 shan4 bo2 ， xie2 ming2 fu4 lai2 zhu3 。
- fang4 huai2 shui2 zhu3 bin1 ， ju4 lun4 wang4 er3 ru3 。
- ti2 ming2 wu1 qiang2 bi4 ， fen1 yun4 suo3 hao2 chu3 。
- yue4 chu1 wei4 ren3 huan2 ， bu2 ji4 cheng2 yin1 zu3 。
- huan1 hu1 zhong4 pan1 zhe2 ， cui3 can4 man3 kuang1 ju3 。
- xing2 ge1 jing1 lu4 ren2 ， gui1 yi2 cha4 er2 nü3 。
- ming2 nian2 geng4 qiang2 jian4 ， zai4 jiu3 ning2 wu2 lü3 。
- dan4 kong3 zuo4 shang4 ke4 ， xiang1 wang4 ge4 wu2 chu3 。

## 注释

## 译文

## 赏析
