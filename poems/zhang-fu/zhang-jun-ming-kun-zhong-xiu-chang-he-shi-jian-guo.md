---
id: zhang-fu-zhang-jun-ming-kun-zhong-xiu-chang-he-shi-jian-guo
title: 張君明昆仲袖唱和詩見過
titlePinyin: zhang1 jun1 ming2 kun1 zhong4 xiu4 chang4 he4 shi1 jian4 guo4
titleSlug: zhang-jun-ming-kun-zhong-xiu-chang-he-shi-jian-guo
author: 章甫
authorPinyin: zhang1 fu3
authorSlug: zhang-fu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 村東主客羣飛鴻，月明霜重聲摩空。
- 村西老人如瘦馬，伏櫪倦嘶天北風。
- 村東村西無百步，杖履相尋還有數。
- 兒啼妻病不出門，羞見梅花無好句。
- 雪晴日出天無埃，故人躡屣聯翩來。
- 明珠白璧滿懷袖，使我一見雙眸開。
- 文章雖云一小技，妙處非難亦非易。
- 染絲織錦未足工，點鐵成金始爲貴。
- 我窮半世坐吟詩，詩成不救寒與饑。
- 亦知造物厭嘲弄，有手只堪持酒卮。
- 願君少吟詩幾首，請君多辦百壺酒。
- 但得新詩勝舊年，爲君醉倒春風前。

## 拼音

- cun1 dong1 zhu3 ke4 qun2 fei1 hong2 ， yue4 ming2 shuang1 zhong4 sheng1 mo2 kong1 。
- cun1 xi1 lao3 ren2 ru2 shou4 ma3 ， fu2 li4 juan4 si1 tian1 bei3 feng1 。
- cun1 dong1 cun1 xi1 wu2 bai3 bu4 ， zhang4 lü3 xiang1 xun2 huan2 you3 shu4 。
- er2 ti2 qi1 bing4 bu4 chu1 men2 ， xiu1 jian4 mei2 hua1 wu2 hao3 ju4 。
- xue3 qing2 ri4 chu1 tian1 wu2 ai1 ， gu4 ren2 nie4 xi3 lian2 pian1 lai2 。
- ming2 zhu1 bai2 bi4 man3 huai2 xiu4 ， shi3 wo3 yi2 jian4 shuang1 mou2 kai1 。
- wen2 zhang1 sui1 yun2 yi1 xiao3 ji4 ， miao4 chu3 fei1 nan2 yi4 fei1 yi4 。
- ran3 si1 zhi1 jin3 wei4 zu2 gong1 ， dian3 tie3 cheng2 jin1 shi3 wei2 gui4 。
- wo3 qiong2 ban4 shi4 zuo4 yin2 shi1 ， shi1 cheng2 bu2 jiu4 han2 yu3 ji1 。
- yi4 zhi1 zao4 wu4 yan4 chao2 nong4 ， you3 shou3 zhi1 kan1 chi2 jiu3 zhi1 。
- yuan4 jun1 shao3 yin2 shi1 ji1 shou3 ， qing3 jun1 duo1 ban4 bai3 hu2 jiu3 。
- dan4 de2 xin1 shi1 sheng4 jiu4 nian2 ， wei2 jun1 zui4 dao3 chun1 feng1 qian2 。

## 注释

## 译文

## 赏析
