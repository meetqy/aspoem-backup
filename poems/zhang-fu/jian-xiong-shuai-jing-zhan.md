---
id: zhang-fu-jian-xiong-shuai-jing-zhan
title: 簡熊帥景瞻
titlePinyin: jian3 xiong2 shuai4 jing3 zhan1
titleSlug: jian-xiong-shuai-jing-zhan
author: 章甫
authorPinyin: zhang1 fu3
authorSlug: zhang-fu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 槐柳陰中數間屋，麤飯濁醪羹杞菊。
- 過門問字久無人，只有圖書伴幽獨。
- 剝啄是誰來叩扃，手持札翰趨吾庭。
- 風采九州安撫使，得得遣騎相招迎。
- 我願識公從宿昔，貴賤殊途那易得。
- 親染雲箋賁草廬，驚喜盈懷仍歎息。
- 折節下士古所稀，豈意於公今見之。
- 况公位貌已崇重，英聲凜凜威羌夷。
- 滿堂賓客皆豪傑，從容何止談風月。
- 野人自視殊缺然，或可爲詩紀勳業。

## 拼音

- huai2 liu3 yin1 zhong1 shu4 jian4 wu1 ， cu1 fan4 zhuo2 lao2 geng1 qi3 ju2 。
- guo4 men2 wen4 zi4 jiu3 wu2 ren2 ， zhi3 you3 tu2 shu1 ban4 you1 du2 。
- bao1 zhuo2 shi4 shui2 lai2 kou4 jiong1 ， shou3 chi2 zha2 han4 qu1 wu2 ting2 。
- feng1 cai3 jiu3 zhou1 an1 fu3 shi3 ， de2 de2 qian3 qi2 xiang1 zhao1 ying2 。
- wo3 yuan4 shi2 gong1 cong2 su4 xi1 ， gui4 jian4 shu1 tu2 na4 yi4 de2 。
- qin1 ran3 yun2 jian1 bi4 cao3 lu2 ， jing1 xi3 ying2 huai2 reng2 tan4 xi1 。
- zhe2 jie2 xia4 shi4 gu3 suo3 xi1 ， qi3 yi4 wu1 gong1 jin1 jian4 zhi1 。
- kuang4 gong1 wei4 mao4 yi3 chong2 zhong4 ， ying1 sheng1 lin3 lin3 wei1 qiang1 yi2 。
- man3 tang2 bin1 ke4 jie1 hao2 jie2 ， cong2 rong2 he2 zhi3 tan2 feng1 yue4 。
- ye3 ren2 zi4 shi4 shu1 que1 ran2 ， huo4 ke3 wei2 shi1 ji4 xun1 ye4 。

## 注释

## 译文

## 赏析
