---
id: zhang-fu-pei-han-zi-yun-diao-zhang-an-guo-she-ren-mu
title: 陪韓子雲弔張安國舍人墓
titlePinyin: pei2 han2 zi3 yun2 diao4 zhang1 an1 guo2 she4 ren2 mu4
titleSlug: pei-han-zi-yun-diao-zhang-an-guo-she-ren-mu
author: 章甫
authorPinyin: zhang1 fu3
authorSlug: zhang-fu
dynasty: 宋
dynastyPinyin: song4
dynastySlug: song
tags: []
---

## 正文

- 頃從武昌守，來哭清果墓。
- 老淚濕征衫，傷心不忍去。
- 焉知五載後，重到山崔嵬。
- 松柏倏已拱，宿草纏餘哀。
- 公乘使者車，忠厚神所賚。
- 遠懷平生親，斗酒相沃酹。
- 曩以門下故，獲登君子堂。
- 招呼連屋居，此意詎可忘。
- 青春閉佳城，榮華竟消歇。
- 空餘千古名，不隨世磨滅。
- 蓬萊定何處，神仙知有無。
- 徘徊重徘徊，悲風生坐隅。

## 拼音

- qing3 cong2 wu3 chang1 shou3 ， lai2 ku1 qing1 guo3 mu4 。
- lao3 lei4 shi1 zheng1 shan1 ， shang1 xin1 bu4 ren3 qu4 。
- yan1 zhi1 wu3 zai4 hou4 ， zhong4 dao4 shan1 cui1 wei2 。
- song1 bai3 shu1 yi3 gong3 ， su4 cao3 chan2 yu2 ai1 。
- gong1 cheng2 shi3 zhe3 ju1 ， zhong1 hou4 shen2 suo3 lai4 。
- yuan3 huai2 ping2 sheng1 qin1 ， dou4 jiu3 xiang1 wo4 lei4 。
- nang3 yi3 men2 xia4 gu4 ， huo4 deng1 jun1 zi3 tang2 。
- zhao1 hu0 lian2 wu1 ju1 ， ci3 yi4 ju4 ke3 wang4 。
- qing1 chun1 bi4 jia1 cheng2 ， rong2 hua2 jing4 xiao1 xie1 。
- kong1 yu2 qian1 gu3 ming2 ， bu4 sui2 shi4 mo2 mie4 。
- peng2 lai2 ding4 he2 chu3 ， shen2 xian1 zhi1 you3 wu2 。
- pai2 huai2 zhong4 pai2 huai2 ， bei1 feng1 sheng1 zuo4 yu2 。

## 注释

## 译文

## 赏析
