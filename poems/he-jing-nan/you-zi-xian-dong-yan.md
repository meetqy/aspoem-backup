---
id: he-jing-nan-you-zi-xian-dong-yan
title: 遊資縣東巖
titlePinyin: you2 zi1 xian4 dong1 yan2
titleSlug: you-zi-xian-dong-yan
author: 何景南
authorPinyin: he2 jing3 nan2
authorSlug: he-jing-nan
dynasty: 宋
dynastyPinyin: song4
dynastySlug: song
tags: []
---

## 正文

- 人事何時休，紛來如野馬。
- 相携解鑣處，去約巖之下。
- 清凉二城雨，况值禳禬罷。
- 白雲醉堪眠，青草春可藉。
- 泉甘嗽蘇醒，樹好留閒暇。
- 頻遊我嘗慣，忽至公成乍。
- 徘徊共幽興，靜坐絺衣掛。
- 中間五百士，閲世知幾夏。
- 莓苔自成古，香火仍同社。
- 巖縫更依然，莫問豐干話。

## 拼音

- ren2 shi4 he2 shi2 xiu1 ， fen1 lai2 ru2 ye3 ma3 。
- xiang1 xie2 jie3 biao1 chu3 ， qu4 yue1 yan2 zhi1 xia4 。
- qing1 liang2 er4 cheng2 yu3 ， kuang4 zhi2 rang2 gui4 ba4 。
- bai2 yun2 zui4 kan1 mian2 ， qing1 cao3 chun1 ke3 jie4 。
- quan2 gan1 sou4 su1 xing3 ， shu4 hao3 liu2 xian2 xia2 。
- bin1 you2 wo3 chang2 guan4 ， hu1 zhi4 gong1 cheng2 zha4 。
- pai2 huai2 gong4 you1 xing1 ， jing4 zuo4 chi1 yi1 gua4 。
- zhong1 jian4 wu3 bai3 shi4 ， yue4 shi4 zhi1 ji1 xia4 。
- mei2 tai2 zi4 cheng2 gu3 ， xiang1 huo3 reng2 tong2 she4 。
- yan2 feng2 geng4 yi1 ran2 ， mo4 wen4 feng1 gan1 hua4 。

## 注释

## 译文

## 赏析
