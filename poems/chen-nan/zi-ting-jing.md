---
id: chen-nan-zi-ting-jing
title: 紫庭經
titlePinyin: zi3 ting2 jing1
titleSlug: zi-ting-jing
author: 陳楠
authorPinyin: chen2 nan2
authorSlug: chen-nan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 絳宮天子統乾乾，乾龍飛上九華天。
- 天中妙有無極宮，宮中萬卷指玄篇。
- 篇篇皆露金丹旨，千句萬句會一言。
- 教人只在尋汞鉛，二物採入鼎中煎。
- 夜來火發崑崙山，山頭火冷月光寒。
- 曲江之上金烏飛，姮娥已與斗牛歡。
- 採之鍊之未片餉，一氣渺渺通三關。
- 三關來往氣無窮，一道白脈朝泥丸。
- 泥丸之上紫金鼎，鼎中一塊紫金團。
- 化爲玉漿流入口，香甜清爽透舌端。
- 吞吞服服入五內，臟腑暢甚身康安。
- 赤蛇蒼龍交合時，風恬浪靜虎龍蟠。
- 神水湛湛華池靜，白雪紛紛飛四山。
- 七寶樓臺十二時，樓前黄花深可觀。
- 即此可謂鉛汞精，化作精髓盈關源。
- 但去身中尋周天，前弦以後後弦前。
- 藥物平平氣象足，天地日月交會間。
- 虛空自然百雜碎，嚼破混沌軟如綿。
- 番來覆去成一錢，遍體玉潤而金堅。
- 赤血換兮白血流，金光滿室森森然。
- 一池秋水浸明月，一朵金花如紅蓮。
- 此時身中神氣全，不須求道復參禪。
- 我今知君如此賢，知君有分爲神仙。
- 分明指示無兩語，默默運用而抽添。
- 年中採用不用年，月中取日月徒然。
- 日中取時時易日，時中有刻而玄玄。
- 玄之又玄不可言，元來朔望明晦弦。
- 金翁姹女奪造化，神鬼哭泣驚相喧。
- 雲收雨散萬籟靜，一粒玄珠種玉田。
- 十月火候聖胎仙，九轉九朔相迴旋。
- 初時夾脊關脈開，其次膀胱如火然。
- 內中兩腎如湯煎，時乎挑動衝心源。
- 心腎水火自交感，金水間隔隨使然。
- 黄庭一氣居中宮，宮制萬象心掌權。
- 水源清清如玉鏡，孰使河車如行船。
- 一霎火焰飛燒天，烏魂兔魄成微塵。
- 如斯默默覓真筌，一路逕直入靈真。
- 分明精氣以氣存，漸漸氣積以生神。
- 此神乃是天地精，純陽不死爲真人。
- 若知如此宜修仙，修仙惟有金丹門。
- 金丹亦無第二訣，身中一畝爲家園。
- 唾涕精津氣血液，七件陰物何正焉。
- 坎中非腎乃靈根，潭底日紅北馬奔。
- 七返九還在片時，一切萬物皆生成。
- 惟此乾坤真運用，不必兀兀徒無言。
- 無心無念神已昏，安得凝聚成胎仙。
- 胎仙只是交結成，交結惟在頃刻間。
- 君還知有太陽回，正在冬至幾日前。
- 又言金精既降時，復以何物復金精。
- 金精只在坤宮藥，坤在西南爲川源。
- 蟾光終日照西川，只此便是藥之根。
- 以時易日刻易時，一滴甘露名靈泉。
- 吞入心中衝肺腧，落在膀胱而成丹。
- 丹頭不在膀胱結，元在膀胱卻在肝。
- 肝爲木液遇金精，逢土交結成大還。
- 莫言此時有爲功，又恐斯爲著相言。
- 始於著相始無相，鍊精化氣氣歸根。
- 氣之根本凝成神，方曰無爲而通靈。
- 譬如夫歸交媾時，一點精血結成嬰。
- 彼之以情而感情，尚且嬰兒十月成。
- 何況宇宙在乎手，身中虎嘯龍吟聲。
- 雖然不見龍之吟，波浪高湧千萬尋。
- 雖然不見虎之嘯，夜深風聲吼萬林。
- 自乎丹道凝結後，以至火候烹鍊深。
- 及于十月霜飛時，神魂奔走安敢爭。
- 一年都計十二月，卯酉沐浴誰敢行。
- 所以十月入神室，金鼎滿滿龍精盈。
- 縛雲捉月之機關，得訣修鍊夫何難。
- 果然縛得雲在山，又解捉住月之魂。
- 點頭此語知古人，何慮不把身飛升。
- 身之殻兮心之肉，心中自有無價珍。
- 可以生我復死我，既能饑人亦飽人。
- 尋其毳路取其原，逍遙快樂無饑寒。
- 似此景象與證驗，總在一日工夫間。
- 工夫如此譬似閑，藥不遠兮採不難。
- 誰知火候萬丈紅，燒殺三尸玉爐寒。
- 丹田亦能生紫芝，黄庭又以生紅𥽷。
- 紅𥽷一餐永不饑，紫芝一服常童顔。
- 滿身渾是白乳花，金筋玉骨老不昏。
- 功成行滿鶴來至，一舉便要登雲端。

## 拼音

- jiang4 gong1 tian1 zi3 tong3 qian2 qian2 ， qian2 long2 fei1 shang4 jiu3 hua2 tian1 。
- tian1 zhong1 miao4 you3 wu2 ji2 gong1 ， gong1 zhong1 wan4 juan4 zhi3 xuan2 pian1 。
- pian1 pian1 jie1 lu4 jin1 dan1 zhi3 ， qian1 ju4 wan4 ju4 hui4 yi4 yan2 。
- jiao1 ren2 zhi1 zai4 xun2 gong3 qian1 ， er4 wu4 cai3 ru4 ding3 zhong1 jian1 。
- ye4 lai2 huo3 fa1 kun1 lun2 shan1 ， shan1 tou2 huo3 leng3 yue4 guang1 han2 。
- qu3 jiang1 zhi1 shang4 jin1 wu1 fei1 ， heng2 e2 yi3 yu3 dou4 niu2 huan1 。
- cai3 zhi1 lian4 zhi1 wei4 pian4 xiang3 ， yi2 qi4 miao3 miao3 tong1 san1 guan1 。
- san1 guan1 lai2 wang3 qi4 wu2 qiong2 ， yi2 dao4 bai2 mai4 chao2 ni2 wan2 。
- ni2 wan2 zhi1 shang4 zi3 jin1 ding3 ， ding3 zhong1 yi2 kuai4 zi3 jin1 tuan2 。
- hua4 wei2 yu4 jiang1 liu2 ru4 kou3 ， xiang1 tian2 qing1 shuang3 tou4 she2 duan1 。
- tun1 tun1 fu2 fu2 ru4 wu3 nei4 ， zang4 fu3 chang4 shen4 shen1 kang1 an1 。
- chi4 she2 cang1 long2 jiao1 he2 shi2 ， feng1 tian2 lang4 jing4 hu3 long2 pan2 。
- shen2 shui3 zhan4 zhan4 hua2 chi2 jing4 ， bai2 xue3 fen1 fen1 fei1 si4 shan1 。
- qi1 bao3 lou2 tai2 shi2 er4 shi2 ， lou2 qian2 huang2 hua1 shen1 ke3 guan1 。
- ji2 ci3 ke3 wei4 qian1 gong3 jing1 ， hua4 zuo4 jing1 sui3 ying2 guan1 yuan2 。
- dan4 qu4 shen1 zhong1 xun2 zhou1 tian1 ， qian2 xian2 yi3 hou4 hou4 xian2 qian2 。
- yao4 wu4 ping2 ping2 qi4 xiang4 zu2 ， tian1 di4 ri4 yue4 jiao1 hui4 jian4 。
- xu1 kong1 zi4 ran2 bai3 za2 sui4 ， jiao2 po4 hun4 dun4 ruan3 ru2 mian2 。
- fan1 lai2 fu4 qu4 cheng2 yi4 qian2 ， bian4 ti3 yu4 run4 er2 jin1 jian1 。
- chi4 xue4 huan4 xi1 bai2 xue4 liu2 ， jin1 guang1 man3 shi4 sen1 sen1 ran2 。
- yi4 chi2 qiu1 shui3 jin4 ming2 yue4 ， yi4 duo3 jin1 hua1 ru2 hong2 lian2 。
- ci3 shi2 shen1 zhong1 shen2 qi4 quan2 ， bu4 xu1 qiu2 dao4 fu4 can1 shan4 。
- wo3 jin1 zhi1 jun1 ru2 ci3 xian2 ， zhi1 jun1 you3 fen1 wei2 shen2 xian1 。
- fen1 ming2 zhi3 shi4 wu2 liang3 yu3 ， mo4 mo4 yun4 yong4 er2 chou1 tian1 。
- nian2 zhong1 cai3 yong4 bu2 yong4 nian2 ， yue4 zhong1 qu3 ri4 yue4 tu2 ran2 。
- ri4 zhong1 qu3 shi2 shi2 yi4 ri4 ， shi2 zhong1 you3 ke4 er2 xuan2 xuan2 。
- xuan2 zhi1 you4 xuan2 bu4 ke3 yan2 ， yuan2 lai2 shuo4 wang4 ming2 hui4 xian2 。
- jin1 weng1 cha4 nü3 duo2 zao4 hua4 ， shen2 gui3 ku1 qi4 jing1 xiang1 xuan1 。
- yun2 shou1 yu3 san4 wan4 lai4 jing4 ， yi2 li4 xuan2 zhu1 zhong3 yu4 tian2 。
- shi2 yue4 huo3 hou0 sheng4 tai1 xian1 ， jiu3 zhuan3 jiu3 shuo4 xiang1 hui2 xuan2 。
- chu1 shi2 jia1 ji3 guan1 mai4 kai1 ， qi2 ci4 pang2 guang1 ru2 huo3 ran2 。
- nei4 zhong1 liang3 shen4 ru2 tang1 jian1 ， shi2 hu1 tiao1 dong4 chong1 xin1 yuan2 。
- xin1 shen4 shui3 huo3 zi4 jiao1 gan3 ， jin1 shui3 jian4 ge2 sui2 shi3 ran2 。
- huang2 ting2 yi2 qi4 ju1 zhong1 gong1 ， gong1 zhi4 wan4 xiang4 xin1 zhang3 quan2 。
- shui3 yuan2 qing1 qing1 ru2 yu4 jing4 ， shu2 shi3 he2 ju1 ru2 xing2 chuan2 。
- yi2 sha4 huo3 yan4 fei1 shao1 tian1 ， wu1 hun2 tu4 po4 cheng2 wei1 chen2 。
- ru2 si1 mo4 mo4 mi4 zhen1 quan2 ， yi2 lu4 jing4 zhi2 ru4 ling2 zhen1 。
- fen1 ming2 jing1 qi4 yi3 qi4 cun2 ， jian4 jian4 qi4 ji1 yi3 sheng1 shen2 。
- ci3 shen2 nai3 shi4 tian1 di4 jing1 ， chun2 yang2 bu4 si3 wei2 zhen1 ren2 。
- ruo4 zhi1 ru2 ci3 yi2 xiu1 xian1 ， xiu1 xian1 wei2 you3 jin1 dan1 men2 。
- jin1 dan1 yi4 wu2 di4 er4 jue2 ， shen1 zhong1 yi4 mu3 wei2 jia1 yuan2 。
- tuo4 ti4 jing1 jin1 qi4 xue4 ye4 ， qi1 jian4 yin1 wu4 he2 zheng4 yan1 。
- kan3 zhong1 fei1 shen4 nai3 ling2 gen1 ， tan2 di3 ri4 hong2 bei3 ma3 ben1 。
- qi1 fan3 jiu3 huan2 zai4 pian4 shi2 ， yi2 qie4 wan4 wu4 jie1 sheng1 cheng2 。
- wei2 ci3 qian2 kun1 zhen1 yun4 yong4 ， bu2 bi4 wu4 wu4 tu2 wu2 yan2 。
- wu2 xin1 wu2 nian4 shen2 yi3 hun1 ， an1 de2 ning2 ju4 cheng2 tai1 xian1 。
- tai1 xian1 zhi3 shi4 jiao1 jie2 cheng2 ， jiao1 jie2 wei2 zai4 qing3 ke4 jian4 。
- jun1 huan2 zhi1 you3 tai4 yang2 hui2 ， zheng4 zai4 dong1 zhi4 ji1 ri4 qian2 。
- you4 yan2 jin1 jing1 ji4 jiang4 shi2 ， fu4 yi3 he2 wu4 fu4 jin1 jing1 。
- jin1 jing1 zhi1 zai4 kun1 gong1 yao4 ， kun1 zai4 xi1 nan2 wei2 chuan1 yuan2 。
- chan2 guang1 zhong1 ri4 zhao4 xi1 chuan1 ， zhi3 ci3 bian4 shi4 yao4 zhi1 gen1 。
- yi3 shi2 yi4 ri4 ke4 yi4 shi2 ， yi4 di1 gan1 lu4 ming2 ling2 quan2 。
- tun1 ru4 xin1 zhong1 chong1 fei4 shu4 ， luo4 zai4 pang2 guang1 er2 cheng2 dan1 。
- dan1 tou2 bu2 zai4 pang2 guang1 jie2 ， yuan2 zai4 bang3 guang1 que4 zai4 gan1 。
- gan1 wei2 mu4 ye4 yu4 jin1 jing1 ， feng2 tu3 jiao1 jie2 cheng2 da4 huan2 。
- mo4 yan2 ci3 shi2 you3 wei2 gong1 ， you4 kong3 si1 wei2 zhu4 xiang1 yan2 。
- shi3 wu1 zhu4 xiang1 shi3 wu2 xiang1 ， lian4 jing1 hua4 qi4 qi4 gui1 gen1 。
- qi4 zhi1 gen1 ben3 ning2 cheng2 shen2 ， fang1 yue1 wu2 wei2 er2 tong1 ling2 。
- pi4 ru2 fu1 gui1 jiao1 gou4 shi2 ， yi4 dian3 jing1 xue4 jie2 cheng2 ying1 。
- bi3 zhi1 yi3 qing2 er2 gan3 qing2 ， shang4 qie3 ying1 er2 shi2 yue4 cheng2 。
- he2 kuang4 yu3 zhou4 zai4 hu0 shou3 ， shen1 zhong1 hu3 xiao4 long2 yin2 sheng1 。
- sui1 ran2 bu2 jian4 long2 zhi1 yin2 ， bo1 lang4 gao1 yong3 qian1 wan4 xun2 。
- sui1 ran2 bu2 jian4 hu3 zhi1 xiao4 ， ye4 shen1 feng1 sheng1 hou3 wan4 lin2 。
- zi4 hu1 dan1 dao4 ning2 jie2 hou4 ， yi3 zhi4 huo3 hou0 peng1 lian4 shen1 。
- ji2 yu2 shi2 yue4 shuang1 fei1 shi2 ， shen2 hun2 ben1 zou3 an1 gan3 zheng1 。
- yi4 nian2 dou1 ji4 shi2 er4 yue4 ， mao3 you3 mu4 yu4 shui2 gan3 xing2 。
- suo3 yi3 shi2 yue4 ru4 shen2 shi4 ， jin1 ding3 man3 man3 long2 jing1 ying2 。
- fu4 yun2 zhuo1 yue4 zhi1 ji1 guan1 ， de2 jue2 xiu1 lian4 fu1 he2 nan2 。
- guo3 ran2 fu4 de2 yun2 zai4 shan1 ， you4 jie3 zhuo1 zhu4 yue4 zhi1 hun2 。
- dian3 tou2 ci3 yu3 zhi1 gu3 ren2 ， he2 lü4 bu4 ba3 shen1 fei1 sheng1 。
- shen1 zhi1 qiao4 xi1 xin1 zhi1 rou4 ， xin1 zhong1 zi4 you3 wu2 jia4 zhen1 。
- ke3 yi3 sheng1 wo3 fu4 si3 wo3 ， ji4 neng2 ji1 ren2 yi4 bao3 ren2 。
- xun2 qi2 cui4 lu4 qu3 qi2 yuan2 ， xiao1 yao2 kuai4 le4 wu2 ji1 han2 。
- si4 ci3 jing3 xiang4 yu3 zheng4 yan4 ， zong3 zai4 yi2 ri4 gong1 fu0 jian4 。
- gong1 fu0 ru2 ci3 pi4 si4 xian2 ， yao4 bu4 yuan3 xi1 cai3 bu4 nan2 。
- shui2 zhi1 huo3 hou0 wan4 zhang4 hong2 ， shao1 sha1 san1 shi1 yu4 lu2 han2 。
- dan1 tian2 yi4 neng2 sheng1 zi3 zhi1 ， huang2 ting2 you4 yi3 sheng1 hong2 𥽷。
- hong2 𥽷 yi4 can1 yong3 bu4 ji1 ， zi3 zhi1 yi4 fu2 chang2 tong2 yan2 。
- man3 shen1 hun2 shi4 bai2 ru3 hua1 ， jin1 jin1 yu4 gu3 lao3 bu4 hun1 。
- gong1 cheng2 xing2 man3 he4 lai2 zhi4 ， yi4 ju3 bian4 yao4 deng1 yun2 duan1 。

## 注释

## 译文

## 赏析
