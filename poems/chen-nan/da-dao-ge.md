---
id: chen-nan-da-dao-ge
title: 大道歌
titlePinyin: da4 dao4 ge1
titleSlug: da-dao-ge
author: 陳楠
authorPinyin: chen2 nan2
authorSlug: chen-nan
dynasty: 宋
dynastyPinyin: song4
dynastySlug: song
tags: []
---

## 正文

- 真陰真陽是真道，只在眼前何遠討。
- 凡流歲歲燒還丹，或見青黄自云好。
- 志士應願承法則，莫損心神須見道。
- 但知求得真黄芽，人得食之壽無老。
- 黄芽不與世鉛同，徒以勞身不見功。
- 虛度光陰空白首，何處悠悠訪赤松。
- 神水華池世所希，流傳不與俗人知。
- 還將世上凡鉛汞，相似令人迷不知。
- 青龍逐虎虎隨龍，赤禽交會聲嗈嗈。
- 調氣運火逐禽宮，丹砂人腹身沖沖。
- 五行深妙義難知，龍虎隱藏在坎離。
- 還丹之術過數百，最妙須得真華池。
- 丹砂其位元非赤，四季排來在南宅。
- 流珠本性無定居，若識其原如秋石。
- 日魂月華二氣真，含胎育子自堪神。
- 變轉欲終君自見，分明化作明窗塵。
- 鉛汞一門不可依，金丹秘訣聖無知。
- 莫將世人凡鉛汞，論年運火共相持。
- 天生二物應虛無，爲妻爲子復爲夫。
- 三五之門爲日月，能分卯酉別終初。
- 全養天然稟至神，沖和之氣結成身。
- 富貴只緣懷五彩，心知鉛汞共成親。
- 乾坤不互相爲避，採取元和在天地。
- 十月養成子母分，賢者何曾更運氣。
- 玄黄溟溟不可辨，鉛汞之門義難顯。
- 世人不曉定其源，細視五行定聽見。
- 嬰兒漠漠不可悟，徒以勞神虛自苦。
- 但知會得聖人言，即是分明天上路。
- 三四同居共一室，一二夫妻爲偶匹。
- 要假良媒方得親，遂使交遊情意密。
- 浮沉恍惚往難辨，悟取迷途年月遠。
- 欲知靈藥何日成，陽數終須歸九轉。
- 陰陽冥寞不可知，青龍白虎自相持。
- 年終變轉自相噉，白虎制龍龍漸稀。
- 乾天爲父坤爲母，南方朱雀北玄武。
- 年終歲久俱成土，時人何處尋龍虎。
- 三人義合同爲宗，常移日月照其中。
- 已遇三花金玉液，九轉須終十月功。
- 青龍本質在東宮，配合乾坤震位中。
- 白虎自茲相見後，流珠那肯不相從。
- 龍虎修來五轉強，爐中漸覺菊花香。
- 如今修鍊正當節，莫使悠悠歲月長。
- 欲識丹砂是木精，移來西位與金幷。
- 凡人休處尋蹤跡，恍惚中間互窅冥。
- 悟者猶如返故武，迷途不易尋路苦。
- 三人運合同一源，本姓何曾離宗祖。
- 一人本有一人無，金公爲婦木爲夫。
- 玄冥深遠不可度，志士何曾肯強圖。
- 立天汪汪配地黄，男精和合並同房。
- 白液爐戶隨分化，時人服者瑩心涼。
- 金木傷相誰定原，五行相返自相連。
- 世上黄龍陰火白，誰能識得黄芽鉛。
- 世上鉛汞不相依，志士元知在坎離。
- 賢者共藏人不見，淮南修秘在華池。
- 九轉丹成歲欲終，開爐欲見藥花紅。
- 水火變來俱作土，時人何處覓金翁。
- 鉛汞相傳世所希，丹砂爲質雪爲衣。
- 朦朧只在君家舍，日日君看君不知。
- 還丹入口身自輕，能消久病去妖精。
- 貪愛自茲無所染，能改愚人世與情。
- 誰悟靈丹出世塵，三花會合與龍親。
- 君看前後鍊丹者，悮殺千人與萬人。

## 拼音

- zhen1 yin1 zhen1 yang2 shi4 zhen1 dao4 ， zhi1 zai4 yan3 qian2 he2 yuan3 tao3 。
- fan2 liu2 sui4 sui4 shao1 huan2 dan1 ， huo4 jian4 qing1 huang2 zi4 yun2 hao3 。
- zhi4 shi4 ying1 yuan4 cheng2 fa3 ze2 ， mo4 sun3 xin1 shen2 xu1 jian4 dao4 。
- dan4 zhi1 qiu2 de2 zhen1 huang2 ya2 ， ren2 de2 shi2 zhi1 shou4 wu2 lao3 。
- huang2 ya2 bu4 yu3 shi4 qian1 tong2 ， tu2 yi3 lao2 shen1 bu2 jian4 gong1 。
- xu1 du4 guang1 yin1 kong4 bai2 shou3 ， he2 chu3 you1 you1 fang3 chi4 song1 。
- shen2 shui3 hua2 chi2 shi4 suo3 xi1 ， liu2 chuan2 bu4 yu3 su2 ren2 zhi1 。
- huan2 jiang1 shi4 shang4 fan2 qian1 gong3 ， xiang1 si4 ling4 ren2 mi2 bu4 zhi1 。
- qing1 long2 zhu2 hu3 hu3 sui2 long2 ， chi4 qin2 jiao1 hui4 sheng1 yong1 yong1 。
- diao4 qi4 yun4 huo3 zhu2 qin2 gong1 ， dan1 sha1 ren2 fu4 shen1 chong1 chong1 。
- wu3 xing2 shen1 miao4 yi4 nan2 zhi1 ， long2 hu3 yin3 cang2 zai4 kan3 li2 。
- huan2 dan1 zhi1 shu4 guo4 shu4 bai3 ， zui4 miao4 xu1 de2 zhen1 hua2 chi2 。
- dan1 sha1 qi2 wei4 yuan2 fei1 chi4 ， si4 ji4 pai2 lai2 zai4 nan2 zhai2 。
- liu2 zhu1 ben3 xing4 wu2 ding4 ju1 ， ruo4 shi2 qi2 yuan2 ru2 qiu1 shi2 。
- ri4 hun2 yue4 hua2 er4 qi4 zhen1 ， han2 tai1 yu4 zi3 zi4 kan1 shen2 。
- bian4 zhuan3 yu4 zhong1 jun1 zi4 jian4 ， fen1 ming2 hua4 zuo4 ming2 chuang1 chen2 。
- qian1 gong3 yi4 men2 bu4 ke3 yi1 ， jin1 dan1 mi4 jue2 sheng4 wu2 zhi1 。
- mo4 jiang1 shi4 ren2 fan2 qian1 gong3 ， lun4 nian2 yun4 huo3 gong4 xiang1 chi2 。
- tian1 sheng1 er4 wu4 ying1 xu1 wu2 ， wei2 qi1 wei2 zi3 fu4 wei2 fu1 。
- san1 wu3 zhi1 men2 wei2 ri4 yue4 ， neng2 fen1 mao3 you3 bie2 zhong1 chu1 。
- quan2 yang3 tian1 ran2 bing3 zhi4 shen2 ， chong1 he2 zhi1 qi4 jie2 cheng2 shen1 。
- fu4 gui4 zhi1 yuan2 huai2 wu3 cai3 ， xin1 zhi1 qian1 gong3 gong4 cheng2 qin1 。
- qian2 kun1 bu2 hu4 xiang1 wei2 bi4 ， cai3 qu3 yuan2 he2 zai4 tian1 di4 。
- shi2 yue4 yang3 cheng2 zi3 mu3 fen1 ， xian2 zhe3 he2 ceng2 geng4 yun4 qi4 。
- xuan2 huang2 ming2 ming2 bu4 ke3 bian4 ， qian1 gong3 zhi1 men2 yi4 nan2 xian3 。
- shi4 ren2 bu4 xiao3 ding4 qi2 yuan2 ， xi4 shi4 wu3 xing2 ding4 ting1 jian4 。
- ying1 er2 mo4 mo4 bu4 ke3 wu4 ， tu2 yi3 lao2 shen2 xu1 zi4 ku3 。
- dan4 zhi1 hui4 de2 sheng4 ren2 yan2 ， ji2 shi4 fen1 ming2 tian1 shang4 lu4 。
- san1 si4 tong2 ju1 gong4 yi2 shi4 ， yi1 er4 fu1 qi1 wei2 ou3 pi3 。
- yao4 jia3 liang2 mei2 fang1 de2 qin1 ， sui4 shi3 jiao1 you2 qing2 yi4 mi4 。
- fu2 chen2 huang3 hu1 wang3 nan2 bian4 ， wu4 qu3 mi2 tu2 nian2 yue4 yuan3 。
- yu4 zhi1 ling2 yao4 he2 ri4 cheng2 ， yang2 shu4 zhong1 xu1 gui1 jiu3 zhuan3 。
- yin1 yang2 ming2 mo4 bu4 ke3 zhi1 ， qing1 long2 bai2 hu3 zi4 xiang1 chi2 。
- nian2 zhong1 bian4 zhuan3 zi4 xiang1 dan4 ， bai2 hu3 zhi4 long2 long2 jian4 xi1 。
- qian2 tian1 wei2 fu4 kun1 wei2 mu3 ， nan2 fang1 zhu1 que4 bei3 xuan2 wu3 。
- nian2 zhong1 sui4 jiu3 ju4 cheng2 tu3 ， shi2 ren2 he2 chu3 xun2 long2 hu3 。
- san1 ren2 yi4 he2 tong0 wei2 zong1 ， chang2 yi2 ri4 yue4 zhao4 qi2 zhong1 。
- yi3 yu4 san1 hua1 jin1 yu4 ye4 ， jiu3 zhuan3 xu1 zhong1 shi2 yue4 gong1 。
- qing1 long2 ben3 zhi4 zai4 dong1 gong1 ， pei4 he2 qian2 kun1 zhen4 wei4 zhong1 。
- bai2 hu3 zi4 zi1 xiang1 jian4 hou4 ， liu2 zhu1 na4 ken3 bu4 xiang1 cong2 。
- long2 hu3 xiu1 lai2 wu3 zhuan3 qiang2 ， lu2 zhong1 jian4 jue2 ju2 hua1 xiang1 。
- ru2 jin1 xiu1 lian4 zheng4 dang1 jie2 ， mo4 shi3 you1 you1 sui4 yue4 chang2 。
- yu4 shi2 dan1 sha1 shi4 mu4 jing1 ， yi2 lai2 xi1 wei4 yu3 jin1 bing4 。
- fan2 ren2 xiu1 chu3 xun2 zong1 ji4 ， huang3 hu1 zhong1 jian4 hu4 yao3 ming2 。
- wu4 zhe3 you2 ru2 fan3 gu4 wu3 ， mi2 tu2 bu2 yi4 xun2 lu4 ku3 。
- san1 ren2 yun4 he2 tong0 yi4 yuan2 ， ben3 xing4 he2 ceng2 li2 zong1 zu3 。
- yi4 ren2 ben3 you3 yi4 ren2 wu2 ， jin1 gong1 wei2 fu4 mu4 wei2 fu1 。
- xuan2 ming2 shen1 yuan3 bu4 ke3 du4 ， zhi4 shi4 he2 ceng2 ken3 qiang2 tu2 。
- li4 tian1 wang1 wang1 pei4 di4 huang2 ， nan2 jing1 he2 he2 bing4 tong2 fang2 。
- bai2 ye4 lu2 hu4 sui2 fen1 hua4 ， shi2 ren2 fu2 zhe3 ying2 xin1 liang2 。
- jin1 mu4 shang1 xiang1 shui2 ding4 yuan2 ， wu3 xing2 xiang1 fan3 zi4 xiang1 lian2 。
- shi4 shang4 huang2 long2 yin1 huo3 bai2 ， shui2 neng2 shi2 de2 huang2 ya2 qian1 。
- shi4 shang4 qian1 gong3 bu4 xiang1 yi1 ， zhi4 shi4 yuan2 zhi1 zai4 kan3 li2 。
- xian2 zhe3 gong4 cang2 ren2 bu2 jian4 ， huai2 nan2 xiu1 mi4 zai4 hua2 chi2 。
- jiu3 zhuan3 dan1 cheng2 sui4 yu4 zhong1 ， kai1 lu2 yu4 jian4 yao4 hua1 hong2 。
- shui3 huo3 bian4 lai2 ju4 zuo4 tu3 ， shi2 ren2 he2 chu3 mi4 jin1 weng1 。
- qian1 gong3 xiang1 chuan2 shi4 suo3 xi1 ， dan1 sha1 wei2 zhi4 xue3 wei2 yi1 。
- meng2 long2 zhi1 zai4 jun1 jia1 she4 ， ri4 ri4 jun1 kan4 jun1 bu4 zhi1 。
- huan2 dan1 ru4 kou3 shen1 zi4 qing1 ， neng2 xiao1 jiu3 bing4 qu4 yao1 jing1 。
- tan1 ai4 zi4 zi1 wu2 suo3 ran3 ， neng2 gai3 yu2 ren2 shi4 yu3 qing2 。
- shui2 wu4 ling2 dan1 chu1 shi4 chen2 ， san1 hua1 hui4 he2 yu3 long2 qin1 。
- jun1 kan4 qian2 hou4 lian4 dan1 zhe3 ， wu4 sha1 qian1 ren2 yu3 wan4 ren2 。

## 注释

## 译文

## 赏析
