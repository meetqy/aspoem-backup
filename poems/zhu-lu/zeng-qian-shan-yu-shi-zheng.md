---
id: zhu-lu-zeng-qian-shan-yu-shi-zheng
title: 贈鉛山余適正
titlePinyin: zeng4 qian1 shan1 yu2 shi4 zheng4
titleSlug: zeng-qian-shan-yu-shi-zheng
author: 朱履
authorPinyin: zhu1 lü3
authorSlug: zhu-lu
dynasty: 宋
dynastyPinyin: song4
dynastySlug: song
tags: []
---

## 正文

- 下邳先生頭如雪，手把遺編未嘗輟。
- 曾吟孝行三百篇，轉作蒙求義尤切。
- 朝廷求書徧海隅，不問簪纓與巖穴。
- 先生親寫此書進，郡守封題獻雙闕。
- 可惜要路無知己，經年不報還蹉跌。
- 或思慷慨詣公車，空守無金肘屢掣。
- 僦屋窮居縣市西，生涯有路蒙鳩拙。
- 圖書滿架不濟用，門巷蕭條空歲月。
- 去年相見衣不完，今年相見衣頻結。
- 奔波辛苦養妻子，未免長裾事干謁。
- 東鄰右姓夸銅臭，西舍富兒稱金埒。
- 牆屋文繡競紛華，盤饌腥羶恣羅列。
- 相逢徒解問寒溫，誰把斗升濟涸轍。
- 才高學富老益貧，口中漫有張儀舌。
- 邇來聞說苦多病，閉門不出經時節。
- 況當催暮歲崢嶸，朔風勁疾高岡裂。
- 城居柴米價轉增，往往晨昏更悽屑。
- 曾參居衛肘常見，夫子在陳糧亦絕。
- 古地聖賢貫如此，莫學兒曹暗悲咽。
- 束薪斗米助朝炊，卻恐莊周笑濡沫。

## 拼音

- xia4 pi1 xian1 sheng0 tou2 ru2 xue3 ， shou3 ba3 yi2 bian1 wei4 chang2 chuo4 。
- ceng2 yin2 xiao4 xing2 san1 bai3 pian1 ， zhuan3 zuo4 meng2 qiu2 yi4 you2 qie4 。
- chao2 ting2 qiu2 shu1 bian4 hai3 yu2 ， bu2 wen4 zan1 ying1 yu3 yan2 xue2 。
- xian1 sheng0 qin1 xie3 ci3 shu1 jin4 ， jun4 shou3 feng1 ti2 xian4 shuang1 que4 。
- ke3 xi1 yao4 lu4 wu2 zhi1 ji3 ， jing1 nian2 bu2 bao4 huan2 cuo1 die1 。
- huo4 si1 kang1 kai3 yi4 gong1 ju1 ， kong1 shou3 wu2 jin1 zhou3 lü3 che4 。
- jiu4 wu1 qiong2 ju1 xian4 shi4 xi1 ， sheng1 ya2 you3 lu4 meng2 jiu1 zhuo1 。
- tu2 shu1 man3 jia4 bu2 ji4 yong4 ， men2 xiang4 xiao1 tiao2 kong1 sui4 yue4 。
- qu4 nian2 xiang1 jian4 yi1 bu4 wan2 ， jin1 nian2 xiang1 jian4 yi1 bin1 jie2 。
- ben1 bo1 xin1 ku3 yang3 qi1 zi0 ， wei4 mian3 chang2 ju1 shi4 gan1 ye4 。
- dong1 lin2 you4 xing4 kua1 tong2 chou4 ， xi1 she4 fu4 er2 cheng1 jin1 lie4 。
- qiang2 wu1 wen2 xiu4 jing4 fen1 hua2 ， pan2 zhuan4 xing1 shan1 zi4 luo2 lie4 。
- xiang1 feng2 tu2 jie3 wen4 han2 wen1 ， shui2 ba3 dou3 sheng1 ji4 he2 zhe2 。
- cai2 gao1 xue2 fu4 lao3 yi4 pin2 ， kou3 zhong1 man4 you3 zhang1 yi2 she2 。
- er3 lai2 wen2 shuo1 ku3 duo1 bing4 ， bi4 men2 bu4 chu1 jing1 shi2 jie2 。
- kuang4 dang1 cui1 mu4 sui4 zheng1 rong2 ， shuo4 feng1 jin4 ji2 gao1 gang1 lie4 。
- cheng2 ju1 chai2 mi3 jia4 zhuan3 zeng1 ， wang3 wang3 chen2 hun1 geng4 qi1 xie4 。
- ceng2 can1 ju1 wei4 zhou3 chang2 jian4 ， fu1 zi3 zai4 chen2 liang2 yi4 jue2 。
- gu3 di4 sheng4 xian2 guan4 ru2 ci3 ， mo4 xue2 er2 cao2 an4 bei1 ye4 。
- shu4 xin1 dou4 mi3 zhu4 chao2 chui1 ， que4 kong3 zhuang1 zhou1 xiao4 ru2 mo4 。

## 注释

## 译文

## 赏析
