---
id: liu-tan-ci-yun-hu-shao-yue-ti-liang-wang-shan-pan-song-shi
title: 次韻胡少瀹題梁王山蟠松詩
titlePinyin: ci4 yun4 hu2 shao3 yue4 ti2 liang2 wang2 shan1 pan2 song1 shi1
titleSlug: ci-yun-hu-shao-yue-ti-liang-wang-shan-pan-song-shi
author: 劉倓
authorPinyin: liu2 tan2
authorSlug: liu-tan
dynasty: 宋
dynastyPinyin: song4
dynastySlug: song
tags: []
---

## 正文

- 長松上捎日月宮，昂霄聳壑材甚雄。
- 不肯甘心卧雲巘，有時見夢十八公。
- 汗顔血指，那知大匠自有體。
- 斬伐丁丁，朝夕聒人幽耳聾。
- 豈如吾鄉華頂一峰八萬四千丈，下蟠夭夭矯矯奇奇怪怪之蒼松。
- 樛枝半壓魯隠九年之大雪，雅韻曾和虞氏五絃之薰風。
- 八千靈椿三千桃實幾番見，何況籬下黄菊江頭赤葉楓。
- 蕭梁劫火燒不死，坐閲五季鹿走天下人亡弓。
- 世人欲識吾家所擾真龍種，請看春雷發蟄霧滃霱雲從。
- 礧砢蹙縮輪囷擁腫可挫不可辱，堅剛正獨盤薄偃蹇受命不受封。
- 無用之用不器之器振古成自晚，天台道人何苦汲汲圖象寄涪翁。
- 搜腸鏤腎狀出怪松贊，反言挺而茂者肥瘠貴得中。
- 吁嗟九原相如不可作，飄飄詞賦誰摩穹。
- 閬風逸民自愧才力薄，北斗以南惟有四朝之老農。

## 拼音

- chang2 song1 shang4 shao1 ri4 yue4 gong1 ， ang2 xiao1 song3 he4 cai2 shen4 xiong2 。
- bu4 ken3 gan1 xin1 wo4 yun2 yan3 ， you3 shi2 jian4 meng4 shi2 ba1 gong1 。
- han4 yan2 xue4 zhi3 ， na4 zhi1 da4 jiang4 zi4 you3 ti3 。
- zhan3 fa2 ding1 ding1 ， zhao1 xi1 guo1 ren2 you1 er3 long2 。
- qi3 ru2 wu2 xiang1 hua2 ding3 yi4 feng1 ba1 wan4 si4 qian1 zhang4 ， xia4 pan2 yao1 yao1 jiao3 jiao3 qi2 qi2 guai4 guai4 zhi1 cang1 song1 。
- jiu1 zhi1 ban4 ya1 lu3 yin3 jiu3 nian2 zhi1 da4 xue3 ， ya3 yun4 ceng2 he2 yu2 shi4 wu3 xian2 zhi1 xun1 feng1 。
- ba1 qian1 ling2 chun1 san1 qian1 tao2 shi2 ji1 fan1 jian4 ， he2 kuang4 li2 xia4 huang2 ju2 jiang1 tou2 chi4 ye4 feng1 。
- xiao1 liang2 jie2 huo3 shao1 bu4 si3 ， zuo4 yue4 wu3 ji4 lu4 zou3 tian1 xia4 ren2 wang2 gong1 。
- shi4 ren2 yu4 shi2 wu2 jia1 suo3 rao3 zhen1 long2 zhong3 ， qing3 kan4 chun1 lei2 fa1 zhe2 wu4 weng3 yu4 yun2 cong2 。
- lei2 luo3 cu4 suo1 lun2 qun1 yong1 zhong3 ke3 cuo4 bu4 ke3 ru3 ， jian1 gang1 zheng4 du2 pan2 bao2 yan3 jian3 shou4 ming4 bu2 shou4 feng1 。
- wu2 yong4 zhi1 yong4 bu2 qi4 zhi1 qi4 zhen4 gu3 cheng2 zi4 wan3 ， tian1 tai2 dao4 ren2 he2 ku3 ji2 ji2 tu2 xiang4 ji4 fu2 weng1 。
- sou1 chang2 lou4 shen4 zhuang4 chu1 guai4 song1 zan4 ， fan3 yan2 ting3 er2 mao4 zhe3 fei2 ji2 gui4 de2 zhong1 。
- xu1 jie1 jiu3 yuan2 xiang1 ru2 bu4 ke3 zuo4 ， piao1 piao1 ci2 fu4 shui2 mo2 qiong2 。
- lang4 feng1 yi4 min2 zi4 kui4 cai2 li4 bao2 ， bei3 dou3 yi3 nan2 wei2 you3 si4 chao2 zhi1 lao3 nong2 。

## 注释

## 译文

## 赏析
