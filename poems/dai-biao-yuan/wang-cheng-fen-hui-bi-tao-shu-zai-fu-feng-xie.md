---
id: dai-biao-yuan-wang-cheng-fen-hui-bi-tao-shu-zai-fu-feng-xie
title: 王丞分惠碧桃樹再賦奉謝
titlePinyin: wang2 cheng2 fen1 hui4 bi4 tao2 shu4 zai4 fu4 feng4 xie4
titleSlug: wang-cheng-fen-hui-bi-tao-shu-zai-fu-feng-xie
author: 戴表元
authorPinyin: dai4 biao3 yuan2
authorSlug: dai-biao-yuan
dynasty: 宋
dynastyPinyin: song4
dynastySlug: song
tags: []
---

## 正文

- 水星之精天上遊，春風歲歲蒼龍頭。
- 偶然根葉著下土，散作人間百花樹。
- 莫疑君家此花無種生，定是天上蒼龍精。
- 白玉之趺青玉簇，開花既奇成又速。
- 三年方駭大如林，五年已見高踰屋。
- 我來吟作書林花，烟塵萬捲重抽芽。
- 君家原有孝義種，自來青州丞相家。
- 爲君出芝草，芝草那能千日好。
- 爲君結琥珀，琥珀恐爲貪者獲。
- 不如此花混在春花叢，歲歲與君同春風。
- 春風同賞復同吟，願與主人同好心。
- 更令此花分作千百本，處處種成君子林。

## 拼音

- shui3 xing1 zhi1 jing1 tian1 shang4 you2 ， chun1 feng1 sui4 sui4 cang1 long2 tou2 。
- ou3 ran2 gen1 ye4 zhu4 xia4 tu3 ， san4 zuo4 ren2 jian4 bai3 hua1 shu4 。
- mo4 yi2 jun1 jia1 ci3 hua1 wu2 zhong3 sheng1 ， ding4 shi4 tian1 shang4 cang1 long2 jing1 。
- bai2 yu4 zhi1 fu1 qing1 yu4 cu4 ， kai1 hua1 ji4 qi2 cheng2 you4 su4 。
- san1 nian2 fang1 hai4 da4 ru2 lin2 ， wu3 nian2 yi3 jian4 gao1 yu2 wu1 。
- wo3 lai2 yin2 zuo4 shu1 lin2 hua1 ， yan1 chen2 wan4 juan3 zhong4 chou1 ya2 。
- jun1 jia1 yuan2 you3 xiao4 yi4 zhong3 ， zi4 lai2 qing1 zhou1 cheng2 xiang4 jia1 。
- wei2 jun1 chu1 zhi1 cao3 ， zhi1 cao3 na4 neng2 qian1 ri4 hao3 。
- wei2 jun1 jie2 hu3 po4 ， hu3 po4 kong3 wei2 tan1 zhe3 huo4 。
- bu4 ru2 ci3 hua1 hun4 zai4 chun1 hua1 cong2 ， sui4 sui4 yu3 jun1 tong2 chun1 feng1 。
- chun1 feng1 tong2 shang3 fu4 tong2 yin2 ， yuan4 yu3 zhu3 ren2 tong2 hao4 xin1 。
- geng4 ling4 ci3 hua1 fen1 zuo4 qian1 bai3 ben3 ， chu3 chu3 zhong3 cheng2 jun1 zi3 lin2 。

## 注释

## 译文

## 赏析
