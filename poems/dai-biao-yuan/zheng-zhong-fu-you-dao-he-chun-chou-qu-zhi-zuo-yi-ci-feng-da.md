---
id: dai-biao-yuan-zheng-zhong-fu-you-dao-he-chun-chou-qu-zhi-zuo-yi-ci-feng-da
title: 正仲復有倒和春愁曲之作依次奉答
titlePinyin: zheng4 zhong4 fu4 you3 dao3 he2 chun1 chou2 qu3 zhi1 zuo4 yi1 ci4 feng4 da2
titleSlug: zheng-zhong-fu-you-dao-he-chun-chou-qu-zhi-zuo-yi-ci-feng-da
author: 戴表元
authorPinyin: dai4 biao3 yuan2
authorSlug: dai-biao-yuan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 漸老之日來垂垂，已去之日不可追。
- 傷春畏老兩作惡，世事嘗與愁人隨。
- 忽得君家遣愁具，行歌日日春溪路。
- 不知愁緒逐詩來，更惜芳顔被春誤。
- 王孫草暗誰重遊，曲江痛哭窮參謀。
- 燕騎琵琶渭城酒，居人不覺行人愁。
- 行人欲歸痿念起，白髮逢春心未死。
- 水流花落無處尋，燕去鴻來何日已。
- 溪村此日更蕭然，强笑爲君呼酒船。
- 黄雞喚日不待曉，蟠桃一熟三千年。
- 草間管樂真浪語，鳥雀應門蓬柱宇。
- 祗餘平世畎畝心，夜半吳吟泣風雨。
- 高人與虎能同居，壯士斷蛇應不殊。
- 年高漸欲置憂患，每頼君語相調娛。
- 昔日劉郎悲放逐，看花惆悵春無綠。
- 何如今日春愁曲，爛醉徉狂白雲谷。

## 拼音

- jian4 lao3 zhi1 ri4 lai2 chui2 chui2 ， yi3 qu4 zhi1 ri4 bu4 ke3 zhui1 。
- shang1 chun1 wei4 lao3 liang3 zuo4 e4 ， shi4 shi4 chang2 yu3 chou2 ren2 sui2 。
- hu1 de2 jun1 jia1 qian3 chou2 ju4 ， xing2 ge1 ri4 ri4 chun1 xi1 lu4 。
- bu4 zhi1 chou2 xu4 zhu2 shi1 lai2 ， geng4 xi1 fang1 yan2 bei4 chun1 wu4 。
- wang2 sun1 cao3 an4 shui2 zhong4 you2 ， qu3 jiang1 tong4 ku1 qiong2 can1 mou2 。
- yan4 qi2 pi2 pa0 wei4 cheng2 jiu3 ， ju1 ren2 bu4 jue2 xing2 ren2 chou2 。
- xing2 ren2 yu4 gui1 wei3 nian4 qi3 ， bai2 fa4 feng2 chun1 xin1 wei4 si3 。
- shui3 liu2 hua1 luo4 wu2 chu3 xun2 ， yan4 qu4 hong2 lai2 he2 ri4 yi3 。
- xi1 cun1 ci3 ri4 geng4 xiao1 ran2 ， qiang2 xiao4 wei2 jun1 hu1 jiu3 chuan2 。
- huang2 ji1 huan4 ri4 bu2 dai4 xiao3 ， pan2 tao2 yi4 shu2 san1 qian1 nian2 。
- cao3 jian4 guan3 le4 zhen1 lang4 yu3 ， niao3 que4 ying1 men2 peng2 zhu4 yu3 。
- zhi1 yu2 ping2 shi4 quan3 mu3 xin1 ， ye4 ban4 wu2 yin2 qi4 feng1 yu3 。
- gao1 ren2 yu3 hu3 neng2 tong2 ju1 ， zhuang4 shi4 duan4 she2 ying1 bu4 shu1 。
- nian2 gao1 jian4 yu4 zhi4 you1 huan4 ， mei3 lai4 jun1 yu3 xiang1 diao4 yu2 。
- xi1 ri4 liu2 lang2 bei1 fang4 zhu2 ， kan4 hua1 chou2 chang4 chun1 wu2 lü4 。
- he2 ru2 jin1 ri4 chun1 chou2 qu3 ， lan4 zui4 yang2 kuang2 bai2 yun2 gu3 。

## 注释

## 译文

## 赏析
