---
id: dai-biao-yuan-chen-hui-fu-fu-quan-shi-san-yun
title: 陳晦父赴銓十三韻
titlePinyin: chen2 hui4 fu4 fu4 quan2 shi2 san1 yun4
titleSlug: chen-hui-fu-fu-quan-shi-san-yun
author: 戴表元
authorPinyin: dai4 biao3 yuan2
authorSlug: dai-biao-yuan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 古人取遠士，得一以爲豪。
- 江左貢千百，選掄今始勞。
- 占對混童廝，趨蹌偕吏曹。
- 以茲寓繩準，棄髓索皮毛。
- 遂乃考卷業，成文喧誦號。
- 其次嚴保舉，虛牘相籠叨。
- 富儒坐可得，貧儒走滔滔。
- 有司見其然，厭賤如蓬蒿。
- 誰知真儒者，百黜寧不遭。
- 陳生青紫門，佐書越江皋。
- 秩滿在選中，家寒無所操。
- 虞翻顯憑易，買臣進緣騷。
- 吳士例則然，且毋衒名高。

## 拼音

- gu3 ren2 qu3 yuan3 shi4 ， de2 yi4 yi3 wei2 hao2 。
- jiang1 zuo3 gong4 qian1 bai3 ， xuan3 lun1 jin1 shi3 lao2 。
- zhan4 dui4 hun4 tong2 si1 ， qu1 qiang1 xie2 li4 cao2 。
- yi3 zi1 yu4 sheng2 zhun3 ， qi4 sui3 suo3 pi2 mao2 。
- sui4 nai3 kao3 juan4 ye4 ， cheng2 wen2 xuan1 song4 hao4 。
- qi2 ci4 yan2 bao3 ju3 ， xu1 du2 xiang1 long2 dao1 。
- fu4 ru2 zuo4 ke3 de2 ， pin2 ru2 zou3 tao1 tao1 。
- you3 si1 jian4 qi2 ran2 ， yan4 jian4 ru2 peng2 hao1 。
- shui2 zhi1 zhen1 ru2 zhe3 ， bai3 chu4 ning2 bu4 zao1 。
- chen2 sheng1 qing1 zi3 men2 ， zuo3 shu1 yue4 jiang1 gao1 。
- zhi4 man3 zai4 xuan3 zhong1 ， jia1 han2 wu2 suo3 cao1 。
- yu2 fan1 xian3 ping2 yi4 ， mai3 chen2 jin4 yuan2 sao1 。
- wu2 shi4 li4 ze2 ran2 ， qie3 wu2 xuan4 ming2 gao1 。

## 注释

## 译文

## 赏析
