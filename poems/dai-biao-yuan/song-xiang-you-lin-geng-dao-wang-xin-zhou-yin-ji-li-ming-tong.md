---
id: dai-biao-yuan-song-xiang-you-lin-geng-dao-wang-xin-zhou-yin-ji-li-ming-tong
title: 送鄉友林耕道往信州因寄李明通
titlePinyin: song4 xiang1 you3 lin2 geng1 dao4 wang3 xin4 zhou1 yin1 ji4 li3 ming2 tong1
titleSlug: song-xiang-you-lin-geng-dao-wang-xin-zhou-yin-ji-li-ming-tong
author: 戴表元
authorPinyin: dai4 biao3 yuan2
authorSlug: dai-biao-yuan
dynasty: 宋
dynastyPinyin: song4
dynastySlug: song
tags: []
---

## 正文

- 盧公全盛時，桃李何紛紛。
- 冠蓋蔽白日，談笑起青雲。
- 林翁我鄉曲，同業又同門。
- 如何三十年，白頭始相聞。
- 全家作楚鬼，隻影窮江源。
- 起手問曲折，口澀不肯言。
- 寧非衣食牽，猶頼齒頰存。
- 歎此皆有數，吾書已云云。
- 下盡浮世塵，上通先天根。
- 事來即順受，不得勞悲欣。
- 我老耕破硯，百錢混人群。
- 聽之如飲醇，油油至微醺。
- 所恨各有役，東帆復西轅。
- 平生李元禮，歸爲致寒暄。

## 拼音

- lu2 gong1 quan2 sheng4 shi2 ， tao2 li3 he2 fen1 fen1 。
- guan1 gai4 bi4 bai2 ri4 ， tan2 xiao4 qi3 qing1 yun2 。
- lin2 weng1 wo3 xiang1 qu3 ， tong2 ye4 you4 tong2 men2 。
- ru2 he2 san1 shi2 nian2 ， bai2 tou2 shi3 xiang1 wen2 。
- quan2 jia1 zuo4 chu3 gui3 ， zhi1 ying3 qiong2 jiang1 yuan2 。
- qi3 shou3 wen4 qu1 zhe2 ， kou3 se4 bu4 ken3 yan2 。
- ning2 fei1 yi1 shi2 qian1 ， you2 lai4 chi3 jia2 cun2 。
- tan4 ci3 jie1 you3 shu4 ， wu2 shu1 yi3 yun2 yun2 。
- xia4 jin4 fu2 shi4 chen2 ， shang4 tong1 xian1 tian1 gen1 。
- shi4 lai2 ji2 shun4 shou4 ， bu4 de2 lao2 bei1 xin1 。
- wo3 lao3 geng1 po4 yan4 ， bai3 qian2 hun4 ren2 qun2 。
- ting1 zhi1 ru2 yin3 chun2 ， you2 you2 zhi4 wei1 xun1 。
- suo3 hen4 ge4 you3 yi4 ， dong1 fan1 fu4 xi1 yuan2 。
- ping2 sheng1 li3 yuan2 li3 ， gui1 wei2 zhi4 han2 xuan1 。

## 注释

## 译文

## 赏析
