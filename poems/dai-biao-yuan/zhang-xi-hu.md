---
id: dai-biao-yuan-zhang-xi-hu
title: 杖錫虎
titlePinyin: zhang4 xi1 hu3
titleSlug: zhang-xi-hu
author: 戴表元
authorPinyin: dai4 biao3 yuan2
authorSlug: dai-biao-yuan
dynasty: 宋
dynastyPinyin: song4
dynastySlug: song
tags: []
---

## 正文

- 杖錫山中深，與世絕往還。
- 從來稱是仙聖窟，虎暴不得奸其間。
- 今年山神大失職，虎來山前搏人食。
- 傳聞此義我亦怪，歷問更爲居者惜。
- 杖錫山中民，獷健疏農耕。
- 老稚爲樵壯爲獵，朝朝暮暮山中行。
- 山獐野雉收當糧，天寒果熟霜狸香。
- 腰弓度壠矢插房，黄茅覆溪機半張。
- 鳥啼犬奔風箭急，機鳴未發且前立。
- 平生聞虎不識面，顛倒窮途忽相及。
- 驚呼頓迅聲漸微，妻兒駭呀不即歸。
- 循蹤走至設機處，但有血漬斕斑衣。
- 嗚呼哀哉乎，此民良足悲。
- 嗚呼嗟哉乎，此事不足疑。
- 吾聞以毒殃物者，物亦以毒殃其身，我不敢以爾爲仁。
- 以餌鈎物者，物亦鈎爾以爲餌，我不敢以爾爲智。
- 杖錫山，山絕深，無虎不必古，有虎不必今。
- 天生此物居山林，有虎無虎視爾心。
- 但令爾心無干戈，虎居深山奈爾何。

## 拼音

- zhang4 xi1 shan1 zhong1 shen1 ， yu3 shi4 jue2 wang3 huan2 。
- cong2 lai2 cheng1 shi4 xian1 sheng4 ku1 ， hu3 bao4 bu4 de2 jian1 qi2 jian4 。
- jin1 nian2 shan1 shen2 da4 shi1 zhi2 ， hu3 lai2 shan1 qian2 bo2 ren2 shi2 。
- chuan2 wen2 ci3 yi4 wo3 yi4 guai4 ， li4 wen4 geng4 wei2 ju1 zhe3 xi1 。
- zhang4 xi1 shan1 zhong1 min2 ， guang3 jian4 shu1 nong2 geng1 。
- lao3 zhi4 wei2 qiao2 zhuang4 wei2 lie4 ， zhao1 zhao1 mu4 mu4 shan1 zhong1 hang2 。
- shan1 zhang1 ye3 zhi4 shou1 dang1 liang2 ， tian1 han2 guo3 shu2 shuang1 li2 xiang1 。
- yao1 gong1 du4 long3 shi3 cha1 fang2 ， huang2 mao2 fu4 xi1 ji1 ban4 zhang1 。
- niao3 ti2 quan3 ben1 feng1 jian4 ji2 ， ji1 ming2 wei4 fa1 qie3 qian2 li4 。
- ping2 sheng1 wen2 hu3 bu4 shi2 mian4 ， dian1 dao3 qiong2 tu2 hu1 xiang1 ji2 。
- jing1 hu1 dun4 xun4 sheng1 jian4 wei1 ， qi1 er2 hai4 ya0 bu4 ji2 gui1 。
- xun2 zong1 zou3 zhi4 she4 ji1 chu3 ， dan4 you3 xue4 zi4 lan2 ban1 yi1 。
- wu1 hu1 ai1 zai1 hu1 ， ci3 min2 liang2 zu2 bei1 。
- wu1 hu1 jie1 zai1 hu1 ， ci3 shi4 bu4 zu2 yi2 。
- wu2 wen2 yi3 du2 yang1 wu4 zhe3 ， wu4 yi4 yi3 du2 yang1 qi2 shen1 ， wo3 bu4 gan3 yi3 er3 wei2 ren2 。
- yi3 er3 gou1 wu4 zhe3 ， wu4 yi4 gou1 er3 yi3 wei2 er3 ， wo3 bu4 gan3 yi3 er3 wei2 zhi4 。
- zhang4 xi1 shan1 ， shan1 jue2 shen1 ， wu2 hu3 bu2 bi4 gu3 ， you3 hu3 bu2 bi4 jin1 。
- tian1 sheng1 ci3 wu4 ju1 shan1 lin2 ， you3 hu3 wu2 hu3 shi4 er3 xin1 。
- dan4 ling4 er3 xin1 wu2 gan1 ge1 ， hu3 ju1 shen1 shan1 nai4 er3 he2 。

## 注释

## 译文

## 赏析
