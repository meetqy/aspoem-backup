---
id: dai-biao-yuan-ba-yue-shi-liu-zhang-yuan-wan-yue-de-yi-zi
title: 八月十六張園玩月得一字
titlePinyin: ba1 yue4 shi2 liu4 zhang1 yuan2 wan2 yue4 de2 yi2 zi4
titleSlug: ba-yue-shi-liu-zhang-yuan-wan-yue-de-yi-zi
author: 戴表元
authorPinyin: dai4 biao3 yuan2
authorSlug: dai-biao-yuan
dynasty: 宋
dynastyPinyin: song4
dynastySlug: song
tags: []
---

## 正文

- 明河盪殘雲，青海收晚日。
- 婆娑林端月，爲我良久出。
- 洗杯問勞苦，天女笑肸肸。
- 月行虛空中，萬古無損失。
- 且可娛今宵，勿復思昨日。
- 歌情天水遥，坐影入樹密。
- 嗔醒有微酒，徼詩或呼筆。
- 仲容歡入林，懷祖嬌在膝。
- 初猶整裘褐，久乃忘冠櫛。
- 趨鏘翻弈盤，笑傲驚帳室。
- 寧來共喧呶，不許私暇逸。
- 蚩蚩復擾擾，醉態不可一。
- 情知此月下，此樂世無匹。
- 月光本天性，清瑩本其質。
- 動定極渟涵，聲沈轉蕭瑟。
- 匆忙寄醉語，悟遲已難述。

## 拼音

- ming2 he2 dang4 can2 yun2 ， qing1 hai3 shou1 wan3 ri4 。
- po2 suo1 lin2 duan1 yue4 ， wei2 wo3 liang2 jiu3 chu1 。
- xi3 bei1 wen4 lao2 ku3 ， tian1 nü3 xiao4 xi1 xi1 。
- yue4 xing2 xu1 kong1 zhong1 ， wan4 gu3 wu2 sun3 shi1 。
- qie3 ke3 yu2 jin1 xiao1 ， wu4 fu4 si1 zuo2 ri4 。
- ge1 qing2 tian1 shui3 yao2 ， zuo4 ying3 ru4 shu4 mi4 。
- chen1 xing3 you3 wei1 jiu3 ， jiao3 shi1 huo4 hu1 bi3 。
- zhong4 rong2 huan1 ru4 lin2 ， huai2 zu3 jiao1 zai4 xi1 。
- chu1 you2 zheng3 qiu2 he4 ， jiu3 nai3 wang4 guan1 zhi4 。
- qu1 qiang1 fan1 yi4 pan2 ， xiao4 ao4 jing1 zhang4 shi4 。
- ning2 lai2 gong4 xuan1 nao2 ， bu4 xu1 si1 xia2 yi4 。
- chi1 chi1 fu4 rao3 rao3 ， zui4 tai4 bu4 ke3 yi1 。
- qing2 zhi1 ci3 yue4 xia4 ， ci3 le4 shi4 wu2 pi3 。
- yue4 guang1 ben3 tian1 xing4 ， qing1 ying2 ben3 qi2 zhi4 。
- dong4 ding4 ji2 ting2 han2 ， sheng1 shen3 zhuan3 xiao1 se4 。
- cong1 mang2 ji4 zui4 yu3 ， wu4 chi2 yi3 nan2 shu4 。

## 注释

## 译文

## 赏析
