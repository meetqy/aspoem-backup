---
id: dai-biao-yuan-zeng-tian-tai-pan-shan-ren
title: 贈天台潘山人
titlePinyin: zeng4 tian1 tai2 pan1 shan1 ren2
titleSlug: zeng-tian-tai-pan-shan-ren
author: 戴表元
authorPinyin: dai4 biao3 yuan2
authorSlug: dai-biao-yuan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 老潘雙眸如紺珠，带以秋陽朝露之清腴。
- 山形水態出沒千百變，經君指顧不得藏錙銖。
- 我昔少年好狂走，風餐雨沐逐逐忘朝晡。
- 至今卧遊想共處，但覺雲濤烟瘴千里行須臾。
- 匡廬春風鍾阜雲，彭浪之磯大小飛來孤。
- 秦淮震澤洞庭野，峨眉縹緲南接五嶺東蒼梧。
- 歸來把鋤剡山下，有時一竿釣月賀家湖。
- 籠鷹櫪馬困羈束，每逢風鳴草驚動號呼。
- 聞君談診到骨髓，褰衣振迅恨不六翮生形軀。
- 尋牛卜龍古所有，君家祖孫三葉傳青烏。
- 人言河流可移山可鑿，秦皇漢武已類愚公愚。
- 相留徘徊山南山北一百里，勝處忽然開酒壺。
- 問渠劉伶一童一鍤欲何用，且可從我日日醉倒黄公壚。

## 拼音

- lao3 pan1 shuang1 mou2 ru2 gan4 zhu1 ， dai4 yi3 qiu1 yang2 zhao1 lu4 zhi1 qing1 yu2 。
- shan1 xing2 shui3 tai4 chu1 mei2 qian1 bai3 bian4 ， jing1 jun1 zhi3 gu4 bu4 de2 cang2 zi1 zhu1 。
- wo3 xi1 shao4 nian2 hao3 kuang2 zou3 ， feng1 can1 yu3 mu4 zhu2 zhu2 wang4 chao2 bu1 。
- zhi4 jin1 wo4 you2 xiang3 gong4 chu3 ， dan4 jue2 yun2 tao1 yan1 zhang4 qian1 li3 xing2 xu1 yu2 。
- kuang1 lu2 chun1 feng1 zhong1 fu4 yun2 ， peng2 lang4 zhi1 ji1 da4 xiao3 fei1 lai2 gu1 。
- qin2 huai2 zhen4 ze2 dong4 ting2 ye3 ， e2 mei2 piao3 miao3 nan2 jie1 wu3 ling3 dong1 cang1 wu2 。
- gui1 lai2 ba3 chu2 yan3 shan1 xia4 ， you3 shi2 yi4 gan1 diao4 yue4 he4 jia1 hu2 。
- long2 ying1 li4 ma3 kun4 ji1 shu4 ， mei3 feng2 feng1 ming2 cao3 jing1 dong4 hao4 hu1 。
- wen2 jun1 tan2 zhen3 dao4 gu3 sui3 ， qian1 yi1 zhen4 xun4 hen4 bu2 liu4 he2 sheng1 xing2 qu1 。
- xun2 niu2 bu3 long2 gu3 suo3 you3 ， jun1 jia1 zu3 sun1 san1 ye4 chuan2 qing1 wu1 。
- ren2 yan2 he2 liu2 ke3 yi2 shan1 ke3 zao2 ， qin2 huang2 han4 wu3 yi3 lei4 yu2 gong1 yu2 。
- xiang1 liu2 pai2 huai2 shan1 nan2 shan1 bei3 yi4 bai3 li3 ， sheng4 chu3 hu1 ran2 kai1 jiu3 hu2 。
- wen4 qu2 liu2 ling2 yi4 tong2 yi4 cha1 yu4 he2 yong4 ， qie3 ke3 cong2 wo3 ri4 ri4 zui4 dao3 huang2 gong1 lu2 。

## 注释

## 译文

## 赏析
