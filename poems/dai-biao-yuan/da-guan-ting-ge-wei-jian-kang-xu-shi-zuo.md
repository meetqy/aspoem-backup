---
id: dai-biao-yuan-da-guan-ting-ge-wei-jian-kang-xu-shi-zuo
title: 達觀亭歌爲建康徐氏作
titlePinyin: da2 guan1 ting2 ge1 wei2 jian4 kang1 xu2 shi4 zuo4
titleSlug: da-guan-ting-ge-wei-jian-kang-xu-shi-zuo
author: 戴表元
authorPinyin: dai4 biao3 yuan2
authorSlug: dai-biao-yuan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 天風颯爽巖曦開，雲溪縈環芳樹來。
- 林棲島處眼未識，何人擇勝誅荒萊。
- 仙跡著人清辟易，徐郎襟懷趙郎筆。
- 經營須通山鬼意，開鑿曾煩祖龍力。
- 高亭一區尤絕塵，滄浪捧足芙蓉雲。
- 憑危醉歌敞花氣，九衢塵土何紛紛。
- 客來問名名達觀，對此心情轉蕭散。
- 想見千秋爭戰場，只把雲霞眼中換。
- 浮名絆人茲可憐，飛鴉落日釣窗前。
- 何時真脫塵纓去，我自網魚君刺船。

## 拼音

- tian1 feng1 sa4 shuang3 yan2 xi1 kai1 ， yun2 xi1 ying2 huan2 fang1 shu4 lai2 。
- lin2 qi1 dao3 chu3 yan3 wei4 shi2 ， he2 ren2 ze2 sheng4 zhu1 huang1 lai2 。
- xian1 ji4 zhu4 ren2 qing1 pi4 yi4 ， xu2 lang2 jin1 huai2 zhao4 lang2 bi3 。
- jing1 ying2 xu1 tong1 shan1 gui3 yi4 ， kai1 zao2 ceng2 fan2 zu3 long2 li4 。
- gao1 ting2 yi4 qu1 you2 jue2 chen2 ， cang1 lang4 peng3 zu2 fu2 rong2 yun2 。
- ping2 wei1 zui4 ge1 chang3 hua1 qi4 ， jiu3 qu2 chen2 tu3 he2 fen1 fen1 。
- ke4 lai2 wen4 ming2 ming2 da2 guan1 ， dui4 ci3 xin1 qing2 zhuan3 xiao1 san4 。
- xiang3 jian4 qian1 qiu1 zheng1 zhan4 chang3 ， zhi1 ba3 yun2 xia2 yan3 zhong1 huan4 。
- fu2 ming2 ban4 ren2 zi1 ke3 lian2 ， fei1 ya1 luo4 ri4 diao4 chuang1 qian2 。
- he2 shi2 zhen1 tuo1 chen2 ying1 qu4 ， wo3 zi4 wang3 yu2 jun1 ci4 chuan2 。

## 注释

## 译文

## 赏析
