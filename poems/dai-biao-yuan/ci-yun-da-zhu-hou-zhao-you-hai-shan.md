---
id: dai-biao-yuan-ci-yun-da-zhu-hou-zhao-you-hai-shan
title: 次韻答朱侯招遊海山
titlePinyin: ci4 yun4 da2 zhu1 hou2 zhao1 you2 hai3 shan1
titleSlug: ci-yun-da-zhu-hou-zhao-you-hai-shan
author: 戴表元
authorPinyin: dai4 biao3 yuan2
authorSlug: dai-biao-yuan
dynasty: 宋
dynastyPinyin: song4
dynastySlug: song
tags: []
---

## 正文

- 江南春草黄，江北秋雁飛。
- 窮居念還往，故物悉已非。
- 我有青雲交，山林可同歸。
- 十年學撫琴，對客輒累欷。
- 豈不願和悅，調苦心易爲。
- 青天無古今，白日相因依。
- 向來炎炎人，所得一何微。
- 成者化埃塵，不成翻禍機。
- 玉美受雕鎸，馬良遭絆鞿。
- 所以曠達士，但貴知我希。
- 請休接輿歌，且急梁鴻噫。
- 名微少士責，身閒免官譏。
- 寧無一日力，相尋盡崎嶇。
- 霜魚碧玉鱠，水菊黄金輝。
- 君歌我按筑，我舞君攬衣。
- 此日爲君歡，醉遊敞船扉。

## 拼音

- jiang1 nan2 chun1 cao3 huang2 ， jiang1 bei3 qiu1 yan4 fei1 。
- qiong2 ju1 nian4 huan2 wang3 ， gu4 wu4 xi1 yi3 fei1 。
- wo3 you3 qing1 yun2 jiao1 ， shan1 lin2 ke3 tong2 gui1 。
- shi2 nian2 xue2 fu3 qin2 ， dui4 ke4 zhe2 lei4 xi1 。
- qi3 bu2 yuan4 he2 yue4 ， diao4 ku3 xin1 yi4 wei2 。
- qing1 tian1 wu2 gu3 jin1 ， bai2 ri4 xiang1 yin1 yi1 。
- xiang4 lai2 yan2 yan2 ren2 ， suo3 de2 yi4 he2 wei1 。
- cheng2 zhe3 hua4 ai1 chen2 ， bu4 cheng2 fan1 huo4 ji1 。
- yu4 mei3 shou4 diao1 juan1 ， ma3 liang2 zao1 ban4 ji1 。
- suo3 yi3 kuang4 da2 shi4 ， dan4 gui4 zhi1 wo3 xi1 。
- qing3 xiu1 jie1 yu2 ge1 ， qie3 ji2 liang2 hong2 yi1 。
- ming2 wei1 shao3 shi4 ze2 ， shen1 xian2 mian3 guan1 ji1 。
- ning2 wu2 yi2 ri4 li4 ， xiang1 xun2 jin4 qi2 qu1 。
- shuang1 yu2 bi4 yu4 kuai4 ， shui3 ju2 huang2 jin1 hui1 。
- jun1 ge1 wo3 an4 zhu4 ， wo3 wu3 jun1 lan3 yi1 。
- ci3 ri4 wei2 jun1 huan1 ， zui4 you2 chang3 chuan2 fei1 。

## 注释

## 译文

## 赏析
