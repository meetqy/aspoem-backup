---
id: dai-biao-yuan-fu-yi-wei-chang-fu-shi-qian-yun-zhi-yu-zhe-zuo-guang-zuo-yin-ci
title: 賦意未暢復拾前韻之餘者作廣坐隠辭
titlePinyin: fu4 yi4 wei4 chang4 fu4 shi2 qian2 yun4 zhi1 yu2 zhe3 zuo4 guang3 zuo4 yin3 ci2
titleSlug: fu-yi-wei-chang-fu-shi-qian-yun-zhi-yu-zhe-zuo-guang-zuo-yin-ci
author: 戴表元
authorPinyin: dai4 biao3 yuan2
authorSlug: dai-biao-yuan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 我作坐隠辭，客來問我坐隠方。
- 開門進客還復坐，爲客歷落言其詳。
- 隠朝市，我不能衝塵冒暑走遑遑。
- 隠江湖，我不能披蓑戴笠操舟航。
- 隠山林，山林白晝行虎狼。
- 隠田里，田里赤立無資糧。
- 窮觀六合內，投隠幾無鄉。
- 是以古來人，失路多猖狂。
- 或隠伶官俠客，或隠藥肆僧房。
- 或爲君平隠賣卜，或稱陶朱隠行商。
- 雖能逃世網，於事未爲良。
- 况我難携一身隠，二親白髮垂高堂。
- 神仙拔宅古亦有，無翼不得高飛颺。
- 不然少自屈，歸去隠耕桑。
- 隨傭竭作既無一夫力，買田築室又乏千金裝。
- 僮奴揶揄親友棄，往往人厄非天殃。
- 悲來俯仰尋隠處，欲親書冊依杯觴。
- 引酒未一酌，狂風鬰律衝肝腸。
- 讀書未一卷，噫嗚感慨淚浪浪。
- 酒能觸人生憤激，書能覽古知興亡。
- 非徒不足充隠具，反緣二物來自戕。
- 覆杯掩卷且默坐，氣定始覺如平常。
- 因思世上百千事，是非榮辱俱可忘。
- 楊朱墨翟悲泣兩無益，伯夷叔齊浪死埋首陽。
- 不如隨緣委運祇塊坐，冥心徑往遊黄唐。
- 不論辨，不憂彈射相摧傷。
- 不還往，不憂風露沾衣裳。
- 人生衣食分已定，登途役役空自忙。
- 不見啄木鳥，終朝一飽如不償。
- 不見守蓍龜，窮年引息泥中藏。
- 目前伸屈君莫問，此鳥孰與龜年長。
- 坐歎自笑客亦歎，烟□暗室生天光。

## 拼音

- wo3 zuo4 zuo4 yin3 ci2 ， ke4 lai2 wen4 wo3 zuo4 yin3 fang1 。
- kai1 men2 jin4 ke4 huan2 fu4 zuo4 ， wei2 ke4 li4 luo4 yan2 qi2 xiang2 。
- yin3 chao2 shi4 ， wo3 bu4 neng2 chong1 chen2 mao4 shu3 zou3 huang2 huang2 。
- yin3 jiang1 hu2 ， wo3 bu4 neng2 pi1 suo1 dai4 li4 cao1 zhou1 hang2 。
- yin3 shan1 lin2 ， shan1 lin2 bai2 zhou4 xing2 hu3 lang2 。
- yin3 tian2 li3 ， tian2 li3 chi4 li4 wu2 zi1 liang2 。
- qiong2 guan1 liu4 he2 nei4 ， tou2 yin3 ji1 wu2 xiang1 。
- shi4 yi3 gu3 lai2 ren2 ， shi1 lu4 duo1 chang1 kuang2 。
- huo4 yin3 ling2 guan1 xia2 ke4 ， huo4 yin3 yao4 si4 seng1 fang2 。
- huo4 wei2 jun1 ping2 yin3 mai4 bu3 ， huo4 cheng1 tao2 zhu1 yin3 hang2 shang1 。
- sui1 neng2 tao2 shi4 wang3 ， wu1 shi4 wei4 wei2 liang2 。
- kuang4 wo3 nan2 xie2 yi4 shen1 yin3 ， er4 qin1 bai2 fa4 chui2 gao1 tang2 。
- shen2 xian1 ba2 zhai2 gu3 yi4 you3 ， wu2 yi4 bu4 de2 gao1 fei1 yang2 。
- bu4 ran2 shao3 zi4 qu1 ， gui1 qu4 yin3 geng1 sang1 。
- sui2 yong1 jie2 zuo4 ji4 wu2 yi4 fu1 li4 ， mai3 tian2 zhu4 shi4 you4 fa2 qian1 jin1 zhuang1 。
- tong2 nu2 ye2 yu2 qin1 you3 qi4 ， wang3 wang3 ren2 e4 fei1 tian1 yang1 。
- bei1 lai2 fu3 yang3 xun2 yin3 chu3 ， yu4 qin1 shu1 ce4 yi1 bei1 shang1 。
- yin3 jiu3 wei4 yi4 zhuo2 ， kuang2 feng1 yu4 lü4 chong1 gan1 chang2 。
- du2 shu1 wei4 yi2 juan4 ， yi1 wu1 gan3 kai3 lei4 lang4 lang4 。
- jiu3 neng2 chu4 ren2 sheng1 fen4 ji1 ， shu1 neng2 lan3 gu3 zhi1 xing1 wang2 。
- fei1 tu2 bu4 zu2 chong1 yin3 ju4 ， fan3 yuan2 er4 wu4 lai2 zi4 qiang1 。
- fu4 bei1 yan3 juan4 qie3 mo4 zuo4 ， qi4 ding4 shi3 jue2 ru2 ping2 chang2 。
- yin1 si1 shi4 shang4 bai3 qian1 shi4 ， shi4 fei1 rong2 ru3 ju4 ke3 wang4 。
- yang2 zhu1 mo4 zhai2 bei1 qi4 liang3 wu2 yi4 ， bo2 yi2 shu1 qi2 lang4 si3 mai2 shou3 yang2 。
- bu4 ru2 sui2 yuan2 wei3 yun4 qi2 kuai4 zuo4 ， ming2 xin1 jing4 wang3 you2 huang2 tang2 。
- bu2 lun4 bian4 ， bu4 you1 dan4 she4 xiang1 cui1 shang1 。
- bu4 huan2 wang3 ， bu4 you1 feng1 lu4 zhan1 yi1 shang0 。
- ren2 sheng1 yi1 shi2 fen1 yi3 ding4 ， deng1 tu2 yi4 yi4 kong1 zi4 mang2 。
- bu2 jian4 zhuo2 mu4 niao3 ， zhong1 chao2 yi4 bao3 ru2 bu4 chang2 。
- bu2 jian4 shou3 shi1 gui1 ， qiong2 nian2 yin3 xi1 ni2 zhong1 cang2 。
- mu4 qian2 shen1 qu1 jun1 mo4 wen4 ， ci3 niao3 shu2 yu3 gui1 nian2 chang2 。
- zuo4 tan4 zi4 xiao4 ke4 yi4 tan4 ， yan1 □ an4 shi4 sheng1 tian1 guang1 。

## 注释

## 译文

## 赏析
