---
id: dai-biao-yuan-chun-chou-qu-ci-liu-zheng-zhong-yun
title: 春愁曲次劉正仲韻
titlePinyin: chun1 chou2 qu3 ci4 liu2 zheng4 zhong4 yun4
titleSlug: chun-chou-qu-ci-liu-zheng-zhong-yun
author: 戴表元
authorPinyin: dai4 biao3 yuan2
authorSlug: dai-biao-yuan
dynasty: 宋
dynastyPinyin: song4
dynastySlug: song
tags: []
---

## 正文

- 山翁隠居雁蒼谷，春樹年年爲翁綠。
- 耕休坐樹作勞歌，山光水影相徵逐。
- 歌成無人祗自娛，行人頗怪歌聲殊。
- 循蹤歷歷見井舍，恐是避秦來此居。
- 花烟溟濛亂晴雨，山前倉庚後杜宇。
- 客來不喜亦不驚，但道寒暄無俗語。
- 山中今歲是何年，黄旗徵樹裝樓船。
- 淺村已盡到深谷，逢人未說先凄然。
- 憂來宛轉歌不已，我樹非材端後死。
- 五陵當日蓊如雲，如今何處悲風起。
- 山南老農亦不憂，機淺不爲妻子謀。
- 日高飯飽牛背坐，日晚放牛溪上遊。
- 人生逐名被名誤，十年車馬長安路。
- 長安路絕雲霧昏，歸來棄筆尋農具。
- 舊遊年少難與隨，夢境一笑難重追。
- 惟有剡源窮掌固，相思望斷西天垂。

## 拼音

- shan1 weng1 yin3 ju1 yan4 cang1 gu3 ， chun1 shu4 nian2 nian2 wei2 weng1 lü4 。
- geng1 xiu1 zuo4 shu4 zuo4 lao2 ge1 ， shan1 guang1 shui3 ying3 xiang1 zhi3 zhu2 。
- ge1 cheng2 wu2 ren2 zhi1 zi4 yu2 ， xing2 ren2 po1 guai4 ge1 sheng1 shu1 。
- xun2 zong1 li4 li4 jian4 jing3 she4 ， kong3 shi4 bi4 qin2 lai2 ci3 ju1 。
- hua1 yan1 ming2 meng2 luan4 qing2 yu3 ， shan1 qian2 cang1 geng1 hou4 du4 yu3 。
- ke4 lai2 bu4 xi3 yi4 bu4 jing1 ， dan4 dao4 han2 xuan1 wu2 su2 yu3 。
- shan1 zhong1 jin1 sui4 shi4 he2 nian2 ， huang2 qi2 zhi3 shu4 zhuang1 lou2 chuan2 。
- qian3 cun1 yi3 jin4 dao4 shen1 gu3 ， feng2 ren2 wei4 shuo1 xian1 qi1 ran2 。
- you1 lai2 wan3 zhuan3 ge1 bu4 yi3 ， wo3 shu4 fei1 cai2 duan1 hou4 si3 。
- wu3 ling2 dang1 ri4 weng3 ru2 yun2 ， ru2 jin1 he2 chu3 bei1 feng1 qi3 。
- shan1 nan2 lao3 nong2 yi4 bu4 you1 ， ji1 qian3 bu4 wei2 qi1 zi0 mou2 。
- ri4 gao1 fan4 bao3 niu2 bei4 zuo4 ， ri4 wan3 fang4 niu2 xi1 shang4 you2 。
- ren2 sheng1 zhu2 ming2 bei4 ming2 wu4 ， shi2 nian2 ju1 ma3 chang2 an1 lu4 。
- chang2 an1 lu4 jue2 yun2 wu4 hun1 ， gui1 lai2 qi4 bi3 xun2 nong2 ju4 。
- jiu4 you2 nian2 shao3 nan2 yu3 sui2 ， meng4 jing4 yi2 xiao4 nan2 zhong4 zhui1 。
- wei2 you3 yan3 yuan2 qiong2 zhang3 gu4 ， xiang1 si1 wang4 duan4 xi1 tian1 chui2 。

## 注释

## 译文

## 赏析
