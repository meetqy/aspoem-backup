---
id: dai-biao-yuan-zui-ge-zeng-yuan-mao-cai
title: 醉歌贈袁茂才
titlePinyin: zui4 ge1 zeng4 yuan2 mao4 cai2
titleSlug: zui-ge-zeng-yuan-mao-cai
author: 戴表元
authorPinyin: dai4 biao3 yuan2
authorSlug: dai-biao-yuan
dynasty: 宋
dynastyPinyin: song4
dynastySlug: song
tags: []
---

## 正文

- 君休呫囁語，我欲顛狂歌。
- 君語雖工不可多，我歌顛狂如我何。
- 君不見蘇季子，腰橫六印車如水，奇禍一朝生口齒。
- 又不見朱買臣，朱綬煌煌不庇身，不如會稽喑啞人。
- 南山山頭北山下，亦有騎牛唱歌者。
- 行人不訶官不問，歌罷牛歸卧牛舍。
- 我歌屬君君爲歌，桃花醉面春風和。
- 君歌不成春亦老，虛客江城車馬道。
- 明日酒醒應絕倒，剡源溪上看芳草。

## 拼音

- jun1 xiu1 tie4 nie4 yu3 ， wo3 yu4 dian1 kuang2 ge1 。
- jun1 yu3 sui1 gong1 bu4 ke3 duo1 ， wo3 ge1 dian1 kuang2 ru2 wo3 he2 。
- jun1 bu2 jian4 su1 ji4 zi0 ， yao1 heng2 liu4 yin4 ju1 ru2 shui3 ， qi2 huo4 yi4 zhao1 sheng1 kou3 chi3 。
- you4 bu2 jian4 zhu1 mai3 chen2 ， zhu1 shou4 huang2 huang2 bu2 bi4 shen1 ， bu4 ru2 hui4 ji1 yin1 ya3 ren2 。
- nan2 shan1 shan1 tou2 bei3 shan1 xia4 ， yi4 you3 qi2 niu2 chang4 ge1 zhe3 。
- xing2 ren2 bu4 he1 guan1 bu2 wen4 ， ge1 ba4 niu2 gui1 wo4 niu2 she4 。
- wo3 ge1 shu3 jun1 jun1 wei2 ge1 ， tao2 hua1 zui4 mian4 chun1 feng1 he2 。
- jun1 ge1 bu4 cheng2 chun1 yi4 lao3 ， xu1 ke4 jiang1 cheng2 ju1 ma3 dao4 。
- ming2 ri4 jiu3 xing3 ying1 jue2 dao3 ， yan3 yuan2 xi1 shang4 kan4 fang1 cao3 。

## 注释

## 译文

## 赏析
