---
id: dai-biao-yuan-jian-xi-jing-she-de-ben-zi
title: 建溪精舍得本字
titlePinyin: jian4 xi1 jing1 she3 de0 ben3 zi4
titleSlug: jian-xi-jing-she-de-ben-zi
author: 戴表元
authorPinyin: dai4 biao3 yuan2
authorSlug: dai-biao-yuan
dynasty: 宋
dynastyPinyin: song4
dynastySlug: song
tags: []
---

## 正文

- 四山翛翛風日暖，白髮看花惜春晚。
- 當時衰草牧羊坡，今日池臺紅霧滿。
- 最憐幽篁手所植，兒戲成業亦千本。
- 舊遊聚散萬事拙，客夢悲歡百年短。
- 荒凉處處經戰馬，寒食家家澆祭碗。
- 隃知地下不識醉，祇合生前尋酒伴。
- 蒼苔白石堪枕籍，野鳥清溪自絃管。
- 同遊飄揚正捷步，老我摧頹甘負眼。
- 風牀溽暑新候濁，江樹飛雲故人遠。
- 出城少事幸縱恣，賭令爭歡君莫懶。

## 拼音

- si4 shan1 xiao1 xiao1 feng1 ri4 nuan3 ， bai2 fa4 kan4 hua1 xi1 chun1 wan3 。
- dang1 shi2 shuai1 cao3 mu4 yang2 po1 ， jin1 ri4 chi2 tai2 hong2 wu4 man3 。
- zui4 lian2 you1 huang2 shou3 suo3 zhi2 ， er2 xi4 cheng2 ye4 yi4 qian1 ben3 。
- jiu4 you2 ju4 san4 wan4 shi4 zhuo1 ， ke4 meng4 bei1 huan1 bai3 nian2 duan3 。
- huang1 liang2 chu3 chu3 jing1 zhan4 ma3 ， han2 shi2 jia1 jia1 jiao1 ji4 wan3 。
- yu2 zhi1 di4 xia4 bu4 shi2 zui4 ， qi2 he2 sheng1 qian2 xun2 jiu3 ban4 。
- cang1 tai2 bai2 shi2 kan1 zhen3 ji2 ， ye3 niao3 qing1 xi1 zi4 xian2 guan3 。
- tong2 you2 piao1 yang2 zheng4 jie2 bu4 ， lao3 wo3 cui1 tui2 gan1 fu4 yan3 。
- feng1 chuang2 ru4 shu3 xin1 hou4 zhuo2 ， jiang1 shu4 fei1 yun2 gu4 ren2 yuan3 。
- chu1 cheng2 shao3 shi4 xing4 zong4 zi4 ， du3 ling4 zheng1 huan1 jun1 mo4 lan3 。

## 注释

## 译文

## 赏析
