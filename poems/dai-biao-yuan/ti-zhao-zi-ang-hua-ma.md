---
id: dai-biao-yuan-ti-zhao-zi-ang-hua-ma
title: 題趙子昂畫馬
titlePinyin: ti2 zhao4 zi3 ang2 hua4 ma3
titleSlug: ti-zhao-zi-ang-hua-ma
author: 戴表元
authorPinyin: dai4 biao3 yuan2
authorSlug: dai-biao-yuan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 趙子奇才似天馬，頃刻飛龍生筆下。
- 畫成撫卷復長歌，坐客喧喧不停寫。
- 蹄勢經鞭秋跌蕩，鬃毛出跣風蕭灑。
- 似嫌文繡減天真，盡脫鞍韉轡輕把。
- 青袍洗足巧眉睫，馱坐奚官亦閑雅。
- 我來一見驚欲拜，曾識鸞和趨廟社。
- 千金朽骨古猶惜，况此難分毛色假。
- 瑶池路斷伯樂盡，日暮嘶鳴氣喑啞。
- 爲君昂首一慰意，猶勝無逢老岩野。

## 拼音

- zhao4 zi3 qi2 cai2 si4 tian1 ma3 ， qing3 ke4 fei1 long2 sheng1 bi3 xia4 。
- hua4 cheng2 fu3 juan4 fu4 chang2 ge1 ， zuo4 ke4 xuan1 xuan1 bu4 ting2 xie3 。
- ti2 shi4 jing1 bian1 qiu1 die1 dang4 ， zong1 mao2 chu1 xian3 feng1 xiao1 sa3 。
- si4 xian2 wen2 xiu4 jian3 tian1 zhen1 ， jin4 tuo1 an1 jian1 pei4 qing1 ba3 。
- qing1 pao2 xi3 zu2 qiao3 mei2 jie2 ， tuo2 zuo4 xi1 guan1 yi4 xian2 ya3 。
- wo3 lai2 yi2 jian4 jing1 yu4 bai4 ， ceng2 shi2 luan2 he2 qu1 miao4 she4 。
- qian1 jin1 xiu3 gu3 gu3 you2 xi1 ， kuang4 ci3 nan2 fen1 mao2 se4 jia3 。
- yao2 chi2 lu4 duan4 bo2 le4 jin4 ， ri4 mu4 si1 ming2 qi4 yin1 ya3 。
- wei2 jun1 ang2 shou3 yi2 wei4 yi4 ， you2 sheng4 wu2 feng2 lao3 yan2 ye3 。

## 注释

## 译文

## 赏析
