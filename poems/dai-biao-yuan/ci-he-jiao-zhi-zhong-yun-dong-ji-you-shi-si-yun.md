---
id: dai-biao-yuan-ci-he-jiao-zhi-zhong-yun-dong-ji-you-shi-si-yun
title: 次和焦治中雲洞紀遊十四韻
titlePinyin: ci4 he2 jiao1 zhi4 zhong1 yun2 dong4 ji4 you2 shi2 si4 yun4
titleSlug: ci-he-jiao-zhi-zhong-yun-dong-ji-you-shi-si-yun
author: 戴表元
authorPinyin: dai4 biao3 yuan2
authorSlug: dai-biao-yuan
dynasty: 宋
dynastyPinyin: song4
dynastySlug: song
tags: []
---

## 正文

- 是身虛空中，如雲本無有。
- 遊行又其寄，縱樂安得久。
- 嵌巖大磈質，鑱削奇鬼手。
- 棟宇起何年，名稱出誰口。
- 憶昔扳藤蔓，淩空訝雞狗。
- 疏疏石生窾，剡剡室懸斗。
- 乘峻開棧梯，緣明掛窗牖。
- 豈無題壁堂，多逢斫畬叟。
- 賢侯韋平家，雅韻王謝友。
- 驪珠百四十，模寫已八九。
- 坐我南樓牀，澆我北海酒。
- 人生主客意，如此豈云偶。
- 風花命浮沉，木雁天可否。
- 悠然付一噓，山靈倘回首。

## 拼音

- shi4 shen1 xu1 kong1 zhong1 ， ru2 yun2 ben3 wu2 you3 。
- you2 xing2 you4 qi2 ji4 ， zong4 le4 an1 de2 jiu3 。
- qian4 yan2 da4 wei3 zhi4 ， chan2 xiao1 qi2 gui3 shou3 。
- dong4 yu3 qi3 he2 nian2 ， ming2 cheng1 chu1 shui2 kou3 。
- yi4 xi1 ban1 teng2 wan4 ， ling2 kong1 ya4 ji1 gou3 。
- shu1 shu1 shi2 sheng1 kuan3 ， yan3 yan3 shi4 xuan2 dou4 。
- cheng2 jun4 kai1 zhan4 ti1 ， yuan2 ming2 gua4 chuang1 you3 。
- qi3 wu2 ti2 bi4 tang2 ， duo1 feng2 zhuo2 she1 sou3 。
- xian2 hou2 wei2 ping2 jia1 ， ya3 yun4 wang2 xie4 you3 。
- li2 zhu1 bai3 si4 shi2 ， mo2 xie3 yi3 ba1 jiu3 。
- zuo4 wo3 nan2 lou2 chuang2 ， jiao1 wo3 bei3 hai3 jiu3 。
- ren2 sheng1 zhu3 ke4 yi4 ， ru2 ci3 qi3 yun2 ou3 。
- feng1 hua1 ming4 fu2 chen2 ， mu4 yan4 tian1 ke3 fou3 。
- you1 ran2 fu4 yi4 xu1 ， shan1 ling2 tang3 hui2 shou3 。

## 注释

## 译文

## 赏析
