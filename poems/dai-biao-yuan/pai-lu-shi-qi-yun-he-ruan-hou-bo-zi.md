---
id: dai-biao-yuan-pai-lu-shi-qi-yun-he-ruan-hou-bo-zi
title: 排律十七韻賀阮侯伯子
titlePinyin: pai2 lü4 shi2 qi1 yun4 he4 ruan3 hou2 bo2 zi3
titleSlug: pai-lu-shi-qi-yun-he-ruan-hou-bo-zi
author: 戴表元
authorPinyin: dai4 biao3 yuan2
authorSlug: dai-biao-yuan
dynasty: 宋
dynastyPinyin: song4
dynastySlug: song
tags: []
---

## 正文

- 芳城春樹晚，清海月弦初。
- 瑞出三神島，光纏五馬車。
- 眼中新鸑鷟，膝下小璠璵。
- 錦褓看爭羨，犀顱畫不如。
- 試啼賓錯愕，獻夢媼勤渠。
- 庭舞張公鶴，門填孔氏魚。
- 一時官府慶，數世甲科儲。
- 聞說衣冠里，高增棨戟閭。
- 民隨阮公姓，鄰禁宛溪魚。
- 東去龜浮印，南遊雉繞車。
- 陰移棠芾芾，騎擁竹舒舒。
- 政有兒童戀，謠聽父老餘。
- 攢眉詢賦額，正色署刑書。
- 暗室天如鏡，心田老自畬。
- 看騎金腰褭，待弄玉蟾蜍。
- 我欲歌三賈，誰能說兩徐。
- 先隨湯餠祝，聊當賀錢醵。

## 拼音

- fang1 cheng2 chun1 shu4 wan3 ， qing1 hai3 yue4 xian2 chu1 。
- rui4 chu1 san1 shen2 dao3 ， guang1 chan2 wu3 ma3 ju1 。
- yan3 zhong1 xin1 yue4 zhuo2 ， xi1 xia4 xiao3 fan2 yu2 。
- jin3 bao3 kan4 zheng1 xian4 ， xi1 lu2 hua4 bu4 ru2 。
- shi4 ti2 bin1 cuo4 e4 ， xian4 meng4 ao3 qin2 qu2 。
- ting2 wu3 zhang1 gong1 he4 ， men2 tian2 kong3 shi4 yu2 。
- yi4 shi2 guan1 fu3 qing4 ， shu4 shi4 jia3 ke1 chu3 。
- wen2 shuo1 yi1 guan1 li3 ， gao1 zeng1 qi3 ji3 lü2 。
- min2 sui2 ruan3 gong1 xing4 ， lin2 jin4 wan3 xi1 yu2 。
- dong1 qu4 gui1 fu2 yin4 ， nan2 you2 zhi4 rao4 ju1 。
- yin1 yi2 tang2 fei4 fei4 ， qi2 yong1 zhu2 shu1 shu1 。
- zheng4 you3 er2 tong2 lian4 ， yao2 ting1 fu4 lao3 yu2 。
- zan3 mei2 xun2 fu4 e2 ， zheng4 se4 shu3 xing2 shu1 。
- an4 shi4 tian1 ru2 jing4 ， xin1 tian2 lao3 zi4 she1 。
- kan4 qi2 jin1 yao1 niao3 ， dai4 nong4 yu4 chan2 chu2 。
- wo3 yu4 ge1 san1 jia3 ， shui2 neng2 shuo1 liang3 xu2 。
- xian1 sui2 tang1 bing3 zhu4 ， liao2 dang1 he4 qian2 ju4 。

## 注释

## 译文

## 赏析
