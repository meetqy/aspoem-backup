---
id: dai-biao-yuan-fei-hua-xing-zeng-ma-qu-zhou
title: 飛花行贈馬衢州
titlePinyin: fei1 hua1 xing2 zeng4 ma3 qu2 zhou1
titleSlug: fei-hua-xing-zeng-ma-qu-zhou
author: 戴表元
authorPinyin: dai4 biao3 yuan2
authorSlug: dai-biao-yuan
dynasty: 宋
dynastyPinyin: song4
dynastySlug: song
tags: []
---

## 正文

- 山上風花山下飛，花飛欲盡山翁歸。
- 歸來亦自忘行跡，但覺滿地紅依依。
- 餘花更惜隨春去，溪上遊人山下路。
- 戀家漁父斷來蹤，難老劉郎記前度。
- 花開花落春風前，我昔與翁同少年。
- 祇今鶴去但華表，何處鳥啼悲杜鵑。
- 遊人自遊春自暮，從翁問花花不語。
- 且當向花日日醉，醉倒花前學花舞。

## 拼音

- shan1 shang4 feng1 hua1 shan1 xia4 fei1 ， hua1 fei1 yu4 jin4 shan1 weng1 gui1 。
- gui1 lai2 yi4 zi4 wang4 xing2 ji4 ， dan4 jue2 man3 di4 hong2 yi1 yi1 。
- yu2 hua1 geng4 xi1 sui2 chun1 qu4 ， xi1 shang4 you2 ren2 shan1 xia4 lu4 。
- lian4 jia1 yu2 fu4 duan4 lai2 zong1 ， nan2 lao3 liu2 lang2 ji4 qian2 du4 。
- hua1 kai1 hua1 luo4 chun1 feng1 qian2 ， wo3 xi1 yu3 weng1 tong2 shao4 nian2 。
- qi2 jin1 he4 qu4 dan4 hua2 biao3 ， he2 chu3 niao3 ti2 bei1 du4 jian1 。
- you2 ren2 zi4 you2 chun1 zi4 mu4 ， cong2 weng1 wen4 hua1 hua1 bu4 yu3 。
- qie3 dang1 xiang4 hua1 ri4 ri4 zui4 ， zui4 dao3 hua1 qian2 xue2 hua1 wu3 。

## 注释

## 译文

## 赏析
