---
id: dai-biao-yuan-xie-chen-jun-xiang-xian-shi
title: 謝陳君祥憲使
titlePinyin: xie4 chen2 jun1 xiang2 xian4 shi3
titleSlug: xie-chen-jun-xiang-xian-shi
author: 戴表元
authorPinyin: dai4 biao3 yuan2
authorSlug: dai-biao-yuan
dynasty: 宋
dynastyPinyin: song4
dynastySlug: song
tags: []
---

## 正文

- 鸞凰不鷙暴，珪璧無鋒銛。
- 評材容一切，未覺世論嚴。
- 僕昔江東歸，二紀操鋤鐮。
- 聞山但廬霍，慕水惟沱潜。
- 宮車歲千兩，未省謁帷幨。
- 豈無趙張倫，居突不得黔。
- 新年有吉語，所在興循廉。
- 惟此沮洳氓，生涯嗇而纖。
- 廛管疲負挈，陸取困塗霑。
- 赫赫金鋪門，風雨今無簷。
- 皎皎華裾生，塵土今無襜。
- 分臺得陳侯，笑語脫烹爓。
- 仁賢所居國，不言革頑憸。
- 侯家仲舉峻，何如太丘謙。
- 問侯何所爲，深坐靜春簾。
- 問侯何所學，凈几飄風籤。
- 儼雅菑川公，高節齊晉瞻。
- 橫流滔天來，挺身卧西崦。
- 何以贈陳侯，孟光書滿奩。
- 名曰事言補，其辭清以恬。
- 豈但資稗官，五經之韜鈐。
- 從來名世士，必有淵源漸。
- 侯識民蓍龜，侯材國梅鹽。
- 誠令以德舉，遐陬詎能淹。
- 愚者理宜止，容僕守窮櫩。

## 拼音

- luan2 huang2 bu2 zhi4 bao4 ， gui1 bi4 wu2 feng1 xian1 。
- ping2 cai2 rong2 yi2 qie4 ， wei4 jue2 shi4 lun4 yan2 。
- pu2 xi1 jiang1 dong1 gui1 ， er4 ji4 cao1 chu2 lian2 。
- wen2 shan1 dan4 lu2 huo4 ， mu4 shui3 wei2 tuo2 qian2 。
- gong1 ju1 sui4 qian1 liang3 ， wei4 sheng3 ye4 wei2 chan1 。
- qi3 wu2 zhao4 zhang1 lun2 ， ju1 tu1 bu4 de2 qian2 。
- xin1 nian2 you3 ji2 yu3 ， suo3 zai4 xing1 xun2 lian2 。
- wei2 ci3 ju4 ru4 mang2 ， sheng1 ya2 se4 er2 xian1 。
- chan2 guan3 pi2 fu4 qie4 ， lu4 qu3 kun4 tu2 zhan1 。
- he4 he4 jin1 pu1 men2 ， feng1 yu3 jin1 wu2 yan2 。
- jiao3 jiao3 hua2 ju1 sheng1 ， chen2 tu3 jin1 wu2 chan1 。
- fen1 tai2 de2 chen2 hou2 ， xiao4 yu3 tuo1 peng1 yan4 。
- ren2 xian2 suo3 ju1 guo2 ， bu4 yan2 ge2 wan2 xian1 。
- hou2 jia1 zhong4 ju3 jun4 ， he2 ru2 tai4 qiu1 qian1 。
- wen4 hou2 he2 suo3 wei2 ， shen1 zuo4 jing4 chun1 lian2 。
- wen4 hou2 he2 suo3 xue2 ， jing4 ji3 piao1 feng1 qian1 。
- yan3 ya3 zi1 chuan1 gong1 ， gao1 jie2 qi2 jin4 zhan1 。
- heng2 liu2 tao1 tian1 lai2 ， ting3 shen1 wo4 xi1 yan1 。
- he2 yi3 zeng4 chen2 hou2 ， meng4 guang1 shu1 man3 lian2 。
- ming2 yue1 shi4 yan2 bu3 ， qi2 ci2 qing1 yi3 tian2 。
- qi3 dan4 zi1 bai4 guan1 ， wu3 jing1 zhi1 tao1 qian2 。
- cong2 lai2 ming2 shi4 shi4 ， bi4 you3 yuan1 yuan2 jian4 。
- hou2 shi2 min2 shi1 gui1 ， hou2 cai2 guo2 mei2 yan2 。
- cheng2 ling4 yi3 de2 ju3 ， xia2 zou1 ju4 neng2 yan1 。
- yu2 zhe3 li3 yi2 zhi3 ， rong2 pu2 shou3 qiong2 yan2 。

## 注释

## 译文

## 赏析
