---
id: dai-biao-yuan-chun-ri-cheng-nan-wen-qin-niao-sheng-xuan-shen-wei-fu-er-shi-er-yun
title: 春日城南聞禽鳥聲喧甚爲賦二十二韻
titlePinyin: chun1 ri4 cheng2 nan2 wen2 qin2 niao3 sheng1 xuan1 shen4 wei2 fu4 er4 shi2 er4 yun4
titleSlug: chun-ri-cheng-nan-wen-qin-niao-sheng-xuan-shen-wei-fu-er-shi-er-yun
author: 戴表元
authorPinyin: dai4 biao3 yuan2
authorSlug: dai-biao-yuan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 今日春氣至，新禽各啁嘲。
- 豈無好唇舌，入耳何怓怓。
- 雊鵒最多端，能以巧自殽。
- 黄頭亦翾給，微吭和且調。
- 無計頗滑熟，烏鴉與鷦鷯。
- 自餘不知名，喧呼雜竽簫。
- 黑衣猥雄黠，晝動固非梟。
- 均爲樂其性，幸此風日朝。
- 城南六七曲，荒園繞榛茅。
- 我來感物變，何異在山郊。
- 惟聞黄鸝至，不聞叫交交。
- 當由戀幽谷，畏寒還避囂。
- 群英蓋壤內，小大一逍遥。
- 得氣不足悅，觸情遂相遼。
- 乘墉少年兒，挾彈欲見邀。
- 所規不滿掬，翻令污厨庖。
- 鷹鶻勢險薄，爪長尤善捎。
- 同群自戕擊，此禍極無聊。
- 深藏務遠晦，尚懼形色招。
- 危機布平陸，况乃縱輕僄。
- 悲憐復譬釋，當鳴詎爲妖。
- 但懷道傍樹，信美非其巢。

## 拼音

- jin1 ri4 chun1 qi4 zhi4 ， xin1 qin2 ge4 zhou1 chao2 。
- qi3 wu2 hao3 chun2 she2 ， ru4 er3 he2 nao2 nao2 。
- gou4 yu4 zui4 duo1 duan1 ， neng2 yi3 qiao3 zi4 yao2 。
- huang2 tou2 yi4 xuan1 gei3 ， wei1 keng1 he2 qie3 diao4 。
- wu2 ji4 po1 hua2 shu2 ， wu1 ya1 yu3 jiao1 liao2 。
- zi4 yu2 bu4 zhi1 ming2 ， xuan1 hu1 za2 yu2 xiao1 。
- hei1 yi1 wei3 xiong2 xia2 ， zhou4 dong4 gu4 fei1 xiao1 。
- jun1 wei2 le4 qi2 xing4 ， xing4 ci3 feng1 ri4 chao2 。
- cheng2 nan2 liu4 qi1 qu3 ， huang1 yuan2 rao4 zhen1 mao2 。
- wo3 lai2 gan3 wu4 bian4 ， he2 yi4 zai4 shan1 jiao1 。
- wei2 wen2 huang2 li2 zhi4 ， bu4 wen2 jiao4 jiao1 jiao1 。
- dang1 you2 lian4 you1 gu3 ， wei4 han2 huan2 bi4 xiao1 。
- qun2 ying1 gai4 rang3 nei4 ， xiao3 da4 yi4 xiao1 yao2 。
- de2 qi4 bu4 zu2 yue4 ， chu4 qing2 sui4 xiang1 liao2 。
- cheng2 yong1 shao4 nian2 er2 ， xie2 dan4 yu4 jian4 yao1 。
- suo3 gui1 bu4 man3 ju1 ， fan1 ling4 wu1 chu2 pao2 。
- ying1 gu3 shi4 xian3 bao2 ， zhua3 chang2 you2 shan4 shao1 。
- tong2 qun2 zi4 qiang1 ji1 ， ci3 huo4 ji2 wu2 liao2 。
- shen1 cang2 wu4 yuan3 hui4 ， shang4 ju4 xing2 se4 zhao1 。
- wei1 ji1 bu4 ping2 lu4 ， kuang4 nai3 zong4 qing1 piao4 。
- bei1 lian2 fu4 pi4 shi4 ， dang1 ming2 ju4 wei2 yao1 。
- dan4 huai2 dao4 bang4 shu4 ， xin4 mei3 fei1 qi2 chao2 。

## 注释

## 译文

## 赏析
