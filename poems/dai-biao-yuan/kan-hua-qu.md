---
id: dai-biao-yuan-kan-hua-qu
title: 看花曲
titlePinyin: kan4 hua1 qu3
titleSlug: kan-hua-qu
author: 戴表元
authorPinyin: dai4 biao3 yuan2
authorSlug: dai-biao-yuan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 種花郎君愛花好，看花兒女笑花老。
- 牆東花開閙喧喧，馬蹄蹴醉牆西草。
- 遊人賤草只看花，明日重來還可嗟。
- 但見萋迷青覆地，千紅萬紫成泥沙。
- 君不聞明妃當年辭漢宮，黄雲塞下白楊風。
- 一朝邊亭靜烽火，詔書自議麒麟功。
- 又不聞馬嵬山前玉環血，歲歲春風吹不滅。
- 詞人正賞浯溪碑，千秋妖恨無人說。
- 紅顔誤人何足憐，花開花謝春風前。
- 猶勝凄凉後庭樹，離歌未斷江南暮。

## 拼音

- zhong3 hua1 lang2 jun1 ai4 hua1 hao3 ， kan4 hua1 er2 nü3 xiao4 hua1 lao3 。
- qiang2 dong1 hua1 kai1 nao4 xuan1 xuan1 ， ma3 ti2 cu4 zui4 qiang2 xi1 cao3 。
- you2 ren2 jian4 cao3 zhi1 kan4 hua1 ， ming2 ri4 zhong4 lai2 huan2 ke3 jie1 。
- dan4 jian4 qi1 mi2 qing1 fu4 di4 ， qian1 hong2 wan4 zi3 cheng2 ni2 sha1 。
- jun1 bu4 wen2 ming2 fei1 dang1 nian2 ci2 han4 gong1 ， huang2 yun2 sai1 xia4 bai2 yang2 feng1 。
- yi4 zhao1 bian1 ting2 jing4 feng1 huo3 ， zhao4 shu1 zi4 yi4 qi2 lin2 gong1 。
- you4 bu4 wen2 ma3 wei2 shan1 qian2 yu4 huan2 xue4 ， sui4 sui4 chun1 feng1 chui1 bu2 mie4 。
- ci2 ren2 zheng4 shang3 wu2 xi1 bei1 ， qian1 qiu1 yao1 hen4 wu2 ren2 shuo1 。
- hong2 yan2 wu4 ren2 he2 zu2 lian2 ， hua1 kai1 hua1 xie4 chun1 feng1 qian2 。
- you2 sheng4 qi1 liang2 hou4 ting2 shu4 ， li2 ge1 wei4 duan4 jiang1 nan2 mu4 。

## 注释

## 译文

## 赏析
