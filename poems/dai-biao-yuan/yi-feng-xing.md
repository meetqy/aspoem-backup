---
id: dai-biao-yuan-yi-feng-xing
title: 義蜂行
titlePinyin: yi4 feng1 xing2
titleSlug: yi-feng-xing
author: 戴表元
authorPinyin: dai4 biao3 yuan2
authorSlug: dai-biao-yuan
dynasty: 宋
dynastyPinyin: song4
dynastySlug: song
tags: []
---

## 正文

- 山翁愛蜂如愛花，山蜂營蜜如營家。
- 蜂營蜜成蜂自食，翁亦藉蜜裨生涯。
- 每當山蜂採花出，翁爲守關司徼遮。
- 朝朝暮暮與蜂狎，頗識蜂群分等差。
- 一蜂最大正中處，千百以次分來衙。
- 叢屯雜聚本無算，勢若有制不敢譁。
- 東園春晴草木媚，漫天蔽野飛橫斜。
- 須臾駢翼致雋永，戢戢不翅輸牛車。
- 似聞蜜成有所獻，儔類不得先摩牙。
- 重防覆衛自嚴密，雖有毒螫何由加。
- 一朝大蜂出不戒，舂容靚飾修且姱。
- 蜻蜓忽來伺其怠，搏擊少墜遭蝦蟆。
- 群蜂倉皇迷所適，謁走欲死聲呀呀。
- 求之不得久乃定，復結一聚猶如麻。
- 我來訪翁親目睹，搏髀不覺長咨嗟。
- 翁言蜂種幸蕃盛，衆以義聚猶堪嘉。
- 烏衣槐安傳自古，蠻觸分據兩角蝸。
- 雖云彷彿存國族，徒以紀異其辭夸。
- 博勞舅婦恨翼短，鱉靈異姓爭荒遐。
- 豈如茲蜂互推舉，一體同氣無疵瑕。
- 我憐翁言私誚責，扶傷早愧隋侯蛇。
- 况伊二毒俱下類，瑣細不足勞鞭撾。
- 前尤往悔俱勿論，事會倚仗來尚賒。
- 新房才成蜂未壯，舊房委棄墜泥沙。

## 拼音

- shan1 weng1 ai4 feng1 ru2 ai4 hua1 ， shan1 feng1 ying2 mi4 ru2 ying2 jia1 。
- feng1 ying2 mi4 cheng2 feng1 zi4 shi2 ， weng1 yi4 jie4 mi4 bi4 sheng1 ya2 。
- mei3 dang1 shan1 feng1 cai3 hua1 chu1 ， weng1 wei2 shou3 guan1 si1 jiao3 zhe1 。
- zhao1 zhao1 mu4 mu4 yu3 feng1 xia2 ， po1 shi2 feng1 qun2 fen1 deng3 cha4 。
- yi4 feng1 zui4 da4 zheng4 zhong1 chu3 ， qian1 bai3 yi3 ci4 fen1 lai2 ya2 。
- cong2 tun2 za2 ju4 ben3 wu2 suan4 ， shi4 ruo4 you3 zhi4 bu4 gan3 hua2 。
- dong1 yuan2 chun1 qing2 cao3 mu4 mei4 ， man4 tian1 bi4 ye3 fei1 heng2 xie2 。
- xu1 yu2 pian2 yi4 zhi4 jun4 yong3 ， ji2 ji2 bu2 chi4 shu1 niu2 ju1 。
- si4 wen2 mi4 cheng2 you3 suo3 xian4 ， chou2 lei4 bu4 de2 xian1 mo2 ya2 。
- zhong4 fang2 fu4 wei4 zi4 yan2 mi4 ， sui1 you3 du2 shi4 he2 you2 jia1 。
- yi4 zhao1 da4 feng1 chu1 bu2 jie4 ， chong1 rong2 jing4 shi4 xiu1 qie3 kua1 。
- qing1 ting2 hu1 lai2 si4 qi2 dai4 ， bo2 ji1 shao3 zhui4 zao1 xia1 ma0 。
- qun2 feng1 cang1 huang2 mi2 suo3 shi4 ， ye4 zou3 yu4 si3 sheng1 ya1 ya1 。
- qiu2 zhi1 bu4 de2 jiu3 nai3 ding4 ， fu4 jie2 yi2 ju4 you2 ru2 ma2 。
- wo3 lai2 fang3 weng1 qin1 mu4 du3 ， bo2 bi4 bu4 jue2 chang2 zi1 jie1 。
- weng1 yan2 feng1 zhong3 xing4 fan1 sheng4 ， zhong4 yi3 yi4 ju4 you2 kan1 jia1 。
- wu1 yi1 huai2 an1 chuan2 zi4 gu3 ， man2 chu4 fen1 ju4 liang3 jiao3 wo1 。
- sui1 yun2 pang2 fu2 cun2 guo2 zu2 ， tu2 yi3 ji4 yi4 qi2 ci2 kua1 。
- bo2 lao2 jiu4 fu4 hen4 yi4 duan3 ， bie1 ling2 yi4 xing4 zheng1 huang1 xia2 。
- qi3 ru2 zi1 feng1 hu4 tui1 ju3 ， yi4 ti3 tong2 qi4 wu2 ci1 xia2 。
- wo3 lian2 weng1 yan2 si1 qiao4 ze2 ， fu2 shang1 zao3 kui4 sui2 hou2 she2 。
- kuang4 yi1 er4 du2 ju4 xia4 lei4 ， suo3 xi4 bu4 zu2 lao2 bian1 zhua1 。
- qian2 you2 wang3 hui3 ju4 wu4 lun4 ， shi4 hui4 yi3 zhang4 lai2 shang4 she1 。
- xin1 fang2 cai2 cheng2 feng1 wei4 zhuang4 ， jiu4 fang2 wei3 qi4 zhui4 ni2 sha1 。

## 注释

## 译文

## 赏析
