---
id: dai-biao-yuan-shou-chen-gui-bai
title: 壽陳貴白
titlePinyin: shou4 chen2 gui4 bai2
titleSlug: shou-chen-gui-bai
author: 戴表元
authorPinyin: dai4 biao3 yuan2
authorSlug: dai-biao-yuan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 祝君以陸地千蹄牛，君言不如扁舟江海狎浮鷗。
- 祝君以通侯尺二組，君言不如草屋三間卧風雨。
- 富貴何人不解頤，君視二物如兒嬉。
- 我今贈君亦無物，但有聱牙佶倔村田詩。
- 我歌詩，君進酒，客主讙譁起相壽。
- 尋常此日費千金，京洛奔馳今白首。
- 江風颯颯吹黄塵，對面樓臺不見人。
- 與君漂泊爲何事，一笑幸是山林身。
- 寡語薄味，足以養氣。
- 少求簡出，足以養體。
- 奇章鍾乳本斧斤，胡廣菊潭堪唾涕。
- 君不見南方屭贔五色龜，窮年引息不嫌饑。
- 又不見曲轅擁腫百圍木，匠石捐棄反爲福。
- 蝸封蟻壤何足論，歸來未廢蓬蒿園。
- 我更搜詩君釀酒，通家德公有賢婦。

## 拼音

- zhu4 jun1 yi3 lu4 di4 qian1 ti2 niu2 ， jun1 yan2 bu4 ru2 pian1 zhou1 jiang1 hai3 xia2 fu2 ou1 。
- zhu4 jun1 yi3 tong1 hou2 chi3 er4 zu3 ， jun1 yan2 bu4 ru2 cao3 wu1 san1 jian4 wo4 feng1 yu3 。
- fu4 gui4 he2 ren2 bu4 jie3 yi2 ， jun1 shi4 er4 wu4 ru2 er2 xi1 。
- wo3 jin1 zeng4 jun1 yi4 wu2 wu4 ， dan4 you3 ao2 ya2 ji2 jue4 cun1 tian2 shi1 。
- wo3 ge1 shi1 ， jun1 jin4 jiu3 ， ke4 zhu3 huan1 hua2 qi3 xiang1 shou4 。
- xun2 chang2 ci3 ri4 fei4 qian1 jin1 ， jing1 luo4 ben1 chi2 jin1 bai2 shou3 。
- jiang1 feng1 sa4 sa4 chui1 huang2 chen2 ， dui4 mian4 lou2 tai2 bu2 jian4 ren2 。
- yu3 jun1 piao1 bo2 wei2 he2 shi4 ， yi2 xiao4 xing4 shi4 shan1 lin2 shen1 。
- gua3 yu3 bao2 wei4 ， zu2 yi3 yang3 qi4 。
- shao3 qiu2 jian3 chu1 ， zu2 yi3 yang3 ti3 。
- qi2 zhang1 zhong1 ru3 ben3 fu3 jin1 ， hu2 guang3 ju2 tan2 kan1 tuo4 ti4 。
- jun1 bu2 jian4 nan2 fang1 xi4 bi4 wu3 se4 gui1 ， qiong2 nian2 yin3 xi1 bu4 xian2 ji1 。
- you4 bu2 jian4 qu3 yuan2 yong1 zhong3 bai3 wei2 mu4 ， jiang4 shi2 juan1 qi4 fan3 wei2 fu2 。
- wo1 feng1 yi3 rang3 he2 zu2 lun4 ， gui1 lai2 wei4 fei4 peng2 hao1 yuan2 。
- wo3 geng4 sou1 shi1 jun1 niang4 jiu3 ， tong1 jia1 de2 gong1 you3 xian2 fu4 。

## 注释

## 译文

## 赏析
