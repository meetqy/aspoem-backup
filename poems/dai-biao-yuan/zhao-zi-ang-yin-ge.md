---
id: dai-biao-yuan-zhao-zi-ang-yin-ge
title: 招子昂飲歌
titlePinyin: zhao1 zi0 ang2 yin3 ge1
titleSlug: zhao-zi-ang-yin-ge
author: 戴表元
authorPinyin: dai4 biao3 yuan2
authorSlug: dai-biao-yuan
dynasty: 宋
dynastyPinyin: song4
dynastySlug: song
tags: []
---

## 正文

- 與君相逢難草草，與君相逢苦不早。
- 人生何處小泥塗，此日飄零武林道。
- 武林城中馬如雲，閉屋狂歌人不聞。
- 狂歌自笑君亦笑，依然狂絕不如君。
- 君歌豈是真狂者，青衫少日春瀟灑。
- 至今俊筆五花紋，最惜青眸十步下。
- 虛名何用等灰塵，不如世上蓬蒿人。
- 黄金偏趨不貧室，白髮難老無愁身。
- 風雨無情亦如此，凄凄但聒窮人耳。
- 不見朱樓高到天，鳳簫龍管連朝起。
- 連朝笙管可奈何，我歌且止須君歌。
- 青天白雪望不極，坐見綠水生層波。
- 我生胡爲被狂惱，江頭魚肥新酒好。
- 從今作樂拚醉倒，與君相逢難草草。

## 拼音

- yu3 jun1 xiang1 feng2 nan2 cao3 cao3 ， yu3 jun1 xiang1 feng2 ku3 bu4 zao3 。
- ren2 sheng1 he2 chu3 xiao3 ni2 tu2 ， ci3 ri4 piao1 ling2 wu3 lin2 dao4 。
- wu3 lin2 cheng2 zhong1 ma3 ru2 yun2 ， bi4 wu1 kuang2 ge1 ren2 bu4 wen2 。
- kuang2 ge1 zi4 xiao4 jun1 yi4 xiao4 ， yi1 ran2 kuang2 jue2 bu4 ru2 jun1 。
- jun1 ge1 qi3 shi4 zhen1 kuang2 zhe3 ， qing1 shan1 shao3 ri4 chun1 xiao1 sa3 。
- zhi4 jin1 jun4 bi3 wu3 hua1 wen2 ， zui4 xi1 qing1 mou2 shi2 bu4 xia4 。
- xu1 ming2 he2 yong4 deng3 hui1 chen2 ， bu4 ru2 shi4 shang4 peng2 hao1 ren2 。
- huang2 jin1 pian1 qu1 bu4 pin2 shi4 ， bai2 fa4 nan2 lao3 wu2 chou2 shen1 。
- feng1 yu3 wu2 qing2 yi4 ru2 ci3 ， qi1 qi1 dan4 guo1 qiong2 ren2 er3 。
- bu2 jian4 zhu1 lou2 gao1 dao4 tian1 ， feng4 xiao1 long2 guan3 lian2 chao2 qi3 。
- lian2 chao2 sheng1 guan3 ke3 nai4 he2 ， wo3 ge1 qie3 zhi3 xu1 jun1 ge1 。
- qing1 tian1 bai2 xue3 wang4 bu4 ji2 ， zuo4 jian4 lü4 shui3 sheng1 ceng2 bo1 。
- wo3 sheng1 hu2 wei2 bei4 kuang2 nao3 ， jiang1 tou2 yu2 fei2 xin1 jiu3 hao3 。
- cong2 jin1 zuo4 le4 pin1 zui4 dao3 ， yu3 jun1 xiang1 feng2 nan2 cao3 cao3 。

## 注释

## 译文

## 赏析
