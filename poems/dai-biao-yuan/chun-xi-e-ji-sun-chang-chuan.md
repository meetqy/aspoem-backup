---
id: dai-biao-yuan-chun-xi-e-ji-sun-chang-chuan
title: 春溪惡寄孫常川
titlePinyin: chun1 xi1 e4 ji4 sun1 chang2 chuan1
titleSlug: chun-xi-e-ji-sun-chang-chuan
author: 戴表元
authorPinyin: dai4 biao3 yuan2
authorSlug: dai-biao-yuan
dynasty: 宋
dynastyPinyin: song4
dynastySlug: song
tags: []
---

## 正文

- 春溪惡，日日春風吹過客。
- 千車萬轍不相嫌，一客歌來吹倒却。
- 旁人借問客爲誰，咸淳朝士今布衣，聲名欲隠人自知。
- 君不聞孫興公，逃亂走入黎州峰。
- 子孫百世居峰下，往往翰墨餘仙風。
- 鶉衣藿食何足恥，頭白河清吾亦俟。
- 向來南面五馬車，只飲西山一盂水。
- 青牛處處迷行蹤，白鶴歸來餘故宮。
- 道逢樵客知去遠，遲君不來三日晚。
- 溪水猶能作吳語，似續君家遂初賦。

## 拼音

- chun1 xi1 e4 ， ri4 ri4 chun1 feng1 chui1 guo4 ke4 。
- qian1 ju1 wan4 zhe2 bu4 xiang1 xian2 ， yi2 ke4 ge1 lai2 chui1 dao3 que4 。
- pang2 ren2 jie4 wen4 ke4 wei2 shui2 ， xian2 chun2 chao2 shi4 jin1 bu4 yi1 ， sheng1 ming2 yu4 yin3 ren2 zi4 zhi1 。
- jun1 bu4 wen2 sun1 xing1 gong1 ， tao2 luan4 zou3 ru4 li2 zhou1 feng1 。
- zi3 sun1 bai3 shi4 ju1 feng1 xia4 ， wang3 wang3 han4 mo4 yu2 xian1 feng1 。
- chun2 yi1 huo4 shi2 he2 zu2 chi3 ， tou2 bai2 he2 qing1 wu2 yi4 si4 。
- xiang4 lai2 nan2 mian4 wu3 ma3 ju1 ， zhi1 yin3 xi1 shan1 yi4 yu2 shui3 。
- qing1 niu2 chu3 chu3 mi2 xing2 zong1 ， bai2 he4 gui1 lai2 yu2 gu4 gong1 。
- dao4 feng2 qiao2 ke4 zhi1 qu4 yuan3 ， chi2 jun1 bu4 lai2 san1 ri4 wan3 。
- xi1 shui3 you2 neng2 zuo4 wu2 yu3 ， si4 xu4 jun1 jia1 sui4 chu1 fu4 。

## 注释

## 译文

## 赏析
