---
id: dai-biao-yuan-song-cheng-jing-shu-jiao-yu-fu-jian-ping
title: 送程敬叔教諭赴建平
titlePinyin: song4 cheng2 jing4 shu1 jiao4 yu4 fu4 jian4 ping2
titleSlug: song-cheng-jing-shu-jiao-yu-fu-jian-ping
author: 戴表元
authorPinyin: dai4 biao3 yuan2
authorSlug: dai-biao-yuan
dynasty: 宋
dynastyPinyin: song4
dynastySlug: song
tags: []
---

## 正文

- 爾之王父東諸侯，朱門行馬高修修。
- 嚴君家學又繼美，年少鄉書推上游。
- 我生苦晚百無益，猶及步趨陳太丘。
- 飄零不死見三世，爾復預此能言流。
- 風神清羸談炙轂，生理蕭條書汗牛。
- 今年別我忽遠役，天馬放靶難停留。
- 問渠何官縣博士，橫山之西江東陬。
- 此邦固是吳楚會，風淳土朴衣冠稠。
- 亦聞岩谷多古跡，最喜道途稀使騶。
- 公堂講罷看山坐，香鼎茶鐺相勸酬。
- 熱官千騎豈不好，白日公庭愁督郵。
- 飲水茹藥善自愛，歲晚相期釣滄洲。

## 拼音

- er3 zhi1 wang2 fu4 dong1 zhu1 hou2 ， zhu1 men2 xing2 ma3 gao1 xiu1 xiu1 。
- yan2 jun1 jia1 xue2 you4 ji4 mei3 ， nian2 shao4 xiang1 shu1 tui1 shang4 you2 。
- wo3 sheng1 ku3 wan3 bai3 wu2 yi4 ， you2 ji2 bu4 qu1 chen2 tai4 qiu1 。
- piao1 ling2 bu4 si3 jian4 san1 shi4 ， er3 fu4 yu4 ci3 neng2 yan2 liu2 。
- feng1 shen2 qing1 lei2 tan2 zhi4 gu3 ， sheng1 li3 xiao1 tiao2 shu1 han4 niu2 。
- jin1 nian2 bie2 wo3 hu1 yuan3 yi4 ， tian1 ma3 fang4 ba3 nan2 ting2 liu2 。
- wen4 qu2 he2 guan1 xian4 bo2 shi4 ， heng2 shan1 zhi1 xi1 jiang1 dong1 zou1 。
- ci3 bang1 gu4 shi4 wu2 chu3 hui4 ， feng1 chun2 tu3 pu3 yi1 guan1 chou2 。
- yi4 wen2 yan2 gu3 duo1 gu3 ji4 ， zui4 xi3 dao4 tu2 xi1 shi3 zou1 。
- gong1 tang2 jiang3 ba4 kan4 shan1 zuo4 ， xiang1 ding3 cha2 dang1 xiang1 quan4 chou2 。
- re4 guan1 qian1 qi2 qi3 bu4 hao3 ， bai2 ri4 gong1 ting2 chou2 du1 you2 。
- yin3 shui3 ru2 yao4 shan4 zi4 ai4 ， sui4 wan3 xiang1 qi1 diao4 cang1 zhou1 。

## 注释

## 译文

## 赏析
