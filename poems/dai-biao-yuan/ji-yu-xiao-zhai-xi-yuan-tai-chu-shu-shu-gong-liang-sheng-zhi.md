---
id: dai-biao-yuan-ji-yu-xiao-zhai-xi-yuan-tai-chu-shu-shu-gong-liang-sheng-zhi
title: 積雨小齋喜袁太初舒叔恭兩生至
titlePinyin: ji1 yu3 xiao3 zhai1 xi3 yuan2 tai4 chu1 shu1 shu1 gong1 liang3 sheng1 zhi4
titleSlug: ji-yu-xiao-zhai-xi-yuan-tai-chu-shu-shu-gong-liang-sheng-zhi
author: 戴表元
authorPinyin: dai4 biao3 yuan2
authorSlug: dai-biao-yuan
dynasty: 宋
dynastyPinyin: song4
dynastySlug: song
tags: []
---

## 正文

- 春山日日寒風雨，一日天晴花欲舞。
- 林暄洞屋散窯烟，水活溪巖落冰乳。
- 嗟余鬰鬰無所適，方對青山一開戶。
- 蒼袍紫帢兩少年，健足齊扳氣如虎。
- 名區入眼疑未快，忽肯捫蘿到茲土。
- 霜蔬處處稀尚摘，臘酒家家寒未煮。
- 相看氣味太村野，自喜談諧少城府。
- 舒郎十八白眉長，四海龍門有明父。
- 袁郎皎潔巧步趨，出語珠圓吾所許。
- 人言風骨須晚秀，早慧譊譊天謾與。
- 吾評此論殊未公，峻詆曾經孔文舉。
- 歌成高軒已年倍，賦解鳴蟬容客覩。
- 吾山雖窮有靈跡，雪瀑丹崖相媚嫵。
- 留君待作大雷吟，莫學癡兒生吳語。

## 拼音

- chun1 shan1 ri4 ri4 han2 feng1 yu3 ， yi2 ri4 tian1 qing2 hua1 yu4 wu3 。
- lin2 xuan1 dong4 wu1 san4 yao2 yan1 ， shui3 huo2 xi1 yan2 luo4 bing1 ru3 。
- jie1 yu2 yu4 yu4 wu2 suo3 shi4 ， fang1 dui4 qing1 shan1 yi4 kai1 hu4 。
- cang1 pao2 zi3 qia4 liang3 shao4 nian2 ， jian4 zu2 qi2 ban1 qi4 ru2 hu3 。
- ming2 qu1 ru4 yan3 yi2 wei4 kuai4 ， hu1 ken3 men2 luo2 dao4 zi1 tu3 。
- shuang1 shu1 chu3 chu3 xi1 shang4 zhai1 ， la4 jiu3 jia1 jia1 han2 wei4 zhu3 。
- xiang1 kan4 qi4 wei4 tai4 cun1 ye3 ， zi4 xi3 tan2 xie2 shao3 cheng2 fu3 。
- shu1 lang2 shi2 ba1 bai2 mei2 chang2 ， si4 hai3 long2 men2 you3 ming2 fu4 。
- yuan2 lang2 jiao3 jie2 qiao3 bu4 qu1 ， chu1 yu3 zhu1 yuan2 wu2 suo3 xu1 。
- ren2 yan2 feng1 gu3 xu1 wan3 xiu4 ， zao3 hui4 nao2 nao2 tian1 man2 yu3 。
- wu2 ping2 ci3 lun4 shu1 wei4 gong1 ， jun4 di3 ceng2 jing1 kong3 wen2 ju3 。
- ge1 cheng2 gao1 xuan1 yi3 nian2 bei4 ， fu4 jie3 ming2 chan2 rong2 ke4 du3 。
- wu2 shan1 sui1 qiong2 you3 ling2 ji4 ， xue3 pu4 dan1 ya2 xiang1 mei4 wu3 。
- liu2 jun1 dai4 zuo4 da4 lei2 yin2 ， mo4 xue2 chi1 er2 sheng1 wu2 yu3 。

## 注释

## 译文

## 赏析
