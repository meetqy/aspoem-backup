---
id: dai-biao-yuan-song-yuan-ji-yuan-zhi-wu-zhou-yin-jian-fan-jing-li
title: 送袁季源之婺州因簡范經歷
titlePinyin: song4 yuan2 ji4 yuan2 zhi1 wu4 zhou1 yin1 jian3 fan4 jing1 li4
titleSlug: song-yuan-ji-yuan-zhi-wu-zhou-yin-jian-fan-jing-li
author: 戴表元
authorPinyin: dai4 biao3 yuan2
authorSlug: dai-biao-yuan
dynasty: 宋
dynastyPinyin: song4
dynastySlug: song
tags: []
---

## 正文

- 爲山不願高，爲水不願深。
- 水深蛟龍集，山高虎豹蹲。
- 我有避人法，終日衣冠林。
- 煌煌錢塘城，游塵晝爲陰。
- 豈無青雲交，難在相知心。
- 豈弟袁大夫，寒窗理閑琴。
- 峻坂爲牛力，炎天九秋襟。
- 膠漆四十年，齠齔以至今。
- 天欲饑餓我，使子無黄金。
- 勸仕拙不諧，驅耕弱難任。
- 低回向誰門，後生氣駸駸。
- 今晨積潦霽，烏烏有好音。
- 約我共行役，東平步嶔嶔。
- 皎皎婺女精，瀰瀰雙溪潯。
- 臺有白馬生，風稜共蕭森。
- 文林惜妄動，動必向所欽。
- 吾評古毛義，志行近騫參。
- 公府許辟召，屈身非祿淫。
- 斯人我知舊，長髯善 {口吳} 吟。
- 穴蟻夢離合，風花命浮沉。
- 往者納千贄，終然遺一簪。
- 欲行又不得，出門失前禽。
- 子往再拜問，何由振聾喑。

## 拼音

- wei2 shan1 bu2 yuan4 gao1 ， wei2 shui3 bu2 yuan4 shen1 。
- shui3 shen1 jiao1 long2 ji2 ， shan1 gao1 hu3 bao4 dun1 。
- wo3 you3 bi4 ren2 fa3 ， zhong1 ri4 yi1 guan1 lin2 。
- huang2 huang2 qian2 tang2 cheng2 ， you2 chen2 zhou4 wei2 yin1 。
- qi3 wu2 qing1 yun2 jiao1 ， nan2 zai4 xiang1 zhi1 xin1 。
- qi3 di4 yuan2 dai4 fu0 ， han2 chuang1 li3 xian2 qin2 。
- jun4 ban3 wei2 niu2 li4 ， yan2 tian1 jiu3 qiu1 jin1 。
- jiao1 qi1 si4 shi2 nian2 ， tiao2 chen4 yi3 zhi4 jin1 。
- tian1 yu4 ji1 e4 wo3 ， shi3 zi3 wu2 huang2 jin1 。
- quan4 shi4 zhuo1 bu4 xie2 ， qu1 geng1 ruo4 nan2 ren4 。
- di1 hui2 xiang4 shui2 men2 ， hou4 sheng1 qi4 qin1 qin1 。
- jin1 chen2 ji1 liao2 ji4 ， wu1 wu1 you3 hao3 yin1 。
- yue1 wo3 gong4 xing2 yi4 ， dong1 ping2 bu4 qin1 qin1 。
- jiao3 jiao3 wu4 nü3 jing1 ， mi2 mi2 shuang1 xi1 xun2 。
- tai2 you3 bai2 ma3 sheng1 ， feng1 leng2 gong4 xiao1 sen1 。
- wen2 lin2 xi1 wang4 dong4 ， dong4 bi4 xiang4 suo3 qin1 。
- wu2 ping2 gu3 mao2 yi4 ， zhi4 xing2 jin4 qian1 can1 。
- gong1 fu3 xu1 pi4 zhao4 ， qu1 shen1 fei1 lu4 yin2 。
- si1 ren2 wo3 zhi1 jiu4 ， chang2 ran2 shan4  { kou3 wu2 }  yin2 。
- xue2 yi3 meng4 li2 he2 ， feng1 hua1 ming4 fu2 chen2 。
- wang3 zhe3 na4 qian1 zhi4 ， zhong1 ran2 yi2 yi4 zan1 。
- yu4 xing2 you4 bu4 de2 ， chu1 men2 shi1 qian2 qin2 。
- zi3 wang3 zai4 bai4 wen4 ， he2 you2 zhen4 long2 yin1 。

## 注释

## 译文

## 赏析
