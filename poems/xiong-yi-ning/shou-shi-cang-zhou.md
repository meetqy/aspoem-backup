---
id: xiong-yi-ning-shou-shi-cang-zhou
title: 壽史滄洲
titlePinyin: shou4 shi3 cang1 zhou1
titleSlug: shou-shi-cang-zhou
author: 熊以寧
authorPinyin: xiong2 yi3 ning2
authorSlug: xiong-yi-ning
dynasty: 宋
dynastyPinyin: song4
dynastySlug: song
tags: []
---

## 正文

- 梯旻一何高，其勢如龍蟠。
- 下直湖萬頃，襟抱滄洲灣。
- 潭居占其勝，縹緲雲濤間。
- 海邦形勢地，秀偉此爲尊。
- 諸湖如附庸，有水俱來環。
- 元氣昔孕此，停蓄固有存。
- 挺生賢哲人，象服仍貂冠。
- 道大久乃見，景好人亦閑。
- 堂堂八座貴，袖手樂其天。
- 龍飛御宸極，廊廟須公還。
- 湖山雖爾佳，政恐思謝安。
- 下客有侯喜，素仰斗與山。
- 摳衣荷延納，不棄蒯與菅。
- 憐我塵土姿，欲使餌金丹。
- 祗愧坐斤骨，蛻形良獨難。
- 恭惟我公賢，崔嵬不可攀。
- 茲遇垂弧旦，競賦崧高篇。
- 南極正耿耿，三台輝紫垣。
- 趣起對鈞秉，永輔基圖綿。

## 拼音

- ti1 min2 yi4 he2 gao1 ， qi2 shi4 ru2 long2 pan2 。
- xia4 zhi2 hu2 wan4 qing3 ， jin1 bao4 cang1 zhou1 wan1 。
- tan2 ju1 zhan4 qi2 sheng4 ， piao3 miao3 yun2 tao1 jian4 。
- hai3 bang1 xing2 shi4 di4 ， xiu4 wei3 ci3 wei2 zun1 。
- zhu1 hu2 ru2 fu4 yong1 ， you3 shui3 ju4 lai2 huan2 。
- yuan2 qi4 xi1 yun4 ci3 ， ting2 xu4 gu4 you3 cun2 。
- ting3 sheng1 xian2 zhe2 ren2 ， xiang4 fu2 reng2 diao1 guan1 。
- dao4 da4 jiu3 nai3 jian4 ， jing3 hao3 ren2 yi4 xian2 。
- tang2 tang2 ba1 zuo4 gui4 ， xiu4 shou3 le4 qi2 tian1 。
- long2 fei1 yu4 chen2 ji2 ， lang2 miao4 xu1 gong1 huan2 。
- hu2 shan1 sui1 er3 jia1 ， zheng4 kong3 si1 xie4 an1 。
- xia4 ke4 you3 hou2 xi3 ， su4 yang3 dou4 yu3 shan1 。
- kou1 yi1 he2 yan2 na4 ， bu2 qi4 kuai3 yu3 jian1 。
- lian2 wo3 chen2 tu3 zi1 ， yu4 shi3 er3 jin1 dan1 。
- zhi1 kui4 zuo4 jin1 gu3 ， tui4 xing2 liang2 du2 nan2 。
- gong1 wei2 wo3 gong1 xian2 ， cui1 wei2 bu4 ke3 pan1 。
- zi1 yu4 chui2 hu2 dan4 ， jing4 fu4 song1 gao1 pian1 。
- nan2 ji2 zheng4 geng3 geng3 ， san1 tai2 hui1 zi3 yuan2 。
- qu4 qi3 dui4 jun1 bing3 ， yong3 fu3 ji1 tu2 mian2 。

## 注释

## 译文

## 赏析
