---
id: zheng-huan-zeng-mao-xian-weng
title: 贈毛仙翁
titlePinyin: zeng4 mao2 xian1 weng1
titleSlug: zeng-mao-xian-weng
author: 鄭澣
authorPinyin: zheng4 huan4
authorSlug: zheng-huan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 至道無名，至人長生。
- 爰觀繪事，以挹真形。
- 方口渥丹，濃眉刷青。
- 松姿本秀，鶴質自輕。
- 道德神仙，內蘊心靈。
- 紅肌絲髮，外彰華精。
- 色如含芳，貌若和光。
- 胚渾造化，含吐陰陽。
- 吾聞安期，隱見不常。
- 或在世間，或遊上蒼。
- 猗歟真人，得非後身。
- 寫此仙骨，久而不磷。
- 皎皎明眸，瞭然如新。
- 藹藹童顏，的然如春。
- 金石可並，丹青不冺。
- 通天臺上，有見常人。
- 俗士觀瞻，方悟幽塵。
- 君子圖之，敬兮如神。

## 拼音

- zhi4 dao4 wu2 ming2 ， zhi4 ren2 chang2 sheng1 。
- yuan2 guan1 hui4 shi4 ， yi3 yi4 zhen1 xing2 。
- fang1 kou3 wo4 dan1 ， nong2 mei2 shua1 qing1 。
- song1 zi1 ben3 xiu4 ， he4 zhi4 zi4 qing1 。
- dao4 de2 shen2 xian1 ， nei4 yun4 xin1 ling2 。
- hong2 ji1 si1 fa4 ， wai4 zhang1 hua2 jing1 。
- se4 ru2 han2 fang1 ， mao4 ruo4 he2 guang1 。
- pei1 hun2 zao4 hua4 ， han2 tu3 yin1 yang2 。
- wu2 wen2 an1 qi1 ， yin3 jian4 bu4 chang2 。
- huo4 zai4 shi4 jian4 ， huo4 you2 shang4 cang1 。
- yi1 yu2 zhen1 ren2 ， de2 fei1 hou4 shen1 。
- xie3 ci3 xian1 gu3 ， jiu3 er2 bu4 lin2 。
- jiao3 jiao3 ming2 mou2 ， liao4 ran2 ru2 xin1 。
- ai3 ai3 tong2 yan2 ， de0 ran2 ru2 chun1 。
- jin1 shi2 ke3 bing4 ， dan1 qing1 bu4 min3 。
- tong1 tian1 tai2 shang4 ， you3 jian4 chang2 ren2 。
- su2 shi4 guan1 zhan1 ， fang1 wu4 you1 chen2 。
- jun1 zi3 tu2 zhi1 ， jing4 xi1 ru2 shen2 。

## 注释

## 译文

## 赏析
