---
id: chen-zhi-zhong-ti-cang-wu-bu
title: 題蒼梧部
titlePinyin: ti2 cang1 wu2 bu4
titleSlug: ti-cang-wu-bu
author: 陳執中
authorPinyin: chen2 zhi2 zhong1
authorSlug: chen-zhi-zhong
dynasty: 宋
dynastyPinyin: song4
dynastySlug: song
tags: []
---

## 正文

- 莫訝南方景物疏，爲君聊且話蒼梧。
- 地傾二面城池壯，江迸三流氣色麄。
- 山畜火光因政出，石藏牛影爲仙呼。
- 官廳傳自唐丞相，民頌思從漢大夫。
- 龍母廟堂神鬼集，鰐魚池近介鱗趨。
- 朝臺望斷歸岐路，冰井頻窺爽髪膚。
- 膾美不堪全用鯉，果珍何忍命爲奴。
- 雲歸上國名終遠，郡带□藩勢未孤。
- 銅鼓聲浮翻霹靂，桄榔林靜露真珠。
- 溪平花檻饒桃李，疆壓鶯歌盡鷓鴣。
- 三足吉祥文上載，獨峰爲盛事元無。
- 封疆自覺隨時廣，飲食從分過嶺殊。
- 行伍戢威遵下武，兒童知學樂從儒。
- 風輕別墅來漁唱，人到閑坊戀酒壚。
- 服尚鮮華幾兩蜀，市相交易類全吳。
- 營希賢帥偏栽柳，扇慕良規各製蒲。
- 春聳門闌多列戟，雪從絃管舞雙奴。
- 只因談笑評風俗，僭用詩謠和袴襦。
- 萬里無媒休促蹙，數年從宦弄斯須。
- 卻憂別後牽吟想，欲寫幽期入畫圖。

## 拼音

- mo4 ya4 nan2 fang1 jing3 wu4 shu1 ， wei2 jun1 liao2 qie3 hua4 cang1 wu2 。
- di4 qing1 er4 mian4 cheng2 chi2 zhuang4 ， jiang1 beng4 san1 liu2 qi4 se4 cu1 。
- shan1 chu4 huo3 guang1 yin1 zheng4 chu1 ， shi2 cang2 niu2 ying3 wei2 xian1 hu1 。
- guan1 ting1 chuan2 zi4 tang2 cheng2 xiang4 ， min2 song4 si1 cong2 han4 dai4 fu0 。
- long2 mu3 miao4 tang2 shen2 gui3 ji2 ， e4 yu2 chi2 jin4 jie4 lin2 qu1 。
- chao2 tai2 wang4 duan4 gui1 qi2 lu4 ， bing1 jing3 bin1 kui1 shuang3 fa4 fu1 。
- kuai4 mei3 bu4 kan1 quan2 yong4 li3 ， guo3 zhen1 he2 ren3 ming4 wei2 nu2 。
- yun2 gui1 shang4 guo2 ming2 zhong1 yuan3 ， jun4 dai4 □ fan1 shi4 wei4 gu1 。
- tong2 gu3 sheng1 fu2 fan1 pi1 li4 ， guang1 lang2 lin2 jing4 lu4 zhen1 zhu1 。
- xi1 ping2 hua1 jian4 rao2 tao2 li3 ， jiang1 ya1 ying1 ge1 jin4 zhe4 gu1 。
- san1 zu2 ji2 xiang2 wen2 shang4 zai4 ， du2 feng1 wei2 sheng4 shi4 yuan2 wu2 。
- feng1 jiang1 zi4 jue2 sui2 shi2 guang3 ， yin3 shi2 cong2 fen1 guo4 ling3 shu1 。
- hang2 wu3 ji2 wei1 zun1 xia4 wu3 ， er2 tong2 zhi1 xue2 le4 cong2 ru2 。
- feng1 qing1 bie2 shu4 lai2 yu2 chang4 ， ren2 dao4 xian2 fang1 lian4 jiu3 lu2 。
- fu2 shang4 xian1 hua2 ji1 liang3 shu3 ， shi4 xiang1 jiao1 yi4 lei4 quan2 wu2 。
- ying2 xi1 xian2 shuai4 pian1 zai1 liu3 ， shan4 mu4 liang2 gui1 ge4 zhi4 pu2 。
- chun1 song3 men2 lan2 duo1 lie4 ji3 ， xue3 cong2 xian2 guan3 wu3 shuang1 nu2 。
- zhi3 yin1 tan2 xiao4 ping2 feng1 su2 ， jian4 yong4 shi1 yao2 he2 ku4 ru2 。
- wan4 li3 wu2 mei2 xiu1 cu4 cu4 ， shu4 nian2 cong2 huan4 nong4 si1 xu1 。
- que4 you1 bie2 hou4 qian1 yin2 xiang3 ， yu4 xie3 you1 qi1 ru4 hua4 tu2 。

## 注释

## 译文

## 赏析
