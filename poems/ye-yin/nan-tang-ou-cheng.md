---
id: ye-yin-nan-tang-ou-cheng
title: 南塘偶成
titlePinyin: nan2 tang2 ou3 cheng2
titleSlug: nan-tang-ou-cheng
author: 葉茵
authorPinyin: ye4 yin1
authorSlug: ye-yin
dynasty: 宋
dynastyPinyin: song4
dynastySlug: song
tags: []
---

## 正文

- 靜向南塘驗物情，東風又綠柳邊汀。
- 梅花密點殘棋局，蝸篆斜題小硯屏。
- 浮世虛無春後雪，故人零落曉來星。
- 逢時且進杯中醁，休學懷沙賦獨醒。

## 拼音

- jing4 xiang4 nan2 tang2 yan4 wu4 qing2 ， dong1 feng1 you4 lü4 liu3 bian1 ting1 。
- mei2 hua1 mi4 dian3 can2 qi2 ju2 ， wo1 zhuan4 xie2 ti2 xiao3 yan4 ping2 。
- fu2 shi4 xu1 wu2 chun1 hou4 xue3 ， gu4 ren2 ling2 luo4 xiao3 lai2 xing1 。
- feng2 shi2 qie3 jin4 bei1 zhong1 lu4 ， xiu1 xue2 huai2 sha1 fu4 du2 xing3 。

## 注释

## 译文

## 赏析
