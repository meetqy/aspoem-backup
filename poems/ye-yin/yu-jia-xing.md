---
id: ye-yin-yu-jia-xing
title: 漁家行
titlePinyin: yu2 jia1 xing2
titleSlug: yu-jia-xing
author: 葉茵
authorPinyin: ye4 yin1
authorSlug: ye-yin
dynasty: 宋
dynastyPinyin: song4
dynastySlug: song
tags: []
---

## 正文

- 湖濱江滸疎疎村，村村漁家人子孫。
- 爲魚不管波浪惡，出未天明歸黄昏。
- 得來魚可數，妻兒相對語。
- 甕頭有齏熟，鍋中無米煮。
- 昔日魚多江湖寬，今日江湖半屬官。
- 釣筒釣車謾百尺，團罟帆罟空多般。
- 蓋蓑臘雪楊柳岸，籠手西風蘆荻灘。
- 差差舴艋千百隻，盡向其中仰衣食。
- 幾謀脫離江湖歸犂鉏，似聞歲惡農家尤費力。

## 拼音

- hu2 bin1 jiang1 hu3 shu1 shu1 cun1 ， cun1 cun1 yu2 jia1 ren2 zi3 sun1 。
- wei2 yu2 bu4 guan3 bo1 lang4 e4 ， chu1 wei4 tian1 ming2 gui1 huang2 hun1 。
- de2 lai2 yu2 ke3 shu4 ， qi1 er2 xiang1 dui4 yu3 。
- weng4 tou2 you3 ji1 shu2 ， guo1 zhong1 wu2 mi3 zhu3 。
- xi1 ri4 yu2 duo1 jiang1 hu2 kuan1 ， jin1 ri4 jiang1 hu2 ban4 shu3 guan1 。
- diao4 tong3 diao4 ju1 man2 bai3 chi3 ， tuan2 gu3 fan1 gu3 kong1 duo1 ban1 。
- gai4 suo1 la4 xue3 yang2 liu3 an4 ， long2 shou3 xi1 feng1 lu2 di2 tan1 。
- cha4 cha4 ze2 meng3 qian1 bai3 zhi1 ， jin4 xiang4 qi2 zhong1 yang3 yi1 shi2 。
- ji1 mou2 tuo1 li2 jiang1 hu2 gui1 li2 chu2 ， si4 wen2 sui4 e4 nong2 jia1 you2 fei4 li4 。

## 注释

## 译文

## 赏析
