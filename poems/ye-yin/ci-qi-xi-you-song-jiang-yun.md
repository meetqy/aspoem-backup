---
id: ye-yin-ci-qi-xi-you-song-jiang-yun
title: 次七夕游松江韻
titlePinyin: ci4 qi1 xi1 you2 song1 jiang1 yun4
titleSlug: ci-qi-xi-you-song-jiang-yun
author: 葉茵
authorPinyin: ye4 yin1
authorSlug: ye-yin
dynasty: 唐
dynastyPinyin: tang2
dynastySlug: tang
tags: [] 
---

## 正文

- 謫仙歌洞庭，坡翁賦赤壁。
- 逢時汗漫游，元不計何夕。
- 慨慷晞英豪，老大謾悽惻。
- 矧茲笠澤區，萬頃混空碧。
- 一葦縱所如，卧虹控秋色。
- 雲軿駕雙星，銀潢幾經歷。
- 柳州乞巧文，我欲爲己易。
- 邂逅竹林賢，胸次小八極。
- 氣勝棋聲高，量寬酒杯窄。
- 載笑輕公侯，一閒抵金璧。
- 多謝簡齋孫，遺詩話平昔。
- 二雛掖吾旁，對景亦自得。
- 髣髴真率會，相與鄙肉食。
- 駐睇芙蕖邊，擬卜子雲宅。
- 清風繼三高，名利焉能役。
- 因誇江上人，有此坐中客。

## 拼音

- zhe2 xian1 ge1 dong4 ting2 ， po1 weng1 fu4 chi4 bi4 。
- feng2 shi2 han4 man4 you2 ， yuan2 bu2 ji4 he2 xi1 。
- kai3 kang1 xi1 ying1 hao2 ， lao3 da4 man2 qi1 ce4 。
- shen3 zi1 li4 ze2 qu1 ， wan4 qing3 hun4 kong1 bi4 。
- yi4 wei3 zong4 suo3 ru2 ， wo4 hong2 kong4 qiu1 se4 。
- yun2 ping2 jia4 shuang1 xing1 ， yin2 huang2 ji1 jing1 li4 。
- liu3 zhou1 qi3 qiao3 wen2 ， wo3 yu4 wei2 ji3 yi4 。
- xie4 hou4 zhu2 lin2 xian2 ， xiong1 ci4 xiao3 ba1 ji2 。
- qi4 sheng4 qi2 sheng1 gao1 ， liang2 kuan1 jiu3 bei1 zhai3 。
- zai4 xiao4 qing1 gong1 hou2 ， yi4 xian2 di3 jin1 bi4 。
- duo1 xie4 jian3 zhai1 sun1 ， yi2 shi1 hua4 ping2 xi1 。
- er4 chu2 ye4 wu2 pang2 ， dui4 jing3 yi4 zi4 de2 。
- fang3 fu2 zhen1 shuai4 hui4 ， xiang1 yu3 bi3 rou4 shi2 。
- zhu4 di4 fu2 qu2 bian1 ， ni3 bu3 zi3 yun2 zhai2 。
- qing1 feng1 ji4 san1 gao1 ， ming2 li4 yan1 neng2 yi4 。
- yin1 kua1 jiang1 shang4 ren2 ， you3 ci3 zuo4 zhong1 ke4 。

## 注释

## 译文

## 赏析
