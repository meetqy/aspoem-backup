---
id: ceng-xie-song-zhao-you-yi-jian-cheng-zao-chao-gong-zhi
title: 送趙有翼監丞造朝供職
titlePinyin: song4 zhao4 you3 yi4 jian1 cheng2 zao4 chao2 gong4 zhi2
titleSlug: song-zhao-you-yi-jian-cheng-zao-chao-gong-zhi
author: 曾協
authorPinyin: ceng2 xie2
authorSlug: ceng-xie
dynasty: 宋
dynastyPinyin: song4
dynastySlug: song
tags: []
---

## 正文

- 君侯昂然百夫雄，近之和氣如春風。
- 揚眉高論多折衷，眾人斂衽稱名通。
- 發爲詩章燦璧琮，氣豪筆健敏且工。
- 口占欲使十手供，春雲容與朝霞烘。
- 肯如空階號秋蟲，槁項巖穴甘老窮。
- 是將織文裨衮龍，潤色造化分天功。
- 奏之清廟流笙鏞，宜使正笏趨槐楓。
- 發舒平生學古胸，時吐奇論驚羣公。
- 久矣高門映衰宗，金蘭投分自諸翁。
- 我嘗聯曹愧凡庸，竭蹶道上昔所同。
- 朔雪撲面花蒙茸，六龍先路如雲從。
- 重來苕溪奉從容，好若膠漆始且終。
- 先後唱和如歌鐘，君還清班朝九重。
- 我將轂下居治中，他時涉筆朱墨叢。
- 已見矯翼凌長空，一笑道舊雙頰紅。

## 拼音

- jun1 hou2 ang2 ran2 bai3 fu1 xiong2 ， jin4 zhi1 he2 qi4 ru2 chun1 feng1 。
- yang2 mei2 gao1 lun4 duo1 zhe2 zhong1 ， zhong4 ren2 lian3 ren4 cheng1 ming2 tong1 。
- fa1 wei2 shi1 zhang1 can4 bi4 cong2 ， qi4 hao2 bi3 jian4 min3 qie3 gong1 。
- kou3 zhan4 yu4 shi3 shi2 shou3 gong4 ， chun1 yun2 rong2 yu3 zhao1 xia2 hong1 。
- ken3 ru2 kong1 jie1 hao4 qiu1 chong2 ， gao3 xiang4 yan2 xue2 gan1 lao3 qiong2 。
- shi4 jiang1 zhi1 wen2 bi4 gun3 long2 ， run4 se4 zao4 hua4 fen1 tian1 gong1 。
- zou4 zhi1 qing1 miao4 liu2 sheng1 yong1 ， yi2 shi3 zheng4 hu4 qu1 huai2 feng1 。
- fa1 shu1 ping2 sheng1 xue2 gu3 xiong1 ， shi2 tu3 qi2 lun4 jing1 qun2 gong1 。
- jiu3 yi3 gao1 men2 ying4 shuai1 zong1 ， jin1 lan2 tou2 fen1 zi4 zhu1 weng1 。
- wo3 chang2 lian2 cao2 kui4 fan2 yong1 ， jie2 jue3 dao4 shang4 xi1 suo3 tong2 。
- shuo4 xue3 pu1 mian4 hua1 meng2 rong2 ， liu4 long2 xian1 lu4 ru2 yun2 cong2 。
- zhong4 lai2 tiao2 xi1 feng4 cong2 rong2 ， hao3 ruo4 jiao1 qi1 shi3 qie3 zhong1 。
- xian1 hou4 chang4 he4 ru2 ge1 zhong1 ， jun1 huan2 qing1 ban1 chao2 jiu3 chong2 。
- wo3 jiang1 gu3 xia4 ju1 zhi4 zhong1 ， ta1 shi2 she4 bi3 zhu1 mo4 cong2 。
- yi3 jian4 jiao3 yi4 ling2 chang2 kong1 ， yi2 xiao4 dao4 jiu4 shuang1 jia2 hong2 。

## 注释

## 译文

## 赏析
