---
id: ceng-xie-ci-weng-shi-xiu-xi-xue-chang-yong
title: 次翁士秀喜雪長詠
titlePinyin: ci4 weng1 shi4 xiu4 xi3 xue3 chang2 yong3
titleSlug: ci-weng-shi-xiu-xi-xue-chang-yong
author: 曾協
authorPinyin: ceng2 xie2
authorSlug: ceng-xie
dynasty: 宋
dynastyPinyin: song4
dynastySlug: song
tags: []
---

## 正文

- 陰陽持權或贏縮，運氣循環更剝復。
- 忽驚寒凜襲重裘，元是祥霙散平陸。
- 登山不覺屐齒折，索酒仍催葛巾漉。
- 蕭條貧居馬爲二，瑟縮凍坐龜藏六。
- 揮毫謾詫句中眼，對案常逢食無肉。
- 未謀南畝五百弓，浪說朱輪三十輻。
- 且欣膏潤入郊原，爲拯黔黎出溝瀆。
- 敢將固陋測帝心，概想生靈皆子育。
- 將春欲放草木葉，成歲先須天地肅。
- 伊余平生貪靜勝，有此一廛從穆卜。
- 應憐此地久憔悴，端向吾廬增煜煜。
- 巧隨高下綴琪樹，任逐橫斜落雲屋。
- 塵緣頓覺一羽輕，詩句但驚翻水速。
- 坐令歡意盪愁思，仍遣時寒破常燠。
- 嵇康醉狀聳危石，衛玠羸姿立修竹。
- 排來一一盡連璧，環立詵詵皆冠玉。
- 晚風徐韻仍佩環，枯木無心亦冠服。
- 曉連青女增粲粲，夜映金波兼穆穆。
- 遮藏春色失斕斑，漏泄梅花有芬馥。
- 掀髯一笑萬事空，細讀君詩倒醽醁。

## 拼音

- yin1 yang2 chi2 quan2 huo4 ying2 suo1 ， yun4 qi4 xun2 huan2 geng4 bao1 fu4 。
- hu1 jing1 han2 lin3 xi2 zhong4 qiu2 ， yuan2 shi4 xiang2 ying1 san4 ping2 lu4 。
- deng1 shan1 bu4 jue2 ji1 chi3 zhe2 ， suo3 jiu3 reng2 cui1 ge2 jin1 lu4 。
- xiao1 tiao2 pin2 ju1 ma3 wei2 er4 ， se4 suo1 dong4 zuo4 gui1 cang2 liu4 。
- hui1 hao2 man2 cha4 ju4 zhong1 yan3 ， dui4 an4 chang2 feng2 shi2 wu2 rou4 。
- wei4 mou2 nan2 mu3 wu3 bai3 gong1 ， lang4 shuo1 zhu1 lun2 san1 shi2 fu2 。
- qie3 xin1 gao1 run4 ru4 jiao1 yuan2 ， wei2 zheng3 qian2 li2 chu1 gou1 du2 。
- gan3 jiang1 gu4 lou4 ce4 di4 xin1 ， gai4 xiang3 sheng1 ling2 jie1 zi3 yu4 。
- jiang1 chun1 yu4 fang4 cao3 mu4 ye4 ， cheng2 sui4 xian1 xu1 tian1 di4 su4 。
- yi1 yu2 ping2 sheng1 tan1 jing4 sheng4 ， you3 ci3 yi4 chan2 cong2 mu4 bu3 。
- ying1 lian2 ci3 di4 jiu3 qiao2 cui4 ， duan1 xiang4 wu2 lu2 zeng1 yu4 yu4 。
- qiao3 sui2 gao1 xia4 zhui4 qi2 shu4 ， ren4 zhu2 heng2 xie2 luo4 yun2 wu1 。
- chen2 yuan2 dun4 jue2 yi4 yu3 qing1 ， shi1 ju4 dan4 jing1 fan1 shui3 su4 。
- zuo4 ling4 huan1 yi4 dang4 chou2 si1 ， reng2 qian3 shi2 han2 po4 chang2 yu4 。
- ji1 kang1 zui4 zhuang4 song3 wei1 shi2 ， wei4 jie4 lei2 zi1 li4 xiu1 zhu2 。
- pai2 lai2 yi1 yi1 jin4 lian2 bi4 ， huan2 li4 shen1 shen1 jie1 guan4 yu4 。
- wan3 feng1 xu2 yun4 reng2 pei4 huan2 ， ku1 mu4 wu2 xin1 yi4 guan1 fu2 。
- xiao3 lian2 qing1 nü3 zeng1 can4 can4 ， ye4 ying4 jin1 bo1 jian1 mu4 mu4 。
- zhe1 cang2 chun1 se4 shi1 lan2 ban1 ， lou4 xie4 mei2 hua1 you3 fen1 fu4 。
- xian1 ran2 yi2 xiao4 wan4 shi4 kong1 ， xi4 du2 jun1 shi1 dao3 ling2 lu4 。

## 注释

## 译文

## 赏析
