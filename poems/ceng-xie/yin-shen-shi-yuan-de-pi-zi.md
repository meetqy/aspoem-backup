---
id: ceng-xie-yin-shen-shi-yuan-de-pi-zi
title: 飲沈氏園得僻字
titlePinyin: yin3 shen3 shi4 yuan2 de2 pi4 zi4
titleSlug: yin-shen-shi-yuan-de-pi-zi
author: 曾協
authorPinyin: ceng2 xie2
authorSlug: ceng-xie
dynasty: 宋
dynastyPinyin: song4
dynastySlug: song
tags: []
---

## 正文

- 會心足勝侶，暇日訪春色。
- 慵尋剡溪榜，厭曳永嘉屐。
- 名園可徘徊，勝概在咫尺。
- 峰巒起平地，村落墮城壁。
- 梅橫前嶺峻，柳列長堤直。
- 最愛臨水亭，欲背依山石。
- 沉沉想潜鱗，錚錚聽仙弈。
- 初無杖屨勞，具享山林適。
- 一尊供笑語，四座列豪逸。
- 規摹西洛舊，髣髴香山昔。
- 愛酒太白狂，耽詩少陵僻。
- 始靜姑縱談，中喧或爭席席。
- 殘鐘咽林際，新月掛簷隙。
- 飲散興未厭，人歸境愈寂。
- 何必記昔游，虛空了無迹。

## 拼音

- hui4 xin1 zu2 sheng4 lü3 ， xia2 ri4 fang3 chun1 se4 。
- yong1 xun2 shan4 xi1 bang3 ， yan4 ye4 yong3 jia1 ji1 。
- ming2 yuan2 ke3 pai2 huai2 ， sheng4 gai4 zai4 zhi3 chi3 。
- feng1 luan2 qi3 ping2 di4 ， cun1 luo4 duo4 cheng2 bi4 。
- mei2 heng2 qian2 ling3 jun4 ， liu3 lie4 chang2 di1 zhi2 。
- zui4 ai4 lin2 shui3 ting2 ， yu4 bei4 yi1 shan1 shi2 。
- chen2 chen2 xiang3 qian2 lin2 ， zheng1 zheng1 ting1 xian1 yi4 。
- chu1 wu2 zhang4 ju4 lao2 ， ju4 xiang3 shan1 lin2 shi4 。
- yi4 zun1 gong4 xiao4 yu3 ， si4 zuo4 lie4 hao2 yi4 。
- gui1 mo2 xi1 luo4 jiu4 ， fang3 fu2 xiang1 shan1 xi1 。
- ai4 jiu3 tai4 bai2 kuang2 ， dan1 shi1 shao3 ling2 pi4 。
- shi3 jing4 gu1 zong4 tan2 ， zhong1 xuan1 huo4 zheng1 xi2 xi2 。
- can2 zhong1 yan4 lin2 ji4 ， xin1 yue4 gua4 yan2 xi4 。
- yin3 san4 xing1 wei4 yan4 ， ren2 gui1 jing4 yu4 ji4 。
- he2 bi4 ji4 xi1 you2 ， xu1 kong1 le0 wu2 ji4 。

## 注释

## 译文

## 赏析
