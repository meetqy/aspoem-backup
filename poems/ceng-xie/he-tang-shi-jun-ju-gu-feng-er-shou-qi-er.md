---
id: ceng-xie-he-tang-shi-jun-ju-gu-feng-er-shou-qi-er
title: 和唐使君秬古風二首  其二
titlePinyin: he2 tang2 shi3 jun1 ju4 gu3 feng1 er4 shou3     qi2 er4
titleSlug: he-tang-shi-jun-ju-gu-feng-er-shou-qi-er
author: 曾協
authorPinyin: ceng2 xie2
authorSlug: ceng-xie
dynasty: 宋
dynastyPinyin: song4
dynastySlug: song
tags: []
---

## 正文

- 志士身許國，夫豈慕高爵。
- 感慨九重恩，領受千里託。
- 安邊志獲就，解印良亦樂。
- 厚祿棄千鍾，壯氣橫六幕。
- 造朝吐奇論，投合期契鑰。
- 終焉謾喋喋，遠意誰領略。
- 琳館返高卧，鈴齋休畫諾。
- 擬尋一畝宮，未辦千金橐。
- 松楸已在眼，阡陌想交錯。
- 迴頭長安日，傾心比葵藿。

## 拼音

- zhi4 shi4 shen1 xu1 guo2 ， fu1 qi3 mu4 gao1 jue2 。
- gan3 kai3 jiu3 chong2 en1 ， ling3 shou4 qian1 li3 tuo1 。
- an1 bian1 zhi4 huo4 jiu4 ， jie3 yin4 liang2 yi4 le4 。
- hou4 lu4 qi4 qian1 zhong1 ， zhuang4 qi4 heng2 liu4 mu4 。
- zao4 chao2 tu3 qi2 lun4 ， tou2 he2 qi1 qi4 yue4 。
- zhong1 yan1 man2 die2 die2 ， yuan3 yi4 shui2 ling3 lüe4 。
- lin2 guan3 fan3 gao1 wo4 ， ling2 zhai1 xiu1 hua4 nuo4 。
- ni3 xun2 yi4 mu3 gong1 ， wei4 ban4 qian1 jin1 tuo2 。
- song1 qiu1 yi3 zai4 yan3 ， qian1 mo4 xiang3 jiao1 cuo4 。
- hui2 tou2 chang2 an1 ri4 ， qing1 xin1 bi3 kui2 huo4 。

## 注释

## 译文

## 赏析
