---
id: ceng-xie-ci-yun-weng-shi-xiu-xue-zai-zuo
title: 次韻翁士秀雪再作
titlePinyin: ci4 yun4 weng1 shi4 xiu4 xue3 zai4 zuo4
titleSlug: ci-yun-weng-shi-xiu-xue-zai-zuo
author: 曾協
authorPinyin: ceng2 xie2
authorSlug: ceng-xie
dynasty: 唐
dynastyPinyin: tang2
dynastySlug: tang
tags: [] 
---

## 正文

- 尚記東郊千頃白，夜不聞聲曉盈尺。
- 飄灑速若赴敵兵，密陣橫空誰督責。
- 且從膏澤落田疇，不厭寒威凌枕席。
- 朅來重見凍雲凝，似欲飛花襲遺跡。
- 起尋藜杖行東皋，麥隴芊芊凈摇碧。
- 平生殷雷轉空腸，此日准擬千倉積。
- 老農甚喜天破慳，尊酒相携慰疲劇。
- 土膏滲漉入鋤犂，丁寧孫子耕須力。
- 勸農使君軟語多，莫待官儂費鞭策。
- 人言回天古所難，坐變樂歲須臾間。
- 丈夫行志自其所，會作一朝黄鵠舉。

## 拼音

- shang4 ji4 dong1 jiao1 qian1 qing3 bai2 ， ye4 bu4 wen2 sheng1 xiao3 ying2 chi3 。
- piao1 sa3 su4 ruo4 fu4 di2 bing1 ， mi4 zhen4 heng2 kong1 shui2 du1 ze2 。
- qie3 cong2 gao1 ze2 luo4 tian2 chou2 ， bu2 yan4 han2 wei1 ling2 zhen3 xi2 。
- qie4 lai2 zhong4 jian4 dong4 yun2 ning2 ， si4 yu4 fei1 hua1 xi2 yi2 ji4 。
- qi3 xun2 li2 zhang4 xing2 dong1 gao1 ， mai4 long3 qian1 qian1 jing4 yao2 bi4 。
- ping2 sheng1 yin1 lei2 zhuan3 kong1 chang2 ， ci3 ri4 zhun3 ni3 qian1 cang1 ji1 。
- lao3 nong2 shen4 xi3 tian1 po4 qian1 ， zun1 jiu3 xiang1 xie2 wei4 pi2 ju4 。
- tu3 gao1 shen4 lu4 ru4 chu2 li2 ， ding1 ning2 sun1 zi3 geng1 xu1 li4 。
- quan4 nong2 shi3 jun1 ruan3 yu3 duo1 ， mo4 dai4 guan1 nong2 fei4 bian1 ce4 。
- ren2 yan2 hui2 tian1 gu3 suo3 nan2 ， zuo4 bian4 le4 sui4 xu1 yu2 jian4 。
- zhang4 fu0 xing2 zhi4 zi4 qi2 suo3 ， hui4 zuo4 yi4 zhao1 huang2 hu2 ju3 。

## 注释

## 译文

## 赏析
