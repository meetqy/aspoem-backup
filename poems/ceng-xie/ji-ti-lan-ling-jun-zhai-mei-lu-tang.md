---
id: ceng-xie-ji-ti-lan-ling-jun-zhai-mei-lu-tang
title: 寄題蘭陵郡齋梅露堂
titlePinyin: ji4 ti2 lan2 ling2 jun4 zhai1 mei2 lu4 tang2
titleSlug: ji-ti-lan-ling-jun-zhai-mei-lu-tang
author: 曾協
authorPinyin: ceng2 xie2
authorSlug: ceng-xie
dynasty: 唐
dynastyPinyin: tang2
dynastySlug: tang
tags: [] 
---

## 正文

- 蘭陵爲郡更齊梁，地望卓犖聞四方。
- 清班詵詵儲材良，相踵往佩太守章。
- 憲公遺愛初未忘，當時瑞露今名堂。
- 於茲遼遼幾星霜，此邦復得尚書郎。
- 政似古人天降祥，揭榜華屋遥相望。
- 使君燕寢東西廂，嶺梅林林分兩傍。
- 春事已退墮渺茫，調羹有實升廟廊。
- 葉間奇葩忽芬芳，縹白異狀中有香。
- 襞績千葉成花房，天公好善善必彰。
- 故出瑞物非其常，此花顔色見未嘗。
- 浴以沆瀣宵瀼瀼，炯如珠璣綴琳琅。
- 蜂房割蜜蔗流漿，邦人歡呼走且僵。
- 我公中心念丁黄，撫摩凋瘵還耕桑。
- 天錫嘉瑞不肯當，盡掇鉅美歸聖皇。
- 公豈我留返鵷行，但有盛事存甘棠。

## 拼音

- lan2 ling2 wei2 jun4 geng4 qi2 liang2 ， di4 wang4 zhuo2 luo4 wen2 si4 fang1 。
- qing1 ban1 shen1 shen1 chu3 cai2 liang2 ， xiang1 zhong3 wang3 pei4 tai4 shou3 zhang1 。
- xian4 gong1 yi2 ai4 chu1 wei4 wang4 ， dang1 shi2 rui4 lu4 jin1 ming2 tang0 。
- wu1 zi1 liao2 liao2 ji1 xing1 shuang1 ， ci3 bang1 fu4 de2 shang4 shu1 lang2 。
- zheng4 si4 gu3 ren2 tian1 jiang4 xiang2 ， jie1 bang3 hua2 wu1 yao2 xiang1 wang4 。
- shi3 jun1 yan4 qin3 dong1 xi1 xiang1 ， ling3 mei2 lin2 lin2 fen1 liang3 bang4 。
- chun1 shi4 yi3 tui4 duo4 miao3 mang2 ， diao4 geng1 you3 shi2 sheng1 miao4 lang2 。
- ye4 jian4 qi2 pa1 hu1 fen1 fang1 ， piao3 bai2 yi4 zhuang4 zhong1 you3 xiang1 。
- bi4 ji4 qian1 ye4 cheng2 hua1 fang2 ， tian1 gong1 hao3 shan4 shan4 bi4 zhang1 。
- gu4 chu1 rui4 wu4 fei1 qi2 chang2 ， ci3 hua1 yan2 se4 jian4 wei4 chang2 。
- yu4 yi3 hang4 xie4 xiao1 rang2 rang2 ， jiong3 ru2 zhu1 ji1 zhui4 lin2 lang2 。
- feng1 fang2 ge1 mi4 zhe4 liu2 jiang1 ， bang1 ren2 huan1 hu1 zou3 qie3 jiang1 。
- wo3 gong1 zhong1 xin1 nian4 ding1 huang2 ， fu3 mo2 diao1 zhai4 huan2 geng1 sang1 。
- tian1 xi1 jia1 rui4 bu4 ken3 dang1 ， jin4 duo1 ju4 mei3 gui1 sheng4 huang2 。
- gong1 qi3 wo3 liu2 fan3 yuan1 xing2 ， dan4 you3 sheng4 shi4 cun2 gan1 tang2 。

## 注释

## 译文

## 赏析
