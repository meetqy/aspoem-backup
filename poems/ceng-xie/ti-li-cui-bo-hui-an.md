---
id: ceng-xie-ti-li-cui-bo-hui-an
title: 題李粹伯晦菴
titlePinyin: ti2 li3 cui4 bo2 hui4 an1
titleSlug: ti-li-cui-bo-hui-an
author: 曾協
authorPinyin: ceng2 xie2
authorSlug: ceng-xie
dynasty: 宋
dynastyPinyin: song4
dynastySlug: song
tags: []
---

## 正文

- 天道有消息，物理兼屈伸。
- 鳥匿定將擊，龍蟄以存身。
- 卷舒雖不同，爲用常相因。
- 老聃晞髮時，恝然似非人。
- 肢體尚可墮，外物真埃塵。
- 信知猶龍姿，涵養知幾春。
- 寂寥千載下，裔孫豈其倫。
- 磊落感意氣，崢嶸富精神。
- 廼以晦自居，悠然返天真。
- 漁樵欲爭席，鷗鳥行相親。
- 形諜不可掩，眉端已津津。
- 風雲一朝便，垂天起潜鱗。

## 拼音

- tian1 dao4 you3 xiao1 xi0 ， wu4 li3 jian1 qu1 shen1 。
- niao3 ni4 ding4 jiang1 ji1 ， long2 zhe2 yi3 cun2 shen1 。
- juan3 shu1 sui1 bu4 tong2 ， wei2 yong4 chang2 xiang1 yin1 。
- lao3 dan1 xi1 fa4 shi2 ， jia2 ran2 si4 fei1 ren2 。
- zhi1 ti3 shang4 ke3 duo4 ， wai4 wu4 zhen1 ai1 chen2 。
- xin4 zhi1 you2 long2 zi1 ， han2 yang3 zhi1 ji1 chun1 。
- ji4 liao2 qian1 zai4 xia4 ， yi4 sun1 qi3 qi2 lun2 。
- lei3 luo4 gan3 yi4 qi4 ， zheng1 rong2 fu4 jing1 shen2 。
- nai3 yi3 hui4 zi4 ju1 ， you1 ran2 fan3 tian1 zhen1 。
- yu2 qiao2 yu4 zheng1 xi2 ， ou1 niao3 xing2 xiang1 qin1 。
- xing2 die2 bu4 ke3 yan3 ， mei2 duan1 yi3 jin1 jin1 。
- feng1 yun2 yi4 zhao1 bian4 ， chui2 tian1 qi3 qian2 lin2 。

## 注释

## 译文

## 赏析
