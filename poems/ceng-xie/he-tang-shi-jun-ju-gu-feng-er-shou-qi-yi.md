---
id: ceng-xie-he-tang-shi-jun-ju-gu-feng-er-shou-qi-yi
title: 和唐使君秬古風二首  其一
titlePinyin: he2 tang2 shi3 jun1 ju4 gu3 feng1 er4 shou3     qi2 yi1
titleSlug: he-tang-shi-jun-ju-gu-feng-er-shou-qi-yi
author: 曾協
authorPinyin: ceng2 xie2
authorSlug: ceng-xie
dynasty: 宋
dynastyPinyin: song4
dynastySlug: song
tags: []
---

## 正文

- 宦遊非所安，舉足常徊徨。
- 官事似馬曹，自謂真漫郎。
- 猶慚上官前，簪裳久低昂。
- 歸輒痛掃溉，草木有幽香。
- 但令眼中青，不問眉間黄。
- 何期逢故侯，一見心清凉。
- 揚袂指鄉國，矯翼西南翔。
- 危言氣崢嶸，高懷涕淋浪。
- 更憐凡草木，欲置桃李場。
- 作詩借光輝，此意寧可忘。

## 拼音

- huan4 you2 fei1 suo3 an1 ， ju3 zu2 chang2 huai2 huang2 。
- guan1 shi4 si4 ma3 cao2 ， zi4 wei4 zhen1 man4 lang2 。
- you2 can2 shang4 guan1 qian2 ， zan1 shang0 jiu3 di1 ang2 。
- gui1 zhe2 tong4 sao3 gai4 ， cao3 mu4 you3 you1 xiang1 。
- dan4 ling4 yan3 zhong1 qing1 ， bu2 wen4 mei2 jian4 huang2 。
- he2 qi1 feng2 gu4 hou2 ， yi2 jian4 xin1 qing1 liang2 。
- yang2 mei4 zhi3 xiang1 guo2 ， jiao3 yi4 xi1 nan2 xiang2 。
- wei1 yan2 qi4 zheng1 rong2 ， gao1 huai2 ti4 lin2 lang4 。
- geng4 lian2 fan2 cao3 mu4 ， yu4 zhi4 tao2 li3 chang3 。
- zuo4 shi1 jie4 guang1 hui1 ， ci3 yi4 ning2 ke3 wang4 。

## 注释

## 译文

## 赏析
