---
id: chen-gang-zhong-shi-lao
title: 視澇
titlePinyin: shi4 lao4
titleSlug: shi-lao
author: 陳剛中
authorPinyin: chen2 gang1 zhong1
authorSlug: chen-gang-zhong
dynasty: 宋
dynastyPinyin: song4
dynastySlug: song
tags: []
---

## 正文

- 暨陽古澤中，今歲仍大水。
- 舟行民田中，一浪四十里。
- 農夫相對泣，父子饑欲死。
- 酷吏亦何心，誅求殊未已。
- 豈繄竭膏血，直欲剝膚髓。
- 哀此無告民，有生皆赤子。
- 天災自流行，助虐亦何理。
- 我愧才術疎，陸陸佐小壘。
- 熟視不能救，有淚空如灑。
- 皇心念下民，惻怛形詔旨。
- 丁寧既諄複，象魏幾黄紙。
- 要須盡蠲除，仰稱德意美。
- 人微言或棄，歸休從此始。

## 拼音

- ji4 yang2 gu3 ze2 zhong1 ， jin1 sui4 reng2 da4 shui3 。
- zhou1 xing2 min2 tian2 zhong1 ， yi2 lang4 si4 shi2 li3 。
- nong2 fu1 xiang1 dui4 qi4 ， fu4 zi3 ji1 yu4 si3 。
- ku4 li4 yi4 he2 xin1 ， zhu1 qiu2 shu1 wei4 yi3 。
- qi3 yi1 jie2 gao1 xue4 ， zhi2 yu4 bao1 fu1 sui3 。
- ai1 ci3 wu2 gao4 min2 ， you3 sheng1 jie1 chi4 zi3 。
- tian1 zai1 zi4 liu2 xing2 ， zhu4 nüe4 yi4 he2 li3 。
- wo3 kui4 cai2 shu4 shu1 ， lu4 lu4 zuo3 xiao3 lei3 。
- shu2 shi4 bu4 neng2 jiu4 ， you3 lei4 kong1 ru2 sa3 。
- huang2 xin1 nian4 xia4 min2 ， ce4 da2 xing2 zhao4 zhi3 。
- ding1 ning2 ji4 zhun1 fu4 ， xiang4 wei4 ji1 huang2 zhi3 。
- yao4 xu1 jin4 juan1 chu2 ， yang3 cheng1 de2 yi4 mei3 。
- ren2 wei1 yan2 huo4 qi4 ， gui1 xiu1 cong2 ci3 shi3 。

## 注释

## 译文

## 赏析
