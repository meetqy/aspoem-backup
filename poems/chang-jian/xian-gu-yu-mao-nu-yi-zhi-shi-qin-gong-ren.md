---
id: chang-jian-xian-gu-yu-mao-nu-yi-zhi-shi-qin-gong-ren
title: 仙谷遇毛女意知是秦宮人
titlePinyin: xian1 gu3 yu4 mao2 nü3 yi4 zhi1 shi4 qin2 gong1 ren2
titleSlug: xian-gu-yu-mao-nu-yi-zhi-shi-qin-gong-ren
author: 常建
authorPinyin: chang2 jian4
authorSlug: chang-jian
dynasty: 唐
dynastyPinyin: tang2
dynastySlug: tang
tags: []
---

## 正文

- 溪口水石淺，泠泠明藥叢。
- 入溪雙峰峻，松栝疎幽風。
- 垂嶺枝嫋嫋，翳泉花濛濛。
- 夤緣霽人目，路盡心彌通。
- 盤石橫陽崖，前流殊未窮。
- 回潭清雲影，瀰漫長天空。
- 水邊一神女，千歲爲玉童。
- 羽毛經漢代，珠翠逃秦宮。
- 目覿神已寓，鶴飛言未終。
- 祈君青雲祕，願謁黃仙翁。
- 嘗以耕玉田，龍鳴西頂中。
- 金梯與天接，幾日來相逢。

## 拼音

- xi1 kou3 shui3 shi2 qian3 ， ling2 ling2 ming2 yao4 cong2 。
- ru4 xi1 shuang1 feng1 jun4 ， song1 gua1 shu1 you1 feng1 。
- chui2 ling3 zhi1 niao3 niao3 ， yi4 quan2 hua1 meng2 meng2 。
- yin2 yuan2 ji4 ren2 mu4 ， lu4 jin4 xin1 mi2 tong1 。
- pan2 shi2 heng2 yang2 ya2 ， qian2 liu2 shu1 wei4 qiong2 。
- hui2 tan2 qing1 yun2 ying3 ， mi2 man4 chang2 tian1 kong1 。
- shui3 bian1 yi4 shen2 nü3 ， qian1 sui4 wei2 yu4 tong2 。
- yu3 mao2 jing1 han4 dai4 ， zhu1 cui4 tao2 qin2 gong1 。
- mu4 di2 shen2 yi3 yu4 ， he4 fei1 yan2 wei4 zhong1 。
- qi2 jun1 qing1 yun2 bi4 ， yuan4 ye4 huang2 xian1 weng1 。
- chang2 yi3 geng1 yu4 tian2 ， long2 ming2 xi1 ding3 zhong1 。
- jin1 ti1 yu3 tian1 jie1 ， ji1 ri4 lai2 xiang1 feng2 。

## 注释

## 译文

## 赏析
