---
id: chang-jian-e-zhu-zhao-wang-chang-ling-zhang-fen
title: 鄂渚招王昌齡張僨
titlePinyin: e4 zhu3 zhao1 wang2 chang1 ling2 zhang1 fen4
titleSlug: e-zhu-zhao-wang-chang-ling-zhang-fen
author: 常建
authorPinyin: chang2 jian4
authorSlug: chang-jian
dynasty: 唐
dynastyPinyin: tang2
dynastySlug: tang
tags: []
---

## 正文

- 刈蘆曠野中，沙土飛黃雲。
- 天晦無精光，茫茫悲遠君。
- 楚山隔湘水，湖畔落日曛。
- 春鴈又北飛，音書固難聞。
- 謫居未爲歎，讒枉何由分。
- 午日逐蛟龍，宜爲弔冤文。
- 翻覆古共然，名宦安足云。
- 貧士任枯槁，捕魚清江濆。
- 有時荷鉏犂，曠野自耕耘。
- 不然春山隱，溪澗花氤氳。
- 山鹿自有場，賢達亦顧羣。
- 二賢歸去來，世上徒紛紛。

## 拼音

- yi4 lu2 kuang4 ye3 zhong1 ， sha1 tu3 fei1 huang2 yun2 。
- tian1 hui4 wu2 jing1 guang1 ， mang2 mang2 bei1 yuan3 jun1 。
- chu3 shan1 ge2 xiang1 shui3 ， hu2 pan4 luo4 ri4 xun1 。
- chun1 yan4 you4 bei3 fei1 ， yin1 shu1 gu4 nan2 wen2 。
- zhe2 ju1 wei4 wei2 tan4 ， chan2 wang3 he2 you2 fen1 。
- wu3 ri4 zhu2 jiao1 long2 ， yi2 wei2 diao4 yuan1 wen2 。
- fan1 fu4 gu3 gong4 ran2 ， ming2 huan4 an1 zu2 yun2 。
- pin2 shi4 ren4 ku1 gao3 ， bu3 yu2 qing1 jiang1 pen1 。
- you3 shi2 he2 chu2 li2 ， kuang4 ye3 zi4 geng1 yun2 。
- bu4 ran2 chun1 shan1 yin3 ， xi1 jian4 hua1 yin1 yun1 。
- shan1 lu4 zi4 you3 chang3 ， xian2 da2 yi4 gu4 qun2 。
- er4 xian2 gui1 qu4 lai2 ， shi4 shang4 tu2 fen1 fen1 。

## 注释

## 译文

## 赏析
