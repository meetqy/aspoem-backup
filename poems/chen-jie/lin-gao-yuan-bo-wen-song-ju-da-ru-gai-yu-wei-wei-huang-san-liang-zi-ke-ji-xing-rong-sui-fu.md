---
id: chen-jie-lin-gao-yuan-bo-wen-song-ju-da-ru-gai-yu-wei-wei-huang-san-liang-zi-ke-ji-xing-rong-sui-fu
title: 林告院伯文送菊大如蓋予謂惟黄繖兩字可極形容遂賦
titlePinyin: lin2 gao4 yuan4 bo2 wen2 song4 ju2 da4 ru2 gai4 yu3 wei4 wei2 huang2 san3 liang3 zi4 ke3 ji2 xing2 rong2 sui4 fu4
titleSlug: lin-gao-yuan-bo-wen-song-ju-da-ru-gai-yu-wei-wei-huang-san-liang-zi-ke-ji-xing-rong-sui-fu
author: 陳杰
authorPinyin: chen2 jie2
authorSlug: chen-jie
dynasty: 宋
dynastyPinyin: song4
dynastySlug: song
tags: []
---

## 正文

- 碧玉琢幹如拇大，黄金縷花三萬箇。
- 下如弗勝下如幬，疾風過前不少撓。
- 園丁結束無餘枝，詩翁打量四十圍。
- 放渠疎散得自性，十本奚啻專百畦。
- 人間籬落殊短淺，曷不歸來上林苑。
- 兩螭侍臣慣在眼，朝旭亭亭照黄繖。
- 厥封黑土大斗盛，階南尺五喘兩黥。
- 避堂以舍虛左迎，畫梁素壁生晶熒。
- 百匝環之三太息，生物何私培植力。
- 輪囷正色根極香，桃李爭春笑人寂。
- 三葩五蘂好事家，問渠曾識如許花。
- 相逢白眼花無恙，千載無人識元亮。

## 拼音

- bi4 yu4 zhuo2 gan4 ru2 mu3 da4 ， huang2 jin1 lü3 hua1 san1 wan4 ge4 。
- xia4 ru2 fu2 sheng4 xia4 ru2 chou2 ， ji2 feng1 guo4 qian2 bu4 shao3 nao2 。
- yuan2 ding1 jie2 shu4 wu2 yu2 zhi1 ， shi1 weng1 da3 liang0 si4 shi2 wei2 。
- fang4 qu2 shu1 san4 de2 zi4 xing4 ， shi2 ben3 xi1 chi4 zhuan1 bai3 qi2 。
- ren2 jian4 li2 luo4 shu1 duan3 qian3 ， he2 bu4 gui1 lai2 shang4 lin2 yuan4 。
- liang3 chi1 shi4 chen2 guan4 zai4 yan3 ， chao2 xu4 ting2 ting2 zhao4 huang2 san3 。
- jue2 feng1 hei1 tu3 da4 dou4 sheng4 ， jie1 nan2 chi3 wu3 chuan3 liang3 qing2 。
- bi4 tang2 yi3 she4 xu1 zuo3 ying2 ， hua4 liang2 su4 bi4 sheng1 jing1 ying2 。
- bai3 za1 huan2 zhi1 san1 tai4 xi1 ， sheng1 wu4 he2 si1 pei2 zhi2 li4 。
- lun2 qun1 zheng4 se4 gen1 ji2 xiang1 ， tao2 li3 zheng1 chun1 xiao4 ren2 ji4 。
- san1 pa1 wu3 rui3 hao3 shi4 jia1 ， wen4 qu2 ceng2 shi2 ru2 xu1 hua1 。
- xiang1 feng2 bai2 yan3 hua1 wu2 yang4 ， qian1 zai4 wu2 ren2 shi2 yuan2 liang4 。

## 注释

## 译文

## 赏析
