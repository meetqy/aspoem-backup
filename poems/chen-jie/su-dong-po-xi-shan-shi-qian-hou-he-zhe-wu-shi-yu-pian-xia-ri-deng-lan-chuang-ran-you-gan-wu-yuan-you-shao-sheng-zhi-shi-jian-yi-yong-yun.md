---
id: chen-jie-su-dong-po-xi-shan-shi-qian-hou-he-zhe-wu-shi-yu-pian-xia-ri-deng-lan-chuang-ran-you-gan-wu-yuan-you-shao-sheng-zhi-shi-jian-yi-yong-yun
title: 蘇東坡西山詩前後和者五十餘篇暇日登覽愴然有感於元祐紹聖之事僭亦用韻
titlePinyin: su1 dong1 po1 xi1 shan1 shi1 qian2 hou4 he2 zhe3 wu3 shi2 yu2 pian1 xia2 ri4 deng1 lan3 chuang4 ran2 you3 gan3 wu1 yuan2 you4 shao4 sheng4 zhi1 shi4 jian4 yi4 yong4 yun4
titleSlug: su-dong-po-xi-shan-shi-qian-hou-he-zhe-wu-shi-yu-pian-xia-ri-deng-lan-chuang-ran-you-gan-wu-yuan-you-shao-sheng-zhi-shi-jian-yi-yong-yun
author: 陳杰
authorPinyin: chen2 jie2
authorSlug: chen-jie
dynasty: 宋
dynastyPinyin: song4
dynastySlug: song
tags: []
---

## 正文

- 檻外春江如醱醅，檻前松株逐番栽。
- 西門安得陶氏柳，西嶺併無坡老梅。
- 惟餘荒磎入煙霧，曾載轍迹行崔嵬。
- 漥樽其多一卷石，清風千丈嚴瀨臺。
- 人間此事固不朽，山高唐業澌成埃。
- 干戈五季亂離瘼，帝命封之白雲堆。
- 餘三百年付遷客，眼底盆盎得古罍。
- 每登勝絕不忍去，往往拂枕眠其隈。
- 毀書滅迹坐再閏，枝筇雙屐印蘚苔。
- 無端玉堂牽清夢，九虎乍放天門開。
- 武昌舊令偶同直，得句一粲金蓮摧。
- 那知白頭不同趨，首倡紹述蚊成雷。
- 憑高爲弔千古恨，魂兮可招儻一來。
- 併持公案徵漫叟，立盡落日山靈哀。

## 拼音

- jian4 wai4 chun1 jiang1 ru2 po1 pei1 ， jian4 qian2 song1 zhu1 zhu2 fan1 zai1 。
- xi1 men2 an1 de2 tao2 shi4 liu3 ， xi1 ling3 bing4 wu2 po1 lao3 mei2 。
- wei2 yu2 huang1 xi1 ru4 yan1 wu4 ， ceng2 zai4 zhe2 ji4 xing2 cui1 wei2 。
- wa1 zun1 qi2 duo1 yi2 juan4 shi2 ， qing1 feng1 qian1 zhang4 yan2 lai4 tai2 。
- ren2 jian4 ci3 shi4 gu4 bu4 xiu3 ， shan1 gao1 tang2 ye4 si1 cheng2 ai1 。
- gan1 ge1 wu3 ji4 luan4 li2 mo4 ， di4 ming4 feng1 zhi1 bai2 yun2 dui1 。
- yu2 san1 bai3 nian2 fu4 qian1 ke4 ， yan3 di3 pen2 ang4 de2 gu3 lei2 。
- mei3 deng1 sheng4 jue2 bu4 ren3 qu4 ， wang3 wang3 fu2 zhen3 mian2 qi2 wei1 。
- hui3 shu1 mie4 ji4 zuo4 zai4 run4 ， zhi1 qiong2 shuang1 ji1 yin4 xian3 tai2 。
- wu2 duan1 yu4 tang2 qian1 qing1 meng4 ， jiu3 hu3 zha4 fang4 tian1 men2 kai1 。
- wu3 chang1 jiu4 ling4 ou3 tong2 zhi2 ， de2 ju4 yi2 can4 jin1 lian2 cui1 。
- na4 zhi1 bai2 tou2 bu4 tong2 qu1 ， shou3 chang4 shao4 shu4 wen2 cheng2 lei2 。
- ping2 gao1 wei2 diao4 qian1 gu3 hen4 ， hun2 xi1 ke3 zhao1 tang3 yi4 lai2 。
- bing4 chi2 gong1 an4 zhi3 man4 sou3 ， li4 jin4 luo4 ri4 shan1 ling2 ai1 。

## 注释

## 译文

## 赏析
