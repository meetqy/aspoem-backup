---
id: chen-jie-wu-gang-xiang-quan-shu-jia-you-chen-wei-ci-tang-he-si-jian-zhai-he-shan-wei-liang-gong-shi-yi-shi-shu-shi-nan-qian-he-zhu-gong-ji-ji-tui-yin-fu-zhi-yu-yan
title: 武岡向權叔家有陳魏祠堂合祀簡齋鶴山惟兩公世異事殊實難牽合諸公既極推引復徵予言
titlePinyin: wu3 gang1 xiang4 quan2 shu1 jia1 you3 chen2 wei4 ci2 tang2 he2 si4 jian3 zhai1 he4 shan1 wei2 liang3 gong1 shi4 yi4 shi4 shu1 shi2 nan2 qian1 he2 zhu1 gong1 ji4 ji2 tui1 yin3 fu4 zhi3 yu3 yan2
titleSlug: wu-gang-xiang-quan-shu-jia-you-chen-wei-ci-tang-he-si-jian-zhai-he-shan-wei-liang-gong-shi-yi-shi-shu-shi-nan-qian-he-zhu-gong-ji-ji-tui-yin-fu-zhi-yu-yan
author: 陳杰
authorPinyin: chen2 jie2
authorSlug: chen-jie
dynasty: 宋
dynastyPinyin: song4
dynastySlug: song
tags: []
---

## 正文

- 簡齋以詩冠兩都，鶴山以文擅江東。
- 茲溪僻在萬山底，遼絕安能來兩公。
- 或撞天關忤九虎，或走窮海隨六龍。
- 畏途迂車一笑粲，遠謫信杖雙音跫。
- 誰其主者林下叟，又誰嗣之大雅翁。
- 詩題田家足渾朴，帖送石刻何舂容。
- 百年向氏兩奇遇，千載江山真發矇。
- 到今窗戶有佳色，尚想林壑生清風。
- 恭惟人物一代幾，伊洛既竭岷峨空。
- 艱虞各行天下半，名數况復參樞崇。
- 高吟大冊照寰宇，如此過化良亦匆。
- 泥上指爪東西鴻，精神如水行地中。
- 偶然流落亦安計，牽合推引驚盲聾。
- 二公德業吾豈敢，淺陋最識詩文工。
- 平生此兩大家數，秤較力量能無同。
- 創聞合祀適有契，一瓣聊借歌詞通。

## 拼音

- jian3 zhai1 yi3 shi1 guan1 liang3 dou1 ， he4 shan1 yi3 wen2 shan4 jiang1 dong1 。
- zi1 xi1 pi4 zai4 wan4 shan1 di3 ， liao2 jue2 an1 neng2 lai2 liang3 gong1 。
- huo4 zhuang4 tian1 guan1 wu3 jiu3 hu3 ， huo4 zou3 qiong2 hai3 sui2 liu4 long2 。
- wei4 tu2 yu1 ju1 yi2 xiao4 can4 ， yuan3 zhe2 xin4 zhang4 shuang1 yin1 qiong2 。
- shui2 qi2 zhu3 zhe3 lin2 xia4 sou3 ， you4 shui2 si4 zhi1 da4 ya3 weng1 。
- shi1 ti2 tian2 jia1 zu2 hun2 pu3 ， tie1 song4 shi2 ke4 he2 chong1 rong2 。
- bai3 nian2 xiang4 shi4 liang3 qi2 yu4 ， qian1 zai4 jiang1 shan1 zhen1 fa1 meng1 。
- dao4 jin1 chuang1 hu4 you3 jia1 se4 ， shang4 xiang3 lin2 he4 sheng1 qing1 feng1 。
- gong1 wei2 ren2 wu4 yi2 dai4 ji1 ， yi1 luo4 ji4 jie2 min2 e2 kong1 。
- jian1 yu2 ge4 xing2 tian1 xia4 ban4 ， ming2 shu4 kuang4 fu4 can1 shu1 chong2 。
- gao1 yin2 da4 ce4 zhao4 huan2 yu3 ， ru2 ci3 guo4 hua4 liang2 yi4 cong1 。
- ni2 shang4 zhi3 zhao3 dong1 xi1 hong2 ， jing1 shen2 ru2 shui3 xing2 di4 zhong1 。
- ou3 ran2 liu2 luo4 yi4 an1 ji4 ， qian1 he2 tui1 yin3 jing1 mang2 long2 。
- er4 gong1 de2 ye4 wu2 qi3 gan3 ， qian3 lou4 zui4 shi2 shi1 wen2 gong1 。
- ping2 sheng1 ci3 liang3 da4 jia1 shu4 ， cheng4 jiao4 li4 liang4 neng2 wu2 tong2 。
- chuang4 wen2 he2 si4 shi4 you3 qi4 ， yi2 ban4 liao2 jie4 ge1 ci2 tong1 。

## 注释

## 译文

## 赏析
