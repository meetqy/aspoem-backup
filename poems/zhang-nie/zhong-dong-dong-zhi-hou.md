---
id: zhang-nie-zhong-dong-dong-zhi-hou
title: 仲冬冬至後
titlePinyin: zhong4 dong1 dong1 zhi4 hou4
titleSlug: zhong-dong-dong-zhi-hou
author: 張嵲
authorPinyin: zhang1 nie4
authorSlug: zhang-nie
dynasty: 唐
dynastyPinyin: tang2
dynastySlug: tang
tags: []
---

## 正文

- 仲冬冬至後，春從九地回。
- 去年逢春在此寺，今年復向此寺逢。
- 春來春去無復見花草，但有東風刮地如驚雷。
- 人生七十能幾時，四度逢春祇在斯。
- 祠官不復更遞代，直若倉庾氏，久任無年期。
- 大農賦禄隨官品，豐儉由來皆有分。
- 空儘天年在世間，饑飽死生皆不問。
- 癃老非才固應爾，豪俊當年亦爲此。
- 謂非貶謫實纍囚，謂是歸田猶禄仕。
- 憶昔漢唐與本朝，咸有自新及起廢。
- 如今豈無大眚及溥天，不在他時洒心例。
- 人生如寓年年老，歲歲彫零人漸少。
- 莫嫌四見魏唐春，尚得逢春到華皓。
- 祠官之設自何時，聞是元豐宰相之所爲。
- 欲擯老成皆不用，託於優假創斯規。
- 當時弊政出一切，豈謂瘡疣後世遺。
- 専寵持權事雖巧，榮華寧得多時好。
- 君不見金陵零落故相家，一如寂寞韶陽廟。

## 拼音

- zhong4 dong1 dong1 zhi4 hou4 ， chun1 cong2 jiu3 di4 hui2 。
- qu4 nian2 feng2 chun1 zai4 ci3 si4 ， jin1 nian2 fu4 xiang4 ci3 si4 feng2 。
- chun1 lai2 chun1 qu4 wu2 fu4 jian4 hua1 cao3 ， dan4 you3 dong1 feng1 gua1 di4 ru2 jing1 lei2 。
- ren2 sheng1 qi1 shi2 neng2 ji1 shi2 ， si4 du4 feng2 chun1 qi2 zai4 si1 。
- ci2 guan1 bu2 fu4 geng4 di4 dai4 ， zhi2 ruo4 cang1 yu3 shi4 ， jiu3 ren4 wu2 nian2 qi1 。
- da4 nong2 fu4 lu4 sui2 guan1 pin3 ， feng1 jian3 you2 lai2 jie1 you3 fen1 。
- kong1 jin3 tian1 nian2 zai4 shi4 jian4 ， ji1 bao3 si3 sheng1 jie1 bu2 wen4 。
- long2 lao3 fei1 cai2 gu4 ying1 er3 ， hao2 jun4 dang1 nian2 yi4 wei2 ci3 。
- wei4 fei1 bian3 zhe2 shi2 lei2 qiu2 ， wei4 shi4 gui1 tian2 you2 lu4 shi4 。
- yi4 xi1 han4 tang2 yu3 ben3 chao2 ， xian2 you3 zi4 xin1 ji2 qi3 fei4 。
- ru2 jin1 qi3 wu2 da4 sheng3 ji2 pu3 tian1 ， bu2 zai4 ta1 shi2 sa3 xin1 li4 。
- ren2 sheng1 ru2 yu4 nian2 nian2 lao3 ， sui4 sui4 diao1 ling2 ren2 jian4 shao3 。
- mo4 xian2 si4 jian4 wei4 tang2 chun1 ， shang4 de2 feng2 chun1 dao4 hua2 hao4 。
- ci2 guan1 zhi1 she4 zi4 he2 shi2 ， wen2 shi4 yuan2 feng1 zai3 xiang4 zhi1 suo3 wei2 。
- yu4 bin4 lao3 cheng2 jie1 bu2 yong4 ， tuo1 wu1 you1 jia3 chuang4 si1 gui1 。
- dang1 shi2 bi4 zheng4 chu1 yi2 qie4 ， qi3 wei4 chuang1 you2 hou4 shi4 yi2 。
- zhuan1 chong3 chi2 quan2 shi4 sui1 qiao3 ， rong2 hua2 ning2 de2 duo1 shi2 hao3 。
- jun1 bu2 jian4 jin1 ling2 ling2 luo4 gu4 xiang1 jia1 ， yi4 ru2 ji4 mo4 shao2 yang2 miao4 。

## 注释

## 译文

## 赏析
