---
id: zhang-nie-zeng-chen-fu-bao-qu-fei
title: 贈陳符寶去非
titlePinyin: zeng4 chen2 fu2 bao3 qu4 fei1
titleSlug: zeng-chen-fu-bao-qu-fei
author: 張嵲
authorPinyin: zhang1 nie4
authorSlug: zhang-nie
dynasty: 宋
dynastyPinyin: song4
dynastySlug: song
tags: []
---

## 正文

- 大雅久不作，此風日蕭條。
- 紛紛世上兒，啁啾亂鳴蜩。
- 唯公妙句法，字字陵風騷。
- 如鼓清廟絃，聽者無淫滔。
- 癯瘦藏具美，和平蓄餘豪。
- 思苦理自寄，志深言益高。
- 顧我吟風苦，知公心力勞。
- 世無杜陵老，誰知何水曹。
- 柳韋儻可作，論詩應定交。

## 拼音

- da4 ya3 jiu3 bu2 zuo4 ， ci3 feng1 ri4 xiao1 tiao2 。
- fen1 fen1 shi4 shang4 er2 ， zhou1 jiu1 luan4 ming2 tiao2 。
- wei2 gong1 miao4 ju4 fa3 ， zi4 zi4 ling2 feng1 sao1 。
- ru2 gu3 qing1 miao4 xian2 ， ting1 zhe3 wu2 yin2 tao1 。
- qu2 shou4 cang2 ju4 mei3 ， he2 ping2 xu4 yu2 hao2 。
- si1 ku3 li3 zi4 ji4 ， zhi4 shen1 yan2 yi4 gao1 。
- gu4 wo3 yin2 feng1 ku3 ， zhi1 gong1 xin1 li4 lao2 。
- shi4 wu2 du4 ling2 lao3 ， shui2 zhi1 he2 shui3 cao2 。
- liu3 wei2 tang3 ke3 zuo4 ， lun4 shi1 ying1 ding4 jiao1 。

## 注释

## 译文

## 赏析
