---
id: zhang-nie-wu-yue-er-shi-si-ri-zi-da-zhou-zhi-yong-mu-xian-tou-su-fei-xue-ji-shi-shu-huai
title: 五月二十四日自達州至永睦縣投宿廢學即事書懷
titlePinyin: wu3 yue4 er4 shi2 si4 ri4 zi4 da2 zhou1 zhi4 yong3 mu4 xian4 tou2 su4 fei4 xue2 ji2 shi4 shu1 huai2
titleSlug: wu-yue-er-shi-si-ri-zi-da-zhou-zhi-yong-mu-xian-tou-su-fei-xue-ji-shi-shu-huai
author: 張嵲
authorPinyin: zhang1 nie4
authorSlug: zhang-nie
dynasty: 宋
dynastyPinyin: song4
dynastySlug: song
tags: []
---

## 正文

- 學廢鄉校空，鳥雀欲據有。
- 甚雨晚来晴，循簷厭黄口。
- 巴水亦能大，一暮沒堤柳。
- 落照滿漲川，歸雲翼山岫。
- 達州去未遠，望望空回首。
- 母老兒未齚，何苦事西走。
- 輕生冒畏塗，用意在升斗。
- 三復禱雨辭，此道廢已久。
- 恭聞賢侍郎，求才如恐後。
- 密置鄭莊驛，屢接鬷蔑手。
- 英俊頗雲集，巖穴猶輻湊。
- 菅蒯且不遺，豈獨棄枯朽。
- 矧嘗辱英盻，屢以温言授。
- 私心頗感激，嘗欲事奔走。
- 攪衣中夜起，頮面不盡垢。
- 平生慕藺心，已在轅門右。
- 某也濩洛人，時命大不偶。
- 讀書慕經濟，頗亦略句讀。
- 雅意死知已，且復羞自售。
- 耻爲轅下駒，終若喪家狗。
- 遭亂乏禄食，避地闕田畝。
- 栖栖窮塗間，但未操井臼。
- 我公寕忍茲，無令混樵叟。

## 拼音

- xue2 fei4 xiang1 xiao4 kong1 ， niao3 que4 yu4 ju4 you3 。
- shen4 yu3 wan3 lai2 qing2 ， xun2 yan2 yan4 huang2 kou3 。
- ba1 shui3 yi4 neng2 da4 ， yi2 mu4 mei2 di1 liu3 。
- luo4 zhao4 man3 zhang3 chuan1 ， gui1 yun2 yi4 shan1 xiu4 。
- da2 zhou1 qu4 wei4 yuan3 ， wang4 wang4 kong1 hui2 shou3 。
- mu3 lao3 er2 wei4 ze2 ， he2 ku3 shi4 xi1 zou3 。
- qing1 sheng1 mao4 wei4 tu2 ， yong4 yi4 zai4 sheng1 dou3 。
- san1 fu4 dao3 yu3 ci2 ， ci3 dao4 fei4 yi3 jiu3 。
- gong1 wen2 xian2 shi4 lang2 ， qiu2 cai2 ru2 kong3 hou4 。
- mi4 zhi4 zheng4 zhuang1 yi4 ， lü3 jie1 zong1 mie4 shou3 。
- ying1 jun4 po1 yun2 ji2 ， yan2 xue2 you2 fu2 cou4 。
- jian1 kuai3 qie3 bu4 yi2 ， qi3 du2 qi4 ku1 xiu3 。
- shen3 chang2 ru3 ying1 xi4 ， lü3 yi3 wen1 yan2 shou4 。
- si1 xin1 po1 gan3 ji1 ， chang2 yu4 shi4 ben1 zou3 。
- jiao3 yi1 zhong1 ye4 qi3 ， hui4 mian4 bu2 jin4 gou4 。
- ping2 sheng1 mu4 lin4 xin1 ， yi3 zai4 yuan2 men2 you4 。
- mou3 ye3 hu4 luo4 ren2 ， shi2 ming4 da4 bu4 ou3 。
- du2 shu1 mu4 jing1 ji4 ， po1 yi4 lüe4 ju4 du2 。
- ya3 yi4 si3 zhi1 yi3 ， qie3 fu4 xiu1 zi4 shou4 。
- chi3 wei2 yuan2 xia4 ju1 ， zhong1 ruo4 sang1 jia1 gou3 。
- zao1 luan4 fa2 lu4 shi2 ， bi4 di4 que4 tian2 mu3 。
- qi1 qi1 qiong2 tu2 jian4 ， dan4 wei4 cao1 jing3 jiu4 。
- wo3 gong1 ning4 ren3 zi1 ， wu2 ling4 hun4 qiao2 sou3 。

## 注释

## 译文

## 赏析
