---
id: zhang-nie-jiu-ri-san-shou-qi-san
title: 九日三首  其三
titlePinyin: jiu3 ri4 san1 shou3     qi2 san1
titleSlug: jiu-ri-san-shou-qi-san
author: 張嵲
authorPinyin: zhang1 nie4
authorSlug: zhang-nie
dynasty: 唐
dynastyPinyin: tang2
dynastySlug: tang
tags: []
---

## 正文

- 夏衣著體輕，曉氣蒸嵐濕。
- 清池湛城闉，微風爲磨拭。
- 今朝乃重九，萬木猶故碧。
- 芙蕖久退紅，衰蒲尚森戟。
- 歲豐農務閒，林間聞組織。
- 天涯一杯酒，勝日同此席。
- 論交真臭味，不必須舊識。
- 高談璨齒白，謔浪發頰赤。
- 向會喜今逢，追思多古昔。
- 千年龍山盛，坐客看落筆。
- 平生跌宕意，尋勝窮履屐。
- 領會苟在心，傍人笑脫幘。
- 故爲牛山會，遽作兒女泣。
- 古人欣佳名，且用永今日。
- 百年如過鳥，萬事何損益。
- 唯思快雨來，窗竹聽夜滴。
- 杯行莫暫停，城烏歸已急。
- 林壑暮氣生，疏鐘耿明夕。
- 尚餘古今囊，冥搜句新得。

## 拼音

- xia4 yi1 zhu4 ti3 qing1 ， xiao3 qi4 zheng1 lan2 shi1 。
- qing1 chi2 zhan4 cheng2 yin1 ， wei1 feng1 wei2 mo2 shi4 。
- jin1 zhao1 nai3 chong2 jiu3 ， wan4 mu4 you2 gu4 bi4 。
- fu2 qu2 jiu3 tui4 hong2 ， shuai1 pu2 shang4 sen1 ji3 。
- sui4 feng1 nong2 wu4 xian2 ， lin2 jian4 wen2 zu3 zhi1 。
- tian1 ya2 yi4 bei1 jiu3 ， sheng4 ri4 tong2 ci3 xi2 。
- lun4 jiao1 zhen1 chou4 wei4 ， bu2 bi4 xu1 jiu4 shi2 。
- gao1 tan2 can4 chi3 bai2 ， xue4 lang4 fa1 jia2 chi4 。
- xiang4 hui4 xi3 jin1 feng2 ， zhui1 si1 duo1 gu3 xi1 。
- qian1 nian2 long2 shan1 sheng4 ， zuo4 ke4 kan4 luo4 bi3 。
- ping2 sheng1 die1 dang4 yi4 ， xun2 sheng4 qiong2 lü3 ji1 。
- ling3 hui4 gou3 zai4 xin1 ， bang4 ren2 xiao4 tuo1 ze2 。
- gu4 wei2 niu2 shan1 hui4 ， ju4 zuo4 er2 nü3 qi4 。
- gu3 ren2 xin1 jia1 ming2 ， qie3 yong4 yong3 jin1 ri4 。
- bai3 nian2 ru2 guo4 niao3 ， wan4 shi4 he2 sun3 yi4 。
- wei2 si1 kuai4 yu3 lai2 ， chuang1 zhu2 ting1 ye4 di1 。
- bei1 xing2 mo4 zan4 ting2 ， cheng2 wu1 gui1 yi3 ji2 。
- lin2 he4 mu4 qi4 sheng1 ， shu1 zhong1 geng3 ming2 xi1 。
- shang4 yu2 gu3 jin1 nang2 ， ming2 sou1 ju4 xin1 de2 。

## 注释

## 译文

## 赏析
