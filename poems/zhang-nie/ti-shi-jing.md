---
id: zhang-nie-ti-shi-jing
title: 題石井
titlePinyin: ti2 shi2 jing3
titleSlug: ti-shi-jing
author: 張嵲
authorPinyin: zhang1 nie4
authorSlug: zhang-nie
dynasty: 唐
dynastyPinyin: tang2
dynastySlug: tang
tags: []
---

## 正文

- 精藍負東岑，奇石護山麓。
- 嵁巖如車輪，一鏡方黛蓄。
- 沉沉不動容，澹瀩立山木。
- 日射翠氣浮，遊鱗翻寸玉。
- 泉邊群石潤，净映僧房綠。
- 廬阜勢相高，魚龍争起伏。
- 奇章昔好此，忽棄不見錄。
- 青叢晚花明，澗草幽氣馥。
- 樹深春去遠，景至夏方燠。
- 此地風長清，蕭蕭似秋肅。
- 南來眇萬里，雲嶠幾經目。
- 安知絕世境，在此近山腹。
- 超遥輕前遊，慷慨謝雙足。
- 向非來遠客，所見信跼趣。
- 寧非造物意，設此慰羈束。
- 人世足埃氛，山林有高躅。
- 何當襆被來，共此巖下宿。

## 拼音

- jing1 lan2 fu4 dong1 cen2 ， qi2 shi2 hu4 shan1 lu4 。
- kan1 yan2 ru2 ju1 lun2 ， yi2 jing4 fang1 dai4 xu4 。
- chen2 chen2 bu2 dong4 rong2 ， dan4 dui4 li4 shan1 mu4 。
- ri4 she4 cui4 qi4 fu2 ， you2 lin2 fan1 cun4 yu4 。
- quan2 bian1 qun2 shi2 run4 ， jing4 ying4 seng1 fang2 lü4 。
- lu2 fu4 shi4 xiang1 gao1 ， yu2 long2 zheng1 qi3 fu2 。
- qi2 zhang1 xi1 hao3 ci3 ， hu1 qi4 bu2 jian4 lu4 。
- qing1 cong2 wan3 hua1 ming2 ， jian4 cao3 you1 qi4 fu4 。
- shu4 shen1 chun1 qu4 yuan3 ， jing3 zhi4 xia4 fang1 yu4 。
- ci3 di4 feng1 chang2 qing1 ， xiao1 xiao1 si4 qiu1 su4 。
- nan2 lai2 miao3 wan4 li3 ， yun2 jiao4 ji1 jing1 mu4 。
- an1 zhi1 jue2 shi4 jing4 ， zai4 ci3 jin4 shan1 fu4 。
- chao1 yao2 qing1 qian2 you2 ， kang1 kai3 xie4 shuang1 zu2 。
- xiang4 fei1 lai2 yuan3 ke4 ， suo3 jian4 xin4 ju2 qu4 。
- ning2 fei1 zao4 wu4 yi4 ， she4 ci3 wei4 ji1 shu4 。
- ren2 shi4 zu2 ai1 fen1 ， shan1 lin2 you3 gao1 zhu2 。
- he2 dang1 fu2 bei4 lai2 ， gong4 ci3 yan2 xia4 su4 。

## 注释

## 译文

## 赏析
