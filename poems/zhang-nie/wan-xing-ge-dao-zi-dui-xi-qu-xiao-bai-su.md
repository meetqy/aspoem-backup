---
id: zhang-nie-wan-xing-ge-dao-zi-dui-xi-qu-xiao-bai-su
title: 晚行閣道自對溪趨小柏宿
titlePinyin: wan3 xing2 ge2 dao4 zi4 dui4 xi1 qu1 xiao3 bai3 su4
titleSlug: wan-xing-ge-dao-zi-dui-xi-qu-xiao-bai-su
author: 張嵲
authorPinyin: zhang1 nie4
authorSlug: zhang-nie
dynasty: 宋
dynastyPinyin: song4
dynastySlug: song
tags: []
---

## 正文

- 高峰猶返照，絕壑已先晦。
- 蒼波去不窮，青崖儼相對。
- 山回路欲斷，溪豁雙流匯。
- 閣道自委蛇，林影常澹瀩。
- 仰空欣樹佳，佇立驚石怪。
- 山晚雲不驅，路暗客猶邁。
- 平生事幽討，興與林泉會。
- 何意漂泊年，得此行李內。
- 境勝固所便，地絕復多畏。
- 娟娟月初上，飂飂遠風快。
- 幽蟬響復咽，宿鳥驚欲墜。
- 望望驛尚賒，應在青烟外。

## 拼音

- gao1 feng1 you2 fan3 zhao4 ， jue2 he4 yi3 xian1 hui4 。
- cang1 bo1 qu4 bu4 qiong2 ， qing1 ya2 yan3 xiang1 dui4 。
- shan1 hui2 lu4 yu4 duan4 ， xi1 huo1 shuang1 liu2 hui4 。
- ge2 dao4 zi4 wei1 yi2 ， lin2 ying3 chang2 dan4 dui4 。
- yang3 kong1 xin1 shu4 jia1 ， zhu4 li4 jing1 shi2 guai4 。
- shan1 wan3 yun2 bu4 qu1 ， lu4 an4 ke4 you2 mai4 。
- ping2 sheng1 shi4 you1 tao3 ， xing1 yu3 lin2 quan2 hui4 。
- he2 yi4 piao1 bo2 nian2 ， de2 ci3 xing2 li0 nei4 。
- jing4 sheng4 gu4 suo3 bian4 ， di4 jue2 fu4 duo1 wei4 。
- juan1 juan1 yue4 chu1 shang4 ， liu4 liu4 yuan3 feng1 kuai4 。
- you1 chan2 xiang3 fu4 yan4 ， su4 niao3 jing1 yu4 zhui4 。
- wang4 wang4 yi4 shang4 she1 ， ying1 zai4 qing1 yan1 wai4 。

## 注释

## 译文

## 赏析
