---
id: zhang-nie-bi-zei
title: 避賊
titlePinyin: bi4 zei2
titleSlug: bi-zei
author: 張嵲
authorPinyin: zhang1 nie4
authorSlug: zhang-nie
dynasty: 宋
dynastyPinyin: song4
dynastySlug: song
tags: []
---

## 正文

- 避賊入深谷，乘桴復悠悠。
- 四顧江上山，群峰如薺稠。
- 是時雪霜霽，林壑氛霧收。
- 茂樹蔭石壁，澄潭深不流。
- 蓧蕩擁荒崗，衝飈忽颼飀。
- 山深水更佳，溪喧鳥啼幽。
- 平昔慕尋勝，所見良未儔。
- 舉世逢禍樞，我獨成兹遊。
- 暫賞興復闌，自誷寛百憂。
- 捨棹陟絕巘，林光與雲浮。
- 卻觀來時江，碧線縈長洲。
- 一室苟自安，兩飯無餘求。
- 彼蒼未厭亂，生民何時休。
- 傳聞敵人營，近在瀕漢州。
- 尚恐復飄轉，詎敢辭淹留。
- 已與農父言，傭耕事田疇。
- 耘耔紓井田，蠶績充衣裘。
- 尚享黄髮期，庶幾諧首丘。

## 拼音

- bi4 zei2 ru4 shen1 gu3 ， cheng2 fu2 fu4 you1 you1 。
- si4 gu4 jiang1 shang4 shan1 ， qun2 feng1 ru2 ji4 chou2 。
- shi4 shi2 xue3 shuang1 ji4 ， lin2 he4 fen1 wu4 shou1 。
- mao4 shu4 yin1 shi2 bi4 ， cheng2 tan2 shen1 bu4 liu2 。
- diao4 dang4 yong1 huang1 gang3 ， chong1 biao1 hu1 sou1 liu2 。
- shan1 shen1 shui3 geng4 jia1 ， xi1 xuan1 niao3 ti2 you1 。
- ping2 xi1 mu4 xun2 sheng4 ， suo3 jian4 liang2 wei4 chou2 。
- ju3 shi4 feng2 huo4 shu1 ， wo3 du2 cheng2 zi1 you2 。
- zan4 shang3 xing1 fu4 lan2 ， zi4 wang3 kuan1 bai3 you1 。
- she3 zhao4 zhi4 jue2 yan3 ， lin2 guang1 yu3 yun2 fu2 。
- que4 guan1 lai2 shi2 jiang1 ， bi4 xian4 ying2 chang2 zhou1 。
- yi2 shi4 gou3 zi4 an1 ， liang3 fan4 wu2 yu2 qiu2 。
- bi3 cang1 wei4 yan4 luan4 ， sheng1 min2 he2 shi2 xiu1 。
- chuan2 wen2 di2 ren2 ying2 ， jin4 zai4 bin1 han4 zhou1 。
- shang4 kong3 fu4 piao1 zhuan3 ， ju4 gan3 ci2 yan1 liu2 。
- yi3 yu3 nong2 fu4 yan2 ， yong1 geng1 shi4 tian2 chou2 。
- yun2 zi3 shu1 jing3 tian2 ， can2 ji4 chong1 yi1 qiu2 。
- shang4 xiang3 huang2 fa4 qi1 ， shu4 ji1 xie2 shou3 qiu1 。

## 注释

## 译文

## 赏析
