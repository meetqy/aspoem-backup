---
id: zhang-nie-ti-yong-mu-xian-gao-zhai
title: 題永睦縣高齋
titlePinyin: ti2 yong3 mu4 xian4 gao1 zhai1
titleSlug: ti-yong-mu-xian-gao-zhai
author: 張嵲
authorPinyin: zhang1 nie4
authorSlug: zhang-nie
dynasty: 宋
dynastyPinyin: song4
dynastySlug: song
tags: []
---

## 正文

- 沓嶂寛圍巴水通，登臨眼界浩無窮。
- 空蒙嵐翠雲煙外，明滅波光樹影中。
- 莫詠楓林傷極目，且依蘋末挹雄風。
- 中原十載人將盡，相見休嗟似轉蓬。

## 拼音

- ta4 zhang4 kuan1 wei2 ba1 shui3 tong1 ， deng1 lin2 yan3 jie4 hao4 wu2 qiong2 。
- kong1 meng2 lan2 cui4 yun2 yan1 wai4 ， ming2 mie4 bo1 guang1 shu4 ying3 zhong1 。
- mo4 yong3 feng1 lin2 shang1 ji2 mu4 ， qie3 yi1 pin2 mo4 yi4 xiong2 feng1 。
- zhong1 yuan2 shi2 zai4 ren2 jiang1 jin4 ， xiang1 jian4 xiu1 jie1 si4 zhuan3 peng2 。

## 注释

## 译文

## 赏析
