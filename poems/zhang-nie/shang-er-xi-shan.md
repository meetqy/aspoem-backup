---
id: zhang-nie-shang-er-xi-shan
title: 上二溪山
titlePinyin: shang4 er4 xi1 shan1
titleSlug: shang-er-xi-shan
author: 張嵲
authorPinyin: zhang1 nie4
authorSlug: zhang-nie
dynasty: 唐
dynastyPinyin: tang2
dynastySlug: tang
tags: []
---

## 正文

- 積雨連日夜，敢謂今旦晴。
- 綠彩泛林端，愛此朝景明。
- 晨炊肅徒馭，結束方上征。
- 千巖屹穹隆，萬壑臨峥嶸。
- 誰知有微逕，在此蒼翠屏。
- 昔聞五尺道，馳心已伶俜。
- 今朝復何朝，冒此絕險行。
- 側路不容足，下瞰千仞阬。
- 步武一蹉跌，隕身如建瓴。
- 避地本愛死，兹行豈偷生。
- 籃輿仗傖人，崎嶇信所經。
- 下爲崖石礙，上苦蘿蔓攖。
- 陰巖多沮洳，泥苔汏相仍。
- 薄暮雨欲來，白雲起如蒸。
- 稍觀前山暗，已復如懸繩。
- 行行入中林，心悸萬皷鳴。
- 三泉如雪翻，競瀉石上聲。
- 值此絕世景，避賊難爲情。
- 路轉復臨川，濁流方滿盈。
- 波神恣桀鷔，勢欲丘壑平。
- 雄張擁行潦，河瀆將抗衡。
- 我方媚斯水，敢誇海若名。
- 呌度雨踰急，山烟深杳冥。
- 捨棹即絕壁，扶持陟碐層。
- 經行細石墜，十步九戰兢。
- 羊腸與三塗，其險莫與京。
- 叱馭匪前哲，但覺微命輕。
- 須臾至田家，茅茨耿清燈。
- 篝火燎衣濕，坐使愁慮并。
- 夜雨喧客耳，羈夢何由成。
- 平明起長望，重陰竟四瞑。
- 嘉禾垂壠病，惡木連山榮。
- 兵荒兼歲惡，吁嗟此黎氓。
- 泥水方自蔽，出門諒何能。
- 窮居未覺苦，籬外長峰青。

## 拼音

- ji1 yu3 lian2 ri4 ye4 ， gan3 wei4 jin1 dan4 qing2 。
- lü4 cai3 fan4 lin2 duan1 ， ai4 ci3 chao2 jing3 ming2 。
- chen2 chui1 su4 tu2 yu4 ， jie2 shu4 fang1 shang4 zheng1 。
- qian1 yan2 yi4 qiong2 long2 ， wan4 he4 lin2 zheng1 rong2 。
- shui2 zhi1 you3 wei1 jing4 ， zai4 ci3 cang1 cui4 ping2 。
- xi1 wen2 wu3 chi3 dao4 ， chi2 xin1 yi3 ling2 ping1 。
- jin1 zhao1 fu4 he2 chao2 ， mao4 ci3 jue2 xian3 xing2 。
- ce4 lu4 bu4 rong2 zu2 ， xia4 kan4 qian1 ren4 keng1 。
- bu4 wu3 yi4 cuo1 die1 ， yun3 shen1 ru2 jian4 ling2 。
- bi4 di4 ben3 ai4 si3 ， zi1 xing2 qi3 tou1 sheng1 。
- lan2 yu2 zhang4 cang1 ren2 ， qi2 qu1 xin4 suo3 jing1 。
- xia4 wei2 ya2 shi2 ai4 ， shang4 ku3 luo2 man4 ying1 。
- yin1 yan2 duo1 ju4 ru4 ， ni2 tai2 da4 xiang1 reng2 。
- bo2 mu4 yu3 yu4 lai2 ， bai2 yun2 qi3 ru2 zheng1 。
- shao1 guan1 qian2 shan1 an4 ， yi3 fu4 ru2 xuan2 sheng2 。
- hang2 hang2 ru4 zhong1 lin2 ， xin1 ji4 wan4 gu3 ming2 。
- san1 quan2 ru2 xue3 fan1 ， jing4 xie4 shi2 shang4 sheng1 。
- zhi2 ci3 jue2 shi4 jing3 ， bi4 zei2 nan2 wei2 qing2 。
- lu4 zhuan3 fu4 lin2 chuan1 ， zhuo2 liu2 fang1 man3 ying2 。
- bo1 shen2 zi4 jie2 ao2 ， shi4 yu4 qiu1 he4 ping2 。
- xiong2 zhang1 yong1 xing2 liao2 ， he2 du2 jiang1 kang4 heng2 。
- wo3 fang1 mei4 si1 shui3 ， gan3 kua1 hai3 ruo4 ming2 。
- jiao4 du4 yu3 yu2 ji2 ， shan1 yan1 shen1 yao3 ming2 。
- she3 zhao4 ji2 jue2 bi4 ， fu2 chi2 zhi4 leng2 ceng2 。
- jing1 xing2 xi4 shi2 zhui4 ， shi2 bu4 jiu3 zhan4 jing1 。
- yang2 chang2 yu3 san1 tu2 ， qi2 xian3 mo4 yu3 jing1 。
- chi4 yu4 fei3 qian2 zhe2 ， dan4 jue2 wei1 ming4 qing1 。
- xu1 yu2 zhi4 tian2 jia1 ， mao2 ci2 geng3 qing1 deng1 。
- gou1 huo3 liao2 yi1 shi1 ， zuo4 shi3 chou2 lü4 bing4 。
- ye4 yu3 xuan1 ke4 er3 ， ji1 meng4 he2 you2 cheng2 。
- ping2 ming2 qi3 chang2 wang4 ， zhong4 yin1 jing4 si4 ming2 。
- jia1 he2 chui2 long3 bing4 ， e4 mu4 lian2 shan1 rong2 。
- bing1 huang1 jian1 sui4 e4 ， xu1 jie1 ci3 li2 mang2 。
- ni2 shui3 fang1 zi4 bi4 ， chu1 men2 liang4 he2 neng2 。
- qiong2 ju1 wei4 jue2 ku3 ， li2 wai4 chang2 feng1 qing1 。

## 注释

## 译文

## 赏析
