---
id: zhang-nie-feng-he-li-yuan-shu-cha-yuan-qiu-huai
title: 奉和李元叔察院秋懷
titlePinyin: feng4 he2 li3 yuan2 shu1 cha2 yuan4 qiu1 huai2
titleSlug: feng-he-li-yuan-shu-cha-yuan-qiu-huai
author: 張嵲
authorPinyin: zhang1 nie4
authorSlug: zhang-nie
dynasty: 宋
dynastyPinyin: song4
dynastySlug: song
tags: []
---

## 正文

- 屯雲生廣澤，白日互虧蔽。
- 如何三秋杪，顧作九暑熾。
- 高風摧蒲柳，未覺到蘭蕙。
- 幽人感歲徂，節生悲遠志。
- 伊予老憂患，感激志鑒寐。
- 起視籬下花，節過真少味。
- 豈無王弘酒，深愧淵明意。
- 未然招隠詩，默契幽林思。
- 瞻彼區中人，清冽成萎悴。
- 安得西山藥，飄然以超世。

## 拼音

- tun2 yun2 sheng1 guang3 ze2 ， bai2 ri4 hu4 kui1 bi4 。
- ru2 he2 san1 qiu1 miao3 ， gu4 zuo4 jiu3 shu3 chi4 。
- gao1 feng1 cui1 pu2 liu3 ， wei4 jue2 dao4 lan2 hui4 。
- you1 ren2 gan3 sui4 cu2 ， jie2 sheng1 bei1 yuan3 zhi4 。
- yi1 yu3 lao3 you1 huan4 ， gan3 ji1 zhi4 jian4 mei4 。
- qi3 shi4 li2 xia4 hua1 ， jie2 guo4 zhen1 shao3 wei4 。
- qi3 wu2 wang2 hong2 jiu3 ， shen1 kui4 yuan1 ming2 yi4 。
- wei4 ran2 zhao1 yin3 shi1 ， mo4 qi4 you1 lin2 si1 。
- zhan1 bi3 qu1 zhong1 ren2 ， qing1 lie4 cheng2 wei3 cui4 。
- an1 de2 xi1 shan1 yao4 ， piao1 ran2 yi3 chao1 shi4 。

## 注释

## 译文

## 赏析
