---
id: zhang-nie-song-ren-fu-que
title: 送人赴闕
titlePinyin: song4 ren2 fu4 que4
titleSlug: song-ren-fu-que
author: 張嵲
authorPinyin: zhang1 nie4
authorSlug: zhang-nie
dynasty: 宋
dynastyPinyin: song4
dynastySlug: song
tags: []
---

## 正文

- 宗廟璵璠器，皇家柱石臣。
- 策名存紫府，佐世值昌辰。
- 德懋膺宸眷，才雄處要津。
- 文辭追賈馬，賓望並荀陳。
- 共貴豐年玉，咸推席上珍。
- 薦延言有味，發摘政如神。
- 既畏西門猛，兼懷鄭産仁。
- 化民幾變魯，群盗遂奔秦。
- 峻節推邦直，高風聳佞人。
- 立身惟耿耿，讒口遂狺狺。
- 一出修門道，重嘗未下蓴。
- 豈同游澤畔，詎類卧漳濵。
- 逸興傾醇酎，清談岸角巾。
- 處屯常若泰，在屈每如伸。
- 忽下泥金詔，初回雨露春。
- 巾車趨象闕，鳴玉覲楓宸。
- 江漢終歸海，風花復墜茵。
- 途長知騄驥，霜後識松筠。
- 道合明良舊，恩濡寵數新。
- 調元歸大鼐，爕理屬洪鈞。
- 賤子獨何者，龍門亦有賓。
- 承顔常數數，惠訓每諄諄。
- 屢賞王濛語，寧遺趙壹貧。
- 數言真可誦，一語足書紳。
- 他日承題品，今朝冀選掄。
- 知歸如有地，拜賜遂無垠。
- 菅蒯雖何用，駑駘尚可馴。
- 儻能收散誕，幸免屢逡巡。
- 悵别瞻行斾，衘恩睇後塵。
- 祝公聞政日，著意念窮鱗。

## 拼音

- zong1 miao4 yu2 fan2 qi4 ， huang2 jia1 zhu4 shi2 chen2 。
- ce4 ming2 cun2 zi3 fu3 ， zuo3 shi4 zhi2 chang1 chen2 。
- de2 mao4 ying1 chen2 juan4 ， cai2 xiong2 chu3 yao4 jin1 。
- wen2 ci2 zhui1 jia3 ma3 ， bin1 wang4 bing4 xun2 chen2 。
- gong4 gui4 feng1 nian2 yu4 ， xian2 tui1 xi2 shang4 zhen1 。
- jian4 yan2 yan2 you3 wei4 ， fa1 zhai1 zheng4 ru2 shen2 。
- ji4 wei4 xi1 men2 meng3 ， jian1 huai2 zheng4 chan3 ren2 。
- hua4 min2 ji1 bian4 lu3 ， qun2 dao4 sui4 ben1 qin2 。
- jun4 jie2 tui1 bang1 zhi2 ， gao1 feng1 song3 ning4 ren2 。
- li4 shen1 wei2 geng3 geng3 ， chan2 kou3 sui4 yin2 yin2 。
- yi4 chu1 xiu1 men2 dao4 ， zhong4 chang2 wei4 xia4 chun2 。
- qi3 tong2 you2 ze2 pan4 ， ju4 lei4 wo4 zhang1 bin1 。
- yi4 xing1 qing1 chun2 zhou4 ， qing1 tan2 an4 jiao3 jin1 。
- chu3 tun2 chang2 ruo4 tai4 ， zai4 qu1 mei3 ru2 shen1 。
- hu1 xia4 ni2 jin1 zhao4 ， chu1 hui2 yu3 lu4 chun1 。
- jin1 ju1 qu1 xiang4 que4 ， ming2 yu4 jin4 feng1 chen2 。
- jiang1 han4 zhong1 gui1 hai3 ， feng1 hua1 fu4 zhui4 yin1 。
- tu2 chang2 zhi1 lu4 ji4 ， shuang1 hou4 shi2 song1 yun2 。
- dao4 he2 ming2 liang2 jiu4 ， en1 ru2 chong3 shu4 xin1 。
- diao4 yuan2 gui1 da4 nai4 ， xie4 li3 shu3 hong2 jun1 。
- jian4 zi3 du2 he2 zhe3 ， long2 men2 yi4 you3 bin1 。
- cheng2 yan2 chang2 shu4 shu4 ， hui4 xun4 mei3 zhun1 zhun1 。
- lü3 shang3 wang2 meng2 yu3 ， ning2 yi2 zhao4 yi1 pin2 。
- shu4 yan2 zhen1 ke3 song4 ， yi4 yu3 zu2 shu1 shen1 。
- ta1 ri4 cheng2 ti2 pin3 ， jin1 zhao1 ji4 xuan3 lun1 。
- zhi1 gui1 ru2 you3 di4 ， bai4 ci4 sui4 wu2 yin2 。
- jian1 kuai3 sui1 he2 yong4 ， nu2 tai2 shang4 ke3 xun4 。
- tang3 neng2 shou1 san4 dan4 ， xing4 mian3 lü3 qun1 xun2 。
- chang4 bie2 zhan1 xing2 pei4 ， xian2 en1 di4 hou4 chen2 。
- zhu4 gong1 wen2 zheng4 ri4 ， zhu4 yi4 nian4 qiong2 lin2 。

## 注释

## 译文

## 赏析
