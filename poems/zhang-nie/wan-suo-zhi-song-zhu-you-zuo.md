---
id: zhang-nie-wan-suo-zhi-song-zhu-you-zuo
title: 玩所植松竹有作
titlePinyin: wan2 suo3 zhi2 song1 zhu2 you3 zuo4
titleSlug: wan-suo-zhi-song-zhu-you-zuo
author: 張嵲
authorPinyin: zhang1 nie4
authorSlug: zhang-nie
dynasty: 宋
dynastyPinyin: song4
dynastySlug: song
tags: []
---

## 正文

- 往歲客閩嶺，滿目皆黄茅。
- 而今居魏塘，白水漫平皋。
- 舉頭無所見，惟聞風怒號。
- 我身如枯枿，雨露自相遼。
- 又如在寒谷，終歲雪霜驕。
- 四顧萬物春，悽然不自聊。
- 復思畢竟空，更使心陶陶。
- 釀酒嘗苦薄，種花嘗苦彫。
- 酒乃亂性具，花爲眩目妖。
- 棄置不復近，樹竹延清飈。
- 况有手植松，雨夜能蕭蕭。
- 瞑目存黄庭，屏居非慕高。
- 所願侣松竹，遲以延松喬。

## 拼音

- wang3 sui4 ke4 min3 ling3 ， man3 mu4 jie1 huang2 mao2 。
- er2 jin1 ju1 wei4 tang2 ， bai2 shui3 man4 ping2 gao1 。
- ju3 tou2 wu2 suo3 jian4 ， wei2 wen2 feng1 nu4 hao4 。
- wo3 shen1 ru2 ku1 nie4 ， yu3 lu4 zi4 xiang1 liao2 。
- you4 ru2 zai4 han2 gu3 ， zhong1 sui4 xue3 shuang1 jiao1 。
- si4 gu4 wan4 wu4 chun1 ， qi1 ran2 bu2 zi4 liao2 。
- fu4 si1 bi4 jing4 kong1 ， geng4 shi3 xin1 tao2 tao2 。
- niang4 jiu3 chang2 ku3 bao2 ， zhong3 hua1 chang2 ku3 diao1 。
- jiu3 nai3 luan4 xing4 ju4 ， hua1 wei2 xuan4 mu4 yao1 。
- qi4 zhi4 bu2 fu4 jin4 ， shu4 zhu2 yan2 qing1 biao1 。
- kuang4 you3 shou3 zhi2 song1 ， yu3 ye4 neng2 xiao1 xiao1 。
- ming2 mu4 cun2 huang2 ting2 ， ping2 ju1 fei1 mu4 gao1 。
- suo3 yuan4 lü3 song1 zhu2 ， chi2 yi3 yan2 song1 qiao2 。

## 注释

## 译文

## 赏析
