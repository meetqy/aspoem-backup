---
id: zhang-nie-qu-nian-shi-yi-yue-shi-er-ri-zhi-hong-ru-qin-zhou-pu-jian-zhi-yu-kou-fu-dao-sheng-kou-zuo-bie-ming-nian-liu-yue-shi-er-ri-pu-zi-zhu-shan-bi-di-su-liu-shang-yu-kou-dao-you-sheng-kou-fu-jing-fen-shou-zhi-di-gan-shi-shu-shi-feng-ji-zhi-hong-shi-jian-yan-si-nian-ye
title: 去年十一月十二日致宏如秦州僕餞之餘口復到生口作别明年六月十二日僕自竹山避地泝流上餘口道由生口復經分手之地感時書事奉寄致宏時建炎四年也
titlePinyin: qu4 nian2 shi2 yi1 yue4 shi2 er4 ri4 zhi4 hong2 ru2 qin2 zhou1 pu2 jian4 zhi1 yu2 kou3 fu4 dao4 sheng1 kou3 zuo4 bie2 ming2 nian2 liu4 yue4 shi2 er4 ri4 pu2 zi4 zhu2 shan1 bi4 di4 su4 liu2 shang4 yu2 kou3 dao4 you2 sheng1 kou3 fu4 jing1 fen1 shou3 zhi1 di4 gan3 shi2 shu1 shi4 feng4 ji4 zhi4 hong2 shi2 jian4 yan2 si4 nian2 ye3
titleSlug: qu-nian-shi-yi-yue-shi-er-ri-zhi-hong-ru-qin-zhou-pu-jian-zhi-yu-kou-fu-dao-sheng-kou-zuo-bie-ming-nian-liu-yue-shi-er-ri-pu-zi-zhu-shan-bi-di-su-liu-shang-yu-kou-dao-you-sheng-kou-fu-jing-fen-shou-zhi-di-gan-shi-shu-shi-feng-ji-zhi-hong-shi-jian-yan-si-nian-ye
author: 張嵲
authorPinyin: zhang1 nie4
authorSlug: zhang-nie
dynasty: 宋
dynastyPinyin: song4
dynastySlug: song
tags: []
---

## 正文

- 憶昔游河梁，對床三夜語。
- 平生慷慨心，遠别顔亦苦。
- 朔風黄葉深，尚記驅車去。
- 君行已映林，我首猶屢顧。
- 重經分手地，物色宛如許。
- 懷人感河山，撫節驚寒暑。
- 别来世事多，瑣細不足數。
- 惟有綠林徒，跳梁猶若故。
- 漢南十二州，一半爲盜據。
- 向之西来師，猛鷙類熊虎。
- 從以萬馬群，旌旃蔽村塢。
- 惟知口打賊，未辨狸搏鼠。
- 徵求徒浚民，萬分一無補。
- 空令貧者斃，復使富室窶。
- 去年粟如金，艱食古未睹。
- 今春瀕漢州，秋種不入土。
- 如何十萬師，不辦一朝貯。
- 傳聞許汝郊，平民盡俘擄。
- 秋高馬首南，跬足仰誰禦。
- 棲山無定居，處邑復多懼。
- 無資憂殍踣，有粟畏攘取。
- 懷安昔所戒，隨衆謀遠舉。
- 第恐向他州，未保終安堵。
- 悠悠四海間，託身定何所。
- 憂来如鼎燋，意亂若棼縷。
- 君家聚族多，巢幙多風雨。
- 胡爲事遠遊，遄歸莫容與。

## 拼音

- yi4 xi1 you2 he2 liang2 ， dui4 chuang2 san1 ye4 yu3 。
- ping2 sheng1 kang1 kai3 xin1 ， yuan3 bie2 yan2 yi4 ku3 。
- shuo4 feng1 huang2 ye4 shen1 ， shang4 ji4 qu1 ju1 qu4 。
- jun1 xing2 yi3 ying4 lin2 ， wo3 shou3 you2 lü3 gu4 。
- zhong4 jing1 fen1 shou3 di4 ， wu4 se4 wan3 ru2 xu1 。
- huai2 ren2 gan3 he2 shan1 ， fu3 jie2 jing1 han2 shu3 。
- bie2 lai2 shi4 shi4 duo1 ， suo3 xi4 bu4 zu2 shu4 。
- wei2 you3 lü4 lin2 tu2 ， tiao4 liang2 you2 ruo4 gu4 。
- han4 nan2 shi2 er4 zhou1 ， yi2 ban4 wei2 dao4 ju4 。
- xiang4 zhi1 xi1 lai2 shi1 ， meng3 zhi4 lei4 xiong2 hu3 。
- cong2 yi3 wan4 ma3 qun2 ， jing1 zhan1 bi4 cun1 wu4 。
- wei2 zhi1 kou3 da3 zei2 ， wei4 bian4 li2 bo2 shu3 。
- zhi3 qiu2 tu2 jun4 min2 ， wan4 fen1 yi4 wu2 bu3 。
- kong1 ling4 pin2 zhe3 bi4 ， fu4 shi3 fu4 shi4 ju4 。
- qu4 nian2 su4 ru2 jin1 ， jian1 shi2 gu3 wei4 du3 。
- jin1 chun1 bin1 han4 zhou1 ， qiu1 zhong3 bu2 ru4 tu3 。
- ru2 he2 shi2 wan4 shi1 ， bu2 ban4 yi4 zhao1 zhu4 。
- chuan2 wen2 xu1 ru3 jiao1 ， ping2 min2 jin4 fu2 lu3 。
- qiu1 gao1 ma3 shou3 nan2 ， kui3 zu2 yang3 shui2 yu4 。
- qi1 shan1 wu2 ding4 ju1 ， chu3 yi4 fu4 duo1 ju4 。
- wu2 zi1 you1 piao3 bo2 ， you3 su4 wei4 rang3 qu3 。
- huai2 an1 xi1 suo3 jie4 ， sui2 zhong4 mou2 yuan3 ju3 。
- di4 kong3 xiang4 ta1 zhou1 ， wei4 bao3 zhong1 an1 du3 。
- you1 you1 si4 hai3 jian4 ， tuo1 shen1 ding4 he2 suo3 。
- you1 lai2 ru2 ding3 jiao1 ， yi4 luan4 ruo4 fen2 lü3 。
- jun1 jia1 ju4 zu2 duo1 ， chao2 mu4 duo1 feng1 yu3 。
- hu2 wei2 shi4 yuan3 you2 ， chuan2 gui1 mo4 rong2 yu3 。

## 注释

## 译文

## 赏析
