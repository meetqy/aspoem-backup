---
id: zhang-nie-gui-hai-sheng-ri-qian-yi-ri-du-shen-xian-li-qing-chuan-zuo
title: 癸亥生日前一日讀神仙李清傳作
titlePinyin: gui3 hai4 sheng1 ri4 qian2 yi2 ri4 du2 shen2 xian1 li3 qing1 chuan2 zuo4
titleSlug: gui-hai-sheng-ri-qian-yi-ri-du-shen-xian-li-qing-chuan-zuo
author: 張嵲
authorPinyin: zhang1 nie4
authorSlug: zhang-nie
dynasty: 宋
dynastyPinyin: song4
dynastySlug: song
tags: []
---

## 正文

- 孟夏倐已晚，詰旦及懸弧。
- 推遷驚歲序，俯仰念勞劬。
- 感物嘆漂泊，撫已既叨踰。
- 去事日已遥，來者言足圖。
- 澹漠遠世紛，超遥觀道書。
- 伊昔有勝士，染工藏市區。
- 感悟及生朝，欲訪仙人閭。
- 自縋投絕壑，果諧欣願初。
- 塵念雖少牽，脫屣終不渝。
- 一死會當有，貴賤理必俱。
- 萬事惟一捨，此外無復餘。
- 李君本市人，而予豈非夫。
- 躡屐千仞崗，振策萬里塗。
- 暫愒即弱水，款闗必清都。
- 千載復來歸，陵谷知焉如。

## 拼音

- meng4 xia4 shu1 yi3 wan3 ， jie2 dan4 ji2 xuan2 hu2 。
- tui1 qian1 jing1 sui4 xu4 ， fu3 yang3 nian4 lao2 qu2 。
- gan3 wu4 tan4 piao1 bo2 ， fu3 yi3 ji4 dao1 yu2 。
- qu4 shi4 ri4 yi3 yao2 ， lai2 zhe3 yan2 zu2 tu2 。
- dan4 mo4 yuan3 shi4 fen1 ， chao1 yao2 guan1 dao4 shu1 。
- yi1 xi1 you3 sheng4 shi4 ， ran3 gong1 cang2 shi4 qu1 。
- gan3 wu4 ji2 sheng1 chao2 ， yu4 fang3 xian1 ren2 lü2 。
- zi4 zhui4 tou2 jue2 he4 ， guo3 xie2 xin1 yuan4 chu1 。
- chen2 nian4 sui1 shao3 qian1 ， tuo1 xi3 zhong1 bu4 yu2 。
- yi4 si3 hui4 dang1 you3 ， gui4 jian4 li3 bi4 ju4 。
- wan4 shi4 wei2 yi1 she3 ， ci3 wai4 wu2 fu4 yu2 。
- li3 jun1 ben3 shi4 ren2 ， er2 yu3 qi3 fei1 fu1 。
- nie4 ji1 qian1 ren4 gang3 ， zhen4 ce4 wan4 li3 tu2 。
- zan4 kai4 ji2 ruo4 shui3 ， kuan3 guan1 bi4 qing1 dou1 。
- qian1 zai4 fu4 lai2 gui1 ， ling2 gu3 zhi1 yan1 ru2 。

## 注释

## 译文

## 赏析
