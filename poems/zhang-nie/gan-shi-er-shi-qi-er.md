---
id: zhang-nie-gan-shi-er-shi-qi-er
title: 感事二事  其二
titlePinyin: gan3 shi4 er4 shi4     qi2 er4
titleSlug: gan-shi-er-shi-qi-er
author: 張嵲
authorPinyin: zhang1 nie4
authorSlug: zhang-nie
dynasty: 宋
dynastyPinyin: song4
dynastySlug: song
tags: []
---

## 正文

- 投身螭鬽域，寧免衆鬼欺。
- 黄昏風雨集，所向道路迷。
- 一鬼在前嘯，群鬼争和之。
- 從以衆妖鳥，紛披鳴樹枝。
- 訓狐當傍呌，破獍隨後啼。
- 斯須哭土梟，次第嘷狐狸。
- 睢盱恣陵傲，踸踔争新奇。
- 變態遂百出，殽然當此時。
- 胡爲乃歷兹，側佇成𥈭眙。
- 其始爲股栗，慘悽粟生肌。
- 懼以柔脆軀，遂爲衆鬼糜。
- 其中稍自定，注視但嗟咨。
- 其終乃釋然，堅坐翻愉怡。
- 鬼見不爲動，技窮將罷歸。
- 人命固有常，此物終何爲。
- 遲留待明發，請與衆鬼辭。

## 拼音

- tou2 shen1 chi1 mei4 yu4 ， ning2 mian3 zhong4 gui3 qi1 。
- huang2 hun1 feng1 yu3 ji2 ， suo3 xiang4 dao4 lu4 mi2 。
- yi4 gui3 zai4 qian2 xiao4 ， qun2 gui3 zheng1 he2 zhi1 。
- cong2 yi3 zhong4 yao1 niao3 ， fen1 pi1 ming2 shu4 zhi1 。
- xun4 hu2 dang1 bang4 jiao4 ， po4 jing4 sui2 hou4 ti2 。
- si1 xu1 ku1 tu3 xiao1 ， ci4 di4 hao2 hu2 li0 。
- sui1 xu1 zi4 ling2 ao4 ， chen3 chuo1 zheng1 xin1 qi2 。
- bian4 tai4 sui4 bai3 chu1 ， yao2 ran2 dang1 ci3 shi2 。
- hu2 wei2 nai3 li4 zi1 ， ce4 zhu4 cheng2 𥈭 yi2 。
- qi2 shi3 wei2 gu3 li4 ， can3 qi1 su4 sheng1 ji1 。
- ju4 yi3 rou2 cui4 qu1 ， sui4 wei2 zhong4 gui3 mi2 。
- qi2 zhong1 shao1 zi4 ding4 ， zhu4 shi4 dan4 jie1 zi1 。
- qi2 zhong1 nai3 shi4 ran2 ， jian1 zuo4 fan1 yu2 yi2 。
- gui3 jian4 bu4 wei2 dong4 ， ji4 qiong2 jiang1 ba4 gui1 。
- ren2 ming4 gu4 you3 chang2 ， ci3 wu4 zhong1 he2 wei2 。
- chi2 liu2 dai4 ming2 fa1 ， qing3 yu3 zhong4 gui3 ci2 。

## 注释

## 译文

## 赏析
