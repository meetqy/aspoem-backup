---
id: zhang-nie-song-feng-guan-dao-zhi-dong-chuan-zhuan-er-zhi-xing-zai
title: 送馮貫道之東川轉而之行在
titlePinyin: song4 feng2 guan4 dao4 zhi1 dong1 chuan1 zhuan3 er2 zhi1 xing2 zai4
titleSlug: song-feng-guan-dao-zhi-dong-chuan-zhuan-er-zhi-xing-zai
author: 張嵲
authorPinyin: zhang1 nie4
authorSlug: zhang-nie
dynasty: 唐
dynastyPinyin: tang2
dynastySlug: tang
tags: []
---

## 正文

- 秋風来萬里，草木日夜凋。
- 屬兹憀慄時，執别在今朝。
- 亂離多苦辛，况乃道路窮。
- 若人抱奇節，勁氣干雲霄。
- 結交二十年，途窮識久要。
- 間闗復會面，益若漆投膠。
- 感深念存殁，投分忘頑囂。
- 汝海昔爲别，盛年意氣豪。
- 及兹分手日，星星悲二毛。
- 壯心隨遇盡，曩志與時消。
- 别夜月皎皎，首途方迢迢。
- 故園不足懷，令德乃所操。
- 君其愛爾軀，努力熙皇朝。

## 拼音

- qiu1 feng1 lai2 wan4 li3 ， cao3 mu4 ri4 ye4 diao1 。
- shu3 zi1 liao2 li4 shi2 ， zhi2 bie2 zai4 jin1 zhao1 。
- luan4 li2 duo1 ku3 xin1 ， kuang4 nai3 dao4 lu4 qiong2 。
- ruo4 ren2 bao4 qi2 jie2 ， jin4 qi4 gan1 yun2 xiao1 。
- jie2 jiao1 er4 shi2 nian2 ， tu2 qiong2 shi2 jiu3 yao4 。
- jian4 guan1 fu4 hui4 mian4 ， yi4 ruo4 qi1 tou2 jiao1 。
- gan3 shen1 nian4 cun2 mo4 ， tou2 fen1 wang4 wan2 xiao1 。
- ru3 hai3 xi1 wei2 bie2 ， sheng4 nian2 yi4 qi4 hao2 。
- ji2 zi1 fen1 shou3 ri4 ， xing1 xing0 bei1 er4 mao2 。
- zhuang4 xin1 sui2 yu4 jin4 ， nang3 zhi4 yu3 shi2 xiao1 。
- bie2 ye4 yue4 jiao3 jiao3 ， shou3 tu2 fang1 tiao2 tiao2 。
- gu4 yuan2 bu4 zu2 huai2 ， ling4 de2 nai3 suo3 cao1 。
- jun1 qi2 ai4 er3 qu1 ， nu3 li4 xi1 huang2 chao2 。

## 注释

## 译文

## 赏析
