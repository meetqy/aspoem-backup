---
id: zhang-nie-ti-jing-wen-yun-ju
title: 題景溫筠居
titlePinyin: ti2 jing3 wen1 yun2 ju1
titleSlug: ti-jing-wen-yun-ju
author: 張嵲
authorPinyin: zhang1 nie4
authorSlug: zhang-nie
dynasty: 唐
dynastyPinyin: tang2
dynastySlug: tang
tags: []
---

## 正文

- 昔遊安康道，野竹曉森森。
- 疏籬隱茅茨，置屋何幽深。
- 卜鄰嗟未辦，長夢秋風林。
- 如何嘉公子，得此蕭寺陰。
- 作軒面蒼根，坐卧當幽尋。
- 夜雨老苔色，微風助哀音。
- 軒前置綠蟻，軒後陳素琴。
- 我料之子意，必無朝市心。
- 宜邀能賦客，爲擬效古吟。
- 折簡索我詩，高詠慚南金。

## 拼音

- xi1 you2 an1 kang1 dao4 ， ye3 zhu2 xiao3 sen1 sen1 。
- shu1 li2 yin3 mao2 ci2 ， zhi4 wu1 he2 you1 shen1 。
- bu3 lin2 jie1 wei4 ban4 ， chang2 meng4 qiu1 feng1 lin2 。
- ru2 he2 jia1 gong1 zi3 ， de2 ci3 xiao1 si4 yin1 。
- zuo4 xuan1 mian4 cang1 gen1 ， zuo4 wo4 dang1 you1 xun2 。
- ye4 yu3 lao3 tai2 se4 ， wei1 feng1 zhu4 ai1 yin1 。
- xuan1 qian2 zhi4 lü4 yi3 ， xuan1 hou4 chen2 su4 qin2 。
- wo3 liao4 zhi1 zi3 yi4 ， bi4 wu2 chao2 shi4 xin1 。
- yi2 yao1 neng2 fu4 ke4 ， wei2 ni3 xiao4 gu3 yin2 。
- zhe2 jian3 suo3 wo3 shi1 ， gao1 yong3 can2 nan2 jin1 。

## 注释

## 译文

## 赏析
