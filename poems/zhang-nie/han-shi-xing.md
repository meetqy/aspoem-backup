---
id: zhang-nie-han-shi-xing
title: 寒食行
titlePinyin: han2 shi2 xing2
titleSlug: han-shi-xing
author: 張嵲
authorPinyin: zhang1 nie4
authorSlug: zhang-nie
dynasty: 宋
dynastyPinyin: song4
dynastySlug: song
tags: []
---

## 正文

- 寒食由来古今重，四海人人作丘壠。
- 兩京道上松柏多，盡是王公大家塚。
- 伊昔年年當此時，鈿車寶馬相追隨。
- 紛紛錦樹滿原野，暖風遲日争光輝。
- 草間燒紙樹間哭，羅列杯盤烏攫肉。
- 侵晨祭罷薄暮歸，旋風剪剪吹餘灰。
- 爾時馬醫夏畦鬼，亦受子孫追養禮。
- 豐薄由来稱有無，咸具盤餐致醪醴。
- 家家丘墳各爲主，何人壠上無新土。
- 自從遭亂去鄉關，幾歲松楸不曾睹。
- 况復其間多發掘，孝子慈孫淚如雨。
- 流落他州遇火前，去年如此復今年。
- 新阡舊壠祇回首，無復原頭掛紙錢。
- 君不見東都之傍永安道，車轍平来生碧草。
- 四時祠祭今寂然，五陵春樹生蒼烟。

## 拼音

- han2 shi2 you2 lai2 gu3 jin1 zhong4 ， si4 hai3 ren2 ren2 zuo4 qiu1 long3 。
- liang3 jing1 dao4 shang4 song1 bai3 duo1 ， jin4 shi4 wang2 gong1 da4 jia1 zhong3 。
- yi1 xi1 nian2 nian2 dang1 ci3 shi2 ， dian4 ju1 bao3 ma3 xiang1 zhui1 sui2 。
- fen1 fen1 jin3 shu4 man3 yuan2 ye3 ， nuan3 feng1 chi2 ri4 zheng1 guang1 hui1 。
- cao3 jian4 shao1 zhi3 shu4 jian4 ku1 ， luo2 lie4 bei1 pan2 wu1 jue2 rou4 。
- qin1 chen2 ji4 ba4 bao2 mu4 gui1 ， xuan2 feng1 jian3 jian3 chui1 yu2 hui1 。
- er3 shi2 ma3 yi1 xia4 qi2 gui3 ， yi4 shou4 zi3 sun1 zhui1 yang3 li3 。
- feng1 bao2 you2 lai2 cheng1 you3 wu2 ， xian2 ju4 pan2 can1 zhi4 lao2 li3 。
- jia1 jia1 qiu1 fen2 ge4 wei2 zhu3 ， he2 ren2 long3 shang4 wu2 xin1 tu3 。
- zi4 cong2 zao1 luan4 qu4 xiang1 guan1 ， ji1 sui4 song1 qiu1 bu4 ceng2 du3 。
- kuang4 fu4 qi2 jian4 duo1 fa1 jue2 ， xiao4 zi3 ci2 sun1 lei4 ru2 yu3 。
- liu2 luo4 ta1 zhou1 yu4 huo3 qian2 ， qu4 nian2 ru2 ci3 fu4 jin1 nian2 。
- xin1 qian1 jiu4 long3 qi2 hui2 shou3 ， wu2 fu4 yuan2 tou2 gua4 zhi3 qian2 。
- jun1 bu2 jian4 dong1 dou1 zhi1 bang4 yong3 an1 dao4 ， ju1 zhe2 ping2 lai2 sheng1 bi4 cao3 。
- si4 shi2 ci2 ji4 jin1 ji4 ran2 ， wu3 ling2 chun1 shu4 sheng1 cang1 yan1 。

## 注释

## 译文

## 赏析
