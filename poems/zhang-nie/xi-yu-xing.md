---
id: zhang-nie-xi-yu-xing
title: 喜雨行
titlePinyin: xi3 yu3 xing2
titleSlug: xi-yu-xing
author: 張嵲
authorPinyin: zhang1 nie4
authorSlug: zhang-nie
dynasty: 宋
dynastyPinyin: song4
dynastySlug: song
tags: []
---

## 正文

- 歲星運行至荒落，鶉尾初占建魁杓。
- 大旱金石皆流爍，旱魃何知恣爲虐。
- 大田多稼三百廛，盡是農夫耦十千。
- 一朝焦枯如束管，赤地百里焚則烟。
- 官長視民如視子，常恐歲饑爲殣死。
- 並走群望嚴神祀，卻盖斥肩昭勤止。
- 至誠果能格明神，明神爲公訴蒼旻。
- 蒼旻油然興濃雲，濃雲鬰興雨如霖。
- 農家不傘走溝遂，抖擻偃禾有生意。
- 詰朝犯曉細□□，縷縷青黄交穎穗。
- 農人以手加額頭，使我不死賴宋侯。
- 白老垂髫聲呦呦，優游咸歌脫窮愁。
- 陵山攅空插蒼玉，舒水拖絹浸寒綠。
- 山高水長歲月續，德我宋侯歌不足。

## 拼音

- sui4 xing1 yun4 xing2 zhi4 huang1 luo4 ， chun2 wei3 chu1 zhan4 jian4 kui2 shao2 。
- da4 han4 jin1 shi2 jie1 liu2 shuo4 ， han4 ba2 he2 zhi1 zi4 wei2 nüe4 。
- da4 tian2 duo1 jia4 san1 bai3 chan2 ， jin4 shi4 nong2 fu1 ou3 shi2 qian1 。
- yi4 zhao1 jiao1 ku1 ru2 shu4 guan3 ， chi4 di4 bai3 li3 fen2 ze2 yan1 。
- guan1 chang2 shi4 min2 ru2 shi4 zi3 ， chang2 kong3 sui4 ji1 wei2 jin4 si3 。
- bing4 zou3 qun2 wang4 yan2 shen2 si4 ， que4 gai4 chi4 jian1 zhao1 qin2 zhi3 。
- zhi4 cheng2 guo3 neng2 ge2 ming2 shen2 ， ming2 shen2 wei2 gong1 su4 cang1 min2 。
- cang1 min2 you2 ran2 xing1 nong2 yun2 ， nong2 yun2 yu4 xing1 yu3 ru2 lin2 。
- nong2 jia1 bu4 san3 zou3 gou1 sui4 ， dou3 sou4 yan3 he2 you3 sheng1 yi4 。
- jie2 chao2 fan4 xiao3 xi4 □□， lü3 lü3 qing1 huang2 jiao1 ying3 sui4 。
- nong2 ren2 yi3 shou3 jia1 e2 tou2 ， shi3 wo3 bu4 si3 lai4 song4 hou2 。
- bai2 lao3 chui2 tiao2 sheng1 you1 you1 ， you1 you2 xian2 ge1 tuo1 qiong2 chou2 。
- ling2 shan1 zan3 kong1 cha1 cang1 yu4 ， shu1 shui3 tuo1 juan4 jin4 han2 lü4 。
- shan1 gao1 shui3 chang2 sui4 yue4 xu4 ， de2 wo3 song4 hou2 ge1 bu4 zu2 。

## 注释

## 译文

## 赏析
