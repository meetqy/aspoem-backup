---
id: zhang-nie-he-zhang-bo-yun
title: 和張簿韵
titlePinyin: he2 zhang1 bo2 yun4
titleSlug: he-zhang-bo-yun
author: 張嵲
authorPinyin: zhang1 nie4
authorSlug: zhang-nie
dynasty: 唐
dynastyPinyin: tang2
dynastySlug: tang
tags: []
---

## 正文

- 平昔志升車，年來但芒屨。
- 前旬返城邑，宵旦未踰數。
- 及兹復入山，始覺離亂苦。
- 行行望遠峰，山村猶幾許。
- 風清初戒寒，雲垂欲收雨。
- 羸馬尚嘶林，吾行已遵渚。
- 茂樹曩堪攀，澄潭今可俯。
- 秋意滿山川，微烟澹村塢。
- 經過竹籬側，倦極欣一語。
- 三鍾應昔志，一室固堪處。
- 去留非本心，偶地因爲主。
- 野屋盡茅茨，山田多瘠鹵。
- 菽粟工療饑，薯蕷行堪煮。
- 一水可乘流，從公公莫禦。

## 拼音

- ping2 xi1 zhi4 sheng1 ju1 ， nian2 lai2 dan4 mang2 ju4 。
- qian2 xun2 fan3 cheng2 yi4 ， xiao1 dan4 wei4 yu2 shu4 。
- ji2 zi1 fu4 ru4 shan1 ， shi3 jue2 li2 luan4 ku3 。
- hang2 hang2 wang4 yuan3 feng1 ， shan1 cun1 you2 ji1 xu1 。
- feng1 qing1 chu1 jie4 han2 ， yun2 chui2 yu4 shou1 yu3 。
- lei2 ma3 shang4 si1 lin2 ， wu2 xing2 yi3 zun1 zhu3 。
- mao4 shu4 nang3 kan1 pan1 ， cheng2 tan2 jin1 ke3 fu3 。
- qiu1 yi4 man3 shan1 chuan1 ， wei1 yan1 dan4 cun1 wu4 。
- jing1 guo4 zhu2 li2 ce4 ， juan4 ji2 xin1 yi4 yu3 。
- san1 zhong1 ying1 xi1 zhi4 ， yi2 shi4 gu4 kan1 chu3 。
- qu4 liu2 fei1 ben3 xin1 ， ou3 di4 yin1 wei2 zhu3 。
- ye3 wu1 jin4 mao2 ci2 ， shan1 tian2 duo1 ji2 lu3 。
- shu1 su4 gong1 liao2 ji1 ， shu3 yu4 xing2 kan1 zhu3 。
- yi4 shui3 ke3 cheng2 liu2 ， cong2 gong1 gong0 mo4 yu4 。

## 注释

## 译文

## 赏析
