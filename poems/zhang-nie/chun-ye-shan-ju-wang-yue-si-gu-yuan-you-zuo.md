---
id: zhang-nie-chun-ye-shan-ju-wang-yue-si-gu-yuan-you-zuo
title: 春夜山居望月思故園有作
titlePinyin: chun1 ye4 shan1 ju1 wang4 yue4 si1 gu4 yuan2 you3 zuo4
titleSlug: chun-ye-shan-ju-wang-yue-si-gu-yuan-you-zuo
author: 張嵲
authorPinyin: zhang1 nie4
authorSlug: zhang-nie
dynasty: 宋
dynastyPinyin: song4
dynastySlug: song
tags: []
---

## 正文

- 萬壑自清夜，春嵐昏衆星。
- 明月麗霄漢，清風周四溟。
- 獨立萬里外，飄然欲遐征。
- 回首望江漢，中原氣冥冥。
- 東北有去鳥，我願從之行。
- 逝將歸舊邦，山河宛平生。
- 丘園已蕪没，徑術春草青。
- 觀臺傾夜雨，曲池今向平。
- 俯首呌父老，曠野無人聲。
- 廬井不復辨，灌莽春露凝。
- 傷心時震蕩，懷舊意縱横。
- 夜久林葉光，山空泉韵鳴。
- 緒風行復革，橋運無暫停。
- 理會衆緣釋，情鍾群慮并。
- 静躁物固殊，太空本何嬰。
- 庶以道自達，超遥謝攖寧。

## 拼音

- wan4 he4 zi4 qing1 ye4 ， chun1 lan2 hun1 zhong4 xing1 。
- ming2 yue4 li2 xiao1 han4 ， qing1 feng1 zhou1 si4 ming2 。
- du2 li4 wan4 li3 wai4 ， piao1 ran2 yu4 xia2 zheng1 。
- hui2 shou3 wang4 jiang1 han4 ， zhong1 yuan2 qi4 ming2 ming2 。
- dong1 bei3 you3 qu4 niao3 ， wo3 yuan4 cong2 zhi1 xing2 。
- shi4 jiang1 gui1 jiu4 bang1 ， shan1 he2 wan3 ping2 sheng1 。
- qiu1 yuan2 yi3 wu2 mei2 ， jing4 shu4 chun1 cao3 qing1 。
- guan1 tai2 qing1 ye4 yu3 ， qu3 chi2 jin1 xiang4 ping2 。
- fu3 shou3 jiao4 fu4 lao3 ， kuang4 ye3 wu2 ren2 sheng1 。
- lu2 jing3 bu2 fu4 bian4 ， guan4 mang3 chun1 lu4 ning2 。
- shang1 xin1 shi2 zhen4 dang4 ， huai2 jiu4 yi4 zong4 heng2 。
- ye4 jiu3 lin2 ye4 guang1 ， shan1 kong1 quan2 yun4 ming2 。
- xu4 feng1 xing2 fu4 ge2 ， qiao2 yun4 wu2 zan4 ting2 。
- li3 hui4 zhong4 yuan2 shi4 ， qing2 zhong1 qun2 lü4 bing4 。
- jing4 zao4 wu4 gu4 shu1 ， tai4 kong1 ben3 he2 ying1 。
- shu4 yi3 dao4 zi4 da2 ， chao1 yao2 xie4 ying1 ning2 。

## 注释

## 译文

## 赏析
