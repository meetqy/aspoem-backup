---
id: zhang-nie-ru-xia
title: 入峡
titlePinyin: ru4 xia2
titleSlug: ru-xia
author: 張嵲
authorPinyin: zhang1 nie4
authorSlug: zhang-nie
dynasty: 宋
dynastyPinyin: song4
dynastySlug: song
tags: []
---

## 正文

- 天秋萬象静，雲横亂峰起。
- 已下微王山，入峡自兹始。
- 驚湍扵此盡，安流澹如砥。
- 兩山鬰嵳峩，壁立相對峙。
- 上凌空崇外，下插渌浄底。
- 層巖碧樹滋，洄潭丹葉委。
- 舟行石罅中，江流瓮城裏。
- 舉頭天若带，墮此清瀰瀰。
- 忽驚龕巖大，奔浪喧客耳。
- 魚陀考方言，歲出魚萬尾。
- 水邊菖蒲青，石上土花紫。
- 淙流来不絕，無由訪源委。
- 俄經陳佗洞，斬絕不容趾。
- 土人若猿猱，躋攀因葛藟。
- 燃火入其中，數丈神披靡。
- 睹兹泉壑迥，始覺化工偉。
- 投身西南陬，肆意閲奇詭。
- 是邦不生人，境勝乃如此。
- 寕非造物初，意盡向山水。
- 神驚畏石墜，志豁欣樹美。
- 窮探日易晚，惜去船欲舣。
- 徐聞湧波濤，漸見山峛崺。
- 奇觀忽鶩過，我興方未已。
- 賴此慰羈愁，無庸傷轉徙。

## 拼音

- tian1 qiu1 wan4 xiang4 jing4 ， yun2 heng2 luan4 feng1 qi3 。
- yi3 xia4 wei1 wang2 shan1 ， ru4 xia2 zi4 zi1 shi3 。
- jing1 tuan1 yu2 ci3 jin4 ， an1 liu2 dan4 ru2 di3 。
- liang3 shan1 yu4 cuo2 e2 ， bi4 li4 xiang1 dui4 zhi4 。
- shang4 ling2 kong1 chong2 wai4 ， xia4 cha1 lu4 jing4 di3 。
- ceng2 yan2 bi4 shu4 zi1 ， hui2 tan2 dan1 ye4 wei3 。
- zhou1 xing2 shi2 xia4 zhong1 ， jiang1 liu2 weng4 cheng2 li3 。
- ju3 tou2 tian1 ruo4 dai4 ， duo4 ci3 qing1 mi2 mi2 。
- hu1 jing1 kan1 yan2 da4 ， ben1 lang4 xuan1 ke4 er3 。
- yu2 tuo2 kao3 fang1 yan2 ， sui4 chu1 yu2 wan4 wei3 。
- shui3 bian1 chang1 pu2 qing1 ， shi2 shang4 tu3 hua1 zi3 。
- cong2 liu2 lai2 bu4 jue2 ， wu2 you2 fang3 yuan2 wei3 。
- e2 jing1 chen2 tuo2 dong4 ， zhan3 jue2 bu4 rong2 zhi3 。
- tu3 ren2 ruo4 yuan2 nao2 ， ji1 pan1 yin1 ge3 lei3 。
- ran2 huo3 ru4 qi2 zhong1 ， shu4 zhang4 shen2 pi1 mi3 。
- du3 zi1 quan2 he4 jiong3 ， shi3 jue2 hua4 gong1 wei3 。
- tou2 shen1 xi1 nan2 zou1 ， si4 yi4 yue4 qi2 gui3 。
- shi4 bang1 bu4 sheng1 ren2 ， jing4 sheng4 nai3 ru2 ci3 。
- ning4 fei1 zao4 wu4 chu1 ， yi4 jin4 xiang4 shan1 shui3 。
- shen2 jing1 wei4 shi2 zhui4 ， zhi4 huo1 xin1 shu4 mei3 。
- qiong2 tan4 ri4 yi4 wan3 ， xi1 qu4 chuan2 yu4 yi3 。
- xu2 wen2 yong3 bo1 tao1 ， jian4 jian4 shan1 lie4 yi3 。
- qi2 guan1 hu1 wu4 guo4 ， wo3 xing1 fang1 wei4 yi3 。
- lai4 ci3 wei4 ji1 chou2 ， wu2 yong1 shang1 zhuan3 xi3 。

## 注释

## 译文

## 赏析
