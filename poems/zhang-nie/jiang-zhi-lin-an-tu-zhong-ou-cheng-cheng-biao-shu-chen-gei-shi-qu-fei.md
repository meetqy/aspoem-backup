---
id: zhang-nie-jiang-zhi-lin-an-tu-zhong-ou-cheng-cheng-biao-shu-chen-gei-shi-qu-fei
title: 將至臨安途中偶成呈表叔陳給事去非
titlePinyin: jiang1 zhi4 lin2 an1 tu2 zhong1 ou3 cheng2 cheng2 biao3 shu1 chen2 gei3 shi4 qu4 fei1
titleSlug: jiang-zhi-lin-an-tu-zhong-ou-cheng-cheng-biao-shu-chen-gei-shi-qu-fei
author: 張嵲
authorPinyin: zhang1 nie4
authorSlug: zhang-nie
dynasty: 宋
dynastyPinyin: song4
dynastySlug: song
tags: []
---

## 正文

- 末契託外親，夙昔承顧盻。
- 鄧鄙聽論詩，房陵共遭亂。
- 蒼黄南山路，大雪將没骭。
- 事定訪田家，山花已如霰。
- 燃薪代燈燭，新詩仰華絢。
- 雨餘登近嶺，春晴集兩澗。
- 彷彿紙坊山，泉石眼中見。
- 形影一東西，音聲阻河縣。
- 駑駘自拘攣，鴻鵠謝羈絆。
- 俄瞻九天上，更覺斯文煥。
- 鄙賤集亹深，十年兩遭難。
- 稠重荷顧存，凡庸辱推薦。
- 窮途感一飯，况此膺深眷。
- 門墻行欲近，仰止極昏旦。
- 餘生不自意，復得親談宴。
- 存没割中腸，申章淚滂濺。

## 拼音

- mo4 qi4 tuo1 wai4 qin1 ， su4 xi1 cheng2 gu4 xi4 。
- deng4 bi3 ting1 lun4 shi1 ， fang2 ling2 gong4 zao1 luan4 。
- cang1 huang2 nan2 shan1 lu4 ， da4 xue3 jiang1 mei2 gan4 。
- shi4 ding4 fang3 tian2 jia1 ， shan1 hua1 yi3 ru2 xian4 。
- ran2 xin1 dai4 deng1 zhu2 ， xin1 shi1 yang3 hua2 xuan4 。
- yu3 yu2 deng1 jin4 ling3 ， chun1 qing2 ji2 liang3 jian4 。
- pang2 fu2 zhi3 fang1 shan1 ， quan2 shi2 yan3 zhong1 jian4 。
- xing2 ying3 yi4 dong1 xi1 ， yin1 sheng1 zu3 he2 xian4 。
- nu2 tai2 zi4 ju1 luan2 ， hong2 hu2 xie4 ji1 ban4 。
- e2 zhan1 jiu3 tian1 shang4 ， geng4 jue2 si1 wen2 huan4 。
- bi3 jian4 ji2 wei3 shen1 ， shi2 nian2 liang3 zao1 nan2 。
- chou2 zhong4 he4 gu4 cun2 ， fan2 yong1 ru3 tui1 jian4 。
- qiong2 tu2 gan3 yi2 fan4 ， kuang4 ci3 ying1 shen1 juan4 。
- men2 qiang2 xing2 yu4 jin4 ， yang3 zhi3 ji2 hun1 dan4 。
- yu2 sheng1 bu2 zi4 yi4 ， fu4 de2 qin1 tan2 yan4 。
- cun2 mei2 ge1 zhong1 chang2 ， shen1 zhang1 lei4 pang1 jian4 。

## 注释

## 译文

## 赏析
