---
id: zhang-nie-sui-su
title: 穗粟
titlePinyin: sui4 su4
titleSlug: sui-su
author: 張嵲
authorPinyin: zhang1 nie4
authorSlug: zhang-nie
dynasty: 宋
dynastyPinyin: song4
dynastySlug: song
tags: []
---

## 正文

- 世亂棄祿仕，居間食苦貧。
- 置田上庸山，稍依農畝鄰。
- 歲入無幾何，誅求方荐臻。
- 老農幸導我，播植當自勤。
- 晨起具餱糧，伐木西澗濱。
- 畬田去歲秋，稸粟今年春。
- 肥磽半百畝，良苗生已勻。
- 監督課子弟，耘耔煩隸人。
- 所望在一飽，詎敢悲苦辛。
- 及此歲將晏，場功躬自親。
- 所得未償費，相顧但深顰。
- 歸去且讀書，愧兹百年身。

## 拼音

- shi4 luan4 qi4 lu4 shi4 ， ju1 jian4 shi2 ku3 pin2 。
- zhi4 tian2 shang4 yong1 shan1 ， shao1 yi1 nong2 mu3 lin2 。
- sui4 ru4 wu2 ji1 he2 ， zhu1 qiu2 fang1 jian4 zhen1 。
- lao3 nong2 xing4 dao3 wo3 ， bo1 zhi2 dang1 zi4 qin2 。
- chen2 qi3 ju4 hou2 liang2 ， fa2 mu4 xi1 jian4 bin1 。
- she1 tian2 qu4 sui4 qiu1 ， xu4 su4 jin1 nian2 chun1 。
- fei2 qiao1 ban4 bai3 mu3 ， liang2 miao2 sheng1 yi3 yun2 。
- jian1 du1 ke4 zi3 di4 ， yun2 zi3 fan2 li4 ren2 。
- suo3 wang4 zai4 yi4 bao3 ， ju4 gan3 bei1 ku3 xin1 。
- ji2 ci3 sui4 jiang1 yan4 ， chang3 gong1 gong1 zi4 qin1 。
- suo3 de2 wei4 chang2 fei4 ， xiang1 gu4 dan4 shen1 pin2 。
- gui1 qu4 qie3 du2 shu1 ， kui4 zi1 bai3 nian2 shen1 。

## 注释

## 译文

## 赏析
