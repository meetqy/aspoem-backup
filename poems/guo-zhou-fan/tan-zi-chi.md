---
id: guo-zhou-fan-tan-zi-chi
title: 譚子池
titlePinyin: tan2 zi3 chi2
titleSlug: tan-zi-chi
author: 郭周藩
authorPinyin: guo1 zhou1 fan1
authorSlug: guo-zhou-fan
dynasty: 唐
dynastyPinyin: tang2
dynastySlug: tang
tags: []
---

## 正文

- 澄水一百步，世名譚子池。
- 余詰陵陽叟，此池當因誰。
- 父老謂余說，本郡譚叔皮。
- 開元末年中，生子字阿宜。
- 墜地便能語，九歲多鬚眉。
- 不飲亦不食，未嘗言渴飢。
- 十五銳行走，快馬不能追。
- 二十入山林，一去無還期。
- 父母憶念深，鄉閭爲立祠。
- 大曆元年春，此兒忽來歸。
- 頭冠簪鳳皇，身著霞裳衣。
- 普遍拯疲俗，丁寧告親知。
- 余爲神仙官，下界不可祈。
- 恐爲妖魅假，不如早平夷。
- 此有黃金藏，鎮在茲廟基。
- 發掘散生聚，可以救貧羸。
- 金出繼靈泉，湛若清琉璃。
- 泓澄表符瑞，水旱無竭時。
- 言訖辭沖虛，杳靄上玄微。
- 凡情留不得，攀望衆號悲。
- 尋稟神仙誡，徹廟斸開窺。
- 果獲無窮寶，均融霑困危。
- 巨源出嶺頂，噴湧世間稀。
- 異境流千古，終年福四維。

## 拼音

- cheng2 shui3 yi4 bai3 bu4 ， shi4 ming2 tan2 zi3 chi2 。
- yu2 jie2 ling2 yang2 sou3 ， ci3 chi2 dang1 yin1 shui2 。
- fu4 lao3 wei4 yu2 shuo1 ， ben3 jun4 tan2 shu1 pi2 。
- kai1 yuan2 mo4 nian2 zhong1 ， sheng1 zi3 zi4 a1 yi2 。
- zhui4 di4 bian4 neng2 yu3 ， jiu3 sui4 duo1 xu1 mei2 。
- bu4 yin3 yi4 bu4 shi2 ， wei4 chang2 yan2 ke3 ji1 。
- shi2 wu3 rui4 xing2 zou3 ， kuai4 ma3 bu4 neng2 zhui1 。
- er4 shi2 ru4 shan1 lin2 ， yi2 qu4 wu2 huan2 qi1 。
- fu4 mu3 yi4 nian4 shen1 ， xiang1 lü2 wei2 li4 ci2 。
- da4 li4 yuan2 nian2 chun1 ， ci3 er2 hu1 lai2 gui1 。
- tou2 guan1 zan1 feng4 huang2 ， shen1 zhu4 xia2 shang0 yi1 。
- pu3 bian4 zheng3 pi2 su2 ， ding1 ning2 gao4 qin1 zhi1 。
- yu2 wei2 shen2 xian1 guan1 ， xia4 jie4 bu4 ke3 qi2 。
- kong3 wei2 yao1 mei4 jia3 ， bu4 ru2 zao3 ping2 yi2 。
- ci3 you3 huang2 jin1 cang2 ， zhen4 zai4 zi1 miao4 ji1 。
- fa1 jue2 san4 sheng1 ju4 ， ke3 yi3 jiu4 pin2 lei2 。
- jin1 chu1 ji4 ling2 quan2 ， zhan4 ruo4 qing1 liu2 li2 。
- hong2 cheng2 biao3 fu2 rui4 ， shui3 han4 wu2 jie2 shi2 。
- yan2 qi4 ci2 chong1 xu1 ， yao3 ai3 shang4 xuan2 wei1 。
- fan2 qing2 liu2 bu4 de2 ， pan1 wang4 zhong4 hao4 bei1 。
- xun2 bing3 shen2 xian1 jie4 ， che4 miao4 zhu2 kai1 kui1 。
- guo3 huo4 wu2 qiong2 bao3 ， jun1 rong2 zhan1 kun4 wei1 。
- ju4 yuan2 chu1 ling3 ding3 ， pen1 yong3 shi4 jian4 xi1 。
- yi4 jing4 liu2 qian1 gu3 ， zhong1 nian2 fu2 si4 wei2 。

## 注释

## 译文

## 赏析
