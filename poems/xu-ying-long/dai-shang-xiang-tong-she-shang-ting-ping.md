---
id: xu-ying-long-dai-shang-xiang-tong-she-shang-ting-ping
title: 代上庠同舍上廷評
titlePinyin: dai4 shang4 xiang2 tong2 she4 shang4 ting2 ping2
titleSlug: dai-shang-xiang-tong-she-shang-ting-ping
author: 許應龍
authorPinyin: xu1 ying1 long2
authorSlug: xu-ying-long
dynasty: 宋
dynastyPinyin: song4
dynastySlug: song
tags: []
---

## 正文

- 憶昔弱冠遊芹宮，潁川先生振文風。
- 躚躚媚學比如櫛，摳衣執經函丈中。
- 何人才識最奇偉，惟公表裏珪璋粹。
- 學精姬公經國書，賦飄司馬凌雲氣。
- 詞場價湧薦爭魁，賜也何如敢望回。
- 一別星霜踰十閲，側耳譽聲轟如雷。
- 翩翩薦鶚翔西淛，一飛直上黄金闕。
- 排雲披腹呈琅玕，蟾窟仙枝徑攀折。
- 枳棘難淹鸞鳳栖，金科得雋易如携。
- 趨歸立拜廷評命，青瑣黄扉指日躋。
- 屈指曩年同硯席，五人已作龍門客。
- 鄉書黌舍多有之，碌碌未能著奇節。
- 著鞭無若祖生先，策足要津儀班聯。
- 自笑塵蹤猶隠霧，拭目亨衢問天淵。
- 綈袍戀戀故人意，墮履遺簪未捐棄。
- 不求而薦佩私恩，高誼如公今有幾。
- 雖然前事已參差，荷借鄒生律再吹。
- 苦無好語爲公謝，抖擻枯腸成此詩。

## 拼音

- yi4 xi1 ruo4 guan4 you2 qin2 gong1 ， ying3 chuan1 xian1 sheng0 zhen4 wen2 feng1 。
- xian1 xian1 mei4 xue2 bi3 ru2 zhi4 ， kou1 yi1 zhi2 jing1 han2 zhang4 zhong1 。
- he2 ren2 cai2 shi2 zui4 qi2 wei3 ， wei2 gong1 biao3 li3 gui1 zhang1 cui4 。
- xue2 jing1 ji1 gong1 jing1 guo2 shu1 ， fu4 piao1 si1 ma3 ling2 yun2 qi4 。
- ci2 chang3 jia4 yong3 jian4 zheng1 kui2 ， ci4 ye3 he2 ru2 gan3 wang4 hui2 。
- yi4 bie2 xing1 shuang1 yu2 shi2 yue4 ， ce4 er3 yu4 sheng1 hong1 ru2 lei2 。
- pian1 pian1 jian4 e4 xiang2 xi1 zhe4 ， yi4 fei1 zhi2 shang4 huang2 jin1 que4 。
- pai2 yun2 pi1 fu4 cheng2 lang2 gan1 ， chan2 ku1 xian1 zhi1 jing4 pan1 zhe2 。
- zhi3 ji2 nan2 yan1 luan2 feng4 qi1 ， jin1 ke1 de2 jun4 yi4 ru2 xie2 。
- qu1 gui1 li4 bai4 ting2 ping2 ming4 ， qing1 suo3 huang2 fei1 zhi3 ri4 ji1 。
- qu1 zhi3 nang3 nian2 tong2 yan4 xi2 ， wu3 ren2 yi3 zuo4 long2 men2 ke4 。
- xiang1 shu1 hong2 she4 duo1 you3 zhi1 ， lu4 lu4 wei4 neng2 zhu4 qi2 jie2 。
- zhu4 bian1 wu2 ruo4 zu3 sheng1 xian1 ， ce4 zu2 yao4 jin1 yi2 ban1 lian2 。
- zi4 xiao4 chen2 zong1 you2 yin3 wu4 ， shi4 mu4 heng1 qu2 wen4 tian1 yuan1 。
- ti4 pao2 lian4 lian4 gu4 ren2 yi4 ， duo4 lü3 yi2 zan1 wei4 juan1 qi4 。
- bu4 qiu2 er2 jian4 pei4 si1 en1 ， gao1 yi4 ru2 gong1 jin1 you3 ji1 。
- sui1 ran2 qian2 shi4 yi3 can1 cha4 ， he2 jie4 zou1 sheng1 lü4 zai4 chui1 。
- ku3 wu2 hao3 yu3 wei2 gong1 xie4 ， dou3 sou4 ku1 chang2 cheng2 ci3 shi1 。

## 注释

## 译文

## 赏析
