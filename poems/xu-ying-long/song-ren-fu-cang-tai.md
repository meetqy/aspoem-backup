---
id: xu-ying-long-song-ren-fu-cang-tai
title: 送人赴倉臺
titlePinyin: song4 ren2 fu4 cang1 tai2
titleSlug: song-ren-fu-cang-tai
author: 許應龍
authorPinyin: xu1 ying1 long2
authorSlug: xu-ying-long
dynasty: 宋
dynastyPinyin: song4
dynastySlug: song
tags: []
---

## 正文

- 帝念畿甸民，財力俱有限。
- 俗吏肆貪殘，侵漁蕩貲産。
- 致治在得賢，刺史尤當揀。
- 明公如范滂，清節邁楊綰。
- 疏寵畀倉臺，一道俱刮眼。
- 糴貴望公平，斂苛冀公剗。
- 察吏貴精明，臨民當敬簡。
- 高才固優爲，佇見鳩功僝。
- 將令愁嘆民，喜至笑聲莞。
- 繡節暫馳驅，玉堂資著譔。
- 行矣促公歸，餞行聊舉盞。

## 拼音

- di4 nian4 ji1 dian4 min2 ， cai2 li4 ju4 you3 xian4 。
- su2 li4 si4 tan1 can2 ， qin1 yu2 dang4 zi1 chan3 。
- zhi4 zhi4 zai4 de2 xian2 ， ci4 shi3 you2 dang1 jian3 。
- ming2 gong1 ru2 fan4 pang1 ， qing1 jie2 mai4 yang2 wan3 。
- shu1 chong3 bi4 cang1 tai2 ， yi2 dao4 ju4 gua1 yan3 。
- di2 gui4 wang4 gong1 ping2 ， lian3 ke1 ji4 gong1 chan3 。
- cha2 li4 gui4 jing1 ming2 ， lin2 min2 dang1 jing4 jian3 。
- gao1 cai2 gu4 you1 wei2 ， zhu4 jian4 jiu1 gong1 chan2 。
- jiang1 ling4 chou2 tan4 min2 ， xi3 zhi4 xiao4 sheng1 wan3 。
- xiu4 jie2 zan4 chi2 qu1 ， yu4 tang2 zi1 zhu4 zhuan4 。
- xing2 yi3 cu4 gong1 gui1 ， jian4 xing2 liao2 ju3 zhan3 。

## 注释

## 译文

## 赏析
