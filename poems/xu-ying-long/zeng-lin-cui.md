---
id: xu-ying-long-zeng-lin-cui
title: 贈林倅
titlePinyin: zeng4 lin2 cui4
titleSlug: zeng-lin-cui
author: 許應龍
authorPinyin: xu1 ying1 long2
authorSlug: xu-ying-long
dynasty: 宋
dynastyPinyin: song4
dynastySlug: song
tags: []
---

## 正文

- 元是清都紫府仙，出爲名世應半千。
- 發矢兩科俱中的，英名烜赫斗橫天。
- 鄞水富沙典芹泮，黜浮崇雅文風煥。
- 沙陽之政寬而明，吏不忍欺民不玩。
- 雙飛鳬舄造皇州，三台八座俱挽留。
- 辭榮避寵姑別駕，恬退高節前無儔。
- 千里提封勤贊理，恕以待人嚴律己。
- 一輪秋月照無私，百尺春潭清見底。
- 須知作善天降祥，俾耆而艾壽而臧。
- 萱闈朱顔映蒼鬢，詵詵蘭玉如鸞翔。
- 匪伊丹詔日邊至，策足烏臺陟端揆。
- 年年衮繡舞萊衣，瑶池屢獻蟠桃瑞。

## 拼音

- yuan2 shi4 qing1 du1 zi3 fu3 xian1 ， chu1 wei2 ming2 shi4 ying1 ban4 qian1 。
- fa1 shi3 liang3 ke1 ju4 zhong1 de0 ， ying1 ming2 xuan1 he4 dou4 heng2 tian1 。
- yin2 shui3 fu4 sha1 dian3 qin2 pan4 ， chu4 fu2 chong2 ya3 wen2 feng1 huan4 。
- sha1 yang2 zhi1 zheng4 kuan1 er2 ming2 ， li4 bu4 ren3 qi1 min2 bu4 wan2 。
- shuang1 fei1 fu2 xi4 zao4 huang2 zhou1 ， san1 tai2 ba1 zuo4 ju4 wan3 liu2 。
- ci2 rong2 bi4 chong3 gu1 bie2 jia4 ， tian2 tui4 gao1 jie2 qian2 wu2 chou2 。
- qian1 li3 ti2 feng1 qin2 zan4 li3 ， shu4 yi3 dai4 ren2 yan2 lü4 ji3 。
- yi4 lun2 qiu1 yue4 zhao4 wu2 si1 ， bai3 chi3 chun1 tan2 qing1 jian4 di3 。
- xu1 zhi1 zuo4 shan4 tian1 jiang4 xiang2 ， bi3 qi2 er2 ai4 shou4 er2 zang1 。
- xuan1 wei2 zhu1 yan2 ying4 cang1 bin4 ， shen1 shen1 lan2 yu4 ru2 luan2 xiang2 。
- fei3 yi1 dan1 zhao4 ri4 bian1 zhi4 ， ce4 zu2 wu1 tai2 zhi4 duan1 kui2 。
- nian2 nian2 gun3 xiu4 wu3 lai2 yi1 ， yao2 chi2 lü3 xian4 pan2 tao2 rui4 。

## 注释

## 译文

## 赏析
