---
id: du-fu-ye-wen-gong-shang-fang
title: 謁文公上方
titlePinyin: ye4 wen2 gong1 shang4 fang1
titleSlug: ye-wen-gong-shang-fang
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: []
---

## 正文

- 野寺隱喬木，山僧高下居。
- 石門日色異，絳氣橫扶疎。
- 窈窕入風磴，長蘆紛卷舒。
- 庭前猛虎臥，遂得文公廬。
- 俯視萬家邑，煙塵對階除。
- 吾師雨花外，不下十年餘。
- 長者自布金，禪龕只晏如。
- 大珠脫玷翳，白月當空虛。
- 甫也南北人，蕪蔓少耘鋤。
- 久遭詩酒污，何事忝簪裾。
- 王侯與螻蟻，同盡隨丘墟。
- 願聞第一義，回向心地初。
- 金篦刮眼膜，價重百車渠。
- 無生有汲引，茲理儻吹噓。

## 拼音

- ye3 si4 yin3 qiao2 mu4 ， shan1 seng1 gao1 xia4 ju1 。
- shi2 men2 ri4 se4 yi4 ， jiang4 qi4 heng2 fu2 shu1 。
- yao3 tiao3 ru4 feng1 deng4 ， chang2 lu2 fen1 juan3 shu1 。
- ting2 qian2 meng3 hu3 wo4 ， sui4 de2 wen2 gong1 lu2 。
- fu3 shi4 wan4 jia1 yi4 ， yan1 chen2 dui4 jie1 chu2 。
- wu2 shi1 yu3 hua1 wai4 ， bu2 xia4 shi2 nian2 yu2 。
- chang2 zhe3 zi4 bu4 jin1 ， shan4 kan1 zhi1 yan4 ru2 。
- da4 zhu1 tuo1 dian4 yi4 ， bai2 yue4 dang1 kong1 xu1 。
- fu3 ye3 nan2 bei3 ren2 ， wu2 man4 shao3 yun2 chu2 。
- jiu3 zao1 shi1 jiu3 wu1 ， he2 shi4 tian3 zan1 ju1 。
- wang2 hou2 yu3 lou2 yi3 ， tong2 jin4 sui2 qiu1 xu1 。
- yuan4 wen2 di4 yi1 yi4 ， hui2 xiang4 xin1 di4 chu1 。
- jin1 bi4 gua1 yan3 mo2 ， jia4 zhong4 bai3 ju1 qu2 。
- wu2 sheng1 you3 ji2 yin3 ， zi1 li3 tang3 chui1 xu1 。

## 注释

## 译文

## 赏析
