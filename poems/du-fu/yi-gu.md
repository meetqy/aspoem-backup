---
id: du-fu-yi-gu
title: 義鶻
titlePinyin: yi4 gu3
titleSlug: yi-gu
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: []
---

## 正文

- 陰崖有蒼鷹，養子黑柏顛。
- 白蛇登其巢，吞噬恣朝餐。
- 雄飛遠求食，雌者鳴辛酸。
- 力強不可制，黃口無半存。
- 其父從西歸，飜身入長煙。
- 斯須領健鶻，痛憤寄所宣。
- 斗上捩孤影，噭哮來九天。
- 修鱗脫遠枝，巨顙坼老拳。
- 高空得蹭蹬，短草辭蜿蜒。
- 折尾能一掉，飽腸皆已穿。
- 生雖滅衆雛，死亦垂千年。
- 物情有報復，快意貴目前。
- 茲實鷙鳥最，急難心炯然。
- 功成失所往，用舍何其賢。
- 近經潏水湄，此事樵夫傳。
- 飄蕭覺素髮，凜欲衝儒冠。
- 人生許與分，只在顧盼間。
- 聊爲義鶻行，用激壯士肝。

## 拼音

- yin1 ya2 you3 cang1 ying1 ， yang3 zi3 hei1 bai3 dian1 。
- bai2 she2 deng1 qi2 chao2 ， tun1 shi4 zi4 chao2 can1 。
- xiong2 fei1 yuan3 qiu2 shi2 ， ci2 zhe3 ming2 xin1 suan1 。
- li4 qiang2 bu4 ke3 zhi4 ， huang2 kou3 wu2 ban4 cun2 。
- qi2 fu4 cong2 xi1 gui1 ， fan1 shen1 ru4 chang2 yan1 。
- si1 xu1 ling3 jian4 gu3 ， tong4 fen4 ji4 suo3 xuan1 。
- dou4 shang4 lie4 gu1 ying3 ， jiao4 xiao4 lai2 jiu3 tian1 。
- xiu1 lin2 tuo1 yuan3 zhi1 ， ju4 sang3 che4 lao3 quan2 。
- gao1 kong1 de2 ceng4 deng4 ， duan3 cao3 ci2 wan1 yan2 。
- zhe2 wei3 neng2 yi2 diao4 ， bao3 chang2 jie1 yi3 chuan1 。
- sheng1 sui1 mie4 zhong4 chu2 ， si3 yi4 chui2 qian1 nian2 。
- wu4 qing2 you3 bao4 fu4 ， kuai4 yi4 gui4 mu4 qian2 。
- zi1 shi2 zhi4 niao3 zui4 ， ji2 nan2 xin1 jiong3 ran2 。
- gong1 cheng2 shi1 suo3 wang3 ， yong4 she4 he2 qi2 xian2 。
- jin4 jing1 yu4 shui3 mei2 ， ci3 shi4 qiao2 fu1 chuan2 。
- piao1 xiao1 jue2 su4 fa4 ， lin3 yu4 chong1 ru2 guan1 。
- ren2 sheng1 xu1 yu3 fen1 ， zhi1 zai4 gu4 pan4 jian4 。
- liao2 wei2 yi4 gu3 xing2 ， yong4 ji1 zhuang4 shi4 gan1 。

## 注释

## 译文

## 赏析
