---
id: du-fu-yong-huai-er-shou-er
title: 詠懷二首・二
titlePinyin: yong3 huai2 er4 shou3・er4
titleSlug: yong-huai-er-shou-er
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: []
---

## 正文

- 邦危壞法則，聖遠益愁慕。
- 飄颻桂水遊，悵望蒼梧暮。
- 潛魚不銜鉤，走鹿無反顧。
- 皦皦幽曠心，拳拳異平素。
- 衣食相拘閡，朋知限流寓。
- 風濤上春沙，千里侵江樹。
- 逆行少吉日，時節空復度。
- 井竈任塵埃，舟航煩數具。
- 牽纏加老病，瑣細隘俗務。
- 萬古一死生，胡爲足名數。
- 多憂污桃源，拙計泥銅柱。
- 未辭炎瘴毒，擺落跋涉懼。
- 虎狼窺中原，焉得所歷住。
- 葛洪及許靖，避世常此路。
- 賢愚誠等差，自愛各馳騖。
- 羸瘠且如何，魄奪鍼灸屢。
- 擁滯僮僕慵，稽留篙師怒。
- 終當挂帆席，天意難告訴。
- 南爲祝融客，勉強親杖屨。
- 結託老人星，羅浮展衰步。

## 拼音

- bang1 wei1 huai4 fa3 ze2 ， sheng4 yuan3 yi4 chou2 mu4 。
- piao1 yao2 gui4 shui3 you2 ， chang4 wang4 cang1 wu2 mu4 。
- qian2 yu2 bu4 xian2 gou1 ， zou3 lu4 wu2 fan3 gu4 。
- jiao3 jiao3 you1 kuang4 xin1 ， quan2 quan2 yi4 ping2 su4 。
- yi1 shi2 xiang4 ju1 he2 ， peng2 zhi1 xian4 liu2 yu4 。
- feng1 tao1 shang4 chun1 sha1 ， qian1 li3 qin1 jiang1 shu4 。
- ni4 xing2 shao3 ji2 ri4 ， shi2 jie2 kong1 fu4 du4 。
- jing3 zao4 ren4 chen2 ai1 ， zhou1 hang2 fan2 shu4 ju4 。
- qian1 chan2 jia1 lao3 bing4 ， suo3 xi4 ai4 su2 wu4 。
- wan4 gu3 yi4 si3 sheng1 ， hu2 wei2 zu2 ming2 shu4 。
- duo1 you1 wu1 tao2 yuan2 ， zhuo1 ji4 ni2 tong2 zhu4 。
- wei4 ci2 yan2 zhang4 du2 ， bai3 luo4 ba2 she4 ju4 。
- hu3 lang2 kui1 zhong1 yuan2 ， yan1 de2 suo3 li4 zhu4 。
- ge3 hong2 ji2 xu1 jing4 ， bi4 shi4 chang2 ci3 lu4 。
- xian2 yu2 cheng2 deng3 cha4 ， zi4 ai4 ge4 chi2 wu4 。
- lei2 ji2 qie3 ru2 he2 ， po4 duo2 zhen1 jiu3 lü3 。
- yong1 zhi4 tong2 pu2 yong1 ， ji1 liu2 gao1 shi1 nu4 。
- zhong1 dang1 gua4 fan1 xi2 ， tian1 yi4 nan2 gao4 su4 。
- nan2 wei2 zhu4 rong2 ke4 ， mian3 qiang2 qin1 zhang4 ju4 。
- jie2 tuo1 lao3 ren2 xing1 ， luo2 fu2 zhan3 shuai1 bu4 。

## 注释

## 译文

## 赏析
