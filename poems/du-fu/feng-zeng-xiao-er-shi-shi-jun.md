---
id: du-fu-feng-zeng-xiao-er-shi-shi-jun
title: 奉贈蕭二十使君
titlePinyin: feng4 zeng4 xiao1 er4 shi2 shi3 jun1
titleSlug: feng-zeng-xiao-er-shi-shi-jun
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: []
---

## 正文

- 惜在嚴公幕，俱爲蜀使臣。
- 艱危參大府，前後間清塵。
- 起草鳴先路，乘槎動要津。
- 王鳧聊暫出，蕭雉只相馴。
- 終始任安義，荒蕪孟母鄰。
- 聯翩匍匐禮，意氣死生親。
- 張老存家事，嵇康有故人。
- 食恩慙鹵莽，鏤骨抱酸辛。
- 巢許山林志，夔龍廊廟珍。
- 鵬圖乃矯翼，熊軾且移輪。
- 磊落衣冠地，蒼茫土木身。
- 塤篪鳴自合，金石瑩逾新。
- 重憶羅江外，同遊錦水濱。
- 結歡隨過隙，懷舊益霑巾。
- 曠絕含香舍，稽留伏枕辰。
- 停驂雙闕早，迴雁五湖春。
- 不達長卿病，從來原憲貧。
- 監河受貸粟，一起轍中鱗。

## 拼音

- xi1 zai4 yan2 gong1 mu4 ， ju4 wei2 shu3 shi3 chen2 。
- jian1 wei1 can1 da4 fu3 ， qian2 hou4 jian4 qing1 chen2 。
- qi3 cao3 ming2 xian1 lu4 ， cheng2 cha2 dong4 yao4 jin1 。
- wang2 fu2 liao2 zan4 chu1 ， xiao1 zhi4 zhi1 xiang1 xun4 。
- zhong1 shi3 ren2 an1 yi4 ， huang1 wu2 meng4 mu3 lin2 。
- lian2 pian1 pu2 fu2 li3 ， yi4 qi4 si3 sheng1 qin1 。
- zhang1 lao3 cun2 jia1 shi4 ， ji1 kang1 you3 gu4 ren2 。
- shi2 en1 can2 lu3 mang3 ， lou4 gu3 bao4 suan1 xin1 。
- chao2 xu1 shan1 lin2 zhi4 ， kui2 long2 lang2 miao4 zhen1 。
- peng2 tu2 nai3 jiao3 yi4 ， xiong2 shi4 qie3 yi2 lun2 。
- lei3 luo4 yi1 guan1 di4 ， cang1 mang2 tu3 mu4 shen1 。
- xun1 chi2 ming2 zi4 he2 ， jin1 shi2 ying2 yu2 xin1 。
- zhong4 yi4 luo2 jiang1 wai4 ， tong2 you2 jin3 shui3 bin1 。
- jie2 huan1 sui2 guo4 xi4 ， huai2 jiu4 yi4 zhan1 jin1 。
- kuang4 jue2 han2 xiang1 she4 ， ji1 liu2 fu2 zhen3 chen2 。
- ting2 can1 shuang1 que4 zao3 ， hui2 yan4 wu3 hu2 chun1 。
- bu4 da2 chang2 qing1 bing4 ， cong2 lai2 yuan2 xian4 pin2 。
- jian1 he2 shou4 dai4 su4 ， yi4 qi3 zhe2 zhong1 lin2 。

## 注释

## 译文

## 赏析
