---
id: du-fu-xi-you
title: 昔遊
titlePinyin: xi1 you2
titleSlug: xi-you
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: []
---

## 正文

- 昔者與高李，晚登單父臺。
- 寒蕪際碣石，萬里風雲來。
- 桑柘葉如雨，飛藿去裴回。
- 清霜大澤凍，禽獸有餘哀。
- 是時倉廩實，洞達寰區開。
- 猛士思滅胡，將帥望三台。
- 君王無所惜，駕馭英雄材。
- 幽燕盛用武，供給亦勞哉。
- 吳門轉粟帛，泛海陵蓬萊。
- 肉食三十萬，獵射起黃埃。
- 隔河憶長眺，青歲已摧頹。
- 不及少年日，無復故人杯。
- 賦詩獨流涕，亂世想賢才。
- 有能市駿骨，莫恨少龍媒。
- 商山議得失，蜀主脫嫌猜。
- 呂尚封國邑，傅說已鹽梅。
- 景晏楚山深，水鶴去低回。
- 龐公任本性，攜子臥蒼苔。

## 拼音

- xi1 zhe3 yu3 gao1 li3 ， wan3 deng1 dan1 fu4 tai2 。
- han2 wu2 ji4 jie2 shi2 ， wan4 li3 feng1 yun2 lai2 。
- sang1 zhe4 ye4 ru2 yu3 ， fei1 huo4 qu4 pei2 hui2 。
- qing1 shuang1 da4 ze2 dong4 ， qin2 shou4 you3 yu2 ai1 。
- shi4 shi2 cang1 lin3 shi2 ， dong4 da2 huan2 qu1 kai1 。
- meng3 shi4 si1 mie4 hu2 ， jiang1 shuai4 wang4 san1 tai2 。
- jun1 wang2 wu2 suo3 xi1 ， jia4 yu4 ying1 xiong2 cai2 。
- you1 yan1 sheng4 yong4 wu3 ， gong4 gei3 yi4 lao2 zai1 。
- wu2 men2 zhuan3 su4 bo2 ， fan4 hai3 ling2 peng2 lai2 。
- rou4 shi2 san1 shi2 wan4 ， lie4 she4 qi3 huang2 ai1 。
- ge2 he2 yi4 chang2 tiao4 ， qing1 sui4 yi3 cui1 tui2 。
- bu4 ji2 shao4 nian2 ri4 ， wu2 fu4 gu4 ren2 bei1 。
- fu4 shi1 du2 liu2 ti4 ， luan4 shi4 xiang3 xian2 cai2 。
- you3 neng2 shi4 jun4 gu3 ， mo4 hen4 shao3 long2 mei2 。
- shang1 shan1 yi4 de2 shi1 ， shu3 zhu3 tuo1 xian2 cai1 。
- lü3 shang4 feng1 guo2 yi4 ， fu4 shuo1 yi3 yan2 mei2 。
- jing3 yan4 chu3 shan1 shen1 ， shui3 he4 qu4 di1 hui2 。
- pang2 gong1 ren4 ben3 xing4 ， xie2 zi3 wo4 cang1 tai2 。

## 注释

## 译文

## 赏析
