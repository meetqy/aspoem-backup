---
id: du-fu-ji-yue-zhou-jia-si-ma-liu-zhang-ba-zhou-yan-ba-shi-jun-liang-ge-lao-wu-shi-yun
title: 寄岳州賈司馬六丈巴州嚴八使君兩閣老五十韻
titlePinyin: ji4 yue4 zhou1 jia3 si1 ma3 liu4 zhang4 ba1 zhou1 yan2 ba1 shi3 jun1 liang3 ge2 lao3 wu3 shi2 yun4
titleSlug: ji-yue-zhou-jia-si-ma-liu-zhang-ba-zhou-yan-ba-shi-jun-liang-ge-lao-wu-shi-yun
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: []
---

## 正文

- 衡岳啼猨裏，巴州鳥道邊。
- 故人俱不利，謫宦兩悠然。
- 開闢乾坤正，榮枯雨露偏。
- 長沙才子遠，釣瀨客星懸。
- 憶昨趨行殿，殷憂捧御筵。
- 討胡愁李廣，奉使待張騫。
- 無復雲臺仗，虛修水戰船。
- 蒼茫城七十，流落劒三千。
- 畫角吹秦晉，旄頭俯澗瀍。
- 小儒輕董卓，有識笑苻堅。
- 浪作禽填海，那將血射天。
- 萬方思助順，一鼓氣無前。
- 陰散陳倉北，晴熏太白巔。
- 亂麻屍積衛，破竹勢臨燕。
- 法駕還雙闕，王師下八川。
- 此時霑奉引，佳氣拂周旋。
- 貔虎開金甲，麒麟受玉鞭。
- 侍臣諳入仗，廄馬解登仙。
- 花動朱樓雪，城凝碧樹煙。
- 衣冠心慘愴，故老淚潺湲。
- 哭廟悲風急，朝正霽景鮮。
- 月分梁漢米，春得水衡錢。
- 內蘂繁於纈，宮莎輭勝緜。
- 恩榮同拜手，出入最隨肩。
- 晚著華堂醉，寒重繡被眠。
- 轡齊兼秉燭，書枉滿懷牋。
- 每覺升元輔，深期列大賢。
- 秉鈞方咫尺，鎩翮再聊翩。
- 禁掖朋從改，微班性命全。
- 青蒲甘受戮，白髮竟誰憐。
- 弟子貧原憲，諸生老伏虔。
- 師資謙未達，鄉黨敬何先。
- 舊好腸堪斷，新愁眼欲穿。
- 翠乾危棧竹，紅膩小湖蓮。
- 賈筆論孤憤，嚴詩賦幾篇。
- 定知深意苦，莫使衆人傳。
- 貝錦無停織，朱絲有斷弦。
- 浦鷗防碎首，霜鶻不空拳。
- 地僻昏炎瘴，山稠隘石泉。
- 且將棊度日，應用酒爲年。
- 典郡終微眇，治中實棄捐。
- 安排求傲吏，比興展歸田。
- 去去才難得，蒼蒼理又玄。
- 古人稱逝矣，吾道卜終焉。
- 隴外飜投迹，漁陽復控弦。
- 笑爲妻子累，甘與歲時遷。
- 親故行稀少，兵戈動接聯。
- 他鄉饒夢寐，失侶自屯邅。
- 多病加淹泊，長吟阻靜便。
- 如公盡雄俊，志在必騰騫。

## 拼音

- heng2 yue4 ti2 yuan2 li3 ， ba1 zhou1 niao3 dao4 bian1 。
- gu4 ren2 ju4 bu2 li4 ， zhe2 huan4 liang3 you1 ran2 。
- kai1 pi4 qian2 kun1 zheng4 ， rong2 ku1 yu3 lu4 pian1 。
- chang2 sha1 cai2 zi3 yuan3 ， diao4 lai4 ke4 xing1 xuan2 。
- yi4 zuo2 qu1 xing2 dian4 ， yin1 you1 peng3 yu4 yan2 。
- tao3 hu2 chou2 li3 guang3 ， feng4 shi3 dai4 zhang1 qian1 。
- wu2 fu4 yun2 tai2 zhang4 ， xu1 xiu1 shui3 zhan4 chuan2 。
- cang1 mang2 cheng2 qi1 shi2 ， liu2 luo4 jian4 san1 qian1 。
- hua4 jiao3 chui1 qin2 jin4 ， mao2 tou2 fu3 jian4 chan2 。
- xiao3 ru2 qing1 dong3 zhuo2 ， you3 shi2 xiao4 fu2 jian1 。
- lang4 zuo4 qin2 tian2 hai3 ， na4 jiang1 xue4 she4 tian1 。
- wan4 fang1 si1 zhu4 shun4 ， yi4 gu3 qi4 wu2 qian2 。
- yin1 san4 chen2 cang1 bei3 ， qing2 xun1 tai4 bai2 dian1 。
- luan4 ma2 shi1 ji1 wei4 ， po4 zhu2 shi4 lin2 yan4 。
- fa3 jia4 huan2 shuang1 que4 ， wang2 shi1 xia4 ba1 chuan1 。
- ci3 shi2 zhan1 feng4 yin3 ， jia1 qi4 fu2 zhou1 xuan2 。
- pi2 hu3 kai1 jin1 jia3 ， qi2 lin2 shou4 yu4 bian1 。
- shi4 chen2 an1 ru4 zhang4 ， jiu4 ma3 jie3 deng1 xian1 。
- hua1 dong4 zhu1 lou2 xue3 ， cheng2 ning2 bi4 shu4 yan1 。
- yi1 guan1 xin1 can3 chuang4 ， gu4 lao3 lei4 chan2 yuan2 。
- ku1 miao4 bei1 feng1 ji2 ， chao2 zheng4 ji4 jing3 xian1 。
- yue4 fen1 liang2 han4 mi3 ， chun1 de2 shui3 heng2 qian2 。
- nei4 rui3 fan2 wu1 xie4 ， gong1 sha1 ruan3 sheng4 mian2 。
- en1 rong2 tong2 bai4 shou3 ， chu1 ru4 zui4 sui2 jian1 。
- wan3 zhu4 hua2 tang2 zui4 ， han2 zhong4 xiu4 bei4 mian2 。
- pei4 qi2 jian1 bing3 zhu2 ， shu1 wang3 man3 huai2 jian1 。
- mei3 jue2 sheng1 yuan2 fu3 ， shen1 qi1 lie4 da4 xian2 。
- bing3 jun1 fang1 zhi3 chi3 ， sha1 he2 zai4 liao2 pian1 。
- jin4 ye4 peng2 cong2 gai3 ， wei1 ban1 xing4 ming4 quan2 。
- qing1 pu2 gan1 shou4 lu4 ， bai2 fa4 jing4 shui2 lian2 。
- di4 zi3 pin2 yuan2 xian4 ， zhu1 sheng1 lao3 fu2 qian2 。
- shi1 zi1 qian1 wei4 da2 ， xiang1 dang3 jing4 he2 xian1 。
- jiu4 hao3 chang2 kan1 duan4 ， xin1 chou2 yan3 yu4 chuan1 。
- cui4 qian2 wei1 zhan4 zhu2 ， hong2 ni4 xiao3 hu2 lian2 。
- jia3 bi3 lun4 gu1 fen4 ， yan2 shi1 fu4 ji1 pian1 。
- ding4 zhi1 shen1 yi4 ku3 ， mo4 shi3 zhong4 ren2 chuan2 。
- bei4 jin3 wu2 ting2 zhi1 ， zhu1 si1 you3 duan4 xian2 。
- pu3 ou1 fang2 sui4 shou3 ， shuang1 gu3 bu4 kong1 quan2 。
- di4 pi4 hun1 yan2 zhang4 ， shan1 chou2 ai4 shi2 quan2 。
- qie3 jiang1 qi2 du4 ri4 ， ying1 yong4 jiu3 wei2 nian2 。
- dian3 jun4 zhong1 wei1 miao3 ， zhi4 zhong1 shi2 qi4 juan1 。
- an1 pai2 qiu2 ao4 li4 ， bi3 xing1 zhan3 gui1 tian2 。
- qu4 qu4 cai2 nan2 de2 ， cang1 cang1 li3 you4 xuan2 。
- gu3 ren2 cheng1 shi4 yi3 ， wu2 dao4 bu3 zhong1 yan1 。
- long3 wai4 fan1 tou2 ji4 ， yu2 yang2 fu4 kong4 xian2 。
- xiao4 wei2 qi1 zi0 lei4 ， gan1 yu3 sui4 shi2 qian1 。
- qin1 gu4 xing2 xi1 shao3 ， bing1 ge1 dong4 jie1 lian2 。
- ta1 xiang1 rao2 meng4 mei4 ， shi1 lü3 zi4 tun2 zhan1 。
- duo1 bing4 jia1 yan1 bo2 ， chang2 yin2 zu3 jing4 bian4 。
- ru2 gong1 jin4 xiong2 jun4 ， zhi4 zai4 bi4 teng2 qian1 。

## 注释

## 译文

## 赏析
