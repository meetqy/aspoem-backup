---
id: du-fu-fa-tong-gu-xian
title: 發同谷縣
titlePinyin: fa1 tong2 gu3 xian4
titleSlug: fa-tong-gu-xian
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: []
---

## 正文

- 賢有不黔突，聖有不煖席。
- 況我飢愚人，焉能尚安宅。
- 始來茲山中，休駕喜地僻。
- 奈何迫物累，一歲四行役。
- 忡忡去絕境，杳杳更遠適。
- 停驂龍潭雲，回首白崖石。
- 臨岐別數子，握手淚再滴。
- 交情無舊深，窮老多慘慼。
- 平生嬾拙意，偶值棲遁跡。
- 去住與願違，仰慙林間翮。

## 拼音

- xian2 you3 bu4 qian2 tu1 ， sheng4 you3 bu4 xuan1 xi2 。
- kuang4 wo3 ji1 yu2 ren2 ， yan1 neng2 shang4 an1 zhai2 。
- shi3 lai2 zi1 shan1 zhong1 ， xiu1 jia4 xi3 di4 pi4 。
- nai4 he2 po4 wu4 lei4 ， yi2 sui4 si4 hang2 yi4 。
- chong1 chong1 qu4 jue2 jing4 ， yao3 yao3 geng4 yuan3 shi4 。
- ting2 can1 long2 tan2 yun2 ， hui2 shou3 bai2 ya2 shi2 。
- lin2 qi2 bie2 shu4 zi3 ， wo4 shou3 lei4 zai4 di1 。
- jiao1 qing0 wu2 jiu4 shen1 ， qiong2 lao3 duo1 can3 qi1 。
- ping2 sheng1 lan3 zhuo1 yi4 ， ou3 zhi2 qi1 dun4 ji4 。
- qu4 zhu4 yu3 yuan4 wei2 ， yang3 can2 lin2 jian4 he2 。

## 注释

## 译文

## 赏析
