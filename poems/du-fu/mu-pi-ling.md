---
id: du-fu-mu-pi-ling
title: 木皮嶺
titlePinyin: mu4 pi2 ling3
titleSlug: mu-pi-ling
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: []
---

## 正文

- 首路栗亭西，尚想鳳皇邨。
- 季冬攜童穉，辛苦赴蜀門。
- 南登木皮嶺，艱險不易論。
- 汗流被我體，祁寒爲之暄。
- 遠岫爭輔佐，千巖自崩奔。
- 始知五岳外，別有他山尊。
- 仰干塞大明，俯入裂厚坤。
- 再聞虎豹鬬，屢跼風水昏。
- 高有廢閣道，摧折如短轅。
- 下有冬青林，石上走長根。
- 西崖特秀發，煥若靈芝繁。
- 潤聚金碧氣，清無沙土痕。
- 憶觀崑崙圖，目擊懸圃存。
- 對此欲何適，默傷垂老魂。

## 拼音

- shou3 lu4 li4 ting2 xi1 ， shang4 xiang3 feng4 huang2 cun1 。
- ji4 dong1 xie2 tong2 zhi4 ， xin1 ku3 fu4 shu3 men2 。
- nan2 deng1 mu4 pi2 ling3 ， jian1 xian3 bu2 yi4 lun4 。
- han4 liu2 bei4 wo3 ti3 ， qi2 han2 wei2 zhi1 xuan1 。
- yuan3 xiu4 zheng1 fu3 zuo3 ， qian1 yan2 zi4 beng1 ben1 。
- shi3 zhi1 wu3 yue4 wai4 ， bie2 you3 ta1 shan1 zun1 。
- yang3 gan1 sai1 da4 ming2 ， fu3 ru4 lie4 hou4 kun1 。
- zai4 wen2 hu3 bao4 dou4 ， lü3 ju2 feng1 shui3 hun1 。
- gao1 you3 fei4 ge2 dao4 ， cui1 zhe2 ru2 duan3 yuan2 。
- xia4 you3 dong1 qing1 lin2 ， shi2 shang4 zou3 chang2 gen1 。
- xi1 ya2 te4 xiu4 fa1 ， huan4 ruo4 ling2 zhi1 fan2 。
- run4 ju4 jin1 bi4 qi4 ， qing1 wu2 sha1 tu3 hen2 。
- yi4 guan1 kun1 lun2 tu2 ， mu4 ji1 xuan2 pu3 cun2 。
- dui4 ci3 yu4 he2 shi4 ， mo4 shang1 chui2 lao3 hun2 。

## 注释

## 译文

## 赏析
