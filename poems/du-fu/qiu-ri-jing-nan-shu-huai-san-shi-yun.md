---
id: du-fu-qiu-ri-jing-nan-shu-huai-san-shi-yun
title: 秋日荆南述懷三十韻
titlePinyin: qiu1 ri4 jing1 nan2 shu4 huai2 san1 shi2 yun4
titleSlug: qiu-ri-jing-nan-shu-huai-san-shi-yun
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: []
---

## 正文

- 昔承推獎分，媿匪挺生材。
- 遲暮宮臣忝，艱危衮職陪。
- 揚鑣隨日馭，折檻出雲臺。
- 罪戾寬猶活，干戈塞未開。
- 星霜玄鳥變，身世白駒催。
- 伏枕因超忽，扁舟任往來。
- 九鑽巴噀火，三蟄楚祠雷。
- 望帝傳應實，昭王問不迴。
- 蛟螭深作橫，豺虎亂雄猜。
- 素業行已矣，浮名安在哉？
- 琴烏曲怨憤，庭鶴舞摧頹。
- 秋雨漫湘水，陰風過嶺梅。
- 苦搖求食尾，常曝報恩顋。
- 結舌防讒柄，探腸有禍胎。
- 蒼茫步兵哭，展轉仲宣哀。
- 飢籍家家米，愁徵處處杯。
- 休爲貧士歎，任受衆人咍。
- 得喪初難識，榮枯劃易該。
- 差池分組冕，合沓起蒿萊。
- 不必伊周地，皆知屈宋才。
- 漢庭和異域，晉史坼中台。
- 霸業尋常體，忠臣忌諱災。
- 羣公紛戮力，聖慮窅裴回。
- 數見銘鍾鼎，真宜法斗魁。
- 願聞鋒鏑鑄，莫使棟梁摧。
- 盤石圭多翦，凶門轂少推。
- 垂旒資穆穆，祝網但恢恢。
- 赤雀飜然至，黃龍詎假媒。
- 賢非夢傅野，隱類鑿顏坯。
- 自古江湖客，冥心苦死灰。

## 拼音

- xi1 cheng2 tui1 jiang3 fen1 ， kui4 fei3 ting3 sheng1 cai2 。
- chi2 mu4 gong1 chen2 tian3 ， jian1 wei1 gun3 zhi2 pei2 。
- yang2 biao1 sui2 ri4 yu4 ， zhe2 jian4 chu1 yun2 tai2 。
- zui4 li4 kuan1 you2 huo2 ， gan1 ge1 sai1 wei4 kai1 。
- xing1 shuang1 xuan2 niao3 bian4 ， shen1 shi4 bai2 ju1 cui1 。
- fu2 zhen3 yin1 chao1 hu1 ， pian1 zhou1 ren4 wang3 lai2 。
- jiu3 zuan1 ba1 xun4 huo3 ， san1 zhe2 chu3 ci2 lei2 。
- wang4 di4 chuan2 ying1 shi2 ， zhao1 wang2 wen4 bu4 hui2 。
- jiao1 chi1 shen1 zuo4 heng2 ， chai2 hu3 luan4 xiong2 cai1 。
- su4 ye4 xing2 yi3 yi3 ， fu2 ming2 an1 zai4 zai1 ？
- qin2 wu1 qu3 yuan4 fen4 ， ting2 he4 wu3 cui1 tui2 。
- qiu1 yu3 man4 xiang1 shui3 ， yin1 feng1 guo4 ling3 mei2 。
- ku3 yao2 qiu2 shi2 wei3 ， chang2 pu4 bao4 en1 sai1 。
- jie2 she2 fang2 chan2 bing3 ， tan4 chang2 you3 huo4 tai1 。
- cang1 mang2 bu4 bing1 ku1 ， zhan3 zhuan3 zhong4 xuan1 ai1 。
- ji1 ji2 jia1 jia1 mi3 ， chou2 zhi3 chu3 chu3 bei1 。
- xiu1 wei2 pin2 shi4 tan4 ， ren4 shou4 zhong4 ren2 hai1 。
- de2 sang1 chu1 nan2 shi2 ， rong2 ku1 hua2 yi4 gai1 。
- cha1 chi2 fen1 zu3 mian3 ， he2 ta4 qi3 hao1 lai2 。
- bu2 bi4 yi1 zhou1 di4 ， jie1 zhi1 qu1 song4 cai2 。
- han4 ting2 he2 yi4 yu4 ， jin4 shi3 che4 zhong1 tai2 。
- ba4 ye4 xun2 chang2 ti3 ， zhong1 chen2 ji4 hui4 zai1 。
- qun2 gong1 fen1 lu4 li4 ， sheng4 lü4 yao3 pei2 hui2 。
- shu4 jian4 ming2 zhong1 ding3 ， zhen1 yi2 fa3 dou4 kui2 。
- yuan4 wen2 feng1 di2 zhu4 ， mo4 shi3 dong4 liang2 cui1 。
- pan2 shi2 gui1 duo1 jian3 ， xiong1 men2 gu3 shao3 tui1 。
- chui2 liu2 zi1 mu4 mu4 ， zhu4 wang3 dan4 hui1 hui1 。
- chi4 que4 fan1 ran2 zhi4 ， huang2 long2 ju4 jia3 mei2 。
- xian2 fei1 meng4 fu4 ye3 ， yin3 lei4 zao2 yan2 pi1 。
- zi4 gu3 jiang1 hu2 ke4 ， ming2 xin1 ku3 si3 hui1 。

## 注释

## 译文

## 赏析
