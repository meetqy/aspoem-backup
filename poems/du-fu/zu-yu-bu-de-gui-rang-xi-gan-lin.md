---
id: du-fu-zu-yu-bu-de-gui-rang-xi-gan-lin
title: 阻雨不得歸瀼西甘林
titlePinyin: zu3 yu3 bu4 de2 gui1 rang2 xi1 gan1 lin2
titleSlug: zu-yu-bu-de-gui-rang-xi-gan-lin
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: []
---

## 正文

- 三伏適已過，驕陽化爲霖。
- 欲歸瀼西宅，阻此江浦深。
- 壞舟百版坼，峻岸復萬尋。
- 篙工初一棄，恐泥勞寸心。
- 佇立東城隅，悵望高飛禽。
- 草堂亂懸圃，不隔崑崙岑。
- 昏渾衣裳外，曠絕同層陰。
- 園甘長成時，三寸如黃金。
- 諸侯舊上計，厥貢傾千林。
- 邦人不足重，所迫豪吏侵。
- 客居暫封殖，日夜偶瑤琴。
- 虛徐五株態，側塞煩胸襟。
- 焉得輟兩足，杖藜出嶇嶔。
- 條流數翠實，偃息歸碧潯。
- 拂拭烏皮几，喜聞樵牧音。
- 令兒快搔背，脫我頭上簪。

## 拼音

- san1 fu2 shi4 yi3 guo4 ， jiao1 yang2 hua4 wei2 lin2 。
- yu4 gui1 rang2 xi1 zhai2 ， zu3 ci3 jiang1 pu3 shen1 。
- huai4 zhou1 bai3 ban3 che4 ， jun4 an4 fu4 wan4 xun2 。
- gao1 gong1 chu1 yi1 qi4 ， kong3 ni2 lao2 cun4 xin1 。
- zhu4 li4 dong1 cheng2 yu2 ， chang4 wang4 gao1 fei1 qin2 。
- cao3 tang2 luan4 xuan2 pu3 ， bu4 ge2 kun1 lun2 cen2 。
- hun1 hun2 yi1 shang0 wai4 ， kuang4 jue2 tong2 ceng2 yin1 。
- yuan2 gan1 chang2 cheng2 shi2 ， san1 cun4 ru2 huang2 jin1 。
- zhu1 hou2 jiu4 shang4 ji4 ， jue2 gong4 qing1 qian1 lin2 。
- bang1 ren2 bu4 zu2 zhong4 ， suo3 po4 hao2 li4 qin1 。
- ke4 ju1 zan4 feng1 zhi2 ， ri4 ye4 ou3 yao2 qin2 。
- xu1 xu2 wu3 zhu1 tai4 ， ce4 sai1 fan2 xiong1 jin1 。
- yan1 de2 chuo4 liang3 zu2 ， zhang4 li2 chu1 qu1 qin1 。
- tiao2 liu2 shu4 cui4 shi2 ， yan3 xi1 gui1 bi4 xun2 。
- fu2 shi4 wu1 pi2 ji3 ， xi3 wen2 qiao2 mu4 yin1 。
- ling4 er2 kuai4 sao1 bei4 ， tuo1 wo3 tou2 shang4 zan1 。

## 注释

## 译文

## 赏析
