---
id: du-fu-ye-xian-zhu-miao
title: 謁先主廟
titlePinyin: ye4 xian1 zhu3 miao4
titleSlug: ye-xian-zhu-miao
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 慘淡風雲會，乘時各有人。
- 力侔分社稷，志屈偃經綸。
- 復漢留長策，中原仗老臣。
- 雜耕心未已，歐血事酸辛。
- 霸氣西南歇，雄圖曆數屯。
- 錦江元過楚，劒閣復通秦。
- 舊俗存祠廟，空山立鬼神。
- 虛簷交鳥道，枯木半龍鱗。
- 竹送清溪月，苔移玉座春。
- 閭閻兒女換，歌舞歲時新。
- 絕域歸舟遠，荒城繫馬頻。
- 如何對搖落，況乃久風塵。
- 孰與關張並，功臨耿鄧親。
- 應天才不小，得士契無鄰。
- 遲暮堪帷幄，飄零且釣緡。
- 向來憂國淚，寂寞灑衣巾。

## 拼音

- can3 dan4 feng1 yun2 hui4 ， cheng2 shi2 ge4 you3 ren2 。
- li4 mou2 fen1 she4 ji4 ， zhi4 qu1 yan3 jing1 lun2 。
- fu4 han4 liu2 chang2 ce4 ， zhong1 yuan2 zhang4 lao3 chen2 。
- za2 geng1 xin1 wei4 yi3 ， ou1 xue4 shi4 suan1 xin1 。
- ba4 qi4 xi1 nan2 xie1 ， xiong2 tu2 li4 shu4 tun2 。
- jin3 jiang1 yuan2 guo4 chu3 ， jian4 ge2 fu4 tong1 qin2 。
- jiu4 su2 cun2 ci2 miao4 ， kong1 shan1 li4 gui3 shen2 。
- xu1 yan2 jiao1 niao3 dao4 ， ku1 mu4 ban4 long2 lin2 。
- zhu2 song4 qing1 xi1 yue4 ， tai2 yi2 yu4 zuo4 chun1 。
- lü2 yan2 er2 nü3 huan4 ， ge1 wu3 sui4 shi2 xin1 。
- jue2 yu4 gui1 zhou1 yuan3 ， huang1 cheng2 xi4 ma3 bin1 。
- ru2 he2 dui4 yao2 luo4 ， kuang4 nai3 jiu3 feng1 chen2 。
- shu2 yu3 guan1 zhang1 bing4 ， gong1 lin2 geng3 deng4 qin1 。
- ying1 tian1 cai2 bu4 xiao3 ， de2 shi4 qi4 wu2 lin2 。
- chi2 mu4 kan1 wei2 wo4 ， piao1 ling2 qie3 diao4 min2 。
- xiang4 lai2 you1 guo2 lei4 ， ji4 mo4 sa3 yi1 jin1 。

## 注释

## 译文

## 赏析
