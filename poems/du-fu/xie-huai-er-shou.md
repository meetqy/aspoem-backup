---
id: du-fu-xie-huai-er-shou
title: 寫懷二首
titlePinyin: xie3 huai2 er4 shou3
titleSlug: xie-huai-er-shou
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: []
---

## 正文

- 勞生共乾坤，何處異風俗。冉冉自趨競，行行見羈束。
- 無貴賤不悲，無富貧亦足。萬古一骸骨，鄰家遞歌哭。
- 鄙夫到巫峽，三歲如轉燭。全命甘留滯，忘情任榮辱。
- 朝班及暮齒，日給還脫粟。編蓬石城東，采藥山北穀。
- 用心霜雪間，不必條蔓綠。非關故安排，曾是順幽獨。
- 達士如弦直，小人似鉤曲。曲直我不知，負暄候樵牧。
- 夜深坐南軒，明月照我膝。驚風翻河漢，梁棟已出日。
- 群生各一宿，飛動自儔匹。吾亦驅其兒，營營為私實。
- 天寒行旅稀，歲暮日月疾。榮名忽中人，世亂如蟣虱。
- 古者三皇前，滿腹志願畢。胡為有結繩，陷此膠與漆。
- 禍首燧人氏，厲階董狐筆。君看燈燭張，轉使飛蛾密。
- 放神八極外，俯仰俱蕭瑟。終契如往還，得匪合仙術。

## 拼音

- lao2 sheng1 gong4 qian2 kun1 ， he2 chu3 yi4 feng1 su2 。 ran3 ran3 zi4 qu1 jing4 ， xing2 xing2 jian4 ji1 shu4 。
- wu2 gui4 jian4 bu4 bei1 ， wu2 fu4 pin2 yi4 zu2 。 wan4 gu3 yi4 hai2 gu3 ， lin2 jia1 di4 ge1 ku1 。
- bi3 fu1 dao4 wu1 xia2 ， san1 sui4 ru2 zhuan3 zhu2 。 quan2 ming4 gan1 liu2 zhi4 ， wang4 qing2 ren4 rong2 ru3 。
- chao2 ban1 ji2 mu4 chi3 ， ri4 gei3 huan2 tuo1 su4 。 bian1 peng2 shi2 cheng2 dong1 ， cai3 yao4 shan1 bei3 gu3 。
- yong4 xin1 shuang1 xue3 jian4 ， bu2 bi4 tiao2 man4 lü4 。 fei1 guan1 gu4 an1 pai2 ， ceng2 shi4 shun4 you1 du2 。
- da2 shi4 ru2 xian2 zhi2 ， xiao3 ren2 si4 gou1 qu3 。 qu1 zhi2 wo3 bu4 zhi1 ， fu4 xuan1 hou4 qiao2 mu4 。
- ye4 shen1 zuo4 nan2 xuan1 ， ming2 yue4 zhao4 wo3 xi1 。 jing1 feng1 fan1 he2 han4 ， liang2 dong4 yi3 chu1 ri4 。
- qun2 sheng1 ge4 yi2 su4 ， fei1 dong4 zi4 chou2 pi3 。 wu2 yi4 qu1 qi2 er2 ， ying2 ying2 wei2 si1 shi2 。
- tian1 han2 xing2 lü3 xi1 ， sui4 mu4 ri4 yue4 ji2 。 rong2 ming2 hu1 zhong1 ren2 ， shi4 luan4 ru2 ji3 shi1 。
- gu3 zhe3 san1 huang2 qian2 ， man3 fu4 zhi4 yuan4 bi4 。 hu2 wei2 you3 jie2 sheng2 ， xian4 ci3 jiao1 yu3 qi1 。
- huo4 shou3 sui4 ren2 shi4 ， li4 jie1 dong3 hu2 bi3 。 jun1 kan4 deng1 zhu2 zhang1 ， zhuan3 shi3 fei1 e2 mi4 。
- fang4 shen2 ba1 ji2 wai4 ， fu3 yang3 ju4 xiao1 se4 。 zhong1 qi4 ru2 wang3 huan2 ， de2 fei3 he2 xian1 shu4 。

## 注释

## 译文

## 赏析
