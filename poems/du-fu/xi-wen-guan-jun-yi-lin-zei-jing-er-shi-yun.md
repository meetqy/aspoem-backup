---
id: du-fu-xi-wen-guan-jun-yi-lin-zei-jing-er-shi-yun
title: 喜聞官軍已臨賊境二十韻
titlePinyin: xi3 wen2 guan1 jun1 yi3 lin2 zei2 jing4 er4 shi2 yun4
titleSlug: xi-wen-guan-jun-yi-lin-zei-jing-er-shi-yun
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: []
---

## 正文

- 胡虜潛京縣，官軍擁賊壕。
- 鼎魚猶假息，穴蟻欲何逃。
- 帳殿羅玄冕，轅門照白袍。
- 秦山當警蹕，漢苑入旌旄。
- 路失羊腸險，雲橫雉尾高。
- 五原空壁壘，八水散風濤。
- 今日看天意，遊魂貸爾曹。
- 乞降那更得，尚詐莫徒勞。
- 元帥歸龍種，司空握豹韜。
- 前軍蘇武節，左將呂虔刀。
- 兵氣回飛鳥，威聲沒巨鼇。
- 戈鋋開雪色，弓矢尚秋毫。
- 天步艱方盡，時和運更遭。
- 誰云遺毒螫，已是沃腥臊。
- 睿想丹墀近，神行羽衛牢。
- 花門騰絕漠，拓羯渡臨洮。
- 此輩感恩至，羸俘何足操。
- 鋒先衣染血，騎突劒吹毛。
- 喜覺都城動，悲憐子女號。
- 家家賣釵釧，只待獻春醪。

## 拼音

- hu2 lu3 qian2 jing1 xian4 ， guan1 jun1 yong1 zei2 hao2 。
- ding3 yu2 you2 jia3 xi1 ， xue2 yi3 yu4 he2 tao2 。
- zhang4 dian4 luo2 xuan2 mian3 ， yuan2 men2 zhao4 bai2 pao2 。
- qin2 shan1 dang1 jing3 bi4 ， han4 yuan4 ru4 jing1 mao2 。
- lu4 shi1 yang2 chang2 xian3 ， yun2 heng2 zhi4 wei3 gao1 。
- wu3 yuan2 kong1 bi4 lei3 ， ba1 shui3 san4 feng1 tao1 。
- jin1 ri4 kan4 tian1 yi4 ， you2 hun2 dai4 er3 cao2 。
- qi3 xiang2 na4 geng4 de2 ， shang4 zha4 mo4 tu2 lao2 。
- yuan2 shuai4 gui1 long2 zhong3 ， si1 kong1 wo4 bao4 tao1 。
- qian2 jun1 su1 wu3 jie2 ， zuo3 jiang1 lü3 qian2 dao1 。
- bing1 qi4 hui2 fei1 niao3 ， wei1 sheng1 mei2 ju4 ao2 。
- ge1 chan2 kai1 xue3 se4 ， gong1 shi3 shang4 qiu1 hao2 。
- tian1 bu4 jian1 fang1 jin4 ， shi2 he2 yun4 geng4 zao1 。
- shui2 yun2 yi2 du2 shi4 ， yi3 shi4 wo4 xing1 sao1 。
- rui4 xiang3 dan1 chi2 jin4 ， shen2 xing2 yu3 wei4 lao2 。
- hua1 men2 teng2 jue2 mo4 ， tuo4 jie2 du4 lin2 tao2 。
- ci3 bei4 gan3 en1 zhi4 ， lei2 fu2 he2 zu2 cao1 。
- feng1 xian1 yi1 ran3 xue4 ， qi2 tu1 jian4 chui1 mao2 。
- xi3 jue2 du1 cheng2 dong4 ， bei1 lian2 zi3 nü3 hao4 。
- jia1 jia1 mai4 chai1 chuan4 ， zhi1 dai4 xian4 chun1 lao2 。

## 注释

## 译文

## 赏析
