---
id: du-fu-feng-song-wang-xin-zhou-yin-bei-gui
title: 奉送王信州崟北歸
titlePinyin: feng4 song4 wang2 xin4 zhou1 yin2 bei3 gui1
titleSlug: feng-song-wang-xin-zhou-yin-bei-gui
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: []
---

## 正文

- 朝廷防盜賊，供給愍誅求。
- 下詔選郎署，傳聲能典州。
- 蒼生今日困，天子嚮時憂。
- 井屋有煙起，瘡痍無血流。
- 壤歌唯海甸，畫角自山樓。
- 白髮寐常早，荒榛農復秋。
- 解龜踰臥轍，遣騎覓扁舟。
- 徐榻不知倦，潁川何以酬。
- 塵生彤管筆，寒膩黑貂裘。
- 高義終焉在，斯文去矣休。
- 別離同雨散，行止各雲浮。
- 林熱鳥開口，江渾魚掉頭。
- 尉佗雖北拜，太史尚南留。
- 軍旅應都息，寰區要盡收。
- 九重思諫諍，八極念懷柔。
- 徙倚瞻王室，從容仰廟謀。
- 故人持雅論，絕塞豁窮愁。
- 復見陶唐理，甘爲汗漫遊。

## 拼音

- chao2 ting2 fang2 dao4 zei2 ， gong4 gei3 min3 zhu1 qiu2 。
- xia4 zhao4 xuan3 lang2 shu3 ， chuan2 sheng1 neng2 dian3 zhou1 。
- cang1 sheng1 jin1 ri4 kun4 ， tian1 zi3 xiang4 shi2 you1 。
- jing3 wu1 you3 yan1 qi3 ， chuang1 yi2 wu2 xue4 liu2 。
- rang3 ge1 wei2 hai3 dian4 ， hua4 jiao3 zi4 shan1 lou2 。
- bai2 fa4 mei4 chang2 zao3 ， huang1 zhen1 nong2 fu4 qiu1 。
- jie3 gui1 yu2 wo4 zhe2 ， qian3 qi2 mi4 pian1 zhou1 。
- xu2 ta4 bu4 zhi1 juan4 ， ying3 chuan1 he2 yi3 chou2 。
- chen2 sheng1 tong2 guan3 bi3 ， han2 ni4 hei1 diao1 qiu2 。
- gao1 yi4 zhong1 yan1 zai4 ， si1 wen2 qu4 yi3 xiu1 。
- bie2 li2 tong2 yu3 san4 ， xing2 zhi3 ge4 yun2 fu2 。
- lin2 re4 niao3 kai1 kou3 ， jiang1 hun2 yu2 diao4 tou2 。
- wei4 tuo2 sui1 bei3 bai4 ， tai4 shi3 shang4 nan2 liu2 。
- jun1 lü3 ying1 dou1 xi1 ， huan2 qu1 yao4 jin4 shou1 。
- jiu3 chong2 si1 jian4 zheng4 ， ba1 ji2 nian4 huai2 rou2 。
- xi3 yi3 zhan1 wang2 shi4 ， cong2 rong2 yang3 miao4 mou2 。
- gu4 ren2 chi2 ya3 lun4 ， jue2 sai1 huo1 qiong2 chou2 。
- fu4 jian4 tao2 tang2 li3 ， gan1 wei2 han4 man4 you2 。

## 注释

## 译文

## 赏析
