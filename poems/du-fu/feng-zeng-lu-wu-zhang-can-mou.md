---
id: du-fu-feng-zeng-lu-wu-zhang-can-mou
title: 奉贈盧五丈參謀
titlePinyin: feng4 zeng4 lu2 wu3 zhang4 can1 mou2
titleSlug: feng-zeng-lu-wu-zhang-can-mou
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: []
---

## 正文

- 恭惟同自出，妙選異高標。
- 入幕知孫楚，披襟得鄭僑。
- 丈人藉才地，門閥冠雲霄。
- 老矣逢迎拙，相於契託饒。
- 賜錢傾府待，爭米駐船遙。
- 鄰好艱難薄，氓心杼軸焦。
- 客星空伴使，寒水不成潮。
- 素髮乾垂領，銀章破在腰。
- 說詩能累夜，醉酒或連朝。
- 藻翰惟牽率，湖山合動搖。
- 時清非造次，興盡却蕭條。
- 天子多恩澤，蒼生轉寂寥。
- 休傳鹿是馬，莫信鵩如鴞。
- 未解依依袂，還斟泛泛瓢。
- 流年疲蟋蟀，體物幸鷦鷯。
- 辜負滄州願，誰云晚見招。

## 拼音

- gong1 wei2 tong2 zi4 chu1 ， miao4 xuan3 yi4 gao1 biao1 。
- ru4 mu4 zhi1 sun1 chu3 ， pi1 jin1 de2 zheng4 qiao2 。
- zhang4 ren2 jie4 cai2 di4 ， men2 fa2 guan1 yun2 xiao1 。
- lao3 yi3 feng2 ying2 zhuo1 ， xiang1 wu1 qi4 tuo1 rao2 。
- ci4 qian2 qing1 fu3 dai4 ， zheng1 mi3 zhu4 chuan2 yao2 。
- lin2 hao3 jian1 nan2 bao2 ， mang2 xin1 zhu4 zhou2 jiao1 。
- ke4 xing1 kong1 ban4 shi3 ， han2 shui3 bu4 cheng2 chao2 。
- su4 fa4 qian2 chui2 ling3 ， yin2 zhang1 po4 zai4 yao1 。
- shuo1 shi1 neng2 lei4 ye4 ， zui4 jiu3 huo4 lian2 chao2 。
- zao3 han4 wei2 qian1 lü4 ， hu2 shan1 he2 dong4 yao2 。
- shi2 qing1 fei1 zao4 ci4 ， xing1 jin4 que4 xiao1 tiao2 。
- tian1 zi3 duo1 en1 ze2 ， cang1 sheng1 zhuan3 ji4 liao2 。
- xiu1 chuan2 lu4 shi4 ma3 ， mo4 xin4 fu2 ru2 xiao1 。
- wei4 jie3 yi1 yi1 mei4 ， huan2 zhen1 fan4 fan4 piao2 。
- liu2 nian2 pi2 xi1 shuai4 ， ti3 wu4 xing4 jiao1 liao2 。
- gu1 fu4 cang1 zhou1 yuan4 ， shui2 yun2 wan3 jian4 zhao1 。

## 注释

## 译文

## 赏析
