---
id: du-fu-ba-ai-shi-gu-si-tu-li-gong-guang-bi
title: 八哀詩 故司徒李公光弼
titlePinyin: ba1 ai1 shi1   gu4 si1 tu2 li3 gong1 guang1 bi4
titleSlug: ba-ai-shi-gu-si-tu-li-gong-guang-bi
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: []
---

## 正文

- 司徒天寶末，北收晉陽甲。
- 胡騎攻吾城，愁寂意不愜。
- 人安若泰山，薊北斷右脅。
- 朔方氣乃蘇，黎首見帝業。
- 二宮泣西郊，九廟起頹壓。
- 未散河陽卒，思明僞臣妾。
- 復自碣石來，火焚乾坤獵。
- 高視笑祿山，公又大獻捷。
- 異王冊崇勳，小敵信所怯。
- 擁兵鎮河汴，千里初妥帖。
- 青蠅紛營營，風雨秋一葉。
- 內省未入朝死淚終映睫。
- 大屋去高棟，長城埽遺堞。
- 平生白羽扇，零落蛟龍匣。
- 雅望與英姿，惻愴槐里接。
- 三軍晦光彩，烈士痛稠疊。
- 直筆在史臣，將來洗箱篋。
- 吾思哭孤冢，南紀阻歸楫。
- 扶顛永蕭條，未濟失利涉。
- 疲 {艹 / 尔} 竟何人，灑涕巴東峽。

## 拼音

- si1 tu2 tian1 bao3 mo4 ， bei3 shou1 jin4 yang2 jia3 。
- hu2 qi2 gong1 wu2 cheng2 ， chou2 ji4 yi4 bu2 qie4 。
- ren2 an1 ruo4 tai4 shan1 ， ji4 bei3 duan4 you4 xie2 。
- shuo4 fang1 qi4 nai3 su1 ， li2 shou3 jian4 di4 ye4 。
- er4 gong1 qi4 xi1 jiao1 ， jiu3 miao4 qi3 tui2 ya1 。
- wei4 san4 he2 yang2 zu2 ， si1 ming2 wei3 chen2 qie4 。
- fu4 zi4 jie2 shi2 lai2 ， huo3 fen2 qian2 kun1 lie4 。
- gao1 shi4 xiao4 lu4 shan1 ， gong1 you4 da4 xian4 jie2 。
- yi4 wang2 ce4 chong2 xun1 ， xiao3 di2 xin4 suo3 qie4 。
- yong1 bing1 zhen4 he2 bian4 ， qian1 li3 chu1 tuo3 tie1 。
- qing1 ying2 fen1 ying2 ying2 ， feng1 yu3 qiu1 yi2 ye4 。
- nei4 sheng3 wei4 ru4 chao2 si3 lei4 zhong1 ying4 jie2 。
- da4 wu1 qu4 gao1 dong4 ， chang2 cheng2 sao4 yi2 die2 。
- ping2 sheng1 bai2 yu3 shan4 ， ling2 luo4 jiao1 long2 xia2 。
- ya3 wang4 yu3 ying1 zi1 ， ce4 chuang4 huai2 li3 jie1 。
- san1 jun1 hui4 guang1 cai3 ， lie4 shi4 tong4 chou2 die2 。
- zhi2 bi3 zai4 shi3 chen2 ， jiang1 lai2 xi3 xiang1 qie4 。
- wu2 si1 ku1 gu1 zhong3 ， nan2 ji4 zu3 gui1 ji2 。
- fu2 dian1 yong3 xiao1 tiao2 ， wei4 ji4 shi1 li4 she4 。
- pi2  { ao3  /  er3 }  jing4 he2 ren2 ， sa3 ti4 ba1 dong1 xia2 。

## 注释

## 译文

## 赏析
