---
id: du-fu-za-qu-ge-ci-li-ren-hang
title: 雜曲歌辭・麗人行
titlePinyin: za2 qu3 ge1 ci2・li2 ren2 hang2
titleSlug: za-qu-ge-ci-li-ren-hang
author: 杜甫
authorPinyin: du4 fu3
authorSlug: du-fu
dynasty: 宋
dynastyPinyin: song4
dynastySlug: song
tags: []
---

## 正文

- 三月三日天氣新，長安水邊多麗人。
- 態濃意遠淑且真，肌理細膩骨肉勻。
- 繡羅衣裳照暮春，蹙金孔雀銀麒麟。
- 頭上何所有？翠微㔩葉垂鬢脣。
- 背後何所見？珠壓腰衱穩稱身。
- 就中雲幕椒房親，賜名大國虢與秦。
- 紫駞之峯出翠釜，水晶之盤行素鱗。
- 犀筯厭飫久未下，鸞刀縷切空紛綸。
- 黃門飛鞚不動塵，御廚絲絡送八珍。
- 簫鼓哀吟感鬼神，賓從雜遝實要津。
- 後來鞍馬何逡巡，當軒下馬入錦茵。
- 楊花雪落覆白蘋，青鳥飛去銜紅巾。
- 炙手可熱勢絕倫，慎莫近前丞相嗔。

## 拼音

- san1 yue4 san1 ri4 tian1 qi4 xin1 ， chang2 an1 shui3 bian1 duo1 li2 ren2 。
- tai4 nong2 yi4 yuan3 shu1 qie3 zhen1 ， ji1 li3 xi4 ni4 gu3 rou4 yun2 。
- xiu4 luo2 yi1 shang0 zhao4 mu4 chun1 ， cu4 jin1 kong3 que4 yin2 qi2 lin2 。
- tou2 shang4 he2 suo3 you3 ？ cui4 wei1 㔩 ye4 chui2 bin4 chun2 。
- bei4 hou4 he2 suo3 jian4 ？ zhu1 ya1 yao1 jie2 wen3 cheng1 shen1 。
- jiu4 zhong1 yun2 mu4 jiao1 fang2 qin1 ， ci4 ming2 da4 guo2 guo2 yu3 qin2 。
- zi3 tuo2 zhi1 feng1 chu1 cui4 fu3 ， shui3 jing1 zhi1 pan2 xing2 su4 lin2 。
- xi1 zhu4 yan4 yu4 jiu3 wei4 xia4 ， luan2 dao1 lü3 qie4 kong1 fen1 lun2 。
- huang2 men2 fei1 kong4 bu2 dong4 chen2 ， yu4 chu2 si1 luo4 song4 ba1 zhen1 。
- xiao1 gu3 ai1 yin2 gan3 gui3 shen2 ， bin1 cong2 za2 ta4 shi2 yao4 jin1 。
- hou4 lai2 an1 ma3 he2 qun1 xun2 ， dang1 xuan1 xia4 ma3 ru4 jin3 yin1 。
- yang2 hua1 xue3 luo4 fu4 bai2 pin2 ， qing1 niao3 fei1 qu4 xian2 hong2 jin1 。
- zhi4 shou3 ke3 re4 shi4 jue2 lun2 ， shen4 mo4 jin4 qian2 cheng2 xiang4 chen1 。

## 注释

## 译文

## 赏析
