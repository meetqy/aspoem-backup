---
id: du-fu-cao-tang
title: 草堂
titlePinyin: cao3 tang2
titleSlug: cao-tang
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 昔我去草堂，蠻夷塞成都。
- 今我歸草堂，成都適無虞。
- 請陳初亂時，反復乃須臾。
- 大將赴朝廷，羣小起異圖。
- 中宵斬白馬，盟歃氣已麤。
- 西取邛南兵，北斷劒閣隅。
- 布衣數十人，亦擁專城居。
- 其勢不兩大，始聞蕃漢殊。
- 西卒却倒戈，賊臣互相誅。
- 焉知肘腋禍，自及梟獍徒。
- 義士皆痛憤，紀綱亂相踰。
- 一國實三公，萬人欲爲魚。
- 唱和作威福，孰肯辨無辜。
- 眼前列杻械，背後吹笙竽。
- 談笑行殺戮，濺血滿長衢。
- 到今用鉞地，風雨聞號呼。
- 鬼妾與鬼馬，色悲充爾娛。
- 國家法令在，此又足驚吁。
- 賤子且奔走，三年望東吳。
- 弧矢暗江海，難爲遊五湖。
- 不忍竟舍此，復來薙榛蕪。
- 入門四松在，步屧萬竹疎。
- 舊犬喜我歸，低徊入衣裾。
- 鄰舍喜我歸，酤酒攜胡蘆。
- 大官喜我來，遣騎問所須。
- 城郭喜我來，賓客隘邨墟。
- 天下尚未寧，健兒勝腐儒。
- 飄颻風塵際，何地置老夫。
- 於時見疣贅，骨髓幸未枯。
- 飲啄媿殘生，食薇不敢餘。

## 拼音

- xi1 wo3 qu4 cao3 tang2 ， man2 yi2 sai1 cheng2 du1 。
- jin1 wo3 gui1 cao3 tang2 ， cheng2 du1 shi4 wu2 yu2 。
- qing3 chen2 chu1 luan4 shi2 ， fan3 fu4 nai3 xu1 yu2 。
- da4 jiang1 fu4 chao2 ting2 ， qun2 xiao3 qi3 yi4 tu2 。
- zhong1 xiao1 zhan3 bai2 ma3 ， meng2 sha4 qi4 yi3 cu1 。
- xi1 qu3 qiong2 nan2 bing1 ， bei3 duan4 jian4 ge2 yu2 。
- bu4 yi1 shu4 shi2 ren2 ， yi4 yong1 zhuan1 cheng2 ju1 。
- qi2 shi4 bu4 liang3 da4 ， shi3 wen2 fan1 han4 shu1 。
- xi1 zu2 que4 dao3 ge1 ， zei2 chen2 hu4 xiang1 zhu1 。
- yan1 zhi1 zhou3 ye4 huo4 ， zi4 ji2 xiao1 jing4 tu2 。
- yi4 shi4 jie1 tong4 fen4 ， ji4 gang1 luan4 xiang1 yu2 。
- yi4 guo2 shi2 san1 gong1 ， wan4 ren2 yu4 wei2 yu2 。
- chang4 he4 zuo4 wei1 fu2 ， shu2 ken3 bian4 wu2 gu1 。
- yan3 qian2 lie4 niu3 xie4 ， bei4 hou4 chui1 sheng1 yu2 。
- tan2 xiao4 xing2 sha1 lu4 ， jian4 xue4 man3 chang2 qu2 。
- dao4 jin1 yong4 yue4 di4 ， feng1 yu3 wen2 hao4 hu1 。
- gui3 qie4 yu3 gui3 ma3 ， se4 bei1 chong1 er3 yu2 。
- guo2 jia1 fa3 ling4 zai4 ， ci3 you4 zu2 jing1 xu1 。
- jian4 zi3 qie3 ben1 zou3 ， san1 nian2 wang4 dong1 wu2 。
- hu2 shi3 an4 jiang1 hai3 ， nan2 wei2 you2 wu3 hu2 。
- bu4 ren3 jing4 she3 ci3 ， fu4 lai2 ti4 zhen1 wu2 。
- ru4 men2 si4 song1 zai4 ， bu4 xie4 wan4 zhu2 shu1 。
- jiu4 quan3 xi3 wo3 gui1 ， di1 huai2 ru4 yi1 ju1 。
- lin2 she4 xi3 wo3 gui1 ， gu1 jiu3 xie2 hu2 lu2 。
- da4 guan1 xi3 wo3 lai2 ， qian3 qi2 wen4 suo3 xu1 。
- cheng2 guo1 xi3 wo3 lai2 ， bin1 ke4 ai4 cun1 xu1 。
- tian1 xia4 shang4 wei4 ning2 ， jian4 er2 sheng4 fu3 ru2 。
- piao1 yao2 feng1 chen2 ji4 ， he2 di4 zhi4 lao3 fu1 。
- wu1 shi2 jian4 you2 zhui4 ， gu3 sui3 xing4 wei4 ku1 。
- yin3 zhuo2 kui4 can2 sheng1 ， shi2 wei1 bu4 gan3 yu2 。

## 注释

## 译文

## 赏析
