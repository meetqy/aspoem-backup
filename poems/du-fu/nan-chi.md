---
id: du-fu-nan-chi
title: 南池
titlePinyin: nan2 chi2
titleSlug: nan-chi
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: []
---

## 正文

- 崢嶸巴閬間，所向盡山谷。
- 安知有蒼池，萬頃浸坤軸。
- 呀然閬城南，枕帶巴江腹。
- 芰荷入異縣，稉稻共比屋。
- 皇天不無意，美利戒止足。
- 高田失西成，此物頗豐熟。
- 清源多衆魚，遠岸富喬木。
- 獨歎楓香林，春時好顏色。
- 南有漢王祠，終朝走巫祝。
- 歌舞散靈衣，荒哉舊風俗。
- 高堂亦明王，魂魄猶正直。
- 不應空陂上，縹緲親酒食。
- 淫祀自古昔，非唯一川瀆。
- 干戈浩茫茫，地僻傷極目。
- 平生江海興，遭亂身局促。
- 駐馬問漁舟，躊躇慰羈束。

## 拼音

- zheng1 rong2 ba1 lang4 jian4 ， suo3 xiang4 jin4 shan1 gu3 。
- an1 zhi1 you3 cang1 chi2 ， wan4 qing3 jin4 kun1 zhou2 。
- ya0 ran2 lang4 cheng2 nan2 ， zhen3 dai4 ba1 jiang1 fu4 。
- ji4 he2 ru4 yi4 xian4 ， jing1 dao4 gong4 bi3 wu1 。
- huang2 tian1 bu4 wu2 yi4 ， mei3 li4 jie4 zhi3 zu2 。
- gao1 tian2 shi1 xi1 cheng2 ， ci3 wu4 po1 feng1 shu2 。
- qing1 yuan2 duo1 zhong4 yu2 ， yuan3 an4 fu4 qiao2 mu4 。
- du2 tan4 feng1 xiang1 lin2 ， chun1 shi2 hao3 yan2 se4 。
- nan2 you3 han4 wang2 ci2 ， zhong1 chao2 zou3 wu1 zhu4 。
- ge1 wu3 san4 ling2 yi1 ， huang1 zai1 jiu4 feng1 su2 。
- gao1 tang2 yi4 ming2 wang2 ， hun2 po4 you2 zheng4 zhi2 。
- bu4 ying1 kong1 bei1 shang4 ， piao3 miao3 qin1 jiu3 shi2 。
- yin2 si4 zi4 gu3 xi1 ， fei1 wei2 yi1 chuan1 du2 。
- gan1 ge1 hao4 mang2 mang2 ， di4 pi4 shang1 ji2 mu4 。
- ping2 sheng1 jiang1 hai3 xing1 ， zao1 luan4 shen1 ju2 cu4 。
- zhu4 ma3 wen4 yu2 zhou1 ， chou2 chu2 wei4 ji1 shu4 。

## 注释

## 译文

## 赏析
