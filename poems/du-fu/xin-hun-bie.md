---
id: du-fu-xin-hun-bie
title: 新婚別
titlePinyin: xin1 hun1 bie2
titleSlug: xin-hun-bie
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 兔絲附蓬麻，引蔓故不長。
- 嫁女與征夫，不如棄路旁。
- 結髮爲妻子，席不煖君牀。
- 暮婚晨告別，無乃太怱忙。
- 君行雖不遠，守邊赴河陽。
- 妾身未分明，何以拜姑嫜。
- 父母養我時，日夜令我藏。
- 生女有所歸，雞狗亦得將。
- 君今往死地，沈痛迫中腸。
- 誓欲隨君去，形勢反蒼黃。
- 勿爲新婚念，努力事戎行。
- 婦人在軍中，兵氣恐不揚。
- 自嗟貧家女，久致羅襦裳。
- 羅襦不復施，對君洗紅妝。
- 仰視百鳥飛，大小必雙翔。
- 人事多錯迕，與君永相望。

## 拼音

- tu4 si1 fu4 peng2 ma2 ， yin3 man4 gu4 bu4 chang2 。
- jia4 nü3 yu3 zheng1 fu1 ， bu4 ru2 qi4 lu4 pang2 。
- jie2 fa4 wei2 qi1 zi0 ， xi2 bu4 xuan1 jun1 chuang2 。
- mu4 hun1 chen2 gao4 bie2 ， wu2 nai3 tai4 cong1 mang2 。
- jun1 xing2 sui1 bu4 yuan3 ， shou3 bian1 fu4 he2 yang2 。
- qie4 shen1 wei4 fen1 ming2 ， he2 yi3 bai4 gu1 zhang1 。
- fu4 mu3 yang3 wo3 shi2 ， ri4 ye4 ling4 wo3 cang2 。
- sheng1 nü3 you3 suo3 gui1 ， ji1 gou3 yi4 de2 jiang1 。
- jun1 jin1 wang3 si3 di4 ， shen3 tong4 po4 zhong1 chang2 。
- shi4 yu4 sui2 jun1 qu4 ， xing2 shi4 fan3 cang1 huang2 。
- wu4 wei2 xin1 hun1 nian4 ， nu3 li4 shi4 rong2 xing2 。
- fu4 ren2 zai4 jun1 zhong1 ， bing1 qi4 kong3 bu4 yang2 。
- zi4 jie1 pin2 jia1 nü3 ， jiu3 zhi4 luo2 ru2 shang0 。
- luo2 ru2 bu2 fu4 shi1 ， dui4 jun1 xi3 hong2 zhuang1 。
- yang3 shi4 bai3 niao3 fei1 ， da4 xiao3 bi4 shuang1 xiang2 。
- ren2 shi4 duo1 cuo4 wu3 ， yu3 jun1 yong3 xiang1 wang4 。

## 注释

## 译文

## 赏析
