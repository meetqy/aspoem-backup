---
id: du-fu-san-chuan-guan-shui-zhang-er-shi-yun
title: 三川觀水漲二十韻
titlePinyin: san1 chuan1 guan1 shui3 zhang3 er4 shi2 yun4
titleSlug: san-chuan-guan-shui-zhang-er-shi-yun
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: []
---

## 正文

- 我經華原來，不復見平陸。
- 北上唯土山，連山走窮谷。
- 火雲無時出，飛電常在目。
- 自多窮岫雨，行潦相豗蹙。
- 蓊匌川氣黃，羣流會空曲。
- 清晨望高浪，忽謂陰崖踣。
- 恐泥竄蛟龍，登危聚麋鹿。
- 枯查卷拔樹，礧磈共充塞。
- 聲吹鬼神下，勢閱人代速。
- 不有萬穴歸，何以尊四瀆。
- 及觀泉源漲，反懼江海覆。
- 漂沙坼岸去，漱壑松柏禿。
- 乘陵破山門，回斡裂地軸。
- 交洛赴洪河，及關豈信宿。
- 應沈數州沒，如聽萬室哭。
- 穢濁殊未清，風濤怒猶蓄。
- 何時通舟車，陰氣不黲黷。
- 浮生有蕩汨，吾道正羈束。
- 人寰難容身，石壁滑側足。
- 雲雷此不已，艱險路更跼。
- 普天無川梁，欲濟願水縮。
- 因悲中林士，未脫衆魚腹。
- 舉頭向蒼天，安得騎鴻鵠。

## 拼音

- wo3 jing1 hua2 yuan2 lai2 ， bu2 fu4 jian4 ping2 lu4 。
- bei3 shang4 wei2 tu3 shan1 ， lian2 shan1 zou3 qiong2 gu3 。
- huo3 yun2 wu2 shi2 chu1 ， fei1 dian4 chang2 zai4 mu4 。
- zi4 duo1 qiong2 xiu4 yu3 ， xing2 liao2 xiang1 hui1 cu4 。
- weng3 ge2 chuan1 qi4 huang2 ， qun2 liu2 hui4 kong1 qu3 。
- qing1 chen2 wang4 gao1 lang4 ， hu1 wei4 yin1 ya2 bo2 。
- kong3 ni2 cuan4 jiao1 long2 ， deng1 wei1 ju4 mi2 lu4 。
- ku1 cha2 juan4 ba2 shu4 ， lei2 wei3 gong4 chong1 se4 。
- sheng1 chui1 gui3 shen2 xia4 ， shi4 yue4 ren2 dai4 su4 。
- bu4 you3 wan4 xue2 gui1 ， he2 yi3 zun1 si4 du2 。
- ji2 guan1 quan2 yuan2 zhang3 ， fan3 ju4 jiang1 hai3 fu4 。
- piao1 sha1 che4 an4 qu4 ， shu4 he4 song1 bai3 tu1 。
- cheng2 ling2 po4 shan1 men2 ， hui2 wo4 lie4 di4 zhou2 。
- jiao1 luo4 fu4 hong2 he2 ， ji2 guan1 qi3 xin4 su4 。
- ying1 shen3 shu4 zhou1 mei2 ， ru2 ting1 wan4 shi4 ku1 。
- hui4 zhuo2 shu1 wei4 qing1 ， feng1 tao1 nu4 you2 xu4 。
- he2 shi2 tong1 zhou1 ju1 ， yin1 qi4 bu4 can3 du2 。
- fu2 sheng1 you3 dang4 mi4 ， wu2 dao4 zheng4 ji1 shu4 。
- ren2 huan2 nan2 rong2 shen1 ， shi2 bi4 hua2 ce4 zu2 。
- yun2 lei2 ci3 bu4 yi3 ， jian1 xian3 lu4 geng4 ju2 。
- pu3 tian1 wu2 chuan1 liang2 ， yu4 ji4 yuan4 shui3 suo1 。
- yin1 bei1 zhong1 lin2 shi4 ， wei4 tuo1 zhong4 yu2 fu4 。
- ju3 tou2 xiang4 cang1 tian1 ， an1 de2 qi2 hong2 hu2 。

## 注释

## 译文

## 赏析
