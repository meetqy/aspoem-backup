---
id: du-fu-xin-xing-yuan-xiu-shui-tong
title: 信行遠修水筒
titlePinyin: xin4 xing2 yuan3 xiu1 shui3 tong3
titleSlug: xin-xing-yuan-xiu-shui-tong
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: []
---

## 正文

- 汝性不茹葷，清靜僕夫內。
- 秉心識本源，於事少滯礙。
- 雲端水筒坼，林表山石碎。
- 觸熱藉子修，通流與廚會。
- 往來四十里，荒險崖谷大。
- 日熏驚未餐，貌赤媿相對。
- 浮瓜供老病，裂餅嘗所愛。
- 於斯荅恭謹，足以殊殿最。
- 詎要方士符，何假將軍蓋。
- 行諸直如筆，用意崎嶇外。

## 拼音

- ru3 xing4 bu4 ru2 hun1 ， qing1 jing4 pu2 fu1 nei4 。
- bing3 xin1 shi2 ben3 yuan2 ， wu1 shi4 shao3 zhi4 ai4 。
- yun2 duan1 shui3 tong3 che4 ， lin2 biao3 shan1 shi2 sui4 。
- chu4 re4 jie4 zi3 xiu1 ， tong1 liu2 yu3 chu2 hui4 。
- wang3 lai2 si4 shi2 li3 ， huang1 xian3 ya2 gu3 da4 。
- ri4 xun1 jing1 wei4 can1 ， mao4 chi4 kui4 xiang1 dui4 。
- fu2 gua1 gong4 lao3 bing4 ， lie4 bing3 chang2 suo3 ai4 。
- wu1 si1 da2 gong1 jin3 ， zu2 yi3 shu1 dian4 zui4 。
- ju4 yao4 fang1 shi4 fu2 ， he2 jia3 jiang1 jun1 gai4 。
- xing2 zhu1 zhi2 ru2 bi3 ， yong4 yi4 qi2 qu1 wai4 。

## 注释

## 译文

## 赏析
