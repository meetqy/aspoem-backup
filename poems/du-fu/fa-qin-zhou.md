---
id: du-fu-fa-qin-zhou
title: 發秦州
titlePinyin: fa1 qin2 zhou1
titleSlug: fa-qin-zhou
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: []
---

## 正文

- 我衰更嬾拙，生事不自謀。
- 無食問樂土，無衣思南州。
- 漢源十月交，天氣涼如秋。
- 草木未黃落，況聞山水幽。
- 栗亭名更佳，下有良田疇。
- 充腸多薯蕷，崖蜜亦易求。
- 密竹復冬筍，清池可方舟。
- 雖傷旅寓遠，庶遂平生遊。
- 此邦俯要衝，實恐人事稠。
- 應接非本性，登臨未銷憂。
- 谿谷無異石，塞田始微收。
- 豈復慰老夫，惘然難久留。
- 日色隱孤戍，烏啼滿城頭。
- 中宵驅車去，飲馬寒塘流。
- 磊落星月高，蒼茫雲霧浮。
- 大哉乾坤內，吾道長悠悠。

## 拼音

- wo3 shuai1 geng4 lan3 zhuo1 ， sheng1 shi4 bu2 zi4 mou2 。
- wu2 shi2 wen4 le4 tu3 ， wu2 yi1 si1 nan2 zhou1 。
- han4 yuan2 shi2 yue4 jiao1 ， tian1 qi4 liang2 ru2 qiu1 。
- cao3 mu4 wei4 huang2 luo4 ， kuang4 wen2 shan1 shui3 you1 。
- li4 ting2 ming2 geng4 jia1 ， xia4 you3 liang2 tian2 chou2 。
- chong1 chang2 duo1 shu3 yu4 ， ya2 mi4 yi4 yi4 qiu2 。
- mi4 zhu2 fu4 dong1 sun3 ， qing1 chi2 ke3 fang1 zhou1 。
- sui1 shang1 lü3 yu4 yuan3 ， shu4 sui4 ping2 sheng1 you2 。
- ci3 bang1 fu3 yao4 chong1 ， shi2 kong3 ren2 shi4 chou2 。
- ying1 jie1 fei1 ben3 xing4 ， deng1 lin2 wei4 xiao1 you1 。
- xi1 gu3 wu2 yi4 shi2 ， sai1 tian2 shi3 wei1 shou1 。
- qi3 fu4 wei4 lao3 fu1 ， wang3 ran2 nan2 jiu3 liu2 。
- ri4 se4 yin3 gu1 shu4 ， wu1 ti2 man3 cheng2 tou2 。
- zhong1 xiao1 qu1 ju1 qu4 ， yin3 ma3 han2 tang2 liu2 。
- lei3 luo4 xing1 yue4 gao1 ， cang1 mang2 yun2 wu4 fu2 。
- da4 zai1 qian2 kun1 nei4 ， wu2 dao4 chang2 you1 you1 。

## 注释

## 译文

## 赏析
