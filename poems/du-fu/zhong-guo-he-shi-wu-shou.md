---
id: du-fu-zhong-guo-he-shi-wu-shou
title: 重過何氏五首
titlePinyin: zhong4 guo4 he2 shi4 wu3 shou3
titleSlug: zhong-guo-he-shi-wu-shou
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: []
---

## 正文

- 問訊東橋竹，將軍有報書。倒衣還命駕，高枕乃吾廬。
- 花妥鶯捎蝶，溪喧獺趁魚。重來休沐地，真作野人居。
- 山雨尊仍在，沙沈榻未移。犬迎曾宿客，鴉護落巢兒。
- 雲薄翠微寺，天清黃子陂。向來幽興極，步屣過東籬。
- 落日平臺上，春風啜茗時。石闌斜點筆，桐葉坐題詩。
- 翡翠鳴衣桁，蜻蜓立釣絲。自今幽興熟，來往亦無期。
- 頗怪朝參懶，應耽野趣長。雨拋金鎖甲，苔臥綠沈槍。
- 手自移蒲柳，家才足稻粱。看君用幽意，白日到羲皇。
- 到此應常宿，相留可判年。蹉跎暮容色，悵望好林泉。
- 何路沾微祿，歸山買薄田。斯遊恐不遂，把酒意茫然。

## 拼音

- wen4 xun4 dong1 qiao2 zhu2 ， jiang1 jun1 you3 bao4 shu1 。 dao3 yi1 huan2 ming4 jia4 ， gao1 zhen3 nai3 wu2 lu2 。
- hua1 tuo3 ying1 shao1 die2 ， xi1 xuan1 ta3 chen4 yu2 。 zhong4 lai2 xiu1 mu4 di4 ， zhen1 zuo4 ye3 ren2 ju1 。
- shan1 yu3 zun1 reng2 zai4 ， sha1 shen3 ta4 wei4 yi2 。 quan3 ying2 ceng2 su4 ke4 ， ya1 hu4 luo4 chao2 er2 。
- yun2 bao2 cui4 wei1 si4 ， tian1 qing1 huang2 zi3 bei1 。 xiang4 lai2 you1 xing1 ji2 ， bu4 xi3 guo4 dong1 li2 。
- luo4 ri4 ping2 tai2 shang4 ， chun1 feng1 chuo4 ming2 shi2 。 shi2 lan2 xie2 dian3 bi3 ， tong2 ye4 zuo4 ti2 shi1 。
- fei3 cui4 ming2 yi1 heng2 ， qing1 ting2 li4 diao4 si1 。 zi4 jin1 you1 xing1 shu2 ， lai2 wang3 yi4 wu2 qi1 。
- po1 guai4 chao2 can1 lan3 ， ying1 dan1 ye3 qu4 chang2 。 yu3 pao1 jin1 suo3 jia3 ， tai2 wo4 lü4 shen3 qiang1 。
- shou3 zi4 yi2 pu2 liu3 ， jia1 cai2 zu2 dao4 liang2 。 kan4 jun1 yong4 you1 yi4 ， bai2 ri4 dao4 xi1 huang2 。
- dao4 ci3 ying1 chang2 su4 ， xiang1 liu2 ke3 pan4 nian2 。 cuo1 tuo2 mu4 rong2 se4 ， chang4 wang4 hao3 lin2 quan2 。
- he2 lu4 zhan1 wei1 lu4 ， gui1 shan1 mai3 bao2 tian2 。 si1 you2 kong3 bu2 sui4 ， ba3 jiu3 yi4 mang2 ran2 。

## 注释

## 译文

## 赏析
