---
id: du-fu-ru-heng-zhou
title: 入衡州
titlePinyin: ru4 heng2 zhou1
titleSlug: ru-heng-zhou
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: []
---

## 正文

- 兵革自久遠，興衰看帝王。
- 漢儀甚照耀，胡馬何猖狂。
- 老將一失律，清邊生戰場。
- 君臣忍瑕垢，河岳空金湯。
- 重鎮如割據，輕權絕紀綱。
- 軍州體不一，寬猛性所將。
- 嗟彼苦節士，素于圓鑿方。
- 寡妻從爲郡，兀者安堵牆。
- 凋弊惜邦本，哀矜存事常。
- 旌麾非其任，府庫實過防。
- 恕己獨在此，多憂增內傷。
- 偏裨限酒肉，卒伍單衣裳。
- 元惡迷是似，聚謀洩康莊。
- 竟流帳下血，大降湖南殃。
- 烈火發中夜，高煙焦上蒼。
- 至今分粟帛，殺氣吹沅湘。
- 福善理顛倒，明徵天莽茫。
- 銷魂避飛鏑，累足穿豺狼。
- 隱忍枳棘刺，遷延胝趼瘡。
- 遠歸兒侍側，猶乳女在旁。
- 久客幸脫免，暮年慙激昴。
- 蕭條向水陸，汩沒隨魚商。
- 報主身已老，入朝病見妨。
- 悠悠委薄俗，鬱鬱回剛腸。
- 參錯走洲渚，舂容轉林篁。
- 片帆左郴岸，通郭前衡陽。
- 華表雲鳥埤，名園花草香。
- 旗亭壯邑屋，烽櫓蟠城隍。
- 中有古刺史，盛才冠巖廓。
- 扶顛待柱石，獨坐飛風霜。
- 昨者間瓊樹，高談隨羽觴。
- 無論再繾綣，己是安蒼黃。
- 劇孟七國畏，馬卿四賦良。
- 門闌蘇生在，勇銳白起強。
- 問罪富形勢，凱歌懸否臧。
- 氛埃期必埽，蚊蚋焉能當。
- 橘井舊地宅，仙山引舟航。
- 此行厭暑雨，厥土聞清涼。
- 諸舅剖符近，開緘書札光。
- 頻繁命屢及，磊落字百行。
- 江總外家養，謝安乘興長。
- 下流匪珠玉，擇木羞鸞皇。
- 我師嵇叔夜，世賢張子房。
- 柴荆寄樂土，鵬路觀翱翔。

## 拼音

- bing1 ge2 zi4 jiu3 yuan3 ， xing1 shuai1 kan4 di4 wang2 。
- han4 yi2 shen4 zhao4 yao4 ， hu2 ma3 he2 chang1 kuang2 。
- lao3 jiang1 yi4 shi1 lü4 ， qing1 bian1 sheng1 zhan4 chang3 。
- jun1 chen2 ren3 xia2 gou4 ， he2 yue4 kong1 jin1 tang1 。
- zhong4 zhen4 ru2 ge1 ju4 ， qing1 quan2 jue2 ji4 gang1 。
- jun1 zhou1 ti3 bu4 yi1 ， kuan1 meng3 xing4 suo3 jiang1 。
- jie1 bi3 ku3 jie2 shi4 ， su4 yu2 yuan2 zao2 fang1 。
- gua3 qi1 cong2 wei2 jun4 ， wu4 zhe3 an1 du3 qiang2 。
- diao1 bi4 xi1 bang1 ben3 ， ai1 jin1 cun2 shi4 chang2 。
- jing1 hui1 fei1 qi2 ren4 ， fu3 ku4 shi2 guo4 fang2 。
- shu4 ji3 du2 zai4 ci3 ， duo1 you1 zeng1 nei4 shang1 。
- pian1 bi4 xian4 jiu3 rou4 ， zu2 wu3 dan1 yi1 shang0 。
- yuan2 e4 mi2 shi4 si4 ， ju4 mou2 xie4 kang1 zhuang1 。
- jing4 liu2 zhang4 xia4 xue4 ， da4 jiang4 hu2 nan2 yang1 。
- lie4 huo3 fa1 zhong1 ye4 ， gao1 yan1 jiao1 shang4 cang1 。
- zhi4 jin1 fen1 su4 bo2 ， sha1 qi4 chui1 yuan2 xiang1 。
- fu2 shan4 li3 dian1 dao3 ， ming2 zhi3 tian1 mang3 mang2 。
- xiao1 hun2 bi4 fei1 di2 ， lei4 zu2 chuan1 chai2 lang2 。
- yin3 ren3 zhi3 ji2 ci4 ， qian1 yan2 zhi1 jian3 chuang1 。
- yuan3 gui1 er2 shi4 ce4 ， you2 ru3 nü3 zai4 pang2 。
- jiu3 ke4 xing4 tuo1 mian3 ， mu4 nian2 can2 ji1 mao3 。
- xiao1 tiao2 xiang4 shui3 lu4 ， gu3 mei2 sui2 yu2 shang1 。
- bao4 zhu3 shen1 yi3 lao3 ， ru4 chao2 bing4 jian4 fang2 。
- you1 you1 wei3 bao2 su2 ， yu4 yu4 hui2 gang1 chang2 。
- can1 cuo4 zou3 zhou1 zhu3 ， chong1 rong2 zhuan3 lin2 huang2 。
- pian4 fan1 zuo3 chen1 an4 ， tong1 guo1 qian2 heng2 yang2 。
- hua2 biao3 yun2 niao3 pi2 ， ming2 yuan2 hua1 cao3 xiang1 。
- qi2 ting2 zhuang4 yi4 wu1 ， feng1 lu3 pan2 cheng2 huang2 。
- zhong1 you3 gu3 ci4 shi3 ， sheng4 cai2 guan1 yan2 kuo4 。
- fu2 dian1 dai4 zhu4 shi2 ， du2 zuo4 fei1 feng1 shuang1 。
- zuo2 zhe3 jian4 qiong2 shu4 ， gao1 tan2 sui2 yu3 shang1 。
- wu2 lun4 zai4 qian3 quan3 ， ji3 shi4 an1 cang1 huang2 。
- ju4 meng4 qi1 guo2 wei4 ， ma3 qing1 si4 fu4 liang2 。
- men2 lan2 su1 sheng1 zai4 ， yong3 rui4 bai2 qi3 qiang2 。
- wen4 zui4 fu4 xing2 shi4 ， kai3 ge1 xuan2 fou3 zang1 。
- fen1 ai1 qi1 bi4 sao4 ， wen2 rui4 yan1 neng2 dang1 。
- ju2 jing3 jiu4 di4 zhai2 ， xian1 shan1 yin3 zhou1 hang2 。
- ci3 xing2 yan4 shu3 yu3 ， jue2 tu3 wen2 qing1 liang2 。
- zhu1 jiu4 pou1 fu2 jin4 ， kai1 jian1 shu1 zha2 guang1 。
- bin1 fan2 ming4 lü3 ji2 ， lei3 luo4 zi4 bai3 xing2 。
- jiang1 zong3 wai4 jia1 yang3 ， xie4 an1 cheng2 xing1 chang2 。
- xia4 liu2 fei3 zhu1 yu4 ， ze2 mu4 xiu1 luan2 huang2 。
- wo3 shi1 ji1 shu1 ye4 ， shi4 xian2 zhang1 zi3 fang2 。
- chai2 jing1 ji4 le4 tu3 ， peng2 lu4 guan1 ao2 xiang2 。

## 注释

## 译文

## 赏析
