---
id: du-fu-xiang-jiang-yan-jian-pei-er-duan-gong-fu-dao-zhou
title: 湘江宴餞裴二端公赴道州
titlePinyin: xiang1 jiang1 yan4 jian4 pei2 er4 duan1 gong1 fu4 dao4 zhou1
titleSlug: xiang-jiang-yan-jian-pei-er-duan-gong-fu-dao-zhou
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: []
---

## 正文

- 白日照舟師，朱旗散廣川。
- 羣公餞南伯，肅肅秩初筵。
- 鄙人奉末眷，佩服自早年。
- 義均骨肉地，懷抱罄所宣。
- 盛名富事業，無取媿高賢。
- 不以喪亂嬰，保愛金石堅。
- 計拙百僚下，氣蘇君子前。
- 會合苦不久，哀樂本相纏。
- 交遊颯向盡，宿昔浩茫然。
- 促觴激百慮，掩抑淚潺湲。
- 熱雲集曛黑，缺月未生天。
- 白團爲我破，華燭蟠長煙。
- 鴰鶡催明星，解袂從此旋。
- 上請減兵甲，下請安井田。
- 永念病渴老，附書遠山巔。

## 拼音

- bai2 ri4 zhao4 zhou1 shi1 ， zhu1 qi2 san4 guang3 chuan1 。
- qun2 gong1 jian4 nan2 bo2 ， su4 su4 zhi4 chu1 yan2 。
- bi3 ren2 feng4 mo4 juan4 ， pei4 fu2 zi4 zao3 nian2 。
- yi4 jun1 gu3 rou4 di4 ， huai2 bao4 qing4 suo3 xuan1 。
- sheng4 ming2 fu4 shi4 ye4 ， wu2 qu3 kui4 gao1 xian2 。
- bu4 yi3 sang1 luan4 ying1 ， bao3 ai4 jin1 shi2 jian1 。
- ji4 zhuo1 bai3 liao2 xia4 ， qi4 su1 jun1 zi3 qian2 。
- hui4 he2 ku3 bu4 jiu3 ， ai1 le4 ben3 xiang4 chan2 。
- jiao1 you2 sa4 xiang4 jin4 ， su4 xi1 hao4 mang2 ran2 。
- cu4 shang1 ji1 bai3 lü4 ， yan3 yi4 lei4 chan2 yuan2 。
- re4 yun2 ji2 xun1 hei1 ， que1 yue4 wei4 sheng1 tian1 。
- bai2 tuan2 wei2 wo3 po4 ， hua2 zhu2 pan2 chang2 yan1 。
- gua1 he2 cui1 ming2 xing1 ， jie3 mei4 cong2 ci3 xuan2 。
- shang4 qing3 jian3 bing1 jia3 ， xia4 qing3 an1 jing3 tian2 。
- yong3 nian4 bing4 ke3 lao3 ， fu4 shu1 yuan3 shan1 dian1 。

## 注释

## 译文

## 赏析
