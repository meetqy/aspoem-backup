---
id: du-fu-nie-lei-yang-yi-pu-zu-shui-shu-zhi-jiu-rou-liao-ji-huang-jiang-shi-de-dai-huai-xing-jin-ben-yun-zhi-xian-cheng-nie-ling-lu-lu-qu-fang-tian-yi-si-shi-li-zhou-xing-yi-ri-shi-shu-jiang-zhang-bo-yu-fang-tian
title: 聶耒陽以僕阻水書致酒肉療飢荒江詩得代懷興盡本韻至縣呈聶令陸路去方田驛四十里舟行一日時屬江漲泊於方田
titlePinyin: nie4 lei3 yang2 yi3 pu2 zu3 shui3 shu1 zhi4 jiu3 rou4 liao2 ji1 huang1 jiang1 shi1 de2 dai4 huai2 xing1 jin4 ben3 yun4 zhi4 xian4 cheng2 nie4 ling4 lu4 lu4 qu4 fang1 tian2 yi4 si4 shi2 li3 zhou1 xing2 yi2 ri4 shi2 shu3 jiang1 zhang3 bo2 yu2 fang1 tian2
titleSlug: nie-lei-yang-yi-pu-zu-shui-shu-zhi-jiu-rou-liao-ji-huang-jiang-shi-de-dai-huai-xing-jin-ben-yun-zhi-xian-cheng-nie-ling-lu-lu-qu-fang-tian-yi-si-shi-li-zhou-xing-yi-ri-shi-shu-jiang-zhang-bo-yu-fang-tian
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 耒陽馳尺素，見訪荒江眇。
- 義士烈女家，風流吾賢紹。
- 昨見狄相孫，許公人倫表。
- 前期翰林後，屈跡縣邑小。
- 知我礙湍濤，半旬獲浩溔。
- 麾下殺元戎，湖邊有飛旐。
- 孤舟增鬱鬱，僻路殊悄悄。
- 側驚猿猱捷，仰羨鸛鶴矯。
- 禮過宰肥羊，愁當置清醥。
- 人非西喻蜀，興在北坑趙。
- 方行郴岸靜，未話長沙擾。
- 崔師乞已至，澧卒用矜少。
- 問罪消息真，開顏憩亭沼。

## 拼音

- lei3 yang2 chi2 chi3 su4 ， jian4 fang3 huang1 jiang1 miao3 。
- yi4 shi4 lie4 nü3 jia1 ， feng1 liu2 wu2 xian2 shao4 。
- zuo2 jian4 di2 xiang1 sun1 ， xu1 gong1 ren2 lun2 biao3 。
- qian2 qi1 han4 lin2 hou4 ， qu1 ji4 xian4 yi4 xiao3 。
- zhi1 wo3 ai4 tuan1 tao1 ， ban4 xun2 huo4 hao4 yao3 。
- hui1 xia4 sha1 yuan2 rong2 ， hu2 bian1 you3 fei1 zhao4 。
- gu1 zhou1 zeng1 yu4 yu4 ， pi4 lu4 shu1 qiao1 qiao1 。
- ce4 jing1 yuan2 nao2 jie2 ， yang3 xian4 guan4 he4 jiao3 。
- li3 guo4 zai3 fei2 yang2 ， chou2 dang1 zhi4 qing1 piao3 。
- ren2 fei1 xi1 yu4 shu3 ， xing1 zai4 bei3 keng1 zhao4 。
- fang1 xing2 chen1 an4 jing4 ， wei4 hua4 chang2 sha1 rao3 。
- cui1 shi1 qi3 yi3 zhi4 ， li3 zu2 yong4 jin1 shao3 。
- wen4 zui4 xiao1 xi0 zhen1 ， kai1 yan2 qi4 ting2 zhao3 。

## 注释

## 译文

## 赏析
