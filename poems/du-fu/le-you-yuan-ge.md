---
id: du-fu-le-you-yuan-ge
title: 樂遊園歌
titlePinyin: le4 you2 yuan2 ge1
titleSlug: le-you-yuan-ge
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 樂游古園崒森爽，煙緜碧草萋萋長。
- 公子華筵勢最高，秦川對酒平如掌。
- 長生木瓢示真率，更調鞍馬狂歡賞。
- 青春波浪芙蓉園，白日雷霆夾城仗。
- 閶闔晴開昳蕩蕩，曲江翠幕排銀牓。
- 拂水低徊舞袖飜，緣雲清切歌聲上。
- 却憶年年人醉時，只今未醉已先悲。
- 數莖白髮那拋得，百罰深杯亦不辭。
- 聖朝亦知賤士醜，一物自荷皇天慈。
- 此身飲罷無歸處，獨立蒼茫自詠詩。

## 拼音

- le4 you2 gu3 yuan2 zu2 sen1 shuang3 ， yan1 mian2 bi4 cao3 qi1 qi1 chang2 。
- gong1 zi3 hua2 yan2 shi4 zui4 gao1 ， qin2 chuan1 dui4 jiu3 ping2 ru2 zhang3 。
- chang2 sheng1 mu4 piao2 shi4 zhen1 shuai4 ， geng4 diao4 an1 ma3 kuang2 huan1 shang3 。
- qing1 chun1 bo1 lang4 fu2 rong2 yuan2 ， bai2 ri4 lei2 ting2 jia1 cheng2 zhang4 。
- chang1 he2 qing2 kai1 yi4 dang4 dang4 ， qu3 jiang1 cui4 mu4 pai2 yin2 bang3 。
- fu2 shui3 di1 huai2 wu3 xiu4 fan1 ， yuan2 yun2 qing1 qie4 ge1 sheng1 shang4 。
- que4 yi4 nian2 nian2 ren2 zui4 shi2 ， zhi1 jin1 wei4 zui4 yi3 xian1 bei1 。
- shu4 jing4 bai2 fa4 na4 pao1 de2 ， bai3 fa2 shen1 bei1 yi4 bu4 ci2 。
- sheng4 chao2 yi4 zhi1 jian4 shi4 chou3 ， yi2 wu4 zi4 he2 huang2 tian1 ci2 。
- ci3 shen1 yin3 ba4 wu2 gui1 chu3 ， du2 li4 cang1 mang2 zi4 yong3 shi1 。

## 注释

## 译文

## 赏析
