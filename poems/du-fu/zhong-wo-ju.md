---
id: du-fu-zhong-wo-ju
title: 種萵苣
titlePinyin: zhong3 wo1 ju4
titleSlug: zhong-wo-ju
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: []
---

## 正文

- 陰陽一錯亂，驕蹇不復理。
- 枯旱於其中，炎方慘如燬。
- 植物半蹉跎，嘉生將已矣。
- 雲雷歘奔命，師伯集所使。
- 指麾赤白日，澒洞青光起。
- 雨聲先已風，散足盡西靡。
- 山泉落滄江，霹靂猶在耳。
- 終朝紆颯沓，信宿罷瀟灑。
- 堂下可以畦，呼童對經始。
- 苣兮蔬之常，隨事蓺其子。
- 破塊數席間，荷鋤功易止。
- 兩旬不甲坼，空惜埋泥滓。
- 野莧迷汝來，宗生實於此。
- 此輩豈無秋，亦蒙寒露委。
- 飜然出地速，滋蔓戶庭毀。
- 因知邪干正，掩抑至沒齒。
- 賢良雖得祿，守道不封己。
- 擁寒敗芝蘭，衆多盛荆杞。
- 中園陷蕭艾，老圃永爲恥。
- 登於白玉盤，藉以如霞綺。
- 莧也無所施，胡顏入筐篚。

## 拼音

- yin1 yang2 yi2 cuo4 luan4 ， jiao1 jian3 bu2 fu4 li3 。
- ku1 han4 wu1 qi2 zhong1 ， yan2 fang1 can3 ru2 hui3 。
- zhi2 wu4 ban4 cuo1 tuo2 ， jia1 sheng1 jiang1 yi3 yi3 。
- yun2 lei2 xu1 ben1 ming4 ， shi1 bo2 ji2 suo3 shi3 。
- zhi3 hui1 chi4 bai2 ri4 ， hong4 dong4 qing1 guang1 qi3 。
- yu3 sheng1 xian1 yi3 feng1 ， san4 zu2 jin4 xi1 mi2 。
- shan1 quan2 luo4 cang1 jiang1 ， pi1 li4 you2 zai4 er3 。
- zhong1 chao2 yu1 sa4 ta4 ， xin4 su4 ba4 xiao1 sa3 。
- tang2 xia4 ke3 yi3 qi2 ， hu1 tong2 dui4 jing1 shi3 。
- ju4 xi1 shu1 zhi1 chang2 ， sui2 shi4 yi4 qi2 zi3 。
- po4 kuai4 shu4 xi2 jian4 ， he2 chu2 gong1 yi4 zhi3 。
- liang3 xun2 bu4 jia3 che4 ， kong1 xi1 mai2 ni2 zi3 。
- ye3 xian4 mi2 ru3 lai2 ， zong1 sheng1 shi2 wu1 ci3 。
- ci3 bei4 qi3 wu2 qiu1 ， yi4 meng2 han2 lu4 wei3 。
- fan1 ran2 chu1 di4 su4 ， zi1 man4 hu4 ting2 hui3 。
- yin1 zhi1 xie2 gan1 zheng4 ， yan3 yi4 zhi4 mei2 chi3 。
- xian2 liang2 sui1 de2 lu4 ， shou3 dao4 bu4 feng1 ji3 。
- yong1 han2 bai4 zhi1 lan2 ， zhong4 duo1 sheng4 jing1 qi3 。
- zhong1 yuan2 xian4 xiao1 ai4 ， lao3 pu3 yong3 wei2 chi3 。
- deng1 wu1 bai2 yu4 pan2 ， jie4 yi3 ru2 xia2 qi3 。
- xian4 ye3 wu2 suo3 shi1 ， hu2 yan2 ru4 kuang1 fei3 。

## 注释

## 译文

## 赏析
