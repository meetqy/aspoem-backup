---
id: du-fu-ku-tai-zhou-zheng-si-hu-su-shao-jian
title: 哭台州鄭司戶蘇少監
titlePinyin: ku1 tai1 zhou1 zheng4 si1 hu4 su1 shao3 jian1
titleSlug: ku-tai-zhou-zheng-si-hu-su-shao-jian
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: []
---

## 正文

- 故舊誰憐我，平生鄭與蘇。
- 存亡不重見，喪亂獨前途。
- 豪俊何人在，文章埽地無。
- 羇遊萬里闊，凶問一年俱。
- 白首中原上，清秋大海隅。
- 夜臺當北斗，泉路著東吳。
- 得罪台州去，時危棄碩儒。
- 移官蓬閣後，穀貴沒潛夫。
- 流慟嗟何及，銜冤有是夫。
- 道消詩興廢，心息酒爲徒。
- 許與才雖薄，追誰跡未拘。
- 班揚名甚盛，嵇阮逸相須。
- 會取君臣合，寧銓品命殊。
- 賢良不必展，廊廟偶然趨。
- 勝決風塵際，功安造化鑪。
- 從容拘舊學，慘澹閟陰符。
- 擺落嫌疑久，哀傷志力輸。
- 俗依緜谷異，客對雪山孤。
- 童稚思諸子，交朋列友于。
- 情乖清酒送，望絕撫墳呼。
- 瘧病餐巴水，瘡痍老蜀都。
- 飄零迷哭處，天地日榛蕪。

## 拼音

- gu4 jiu4 shui2 lian2 wo3 ， ping2 sheng1 zheng4 yu3 su1 。
- cun2 wang2 bu2 zhong4 jian4 ， sang1 luan4 du2 qian2 tu2 。
- hao2 jun4 he2 ren2 zai4 ， wen2 zhang1 sao4 di4 wu2 。
- ji1 you2 wan4 li3 kuo4 ， xiong1 wen4 yi4 nian2 ju4 。
- bai2 shou3 zhong1 yuan2 shang4 ， qing1 qiu1 da4 hai3 yu2 。
- ye4 tai2 dang1 bei3 dou3 ， quan2 lu4 zhu4 dong1 wu2 。
- de2 zui4 tai1 zhou1 qu4 ， shi2 wei1 qi4 shuo4 ru2 。
- yi2 guan1 peng2 ge2 hou4 ， gu3 gui4 mei2 qian2 fu1 。
- liu2 tong4 jie1 he2 ji2 ， xian2 yuan1 you3 shi4 fu1 。
- dao4 xiao1 shi1 xing1 fei4 ， xin1 xi1 jiu3 wei2 tu2 。
- xu1 yu3 cai2 sui1 bao2 ， zhui1 shui2 ji4 wei4 ju1 。
- ban1 yang2 ming2 shen4 sheng4 ， ji1 ruan3 yi4 xiang1 xu1 。
- hui4 qu3 jun1 chen2 he2 ， ning2 quan2 pin3 ming4 shu1 。
- xian2 liang2 bu2 bi4 zhan3 ， lang2 miao4 ou3 ran2 qu1 。
- sheng4 jue2 feng1 chen2 ji4 ， gong1 an1 zao4 hua4 lu2 。
- cong2 rong2 ju1 jiu4 xue2 ， can3 dan4 bi4 yin1 fu2 。
- bai3 luo4 xian2 yi2 jiu3 ， ai1 shang1 zhi4 li4 shu1 。
- su2 yi1 mian2 gu3 yi4 ， ke4 dui4 xue3 shan1 gu1 。
- tong2 zhi4 si1 zhu1 zi3 ， jiao1 peng2 lie4 you3 yu2 。
- qing2 guai1 qing1 jiu3 song4 ， wang4 jue2 fu3 fen2 hu1 。
- nüe4 bing4 can1 ba1 shui3 ， chuang1 yi2 lao3 shu3 du1 。
- piao1 ling2 mi2 ku1 chu3 ， tian1 di4 ri4 zhen1 wu2 。

## 注释

## 译文

## 赏析
