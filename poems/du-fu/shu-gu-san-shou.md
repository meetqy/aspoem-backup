---
id: du-fu-shu-gu-san-shou
title: 述古三首
titlePinyin: shu4 gu3 san1 shou3
titleSlug: shu-gu-san-shou
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: []
---

## 正文

- 赤驥頓長纓，非無萬里姿。悲鳴淚至地，為問馭者誰。
- 鳳凰從東來，何意複高飛。竹花不結實，念子忍朝饑。
- 古時君臣合，可以物理推。賢人識定分，進退固其宜。
- 市人日中集，於利競錐刀。置膏烈火上，哀哀自煎熬。
- 農人望歲稔，相率除蓬蒿。所務穀為本，邪贏無乃勞。
- 舜舉十六相，身尊道何高。秦時任商鞅，法令如牛毛。
- 漢光得天下，祚永固有開。豈惟高祖聖，功自蕭曹來。
- 經綸中興業，何代無長才。吾慕寇鄧勳，濟時信良哉。
- 耿賈亦宗臣，羽翼共裴回。休運終四百，圖畫在雲台。

## 拼音

- chi4 ji4 dun4 chang2 ying1 ， fei1 wu2 wan4 li3 zi1 。 bei1 ming2 lei4 zhi4 di4 ， wei2 wen4 yu4 zhe3 shui2 。
- feng4 huang2 cong2 dong1 lai2 ， he2 yi4 fu4 gao1 fei1 。 zhu2 hua1 bu4 jie2 shi2 ， nian4 zi3 ren3 chao2 ji1 。
- gu3 shi2 jun1 chen2 he2 ， ke3 yi3 wu4 li3 tui1 。 xian2 ren2 shi2 ding4 fen1 ， jin4 tui4 gu4 qi2 yi2 。
- shi4 ren2 ri4 zhong1 ji2 ， wu1 li4 jing4 zhui1 dao1 。 zhi4 gao1 lie4 huo3 shang4 ， ai1 ai1 zi4 jian1 ao2 。
- nong2 ren2 wang4 sui4 ren3 ， xiang1 shuai4 chu2 peng2 hao1 。 suo3 wu4 gu3 wei2 ben3 ， xie2 ying2 wu2 nai3 lao2 。
- shun4 ju3 shi2 liu4 xiang1 ， shen1 zun1 dao4 he2 gao1 。 qin2 shi2 ren4 shang1 yang1 ， fa3 ling4 ru2 niu2 mao2 。
- han4 guang1 de2 tian1 xia4 ， zuo4 yong3 gu4 you3 kai1 。 qi3 wei2 gao1 zu3 sheng4 ， gong1 zi4 xiao1 cao2 lai2 。
- jing1 lun2 zhong1 xing1 ye4 ， he2 dai4 wu2 chang2 cai2 。 wu2 mu4 kou4 deng4 xun1 ， ji4 shi2 xin4 liang2 zai1 。
- geng3 jia3 yi4 zong1 chen2 ， yu3 yi4 gong4 pei2 hui2 。 xiu1 yun4 zhong1 si4 bai3 ， tu2 hua4 zai4 yun2 tai2 。

## 注释

## 译文

## 赏析
