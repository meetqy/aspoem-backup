---
id: du-fu-feng-zeng-li-ba-zhang-pan-guan
title: 奉贈李八丈判官
titlePinyin: feng4 zeng4 li3 ba1 zhang4 pan4 guan1
titleSlug: feng-zeng-li-ba-zhang-pan-guan
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: []
---

## 正文

- 我丈時英特，宗枝神堯後。
- 珊瑚市則無，騄驥人得有。
- 早年見標格，秀氣衝星斗。
- 事業富清機，官曹正獨守。
- 頃來樹嘉政，皆已傳衆口。
- 艱難體貴安，冗長吾敢取。
- 區區猶歷試，炯炯更持久。
- 討論實解頤，操割紛應手。
- 篋書積諷諫，宮闕限奔走。
- 入幕未展材，秉鈞孰爲偶。
- 所親問淹泊，泛愛惜衰朽。
- 垂白亂南翁，委身希北叟。
- 真成窮轍鮒，或似喪家狗。
- 秋枯洞庭石，風颯長沙柳。
- 高興激荆衡，知音爲回首。

## 拼音

- wo3 zhang4 shi2 ying1 te4 ， zong1 zhi1 shen2 yao2 hou4 。
- shan1 hu2 shi4 ze2 wu2 ， lu4 ji4 ren2 dei3 you3 。
- zao3 nian2 jian4 biao1 ge2 ， xiu4 qi4 chong1 xing1 dou3 。
- shi4 ye4 fu4 qing1 ji1 ， guan1 cao2 zheng4 du2 shou3 。
- qing3 lai2 shu4 jia1 zheng4 ， jie1 yi3 chuan2 zhong4 kou3 。
- jian1 nan2 ti3 gui4 an1 ， rong3 chang2 wu2 gan3 qu3 。
- qu1 qu1 you2 li4 shi4 ， jiong3 jiong3 geng4 chi2 jiu3 。
- tao3 lun4 shi2 jie3 yi2 ， cao1 ge1 fen1 ying1 shou3 。
- qie4 shu1 ji1 feng3 jian4 ， gong1 que4 xian4 ben1 zou3 。
- ru4 mu4 wei4 zhan3 cai2 ， bing3 jun1 shu2 wei2 ou3 。
- suo3 qin1 wen4 yan1 bo2 ， fan4 ai4 xi1 shuai1 xiu3 。
- chui2 bai2 luan4 nan2 weng1 ， wei3 shen1 xi1 bei3 sou3 。
- zhen1 cheng2 qiong2 zhe2 fu4 ， huo4 si4 sang1 jia1 gou3 。
- qiu1 ku1 dong4 ting2 shi2 ， feng1 sa4 chang2 sha1 liu3 。
- gao1 xing1 ji1 jing1 heng2 ， zhi1 yin1 wei2 hui2 shou3 。

## 注释

## 译文

## 赏析
