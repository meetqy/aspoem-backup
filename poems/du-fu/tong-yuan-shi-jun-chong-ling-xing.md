---
id: du-fu-tong-yuan-shi-jun-chong-ling-xing
title: 同元使君舂陵行
titlePinyin: tong2 yuan2 shi3 jun1 chong1 ling2 xing2
titleSlug: tong-yuan-shi-jun-chong-ling-xing
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 遭亂髮盡白，轉衰病相嬰。
- 沈緜盜賊際，狼狽江漢行。
- 歎時藥力薄，爲客羸瘵成。
- 吾人詩家秀，博采世上名。
- 粲粲元道州，前聖畏後生。
- 觀呼舂陵作，歘見俊哲情。
- 復覽賊退篇，結也實國楨。
- 賈誼昔流慟，匡衡常引經。
- 道州憂黎庶，詞氣浩縱橫。
- 兩章對秋月，一字偕華星。
- 至君唐虞際，純樸憶大庭。
- 何時降璽書，用爾爲丹青。
- 獄訟永衰息，豈唯偃甲兵。
- 悽惻念誅求，薄斂近休明。
- 乃知正人意，不苟飛長纓。
- 涼飆振南岳，之子寵若驚。
- 色阻金印大，興含滄浪清。
- 我多長卿病，日夕思朝廷。
- 肺枯渴太甚，漂泊公孫城。
- 呼兒具紙筆，隱几臨軒楹。
- 作詩呻吟內，黑澹字攲傾。
- 感彼危苦詞，庶幾知者聽。

## 拼音

- zao1 luan4 fa4 jin4 bai2 ， zhuan3 shuai1 bing4 xiang1 ying1 。
- shen3 mian2 dao4 zei2 ji4 ， lang2 bei4 jiang1 han4 xing2 。
- tan4 shi2 yao4 li4 bao2 ， wei2 ke4 lei2 zhai4 cheng2 。
- wu2 ren2 shi1 jia1 xiu4 ， bo2 cai3 shi4 shang4 ming2 。
- can4 can4 yuan2 dao4 zhou1 ， qian2 sheng4 wei4 hou4 sheng1 。
- guan1 hu1 chong1 ling2 zuo4 ， xu1 jian4 jun4 zhe2 qing2 。
- fu4 lan3 zei2 tui4 pian1 ， jie2 ye3 shi2 guo2 zhen1 。
- jia3 yi4 xi1 liu2 tong4 ， kuang1 heng2 chang2 yin3 jing1 。
- dao4 zhou1 you1 li2 shu4 ， ci2 qi4 hao4 zong4 heng2 。
- liang3 zhang1 dui4 qiu1 yue4 ， yi2 zi4 xie2 hua2 xing1 。
- zhi4 jun1 tang2 yu2 ji4 ， chun2 pu3 yi4 da4 ting2 。
- he2 shi2 jiang4 xi3 shu1 ， yong4 er3 wei2 dan1 qing1 。
- yu4 song4 yong3 shuai1 xi1 ， qi3 wei2 yan3 jia3 bing1 。
- qi1 ce4 nian4 zhu1 qiu2 ， bao2 lian3 jin4 xiu1 ming2 。
- nai3 zhi1 zheng4 ren2 yi4 ， bu4 gou3 fei1 chang2 ying1 。
- liang2 biao1 zhen4 nan2 yue4 ， zhi1 zi3 chong3 ruo4 jing1 。
- se4 zu3 jin1 yin4 da4 ， xing1 han2 cang1 lang4 qing1 。
- wo3 duo1 chang2 qing1 bing4 ， ri4 xi1 si1 chao2 ting2 。
- fei4 ku1 ke3 tai4 shen4 ， piao1 bo2 gong1 sun1 cheng2 。
- hu1 er2 ju4 zhi3 bi3 ， yin3 ji3 lin2 xuan1 ying2 。
- zuo4 shi1 shen1 yin2 nei4 ， hei1 dan4 zi4 ji1 qing1 。
- gan3 bi3 wei1 ku3 ci2 ， shu4 ji1 zhi1 zhe3 ting1 。

## 注释

## 译文

## 赏析
