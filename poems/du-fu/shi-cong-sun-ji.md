---
id: du-fu-shi-cong-sun-ji
title: 示從孫濟
titlePinyin: shi4 cong2 sun1 ji4
titleSlug: shi-cong-sun-ji
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: []
---

## 正文

- 平明跨驢出，未知適誰門。
- 權門多噂𠴲，且復尋諸孫。
- 諸孫貧無事，宅舍如荒村。
- 堂前自生竹，堂後自生萱。
- 萱草秋已死，竹枝霜不蕃。
- 淘米少汲水，汲多井水渾。
- 刈葵莫放手，放手傷葵根。
- 阿翁嬾惰久，覺兒行步奔。
- 所來爲宗族，亦不爲盤飧。
- 小人利口實，薄俗難可論。
- 勿受外嫌猜，同姓古所敦。

## 拼音

- ping2 ming2 kua4 lü2 chu1 ， wei4 zhi1 shi4 shui2 men2 。
- quan2 men2 duo1 zun3 𠴲， qie3 fu4 xun2 zhu1 sun1 。
- zhu1 sun1 pin2 wu2 shi4 ， zhai2 she4 ru2 huang1 cun1 。
- tang2 qian2 zi4 sheng1 zhu2 ， tang2 hou4 zi4 sheng1 xuan1 。
- xuan1 cao3 qiu1 yi3 si3 ， zhu2 zhi1 shuang1 bu4 fan1 。
- tao2 mi3 shao3 ji2 shui3 ， ji2 duo1 jing3 shui3 hun2 。
- yi4 kui2 mo4 fang4 shou3 ， fang4 shou3 shang1 kui2 gen1 。
- a1 weng1 lan3 duo4 jiu3 ， jue2 er2 xing2 bu4 ben1 。
- suo3 lai2 wei2 zong1 zu2 ， yi4 bu4 wei2 pan2 sun1 。
- xiao3 ren2 li4 kou3 shi2 ， bao2 su2 nan2 ke3 lun4 。
- wu4 shou4 wai4 xian2 cai1 ， tong2 xing4 gu3 suo3 dun1 。

## 注释

## 译文

## 赏析
