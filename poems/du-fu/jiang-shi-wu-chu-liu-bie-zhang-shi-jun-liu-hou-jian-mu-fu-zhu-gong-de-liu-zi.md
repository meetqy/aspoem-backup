---
id: du-fu-jiang-shi-wu-chu-liu-bie-zhang-shi-jun-liu-hou-jian-mu-fu-zhu-gong-de-liu-zi
title: 將適吳楚留別章使君留後兼幕府諸公得柳字
titlePinyin: jiang1 shi4 wu2 chu3 liu2 bie2 zhang1 shi3 jun1 liu2 hou4 jian1 mu4 fu3 zhu1 gong1 de2 liu3 zi4
titleSlug: jiang-shi-wu-chu-liu-bie-zhang-shi-jun-liu-hou-jian-mu-fu-zhu-gong-de-liu-zi
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: []
---

## 正文

- 我來入蜀門，歲月亦已久。
- 豈惟長兒童，自覺成老醜。
- 常恐性坦率，失身爲杯酒。
- 近辭痛飲徒，折節萬夫後。
- 昔如縱壑魚，今如喪家狗。
- 既無遊方戀，行止復何有。
- 相逢半新故，取別隨薄厚。
- 不意青草湖，扁舟落吾手。
- 眷眷章梓州，開筵俯高柳。
- 樓前出騎馬，帳下羅賓友。
- 健兒簸紅旗，此樂或難朽。
- 日車隱崑崙，鳥雀噪戶牖。
- 波濤未足畏，三峽徒雷吼。
- 所憂盜賊多，重見衣冠走。
- 中原消息斷，黃屋今安否。
- 終作適荆蠻，安排用莊叟。
- 隨雲拜東皇，挂席上南斗。
- 有使即寄書，無使長回首。

## 拼音

- wo3 lai2 ru4 shu3 men2 ， sui4 yue4 yi4 yi3 jiu3 。
- qi3 wei2 chang2 er2 tong2 ， zi4 jue2 cheng2 lao3 chou3 。
- chang2 kong3 xing4 tan3 shuai4 ， shi1 shen1 wei2 bei1 jiu3 。
- jin4 ci2 tong4 yin3 tu2 ， zhe2 jie2 wan4 fu1 hou4 。
- xi1 ru2 zong4 he4 yu2 ， jin1 ru2 sang1 jia1 gou3 。
- ji4 wu2 you2 fang1 lian4 ， xing2 zhi3 fu4 he2 you3 。
- xiang1 feng2 ban4 xin1 gu4 ， qu3 bie2 sui2 bao2 hou4 。
- bu2 yi4 qing1 cao3 hu2 ， pian1 zhou1 luo4 wu2 shou3 。
- juan4 juan4 zhang1 zi3 zhou1 ， kai1 yan2 fu3 gao1 liu3 。
- lou2 qian2 chu1 qi2 ma3 ， zhang4 xia4 luo2 bin1 you3 。
- jian4 er2 bo4 hong2 qi2 ， ci3 le4 huo4 nan2 xiu3 。
- ri4 ju1 yin3 kun1 lun2 ， niao3 que4 zao4 hu4 you3 。
- bo1 tao1 wei4 zu2 wei4 ， san1 xia2 tu2 lei2 hou3 。
- suo3 you1 dao4 zei2 duo1 ， zhong4 jian4 yi1 guan1 zou3 。
- zhong1 yuan2 xiao1 xi0 duan4 ， huang2 wu1 jin1 an1 fou3 。
- zhong1 zuo4 shi4 jing1 man2 ， an1 pai2 yong4 zhuang1 sou3 。
- sui2 yun2 bai4 dong1 huang2 ， gua4 xi2 shang4 nan2 dou3 。
- you3 shi3 ji2 ji4 shu1 ， wu2 shi3 chang2 hui2 shou3 。

## 注释

## 译文

## 赏析
