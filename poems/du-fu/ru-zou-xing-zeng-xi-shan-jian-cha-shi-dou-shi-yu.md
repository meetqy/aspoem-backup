---
id: du-fu-ru-zou-xing-zeng-xi-shan-jian-cha-shi-dou-shi-yu
title: 入奏行贈西山檢察使竇侍御
titlePinyin: ru4 zou4 xing2 zeng4 xi1 shan1 jian3 cha2 shi3 dou4 shi4 yu4
titleSlug: ru-zou-xing-zeng-xi-shan-jian-cha-shi-dou-shi-yu
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: []
---

## 正文

- 竇侍御，驥之子，鳳之雛。
- 年未三十忠義俱，骨鯁絕代無。
- 炯如一段清冰出萬壑，置在迎風寒露之玉壺。
- 蔗漿歸廚金盌凍，洗滌煩熱足以寧君軀。
- 政用疎通合典則，戚聯豪貴耽文儒。
- 兵革未息人未蘇，天子亦念西南隅。
- 吐蕃憑陵氣頗麤，竇氏檢察應時須。
- 運糧繩橋壯士喜，斬木火井窮猿呼。
- 八州刺史思一戰，三城守邊却可圖。
- 此行入奏計未小，密奉賢旨恩宜殊。
- 繡衣春當霄漢立，綵服日向庭闈趨。
- 省郎京尹必俯拾，江花未落還成都。
- 江花未落還成都，肯訪浣花老翁無。
- 爲君酤酒滿眼酤，與奴白飯馬青芻。

## 拼音

- dou4 shi4 yu4 ， ji4 zhi1 zi3 ， feng4 zhi1 chu2 。
- nian2 wei4 san1 shi2 zhong1 yi4 ju4 ， gu3 geng3 jue2 dai4 wu2 。
- jiong3 ru2 yi1 duan4 qing1 bing1 chu1 wan4 he4 ， zhi4 zai4 ying2 feng1 han2 lu4 zhi1 yu4 hu2 。
- zhe4 jiang1 gui1 chu2 jin1 wan3 dong4 ， xi3 di2 fan2 re4 zu2 yi3 ning2 jun1 qu1 。
- zheng4 yong4 shu1 tong1 he2 dian3 ze2 ， qi1 lian2 hao2 gui4 dan1 wen2 ru2 。
- bing1 ge2 wei4 xi1 ren2 wei4 su1 ， tian1 zi3 yi4 nian4 xi1 nan2 yu2 。
- tu3 fan1 ping2 ling2 qi4 po1 cu1 ， dou4 shi4 jian3 cha2 ying1 shi2 xu1 。
- yun4 liang2 sheng2 qiao2 zhuang4 shi4 xi3 ， zhan3 mu4 huo3 jing3 qiong2 yuan2 hu1 。
- ba1 zhou1 ci4 shi3 si1 yi2 zhan4 ， san1 cheng2 shou3 bian1 que4 ke3 tu2 。
- ci3 xing2 ru4 zou4 ji4 wei4 xiao3 ， mi4 feng4 xian2 zhi3 en1 yi2 shu1 。
- xiu4 yi1 chun1 dang1 xiao1 han4 li4 ， cai3 fu2 ri4 xiang4 ting2 wei2 qu1 。
- sheng3 lang2 jing1 yin3 bi4 fu3 shi2 ， jiang1 hua1 wei4 luo4 huan2 cheng2 du1 。
- jiang1 hua1 wei4 luo4 huan2 cheng2 dou1 ， ken3 fang3 huan4 hua1 lao3 weng1 wu2 。
- wei2 jun1 gu1 jiu3 man3 yan3 gu1 ， yu3 nu2 bai2 fan4 ma3 qing1 chu2 。

## 注释

## 译文

## 赏析
