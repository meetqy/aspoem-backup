---
id: du-fu-ku-wei-dai-fu-zhi-jin
title: 哭韋大夫之晉
titlePinyin: ku1 wei2 dai4 fu0 zhi1 jin4
titleSlug: ku-wei-dai-fu-zhi-jin
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: []
---

## 正文

- 悽愴郇瑕色，差池弱冠年。
- 丈人叨禮數，文律早周旋。
- 臺閣黃圖裏，簪裾紫蓋邊。
- 尊榮真不忝，端雅獨翛然。
- 貢喜音容間，馮招病疾纏。
- 南過駭倉卒，北思悄聯緜。
- 鵩鳥長沙諱，犀牛蜀郡憐。
- 素車猶慟哭，寶劒欲高懸。
- 漢道中興盛，韋經亞相傳。
- 沖融標世業，磊落映時賢。
- 城府深朱夏，江湖眇霽天。
- 綺樓關樹頂，飛旐汎堂前。
- 帟幕疑風燕，笳簫急暮蟬。
- 興殘虛白室，跡斷孝廉船。
- 童孺交遊盡，喧卑俗事牽。
- 老來多涕淚，情在強詩篇。
- 誰寄方隅理，朝難將帥權。
- 春秋褒貶例，名器重雙全。

## 拼音

- qi1 chuang4 huan2 xia2 se4 ， cha1 chi2 ruo4 guan4 nian2 。
- zhang4 ren2 dao1 li3 shu4 ， wen2 lü4 zao3 zhou1 xuan2 。
- tai2 ge2 huang2 tu2 li3 ， zan1 ju1 zi3 gai4 bian1 。
- zun1 rong2 zhen1 bu4 tian3 ， duan1 ya3 du2 xiao1 ran2 。
- gong4 xi3 yin1 rong2 jian4 ， feng2 zhao1 bing4 ji2 chan2 。
- nan2 guo4 hai4 cang1 zu2 ， bei3 si1 qiao1 lian2 mian2 。
- fu2 niao3 chang2 sha1 hui4 ， xi1 niu2 shu3 jun4 lian2 。
- su4 ju1 you2 tong4 ku1 ， bao3 jian4 yu4 gao1 xuan2 。
- han4 dao4 zhong1 xing1 sheng4 ， wei2 jing1 ya1 xiang1 chuan2 。
- chong1 rong2 biao1 shi4 ye4 ， lei3 luo4 ying4 shi2 xian2 。
- cheng2 fu3 shen1 zhu1 xia4 ， jiang1 hu2 miao3 ji4 tian1 。
- qi3 lou2 guan1 shu4 ding3 ， fei1 zhao4 fan4 tang2 qian2 。
- yi4 mu4 yi2 feng1 yan4 ， jia1 xiao1 ji2 mu4 chan2 。
- xing1 can2 xu1 bai2 shi4 ， ji4 duan4 xiao4 lian2 chuan2 。
- tong2 ru2 jiao1 you2 jin4 ， xuan1 bei1 su2 shi4 qian1 。
- lao3 lai2 duo1 ti4 lei4 ， qing2 zai4 qiang2 shi1 pian1 。
- shui2 ji4 fang1 yu2 li3 ， chao2 nan2 jiang1 shuai4 quan2 。
- chun1 qiu1 bao1 bian3 li4 ， ming2 qi4 zhong4 shuang1 quan2 。

## 注释

## 译文

## 赏析
