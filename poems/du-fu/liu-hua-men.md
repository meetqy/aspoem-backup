---
id: du-fu-liu-hua-men
title: 留花門
titlePinyin: liu2 hua1 men2
titleSlug: liu-hua-men
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 北門天驕子，飽肉氣勇決。
- 高秋馬肥健，挾矢射漢月。
- 自古以爲患，詩人厭薄伐。
- 修德使其來，羈縻固不絕。
- 胡爲傾國至，出入暗金闕。
- 中原有驅除，隱忍用此物。
- 公主歌黃鵠，君王指白日。
- 連雲屯左輔，百里見積雪。
- 長戟鳥休飛，哀笳曙幽咽。
- 田家最恐懼，麥倒桑枝折。
- 沙苑臨清渭，泉香草豐潔。
- 渡河不用船，千騎常撇烈。
- 胡塵踰太行，雜種抵京室。
- 花門既須留，原野轉蕭瑟。

## 拼音

- bei3 men2 tian1 jiao1 zi3 ， bao3 rou4 qi4 yong3 jue2 。
- gao1 qiu1 ma3 fei2 jian4 ， xie2 shi3 she4 han4 yue4 。
- zi4 gu3 yi3 wei2 huan4 ， shi1 ren2 yan4 bao2 fa2 。
- xiu1 de2 shi3 qi2 lai2 ， ji1 mi2 gu4 bu4 jue2 。
- hu2 wei2 qing1 guo2 zhi4 ， chu1 ru4 an4 jin1 que4 。
- zhong1 yuan2 you3 qu1 chu2 ， yin3 ren3 yong4 ci3 wu4 。
- gong1 zhu3 ge1 huang2 hu2 ， jun1 wang2 zhi3 bai2 ri4 。
- lian2 yun2 tun2 zuo3 fu3 ， bai3 li3 jian4 ji1 xue3 。
- chang2 ji3 niao3 xiu1 fei1 ， ai1 jia1 shu3 you1 ye4 。
- tian2 jia1 zui4 kong3 ju4 ， mai4 dao3 sang1 zhi1 zhe2 。
- sha1 yuan4 lin2 qing1 wei4 ， quan2 xiang1 cao3 feng1 jie2 。
- du4 he2 bu2 yong4 chuan2 ， qian1 qi2 chang2 pie3 lie4 。
- hu2 chen2 yu2 tai4 hang2 ， za2 zhong3 di3 jing1 shi4 。
- hua1 men2 ji4 xu1 liu2 ， yuan2 ye3 zhuan3 xiao1 se4 。

## 注释

## 译文

## 赏析
