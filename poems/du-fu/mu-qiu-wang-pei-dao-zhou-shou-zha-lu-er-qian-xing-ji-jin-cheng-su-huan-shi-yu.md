---
id: du-fu-mu-qiu-wang-pei-dao-zhou-shou-zha-lu-er-qian-xing-ji-jin-cheng-su-huan-shi-yu
title: 暮秋枉裴道州手札率爾遣興寄近呈蘇渙侍御
titlePinyin: mu4 qiu1 wang3 pei2 dao4 zhou1 shou3 zha2 lü4 er3 qian3 xing1 ji4 jin4 cheng2 su1 huan4 shi4 yu4
titleSlug: mu-qiu-wang-pei-dao-zhou-shou-zha-lu-er-qian-xing-ji-jin-cheng-su-huan-shi-yu
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 久客多枉友朋書，素書一月凡一束。
- 虛名但蒙寒溫問，泛愛不救溝壑辱。
- 齒落未是無心人，舌存恥作窮途哭。
- 道州手札適復至，紙長要自三過讀。
- 盈把那須滄海珠，入懷本倚崑山玉。
- 撥棄潭州百斛酒，蕪沒瀟岸千株菊。
- 使我晝立煩兒孫，令我夜坐費燈燭。
- 憶子初尉永嘉去，紅顏白面花映肉。
- 軍符侯印取豈遲，紫燕騄耳行甚速。
- 聖朝尚飛戰鬬塵，濟世宜引英俊人。
- 黎元愁痛會蘇息，夷狄跋扈徒逡巡。
- 授鉞築壇聞意旨，頹綱漏網期彌綸。
- 郭欽上書見大計，劉毅答詔驚羣臣。
- 他日更僕語不淺，明公論兵氣益振。
- 傾壺簫管黑白髮，儛劒霜雪吹青春。
- 宴筵曾語蘇季子，後來傑出雲孫比。
- 茅齋定王城郭門，藥物楚老漁商市。
- 市北肩輿每聯袂，郭南抱甕亦隱几。
- 無數將軍西第成，早作丞相東山起。
- 鳥雀苦肥秋粟菽，蛟龍欲蟄寒沙水。
- 天下鼓角何時休，陣前部曲終日死。
- 附書與裴因示蘇，此生已媿須人扶。
- 致君堯舜付公等，早據要路思捐軀。

## 拼音

- jiu3 ke4 duo1 wang3 you3 peng2 shu1 ， su4 shu1 yi1 yue4 fan2 yi2 shu4 。
- xu1 ming2 dan4 meng2 han2 wen1 wen4 ， fan4 ai4 bu2 jiu4 gou1 he4 ru3 。
- chi3 luo4 wei4 shi4 wu2 xin1 ren2 ， she2 cun2 chi3 zuo4 qiong2 tu2 ku1 。
- dao4 zhou1 shou3 zha2 shi4 fu4 zhi4 ， zhi3 chang2 yao4 zi4 san1 guo4 du2 。
- ying2 ba3 na4 xu1 cang1 hai3 zhu1 ， ru4 huai2 ben3 yi3 kun1 shan1 yu4 。
- bo1 qi4 tan2 zhou1 bai3 hu2 jiu3 ， wu2 mei2 xiao1 an4 qian1 zhu1 ju2 。
- shi3 wo3 zhou4 li4 fan2 er2 sun1 ， ling4 wo3 ye4 zuo4 fei4 deng1 zhu2 。
- yi4 zi3 chu1 wei4 yong3 jia1 qu4 ， hong2 yan2 bai2 mian4 hua1 ying4 rou4 。
- jun1 fu2 hou2 yin4 qu3 qi3 chi2 ， zi3 yan4 lu4 er3 xing2 shen4 su4 。
- sheng4 chao2 shang4 fei1 zhan4 dou4 chen2 ， ji4 shi4 yi2 yin3 ying1 jun4 ren2 。
- li2 yuan2 chou2 tong4 hui4 su1 xi1 ， yi2 di2 ba2 hu4 tu2 qun1 xun2 。
- shou4 yue4 zhu4 tan2 wen2 yi4 zhi3 ， tui2 gang1 lou4 wang3 qi1 mi2 lun2 。
- guo1 qin1 shang4 shu1 jian4 da4 ji4 ， liu2 yi4 da2 zhao4 jing1 qun2 chen2 。
- ta1 ri4 geng4 pu2 yu3 bu4 qian3 ， ming2 gong1 lun4 bing1 qi4 yi4 zhen4 。
- qing1 hu2 xiao1 guan3 hei1 bai2 fa4 ， wu3 jian4 shuang1 xue3 chui1 qing1 chun1 。
- yan4 yan2 ceng2 yu3 su1 ji4 zi0 ， hou4 lai2 jie2 chu1 yun2 sun1 bi3 。
- mao2 zhai1 ding4 wang2 cheng2 guo1 men2 ， yao4 wu4 chu3 lao3 yu2 shang1 shi4 。
- shi4 bei3 jian1 yu2 mei3 lian2 mei4 ， guo1 nan2 bao4 weng4 yi4 yin3 ji3 。
- wu2 shu4 jiang1 jun1 xi1 di4 cheng2 ， zao3 zuo4 cheng2 xiang4 dong1 shan1 qi3 。
- niao3 que4 ku3 fei2 qiu1 su4 shu1 ， jiao1 long2 yu4 zhe2 han2 sha1 shui3 。
- tian1 xia4 gu3 jiao3 he2 shi2 xiu1 ， zhen4 qian2 bu4 qu3 zhong1 ri4 si3 。
- fu4 shu1 yu3 pei2 yin1 shi4 su1 ， ci3 sheng1 yi3 kui4 xu1 ren2 fu2 。
- zhi4 jun1 yao2 shun4 fu4 gong1 deng3 ， zao3 ju4 yao4 lu4 si1 juan1 qu1 。

## 注释

## 译文

## 赏析
