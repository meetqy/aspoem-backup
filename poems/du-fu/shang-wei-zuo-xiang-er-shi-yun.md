---
id: du-fu-shang-wei-zuo-xiang-er-shi-yun
title: 上韋左相二十韻
titlePinyin: shang4 wei2 zuo3 xiang1 er4 shi2 yun4
titleSlug: shang-wei-zuo-xiang-er-shi-yun
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: []
---

## 正文

- 鳳曆軒轅紀，龍飛四十春。
- 八荒開壽域，一氣轉洪鈞。
- 霖雨思賢佐，丹青憶老臣。
- 應圖求駿馬，驚代得麒麟。
- 沙汰江河濁，調和鼎鼐新。
- 韋賢初相漢，范叔已歸秦。
- 盛業今如此，傳經固絕倫。
- 豫樟深出地，滄海闊無津。
- 北斗司喉舌，東方領搢紳。
- 持衡留藻鑑，聽履上星辰。
- 獨步才超古，餘波德照鄰。
- 聰明過管輅，尺牘倒陳遵。
- 豈是池中物，由來席上珍。
- 廟堂知至理，風俗盡還淳。
- 才傑俱登用，愚蒙但隱淪。
- 長卿多病久，子夏索居頻。
- 回首驅流俗，生涯似衆人。
- 巫咸不可問，鄒魯莫容身。
- 感激時將晚，蒼茫興有神。
- 爲公歌此曲，涕淚在衣巾。

## 拼音

- feng4 li4 xuan1 yuan2 ji4 ， long2 fei1 si4 shi2 chun1 。
- ba1 huang1 kai1 shou4 yu4 ， yi2 qi4 zhuan3 hong2 jun1 。
- lin2 yu3 si1 xian2 zuo3 ， dan1 qing1 yi4 lao3 chen2 。
- ying1 tu2 qiu2 jun4 ma3 ， jing1 dai4 de2 qi2 lin2 。
- sha1 tai4 jiang1 he2 zhuo2 ， diao4 he2 ding3 nai4 xin1 。
- wei2 xian2 chu1 xiang1 han4 ， fan4 shu1 yi3 gui1 qin2 。
- sheng4 ye4 jin1 ru2 ci3 ， chuan2 jing1 gu4 jue2 lun2 。
- yu4 zhang1 shen1 chu1 di4 ， cang1 hai3 kuo4 wu2 jin1 。
- bei3 dou3 si1 hou2 she2 ， dong1 fang1 ling3 jin4 shen1 。
- chi2 heng2 liu2 zao3 jian4 ， ting1 lü3 shang4 xing1 chen2 。
- du2 bu4 cai2 chao1 gu3 ， yu2 bo1 de2 zhao4 lin2 。
- cong1 ming2 guo4 guan3 lu4 ， chi3 du2 dao3 chen2 zun1 。
- qi3 shi4 chi2 zhong1 wu4 ， you2 lai2 xi2 shang4 zhen1 。
- miao4 tang2 zhi1 zhi4 li3 ， feng1 su2 jin4 huan2 chun2 。
- cai2 jie2 ju4 deng1 yong4 ， yu2 meng2 dan4 yin3 lun2 。
- chang2 qing1 duo1 bing4 jiu3 ， zi3 xia4 suo3 ju1 bin1 。
- hui2 shou3 qu1 liu2 su2 ， sheng1 ya2 si4 zhong4 ren2 。
- wu1 xian2 bu4 ke3 wen4 ， zou1 lu3 mo4 rong2 shen1 。
- gan3 ji1 shi2 jiang1 wan3 ， cang1 mang2 xing1 you3 shen2 。
- wei2 gong1 ge1 ci3 qu3 ， ti4 lei4 zai4 yi1 jin1 。

## 注释

## 译文

## 赏析
