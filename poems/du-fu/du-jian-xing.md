---
id: du-fu-du-jian-xing
title: 杜鵑行
titlePinyin: du4 jian1 xing2
titleSlug: du-jian-xing
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: []
---

## 正文

- 古時杜宇稱望帝，魂作杜鵑何微細。
- 跳枝竄葉樹木中，搶佯瞥捩雌隨雄。
- 毛衣慘黑貌顦顇，衆鳥安肯相尊崇。
- 隳形不敢棲華屋，短翮唯願巢深叢。
- 穿皮啄朽觜欲禿，苦飢始得食一蟲。
- 誰言養雛不自哺，此語亦足爲愚蒙。
- 聲音咽咽如有謂，號啼略與嬰兒同。
- 口乾垂血轉迫促，似欲上訴於蒼穹。
- 蜀人聞之皆起立，至今斅學傳遺風。
- 迺知變化不可窮，豈知昔日居深宮，嬪嬙左右如花紅。

## 拼音

- gu3 shi2 du4 yu3 cheng1 wang4 di4 ， hun2 zuo4 du4 jian1 he2 wei1 xi4 。
- tiao4 zhi1 cuan4 ye4 shu4 mu4 zhong1 ， qiang1 yang2 pie1 lie4 ci2 sui2 xiong2 。
- mao2 yi1 can3 hei1 mao4 qiao2 cui4 ， zhong4 niao3 an1 ken3 xiang1 zun1 chong2 。
- hui1 xing2 bu4 gan3 qi1 hua2 wu1 ， duan3 he2 wei2 yuan4 chao2 shen1 cong2 。
- chuan1 pi2 zhuo2 xiu3 zi1 yu4 tu1 ， ku3 ji1 shi3 de2 shi2 yi4 chong2 。
- shui2 yan2 yang3 chu2 bu2 zi4 bu3 ， ci3 yu3 yi4 zu2 wei2 yu2 meng2 。
- sheng1 yin1 yan4 yan4 ru2 you3 wei4 ， hao4 ti2 lüe4 yu3 ying1 er2 tong2 。
- kou3 gan1 chui2 xue4 zhuan3 po4 cu4 ， si4 yu4 shang4 su4 wu1 cang1 qiong2 。
- shu3 ren2 wen2 zhi1 jie1 qi3 li4 ， zhi4 jin1 xiao4 xue2 chuan2 yi2 feng1 。
- nai3 zhi1 bian4 hua4 bu4 ke3 qiong2 ， qi3 zhi1 xi1 ri4 ju1 shen1 gong1 ， pin2 qiang2 zuo3 you4 ru2 hua1 hong2 。

## 注释

## 译文

## 赏析
