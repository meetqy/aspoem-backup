---
id: du-fu-ji-bai-xue-shi-lin-ju
title: 寄柏學士林居
titlePinyin: ji4 bai3 xue2 shi4 lin2 ju1
titleSlug: ji-bai-xue-shi-lin-ju
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: []
---

## 正文

- 自胡之反持干戈，天下學士亦奔波。
- 歎彼幽棲載典籍，蕭然暴露依山阿。
- 青山萬里靜散地，白雨一洗空垂蘿。
- 亂代飄零余到此，古人成敗子如何。
- 荆揚春冬異風土，巫峽日夜多雲雨。
- 赤葉楓林百舌鳴，黃泥野岸天雞舞。
- 盜賊縱橫甚密邇，形神寂莫甘辛苦。
- 幾時高議排金門，各使蒼生有環堵。

## 拼音

- zi4 hu2 zhi1 fan3 chi2 gan1 ge1 ， tian1 xia4 xue2 shi4 yi4 ben1 bo1 。
- tan4 bi3 you1 qi1 zai4 dian3 ji2 ， xiao1 ran2 bao4 lu4 yi1 shan1 a1 。
- qing1 shan1 wan4 li3 jing4 san4 di4 ， bai2 yu3 yi4 xi3 kong1 chui2 luo2 。
- luan4 dai4 piao1 ling2 yu2 dao4 ci3 ， gu3 ren2 cheng2 bai4 zi3 ru2 he2 。
- jing1 yang2 chun1 dong1 yi4 feng1 tu3 ， wu1 xia2 ri4 ye4 duo1 yun2 yu3 。
- chi4 ye4 feng1 lin2 bai3 she2 ming2 ， huang2 ni2 ye3 an4 tian1 ji1 wu3 。
- dao4 zei2 zong4 heng2 shen4 mi4 er3 ， xing2 shen2 ji4 mo4 gan1 xin1 ku3 。
- ji1 shi2 gao1 yi4 pai2 jin1 men2 ， ge4 shi3 cang1 sheng1 you3 huan2 du3 。

## 注释

## 译文

## 赏析
