---
id: du-fu-xia-ri-xiao-yuan-san-bing-jiang-zhong-qiu-cai-du-le-geng-niu-jian-shu-chu-mu
title: 暇日小園散病將種秋菜督勒耕牛兼書觸目
titlePinyin: xia2 ri4 xiao3 yuan2 san4 bing4 jiang1 zhong3 qiu1 cai4 du1 le4 geng1 niu2 jian1 shu1 chu4 mu4
titleSlug: xia-ri-xiao-yuan-san-bing-jiang-zhong-qiu-cai-du-le-geng-niu-jian-shu-chu-mu
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: []
---

## 正文

- 不愛入州府，畏人嫌我真。
- 及乎歸茅宇，旁舍未曾嗔。
- 老病忌拘束，應接喪精神。
- 江邨意自放，林木心所欣。
- 秋耕屬地濕，山雨近甚勻。
- 冬菁飯之半，牛力晚來新。
- 深耕種數畝，未甚後四鄰。
- 嘉蔬既不一，名數頗具陳。
- 荆巫非苦寒，采擷接青春。
- 飛來兩白鶴，暮啄泥中芹。
- 雄者左翮垂，損傷已露筋。
- 一步再流血，尚經矰繳勤。
- 三步六號叫，志屈悲哀頻。
- 鸞皇不相待，側頸訴高旻。
- 杖藜俯沙渚，爲汝鼻酸辛。

## 拼音

- bu2 ai4 ru4 zhou1 fu3 ， wei4 ren2 xian2 wo3 zhen1 。
- ji2 hu1 gui1 mao2 yu3 ， pang2 she4 wei4 ceng2 chen1 。
- lao3 bing4 ji4 ju1 shu4 ， ying1 jie1 sang1 jing1 shen2 。
- jiang1 cun1 yi4 zi4 fang4 ， lin2 mu4 xin1 suo3 xin1 。
- qiu1 geng1 shu3 di4 shi1 ， shan1 yu3 jin4 shen4 yun2 。
- dong1 jing1 fan4 zhi1 ban4 ， niu2 li4 wan3 lai2 xin1 。
- shen1 geng1 zhong3 shu4 mu3 ， wei4 shen4 hou4 si4 lin2 。
- jia1 shu1 ji4 bu4 yi1 ， ming2 shu4 po1 ju4 chen2 。
- jing1 wu1 fei1 ku3 han2 ， cai3 xie2 jie1 qing1 chun1 。
- fei1 lai2 liang3 bai2 he4 ， mu4 zhuo2 ni2 zhong1 qin2 。
- xiong2 zhe3 zuo3 he2 chui2 ， sun3 shang1 yi3 lu4 jin1 。
- yi2 bu4 zai4 liu2 xue4 ， shang4 jing1 zeng1 jiao3 qin2 。
- san1 bu4 liu4 hao4 jiao4 ， zhi4 qu1 bei1 ai1 bin1 。
- luan2 huang2 bu4 xiang1 dai4 ， ce4 jing3 su4 gao1 min2 。
- zhang4 li2 fu3 sha1 zhu3 ， wei2 ru3 bi2 suan1 xin1 。

## 注释

## 译文

## 赏析
