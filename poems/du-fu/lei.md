---
id: du-fu-lei
title: 雷
titlePinyin: lei2
titleSlug: lei
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 大旱山岳燋，密雲復無雨。
- 南方瘴癘地，罹此農事苦。
- 封內必舞雩，峽中喧擊鼓。
- 真龍竟寂莫，土梗空俯僂。
- 吁嗟公私病，稅斂缺不補。
- 故老仰面啼，瘡痍向誰數。
- 暴尫或前聞，鞭巫非稽古。
- 請先偃甲兵，處分聽人主。
- 萬邦但各業，一物休盡取。
- 水旱其數然，堯湯免親覩。
- 上天鑠金石，羣盜亂豺虎。
- 二者存一端，愆陽不猶愈。
- 昨宵殷其雷，風過齊萬弩。
- 復吹霾翳散，虛覺神靈聚。
- 氣暍腸胃融，汗滋衣裳污。
- 吾衰尤拙計，失望築場圃。

## 拼音

- da4 han4 shan1 yue4 jiao1 ， mi4 yun2 fu4 wu2 yu3 。
- nan2 fang1 zhang4 li4 di4 ， li2 ci3 nong2 shi4 ku3 。
- feng1 nei4 bi4 wu3 yu2 ， xia2 zhong1 xuan1 ji1 gu3 。
- zhen1 long2 jing4 ji4 mo4 ， tu3 geng3 kong1 fu3 lü3 。
- xu1 jie1 gong1 si1 bing4 ， shui4 lian3 que1 bu4 bu3 。
- gu4 lao3 yang3 mian4 ti2 ， chuang1 yi2 xiang4 shui2 shu4 。
- bao4 wang1 huo4 qian2 wen2 ， bian1 wu1 fei1 ji1 gu3 。
- qing3 xian1 yan3 jia3 bing1 ， chu3 fen1 ting1 ren2 zhu3 。
- wan4 bang1 dan4 ge4 ye4 ， yi2 wu4 xiu1 jin4 qu3 。
- shui3 han4 qi2 shu4 ran2 ， yao2 tang1 mian3 qin1 du3 。
- shang4 tian1 shuo4 jin1 shi2 ， qun2 dao4 luan4 chai2 hu3 。
- er4 zhe3 cun2 yi4 duan1 ， qian1 yang2 bu4 you2 yu4 。
- zuo2 xiao1 yin1 qi2 lei2 ， feng1 guo4 qi2 wan4 nu3 。
- fu4 chui1 mai2 yi4 san4 ， xu1 jue2 shen2 ling2 ju4 。
- qi4 ye1 chang2 wei4 rong2 ， han4 zi1 yi1 shang0 wu1 。
- wu2 shuai1 you2 zhuo1 ji4 ， shi1 wang4 zhu4 chang3 pu3 。

## 注释

## 译文

## 赏析
