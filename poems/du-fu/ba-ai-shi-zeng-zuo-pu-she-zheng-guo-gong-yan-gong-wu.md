---
id: du-fu-ba-ai-shi-zeng-zuo-pu-she-zheng-guo-gong-yan-gong-wu
title: 八哀詩 贈左僕射鄭國公嚴公武
titlePinyin: ba1 ai1 shi1   zeng4 zuo3 pu2 she4 zheng4 guo2 gong1 yan2 gong1 wu3
titleSlug: ba-ai-shi-zeng-zuo-pu-she-zheng-guo-gong-yan-gong-wu
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: []
---

## 正文

- 鄭公瑚璉器，華岳金天晶。
- 昔在童子日，已聞老成名。
- 嶷然大賢後，復見秀骨清。
- 開口取將相，小心事友生。
- 閱書百紙盡，落筆四座驚。
- 歷識匪父任，嫉邪常力爭。
- 漢議尚整肅，胡騎忽縱橫。
- 飛傳自河隴，逢人問公卿。
- 不知萬乘出，雪涕風悲鳴。
- 受詞劒閣道，謁帝蕭關城。
- 寂寞雲臺仗，飄颻沙塞旌。
- 江山少使者，笳鼓凝皇情。
- 壯士血相視，忠臣氣不平。
- 密論貞觀體，揮發岐陽征。
- 感激動四極，聯翩收二京。
- 西郊牛酒再，原廟丹青明。
- 匡汲俄寵辱，衛霍竟哀榮。
- 四登會府地，三掌華陽兵。
- 京兆空柳色，尚書無履聲。
- 羣烏自朝夕，白馬休橫行。
- 諸葛蜀人愛，文翁儒化成。
- 公來雪山重，公去雪山輕。
- 記室得何遜，韜鈐延子荆。
- 四郊失壁壘，虛館開逢迎。
- 堂上指圖畫，軍中吹玉笙。
- 豈無成都酒，憂國只細傾。
- 時觀錦水釣，問俗終相幷。
- 意待犬戎滅，人藏紅粟盈。
- 以茲報主願，庶或裨世程。
- 炯炯一心在，沈沈二豎嬰。
- 顏回竟短折，賈誼徒忠貞。
- 飛旐出江漢，孤舟輕荆衡。
- 虛無馬融笛，悵望龍驤塋。
- 空餘老賓客，身上媿簪纓。

## 拼音

- zheng4 gong1 hu2 lian3 qi4 ， hua2 yue4 jin1 tian1 jing1 。
- xi1 zai4 tong2 zi3 ri4 ， yi3 wen2 lao3 cheng2 ming2 。
- yi2 ran2 da4 xian2 hou4 ， fu4 jian4 xiu4 gu3 qing1 。
- kai1 kou3 qu3 jiang1 xiang1 ， xiao3 xin1 shi4 you3 sheng1 。
- yue4 shu1 bai3 zhi3 jin4 ， luo4 bi3 si4 zuo4 jing1 。
- li4 shi2 fei3 fu4 ren4 ， ji2 xie2 chang2 li4 zheng1 。
- han4 yi4 shang4 zheng3 su4 ， hu2 qi2 hu1 zong4 heng2 。
- fei1 chuan2 zi4 he2 long3 ， feng2 ren2 wen4 gong1 qing1 。
- bu4 zhi1 wan4 cheng2 chu1 ， xue3 ti4 feng1 bei1 ming2 。
- shou4 ci2 jian4 ge2 dao4 ， ye4 di4 xiao1 guan1 cheng2 。
- ji4 mo4 yun2 tai2 zhang4 ， piao1 yao2 sha1 sai1 jing1 。
- jiang1 shan1 shao3 shi3 zhe3 ， jia1 gu3 ning2 huang2 qing2 。
- zhuang4 shi4 xue4 xiang1 shi4 ， zhong1 chen2 qi4 bu4 ping2 。
- mi4 lun4 zhen1 guan1 ti3 ， hui1 fa1 qi2 yang2 zheng1 。
- gan3 ji1 dong4 si4 ji2 ， lian2 pian1 shou1 er4 jing1 。
- xi1 jiao1 niu2 jiu3 zai4 ， yuan2 miao4 dan1 qing1 ming2 。
- kuang1 ji2 e2 chong3 ru3 ， wei4 huo4 jing4 ai1 rong2 。
- si4 deng1 hui4 fu3 di4 ， san1 zhang3 hua2 yang2 bing1 。
- jing1 zhao4 kong1 liu3 se4 ， shang4 shu1 wu2 lü3 sheng1 。
- qun2 wu1 zi4 zhao1 xi1 ， bai2 ma3 xiu1 heng2 xing2 。
- zhu1 ge3 shu3 ren2 ai4 ， wen2 weng1 ru2 hua4 cheng2 。
- gong1 lai2 xue3 shan1 zhong4 ， gong1 qu4 xue3 shan1 qing1 。
- ji4 shi4 de2 he2 xun4 ， tao1 qian2 yan2 zi3 jing1 。
- si4 jiao1 shi1 bi4 lei3 ， xu1 guan3 kai1 feng2 ying2 。
- tang2 shang4 zhi3 tu2 hua4 ， jun1 zhong1 chui1 yu4 sheng1 。
- qi3 wu2 cheng2 du1 jiu3 ， you1 guo2 zhi1 xi4 qing1 。
- shi2 guan1 jin3 shui3 diao4 ， wen4 su2 zhong1 xiang1 bing4 。
- yi4 dai4 quan3 rong2 mie4 ， ren2 cang2 hong2 su4 ying2 。
- yi3 zi1 bao4 zhu3 yuan4 ， shu4 huo4 bi4 shi4 cheng2 。
- jiong3 jiong3 yi4 xin1 zai4 ， shen3 shen3 er4 shu4 ying1 。
- yan2 hui2 jing4 duan3 zhe2 ， jia3 yi4 tu2 zhong1 zhen1 。
- fei1 zhao4 chu1 jiang1 han4 ， gu1 zhou1 qing1 jing1 heng2 。
- xu1 wu2 ma3 rong2 di2 ， chang4 wang4 long2 xiang1 ying2 。
- kong1 yu2 lao3 bin1 ke4 ， shen1 shang4 kui4 zan1 ying1 。

## 注释

## 译文

## 赏析
