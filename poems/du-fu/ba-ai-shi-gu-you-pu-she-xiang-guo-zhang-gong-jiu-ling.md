---
id: du-fu-ba-ai-shi-gu-you-pu-she-xiang-guo-zhang-gong-jiu-ling
title: 八哀詩・故右僕射相國張公九齢
titlePinyin: ba1 ai1 shi1・gu4 you4 pu2 she4 xiang1 guo2 zhang1 gong1 jiu3 ling2
titleSlug: ba-ai-shi-gu-you-pu-she-xiang-guo-zhang-gong-jiu-ling
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: []
---

## 正文

- 相國生南紀，金璞無留礦。
- 仙鶴下人間，獨立霜毛整。
- 矯然江海思，復與雲路永。
- 寂寞想土階，未遑等箕潁。
- 上君白玉堂，倚君金華省。
- 碣石歲崢嶸，天地日蛙黽。
- 退食吟大庭，何心記榛梗。
- 骨驚畏曩哲，鬒變負人境。
- 雖蒙換蟬冠，右地恧多幸。
- 敢忘二疏歸，痛迫蘇耽井。
- 紫綬映暮年，荆州謝所領。
- 庾公興不淺，黃霸鎮每靜。
- 賓客引調同，諷詠在務屏。
- 詩罷地有餘，篇終語清省。
- 一陽發陰管，淑氣含公鼎。
- 乃知君子心，用才文章境。
- 散帙起翠螭，倚薄巫廬竝。
- 綺麗玄暉擁，牋誄任昉騁。
- 自我一家則，未缺隻字警。
- 千秋滄海南，名繫朱鳥影。
- 歸老守故林，戀闕悄延頸。
- 波濤良史筆，蕪絕大庾嶺。
- 向時禮數隔，制作難上請。
- 再讀徐孺碑，猶思理煙艇。

## 拼音

- xiang1 guo2 sheng1 nan2 ji4 ， jin1 pu2 wu2 liu2 kuang4 。
- xian1 he4 xia4 ren2 jian4 ， du2 li4 shuang1 mao2 zheng3 。
- jiao3 ran2 jiang1 hai3 si1 ， fu4 yu3 yun2 lu4 yong3 。
- ji4 mo4 xiang3 tu3 jie1 ， wei4 huang2 deng3 ji1 ying3 。
- shang4 jun1 bai2 yu4 tang2 ， yi3 jun1 jin1 hua2 sheng3 。
- jie2 shi2 sui4 zheng1 rong2 ， tian1 di4 ri4 wa1 min3 。
- tui4 shi2 yin2 da4 ting2 ， he2 xin1 ji4 zhen1 geng3 。
- gu3 jing1 wei4 nang3 zhe2 ， zhen3 bian4 fu4 ren2 jing4 。
- sui1 meng2 huan4 chan2 guan1 ， you4 di4 nü4 duo1 xing4 。
- gan3 wang4 er4 shu1 gui1 ， tong4 po4 su1 dan1 jing3 。
- zi3 shou4 ying4 mu4 nian2 ， jing1 zhou1 xie4 suo3 ling3 。
- yu3 gong1 xing1 bu4 qian3 ， huang2 ba4 zhen4 mei3 jing4 。
- bin1 ke4 yin3 diao4 tong2 ， feng3 yong3 zai4 wu4 ping2 。
- shi1 ba4 di4 you3 yu2 ， pian1 zhong1 yu3 qing1 sheng3 。
- yi4 yang2 fa1 yin1 guan3 ， shu1 qi4 han2 gong1 ding3 。
- nai3 zhi1 jun1 zi3 xin1 ， yong4 cai2 wen2 zhang1 jing4 。
- san4 zhi4 qi3 cui4 chi1 ， yi3 bao2 wu1 lu2 bing4 。
- qi3 li2 xuan2 hui1 yong1 ， jian1 lei3 ren4 fang3 cheng3 。
- zi4 wo3 yi4 jia1 ze2 ， wei4 que1 zhi1 zi4 jing3 。
- qian1 qiu1 cang1 hai3 nan2 ， ming2 xi4 zhu1 niao3 ying3 。
- gui1 lao3 shou3 gu4 lin2 ， lian4 que4 qiao1 yan2 jing3 。
- bo1 tao1 liang2 shi3 bi3 ， wu2 jue2 da4 yu3 ling3 。
- xiang4 shi2 li3 shu4 ge2 ， zhi4 zuo4 nan2 shang4 qing3 。
- zai4 du2 xu2 ru2 bei1 ， you2 si1 li3 yan1 ting3 。

## 注释

## 译文

## 赏析
