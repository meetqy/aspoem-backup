---
id: du-fu-yang-jian-you-chu-hua-ying-shi-er-shan
title: 楊監又出畫鷹十二扇
titlePinyin: yang2 jian1 you4 chu1 hua4 ying1 shi2 er4 shan4
titleSlug: yang-jian-you-chu-hua-ying-shi-er-shan
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 近時馮紹正，能畫鷙鳥樣。
- 明公出此圖，無乃傳其狀。
- 殊姿各獨立，清絕心有向。
- 疾禁千里馬，氣敵萬人將。
- 憶昔驪山宮，冬移含元仗。
- 天寒大羽獵，此物神俱王。
- 當時無凡材，百中皆用壯。
- 粉墨形似間，識者一惆悵。
- 干戈少暇日，真骨老崖嶂。
- 爲君除狡兔，會是飜韝上。

## 拼音

- jin4 shi2 feng2 shao4 zheng4 ， neng2 hua4 zhi4 niao3 yang4 。
- ming2 gong1 chu1 ci3 tu2 ， wu2 nai3 chuan2 qi2 zhuang4 。
- shu1 zi1 ge4 du2 li4 ， qing1 jue2 xin1 you3 xiang4 。
- ji2 jin4 qian1 li3 ma3 ， qi4 di2 wan4 ren2 jiang1 。
- yi4 xi1 li2 shan1 gong1 ， dong1 yi2 han2 yuan2 zhang4 。
- tian1 han2 da4 yu3 lie4 ， ci3 wu4 shen2 ju4 wang2 。
- dang1 shi2 wu2 fan2 cai2 ， bai3 zhong1 jie1 yong4 zhuang4 。
- fen3 mo4 xing2 si4 jian4 ， shi2 zhe3 yi4 chou2 chang4 。
- gan1 ge1 shao3 xia2 ri4 ， zhen1 gu3 lao3 ya2 zhang4 。
- wei2 jun1 chu2 jiao3 tu4 ， hui4 shi4 fan1 gou1 shang4 。

## 注释

## 译文

## 赏析
