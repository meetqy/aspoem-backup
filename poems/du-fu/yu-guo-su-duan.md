---
id: du-fu-yu-guo-su-duan
title: 雨過蘇端
titlePinyin: yu3 guo4 su1 duan1
titleSlug: yu-guo-su-duan
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 雞鳴風雨交，久旱雲亦好。
- 杖藜入春泥，無食起我早。
- 諸家憶所歷，一飯跡便埽。
- 蘇侯得數過，歡喜每傾倒。
- 也復可憐人，呼兒具梨棗。
- 濁醪必在眼，盡醉攄懷抱。
- 紅稠屋角花，碧委牆隅草。
- 親賓縱談謔，喧鬧畏衰老。
- 況蒙霈澤垂，糧粒或自保。
- 妻孥隔軍壘，撥棄不擬道。

## 拼音

- ji1 ming2 feng1 yu3 jiao1 ， jiu3 han4 yun2 yi4 hao3 。
- zhang4 li2 ru4 chun1 ni2 ， wu2 shi2 qi3 wo3 zao3 。
- zhu1 jia1 yi4 suo3 li4 ， yi2 fan4 ji4 bian4 sao4 。
- su1 hou2 de2 shu4 guo4 ， huan1 xi3 mei3 qing1 dao3 。
- ye3 fu4 ke3 lian2 ren2 ， hu1 er2 ju4 li2 zao3 。
- zhuo2 lao2 bi4 zai4 yan3 ， jin4 zui4 shu1 huai2 bao4 。
- hong2 chou2 wu1 jiao3 hua1 ， bi4 wei3 qiang2 yu2 cao3 。
- qin1 bin1 zong4 tan2 xue4 ， xuan1 nao4 wei4 shuai1 lao3 。
- kuang4 meng2 pei4 ze2 chui2 ， liang2 li4 huo4 zi4 bao3 。
- qi1 nu2 ge2 jun1 lei3 ， bo1 qi4 bu4 ni3 dao4 。

## 注释

## 译文

## 赏析
