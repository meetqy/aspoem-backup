---
id: du-fu-zeng-shu-seng-lu-qiu-shi-xiong
title: 贈蜀僧閭丘師兄
titlePinyin: zeng4 shu3 seng1 lü2 qiu1 shi1 xiong1
titleSlug: zeng-shu-seng-lu-qiu-shi-xiong
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 大師銅梁秀，籍籍名家孫。
- 嗚呼先博士，炳靈精氣奔。
- 惟昔武皇后，臨軒御乾坤。
- 多士盡儒冠，墨客藹雲屯。
- 當時上紫殿，不獨卿相尊。
- 世傳閭丘筆峻極逾崑崙。
- 鳳藏丹宵暮，龍去白水渾。
- 青熒雪嶺東，碑碣舊製存。
- 斯文散都邑，高價越璵璠。
- 晚看作者意，妙絕與誰論。
- 吾祖詩冠古，同年蒙主恩。
- 豫章夾日月，歲久空深根。
- 小子思疎闊，豈能達詞門。
- 窮愁一揮淚，相遇即諸昆。
- 我住錦官城，兄居祇樹圖。
- 地近慰旅愁，往來當丘樊。
- 天涯歇滯雨，稉稻臥不翻。
- 漂然薄遊倦，始與道侶敦。
- 景晏步修廊，而無車馬喧。
- 夜闌接軟語，落月如金盆。
- 漠漠世界黑，驅車爭奪繁。
- 惟有摩尼珠，可照濁水源。

## 拼音

- da4 shi1 tong2 liang2 xiu4 ， ji2 ji2 ming2 jia1 sun1 。
- wu1 hu1 xian1 bo2 shi4 ， bing3 ling2 jing1 qi4 ben1 。
- wei2 xi1 wu3 huang2 hou4 ， lin2 xuan1 yu4 qian2 kun1 。
- duo1 shi4 jin4 ru2 guan1 ， mo4 ke4 ai3 yun2 tun2 。
- dang1 shi2 shang4 zi3 dian4 ， bu4 du2 qing1 xiang4 zun1 。
- shi4 chuan2 lü2 qiu1 bi3 jun4 ji2 yu2 kun1 lun2 。
- feng4 cang2 dan1 xiao1 mu4 ， long2 qu4 bai2 shui3 hun2 。
- qing1 ying2 xue3 ling3 dong1 ， bei1 jie2 jiu4 zhi4 cun2 。
- si1 wen2 san4 dou1 yi4 ， gao1 jia4 yue4 yu2 fan2 。
- wan3 kan4 zuo4 zhe3 yi4 ， miao4 jue2 yu3 shui2 lun4 。
- wu2 zu3 shi1 guan1 gu3 ， tong2 nian2 meng2 zhu3 en1 。
- yu4 zhang1 jia1 ri4 yue4 ， sui4 jiu3 kong1 shen1 gen1 。
- xiao3 zi0 si1 shu1 kuo4 ， qi3 neng2 da2 ci2 men2 。
- qiong2 chou2 yi4 hui1 lei4 ， xiang1 yu4 ji2 zhu1 kun1 。
- wo3 zhu4 jin3 guan1 cheng2 ， xiong1 ju1 qi2 shu4 tu2 。
- di4 jin4 wei4 lü3 chou2 ， wang3 lai2 dang1 qiu1 fan2 。
- tian1 ya2 xie1 zhi4 yu3 ， jing1 dao4 wo4 bu4 fan1 。
- piao1 ran2 bao2 you2 juan4 ， shi3 yu3 dao4 lü3 dun1 。
- jing3 yan4 bu4 xiu1 lang2 ， er2 wu2 ju1 ma3 xuan1 。
- ye4 lan2 jie1 ruan3 yu3 ， luo4 yue4 ru2 jin1 pen2 。
- mo4 mo4 shi4 jie4 hei1 ， qu1 ju1 zheng1 duo2 fan2 。
- wei2 you3 mo2 ni2 zhu1 ， ke3 zhao4 zhuo2 shui3 yuan2 。

## 注释

## 译文

## 赏析
