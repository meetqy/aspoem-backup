---
id: du-fu-lang-zhou-dong-lou-yan-feng-song-shi-yi-jiu-wang-qing-cheng-xian-de-hun-zi
title: 閬州東樓筵奉送十一舅往青城縣得昏字
titlePinyin: lang4 zhou1 dong1 lou2 yan2 feng4 song4 shi2 yi1 jiu4 wang3 qing1 cheng2 xian4 de2 hun1 zi4
titleSlug: lang-zhou-dong-lou-yan-feng-song-shi-yi-jiu-wang-qing-cheng-xian-de-hun-zi
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: []
---

## 正文

- 曾城有高樓，制古丹雘存。
- 迢迢百餘尺，豁達開四門。
- 雖有車馬客，而無人世喧。
- 遊目俯大江，列筵慰別魂。
- 是時秋冬交，節往顏色昏。
- 天寒鳥獸休，霜露在草根。
- 今我送舅氏，萬感集清尊。
- 豈伊山川間，回首盜賊繁。
- 高賢意不暇，王命久崩奔。
- 臨風欲慟哭，聲出已復吞。

## 拼音

- ceng2 cheng2 you3 gao1 lou2 ， zhi4 gu3 dan1 huo4 cun2 。
- tiao2 tiao2 bai3 yu2 chi3 ， huo1 da2 kai1 si4 men2 。
- sui1 you3 ju1 ma3 ke4 ， er2 wu2 ren2 shi4 xuan1 。
- you2 mu4 fu3 da4 jiang1 ， lie4 yan2 wei4 bie2 hun2 。
- shi4 shi2 qiu1 dong1 jiao1 ， jie2 wang3 yan2 se4 hun1 。
- tian1 han2 niao3 shou4 xiu1 ， shuang1 lu4 zai4 cao3 gen1 。
- jin1 wo3 song4 jiu4 shi4 ， wan4 gan3 ji2 qing1 zun1 。
- qi3 yi1 shan1 chuan1 jian4 ， hui2 shou3 dao4 zei2 fan2 。
- gao1 xian2 yi4 bu4 xia2 ， wang2 ming4 jiu3 beng1 ben1 。
- lin2 feng1 yu4 tong4 ku1 ， sheng1 chu1 yi3 fu4 tun1 。

## 注释

## 译文

## 赏析
