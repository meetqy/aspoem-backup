---
id: du-fu-gao-dou-hu-cong-ma-xing
title: 高都護驄馬行
titlePinyin: gao1 dou1 hu4 cong1 ma3 xing2
titleSlug: gao-dou-hu-cong-ma-xing
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: []
---

## 正文

- 安西都護胡青驄，聲價歘然來向東。
- 此馬臨陣久無敵，與人一心成大功。
- 功成惠養隨所致，飄飄遠自流沙至。
- 雄姿未受伏櫪恩，猛氣猶思戰場利。
- 腕促蹄高如踣鐵，交河幾蹴曾冰裂。
- 五花散作雲滿身，萬里方看汗流血。
- 長安壯兒不敢騎，走過掣電傾城知。
- 青絲絡頭爲君老，何由却出橫門道。

## 拼音

- an1 xi1 dou1 hu4 hu2 qing1 cong1 ， sheng1 jia4 xu1 ran2 lai2 xiang4 dong1 。
- ci3 ma3 lin2 zhen4 jiu3 wu2 di2 ， yu3 ren2 yi4 xin1 cheng2 da4 gong1 。
- gong1 cheng2 hui4 yang3 sui2 suo3 zhi4 ， piao1 piao1 yuan3 zi4 liu2 sha1 zhi4 。
- xiong2 zi1 wei4 shou4 fu2 li4 en1 ， meng3 qi4 you2 si1 zhan4 chang3 li4 。
- wan4 cu4 ti2 gao1 ru2 bo2 tie3 ， jiao1 he2 ji1 cu4 ceng2 bing1 lie4 。
- wu3 hua1 san4 zuo4 yun2 man3 shen1 ， wan4 li3 fang1 kan4 han4 liu2 xue4 。
- chang2 an1 zhuang4 er2 bu4 gan3 qi2 ， zou3 guo4 che4 dian4 qing1 cheng2 zhi1 。
- qing1 si1 luo4 tou2 wei2 jun1 lao3 ， he2 you2 que4 chu1 heng2 men2 dao4 。

## 注释

## 译文

## 赏析
