---
id: du-fu-bai-si-xing
title: 白絲行
titlePinyin: bai2 si1 xing2
titleSlug: bai-si-xing
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: []
---

## 正文

- 繅絲須長不須白，越羅蜀錦金粟尺。
- 象牀玉手亂殷紅，萬草千花動凝碧。
- 已悲素質隨時染，裂下鳴機色相射。
- 美人細意熨帖平，裁縫滅盡鍼線迹。
- 春天衣著爲君舞，蛺蜨飛來黃鸝語。
- 落絮游絲亦有情，隨風照日宜輕舉。
- 香汗輕塵污顏色，開新合故置何許。
- 君不見才士汲引難，恐懼棄捐忍羈旅。

## 拼音

- sao1 si1 xu1 chang2 bu4 xu1 bai2 ， yue4 luo2 shu3 jin3 jin1 su4 chi3 。
- xiang4 chuang2 yu4 shou3 luan4 yin1 hong2 ， wan4 cao3 qian1 hua1 dong4 ning2 bi4 。
- yi3 bei1 su4 zhi4 sui2 shi2 ran3 ， lie4 xia4 ming2 ji1 se4 xiang4 she4 。
- mei3 ren2 xi4 yi4 yun4 tie1 ping2 ， cai2 feng2 mie4 jin4 zhen1 xian4 ji4 。
- chun1 tian1 yi1 zhu4 wei2 jun1 wu3 ， jia2 die2 fei1 lai2 huang2 li2 yu3 。
- luo4 xu4 you2 si1 yi4 you3 qing2 ， sui2 feng1 zhao4 ri4 yi2 qing1 ju3 。
- xiang1 han4 qing1 chen2 wu1 yan2 se4 ， kai1 xin1 he2 gu4 zhi4 he2 xu1 。
- jun1 bu2 jian4 cai2 shi4 ji2 yin3 nan2 ， kong3 ju4 qi4 juan1 ren3 ji1 lü3 。

## 注释

## 译文

## 赏析
