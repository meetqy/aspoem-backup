---
id: du-fu-jiu-cheng-gong
title: 九成宮
titlePinyin: jiu3 cheng2 gong1
titleSlug: jiu-cheng-gong
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 蒼山入百里，崖斷如杵臼。
- 曾宮憑風回，岌嶪土囊口。
- 立神扶棟梁，鑿翠開戶牖。
- 其陽產靈芝，其陰宿牛斗。
- 紛披長松倒，揭𡿗怪石走。
- 哀猨啼一聲，客淚迸林藪。
- 荒哉隋家帝，製此今頹朽。
- 向使國不亡，焉爲巨唐有。
- 雖無新增修，尚置官居守。
- 巡非瑤水遠，迹是雕牆後。
- 我行屬時危，仰望嗟歎久。
- 天王守太白，駐馬更搔首。

## 拼音

- cang1 shan1 ru4 bai3 li3 ， ya2 duan4 ru2 chu3 jiu4 。
- ceng2 gong1 ping2 feng1 hui2 ， ji2 ye4 tu3 nang2 kou3 。
- li4 shen2 fu2 dong4 liang2 ， zao2 cui4 kai1 hu4 you3 。
- qi2 yang2 chan3 ling2 zhi1 ， qi2 yin1 su4 niu2 dou4 。
- fen1 pi1 chang2 song1 dao3 ， jie1 𡿗 guai4 shi2 zou3 。
- ai1 yuan2 ti2 yi4 sheng1 ， ke4 lei4 beng4 lin2 sou3 。
- huang1 zai1 sui2 jia1 di4 ， zhi4 ci3 jin1 tui2 xiu3 。
- xiang4 shi3 guo2 bu4 wang2 ， yan1 wei2 ju4 tang2 you3 。
- sui1 wu2 xin1 zeng1 xiu1 ， shang4 zhi4 guan1 ju1 shou3 。
- xun2 fei1 yao2 shui3 yuan3 ， ji4 shi4 diao1 qiang2 hou4 。
- wo3 xing2 shu3 shi2 wei1 ， yang3 wang4 jie1 tan4 jiu3 。
- tian1 wang2 shou3 tai4 bai2 ， zhu4 ma3 geng4 sao1 shou3 。

## 注释

## 译文

## 赏析
