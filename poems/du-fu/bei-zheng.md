---
id: du-fu-bei-zheng
title: 北征
titlePinyin: bei3 zheng1
titleSlug: bei-zheng
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: []
---

## 正文

- 皇帝二載秋，閏八月初吉。
- 杜子將北征，蒼茫問家室。
- 維時遭艱虞，朝野少暇日。
- 顧慙恩私被，詔許歸蓬蓽。
- 拜辭詣闕下，怵惕久未出。
- 雖乏諫諍姿，恐君有遺失。
- 君誠中興主，經緯固密勿。
- 東胡反未已，臣甫憤所切。
- 揮涕戀行在，道途猶恍惚。
- 乾坤含瘡痍，憂虞何時畢。
- 靡靡踰阡陌，人煙眇蕭瑟。
- 所遇多被傷，呻吟更流血。
- 回首鳳翔縣，旌旗晚明滅。
- 前登寒山重，屢得飲馬窟。
- 邠郊入地底，涇水中蕩潏。
- 猛虎立我前，蒼崖吼時裂。
- 菊垂今秋花，石戴古車轍。
- 青雲動高興，幽事亦可悅。
- 山果多瑣細，羅生雜橡栗。
- 或紅如丹砂，或黑如點漆。
- 雨露之所濡，甘苦齊結實。
- 緬思桃源內，益歎身世拙。
- 坡陀望鄜畤，巖谷互出沒。
- 我行已水濱，我僕猶木末。
- 鴟鳥鳴黃桑，野鼠拱亂穴。
- 夜深經戰場，寒月照白骨。
- 潼關百萬師，往者散何卒。
- 遂令半秦民，殘害爲異物。
- 況我墮胡塵，及歸盡華髮。
- 經年至茅屋，妻子衣百結。
- 慟哭松聲回，悲泉共幽咽。
- 平生所嬌兒，顏色白勝雪。
- 見耶背面啼，垢膩脚不韤。
- 牀前兩小女，補綻才過膝。
- 海圖坼波濤，舊繡移曲折。
- 天吳及紫鳳，顛倒在裋褐。
- 老夫情懷惡，嘔泄臥數日。
- 那無囊中帛，救汝寒凜慄。
- 粉黛亦解苞，衾裯稍羅列。
- 瘦妻面復光，癡女頭自櫛。
- 學母無不爲，曉妝隨手抹。
- 移時施朱鉛，狼藉畫眉闊。
- 生還對童穉，似欲忘飢渴。
- 問事競挽鬚，誰能即嗔喝。
- 飜思在賊愁，甘受雜亂聒。
- 新歸且慰意，生理焉能說。
- 至尊尚蒙塵，幾日休練卒。
- 仰觀天色改，坐覺祅氣豁。
- 陰風西北來，慘澹隨回鶻。
- 其王願助順，其俗善馳突。
- 送兵五千人，驅馬一萬匹。
- 此輩少爲貴，四方服勇決。
- 所用皆鷹騰，破敵過箭疾。
- 聖心頗虛佇，時議氣欲奪。
- 伊洛指掌收，西京不足拔。
- 官軍請深入，蓄銳何俱發。
- 此舉開青徐，旋瞻略恆碣。
- 昊天積霜露，正氣有肅殺。
- 禍轉亡胡歲，勢成擒胡月。
- 胡命其能久，皇綱未宜絕。
- 憶昨狼狽初，事與古先別。
- 姦臣竟葅醢，同惡隨蕩析。
- 不聞夏殷衰，中自誅褒妲。
- 周漢獲再興，宣光果明哲。
- 桓桓陳將軍，仗鉞奮忠烈。
- 微爾人盡非，于今國猶活。
- 淒涼大同殿，寂寞白獸闥。
- 都人望翠華，佳氣向金闕。
- 園陵固有神，埽灑數不缺。
- 煌煌太宗業，樹立甚宏達。

## 拼音

- huang2 di4 er4 zai4 qiu1 ， run4 ba1 yue4 chu1 ji2 。
- du4 zi3 jiang1 bei3 zheng1 ， cang1 mang2 wen4 jia1 shi4 。
- wei2 shi2 zao1 jian1 yu2 ， chao2 ye3 shao3 xia2 ri4 。
- gu4 can2 en1 si1 bei4 ， zhao4 xu1 gui1 peng2 bi4 。
- bai4 ci2 yi4 que4 xia4 ， chu4 ti4 jiu3 wei4 chu1 。
- sui1 fa2 jian4 zheng4 zi1 ， kong3 jun1 you3 yi2 shi1 。
- jun1 cheng2 zhong1 xing1 zhu3 ， jing1 wei3 gu4 mi4 wu4 。
- dong1 hu2 fan3 wei4 yi3 ， chen2 fu3 fen4 suo3 qie4 。
- hui1 ti4 lian4 xing2 zai4 ， dao4 tu2 you2 huang3 hu1 。
- qian2 kun1 han2 chuang1 yi2 ， you1 yu2 he2 shi2 bi4 。
- mi2 mi2 yu2 qian1 mo4 ， ren2 yan1 miao3 xiao1 se4 。
- suo3 yu4 duo1 bei4 shang1 ， shen1 yin2 geng4 liu2 xue4 。
- hui2 shou3 feng4 xiang2 xian4 ， jing1 qi2 wan3 ming2 mie4 。
- qian2 deng1 han2 shan1 zhong4 ， lü3 de2 yin3 ma3 ku1 。
- bin1 jiao1 ru4 di4 di3 ， jing1 shui3 zhong1 dang4 yu4 。
- meng3 hu3 li4 wo3 qian2 ， cang1 ya2 hou3 shi2 lie4 。
- ju2 chui2 jin1 qiu1 hua1 ， shi2 dai4 gu3 ju1 zhe2 。
- qing1 yun2 dong4 gao1 xing1 ， you1 shi4 yi4 ke3 yue4 。
- shan1 guo3 duo1 suo3 xi4 ， luo2 sheng1 za2 xiang4 li4 。
- huo4 hong2 ru2 dan1 sha1 ， huo4 hei1 ru2 dian3 qi1 。
- yu3 lu4 zhi1 suo3 ru2 ， gan1 ku3 qi2 jie2 shi2 。
- mian3 si1 tao2 yuan2 nei4 ， yi4 tan4 shen1 shi4 zhuo1 。
- po1 tuo2 wang4 fu1 zhi4 ， yan2 gu3 hu4 chu1 mei2 。
- wo3 xing2 yi3 shui3 bin1 ， wo3 pu2 you2 mu4 mo4 。
- chi1 niao3 ming2 huang2 sang1 ， ye3 shu3 gong3 luan4 xue2 。
- ye4 shen1 jing1 zhan4 chang3 ， han2 yue4 zhao4 bai2 gu3 。
- tong2 guan1 bai3 wan4 shi1 ， wang3 zhe3 san4 he2 zu2 。
- sui4 ling4 ban4 qin2 min2 ， can2 hai4 wei2 yi4 wu4 。
- kuang4 wo3 duo4 hu2 chen2 ， ji2 gui1 jin4 hua2 fa4 。
- jing1 nian2 zhi4 mao2 wu1 ， qi1 zi0 yi1 bai3 jie2 。
- tong4 ku1 song1 sheng1 hui2 ， bei1 quan2 gong4 you1 ye4 。
- ping2 sheng1 suo3 jiao1 er2 ， yan2 se4 bai2 sheng4 xue3 。
- jian4 ye1 bei4 mian4 ti2 ， gou4 ni4 jiao3 bu2 wa4 。
- chuang2 qian2 liang3 xiao3 nü3 ， bu3 zhan4 cai2 guo4 xi1 。
- hai3 tu2 che4 bo1 tao1 ， jiu4 xiu4 yi2 qu1 zhe2 。
- tian1 wu2 ji2 zi3 feng4 ， dian1 dao3 zai4 shu4 he4 。
- lao3 fu1 qing2 huai2 e4 ， ou3 xie4 wo4 shu4 ri4 。
- na4 wu2 nang2 zhong1 bo2 ， jiu4 ru3 han2 lin3 li4 。
- fen3 dai4 yi4 jie3 bao1 ， qin1 dao1 shao1 luo2 lie4 。
- shou4 qi1 mian4 fu4 guang1 ， chi1 nü3 tou2 zi4 zhi4 。
- xue2 mu3 wu2 bu4 wei2 ， xiao3 zhuang1 sui2 shou3 mo3 。
- yi2 shi2 shi1 zhu1 qian1 ， lang2 ji2 hua4 mei2 kuo4 。
- sheng1 huan2 dui4 tong2 zhi4 ， si4 yu4 wang4 ji1 ke3 。
- wen4 shi4 jing4 wan3 xu1 ， shui2 neng2 ji2 chen1 he1 。
- fan1 si1 zai4 zei2 chou2 ， gan1 shou4 za2 luan4 guo1 。
- xin1 gui1 qie3 wei4 yi4 ， sheng1 li3 yan1 neng2 shuo1 。
- zhi4 zun1 shang4 meng2 chen2 ， ji1 ri4 xiu1 lian4 zu2 。
- yang3 guan1 tian1 se4 gai3 ， zuo4 jue2 yao1 qi4 huo1 。
- yin1 feng1 xi1 bei3 lai2 ， can3 dan4 sui2 hui2 gu3 。
- qi2 wang2 yuan4 zhu4 shun4 ， qi2 su2 shan4 chi2 tu1 。
- song4 bing1 wu3 qian1 ren2 ， qu1 ma3 yi2 wan4 pi3 。
- ci3 bei4 shao3 wei2 gui4 ， si4 fang1 fu2 yong3 jue2 。
- suo3 yong4 jie1 ying1 teng2 ， po4 di2 guo4 jian4 ji2 。
- sheng4 xin1 po1 xu1 zhu4 ， shi2 yi4 qi4 yu4 duo2 。
- yi1 luo4 zhi3 zhang3 shou1 ， xi1 jing1 bu4 zu2 ba2 。
- guan1 jun1 qing3 shen1 ru4 ， xu4 rui4 he2 ju4 fa1 。
- ci3 ju3 kai1 qing1 xu2 ， xuan2 zhan1 lüe4 heng2 jie2 。
- hao4 tian1 ji1 shuang1 lu4 ， zheng4 qi4 you3 su4 sha1 。
- huo4 zhuan3 wang2 hu2 sui4 ， shi4 cheng2 qin2 hu2 yue4 。
- hu2 ming4 qi2 neng2 jiu3 ， huang2 gang1 wei4 yi2 jue2 。
- yi4 zuo2 lang2 bei4 chu1 ， shi4 yu3 gu3 xian1 bie2 。
- jian1 chen2 jing4 zu1 hai3 ， tong2 e4 sui2 dang4 xi1 。
- bu4 wen2 xia4 yin1 shuai1 ， zhong1 zi4 zhu1 bao1 da2 。
- zhou1 han4 huo4 zai4 xing1 ， xuan1 guang1 guo3 ming2 zhe2 。
- huan2 huan2 chen2 jiang1 jun1 ， zhang4 yue4 fen4 zhong1 lie4 。
- wei1 er3 ren2 jin4 fei1 ， yu2 jin1 guo2 you2 huo2 。
- qi1 liang2 da4 tong2 dian4 ， ji4 mo4 bai2 shou4 ta4 。
- dou1 ren2 wang4 cui4 hua2 ， jia1 qi4 xiang4 jin1 que4 。
- yuan2 ling2 gu4 you3 shen2 ， sao4 sa3 shu4 bu4 que1 。
- huang2 huang2 tai4 zong1 ye4 ， shu4 li4 shen4 hong2 da2 。

## 注释

## 译文

## 赏析
