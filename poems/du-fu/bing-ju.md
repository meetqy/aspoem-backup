---
id: du-fu-bing-ju
title: 病橘
titlePinyin: bing4 ju2
titleSlug: bing-ju
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 羣橘少生意，雖多亦奚爲。
- 惜哉結實小，酸澀如棠棃。
- 剖之盡蠹蟲，采掇爽其宜。
- 紛然不適口，豈只存其皮。
- 蕭蕭半死葉，未忍別故枝。
- 玄冬霜雪積，況乃回風吹。
- 嘗聞蓬萊殿，羅列瀟湘姿。
- 此物歲不稔，玉食失光輝。
- 寇盜尚憑陵，當君減膳時。
- 汝病是天意，吾諗罪有司。
- 憶昔南海使，奔騰獻荔支。
- 百馬死山谷，到今耆舊悲。

## 拼音

- qun2 ju2 shao3 sheng1 yi4 ， sui1 duo1 yi4 xi1 wei2 。
- xi1 zai1 jie2 shi2 xiao3 ， suan1 se4 ru2 tang2 li2 。
- pou1 zhi1 jin4 du4 chong2 ， cai3 duo1 shuang3 qi2 yi2 。
- fen1 ran2 bu2 shi4 kou3 ， qi3 zhi1 cun2 qi2 pi2 。
- xiao1 xiao1 ban4 si3 ye4 ， wei4 ren3 bie2 gu4 zhi1 。
- xuan2 dong1 shuang1 xue3 ji1 ， kuang4 nai3 hui2 feng1 chui1 。
- chang2 wen2 peng2 lai2 dian4 ， luo2 lie4 xiao1 xiang1 zi1 。
- ci3 wu4 sui4 bu4 ren3 ， yu4 shi2 shi1 guang1 hui1 。
- kou4 dao4 shang4 ping2 ling2 ， dang1 jun1 jian3 shan4 shi2 。
- ru3 bing4 shi4 tian1 yi4 ， wu2 shen3 zui4 you3 si1 。
- yi4 xi1 nan2 hai3 shi3 ， ben1 teng2 xian4 li4 zhi1 。
- bai3 ma3 si3 shan1 gu3 ， dao4 jin1 qi2 jiu4 bei1 。

## 注释

## 译文

## 赏析
