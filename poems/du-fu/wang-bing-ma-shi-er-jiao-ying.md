---
id: du-fu-wang-bing-ma-shi-er-jiao-ying
title: 王兵馬使二角鷹
titlePinyin: wang2 bing1 ma3 shi3 er4 jiao3 ying1
titleSlug: wang-bing-ma-shi-er-jiao-ying
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: []
---

## 正文

- 悲臺蕭颯石巃嵸，哀壑杈枒浩呼洶。
- 中有萬里之長江，迴風滔日孤光動。
- 角鷹飜倒壯士臂，將軍玉帳軒翠氣。
- 二鷹猛腦徐侯穟，目如愁胡視天地。
- 杉雞竹兔不自惜，溪虎野羊俱辟易。
- 韝上鋒稜十二翮，將軍勇銳與之敵。
- 將軍樹勳起安西，崑崙虞泉入馬蹄。
- 白羽曾肉三狻猊，敢決豈不與之齊。
- 荆南芮公得將軍，亦如角鷹下翔雲。
- 惡鳥飛飛啄金屋，安得爾輩開其羣，驅出六合梟鸞分。

## 拼音

- bei1 tai2 xiao1 sa4 shi2 long2 zong3 ， ai1 he4 cha1 ya1 hao4 hu1 xiong1 。
- zhong1 you3 wan4 li3 zhi1 chang2 jiang1 ， hui2 feng1 tao1 ri4 gu1 guang1 dong4 。
- jiao3 ying1 fan1 dao3 zhuang4 shi4 bi4 ， jiang1 jun1 yu4 zhang4 xuan1 cui4 qi4 。
- er4 ying1 meng3 nao3 xu2 hou2 sui4 ， mu4 ru2 chou2 hu2 shi4 tian1 di4 。
- shan1 ji1 zhu2 tu4 bu2 zi4 xi1 ， xi1 hu3 ye3 yang2 ju4 pi4 yi4 。
- gou1 shang4 feng1 leng2 shi2 er4 he2 ， jiang1 jun1 yong3 rui4 yu3 zhi1 di2 。
- jiang1 jun1 shu4 xun1 qi3 an1 xi1 ， kun1 lun2 yu2 quan2 ru4 ma3 ti2 。
- bai2 yu3 ceng2 rou4 san1 suan1 ni2 ， gan3 jue2 qi3 bu4 yu3 zhi1 qi2 。
- jing1 nan2 rui4 gong1 de2 jiang1 jun1 ， yi4 ru2 jiao3 ying1 xia4 xiang2 yun2 。
- e4 niao3 fei1 fei1 zhuo2 jin1 wu1 ， an1 de2 er3 bei4 kai1 qi2 qun2 ， qu1 chu1 liu4 he2 xiao1 luan2 fen1 。

## 注释

## 译文

## 赏析
