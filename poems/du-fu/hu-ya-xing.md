---
id: du-fu-hu-ya-xing
title: 虎牙行
titlePinyin: hu3 ya2 xing2
titleSlug: hu-ya-xing
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: []
---

## 正文

- 秋風歘吸吹南國，天地慘慘無顏色。
- 洞庭揚波江漢迴，虎牙銅柱皆傾側。
- 巫峽陰岑朔漠氣，峰巒窈窕谿谷黑。
- 杜鵑不來猿狖寒，山鬼幽憂雪霜逼。
- 楚老長嗟憶炎瘴，三尺角弓兩斛力。
- 壁立石城橫塞起，金錯旌竿滿雲直。
- 漁陽突騎獵青丘，犬戎鎖甲聞丹極。
- 八荒十年防盜賊，征戍誅求寡妻哭，遠客中宵淚霑臆。

## 拼音

- qiu1 feng1 xu1 xi1 chui1 nan2 guo2 ， tian1 di4 can3 can3 wu2 yan2 se4 。
- dong4 ting2 yang2 bo1 jiang1 han4 hui2 ， hu3 ya2 tong2 zhu4 jie1 qing1 ce4 。
- wu1 xia2 yin1 cen2 shuo4 mo4 qi4 ， feng1 luan2 yao3 tiao3 xi1 gu3 hei1 。
- du4 jian1 bu4 lai2 yuan2 you4 han2 ， shan1 gui3 you1 you1 xue3 shuang1 bi1 。
- chu3 lao3 chang2 jie1 yi4 yan2 zhang4 ， san1 chi3 jiao3 gong1 liang3 hu2 li4 。
- bi4 li4 shi2 cheng2 heng2 sai1 qi3 ， jin1 cuo4 jing1 gan1 man3 yun2 zhi2 。
- yu2 yang2 tu1 qi2 lie4 qing1 qiu1 ， quan3 rong2 suo3 jia3 wen2 dan1 ji2 。
- ba1 huang1 shi2 nian2 fang2 dao4 zei2 ， zheng1 shu4 zhu1 qiu2 gua3 qi1 ku1 ， yuan3 ke4 zhong1 xiao1 lei4 zhan1 yi4 。

## 注释

## 译文

## 赏析
