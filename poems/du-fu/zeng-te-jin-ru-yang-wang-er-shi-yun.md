---
id: du-fu-zeng-te-jin-ru-yang-wang-er-shi-yun
title: 贈特進汝陽王二十韻
titlePinyin: zeng4 te4 jin4 ru3 yang2 wang2 er4 shi2 yun4
titleSlug: zeng-te-jin-ru-yang-wang-er-shi-yun
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: []
---

## 正文

- 特進羣公表，天人夙德升。
- 霜蹄千里駿，風翮九霄鵬。
- 服禮求毫髮，惟忠忘寢興。
- 聖情常有眷，朝退若無憑。
- 仙醴來浮蟻，奇毛或賜鷹。
- 清關塵不雜，中使日相乘。
- 晚節嬉遊簡，平居孝義稱。
- 自多親棣萼，誰敢問山陵。
- 學業醇儒富，辭華哲匠能。
- 筆飛鸞聳立，章罷鳳騫騰。
- 精理通談笑，忘形向友朋。
- 寸長堪繾綣，一諾豈驕矜。
- 已忝歸曹植，何知對李膺。
- 招要恩屢至，崇重力難勝。
- 披霧初歡夕，高秋爽氣澄。
- 尊罍臨極浦，鳧雁宿張燈。
- 花月窮游宴，炎天避鬱蒸。
- 研寒金井水，檐動玉壺冰。
- 瓢飲唯三徑，巖棲在百層。
- 且持蠡測海，況挹酒如澠。
- 鴻寶寧全祕，丹梯庶可凌。
- 淮王門有客，終不媿孫登。

## 拼音

- te4 jin4 qun2 gong1 biao3 ， tian1 ren2 su4 de2 sheng1 。
- shuang1 ti2 qian1 li3 jun4 ， feng1 he2 jiu3 xiao1 peng2 。
- fu2 li3 qiu2 hao2 fa4 ， wei2 zhong1 wang4 qin3 xing1 。
- sheng4 qing2 chang2 you3 juan4 ， chao2 tui4 ruo4 wu2 ping2 。
- xian1 li3 lai2 fu2 yi3 ， qi2 mao2 huo4 ci4 ying1 。
- qing1 guan1 chen2 bu4 za2 ， zhong1 shi3 ri4 xiang1 cheng2 。
- wan3 jie2 xi1 you2 jian3 ， ping2 ju1 xiao4 yi4 cheng1 。
- zi4 duo1 qin1 di4 e4 ， shui2 gan3 wen4 shan1 ling2 。
- xue2 ye4 chun2 ru2 fu4 ， ci2 hua2 zhe2 jiang4 neng2 。
- bi3 fei1 luan2 song3 li4 ， zhang1 ba4 feng4 qian1 teng2 。
- jing1 li3 tong1 tan2 xiao4 ， wang4 xing2 xiang4 you3 peng2 。
- cun4 chang2 kan1 qian3 quan3 ， yi2 nuo4 qi3 jiao1 jin1 。
- yi3 tian3 gui1 cao2 zhi2 ， he2 zhi1 dui4 li3 ying1 。
- zhao1 yao4 en1 lü3 zhi4 ， chong2 zhong4 li4 nan2 sheng4 。
- pi1 wu4 chu1 huan1 xi1 ， gao1 qiu1 shuang3 qi4 cheng2 。
- zun1 lei2 lin2 ji2 pu3 ， fu2 yan4 su4 zhang1 deng1 。
- hua1 yue4 qiong2 you2 yan4 ， yan2 tian1 bi4 yu4 zheng1 。
- yan2 han2 jin1 jing3 shui3 ， yan2 dong4 yu4 hu2 bing1 。
- piao2 yin3 wei2 san1 jing4 ， yan2 qi1 zai4 bai3 ceng2 。
- qie3 chi2 li2 ce4 hai3 ， kuang4 yi4 jiu3 ru2 mian3 。
- hong2 bao3 ning2 quan2 bi4 ， dan1 ti1 shu4 ke3 ling2 。
- huai2 wang2 men2 you3 ke4 ， zhong1 bu2 kui4 sun1 deng1 。

## 注释

## 译文

## 赏析
