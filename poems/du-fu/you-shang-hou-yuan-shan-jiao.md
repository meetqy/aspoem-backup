---
id: du-fu-you-shang-hou-yuan-shan-jiao
title: 又上後園山脚
titlePinyin: you4 shang4 hou4 yuan2 shan1 jiao3
titleSlug: you-shang-hou-yuan-shan-jiao
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 昔我遊山東，憶戲東嶽陽。
- 窮秋立日觀，矯首望八荒。
- 朱崖著毫髮，碧海吹衣裳。
- 蓐收困用事，玄冥蔚強梁。
- 逝水自朝宗，鎮名各其方。
- 平原獨顦顇，農力廢耕桑。
- 非關風露凋，曾是戍役傷。
- 於時國用富，足以守邊疆。
- 朝廷任猛將，遠奪戎虜場。
- 到今事反覆，故老淚萬行。
- 龜蒙不復見，況乃懷舊鄉。
- 肺萎屬久戰，骨出熱中腸。
- 憂來杖匣劒，更上林北岡。
- 瘴毒猨鳥落，峽乾南日黃。
- 秋風亦已起，江漢始如湯。
- 登高欲有往，蕩析川無梁。
- 哀彼遠征人，去家死路旁。
- 不及祖父塋，纍纍冢相當。

## 拼音

- xi1 wo3 you2 shan1 dong1 ， yi4 xi4 dong1 yue4 yang2 。
- qiong2 qiu1 li4 ri4 guan1 ， jiao3 shou3 wang4 ba1 huang1 。
- zhu1 ya2 zhu4 hao2 fa4 ， bi4 hai3 chui1 yi1 shang0 。
- ru4 shou1 kun4 yong4 shi4 ， xuan2 ming2 wei4 qiang2 liang2 。
- shi4 shui3 zi4 chao2 zong1 ， zhen4 ming2 ge4 qi2 fang1 。
- ping2 yuan2 du2 qiao2 cui4 ， nong2 li4 fei4 geng1 sang1 。
- fei1 guan1 feng1 lu4 diao1 ， ceng2 shi4 shu4 yi4 shang1 。
- wu1 shi2 guo2 yong4 fu4 ， zu2 yi3 shou3 bian1 jiang1 。
- chao2 ting2 ren4 meng3 jiang1 ， yuan3 duo2 rong2 lu3 chang3 。
- dao4 jin1 shi4 fan3 fu4 ， gu4 lao3 lei4 wan4 xing2 。
- gui1 meng2 bu2 fu4 jian4 ， kuang4 nai3 huai2 jiu4 xiang1 。
- fei4 wei3 shu3 jiu3 zhan4 ， gu3 chu1 re4 zhong1 chang2 。
- you1 lai2 zhang4 xia2 jian4 ， geng4 shang4 lin2 bei3 gang1 。
- zhang4 du2 yuan2 niao3 luo4 ， xia2 qian2 nan2 ri4 huang2 。
- qiu1 feng1 yi4 yi3 qi3 ， jiang1 han4 shi3 ru2 tang1 。
- deng1 gao1 yu4 you3 wang3 ， dang4 xi1 chuan1 wu2 liang2 。
- ai1 bi3 yuan3 zheng1 ren2 ， qu4 jia1 si3 lu4 pang2 。
- bu4 ji2 zu3 fu4 ying2 ， lei2 lei2 zhong3 xiang1 dang1 。

## 注释

## 译文

## 赏析
