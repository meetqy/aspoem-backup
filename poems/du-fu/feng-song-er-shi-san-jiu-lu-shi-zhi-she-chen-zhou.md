---
id: du-fu-feng-song-er-shi-san-jiu-lu-shi-zhi-she-chen-zhou
title: 奉送二十三舅錄事之攝郴州
titlePinyin: feng4 song4 er4 shi2 san1 jiu4 lu4 shi4 zhi1 she4 chen1 zhou1
titleSlug: feng-song-er-shi-san-jiu-lu-shi-zhi-she-chen-zhou
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 賢良歸盛族，吾舅盡知名。
- 徐庶高交友，劉牢出外甥。
- 泥塗豈珠玉，環堵但柴荆。
- 衰老悲人世，驅馳厭甲兵。
- 氣春江上別，淚血渭陽情。
- 舟鷁排風影，林烏反哺聲。
- 永嘉多北至，句漏且南征。
- 必見公侯復，終聞盜賊平。
- 郴州頗涼冷，橘井尚淒清。
- 從役何蠻貊，居官志在行。

## 拼音

- xian2 liang2 gui1 sheng4 zu2 ， wu2 jiu4 jin4 zhi1 ming2 。
- xu2 shu4 gao1 jiao1 you3 ， liu2 lao2 chu1 wai4 sheng1 。
- ni2 tu2 qi3 zhu1 yu4 ， huan2 du3 dan4 chai2 jing1 。
- shuai1 lao3 bei1 ren2 shi4 ， qu1 chi2 yan4 jia3 bing1 。
- qi4 chun1 jiang1 shang4 bie2 ， lei4 xue4 wei4 yang2 qing2 。
- zhou1 yi4 pai2 feng1 ying3 ， lin2 wu1 fan3 bu3 sheng1 。
- yong3 jia1 duo1 bei3 zhi4 ， ju4 lou4 qie3 nan2 zheng1 。
- bi4 jian4 gong1 hou2 fu4 ， zhong1 wen2 dao4 zei2 ping2 。
- chen1 zhou1 po1 liang2 leng3 ， ju2 jing3 shang4 qi1 qing1 。
- cong2 yi4 he2 man2 mo4 ， ju1 guan1 zhi4 zai4 hang2 。

## 注释

## 译文

## 赏析
