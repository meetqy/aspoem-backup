---
id: du-fu-yi-hua-yang-liu-shao-fu
title: 貽華陽柳少府
titlePinyin: yi2 hua2 yang2 liu3 shao4 fu3
titleSlug: yi-hua-yang-liu-shao-fu
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 繫馬喬木間，問人野寺門。
- 柳侯披衣笑，見我顏色溫。
- 竝坐石下堂，俛視大江奔。
- 火雲洗月露，絕壁上朝暾。
- 自非曉相訪，觸熱生病根。
- 南方六七月，出入異中原。
- 老少多暍死，汗踰水漿飜。
- 俊才得之子，筋力不辭煩。
- 指揮當世事，語及戎馬存。
- 涕淚濺我裳，悲氣排帝閽。
- 鬱陶抱長策，義仗知者論。
- 吾衰臥江漢，但媿識璵璠。
- 文章一小技，於道未爲尊。
- 起予幸斑白，因是託子孫。
- 俱客古信州，結廬依毀垣。
- 相去四五里，徑微山葉繁。
- 時危挹佳士，況免軍旅喧。
- 醉從趙女舞，歌鼓秦人盆。
- 子壯顧我傷，我驩兼淚痕。
- 餘生如過鳥，故里今空邨。

## 拼音

- xi4 ma3 qiao2 mu4 jian4 ， wen4 ren2 ye3 si4 men2 。
- liu3 hou2 pi1 yi1 xiao4 ， jian4 wo3 yan2 se4 wen1 。
- bing4 zuo4 shi2 xia4 tang2 ， fu3 shi4 da4 jiang1 ben1 。
- huo3 yun2 xi3 yue4 lu4 ， jue2 bi4 shang4 chao2 tun1 。
- zi4 fei1 xiao3 xiang1 fang3 ， chu4 re4 sheng1 bing4 gen1 。
- nan2 fang1 liu4 qi1 yue4 ， chu1 ru4 yi4 zhong1 yuan2 。
- lao3 shao4 duo1 ye1 si3 ， han4 yu2 shui3 jiang1 fan1 。
- jun4 cai2 de2 zhi1 zi3 ， jin1 li4 bu4 ci2 fan2 。
- zhi3 hui1 dang1 shi4 shi4 ， yu3 ji2 rong2 ma3 cun2 。
- ti4 lei4 jian4 wo3 shang0 ， bei1 qi4 pai2 di4 hun1 。
- yu4 tao2 bao4 chang2 ce4 ， yi4 zhang4 zhi1 zhe3 lun4 。
- wu2 shuai1 wo4 jiang1 han4 ， dan4 kui4 shi2 yu2 fan2 。
- wen2 zhang1 yi1 xiao3 ji4 ， wu1 dao4 wei4 wei2 zun1 。
- qi3 yu3 xing4 ban1 bai2 ， yin1 shi4 tuo1 zi3 sun1 。
- ju4 ke4 gu3 xin4 zhou1 ， jie2 lu2 yi1 hui3 yuan2 。
- xiang1 qu4 si4 wu3 li3 ， jing4 wei1 shan1 ye4 fan2 。
- shi2 wei1 yi4 jia1 shi4 ， kuang4 mian3 jun1 lü3 xuan1 。
- zui4 cong2 zhao4 nü3 wu3 ， ge1 gu3 qin2 ren2 pen2 。
- zi3 zhuang4 gu4 wo3 shang1 ， wo3 huan1 jian1 lei4 hen2 。
- yu2 sheng1 ru2 guo4 niao3 ， gu4 li3 jin1 kong1 cun1 。

## 注释

## 译文

## 赏析
