---
id: du-fu-ji-si-ma-shan-ren-shi-er-yun
title: 寄司馬山人十二韻
titlePinyin: ji4 si1 ma3 shan1 ren2 shi2 er4 yun4
titleSlug: ji-si-ma-shan-ren-shi-er-yun
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: []
---

## 正文

- 關內昔分袂，天邊今轉蓬。
- 驅馳不可說，談笑偶然同。
- 道術曾留意，先生早擊蒙。
- 家家迎薊子，處處識壺公。
- 長嘯峨嵋北，潛行玉壘東。
- 有時騎猛虎，虛室使仙童。
- 髮少何勞白，顏衰肯更紅。
- 望雲悲轗軻，畢景羨沖融。
- 喪亂形仍役，淒涼信不通。
- 懸旌要路口，倚劒短亭中。
- 永作殊方客，殘生一老翁。
- 相哀骨可換，亦遣馭清風。

## 拼音

- guan1 nei4 xi1 fen1 mei4 ， tian1 bian1 jin1 zhuan3 peng2 。
- qu1 chi2 bu4 ke3 shuo1 ， tan2 xiao4 ou3 ran2 tong2 。
- dao4 shu4 ceng2 liu2 yi4 ， xian1 sheng0 zao3 ji1 meng2 。
- jia1 jia1 ying2 ji4 zi3 ， chu3 chu3 shi2 hu2 gong1 。
- chang2 xiao4 e2 mei2 bei3 ， qian2 xing2 yu4 lei3 dong1 。
- you3 shi2 qi2 meng3 hu3 ， xu1 shi4 shi3 xian1 tong2 。
- fa4 shao3 he2 lao2 bai2 ， yan2 shuai1 ken3 geng4 hong2 。
- wang4 yun2 bei1 kan3 ke1 ， bi4 jing3 xian4 chong1 rong2 。
- sang1 luan4 xing2 reng2 yi4 ， qi1 liang2 xin4 bu4 tong1 。
- xuan2 jing1 yao4 lu4 kou3 ， yi3 jian4 duan3 ting2 zhong1 。
- yong3 zuo4 shu1 fang1 ke4 ， can2 sheng1 yi4 lao3 weng1 。
- xiang1 ai1 gu3 ke3 huan4 ， yi4 qian3 yu4 qing1 feng1 。

## 注释

## 译文

## 赏析
