---
id: du-fu-song-gao-si-zhi-xun-feng-lang-zhou
title: 送高司直尋封閬州
titlePinyin: song4 gao1 si1 zhi2 xun2 feng1 lang4 zhou1
titleSlug: song-gao-si-zhi-xun-feng-lang-zhou
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 丹雀銜書來，暮棲何鄉樹。
- 驊騮事天子，辛苦在道路。
- 司直非冗官，荒山甚無趣。
- 借問泛舟人，胡爲入雲霧。
- 與子姻婭間，即親亦有故。
- 萬里長江邊，邂逅一相遇。
- 長卿消渴再，公幹沈緜屢。
- 清談慰老夫，開卷得佳句。
- 時見文章士，欣然澹情素。
- 伏枕聞別離，疇能忍漂寓。
- 良會苦短促，溪行水奔注。
- 熊羆咆空林，游子慎馳騖。
- 西謁巴中侯，艱險如跬步。
- 主人不世才，先帝常特顧。
- 拔爲天軍佐，崇大王法度。
- 淮海生清風，南翁尚思慕。
- 公宮造廣廈，木石乃無數。
- 初聞伐松柏，猶臥天一柱。
- 我瘦書不成，成字讀亦誤。
- 爲我問故人，勞心練征戍。

## 拼音

- dan1 que4 xian2 shu1 lai2 ， mu4 qi1 he2 xiang1 shu4 。
- hua2 liu2 shi4 tian1 zi3 ， xin1 ku3 zai4 dao4 lu4 。
- si1 zhi2 fei1 rong3 guan1 ， huang1 shan1 shen4 wu2 qu4 。
- jie4 wen4 fan4 zhou1 ren2 ， hu2 wei2 ru4 yun2 wu4 。
- yu3 zi3 yin1 ya4 jian4 ， ji2 qin1 yi4 you3 gu4 。
- wan4 li3 chang2 jiang1 bian1 ， xie4 hou4 yi4 xiang1 yu4 。
- chang2 qing1 xiao1 ke3 zai4 ， gong1 gan4 shen3 mian2 lü3 。
- qing1 tan2 wei4 lao3 fu1 ， kai1 juan4 de2 jia1 ju4 。
- shi2 jian4 wen2 zhang1 shi4 ， xin1 ran2 dan4 qing2 su4 。
- fu2 zhen3 wen2 bie2 li2 ， chou2 neng2 ren3 piao1 yu4 。
- liang2 hui4 ku3 duan3 cu4 ， xi1 xing2 shui3 ben1 zhu4 。
- xiong2 pi2 pao2 kong1 lin2 ， you2 zi3 shen4 chi2 wu4 。
- xi1 ye4 ba1 zhong1 hou2 ， jian1 xian3 ru2 kui3 bu4 。
- zhu3 ren2 bu2 shi4 cai2 ， xian1 di4 chang2 te4 gu4 。
- ba2 wei2 tian1 jun1 zuo3 ， chong2 da4 wang2 fa3 du4 。
- huai2 hai3 sheng1 qing1 feng1 ， nan2 weng1 shang4 si1 mu4 。
- gong1 gong1 zao4 guang3 sha4 ， mu4 shi2 nai3 wu2 shu4 。
- chu1 wen2 fa2 song1 bai3 ， you2 wo4 tian1 yi2 zhu4 。
- wo3 shou4 shu1 bu4 cheng2 ， cheng2 zi4 du2 yi4 wu4 。
- wei2 wo3 wen4 gu4 ren2 ， lao2 xin1 lian4 zheng1 shu4 。

## 注释

## 译文

## 赏析
