---
id: du-fu-song-lu-shi-si-di-shi-yu-hu-wei-shang-shu-ling-chen-gui-shang-dou-er-shi-yun
title: 送盧十四弟侍御護韋尚書靈櫬歸上都二十韻
titlePinyin: song4 lu2 shi2 si4 di4 shi4 yu4 hu4 wei2 shang4 shu1 ling2 chen4 gui1 shang4 dou1 er4 shi2 yun4
titleSlug: song-lu-shi-si-di-shi-yu-hu-wei-shang-shu-ling-chen-gui-shang-dou-er-shi-yun
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 素幕渡江遠，朱幡登陸微。
- 悲鳴駟馬顧，失涕萬人揮。
- 參佐哭辭畢，門闌誰送歸。
- 從公伏事久，之子俊才稀。
- 長路更執紼，此心猶倒衣。
- 感恩義不小，懷舊禮無違。
- 墓待龍驤詔，臺迎獬豸威。
- 深衷見士則，雅論在兵機。
- 戎狄乘妖氣，塵沙落禁闈。
- 往年朝謁斷，他日埽除非。
- 但促銅壺箭，休添玉帳旂。
- 動詢黃閣老，肯慮白登圍。
- 萬姓瘡痍合，羣凶嗜慾肥。
- 刺規多諫諍，端拱自光輝。
- 儉約前王體，風流後代希。
- 對敭期特達，衰朽再芳菲。
- 空裏愁書字，山中疾采薇。
- 撥杯要忽罷，抱被宿何依。
- 眼冷看征蓋，兒扶立釣磯。
- 清霜洞庭葉，故就別時飛。

## 拼音

- su4 mu4 du4 jiang1 yuan3 ， zhu1 fan1 deng1 lu4 wei1 。
- bei1 ming2 si4 ma3 gu4 ， shi1 ti4 wan4 ren2 hui1 。
- can1 zuo3 ku1 ci2 bi4 ， men2 lan2 shui2 song4 gui1 。
- cong2 gong1 fu2 shi4 jiu3 ， zhi1 zi3 jun4 cai2 xi1 。
- chang2 lu4 geng4 zhi2 fu2 ， ci3 xin1 you2 dao3 yi1 。
- gan3 en1 yi4 bu4 xiao3 ， huai2 jiu4 li3 wu2 wei2 。
- mu4 dai4 long2 xiang1 zhao4 ， tai2 ying2 xie4 zhi4 wei1 。
- shen1 zhong1 jian4 shi4 ze2 ， ya3 lun4 zai4 bing1 ji1 。
- rong2 di2 cheng2 yao1 qi4 ， chen2 sha1 luo4 jin4 wei2 。
- wang3 nian2 chao2 ye4 duan4 ， ta1 ri4 sao4 chu2 fei1 。
- dan4 cu4 tong2 hu2 jian4 ， xiu1 tian1 yu4 zhang4 qi2 。
- dong4 xun2 huang2 ge2 lao3 ， ken3 lü4 bai2 deng1 wei2 。
- wan4 xing4 chuang1 yi2 he2 ， qun2 xiong1 shi4 yu4 fei2 。
- ci4 gui1 duo1 jian4 zheng4 ， duan1 gong3 zi4 guang1 hui1 。
- jian3 yue1 qian2 wang2 ti3 ， feng1 liu2 hou4 dai4 xi1 。
- dui4 yang2 qi1 te4 da2 ， shuai1 xiu3 zai4 fang1 fei1 。
- kong1 li3 chou2 shu1 zi4 ， shan1 zhong1 ji2 cai3 wei1 。
- bo1 bei1 yao4 hu1 ba4 ， bao4 bei4 su4 he2 yi1 。
- yan3 leng3 kan4 zheng1 gai4 ， er2 fu2 li4 diao4 ji1 。
- qing1 shuang1 dong4 ting2 ye4 ， gu4 jiu4 bie2 shi2 fei1 。

## 注释

## 译文

## 赏析
