---
id: du-fu-shi-hao-li
title: 石壕吏
titlePinyin: shi2 hao2 li4
titleSlug: shi-hao-li
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: []
---

## 正文

- 暮投石壕邨，有吏夜捉人。
- 老翁踰牆走，老婦出門看。
- 吏呼一何怒，婦啼一何苦。
- 聽婦前致詞，三男鄴城戍。
- 一男附書致，二男新戰死。
- 存者且偷生，死者長已矣。
- 室中更無人，惟有乳下孫。
- 有孫母未去，出入無完帬。
- 老嫗力雖衰，請從吏夜歸。
- 急應河陽役，猶得備晨炊。
- 夜久語聲絕，如聞泣幽咽。
- 天明登前途，獨與老翁別。

## 拼音

- mu4 tou2 shi2 hao2 cun1 ， you3 li4 ye4 zhuo1 ren2 。
- lao3 weng1 yu2 qiang2 zou3 ， lao3 fu4 chu1 men2 kan4 。
- li4 hu1 yi4 he2 nu4 ， fu4 ti2 yi4 he2 ku3 。
- ting1 fu4 qian2 zhi4 ci2 ， san1 nan2 ye4 cheng2 shu4 。
- yi4 nan2 fu4 shu1 zhi4 ， er4 nan2 xin1 zhan4 si3 。
- cun2 zhe3 qie3 tou1 sheng1 ， si3 zhe3 chang2 yi3 yi3 。
- shi4 zhong1 geng4 wu2 ren2 ， wei2 you3 ru3 xia4 sun1 。
- you3 sun1 mu3 wei4 qu4 ， chu1 ru4 wu2 wan2 qun2 。
- lao3 yu4 li4 sui1 shuai1 ， qing3 cong2 li4 ye4 gui1 。
- ji2 ying1 he2 yang2 yi4 ， you2 de2 bei4 chen2 chui1 。
- ye4 jiu3 yu3 sheng1 jue2 ， ru2 wen2 qi4 you1 ye4 。
- tian1 ming2 deng1 qian2 tu2 ， du2 yu3 lao3 weng1 bie2 。

## 注释

## 译文

## 赏析
