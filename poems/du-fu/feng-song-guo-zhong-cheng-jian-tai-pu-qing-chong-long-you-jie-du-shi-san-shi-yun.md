---
id: du-fu-feng-song-guo-zhong-cheng-jian-tai-pu-qing-chong-long-you-jie-du-shi-san-shi-yun
title: 奉送郭中丞兼太僕卿充隴右節度使三十韻
titlePinyin: feng4 song4 guo1 zhong1 cheng2 jian1 tai4 pu2 qing1 chong1 long3 you4 jie2 du4 shi3 san1 shi2 yun4
titleSlug: feng-song-guo-zhong-cheng-jian-tai-pu-qing-chong-long-you-jie-du-shi-san-shi-yun
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 詔發西山將，秋屯隴右兵。
- 淒涼餘部曲，燀赫舊家聲。
- 鵰鶚乘時去，驊騮顧主鳴。
- 艱難須上策，容易即前程。
- 斜日當軒蓋，高風卷斾旌。
- 松悲天水冷，沙亂雪山清。
- 和虜猶懷惠，防邊不敢驚。
- 古來於異域，鎮靜示專征。
- 燕薊奔封豕，周秦觸駭鯨。
- 中原何慘黷，餘孽尚縱橫。
- 箭入昭陽殿，笳吟細柳營。
- 內人紅袖泣，王子白衣行。
- 宸極祅星動，園陵殺氣平。
- 空餘金椀出，無復繐帷輕。
- 毀廟天飛雨，焚宮火徹明。
- 罘罳朝共落，棆桷夜同傾。
- 三月師逾整，羣胡勢就烹。
- 瘡痍親接戰，勇決冠垂成。
- 妙譽期元宰，殊恩且列卿。
- 幾時迴節鉞，戮力埽欃槍。
- 圭竇三千士，雲梯七十城。
- 恥非齊說客，祗似魯諸生。
- 通籍微班忝，周行獨坐榮。
- 隨肩趨漏刻，短髮寄簪纓。
- 徑欲依劉表，還疑厭禰衡。
- 漸衰那此別，忍淚獨含情。
- 廢邑狐貍語，空邨虎豹爭。
- 人頻墜塗炭，公豈忘精誠。
- 元帥調新律，前軍壓舊京。
- 安邊仍扈從，莫作後功名。

## 拼音

- zhao4 fa1 xi1 shan1 jiang1 ， qiu1 tun2 long3 you4 bing1 。
- qi1 liang2 yu2 bu4 qu3 ， chan3 he4 jiu4 jia1 sheng1 。
- diao1 e4 cheng2 shi2 qu4 ， hua2 liu2 gu4 zhu3 ming2 。
- jian1 nan2 xu1 shang4 ce4 ， rong2 yi4 ji2 qian2 cheng2 。
- xie2 ri4 dang1 xuan1 gai4 ， gao1 feng1 juan4 pei4 jing1 。
- song1 bei1 tian1 shui3 leng3 ， sha1 luan4 xue3 shan1 qing1 。
- he2 lu3 you2 huai2 hui4 ， fang2 bian1 bu4 gan3 jing1 。
- gu3 lai2 wu1 yi4 yu4 ， zhen4 jing4 shi4 zhuan1 zheng1 。
- yan4 ji4 ben1 feng1 shi3 ， zhou1 qin2 chu4 hai4 jing1 。
- zhong1 yuan2 he2 can3 du2 ， yu2 nie4 shang4 zong4 heng2 。
- jian4 ru4 zhao1 yang2 dian4 ， jia1 yin2 xi4 liu3 ying2 。
- nei4 ren2 hong2 xiu4 qi4 ， wang2 zi3 bai2 yi1 xing2 。
- chen2 ji2 yao1 xing1 dong4 ， yuan2 ling2 sha1 qi4 ping2 。
- kong1 yu2 jin1 wan3 chu1 ， wu2 fu4 sui4 wei2 qing1 。
- hui3 miao4 tian1 fei1 yu3 ， fen2 gong1 huo3 che4 ming2 。
- fu2 si1 chao2 gong4 luo4 ， lun2 jue2 ye4 tong2 qing1 。
- san1 yue4 shi1 yu2 zheng3 ， qun2 hu2 shi4 jiu4 peng1 。
- chuang1 yi2 qin1 jie1 zhan4 ， yong3 jue2 guan1 chui2 cheng2 。
- miao4 yu4 qi1 yuan2 zai3 ， shu1 en1 qie3 lie4 qing1 。
- ji1 shi2 hui2 jie2 yue4 ， lu4 li4 sao4 chan2 qiang1 。
- gui1 dou4 san1 qian1 shi4 ， yun2 ti1 qi1 shi2 cheng2 。
- chi3 fei1 qi2 shuo1 ke4 ， zhi1 si4 lu3 zhu1 sheng1 。
- tong1 ji2 wei1 ban1 tian3 ， zhou1 xing2 du2 zuo4 rong2 。
- sui2 jian1 qu1 lou4 ke4 ， duan3 fa4 ji4 zan1 ying1 。
- jing4 yu4 yi1 liu2 biao3 ， huan2 yi2 yan4 mi2 heng2 。
- jian4 shuai1 na4 ci3 bie2 ， ren3 lei4 du2 han2 qing2 。
- fei4 yi4 hu2 li2 yu3 ， kong1 cun1 hu3 bao4 zheng1 。
- ren2 bin1 zhui4 tu2 tan4 ， gong1 qi3 wang4 jing1 cheng2 。
- yuan2 shuai4 diao4 xin1 lü4 ， qian2 jun1 ya1 jiu4 jing1 。
- an1 bian1 reng2 hu4 cong2 ， mo4 zuo4 hou4 gong1 ming2 。

## 注释

## 译文

## 赏析
