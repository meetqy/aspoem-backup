---
id: du-fu-song-wei-shi-liu-ping-shi-chong-tong-gu-jun-fang-yu-pan-guan
title: 送韋十六評事充同谷郡防禦判官
titlePinyin: song4 wei2 shi2 liu4 ping2 shi4 chong1 tong2 gu3 jun4 fang2 yu4 pan4 guan1
titleSlug: song-wei-shi-liu-ping-shi-chong-tong-gu-jun-fang-yu-pan-guan
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 昔沒賊中時，潛與子同遊。
- 今歸行在所，王事有去留。
- 偪側兵馬間，主憂急良籌。
- 子雖軀幹小，老氣橫九州。
- 挺身艱難際，張目視寇讎。
- 朝廷壯其節，奉詔令參謀。
- 鑾輿駐鳳翔，同谷爲咽喉。
- 西扼弱水道，南鎮枹罕陬。
- 此邦承平日，剽劫吏所羞。
- 況乃胡未滅，控帶莽悠悠。
- 府中韋使君，道足示懷柔。
- 令姪才俊茂，二美又何求。
- 受詞太白脚，走馬仇池頭。
- 古色沙土裂，積陰雪雲稠。
- 羌父豪豬靴，羌兒青兕裘。
- 吹角向月窟，蒼山旌旆愁。
- 鳥驚出死樹，龍怒拔老湫。
- 古來無人境，今代橫戈矛。
- 傷哉文儒士，憤激馳林丘。
- 中原正格鬬，後會何緣由。
- 百年賦命定，豈料沈與浮。
- 且復戀良友，握手步道周。
- 論兵遠壑淨，亦可縱冥搜。
- 題詩得秀句，札翰時相投。

## 拼音

- xi1 mei2 zei2 zhong1 shi2 ， qian2 yu3 zi3 tong2 you2 。
- jin1 gui1 xing2 zai4 suo3 ， wang2 shi4 you3 qu4 liu2 。
- bi1 ce4 bing1 ma3 jian4 ， zhu3 you1 ji2 liang2 chou2 。
- zi3 sui1 qu1 gan4 xiao3 ， lao3 qi4 heng2 jiu3 zhou1 。
- ting3 shen1 jian1 nan2 ji4 ， zhang1 mu4 shi4 kou4 chou2 。
- chao2 ting2 zhuang4 qi2 jie2 ， feng4 zhao4 ling4 can1 mou2 。
- luan2 yu2 zhu4 feng4 xiang2 ， tong2 gu3 wei2 yan1 hou2 。
- xi1 e4 ruo4 shui3 dao4 ， nan2 zhen4 bao1 han3 zou1 。
- ci3 bang1 cheng2 ping2 ri4 ， piao1 jie2 li4 suo3 xiu1 。
- kuang4 nai3 hu2 wei4 mie4 ， kong4 dai4 mang3 you1 you1 。
- fu3 zhong1 wei2 shi3 jun1 ， dao4 zu2 shi4 huai2 rou2 。
- ling4 zhi2 cai2 jun4 mao4 ， er4 mei3 you4 he2 qiu2 。
- shou4 ci2 tai4 bai2 jiao3 ， zou3 ma3 qiu2 chi2 tou2 。
- gu3 se4 sha1 tu3 lie4 ， ji1 yin1 xue3 yun2 chou2 。
- qiang1 fu4 hao2 zhu1 xue1 ， qiang1 er2 qing1 si4 qiu2 。
- chui1 jiao3 xiang4 yue4 ku1 ， cang1 shan1 jing1 pei4 chou2 。
- niao3 jing1 chu1 si3 shu4 ， long2 nu4 ba2 lao3 qiu1 。
- gu3 lai2 wu2 ren2 jing4 ， jin1 dai4 heng2 ge1 mao2 。
- shang1 zai1 wen2 ru2 shi4 ， fen4 ji1 chi2 lin2 qiu1 。
- zhong1 yuan2 zheng4 ge2 dou4 ， hou4 hui4 he2 yuan2 you2 。
- bai3 nian2 fu4 ming4 ding4 ， qi3 liao4 shen3 yu3 fu2 。
- qie3 fu4 lian4 liang2 you3 ， wo4 shou3 bu4 dao4 zhou1 。
- lun4 bing1 yuan3 he4 jing4 ， yi4 ke3 zong4 ming2 sou1 。
- ti2 shi1 de2 xiu4 ju4 ， zha2 han4 shi2 xiang1 tou2 。

## 注释

## 译文

## 赏析
