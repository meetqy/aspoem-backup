---
id: du-fu-xi-bing-ma
title: 洗兵馬
titlePinyin: xi3 bing1 ma3
titleSlug: xi-bing-ma
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 中興諸將收山東，捷書日報清晝同。
- 河廣傳聞一葦過，胡危命在破竹中。
- 祗殘鄴城不日得，獨任朔方無限功。
- 京師皆騎汗血馬，回紇餵肉葡萄宮。
- 已喜皇威清海岱，常思仙仗過崆峒。
- 三年笛裏關山月，萬國兵前草木風。
- 成王功大心轉小，郭相謀深古來少。
- 司徒清鑒懸明鏡，尚書氣與秋天杳。
- 二三豪俊爲時出，整頓乾坤濟時了。
- 東走無復憶鱸魚，南飛覺有安巢鳥。
- 青春復隨冠冕入，紫禁正耐煙花繞。
- 鶴禁通霄鳳輦備，雞鳴問寢龍樓曉。
- 攀龍附鳳勢莫當，天下盡化爲侯王。
- 汝等豈知蒙帝力，時來不得誇身強。
- 關中既留蕭丞相，幕下復用張子房。
- 張公一生江海客，身長九尺鬚眉蒼。
- 徵起適遇風雲會，扶顛始知籌策良。
- 青袍白馬更何有，後漢今周喜再昌。
- 寸地尺天皆入貢，奇祥異瑞爭來送。
- 不知何國致白環，復道諸山得銀甕。
- 隱士休歌紫芝曲，詞人解撰河清頌。
- 田家望望惜雨乾，布穀處處催春種。
- 淇上健兒歸莫嬾，城南思婦愁多夢。
- 安得壯士挽天河，淨洗甲兵長不用。

## 拼音

- zhong1 xing1 zhu1 jiang1 shou1 shan1 dong1 ， jie2 shu1 ri4 bao4 qing1 zhou4 tong2 。
- he2 guang3 chuan2 wen2 yi4 wei3 guo4 ， hu2 wei1 ming4 zai4 po4 zhu2 zhong1 。
- zhi1 can2 ye4 cheng2 bu2 ri4 de2 ， du2 ren4 shuo4 fang1 wu2 xian4 gong1 。
- jing1 shi1 jie1 qi2 han4 xue4 ma3 ， hui2 he2 wei4 rou4 pu2 tao0 gong1 。
- yi3 xi3 huang2 wei1 qing1 hai3 dai4 ， chang2 si1 xian1 zhang4 guo4 kong1 tong2 。
- san1 nian2 di2 li3 guan1 shan1 yue4 ， wan4 guo2 bing1 qian2 cao3 mu4 feng1 。
- cheng2 wang2 gong1 da4 xin1 zhuan3 xiao3 ， guo1 xiang1 mou2 shen1 gu3 lai2 shao3 。
- si1 tu2 qing1 jian4 xuan2 ming2 jing4 ， shang4 shu1 qi4 yu3 qiu1 tian1 yao3 。
- er4 san1 hao2 jun4 wei2 shi2 chu1 ， zheng3 dun4 qian2 kun1 ji4 shi2 le0 。
- dong1 zou3 wu2 fu4 yi4 lu2 yu2 ， nan2 fei1 jue2 you3 an1 chao2 niao3 。
- qing1 chun1 fu4 sui2 guan1 mian3 ru4 ， zi3 jin4 zheng4 nai4 yan1 hua1 rao4 。
- he4 jin4 tong1 xiao1 feng4 nian3 bei4 ， ji1 ming2 wen4 qin3 long2 lou2 xiao3 。
- pan1 long2 fu4 feng4 shi4 mo4 dang1 ， tian1 xia4 jin4 hua4 wei2 hou2 wang2 。
- ru3 deng3 qi3 zhi1 meng2 di4 li4 ， shi2 lai2 bu4 de2 kua1 shen1 qiang2 。
- guan1 zhong1 ji4 liu2 xiao1 cheng2 xiang4 ， mu4 xia4 fu4 yong4 zhang1 zi3 fang2 。
- zhang1 gong1 yi4 sheng1 jiang1 hai3 ke4 ， shen1 chang2 jiu3 chi3 xu1 mei2 cang1 。
- zhi3 qi3 shi4 yu4 feng1 yun2 hui4 ， fu2 dian1 shi3 zhi1 chou2 ce4 liang2 。
- qing1 pao2 bai2 ma3 geng4 he2 you3 ， hou4 han4 jin1 zhou1 xi3 zai4 chang1 。
- cun4 di4 chi3 tian1 jie1 ru4 gong4 ， qi2 xiang2 yi4 rui4 zheng1 lai2 song4 。
- bu4 zhi1 he2 guo2 zhi4 bai2 huan2 ， fu4 dao4 zhu1 shan1 de2 yin2 weng4 。
- yin3 shi4 xiu1 ge1 zi3 zhi1 qu3 ， ci2 ren2 jie3 zhuan4 he2 qing1 song4 。
- tian2 jia1 wang4 wang4 xi1 yu3 qian2 ， bu4 gu3 chu3 chu3 cui1 chun1 zhong3 。
- qi2 shang4 jian4 er2 gui1 mo4 lan3 ， cheng2 nan2 si1 fu4 chou2 duo1 meng4 。
- an1 de2 zhuang4 shi4 wan3 tian1 he2 ， jing4 xi3 jia3 bing1 chang2 bu2 yong4 。

## 注释

## 译文

## 赏析
