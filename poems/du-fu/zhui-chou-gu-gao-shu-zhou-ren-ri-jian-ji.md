---
id: du-fu-zhui-chou-gu-gao-shu-zhou-ren-ri-jian-ji
title: 追酬故高蜀州人日見寄
titlePinyin: zhui1 chou2 gu4 gao1 shu3 zhou1 ren2 ri4 jian4 ji4
titleSlug: zhui-chou-gu-gao-shu-zhou-ren-ri-jian-ji
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 自蒙蜀州人日作，不意清詩久零落。
- 今晨散帙眼忽開，迸淚幽吟事如昨。
- 嗚呼壯士多慷慨，合沓高名動寥廊。
- 歎我悽悽求友篇，感時鬱鬱匡君略。
- 錦里春光空爛熳，瑤墀侍臣已冥莫。
- 瀟湘水國傍黿鼉，鄠杜秋天失鵰鶚。
- 東西南北更誰論，白首扁舟病獨存。
- 遙拱北辰纏寇盜，欲傾東海洗乾坤。
- 邊塞西蕃最充斥，衣冠南渡多崩奔。
- 鼓瑟至今悲帝子，曳裾何處覓王門。
- 文章曹植波瀾闊，服食劉安德業尊。
- 長笛誰能亂愁思，昭州詞翰與招魂。

## 拼音

- zi4 meng2 shu3 zhou1 ren2 ri4 zuo4 ， bu2 yi4 qing1 shi1 jiu3 ling2 luo4 。
- jin1 chen2 san4 zhi4 yan3 hu1 kai1 ， beng4 lei4 you1 yin2 shi4 ru2 zuo2 。
- wu1 hu1 zhuang4 shi4 duo1 kang1 kai3 ， he2 ta4 gao1 ming2 dong4 liao2 lang2 。
- tan4 wo3 qi1 qi1 qiu2 you3 pian1 ， gan3 shi2 yu4 yu4 kuang1 jun1 lüe4 。
- jin3 li3 chun1 guang1 kong1 lan4 man4 ， yao2 chi2 shi4 chen2 yi3 ming2 mo4 。
- xiao1 xiang1 shui3 guo2 bang4 yuan2 tuo2 ， hu4 du4 qiu1 tian1 shi1 diao1 e4 。
- dong1 xi1 nan2 bei3 geng4 shui2 lun4 ， bai2 shou3 pian1 zhou1 bing4 du2 cun2 。
- yao2 gong3 bei3 chen2 chan2 kou4 dao4 ， yu4 qing1 dong1 hai3 xi3 qian2 kun1 。
- bian1 sai1 xi1 fan1 zui4 chong1 chi4 ， yi1 guan1 nan2 du4 duo1 beng1 ben1 。
- gu3 se4 zhi4 jin1 bei1 di4 zi3 ， ye4 ju1 he2 chu3 mi4 wang2 men2 。
- wen2 zhang1 cao2 zhi2 bo1 lan2 kuo4 ， fu2 shi2 liu2 an1 de2 ye4 zun1 。
- chang2 di2 shui2 neng2 luan4 chou2 si1 ， zhao1 zhou1 ci2 han4 yu3 zhao1 hun2 。

## 注释

## 译文

## 赏析
