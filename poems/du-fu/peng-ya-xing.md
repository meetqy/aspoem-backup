---
id: du-fu-peng-ya-xing
title: 彭衙行
titlePinyin: peng2 ya2 xing2
titleSlug: peng-ya-xing
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: []
---

## 正文

- 憶昔避賊初，北走經險艱。
- 夜深彭衙道，月照白水山。
- 盡室久徒步，逢人多厚顏。
- 參差谷鳥吟，不見遊子還。
- 癡女飢齩我，啼畏虎狼聞。
- 懷中掩其口，反側聲愈嗔。
- 小兒強解事，故索苦李餐。
- 一旬半雷雨，泥濘相牽攀。
- 既無禦雨備，徑滑衣又寒。
- 有時經契闊，竟日數里間。
- 野果充餱糧，卑枝成屋椽。
- 早行石上水，暮宿天邊煙。
- 少留周家窪，欲出蘆子關。
- 故人有孫宰，高義薄曾雲。
- 延客已曛黑，張燈啓重門。
- 煖湯濯我足，剪紙招我魂。
- 從此出妻孥，相視涕闌干。
- 衆雛爛熳睡，喚起霑盤餐。
- 誓將與夫子，永結爲弟昆。
- 遂空所坐堂，安居奉我歡。
- 誰肯艱難際，豁達露心肝。
- 別來歲月周，胡羯仍搆患。
- 何當有翅翎，飛去墮爾前。

## 拼音

- yi4 xi1 bi4 zei2 chu1 ， bei3 zou3 jing1 xian3 jian1 。
- ye4 shen1 peng2 ya2 dao4 ， yue4 zhao4 bai2 shui3 shan1 。
- jin4 shi4 jiu3 tu2 bu4 ， feng2 ren2 duo1 hou4 yan2 。
- can1 cha4 gu3 niao3 yin2 ， bu2 jian4 you2 zi3 huan2 。
- chi1 nü3 ji1 yao3 wo3 ， ti2 wei4 hu3 lang2 wen2 。
- huai2 zhong1 yan3 qi2 kou3 ， fan3 ce4 sheng1 yu4 chen1 。
- xiao3 er2 qiang2 jie3 shi4 ， gu4 suo3 ku3 li3 can1 。
- yi4 xun2 ban4 lei2 yu3 ， ni2 ning4 xiang1 qian1 pan1 。
- ji4 wu2 yu4 yu3 bei4 ， jing4 hua2 yi1 you4 han2 。
- you3 shi2 jing1 qi4 kuo4 ， jing4 ri4 shu4 li3 jian4 。
- ye3 guo3 chong1 hou2 liang2 ， bei1 zhi1 cheng2 wu1 chuan2 。
- zao3 xing2 shi2 shang4 shui3 ， mu4 su4 tian1 bian1 yan1 。
- shao3 liu2 zhou1 jia1 wa1 ， yu4 chu1 lu2 zi3 guan1 。
- gu4 ren2 you3 sun1 zai3 ， gao1 yi4 bao2 ceng2 yun2 。
- yan2 ke4 yi3 xun1 hei1 ， zhang1 deng1 qi3 zhong4 men2 。
- xuan1 tang1 zhuo2 wo3 zu2 ， jian3 zhi3 zhao1 wo3 hun2 。
- cong2 ci3 chu1 qi1 nu2 ， xiang1 shi4 ti4 lan2 gan1 。
- zhong4 chu2 lan4 man4 shui4 ， huan4 qi3 zhan1 pan2 can1 。
- shi4 jiang1 yu3 fu1 zi3 ， yong3 jie2 wei2 di4 kun1 。
- sui4 kong1 suo3 zuo4 tang2 ， an1 ju1 feng4 wo3 huan1 。
- shui2 ken3 jian1 nan2 ji4 ， huo1 da2 lu4 xin1 gan1 。
- bie2 lai2 sui4 yue4 zhou1 ， hu2 jie2 reng2 gou4 huan4 。
- he2 dang1 you3 chi4 ling2 ， fei1 qu4 duo4 er3 qian2 。

## 注释

## 译文

## 赏析
