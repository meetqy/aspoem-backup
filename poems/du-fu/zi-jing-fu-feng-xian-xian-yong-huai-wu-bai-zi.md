---
id: du-fu-zi-jing-fu-feng-xian-xian-yong-huai-wu-bai-zi
title: 自京赴奉先縣詠懷五百字
titlePinyin: zi4 jing1 fu4 feng4 xian1 xian4 yong3 huai2 wu3 bai3 zi4
titleSlug: zi-jing-fu-feng-xian-xian-yong-huai-wu-bai-zi
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: []
---

## 正文

- 杜陵有布衣，老大意轉拙。
- 許身一何愚，竊比稷與契。
- 居然成濩落，白手甘契闊。
- 蓋棺事則已，此志常覬豁。
- 窮年憂黎元，歎息腸內熱。
- 取笑同學翁，浩歌彌激烈。
- 非無江海志，蕭灑送日月。
- 生逢堯舜君，不忍便永訣。
- 當今廊廟具，構廈豈云缺。
- 葵藿傾太陽，物性固莫奪。
- 顧惟螻蟻輩，但自求其穴。
- 胡爲慕大鯨，輒擬偃溟渤。
- 以茲悟生理，獨恥事干謁。
- 兀兀遂至今，忍爲塵埃沒。
- 終媿巢與由，未能易其節。
- 沈飲聊自適，放歌頗愁絕。
- 歲暮百草零，疾風高岡裂。
- 天衢陰崢嶸，客子中夜發。
- 霜嚴衣帶斷，指直不得結。
- 凌晨過驪山，御榻在嵽嵲。
- 蚩尤塞寒空，蹴蹋崖谷滑。
- 瑤池氣鬱律，羽林相摩戛。
- 君臣留歡娛，樂動殷樛嶱。
- 賜浴皆長纓，與宴非短褐。
- 彤庭所分帛，本自寒女出。
- 鞭撻其夫家，聚斂貢城闕。
- 聖人筐篚恩，實欲邦國活。
- 臣如忽至理，君豈棄此物。
- 多士盈朝廷，仁者宜戰慄。
- 況聞內金盤，盡在衛霍室。
- 中堂舞神仙，煙霧散玉質。
- 煖客貂鼠裘，悲管逐清瑟。
- 勸客駝蹄羹，霜橙壓香橘。
- 朱門酒肉臭，路有凍死骨。
- 榮枯咫尺異，惆悵難再述。
- 北轅就涇渭，官渡又改轍。
- 羣冰從西下，極目高崪兀。
- 疑是崆峒來，恐觸天柱折。
- 河梁幸未坼，枝撐聲窸窣。
- 行旅相攀援，川廣不可越。
- 老妻寄異縣，十口隔風雪。
- 誰能久不顧，庶往共飢渴。
- 入門聞號咷，幼子飢已卒。
- 吾寧舍一哀，里巷亦嗚咽。
- 所媿爲人父，無食致夭折。
- 豈知秋未登，貧寠有蒼卒。
- 生常免租稅，名不隸征伐。
- 撫迹猶酸辛，平人固騷屑。
- 默思失業徒，因念遠戍卒。
- 憂端齊終南，澒洞不可掇。

## 拼音

- du4 ling2 you3 bu4 yi1 ， lao3 da4 yi4 zhuan3 zhuo1 。
- xu1 shen1 yi4 he2 yu2 ， qie4 bi3 ji4 yu3 qi4 。
- ju1 ran2 cheng2 hu4 luo4 ， bai2 shou3 gan1 qi4 kuo4 。
- gai4 guan1 shi4 ze2 yi3 ， ci3 zhi4 chang2 ji4 huo1 。
- qiong2 nian2 you1 li2 yuan2 ， tan4 xi1 chang2 nei4 re4 。
- qu3 xiao4 tong2 xue2 weng1 ， hao4 ge1 mi2 ji1 lie4 。
- fei1 wu2 jiang1 hai3 zhi4 ， xiao1 sa3 song4 ri4 yue4 。
- sheng1 feng2 yao2 shun4 jun1 ， bu4 ren3 bian4 yong3 jue2 。
- dang1 jin1 lang2 miao4 ju4 ， gou4 sha4 qi3 yun2 que1 。
- kui2 huo4 qing1 tai4 yang2 ， wu4 xing4 gu4 mo4 duo2 。
- gu4 wei2 lou2 yi3 bei4 ， dan4 zi4 qiu2 qi2 xue2 。
- hu2 wei2 mu4 da4 jing1 ， zhe2 ni3 yan3 ming2 bo2 。
- yi3 zi1 wu4 sheng1 li3 ， du2 chi3 shi4 gan1 ye4 。
- wu4 wu4 sui4 zhi4 jin1 ， ren3 wei2 chen2 ai1 mei2 。
- zhong1 kui4 chao2 yu3 you2 ， wei4 neng2 yi4 qi2 jie2 。
- shen3 yin3 liao2 zi4 shi4 ， fang4 ge1 po1 chou2 jue2 。
- sui4 mu4 bai3 cao3 ling2 ， ji2 feng1 gao1 gang1 lie4 。
- tian1 qu2 yin1 zheng1 rong2 ， ke4 zi3 zhong1 ye4 fa1 。
- shuang1 yan2 yi1 dai4 duan4 ， zhi3 zhi2 bu4 de2 jie2 。
- ling2 chen2 guo4 li2 shan1 ， yu4 ta4 zai4 di4 nie4 。
- chi1 you2 sai1 han2 kong1 ， cu4 ta4 ya2 gu3 hua2 。
- yao2 chi2 qi4 yu4 lü4 ， yu3 lin2 xiang4 mo2 jia2 。
- jun1 chen2 liu2 huan1 yu2 ， le4 dong4 yin1 jiu1 ke3 。
- ci4 yu4 jie1 chang2 ying1 ， yu3 yan4 fei1 duan3 he4 。
- tong2 ting2 suo3 fen1 bo2 ， ben3 zi4 han2 nü3 chu1 。
- bian1 ta4 qi2 fu1 jia1 ， ju4 lian3 gong4 cheng2 que4 。
- sheng4 ren2 kuang1 fei3 en1 ， shi2 yu4 bang1 guo2 huo2 。
- chen2 ru2 hu1 zhi4 li3 ， jun1 qi3 qi4 ci3 wu4 。
- duo1 shi4 ying2 chao2 ting2 ， ren2 zhe3 yi2 zhan4 li4 。
- kuang4 wen2 nei4 jin1 pan2 ， jin4 zai4 wei4 huo4 shi4 。
- zhong1 tang2 wu3 shen2 xian1 ， yan1 wu4 san4 yu4 zhi4 。
- xuan1 ke4 diao1 shu3 qiu2 ， bei1 guan3 zhu2 qing1 se4 。
- quan4 ke4 tuo2 ti2 geng1 ， shuang1 cheng2 ya1 xiang1 ju2 。
- zhu1 men2 jiu3 rou4 chou4 ， lu4 you3 dong4 si3 gu3 。
- rong2 ku1 zhi3 chi3 yi4 ， chou2 chang4 nan2 zai4 shu4 。
- bei3 yuan2 jiu4 jing1 wei4 ， guan1 du4 you4 gai3 zhe2 。
- qun2 bing1 cong2 xi1 xia4 ， ji2 mu4 gao1 zu2 wu4 。
- yi2 shi4 kong1 tong2 lai2 ， kong3 chu4 tian1 zhu4 zhe2 。
- he2 liang2 xing4 wei4 che4 ， zhi1 cheng1 sheng1 xi1 su1 。
- xing2 lü3 xiang1 pan1 yuan2 ， chuan1 guang3 bu4 ke3 yue4 。
- lao3 qi1 ji4 yi4 xian4 ， shi2 kou3 ge2 feng1 xue3 。
- shui2 neng2 jiu3 bu2 gu4 ， shu4 wang3 gong4 ji1 ke3 。
- ru4 men2 wen2 hao4 tao2 ， you4 zi3 ji1 yi3 zu2 。
- wu2 ning2 she4 yi4 ai1 ， li3 xiang4 yi4 wu1 yan4 。
- suo3 kui4 wei2 ren2 fu4 ， wu2 shi2 zhi4 yao1 zhe2 。
- qi3 zhi1 qiu1 wei4 deng1 ， pin2 lou2 you3 cang1 zu2 。
- sheng1 chang2 mian3 zu1 shui4 ， ming2 bu2 li4 zheng1 fa2 。
- fu3 ji4 you2 suan1 xin1 ， ping2 ren2 gu4 sao1 xie4 。
- mo4 si1 shi1 ye4 tu2 ， yin1 nian4 yuan3 shu4 zu2 。
- you1 duan1 qi2 zhong1 nan2 ， hong4 dong4 bu4 ke3 duo1 。

## 注释

## 译文

## 赏析
