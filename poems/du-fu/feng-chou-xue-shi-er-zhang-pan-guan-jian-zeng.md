---
id: du-fu-feng-chou-xue-shi-er-zhang-pan-guan-jian-zeng
title: 奉酬薛十二丈判官見贈
titlePinyin: feng4 chou2 xue1 shi2 er4 zhang4 pan4 guan1 jian4 zeng4
titleSlug: feng-chou-xue-shi-er-zhang-pan-guan-jian-zeng
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 忽忽峽中睡，悲風方一醒。
- 西來有好鳥，爲我下青冥。
- 羽毛淨白雪，慘澹飛雲汀。
- 既蒙主人顧，舉翮唳孤亭。
- 持以比佳士，及此慰揚舲。
- 清文動哀玉，見道發新硎。
- 欲學鴟夷子，待勒燕山銘。
- 誰重斷蛇劒，致君君未聽。
- 志在麒麟閣，無心雲母屏。
- 卓氏近新寡，豪家朱門扃。
- 相如才調逸，銀漢會雙星。
- 客來洗粉黛，日暮拾流螢。
- 不是無膏火，勸郎勤六經。
- 老夫自汲澗，野水日泠泠。
- 我歎黑頭白，君看銀印青。
- 臥病識山鬼，爲農知地形。
- 誰矜坐錦帳，苦厭食魚腥。
- 東西兩岸坼，橫水注滄溟。
- 碧色忽惆悵，風雷搜百靈。
- 空中右白虎，赤節引娉婷。
- 自云帝里女，噀雨鳳凰翎。
- 襄王薄行跡，莫學冷如丁。
- 千秋一拭淚，夢覺有微馨。
- 人生相感動，金石兩青熒。
- 丈人但安坐，休辨渭與涇。
- 龍蛇尚格鬬，灑血暗郊坰。
- 吾聞聰明主，治國用輕刑。
- 銷兵鑄農器，今古歲方寧。
- 文王日儉德，俊乂始盈庭。
- 榮華貴少壯，豈食楚江萍。

## 拼音

- hu1 hu1 xia2 zhong1 shui4 ， bei1 feng1 fang1 yi4 xing3 。
- xi1 lai2 you3 hao3 niao3 ， wei2 wo3 xia4 qing1 ming2 。
- yu3 mao2 jing4 bai2 xue3 ， can3 dan4 fei1 yun2 ting1 。
- ji4 meng2 zhu3 ren2 gu4 ， ju3 he2 li4 gu1 ting2 。
- chi2 yi3 bi3 jia1 shi4 ， ji2 ci3 wei4 yang2 ling2 。
- qing1 wen2 dong4 ai1 yu4 ， jian4 dao4 fa1 xin1 xing2 。
- yu4 xue2 chi1 yi2 zi3 ， dai4 le4 yan1 shan1 ming2 。
- shui2 zhong4 duan4 she2 jian4 ， zhi4 jun1 jun1 wei4 ting1 。
- zhi4 zai4 qi2 lin2 ge2 ， wu2 xin1 yun2 mu3 ping2 。
- zhuo2 shi4 jin4 xin1 gua3 ， hao2 jia1 zhu1 men2 jiong1 。
- xiang1 ru2 cai2 diao4 yi4 ， yin2 han4 hui4 shuang1 xing1 。
- ke4 lai2 xi3 fen3 dai4 ， ri4 mu4 shi2 liu2 ying2 。
- bu2 shi4 wu2 gao1 huo3 ， quan4 lang2 qin2 liu4 jing1 。
- lao3 fu1 zi4 ji2 jian4 ， ye3 shui3 ri4 ling2 ling2 。
- wo3 tan4 hei1 tou2 bai2 ， jun1 kan4 yin2 yin4 qing1 。
- wo4 bing4 shi2 shan1 gui3 ， wei2 nong2 zhi1 di4 xing2 。
- shui2 jin1 zuo4 jin3 zhang4 ， ku3 yan4 shi2 yu2 xing1 。
- dong1 xi1 liang3 an4 che4 ， heng2 shui3 zhu4 cang1 ming2 。
- bi4 se4 hu1 chou2 chang4 ， feng1 lei2 sou1 bai3 ling2 。
- kong1 zhong1 you4 bai2 hu3 ， chi4 jie2 yin3 ping1 ting2 。
- zi4 yun2 di4 li3 nü3 ， xun4 yu3 feng4 huang2 ling2 。
- xiang1 wang2 bao2 xing2 ji4 ， mo4 xue2 leng3 ru2 ding1 。
- qian1 qiu1 yi2 shi4 lei4 ， meng4 jue2 you3 wei1 xin1 。
- ren2 sheng1 xiang1 gan3 dong4 ， jin1 shi2 liang3 qing1 ying2 。
- zhang4 ren2 dan4 an1 zuo4 ， xiu1 bian4 wei4 yu3 jing1 。
- long2 she2 shang4 ge2 dou4 ， sa3 xue4 an4 jiao1 jiong1 。
- wu2 wen2 cong1 ming2 zhu3 ， zhi4 guo2 yong4 qing1 xing2 。
- xiao1 bing1 zhu4 nong2 qi4 ， jin1 gu3 sui4 fang1 ning2 。
- wen2 wang2 ri4 jian3 de2 ， jun4 yi4 shi3 ying2 ting2 。
- rong2 hua2 gui4 shao3 zhuang4 ， qi3 shi2 chu3 jiang1 ping2 。

## 注释

## 译文

## 赏析
