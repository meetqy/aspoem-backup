---
id: du-fu-ai-jiang-tou
title: 哀江頭
titlePinyin: ai1 jiang1 tou2
titleSlug: ai-jiang-tou
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 少陵野老吞聲哭，春日潛行曲江曲。
- 江頭宮殿鎖千門，細柳新蒲爲誰綠。
- 憶昔霓旌下南苑，苑中萬物生顏色。
- 昭陽殿裏第一人，同輦隨君侍君側。
- 輦前才人帶弓箭，白馬嚼齧黃金勒。
- 翻身向天仰射雲，一箭正墜雙飛翼。
- 明眸皓齒今何在，血污遊魂歸不得。
- 清渭東流劒閣深，去住彼此無消息。
- 人生有情淚霑臆，江水江花豈終極。
- 黃昏胡騎塵滿城，欲往城南忘南北。

## 拼音

- shao3 ling2 ye3 lao3 tun1 sheng1 ku1 ， chun1 ri4 qian2 xing2 qu3 jiang1 qu3 。
- jiang1 tou2 gong1 dian4 suo3 qian1 men2 ， xi4 liu3 xin1 pu2 wei2 shui2 lü4 。
- yi4 xi1 ni2 jing1 xia4 nan2 yuan4 ， yuan4 zhong1 wan4 wu4 sheng1 yan2 se4 。
- zhao1 yang2 dian4 li3 di4 yi1 ren2 ， tong2 nian3 sui2 jun1 shi4 jun1 ce4 。
- nian3 qian2 cai2 ren2 dai4 gong1 jian4 ， bai2 ma3 jiao2 nie4 huang2 jin1 le4 。
- fan1 shen1 xiang4 tian1 yang3 she4 yun2 ， yi2 jian4 zheng4 zhui4 shuang1 fei1 yi4 。
- ming2 mou2 hao4 chi3 jin1 he2 zai4 ， xue4 wu1 you2 hun2 gui1 bu4 de2 。
- qing1 wei4 dong1 liu2 jian4 ge2 shen1 ， qu4 zhu4 bi3 ci3 wu2 xiao1 xi0 。
- ren2 sheng1 you3 qing2 lei4 zhan1 yi4 ， jiang1 shui3 jiang1 hua1 qi3 zhong1 ji2 。
- huang2 hun1 hu2 qi2 chen2 man3 cheng2 ， yu4 wang3 cheng2 nan2 wang4 nan2 bei3 。

## 注释

## 译文

## 赏析
