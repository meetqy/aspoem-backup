---
id: du-fu-gu-bai-xing
title: 古柏行
titlePinyin: gu3 bai3 xing2
titleSlug: gu-bai-xing
author: 杜甫
authorPinyin: du4 fu3
authorSlug: du-fu
dynasty: 宋
dynastyPinyin: song4
dynastySlug: song
tags: []
---

## 正文

- 孔明廟前有老柏，柯如青銅根如石。
- 霜皮溜雨四十圍，黛色參天二千尺。
- 君臣已與時際會，樹木猶爲人愛惜。
- 雲來氣接巫峽長，月出寒通雪山白。
- 憶昨路繞錦亭東，先主武侯同閟宮。
- 崔嵬枝幹郊原古，窈窕丹青戶牖空。
- 落落盤踞雖得地，冥冥孤高多烈風。
- 扶持自是神明力，正直原因造化功。
- 大廈如傾要梁棟，萬牛回首丘山重。
- 不露文章世已驚，未辭剪伐誰能送。
- 苦心豈免容螻蟻，香葉終經宿鸞鳳。
- 志士幽人莫怨嗟，古來材大難爲用。

## 拼音

- kong3 ming2 miao4 qian2 you3 lao3 bai3 ， ke1 ru2 qing1 tong2 gen1 ru2 shi2 。
- shuang1 pi2 liu1 yu3 si4 shi2 wei2 ， dai4 se4 can1 tian1 er4 qian1 chi3 。
- jun1 chen2 yi3 yu3 shi2 ji4 hui4 ， shu4 mu4 you2 wei2 ren2 ai4 xi1 。
- yun2 lai2 qi4 jie1 wu1 xia2 chang2 ， yue4 chu1 han2 tong1 xue3 shan1 bai2 。
- yi4 zuo2 lu4 rao4 jin3 ting2 dong1 ， xian1 zhu3 wu3 hou2 tong2 bi4 gong1 。
- cui1 wei2 zhi1 gan4 jiao1 yuan2 gu3 ， yao3 tiao3 dan1 qing1 hu4 you3 kong1 。
- luo4 luo4 pan2 ju4 sui1 de2 di4 ， ming2 ming2 gu1 gao1 duo1 lie4 feng1 。
- fu2 chi2 zi4 shi4 shen2 ming2 li4 ， zheng4 zhi2 yuan2 yin1 zao4 hua4 gong1 。
- da4 sha4 ru2 qing1 yao4 liang2 dong4 ， wan4 niu2 hui2 shou3 qiu1 shan1 zhong4 。
- bu2 lu4 wen2 zhang1 shi4 yi3 jing1 ， wei4 ci2 jian3 fa2 shui2 neng2 song4 。
- ku3 xin1 qi3 mian3 rong2 lou2 yi3 ， xiang1 ye4 zhong1 jing1 su4 luan2 feng4 。
- zhi4 shi4 you1 ren2 mo4 yuan4 jie1 ， gu3 lai2 cai2 da4 nan2 wei2 yong4 。

## 注释

## 译文

## 赏析
