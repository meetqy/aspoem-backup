---
id: du-fu-du-jian
title: 杜鵑
titlePinyin: du4 jian1
titleSlug: du-jian
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 西川有杜鵑，東川無杜鵑。
- 涪萬無杜鵑，雲安有杜鵑。
- 我昔遊錦城，結廬錦水邊。
- 有竹一頃餘，喬木上參天。
- 杜鵑暮春至，哀哀叫其間。
- 我見常再拜，重是古帝魂。
- 生子百鳥巢，百鳥不敢嗔。
- 仍爲餧其子，禮若奉至尊。
- 鴻雁及羔羊，有禮太古前。
- 行飛與跪乳，識序如知恩。
- 聖賢古法則，付與後世傳。
- 君看禽鳥情，猶解事杜鵑。
- 今忽暮春間，值我病經年。
- 身病不能拜，淚下如迸泉。

## 拼音

- xi1 chuan1 you3 du4 jian1 ， dong1 chuan1 wu2 du4 jian1 。
- fu2 wan4 wu2 du4 jian1 ， yun2 an1 you3 du4 jian1 。
- wo3 xi1 you2 jin3 cheng2 ， jie2 lu2 jin3 shui3 bian1 。
- you3 zhu2 yi4 qing3 yu2 ， qiao2 mu4 shang4 can1 tian1 。
- du4 jian1 mu4 chun1 zhi4 ， ai1 ai1 jiao4 qi2 jian4 。
- wo3 jian4 chang2 zai4 bai4 ， zhong4 shi4 gu3 di4 hun2 。
- sheng1 zi3 bai3 niao3 chao2 ， bai3 niao3 bu4 gan3 chen1 。
- reng2 wei2 wei4 qi2 zi3 ， li3 ruo4 feng4 zhi4 zun1 。
- hong2 yan4 ji2 gao1 yang2 ， you3 li3 tai4 gu3 qian2 。
- xing2 fei1 yu3 gui4 ru3 ， shi2 xu4 ru2 zhi1 en1 。
- sheng4 xian2 gu3 fa3 ze2 ， fu4 yu3 hou4 shi4 chuan2 。
- jun1 kan4 qin2 niao3 qing2 ， you2 jie3 shi4 du4 jian1 。
- jin1 hu1 mu4 chun1 jian4 ， zhi2 wo3 bing4 jing1 nian2 。
- shen1 bing4 bu4 neng2 bai4 ， lei4 xia4 ru2 beng4 quan2 。

## 注释

## 译文

## 赏析
