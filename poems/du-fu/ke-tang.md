---
id: du-fu-ke-tang
title: 客堂
titlePinyin: ke4 tang2
titleSlug: ke-tang
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: []
---

## 正文

- 憶昨離少城，而今異楚蜀。
- 舍舟復深山，窅窕一林麓。
- 棲泊雲安縣，消中內相毒。
- 舊疾甘載來，衰年得無足。
- 死爲殊方鬼，頭白免短促。
- 老馬終望雲，南雁意在北。
- 別家長兒女，欲起慙筋力。
- 客堂序節改，具物對羈束。
- 石暄蕨芽紫，渚秀蘆筍綠。
- 巴鶯紛未稀，徼麥早向熟。
- 悠悠日動江，漠漠春辭木。
- 臺郎選才俊，自顧亦已極。
- 前輩聲名人，埋沒何所得。
- 居然綰章紱，受性本幽獨。
- 平生憩息地，必種數竿竹。
- 事業只濁醪，營葺但草屋。
- 上公有記者，累奏資薄祿。
- 主憂豈濟時，身遠彌曠職。
- 循文廟算正，獻可天衢直。
- 尚想趨朝廷，毫髮裨社稷。
- 形骸今若是，進退委行色。

## 拼音

- yi4 zuo2 li2 shao3 cheng2 ， er2 jin1 yi4 chu3 shu3 。
- she4 zhou1 fu4 shen1 shan1 ， yao3 tiao3 yi4 lin2 lu4 。
- qi1 bo2 yun2 an1 xian4 ， xiao1 zhong1 nei4 xiang1 du2 。
- jiu4 ji2 gan1 zai4 lai2 ， shuai1 nian2 de2 wu2 zu2 。
- si3 wei2 shu1 fang1 gui3 ， tou2 bai2 mian3 duan3 cu4 。
- lao3 ma3 zhong1 wang4 yun2 ， nan2 yan4 yi4 zai4 bei3 。
- bie2 jia1 chang2 er2 nü3 ， yu4 qi3 can2 jin1 li4 。
- ke4 tang2 xu4 jie2 gai3 ， ju4 wu4 dui4 ji1 shu4 。
- shi2 xuan1 jue2 ya2 zi3 ， zhu3 xiu4 lu2 sun3 lü4 。
- ba1 ying1 fen1 wei4 xi1 ， jiao3 mai4 zao3 xiang4 shu2 。
- you1 you1 ri4 dong4 jiang1 ， mo4 mo4 chun1 ci2 mu4 。
- tai2 lang2 xuan3 cai2 jun4 ， zi4 gu4 yi4 yi3 ji2 。
- qian2 bei4 sheng1 ming2 ren2 ， mai2 mei2 he2 suo3 de2 。
- ju1 ran2 wan3 zhang1 fu2 ， shou4 xing4 ben3 you1 du2 。
- ping2 sheng1 qi4 xi1 di4 ， bi4 zhong3 shu4 gan1 zhu2 。
- shi4 ye4 zhi1 zhuo2 lao2 ， ying2 qi4 dan4 cao3 wu1 。
- shang4 gong1 you3 ji4 zhe3 ， lei4 zou4 zi1 bao2 lu4 。
- zhu3 you1 qi3 ji4 shi2 ， shen1 yuan3 mi2 kuang4 zhi2 。
- xun2 wen2 miao4 suan4 zheng4 ， xian4 ke3 tian1 qu2 zhi2 。
- shang4 xiang3 qu1 chao2 ting2 ， hao2 fa4 bi4 she4 ji4 。
- xing2 hai2 jin1 ruo4 shi4 ， jin4 tui4 wei3 xing2 se4 。

## 注释

## 译文

## 赏析
