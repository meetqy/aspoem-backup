---
id: du-fu-jing-nan-bing-ma-shi-tai-chang-qing-zhao-gong-da-shi-dao-ge
title: 荆南兵馬使太常卿趙公大食刀歌
titlePinyin: jing1 nan2 bing1 ma3 shi3 tai4 chang2 qing1 zhao4 gong1 da4 shi2 dao1 ge1
titleSlug: jing-nan-bing-ma-shi-tai-chang-qing-zhao-gong-da-shi-dao-ge
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 太常樓船聲嗷嘈，問兵刮寇趨下牢。
- 牧出令奔飛百艘，猛蛟突獸紛騰逃。
- 白帝寒城駐錦袍，玄冬示我胡國刀。
- 壯士短衣頭虎毛，憑軒拔鞘天爲高。
- 翻風轉日木怒號，冰翼雪澹傷哀猱。
- 鐫錯碧甖鸊鵜膏，鋩鍔已瑩虛秋濤。
- 鬼物撇捩辭坑壕，蒼水使者捫赤條。
- 龍伯國人罷釣鼇，芮公回首顏色勞。
- 分閫救世用賢豪，趙公玉立高歌起。
- 攬環結佩相終始，萬歲持之護天子。
- 得君亂絲與君理，蜀江如線如鍼水。
- 荆岑彈丸心未已，賊臣惡子休干紀。
- 魑魅魍魎徒爲耳，妖腰亂領敢欣喜。
- 用之不高亦不庳，不似長劒須天倚。
- 吁嗟光祿英雄弭，大食寶刀聊可比。
- 丹青宛轉麒麟裏，光芒六合無泥滓。

## 拼音

- tai4 chang2 lou2 chuan2 sheng1 ao2 cao2 ， wen4 bing1 gua1 kou4 qu1 xia4 lao2 。
- mu4 chu1 ling4 ben1 fei1 bai3 sou1 ， meng3 jiao1 tu1 shou4 fen1 teng2 tao2 。
- bai2 di4 han2 cheng2 zhu4 jin3 pao2 ， xuan2 dong1 shi4 wo3 hu2 guo2 dao1 。
- zhuang4 shi4 duan3 yi1 tou2 hu3 mao2 ， ping2 xuan1 ba2 qiao4 tian1 wei2 gao1 。
- fan1 feng1 zhuan3 ri4 mu4 nu4 hao4 ， bing1 yi4 xue3 dan4 shang1 ai1 nao2 。
- juan1 cuo4 bi4 ying1 pi4 ti2 gao1 ， mang2 e4 yi3 ying2 xu1 qiu1 tao1 。
- gui3 wu4 pie3 lie4 ci2 keng1 hao2 ， cang1 shui3 shi3 zhe3 men2 chi4 tiao2 。
- long2 bo2 guo2 ren2 ba4 diao4 ao2 ， rui4 gong1 hui2 shou3 yan2 se4 lao2 。
- fen1 kun3 jiu4 shi4 yong4 xian2 hao2 ， zhao4 gong1 yu4 li4 gao1 ge1 qi3 。
- lan3 huan2 jie2 pei4 xiang1 zhong1 shi3 ， wan4 sui4 chi2 zhi1 hu4 tian1 zi3 。
- de2 jun1 luan4 si1 yu3 jun1 li3 ， shu3 jiang1 ru2 xian4 ru2 zhen1 shui3 。
- jing1 cen2 dan4 wan2 xin1 wei4 yi3 ， zei2 chen2 e4 zi3 xiu1 gan1 ji4 。
- chi1 mei4 wang3 liang3 tu2 wei2 er3 ， yao1 yao1 luan4 ling3 gan3 xin1 xi3 。
- yong4 zhi1 bu4 gao1 yi4 bu2 bi4 ， bu2 si4 chang2 jian4 xu1 tian1 yi3 。
- xu1 jie1 guang1 lu4 ying1 xiong2 mi3 ， da4 shi2 bao3 dao1 liao2 ke3 bi3 。
- dan1 qing1 wan3 zhuan3 qi2 lin2 li3 ， guang1 mang2 liu4 he2 wu2 ni2 zi3 。

## 注释

## 译文

## 赏析
