---
id: du-fu-zao-tian-fu-ni-yin-mei-yan-zhong-cheng
title: 遭田父泥飲美嚴中丞
titlePinyin: zao1 tian2 fu4 ni2 yin3 mei3 yan2 zhong1 cheng2
titleSlug: zao-tian-fu-ni-yin-mei-yan-zhong-cheng
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: []
---

## 正文

- 步屧隨春風，邨邨自花柳。
- 田翁逼社日，邀我嘗春酒。
- 酒酣誇新尹，畜眼未見有。
- 回頭指大男，渠是弓弩手。
- 名在飛騎籍，長番歲時久。
- 前日放營農，辛苦救衰朽。
- 差料死則已，誓不舉家走。
- 今年大作社，拾遺能住否。
- 叫婦開大缾，盆中爲吾取。
- 感此氣揚揚，須知風化首。
- 語多雖雜亂，說尹終在口。
- 朝來偶然出，自卯將及酉。
- 久客惜人情，如何拒鄰叟。
- 高聲索果栗，欲起時被肘。
- 指揮過無禮，未覺邨野醜。
- 月出遮我留，仍嗔問升斗。

## 拼音

- bu4 xie4 sui2 chun1 feng1 ， cun1 cun1 zi4 hua1 liu3 。
- tian2 weng1 bi1 she4 ri4 ， yao1 wo3 chang2 chun1 jiu3 。
- jiu3 han1 kua1 xin1 yin3 ， chu4 yan3 wei4 jian4 you3 。
- hui2 tou2 zhi3 da4 nan2 ， qu2 shi4 gong1 nu3 shou3 。
- ming2 zai4 fei1 qi2 ji2 ， chang2 fan1 sui4 shi2 jiu3 。
- qian2 ri4 fang4 ying2 nong2 ， xin1 ku3 jiu4 shuai1 xiu3 。
- cha4 liao4 si3 ze2 yi3 ， shi4 bu4 ju3 jia1 zou3 。
- jin1 nian2 da4 zuo4 she4 ， shi2 yi2 neng2 zhu4 fou3 。
- jiao4 fu4 kai1 da4 ping2 ， pen2 zhong1 wei2 wu2 qu3 。
- gan3 ci3 qi4 yang2 yang2 ， xu1 zhi1 feng1 hua4 shou3 。
- yu3 duo1 sui1 za2 luan4 ， shuo1 yin3 zhong1 zai4 kou3 。
- chao2 lai2 ou3 ran2 chu1 ， zi4 mao3 jiang1 ji2 you3 。
- jiu3 ke4 xi1 ren2 qing2 ， ru2 he2 ju4 lin2 sou3 。
- gao1 sheng1 suo3 guo3 li4 ， yu4 qi3 shi2 bei4 zhou3 。
- zhi3 hui1 guo4 wu2 li3 ， wei4 jue2 cun1 ye3 chou3 。
- yue4 chu1 zhe1 wo3 liu2 ， reng2 chen1 wen4 sheng1 dou3 。

## 注释

## 译文

## 赏析
