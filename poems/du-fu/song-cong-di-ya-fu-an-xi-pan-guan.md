---
id: du-fu-song-cong-di-ya-fu-an-xi-pan-guan
title: 送從弟亞赴安西判官
titlePinyin: song4 cong2 di4 ya1 fu4 an1 xi1 pan4 guan1
titleSlug: song-cong-di-ya-fu-an-xi-pan-guan
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: []
---

## 正文

- 南風作秋聲，殺氣薄炎熾。
- 盛夏鷹隼擊，時危異人至。
- 令弟草中來，蒼然請論事。
- 詔書引上殿，奮舌動天意。
- 兵法五十家，爾腹爲篋笥。
- 應對如轉丸，疏通略文字。
- 經綸皆新語，足以正神器。
- 宗廟尚爲灰，君臣俱下淚。
- 崆峒地無軸，青海天軒輊。
- 西極最瘡痍，連山暗烽燧。
- 帝曰大布衣，藉卿佐元帥。
- 坐看清流沙，所以子奉使。
- 歸當再前席，適遠非歷試。
- 須存武威郡，爲畫長久利。
- 孤峰石戴驛，快馬金纏轡。
- 黃羊飫不羶，蘆酒多還醉。
- 踴躍常人情，慘澹苦士志。
- 安邊敵何有，反正計始遂。
- 吾聞駕鼓車，不合用騏驥。
- 龍吟回其頭，夾輔待所致。

## 拼音

- nan2 feng1 zuo4 qiu1 sheng1 ， sha1 qi4 bao2 yan2 chi4 。
- sheng4 xia4 ying1 sun3 ji1 ， shi2 wei1 yi4 ren2 zhi4 。
- ling4 di4 cao3 zhong1 lai2 ， cang1 ran2 qing3 lun4 shi4 。
- zhao4 shu1 yin3 shang4 dian4 ， fen4 she2 dong4 tian1 yi4 。
- bing1 fa3 wu3 shi2 jia1 ， er3 fu4 wei2 qie4 si4 。
- ying1 dui4 ru2 zhuan3 wan2 ， shu1 tong1 lüe4 wen2 zi4 。
- jing1 lun2 jie1 xin1 yu3 ， zu2 yi3 zheng4 shen2 qi4 。
- zong1 miao4 shang4 wei2 hui1 ， jun1 chen2 ju4 xia4 lei4 。
- kong1 dong4 di4 wu2 zhou2 ， qing1 hai3 tian1 xuan1 zhi4 。
- xi1 ji2 zui4 chuang1 yi2 ， lian2 shan1 an4 feng1 sui4 。
- di4 yue1 da4 bu4 yi1 ， jie4 qing1 zuo3 yuan2 shuai4 。
- zuo4 kan4 qing1 liu2 sha1 ， suo3 yi3 zi3 feng4 shi3 。
- gui1 dang1 zai4 qian2 xi2 ， shi4 yuan3 fei1 li4 shi4 。
- xu1 cun2 wu3 wei1 jun4 ， wei2 hua4 chang2 jiu3 li4 。
- gu1 feng1 shi2 dai4 yi4 ， kuai4 ma3 jin1 chan2 pei4 。
- huang2 yang2 yu4 bu4 shan1 ， lu2 jiu3 duo1 huan2 zui4 。
- yong3 yue4 chang2 ren2 qing2 ， can3 dan4 ku3 shi4 zhi4 。
- an1 bian1 di2 he2 you3 ， fan3 zheng4 ji4 shi3 sui4 。
- wu2 wen2 jia4 gu3 ju1 ， bu4 he2 yong4 qi2 ji4 。
- long2 yin2 hui2 qi2 tou2 ， jia1 fu3 dai4 suo3 zhi4 。

## 注释

## 译文

## 赏析
