---
id: du-fu-ou-ti
title: 偶題
titlePinyin: ou3 ti2
titleSlug: ou-ti
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: []
---

## 正文

- 文章千古事，得失寸心知。
- 作者皆殊列，名聲豈浪垂。
- 騷人嗟不見，漢道盛於斯。
- 前輩飛騰入，餘波綺麗爲。
- 後賢兼舊列，歷代各清規。
- 法自儒家有，心從弱歲疲。
- 永懷江左逸，多病鄴中奇。
- 騄驥皆良馬，騏驎帶好兒。
- 車輪徒已斵，堂構惜仍虧。
- 漫作潛夫論，虛傳幼婦碑。
- 緣情慰漂蕩，抱疾屢遷移。
- 經濟慙長策，飛棲假一枝。
- 塵沙傍蜂蠆，江峽繞蛟螭。
- 蕭瑟唐虞遠，聯翩楚漢危。
- 聖朝兼盜賊，異俗更喧卑。
- 鬱鬱星辰劒，蒼蒼雲雨池。
- 兩都開幕府，萬宇插軍麾。
- 南海殘銅柱，東風避月支。
- 音書恨烏鵲，號怒怪熊羆。
- 稼穡分詩興，柴荆學土宜。
- 故山迷白閣，秋水隱黃陂。
- 不敢要佳句，愁來賦別離。

## 拼音

- wen2 zhang1 qian1 gu3 shi4 ， de2 shi1 cun4 xin1 zhi1 。
- zuo4 zhe3 jie1 shu1 lie4 ， ming2 sheng1 qi3 lang4 chui2 。
- sao1 ren2 jie1 bu2 jian4 ， han4 dao4 sheng4 wu1 si1 。
- qian2 bei4 fei1 teng2 ru4 ， yu2 bo1 qi3 li2 wei2 。
- hou4 xian2 jian1 jiu4 lie4 ， li4 dai4 ge4 qing1 gui1 。
- fa3 zi4 ru2 jia1 you3 ， xin1 cong2 ruo4 sui4 pi2 。
- yong3 huai2 jiang1 zuo3 yi4 ， duo1 bing4 ye4 zhong1 qi2 。
- lu4 ji4 jie1 liang2 ma3 ， qi2 lin2 dai4 hao3 er2 。
- ju1 lun2 tu2 yi3 zhuo2 ， tang2 gou4 xi1 reng2 kui1 。
- man4 zuo4 qian2 fu1 lun4 ， xu1 chuan2 you4 fu4 bei1 。
- yuan2 qing2 wei4 piao1 dang4 ， bao4 ji2 lü3 qian1 yi2 。
- jing1 ji4 can2 chang2 ce4 ， fei1 qi1 jia3 yi1 zhi1 。
- chen2 sha1 bang4 feng1 chai4 ， jiang1 xia2 rao4 jiao1 chi1 。
- xiao1 se4 tang2 yu2 yuan3 ， lian2 pian1 chu3 han4 wei1 。
- sheng4 chao2 jian1 dao4 zei2 ， yi4 su2 geng4 xuan1 bei1 。
- yu4 yu4 xing1 chen2 jian4 ， cang1 cang1 yun2 yu3 chi2 。
- liang3 dou1 kai1 mu4 fu3 ， wan4 yu3 cha1 jun1 hui1 。
- nan2 hai3 can2 tong2 zhu4 ， dong1 feng1 bi4 yue4 zhi1 。
- yin1 shu1 hen4 wu1 que4 ， hao4 nu4 guai4 xiong2 pi2 。
- jia4 se4 fen1 shi1 xing1 ， chai2 jing1 xue2 tu3 yi2 。
- gu4 shan1 mi2 bai2 ge2 ， qiu1 shui3 yin3 huang2 bei1 。
- bu4 gan3 yao4 jia1 ju4 ， chou2 lai2 fu4 bie2 li2 。

## 注释

## 译文

## 赏析
