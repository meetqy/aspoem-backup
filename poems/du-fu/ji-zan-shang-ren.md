---
id: du-fu-ji-zan-shang-ren
title: 寄贊上人
titlePinyin: ji4 zan4 shang4 ren2
titleSlug: ji-zan-shang-ren
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: []
---

## 正文

- 一昨陪錫杖，卜鄰南山幽。
- 年侵腰脚衰，未便陰崖秋。
- 重岡北面起，竟日陽光留。
- 茅屋買兼土，斯焉心所求。
- 近聞西枝西，有谷杉黍稠。
- 亭午頗和暖，石田又足收。
- 當期塞雨乾，宿昔齒疾瘳。
- 裴回虎穴上，面勢龍泓頭。
- 柴荆具茶茗，逕路通林丘。
- 與子成二老，來往亦風流。

## 拼音

- yi4 zuo2 pei2 xi1 zhang4 ， bu3 lin2 nan2 shan1 you1 。
- nian2 qin1 yao1 jiao3 shuai1 ， wei4 bian4 yin1 ya2 qiu1 。
- zhong4 gang1 bei3 mian4 qi3 ， jing4 ri4 yang2 guang1 liu2 。
- mao2 wu1 mai3 jian1 tu3 ， si1 yan1 xin1 suo3 qiu2 。
- jin4 wen2 xi1 zhi1 xi1 ， you3 gu3 shan1 shu3 chou2 。
- ting2 wu3 po1 he2 nuan3 ， shi2 tian2 you4 zu2 shou1 。
- dang1 qi1 sai1 yu3 qian2 ， su4 xi1 chi3 ji2 chou1 。
- pei2 hui2 hu3 xue2 shang4 ， mian4 shi4 long2 hong2 tou2 。
- chai2 jing1 ju4 cha2 ming2 ， jing4 lu4 tong1 lin2 qiu1 。
- yu3 zi3 cheng2 er4 lao3 ， lai2 wang3 yi4 feng1 liu2 。

## 注释

## 译文

## 赏析
