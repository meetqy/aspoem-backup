---
id: du-fu-ji-li-shi-er-bai-er-shi-yun
title: 寄李十二白二十韻
titlePinyin: ji4 li3 shi2 er4 bai2 er4 shi2 yun4
titleSlug: ji-li-shi-er-bai-er-shi-yun
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: []
---

## 正文

- 昔年有狂客，號爾謫仙人。
- 筆落驚風雨，詩成泣鬼神。
- 聲名從此大，汩沒一朝伸。
- 文彩承殊渥，流傳必絕倫。
- 龍舟移櫂晚，獸錦奪袍新。
- 白日來深殿，青雲滿後塵。
- 乞歸優詔許，遇我宿心親。
- 未負幽棲志，兼全寵辱身。
- 劇談憐野逸，嗜酒見天真。
- 醉舞梁園夜，行歌泗水春。
- 才高心不展，道屈善無鄰。
- 處士禰衡俊，諸生原憲貧。
- 稻粱求未足，薏苡謗何頻。
- 五嶺炎蒸地，三危放逐臣。
- 幾年遭鵩鳥，獨泣向麒麟。
- 蘇武先還漢，黃公豈事秦。
- 楚筵辭醴日，梁獄上書辰。
- 已用當時法，誰將此義陳。
- 老吟秋月下，病起暮江濱。
- 莫怪恩波隔，乘槎與問津。

## 拼音

- xi1 nian2 you3 kuang2 ke4 ， hao4 er3 zhe2 xian1 ren2 。
- bi3 luo4 jing1 feng1 yu3 ， shi1 cheng2 qi4 gui3 shen2 。
- sheng1 ming2 cong2 ci3 da4 ， gu3 mei2 yi4 zhao1 shen1 。
- wen2 cai3 cheng2 shu1 wo4 ， liu2 chuan2 bi4 jue2 lun2 。
- long2 zhou1 yi2 zhao4 wan3 ， shou4 jin3 duo2 pao2 xin1 。
- bai2 ri4 lai2 shen1 dian4 ， qing1 yun2 man3 hou4 chen2 。
- qi3 gui1 you1 zhao4 xu1 ， yu4 wo3 su4 xin1 qin1 。
- wei4 fu4 you1 qi1 zhi4 ， jian1 quan2 chong3 ru3 shen1 。
- ju4 tan2 lian2 ye3 yi4 ， shi4 jiu3 jian4 tian1 zhen1 。
- zui4 wu3 liang2 yuan2 ye4 ， xing2 ge1 si4 shui3 chun1 。
- cai2 gao1 xin1 bu4 zhan3 ， dao4 qu1 shan4 wu2 lin2 。
- chu3 shi4 mi2 heng2 jun4 ， zhu1 sheng1 yuan2 xian4 pin2 。
- dao4 liang2 qiu2 wei4 zu2 ， yi4 yi3 bang4 he2 bin1 。
- wu3 ling3 yan2 zheng1 di4 ， san1 wei1 fang4 zhu2 chen2 。
- ji1 nian2 zao1 fu2 niao3 ， du2 qi4 xiang4 qi2 lin2 。
- su1 wu3 xian1 huan2 han4 ， huang2 gong1 qi3 shi4 qin2 。
- chu3 yan2 ci2 li3 ri4 ， liang2 yu4 shang4 shu1 chen2 。
- yi3 yong4 dang1 shi2 fa3 ， shui2 jiang1 ci3 yi4 chen2 。
- lao3 yin2 qiu1 yue4 xia4 ， bing4 qi3 mu4 jiang1 bin1 。
- mo4 guai4 en1 bo1 ge2 ， cheng2 cha2 yu3 wen4 jin1 。

## 注释

## 译文

## 赏析
