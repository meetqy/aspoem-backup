---
id: du-fu-dong-ri-luo-cheng-bei-ye-xuan-yuan-huang-di-miao
title: 冬日洛城北謁玄元皇帝廟
titlePinyin: dong1 ri4 luo4 cheng2 bei3 ye4 xuan2 yuan2 huang2 di4 miao4
titleSlug: dong-ri-luo-cheng-bei-ye-xuan-yuan-huang-di-miao
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 配極玄都閟，憑虛禁禦長。
- 守祧嚴具禮，掌節鎮非常。
- 碧瓦初寒外，金莖一氣旁。
- 山河扶繡戶，日月近雕梁。
- 仙李盤根大，猗蘭奕葉光。
- 世家遺舊史，道德付今王。
- 畫手看前輩，吳生遠擅場。
- 森羅移地軸，妙絕動宮牆。
- 五聖聯龍衮，千官列雁行。
- 冕旒俱秀發，旌斾盡飛揚。
- 翠柏深留景，紅棃迥得霜。
- 風箏吹玉柱，露井凍銀牀。
- 身退卑周室，經傳拱漢皇。
- 谷神如不死，養拙更何鄉。

## 拼音

- pei4 ji2 xuan2 dou1 bi4 ， ping2 xu1 jin4 yu4 chang2 。
- shou3 tiao1 yan2 ju4 li3 ， zhang3 jie2 zhen4 fei1 chang2 。
- bi4 wa3 chu1 han2 wai4 ， jin1 jing4 yi2 qi4 pang2 。
- shan1 he2 fu2 xiu4 hu4 ， ri4 yue4 jin4 diao1 liang2 。
- xian1 li3 pan2 gen1 da4 ， yi1 lan2 yi4 ye4 guang1 。
- shi4 jia1 yi2 jiu4 shi3 ， dao4 de2 fu4 jin1 wang2 。
- hua4 shou3 kan4 qian2 bei4 ， wu2 sheng1 yuan3 shan4 chang3 。
- sen1 luo2 yi2 di4 zhou2 ， miao4 jue2 dong4 gong1 qiang2 。
- wu3 sheng4 lian2 long2 gun3 ， qian1 guan1 lie4 yan4 hang2 。
- mian3 liu2 ju4 xiu4 fa1 ， jing1 pei4 jin4 fei1 yang2 。
- cui4 bai3 shen1 liu2 jing3 ， hong2 li2 jiong3 de2 shuang1 。
- feng1 zheng1 chui1 yu4 zhu4 ， lu4 jing3 dong4 yin2 chuang2 。
- shen1 tui4 bei1 zhou1 shi4 ， jing1 chuan2 gong3 han4 huang2 。
- gu3 shen2 ru2 bu4 si3 ， yang3 zhuo1 geng4 he2 xiang1 。

## 注释

## 译文

## 赏析
