---
id: du-fu-mu-chun-ti-rang-xi-xin-lin-cao-wu-wu-shou
title: 暮春題瀼西新賃草屋五首
titlePinyin: mu4 chun1 ti2 rang2 xi1 xin1 lin4 cao3 wu1 wu3 shou3
titleSlug: mu-chun-ti-rang-xi-xin-lin-cao-wu-wu-shou
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: []
---

## 正文

- 久嗟三峽客，再與暮春期。百舌欲無語，繁花能幾時。
- 谷虛雲氣薄，波亂日華遲。戰伐何由定，哀傷不在茲。
- 此邦千樹橘，不見比封君。養拙干戈際，全生麋鹿群。
- 畏人江北草，旅食瀼西雲。萬里巴渝曲，三年實飽聞。
- 彩雲陰複白，錦樹曉來青。身世雙蓬鬢，乾坤一草亭。
- 哀歌時自短，醉舞為誰醒。細雨荷鋤立，江猿吟翠屏。
- 壯年學書劍，他日委泥沙。事主非無祿，浮生即有涯。
- 高齋依藥餌，絕域改春華。喪亂丹心破，王臣未一家。
- 欲陳濟世策，已老尚書郎。未息豺虎鬥，空慚鴛鷺行。
- 時危人事急，風逆羽毛傷。落日悲江漢，中宵淚滿床。

## 拼音

- jiu3 jie1 san1 xia2 ke4 ， zai4 yu3 mu4 chun1 qi1 。 bai3 she2 yu4 wu2 yu3 ， fan2 hua1 neng2 ji1 shi2 。
- gu3 xu1 yun2 qi4 bao2 ， bo1 luan4 ri4 hua2 chi2 。 zhan4 fa2 he2 you2 ding4 ， ai1 shang1 bu2 zai4 zi1 。
- ci3 bang1 qian1 shu4 ju2 ， bu2 jian4 bi3 feng1 jun1 。 yang3 zhuo1 gan1 ge1 ji4 ， quan2 sheng1 mi2 lu4 qun2 。
- wei4 ren2 jiang1 bei3 cao3 ， lü3 shi2 rang2 xi1 yun2 。 wan4 li3 ba1 yu2 qu3 ， san1 nian2 shi2 bao3 wen2 。
- cai3 yun2 yin1 fu4 bai2 ， jin3 shu4 xiao3 lai2 qing1 。 shen1 shi4 shuang1 peng2 bin4 ， qian2 kun1 yi4 cao3 ting2 。
- ai1 ge1 shi2 zi4 duan3 ， zui4 wu3 wei2 shui2 xing3 。 xi4 yu3 he2 chu2 li4 ， jiang1 yuan2 yin2 cui4 ping2 。
- zhuang4 nian2 xue2 shu1 jian4 ， ta1 ri4 wei3 ni2 sha1 。 shi4 zhu3 fei1 wu2 lu4 ， fu2 sheng1 ji2 you3 ya2 。
- gao1 zhai1 yi1 yao4 er3 ， jue2 yu4 gai3 chun1 hua2 。 sang1 luan4 dan1 xin1 po4 ， wang2 chen2 wei4 yi4 jia1 。
- yu4 chen2 ji4 shi4 ce4 ， yi3 lao3 shang4 shu1 lang2 。 wei4 xi1 chai2 hu3 dou4 ， kong1 can2 yuan1 lu4 xing2 。
- shi2 wei1 ren2 shi4 ji2 ， feng1 ni4 yu3 mao2 shang1 。 luo4 ri4 bei1 jiang1 han4 ， zhong1 xiao1 lei4 man3 chuang2 。

## 注释

## 译文

## 赏析
