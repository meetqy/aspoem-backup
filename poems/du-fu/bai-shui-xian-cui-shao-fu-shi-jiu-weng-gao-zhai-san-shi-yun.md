---
id: du-fu-bai-shui-xian-cui-shao-fu-shi-jiu-weng-gao-zhai-san-shi-yun
title: 白水縣崔少府十九翁高齋三十韻
titlePinyin: bai2 shui3 xian4 cui1 shao4 fu3 shi2 jiu3 weng1 gao1 zhai1 san1 shi2 yun4
titleSlug: bai-shui-xian-cui-shao-fu-shi-jiu-weng-gao-zhai-san-shi-yun
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 客從南縣來，浩蕩無與適。
- 旅食白日長，況當朱炎赫。
- 高齋坐林杪，信宿游衍闃。
- 清晨陪躋攀，傲睨俯峭壁。
- 崇岡相枕帶，曠野懷咫尺。
- 始知賢主人，贈此遣愁寂。
- 危階根青冥，曾冰生淅瀝。
- 上有無心雲，下有欲落石。
- 泉聲聞復急，動靜隨所擊。
- 鳥呼藏其身，有似懼彈射。
- 吏隱道性情，茲焉其窟宅。
- 白水見舅氏，諸翁乃仙伯。
- 杖藜長松陰，作尉窮谷僻。
- 爲我炊雕胡，逍遙展良覿。
- 坐久風頗愁，晚來山更碧。
- 相對十丈蛟，歘翻盤渦坼。
- 何得空裏雷，殷殷尋地脈。
- 煙氛藹崷崪，魍魎森慘戚。
- 崑崙崆峒顛，回首如不隔。
- 前軒頹反照，巉絕華岳赤。
- 兵氣漲林巒，川光雜鋒鏑。
- 知是相公軍，鐵馬雲霧積。
- 玉觴淡無味，胡羯豈強敵。
- 長歌激屋梁，淚下流衽席。
- 人生半哀樂，天地有順逆。
- 慨彼萬國夫，休明備征狄。
- 猛將紛填委，廟謀蓄長策。
- 東郊何時開，帶甲且來釋。
- 欲告清宴罷，難拒幽明迫。
- 三歎酒食旁，何由似平昔。

## 拼音

- ke4 cong2 nan2 xian4 lai2 ， hao4 dang4 wu2 yu3 shi4 。
- lü3 shi2 bai2 ri4 chang2 ， kuang4 dang1 zhu1 yan2 he4 。
- gao1 zhai1 zuo4 lin2 miao3 ， xin4 su4 you2 yan3 qu4 。
- qing1 chen2 pei2 ji1 pan1 ， ao4 ni4 fu3 qiao4 bi4 。
- chong2 gang1 xiang1 zhen3 dai4 ， kuang4 ye3 huai2 zhi3 chi3 。
- shi3 zhi1 xian2 zhu3 ren2 ， zeng4 ci3 qian3 chou2 ji4 。
- wei1 jie1 gen1 qing1 ming2 ， ceng2 bing1 sheng1 xi1 li4 。
- shang4 you3 wu2 xin1 yun2 ， xia4 you3 yu4 luo4 shi2 。
- quan2 sheng1 wen2 fu4 ji2 ， dong4 jing4 sui2 suo3 ji1 。
- niao3 hu1 cang2 qi2 shen1 ， you3 si4 ju4 dan4 she4 。
- li4 yin3 dao4 xing4 qing2 ， zi1 yan1 qi2 ku1 zhai2 。
- bai2 shui3 jian4 jiu4 shi4 ， zhu1 weng1 nai3 xian1 bo2 。
- zhang4 li2 chang2 song1 yin1 ， zuo4 wei4 qiong2 gu3 pi4 。
- wei2 wo3 chui1 diao1 hu2 ， xiao1 yao2 zhan3 liang2 di2 。
- zuo4 jiu3 feng1 po1 chou2 ， wan3 lai2 shan1 geng4 bi4 。
- xiang1 dui4 shi2 zhang4 jiao1 ， xu1 fan1 pan2 wo1 che4 。
- he2 de2 kong4 li3 lei2 ， yin1 yin1 xun2 di4 mai4 。
- yan1 fen1 ai3 qiu2 zu2 ， wang3 liang3 sen1 can3 qi1 。
- kun1 lun2 kong1 dong4 dian1 ， hui2 shou3 ru2 bu4 ge2 。
- qian2 xuan1 tui2 fan3 zhao4 ， chan2 jue2 hua2 yue4 chi4 。
- bing1 qi4 zhang3 lin2 luan2 ， chuan1 guang1 za2 feng1 di2 。
- zhi1 shi4 xiang4 gong0 jun1 ， tie3 ma3 yun2 wu4 ji1 。
- yu4 shang1 dan4 wu2 wei4 ， hu2 jie2 qi3 qiang2 di2 。
- chang2 ge1 ji1 wu1 liang2 ， lei4 xia4 liu2 ren4 xi2 。
- ren2 sheng1 ban4 ai1 le4 ， tian1 di4 you3 shun4 ni4 。
- kai3 bi3 wan4 guo2 fu1 ， xiu1 ming2 bei4 zheng1 di2 。
- meng3 jiang1 fen1 tian2 wei3 ， miao4 mou2 xu4 chang2 ce4 。
- dong1 jiao1 he2 shi2 kai1 ， dai4 jia3 qie3 lai2 shi4 。
- yu4 gao4 qing1 yan4 ba4 ， nan2 ju4 you1 ming2 po4 。
- san1 tan4 jiu3 shi2 pang2 ， he2 you2 si4 ping2 xi1 。

## 注释

## 译文

## 赏析
