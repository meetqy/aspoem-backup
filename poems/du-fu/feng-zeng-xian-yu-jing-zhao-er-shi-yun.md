---
id: du-fu-feng-zeng-xian-yu-jing-zhao-er-shi-yun
title: 奉贈鮮于京兆二十韻
titlePinyin: feng4 zeng4 xian1 yu2 jing1 zhao4 er4 shi2 yun4
titleSlug: feng-zeng-xian-yu-jing-zhao-er-shi-yun
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: []
---

## 正文

- 王國稱多土，賢良復幾人。
- 異才應間出，爽氣必殊倫。
- 始見張京兆，宜居漢近臣。
- 驊騮開道路，鵰鶚離風塵。
- 侯伯知何等，文章實致身。
- 奮飛超等級，容易失沈淪。
- 脫略磻谿釣，操持郢匠斤。
- 雲霄今已逼，台衮更誰親。
- 鳳穴雛皆好，龍門客又新。
- 義聲紛感激，敗績自逡巡。
- 途遠欲何向，天高難重陳。
- 學詩猶孺子，鄉賦念嘉賓。
- 不得同鼌錯，吁嗟後郄詵。
- 計疎疑翰墨，時過憶松筠。
- 獻納紆皇眷，中間謁紫宸。
- 且隨諸彥集，方凱薄才伸。
- 破膽遭前政，陰謀獨秉鈞。
- 微生霑忌刻，萬事益酸辛。
- 交合丹青地，恩傾雨露辰。
- 有儒愁餓死，早晚報平津。

## 拼音

- wang2 guo2 cheng1 duo1 tu3 ， xian2 liang2 fu4 ji1 ren2 。
- yi4 cai2 ying1 jian4 chu1 ， shuang3 qi4 bi4 shu1 lun2 。
- shi3 jian4 zhang1 jing1 zhao4 ， yi2 ju1 han4 jin4 chen2 。
- hua2 liu2 kai1 dao4 lu4 ， diao1 e4 li2 feng1 chen2 。
- hou2 bo2 zhi1 he2 deng3 ， wen2 zhang1 shi2 zhi4 shen1 。
- fen4 fei1 chao1 deng3 ji2 ， rong2 yi4 shi1 shen3 lun2 。
- tuo1 lüe4 pan2 xi1 diao4 ， cao1 chi2 ying3 jiang4 jin1 。
- yun2 xiao1 jin1 yi3 bi1 ， tai2 gun3 geng4 shui2 qin1 。
- feng4 xue2 chu2 jie1 hao3 ， long2 men2 ke4 you4 xin1 。
- yi4 sheng1 fen1 gan3 ji1 ， bai4 ji4 zi4 qun1 xun2 。
- tu2 yuan3 yu4 he2 xiang4 ， tian1 gao1 nan2 zhong4 chen2 。
- xue2 shi1 you2 ru2 zi3 ， xiang1 fu4 nian4 jia1 bin1 。
- bu4 de2 tong2 chao2 cuo4 ， xu1 jie1 hou4 xi4 shen1 。
- ji4 shu1 yi2 han4 mo4 ， shi2 guo4 yi4 song1 yun2 。
- xian4 na4 yu1 huang2 juan4 ， zhong1 jian4 ye4 zi3 chen2 。
- qie3 sui2 zhu1 yan4 ji2 ， fang1 kai3 bao2 cai2 shen1 。
- po4 dan3 zao1 qian2 zheng4 ， yin1 mou2 du2 bing3 jun1 。
- wei1 sheng1 zhan1 ji4 ke4 ， wan4 shi4 yi4 suan1 xin1 。
- jiao1 he2 dan1 qing1 di4 ， en1 qing1 yu3 lu4 chen2 。
- you3 ru2 chou2 e4 si3 ， zao3 wan3 bao4 ping2 jin1 。

## 注释

## 译文

## 赏析
