---
id: du-fu-qiao-ling-shi-san-shi-yun-yin-cheng-xian-nei-zhu-guan
title: 橋陵詩三十韻因呈縣內諸官
titlePinyin: qiao2 ling2 shi1 san1 shi2 yun4 yin1 cheng2 xian4 nei4 zhu1 guan1
titleSlug: qiao-ling-shi-san-shi-yun-yin-cheng-xian-nei-zhu-guan
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: []
---

## 正文

- 先帝昔晏駕，茲山朝百靈。
- 崇岡擁象設，沃野開天庭。
- 即事壯重險，論功超五丁。
- 坡陀因厚地，却略羅峻屏。
- 雲闕虛冉冉，風松肅泠泠。
- 石門霜露白，玉殿莓苔青。
- 宮女晚知曙，祠官朝見星。
- 空梁簇畫戟，陰井敲銅缾。
- 中使日夜繼，惟王心不寧。
- 豈徒卹備享，尚謂求無形。
- 孝理敦國政，神凝推道經。
- 瑞芝產廟柱，好鳥鳴巖扃。
- 高岳前嵂崒，洪河左瀅濙。
- 金城蓄峻址，沙苑交回汀。
- 永與奧區固，川原紛眇冥。
- 居然赤縣立，臺榭爭岧亭。
- 官屬果稱是，聲華真可聽。
- 王劉美竹潤，裴李春蘭馨。
- 鄭氏才振古，啖侯筆不停。
- 遣辭必中律，利物常發硎。
- 綺繡相展轉，琳瑯愈青熒。
- 側聞魯恭化，秉德崔瑗銘。
- 太史侯鳧影，王喬隨鶴翎。
- 朝儀限霄漢，客思回林坰。
- 轗軻辭下杜，飄颻陵濁涇。
- 諸生舊短褐，旅泛一浮萍。
- 荒歲兒女瘦，暮途涕泗零。
- 主人念老馬，廨署容秋螢。
- 流寓理豈愜，窮愁醉未醒。
- 何當擺俗累，浩蕩乘滄溟。

## 拼音

- xian1 di4 xi1 yan4 jia4 ， zi1 shan1 chao2 bai3 ling2 。
- chong2 gang1 yong1 xiang4 she4 ， wo4 ye3 kai1 tian1 ting2 。
- ji2 shi4 zhuang4 zhong4 xian3 ， lun4 gong1 chao1 wu3 ding1 。
- po1 tuo2 yin1 hou4 di4 ， que4 lüe4 luo2 jun4 ping2 。
- yun2 que4 xu1 ran3 ran3 ， feng1 song1 su4 ling2 ling2 。
- shi2 men2 shuang1 lu4 bai2 ， yu4 dian4 mei2 tai2 qing1 。
- gong1 nü3 wan3 zhi1 shu3 ， ci2 guan1 chao2 jian4 xing1 。
- kong1 liang2 cu4 hua4 ji3 ， yin1 jing3 qiao1 tong2 ping2 。
- zhong1 shi3 ri4 ye4 ji4 ， wei2 wang2 xin1 bu4 ning2 。
- qi3 tu2 xu4 bei4 xiang3 ， shang4 wei4 qiu2 wu2 xing2 。
- xiao4 li3 dun1 guo2 zheng4 ， shen2 ning2 tui1 dao4 jing1 。
- rui4 zhi1 chan3 miao4 zhu4 ， hao3 niao3 ming2 yan2 jiong1 。
- gao1 yue4 qian2 lü4 zu2 ， hong2 he2 zuo3 ying2 ying2 。
- jin1 cheng2 xu4 jun4 zhi3 ， sha1 yuan4 jiao1 hui2 ting1 。
- yong3 yu3 ao4 qu1 gu4 ， chuan1 yuan2 fen1 miao3 ming2 。
- ju1 ran2 chi4 xian4 li4 ， tai2 xie4 zheng1 tiao2 ting2 。
- guan1 shu3 guo3 cheng1 shi4 ， sheng1 hua2 zhen1 ke3 ting1 。
- wang2 liu2 mei3 zhu2 run4 ， pei2 li3 chun1 lan2 xin1 。
- zheng4 shi4 cai2 zhen4 gu3 ， dan4 hou2 bi3 bu4 ting2 。
- qian3 ci2 bi4 zhong1 lü4 ， li4 wu4 chang2 fa1 xing2 。
- qi3 xiu4 xiang1 zhan3 zhuan3 ， lin2 lang2 yu4 qing1 ying2 。
- ce4 wen2 lu3 gong1 hua4 ， bing3 de2 cui1 yuan4 ming2 。
- tai4 shi3 hou2 fu2 ying3 ， wang2 qiao2 sui2 he4 ling2 。
- chao2 yi2 xian4 xiao1 han4 ， ke4 si1 hui2 lin2 jiong1 。
- kan3 ke1 ci2 xia4 du4 ， piao1 yao2 ling2 zhuo2 jing1 。
- zhu1 sheng1 jiu4 duan3 he4 ， lü3 fan4 yi4 fu2 ping2 。
- huang1 sui4 er2 nü3 shou4 ， mu4 tu2 ti4 si4 ling2 。
- zhu3 ren2 nian4 lao3 ma3 ， xie4 shu3 rong2 qiu1 ying2 。
- liu2 yu4 li3 qi3 qie4 ， qiong2 chou2 zui4 wei4 xing3 。
- he2 dang1 bai3 su2 lei4 ， hao4 dang4 cheng2 cang1 ming2 。

## 注释

## 译文

## 赏析
