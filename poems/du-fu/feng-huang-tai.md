---
id: du-fu-feng-huang-tai
title: 鳳凰臺
titlePinyin: feng4 huang2 tai2
titleSlug: feng-huang-tai
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: []
---

## 正文

- 亭亭鳳凰臺，北對西康州。
- 西伯今寂寞，凰聲亦悠悠。
- 山峻路絕蹤，石林氣高浮。
- 安得萬丈梯，爲君上上頭。
- 恐有無母雛，飢寒日啾啾。
- 我能剖心出，飲啄慰孤愁。
- 心以當竹實，炯然無外求。
- 血以當醴泉，豈徒比清流。
- 所貴王者瑞，敢辭微命休。
- 坐看綵翮長，舉意八極周。
- 自天銜瑞圖，飛下十二樓。
- 圖以奉至尊，鳳以垂鴻猷。
- 再光中興業，一洗蒼生憂。
- 深衷正爲此，羣盜何淹留。

## 拼音

- ting2 ting2 feng4 huang2 tai2 ， bei3 dui4 xi1 kang1 zhou1 。
- xi1 bo2 jin1 ji4 mo4 ， huang2 sheng1 yi4 you1 you1 。
- shan1 jun4 lu4 jue2 zong1 ， shi2 lin2 qi4 gao1 fu2 。
- an1 de2 wan4 zhang4 ti1 ， wei2 jun1 shang4 shang4 tou2 。
- kong3 you3 wu2 mu3 chu2 ， ji1 han2 ri4 jiu1 jiu1 。
- wo3 neng2 pou1 xin1 chu1 ， yin3 zhuo2 wei4 gu1 chou2 。
- xin1 yi3 dang1 zhu2 shi2 ， jiong3 ran2 wu2 wai4 qiu2 。
- xue4 yi3 dang1 li3 quan2 ， qi3 tu2 bi3 qing1 liu2 。
- suo3 gui4 wang2 zhe3 rui4 ， gan3 ci2 wei1 ming4 xiu1 。
- zuo4 kan4 cai3 he2 chang2 ， ju3 yi4 ba1 ji2 zhou1 。
- zi4 tian1 xian2 rui4 tu2 ， fei1 xia4 shi2 er4 lou2 。
- tu2 yi3 feng4 zhi4 zun1 ， feng4 yi3 chui2 hong2 you2 。
- zai4 guang1 zhong1 xing1 ye4 ， yi4 xi3 cang1 sheng1 you1 。
- shen1 zhong1 zheng4 wei2 ci3 ， qun2 dao4 he2 yan1 liu2 。

## 注释

## 译文

## 赏析
