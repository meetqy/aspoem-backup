---
id: du-fu-kui-fu-shu-huai-si-shi-yun
title: 夔府書懷四十韻
titlePinyin: kui2 fu3 shu1 huai2 si4 shi2 yun4
titleSlug: kui-fu-shu-huai-si-shi-yun
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: []
---

## 正文

- 昔罷河西尉，初興薊北師。
- 不才名位晚，敢恨省郎遲。
- 扈聖崆峒日，端居灧澦時。
- 萍流仍汲引，樗散尚恩慈。
- 遂阻雲臺宿，常懷湛露詩。
- 翠華森遠矣，白首颯淒其。
- 拙被林泉滯，生逢酒賦欺。
- 文園終寂寞，漢閣自磷緇。
- 病隔君臣議，慚紆德澤私。
- 揚鑣驚主辱，拔劒撥年衰。
- 社稷經綸地，風雲際會期。
- 血流紛在眼，涕灑亂交頤。
- 四瀆樓船汎，中原鼓角悲。
- 賊壕連白翟，戰瓦落丹墀。
- 先帝嚴靈寢，宗臣切受遺。
- 恆山猶突騎，遼海競張旗。
- 田父嗟膠漆，行人避蒺藜。
- 總戎存大體，降將餙卑詞。
- 楚貢何年絕，堯封舊俗疑。
- 長吁翻北寇，一望卷西夷。
- 不必陪玄圃，超然待具茨。
- 凶兵鑄農器，講殿闢書帷。
- 廟算高難測，天憂實在茲。
- 形容真潦倒，荅效莫支持。
- 使者分王命，羣公各典司。
- 恐乖均賦歛，不似問瘡痍。
- 萬里煩供給，孤城最怨思。
- 綠林寧小患，雲夢欲難追。
- 即事須嘗膽，蒼生可察眉。
- 議堂猶集鳳，正觀是元龜。
- 處處喧飛檄，家家急競錐。
- 蕭車安不定，蜀使下何之。
- 釣瀨疎墳籍，耕巖進弈棊。
- 地蒸餘破扇，冬煖更纖絺。
- 豺遘哀登楚麟傷泣象尼。
- 衣冠迷適越，藻繪憶遊睢。
- 賞月延秋桂，傾陽逐露葵。
- 大庭終反樸，京觀且僵尸。
- 高枕虛眠晝，哀歌欲和誰。
- 南宮載勳業，凡百慎交綏。

## 拼音

- xi1 ba4 he2 xi1 wei4 ， chu1 xing1 ji4 bei3 shi1 。
- bu4 cai2 ming2 wei4 wan3 ， gan3 hen4 sheng3 lang2 chi2 。
- hu4 sheng4 kong1 tong2 ri4 ， duan1 ju1 yan4 yu4 shi2 。
- ping2 liu2 reng2 ji2 yin3 ， chu1 san4 shang4 en1 ci2 。
- sui4 zu3 yun2 tai2 su4 ， chang2 huai2 zhan4 lu4 shi1 。
- cui4 hua2 sen1 yuan3 yi3 ， bai2 shou3 sa4 qi1 qi2 。
- zhuo1 bei4 lin2 quan2 zhi4 ， sheng1 feng2 jiu3 fu4 qi1 。
- wen2 yuan2 zhong1 ji4 mo4 ， han4 ge2 zi4 lin2 zi1 。
- bing4 ge2 jun1 chen2 yi4 ， can2 yu1 de2 ze2 si1 。
- yang2 biao1 jing1 zhu3 ru3 ， ba2 jian4 bo1 nian2 shuai1 。
- she4 ji4 jing1 lun2 di4 ， feng1 yun2 ji4 hui4 qi1 。
- xue4 liu2 fen1 zai4 yan3 ， ti4 sa3 luan4 jiao1 yi2 。
- si4 du2 lou2 chuan2 fan4 ， zhong1 yuan2 gu3 jiao3 bei1 。
- zei2 hao2 lian2 bai2 zhai2 ， zhan4 wa3 luo4 dan1 chi2 。
- xian1 di4 yan2 ling2 qin3 ， zong1 chen2 qie4 shou4 yi2 。
- heng2 shan1 you2 tu1 qi2 ， liao2 hai3 jing4 zhang1 qi2 。
- tian2 fu4 jie1 jiao1 qi1 ， xing2 ren2 bi4 ji2 li2 。
- zong3 rong2 cun2 da4 ti3 ， jiang4 jiang1 shi4 bei1 ci2 。
- chu3 gong4 he2 nian2 jue2 ， yao2 feng1 jiu4 su2 yi2 。
- chang2 xu1 fan1 bei3 kou4 ， yi2 wang4 juan4 xi1 yi2 。
- bu2 bi4 pei2 xuan2 pu3 ， chao1 ran2 dai4 ju4 ci2 。
- xiong1 bing1 zhu4 nong2 qi4 ， jiang3 dian4 pi4 shu1 wei2 。
- miao4 suan4 gao1 nan2 ce4 ， tian1 you1 shi2 zai4 zi1 。
- xing2 rong2 zhen1 liao2 dao3 ， da2 xiao4 mo4 zhi1 chi2 。
- shi3 zhe3 fen1 wang2 ming4 ， qun2 gong1 ge4 dian3 si1 。
- kong3 guai1 jun1 fu4 lian3 ， bu2 si4 wen4 chuang1 yi2 。
- wan4 li3 fan2 gong4 gei3 ， gu1 cheng2 zui4 yuan4 si1 。
- lü4 lin2 ning2 xiao3 huan4 ， yun2 meng4 yu4 nan2 zhui1 。
- ji2 shi4 xu1 chang2 dan3 ， cang1 sheng1 ke3 cha2 mei2 。
- yi4 tang2 you2 ji2 feng4 ， zheng4 guan1 shi4 yuan2 gui1 。
- chu3 chu3 xuan1 fei1 xi2 ， jia1 jia1 ji2 jing4 zhui1 。
- xiao1 ju1 an1 bu2 ding4 ， shu3 shi3 xia4 he2 zhi1 。
- diao4 lai4 shu1 fen2 ji2 ， geng1 yan2 jin4 yi4 qi2 。
- di4 zheng1 yu2 po4 shan4 ， dong1 xuan1 geng4 xian1 chi1 。
- chai2 gou4 ai1 deng1 chu3 lin2 shang1 qi4 xiang4 ni2 。
- yi1 guan1 mi2 shi4 yue4 ， zao3 hui4 yi4 you2 sui1 。
- shang3 yue4 yan2 qiu1 gui4 ， qing1 yang2 zhu2 lu4 kui2 。
- da4 ting2 zhong1 fan3 pu3 ， jing1 guan1 qie3 jiang1 shi1 。
- gao1 zhen3 xu1 mian2 zhou4 ， ai1 ge1 yu4 he2 shui2 。
- nan2 gong1 zai4 xun1 ye4 ， fan2 bai3 shen4 jiao1 sui2 。

## 注释

## 译文

## 赏析
