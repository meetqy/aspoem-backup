---
id: du-fu-ti-heng-shan-xian-wen-xuan-wang-miao-xin-xue-tang-cheng-lu-zai
title: 題衡山縣文宣王廟新學堂呈陸宰
titlePinyin: ti2 heng2 shan1 xian4 wen2 xuan1 wang2 miao4 xin1 xue2 tang2 cheng2 lu4 zai3
titleSlug: ti-heng-shan-xian-wen-xuan-wang-miao-xin-xue-tang-cheng-lu-zai
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: []
---

## 正文

- 旄頭彗紫微，無復俎豆事。
- 金甲相排蕩，青衿一顦顇。
- 嗚呼已十年，儒服弊於地。
- 征夫不遑息，學者淪素志。
- 我行洞庭野，歘得文翁肆。
- 侁侁胄子行，若舞風雩至。
- 周室宜中興，孔門未應棄。
- 是以資雅才，渙然立新意。
- 衡山雖小邑，首唱恢大義。
- 因見縣尹心，根源舊宮閟。
- 講堂非曩搆，大屋加塗墍。
- 下可容百人，牆隅亦深邃。
- 何必三千徒，始壓戎馬氣。
- 林木在庭戶，密幹疊蒼翠。
- 有井朱夏時，轆轤凍階戺。
- 耳聞讀書聲，殺伐災髣髴。
- 故國延歸望，衰顏減愁思。
- 南紀改波瀾，西河共風味。
- 采詩倦跋涉，載筆尚可記。
- 高歌激宇宙，凡百慎失墜。

## 拼音

- mao2 tou2 hui4 zi3 wei1 ， wu2 fu4 zu3 dou4 shi4 。
- jin1 jia3 xiang1 pai2 dang4 ， qing1 jin1 yi4 qiao2 cui4 。
- wu1 hu1 yi3 shi2 nian2 ， ru2 fu2 bi4 wu1 di4 。
- zheng1 fu1 bu4 huang2 xi1 ， xue2 zhe3 lun2 su4 zhi4 。
- wo3 xing2 dong4 ting2 ye3 ， xu1 de2 wen2 weng1 si4 。
- shen1 shen1 zhou4 zi3 xing2 ， ruo4 wu3 feng1 yu2 zhi4 。
- zhou1 shi4 yi2 zhong1 xing1 ， kong3 men2 wei4 ying1 qi4 。
- shi4 yi3 zi1 ya3 cai2 ， huan4 ran2 li4 xin1 yi4 。
- heng2 shan1 sui1 xiao3 yi4 ， shou3 chang4 hui1 da4 yi4 。
- yin1 jian4 xian4 yin3 xin1 ， gen1 yuan2 jiu4 gong1 bi4 。
- jiang3 tang2 fei1 nang3 gou4 ， da4 wu1 jia1 tu2 xi4 。
- xia4 ke3 rong2 bai3 ren2 ， qiang2 yu2 yi4 shen1 sui4 。
- he2 bi4 san1 qian1 tu2 ， shi3 ya1 rong2 ma3 qi4 。
- lin2 mu4 zai4 ting2 hu4 ， mi4 gan4 die2 cang1 cui4 。
- you3 jing3 zhu1 xia4 shi2 ， lu4 lu2 dong4 jie1 shi4 。
- er3 wen2 du2 shu1 sheng1 ， sha1 fa2 zai1 fang3 fu2 。
- gu4 guo2 yan2 gui1 wang4 ， shuai1 yan2 jian3 chou2 si1 。
- nan2 ji4 gai3 bo1 lan2 ， xi1 he2 gong4 feng1 wei4 。
- cai3 shi1 juan4 ba2 she4 ， zai4 bi3 shang4 ke3 ji4 。
- gao1 ge1 ji1 yu3 zhou4 ， fan2 bai3 shen4 shi1 zhui4 。

## 注释

## 译文

## 赏析
