---
id: du-fu-xia-ri-li-gong-jian-fang
title: 夏日李公見訪
titlePinyin: xia4 ri4 li3 gong1 jian4 fang3
titleSlug: xia-ri-li-gong-jian-fang
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: []
---

## 正文

- 遠林暑氣薄，公子過我遊。
- 貧居類村塢，僻近城南樓。
- 旁舍頗淳樸，所願亦易求。
- 隔屋喚西家，借問有酒不。
- 牆頭過濁醪，展席俯長流。
- 清風左右至，客意已驚秋。
- 巢多衆鳥鬬，葉密鳴蟬稠。
- 苦道此物聒，孰謂吾廬幽。
- 水花晚色靜，庶足充淹留。
- 預恐尊中盡，更起爲君謀。

## 拼音

- yuan3 lin2 shu3 qi4 bao2 ， gong1 zi3 guo4 wo3 you2 。
- pin2 ju1 lei4 cun1 wu4 ， pi4 jin4 cheng2 nan2 lou2 。
- pang2 she4 po1 chun2 pu3 ， suo3 yuan4 yi4 yi4 qiu2 。
- ge2 wu1 huan4 xi1 jia1 ， jie4 wen4 you3 jiu3 bu4 。
- qiang2 tou2 guo4 zhuo2 lao2 ， zhan3 xi2 fu3 chang2 liu2 。
- qing1 feng1 zuo3 you4 zhi4 ， ke4 yi4 yi3 jing1 qiu1 。
- chao2 duo1 zhong4 niao3 dou4 ， ye4 mi4 ming2 chan2 chou2 。
- ku3 dao4 ci3 wu4 guo1 ， shu2 wei4 wu2 lu2 you1 。
- shui3 hua1 wan3 se4 jing4 ， shu4 zu2 chong1 yan1 liu2 。
- yu4 kong3 zun1 zhong1 jin4 ， geng4 qi3 wei2 jun1 mou2 。

## 注释

## 译文

## 赏析
