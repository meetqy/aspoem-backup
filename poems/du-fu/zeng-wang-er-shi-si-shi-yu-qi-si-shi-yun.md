---
id: du-fu-zeng-wang-er-shi-si-shi-yu-qi-si-shi-yun
title: 贈王二十四侍御契四十韻
titlePinyin: zeng4 wang2 er4 shi2 si4 shi4 yu4 qi4 si4 shi2 yun4
titleSlug: zeng-wang-er-shi-si-shi-yu-qi-si-shi-yun
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: []
---

## 正文

- 往往雖相見，飄飄媿此身。
- 不關輕紱冕，俱是避風塵。
- 一別星橋夜，三移斗柄春。
- 敗亡非赤壁，奔走爲黃巾。
- 子去何瀟灑，余藏異隱淪。
- 書成無過雁，衣故有縣鶉。
- 恐懼行裝數，伶俜臥疾頻。
- 曉鸎工迸淚，秋月解傷神。
- 會面嗟黧黑，含悽話苦辛。
- 接輿還入楚，王粲不歸秦。
- 錦里殘丹竈，花溪得釣綸。
- 消中祗自惜，晚起索誰親。
- 伏柱聞周史，乘槎有漢臣。
- 鴛鴻不易狎，龍虎未宜馴。
- 客則挂冠至，交非傾蓋新。
- 由來意氣合，直取性情真。
- 浪跡同生死，無心恥賤貧。
- 偶然存蔗芋，幸各對松筠。
- 麤飯依他日，窮愁怪此辰。
- 女長裁褐穩，男大卷書勻。
- 漰口江如練，蠶崖雪似銀。
- 名園當翠巘，野棹沒青蘋。
- 屢喜王侯宅，時邀江海人。
- 追隨不覺晚，欵曲動彌旬。
- 但使芝蘭秀，何煩棟宇鄰。
- 山陽無俗物，鄭驛正留賓。
- 出入並鞍馬，光輝參席珍。
- 重遊先主廟，更歷少城闉。
- 石鏡通幽魄，琴臺隱絳唇。
- 送終惟糞土，結愛獨荆榛。
- 置酒高林下，觀碁積水濱。
- 區區甘累趼，稍稍息勞筋。
- 網聚粘圓鯽，絲繁煮細蓴。
- 長歌敲柳癭，小睡憑藤輪。
- 農月須知課，田家敢忘勤。
- 浮生難去食，良會惜清晨。
- 列國兵戈暗，今王德教淳。
- 要聞除䝟貐，休作畫麒麟。
- 洗眼看輕薄，虛懷任屈伸。
- 莫令膠漆地，萬古重雷陳。

## 拼音

- wang3 wang3 sui1 xiang1 jian4 ， piao1 piao1 kui4 ci3 shen1 。
- bu4 guan1 qing1 fu2 mian3 ， ju4 shi4 bi4 feng1 chen2 。
- yi4 bie2 xing1 qiao2 ye4 ， san1 yi2 dou3 bing3 chun1 。
- bai4 wang2 fei1 chi4 bi4 ， ben1 zou3 wei2 huang2 jin1 。
- zi3 qu4 he2 xiao1 sa3 ， yu2 cang2 yi4 yin3 lun2 。
- shu1 cheng2 wu2 guo4 yan4 ， yi1 gu4 you3 xian4 chun2 。
- kong3 ju4 xing2 zhuang1 shu4 ， ling2 ping1 wo4 ji2 bin1 。
- xiao3 ying1 gong1 beng4 lei4 ， qiu1 yue4 jie3 shang1 shen2 。
- hui4 mian4 jie1 li2 hei1 ， han2 qi1 hua4 ku3 xin1 。
- jie1 yu2 huan2 ru4 chu3 ， wang2 can4 bu4 gui1 qin2 。
- jin3 li3 can2 dan1 zao4 ， hua1 xi1 de2 diao4 lun2 。
- xiao1 zhong1 zhi1 zi4 xi1 ， wan3 qi3 suo3 shui2 qin1 。
- fu2 zhu4 wen2 zhou1 shi3 ， cheng2 cha2 you3 han4 chen2 。
- yuan1 hong2 bu2 yi4 xia2 ， long2 hu3 wei4 yi2 xun4 。
- ke4 ze2 gua4 guan1 zhi4 ， jiao1 fei1 qing1 gai4 xin1 。
- you2 lai2 yi4 qi4 he2 ， zhi2 qu3 xing4 qing2 zhen1 。
- lang4 ji4 tong2 sheng1 si3 ， wu2 xin1 chi3 jian4 pin2 。
- ou3 ran2 cun2 zhe4 yu4 ， xing4 ge4 dui4 song1 yun2 。
- cu1 fan4 yi1 ta1 ri4 ， qiong2 chou2 guai4 ci3 chen2 。
- nü3 chang2 cai2 he4 wen3 ， nan2 da4 juan4 shu1 yun2 。
- peng1 kou3 jiang1 ru2 lian4 ， can2 ya2 xue3 si4 yin2 。
- ming2 yuan2 dang1 cui4 yan3 ， ye3 zhao4 mei2 qing1 pin2 。
- lü3 xi3 wang2 hou2 zhai2 ， shi2 yao1 jiang1 hai3 ren2 。
- zhui1 sui2 bu4 jue2 wan3 ， kuan3 qu3 dong4 mi2 xun2 。
- dan4 shi3 zhi1 lan2 xiu4 ， he2 fan2 dong4 yu3 lin2 。
- shan1 yang2 wu2 su2 wu4 ， zheng4 yi4 zheng4 liu2 bin1 。
- chu1 ru4 bing4 an1 ma3 ， guang1 hui1 can1 xi2 zhen1 。
- zhong4 you2 xian1 zhu3 miao4 ， geng4 li4 shao3 cheng2 yin1 。
- shi2 jing4 tong1 you1 po4 ， qin2 tai2 yin3 jiang4 chun2 。
- song4 zhong1 wei2 fen4 tu3 ， jie2 ai4 du2 jing1 zhen1 。
- zhi4 jiu3 gao1 lin2 xia4 ， guan1 qi2 ji1 shui3 bin1 。
- qu1 qu1 gan1 lei4 jian3 ， shao1 shao4 xi1 lao2 jin1 。
- wang3 ju4 nian2 yuan2 ji4 ， si1 fan2 zhu3 xi4 chun2 。
- chang2 ge1 qiao1 liu3 ying3 ， xiao3 shui4 ping2 teng2 lun2 。
- nong2 yue4 xu1 zhi1 ke4 ， tian2 jia1 gan3 wang4 qin2 。
- fu2 sheng1 nan2 qu4 shi2 ， liang2 hui4 xi1 qing1 chen2 。
- lie4 guo2 bing1 ge1 an4 ， jin1 wang2 de2 jiao4 chun2 。
- yao4 wen2 chu2 䝟 yu3 ， xiu1 zuo4 hua4 qi2 lin2 。
- xi3 yan3 kan4 qing1 bao2 ， xu1 huai2 ren4 qu1 shen1 。
- mo4 ling4 jiao1 qi1 di4 ， wan4 gu3 zhong4 lei2 chen2 。

## 注释

## 译文

## 赏析
