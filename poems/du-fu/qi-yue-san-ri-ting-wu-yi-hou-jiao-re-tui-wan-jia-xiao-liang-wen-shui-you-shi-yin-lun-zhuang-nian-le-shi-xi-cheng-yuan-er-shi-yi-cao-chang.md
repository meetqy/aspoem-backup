---
id: du-fu-qi-yue-san-ri-ting-wu-yi-hou-jiao-re-tui-wan-jia-xiao-liang-wen-shui-you-shi-yin-lun-zhuang-nian-le-shi-xi-cheng-yuan-er-shi-yi-cao-chang
title: 七月三日亭午已後較熱退晚加小涼穩睡有詩因論壯年樂事戲呈元二十一曹長
titlePinyin: qi1 yue4 san1 ri4 ting2 wu3 yi3 hou4 jiao4 re4 tui4 wan3 jia1 xiao3 liang2 wen3 shui4 you3 shi1 yin1 lun4 zhuang4 nian2 le4 shi4 xi4 cheng2 yuan2 er4 shi2 yi1 cao2 chang2
titleSlug: qi-yue-san-ri-ting-wu-yi-hou-jiao-re-tui-wan-jia-xiao-liang-wen-shui-you-shi-yin-lun-zhuang-nian-le-shi-xi-cheng-yuan-er-shi-yi-cao-chang
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: []
---

## 正文

- 今茲商用事，餘熱亦已末。
- 衰年旅炎方，生意從此活。
- 亭午減汗流，北鄰耐人聒。
- 晚風爽烏匼，筋力蘇摧折。
- 閉目踰十旬，大江不止渴。
- 退藏恨雨師，健步聞旱魃。
- 園蔬抱金玉，無以供采掇。
- 密雲雖聚散，徂暑終衰歇。
- 前聖眘焚巫，武王親救暍。
- 陰陽相主客，時序遞回斡。
- 灑落唯清秋，昏霾一空闊。
- 蕭蕭紫塞雁，南向欲行列。
- 歘思紅顏日，霜露凍階闥。
- 胡馬挾雕弓，鳴弦不虛發。
- 長鈚逐狡兔，突羽當滿月。
- 惆悵白頭吟，蕭條游俠窟。
- 臨軒望山閣，縹緲安可越。
- 高人鍊丹砂，未念將朽骨。
- 少壯跡頗疎，歡樂曾倏忽。
- 杖藜風塵際，老醜難翦拂。
- 吾子得神仙，本是池中物。
- 賤夫美一睡，煩促嬰詞筆。

## 拼音

- jin1 zi1 shang1 yong4 shi4 ， yu2 re4 yi4 yi3 mo4 。
- shuai1 nian2 lü3 yan2 fang1 ， sheng1 yi4 cong2 ci3 huo2 。
- ting2 wu3 jian3 han4 liu2 ， bei3 lin2 nai4 ren2 guo1 。
- wan3 feng1 shuang3 wu1 ke1 ， jin1 li4 su1 cui1 zhe2 。
- bi4 mu4 yu2 shi2 xun2 ， da4 jiang1 bu4 zhi3 ke3 。
- tui4 cang2 hen4 yu3 shi1 ， jian4 bu4 wen2 han4 ba2 。
- yuan2 shu1 bao4 jin1 yu4 ， wu2 yi3 gong4 cai3 duo1 。
- mi4 yun2 sui1 ju4 san4 ， cu2 shu3 zhong1 shuai1 xie1 。
- qian2 sheng4 shen4 fen2 wu1 ， wu3 wang2 qin1 jiu4 ye1 。
- yin1 yang2 xiang1 zhu3 ke4 ， shi2 xu4 di4 hui2 wo4 。
- sa3 luo4 wei2 qing1 qiu1 ， hun1 mai2 yi4 kong1 kuo4 。
- xiao1 xiao1 zi3 sai1 yan4 ， nan2 xiang4 yu4 hang2 lie4 。
- xu1 si1 hong2 yan2 ri4 ， shuang1 lu4 dong4 jie1 ta4 。
- hu2 ma3 xie2 diao1 gong1 ， ming2 xian2 bu4 xu1 fa1 。
- chang2 pi1 zhu2 jiao3 tu4 ， tu1 yu3 dang1 man3 yue4 。
- chou2 chang4 bai2 tou2 yin2 ， xiao1 tiao2 you2 xia2 ku1 。
- lin2 xuan1 wang4 shan1 ge2 ， piao3 miao3 an1 ke3 yue4 。
- gao1 ren2 lian4 dan1 sha1 ， wei4 nian4 jiang1 xiu3 gu3 。
- shao3 zhuang4 ji4 po1 shu1 ， huan1 le4 ceng2 shu1 hu1 。
- zhang4 li2 feng1 chen2 ji4 ， lao3 chou3 nan2 jian3 fu2 。
- wu2 zi3 de2 shen2 xian1 ， ben3 shi4 chi2 zhong1 wu4 。
- jian4 fu1 mei3 yi2 shui4 ， fan2 cu4 ying1 ci2 bi3 。

## 注释

## 译文

## 赏析
