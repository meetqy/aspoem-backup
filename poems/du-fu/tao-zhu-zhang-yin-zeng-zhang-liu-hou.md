---
id: du-fu-tao-zhu-zhang-yin-zeng-zhang-liu-hou
title: 桃竹杖引贈章留後
titlePinyin: tao2 zhu2 zhang4 yin3 zeng4 zhang1 liu2 hou4
titleSlug: tao-zhu-zhang-yin-zeng-zhang-liu-hou
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: []
---

## 正文

- 江心蟠石生桃竹，蒼波噴浸尺度足。
- 斬根削皮如紫玉，江妃水仙惜不得。
- 梓潼使君開一束，滿堂賓客皆歎息。
- 憐我老病贈兩莖，出入爪甲鏗有聲。
- 老夫復欲東南征，乘濤鼓枻白帝城。
- 路幽必爲鬼神奪，拔劒或與蛟龍爭。
- 重爲告曰，杖兮！杖兮！爾之生也甚正直，慎勿見水踴躍學變化爲龍。
- 使我不得爾之扶持，滅跡於君山湖上之青峰。
- 噫！風塵澒洞兮豺虎齩人，忽失雙杖兮吾將曷從。

## 拼音

- jiang1 xin1 pan2 shi2 sheng1 tao2 zhu2 ， cang1 bo1 pen1 jin4 chi3 du4 zu2 。
- zhan3 gen1 xiao1 pi2 ru2 zi3 yu4 ， jiang1 fei1 shui3 xian1 xi1 bu4 de2 。
- zi3 tong2 shi3 jun1 kai1 yi2 shu4 ， man3 tang2 bin1 ke4 jie1 tan4 xi1 。
- lian2 wo3 lao3 bing4 zeng4 liang3 jing4 ， chu1 ru4 zhao3 jia3 keng1 you3 sheng1 。
- lao3 fu1 fu4 yu4 dong1 nan2 zheng1 ， cheng2 tao1 gu3 yi4 bai2 di4 cheng2 。
- lu4 you1 bi4 wei2 gui3 shen2 duo2 ， ba2 jian4 huo4 yu3 jiao1 long2 zheng1 。
- zhong4 wei2 gao4 yue1 ， zhang4 xi1 ！ zhang4 xi1 ！ er3 zhi1 sheng1 ye3 shen4 zheng4 zhi2 ， shen4 wu4 jian4 shui3 yong3 yue4 xue2 bian4 hua4 wei2 long2 。
- shi3 wo3 bu4 de2 er3 zhi1 fu2 chi2 ， mie4 ji4 wu1 jun1 shan1 hu2 shang4 zhi1 qing1 feng1 。
- yi1 ！ feng1 chen2 hong4 dong4 xi1 chai2 hu3 yao3 ren2 ， hu1 shi1 shuang1 zhang4 xi1 wu2 jiang1 he2 cong2 。

## 注释

## 译文

## 赏析
