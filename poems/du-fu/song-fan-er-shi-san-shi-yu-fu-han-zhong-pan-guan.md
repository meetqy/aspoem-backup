---
id: du-fu-song-fan-er-shi-san-shi-yu-fu-han-zhong-pan-guan
title: 送樊二十三侍御赴漢中判官
titlePinyin: song4 fan2 er4 shi2 san1 shi4 yu4 fu4 han4 zhong1 pan4 guan1
titleSlug: song-fan-er-shi-san-shi-yu-fu-han-zhong-pan-guan
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: []
---

## 正文

- 威弧不能弦，自爾無寧歲。
- 川谷血橫流，豺狼沸相噬。
- 天子從北來，長驅振凋敝。
- 頓兵岐梁下，却跨沙漠裔。
- 二京陷未收，四極我得制。
- 蕭索漢水清，緬通淮湖稅。
- 使者紛星散，王綱尚旒綴。
- 南伯從事賢，君行立談際。
- 生知七曜曆，手畫三軍勢。
- 冰雪淨聰明，雷霆走精銳。
- 幕府輟諫官，朝廷無此例。
- 至尊方旰食，仗爾布嘉惠。
- 補闕暮徵入，柱史晨征憩。
- 正當艱難時，實藉長久計。
- 回風吹獨樹，白日照執袂。
- 慟哭蒼煙根，山門萬重閉。
- 居人莽牢落，遊子方迢遞。
- 裴回悲生離，局促老一世。
- 陶唐歌遺民，後漢更列帝。
- 恨無匡復姿，聊欲從此逝。

## 拼音

- wei1 hu2 bu4 neng2 xian2 ， zi4 er3 wu2 ning2 sui4 。
- chuan1 gu3 xue4 heng2 liu2 ， chai2 lang2 fei4 xiang1 shi4 。
- tian1 zi3 cong2 bei3 lai2 ， chang2 qu1 zhen4 diao1 bi4 。
- dun4 bing1 qi2 liang2 xia4 ， que4 kua4 sha1 mo4 yi4 。
- er4 jing1 xian4 wei4 shou1 ， si4 ji2 wo3 de2 zhi4 。
- xiao1 suo3 han4 shui3 qing1 ， mian3 tong1 huai2 hu2 shui4 。
- shi3 zhe3 fen1 xing1 san4 ， wang2 gang1 shang4 liu2 zhui4 。
- nan2 bo2 cong2 shi4 xian2 ， jun1 xing2 li4 tan2 ji4 。
- sheng1 zhi1 qi1 yao4 li4 ， shou3 hua4 san1 jun1 shi4 。
- bing1 xue3 jing4 cong1 ming2 ， lei2 ting2 zou3 jing1 rui4 。
- mu4 fu3 chuo4 jian4 guan1 ， chao2 ting2 wu2 ci3 li4 。
- zhi4 zun1 fang1 gan4 shi2 ， zhang4 er3 bu4 jia1 hui4 。
- bu3 que4 mu4 zhi3 ru4 ， zhu4 shi3 chen2 zheng1 qi4 。
- zheng4 dang1 jian1 nan2 shi2 ， shi2 jie4 chang2 jiu3 ji4 。
- hui2 feng1 chui1 du2 shu4 ， bai2 ri4 zhao4 zhi2 mei4 。
- tong4 ku1 cang1 yan1 gen1 ， shan1 men2 wan4 zhong4 bi4 。
- ju1 ren2 mang3 lao2 luo4 ， you2 zi3 fang1 tiao2 di4 。
- pei2 hui2 bei1 sheng1 li2 ， ju2 cu4 lao3 yi2 shi4 。
- tao2 tang2 ge1 yi2 min2 ， hou4 han4 geng4 lie4 di4 。
- hen4 wu2 kuang1 fu4 zi1 ， liao2 yu4 cong2 ci3 shi4 。

## 注释

## 译文

## 赏析
