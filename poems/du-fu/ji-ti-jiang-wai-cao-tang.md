---
id: du-fu-ji-ti-jiang-wai-cao-tang
title: 寄題江外草堂
titlePinyin: ji4 ti2 jiang1 wai4 cao3 tang2
titleSlug: ji-ti-jiang-wai-cao-tang
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 我生性放誕，雅欲逃自然。
- 嗜酒愛風竹，卜居必林泉。
- 遭亂到蜀江，臥疴遣所便。
- 誅茅初一畝，廣地方連延。
- 經營上元始，斷手寶應年。
- 敢謀土木麗，自覺面勢堅。
- 臺亭隨高下，敞豁當清川。
- 雖有會心侶，數能同釣船。
- 干戈未偃息，安得酣歌眠。
- 蛟龍無定窟，黃鵠摩蒼天。
- 古來達士志，寧受外物牽。
- 顧惟魯鈍姿，豈識悔吝先。
- 偶攜老妻去，慘澹凌風煙。
- 事跡無固必，幽貞媿雙全。
- 尚念四小松，蔓草易拘纏。
- 霜骨不甚長，永爲鄰里憐。

## 拼音

- wo3 sheng1 xing4 fang4 dan4 ， ya3 yu4 tao2 zi4 ran2 。
- shi4 jiu3 ai4 feng1 zhu2 ， bu3 ju1 bi4 lin2 quan2 。
- zao1 luan4 dao4 shu3 jiang1 ， wo4 ke1 qian3 suo3 bian4 。
- zhu1 mao2 chu1 yi1 mu3 ， guang3 di4 fang1 lian2 yan2 。
- jing1 ying2 shang4 yuan2 shi3 ， duan4 shou3 bao3 ying1 nian2 。
- gan3 mou2 tu3 mu4 li2 ， zi4 jue2 mian4 shi4 jian1 。
- tai2 ting2 sui2 gao1 xia4 ， chang3 huo1 dang1 qing1 chuan1 。
- sui1 you3 hui4 xin1 lü3 ， shu4 neng2 tong2 diao4 chuan2 。
- gan1 ge1 wei4 yan3 xi1 ， an1 de2 han1 ge1 mian2 。
- jiao1 long2 wu2 ding4 ku1 ， huang2 hu2 mo2 cang1 tian1 。
- gu3 lai2 da2 shi4 zhi4 ， ning2 shou4 wai4 wu4 qian1 。
- gu4 wei2 lu3 dun4 zi1 ， qi3 shi2 hui3 lin4 xian1 。
- ou3 xie2 lao3 qi1 qu4 ， can3 dan4 ling2 feng1 yan1 。
- shi4 ji4 wu2 gu4 bi4 ， you1 zhen1 kui4 shuang1 quan2 。
- shang4 nian4 si4 xiao3 song1 ， man4 cao3 yi4 ju1 chan2 。
- shuang1 gu3 bu2 shen4 chang2 ， yong3 wei2 lin2 li3 lian2 。

## 注释

## 译文

## 赏析
