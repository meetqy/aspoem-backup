---
id: du-fu-zeng-su-si-xi
title: 贈蘇四徯
titlePinyin: zeng4 su1 si4 xi1
titleSlug: zeng-su-si-xi
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 異縣昔同遊，各云厭轉蓬。
- 別離已五年，尚在行李中。
- 戎馬日衰息，乘輿安九重。
- 有才何棲棲，將老委所窮。
- 爲郎未爲賤，其奈疾病攻。
- 子何面黧黑，不得豁心胷。
- 巴蜀倦剽掠，下愚成土風。
- 幽薊已削平，荒徼尚彎弓。
- 斯人脫身來，豈非吾道東。
- 乾坤雖寬大，所適裝囊空。
- 肉食哂菜色，少壯欺老翁。
- 況乃主客間，古來偪側同。
- 君今下荆揚，獨帆如飛鴻。
- 二州豪俠場，人馬皆自雄。
- 一請甘飢寒，再請甘養蒙。

## 拼音

- yi4 xian4 xi1 tong2 you2 ， ge4 yun2 yan4 zhuan3 peng2 。
- bie2 li2 yi3 wu3 nian2 ， shang4 zai4 xing2 li0 zhong1 。
- rong2 ma3 ri4 shuai1 xi1 ， cheng2 yu2 an1 jiu3 chong2 。
- you3 cai2 he2 qi1 qi1 ， jiang1 lao3 wei3 suo3 qiong2 。
- wei2 lang2 wei4 wei2 jian4 ， qi2 nai4 ji2 bing4 gong1 。
- zi3 he2 mian4 li2 hei1 ， bu4 de2 huo1 xin1 xiong1 。
- ba1 shu3 juan4 piao1 lüe4 ， xia4 yu2 cheng2 tu3 feng1 。
- you1 ji4 yi3 xue1 ping2 ， huang1 jiao3 shang4 wan1 gong1 。
- si1 ren2 tuo1 shen1 lai2 ， qi3 fei1 wu2 dao4 dong1 。
- qian2 kun1 sui1 kuan1 da4 ， suo3 shi4 zhuang1 nang2 kong1 。
- rou4 shi2 shen3 cai4 se4 ， shao3 zhuang4 qi1 lao3 weng1 。
- kuang4 nai3 zhu3 ke4 jian4 ， gu3 lai2 bi1 ce4 tong2 。
- jun1 jin1 xia4 jing1 yang2 ， du2 fan1 ru2 fei1 hong2 。
- er4 zhou1 hao2 xia2 chang3 ， ren2 ma3 jie1 zi4 xiong2 。
- yi4 qing3 gan1 ji1 han2 ， zai4 qing3 gan1 yang3 meng2 。

## 注释

## 译文

## 赏析
