---
id: du-fu-mei-bei-xing
title: 渼陂行
titlePinyin: mei3 bei1 xing2
titleSlug: mei-bei-xing
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 岑參兄弟皆好奇，攜我遠來游渼陂。
- 天地黤慘忽異色，波濤萬頃堆琉璃。
- 琉璃汗漫泛舟入，事殊興極憂思集。
- 鼉作鯨吞不復知，惡風白浪何嗟及。
- 主人錦帆相爲開，舟子喜甚無氛埃。
- 鳧鷖散亂櫂謳發，絲管啁啾空翠來。
- 沈竿續蔓深莫測，菱葉荷花靜如拭。
- 宛在中流渤澥清，下歸無極終南黑。
- 半陂已南純浸山，動影褭窕沖融間。
- 船舷暝戛雲際寺，水面月出藍田關。
- 此時驪龍亦吐珠，馮夷擊鼓羣龍趨。
- 湘妃漢女出歌舞，金支翠旗光有無。
- 咫尺但愁雷雨至，蒼茫不曉神靈意。
- 少壯幾時奈老何，向來哀樂何其多。

## 拼音

- cen2 can1 xiong1 di4 jie1 hao4 qi2 ， xie2 wo3 yuan3 lai2 you2 mei3 bei1 。
- tian1 di4 yan3 can3 hu1 yi4 se4 ， bo1 tao1 wan4 qing3 dui1 liu2 li2 。
- liu2 li2 han4 man4 fan4 zhou1 ru4 ， shi4 shu1 xing1 ji2 you1 si1 ji2 。
- tuo2 zuo4 jing1 tun1 bu2 fu4 zhi1 ， e4 feng1 bai2 lang4 he2 jie1 ji2 。
- zhu3 ren2 jin3 fan1 xiang1 wei2 kai1 ， zhou1 zi3 xi3 shen4 wu2 fen1 ai1 。
- fu2 yi1 san4 luan4 zhao4 ou1 fa1 ， si1 guan3 zhou1 jiu1 kong1 cui4 lai2 。
- shen3 gan1 xu4 man4 shen1 mo4 ce4 ， ling2 ye4 he2 hua1 jing4 ru2 shi4 。
- wan3 zai4 zhong1 liu2 bo2 xie4 qing1 ， xia4 gui1 wu2 ji2 zhong1 nan2 hei1 。
- ban4 bei1 yi3 nan2 chun2 jin4 shan1 ， dong4 ying3 niao3 tiao3 chong1 rong2 jian4 。
- chuan2 xian2 ming2 jia2 yun2 ji4 si4 ， shui3 mian4 yue4 chu1 lan2 tian2 guan1 。
- ci3 shi2 li2 long2 yi4 tu3 zhu1 ， feng2 yi2 ji1 gu3 qun2 long2 qu1 。
- xiang1 fei1 han4 nü3 chu1 ge1 wu3 ， jin1 zhi1 cui4 qi2 guang1 you3 wu2 。
- zhi3 chi3 dan4 chou2 lei2 yu3 zhi4 ， cang1 mang2 bu4 xiao3 shen2 ling2 yi4 。
- shao3 zhuang4 ji1 shi2 nai4 lao3 he2 ， xiang4 lai2 ai1 le4 he2 qi2 duo1 。

## 注释

## 译文

## 赏析
