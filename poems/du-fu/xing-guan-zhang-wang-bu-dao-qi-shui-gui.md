---
id: du-fu-xing-guan-zhang-wang-bu-dao-qi-shui-gui
title: 行官張望補稻畦水歸
titlePinyin: xing2 guan1 zhang1 wang4 bu3 dao4 qi2 shui3 gui1
titleSlug: xing-guan-zhang-wang-bu-dao-qi-shui-gui
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 東屯大江北，百頃平若案。
- 六月青稻多，千畦碧泉亂。
- 插秧適云已，引溜加溉灌。
- 更僕往方塘，決渠當斷岸。
- 公私各地著，浸潤無天旱。
- 主守問家臣，分明見溪伴。
- 芊芊炯翠羽，剡剡生銀漢。
- 歐鳥鏡裏來，關山雲邊看。
- 秋菰成黑米，精鑿傳白粲。
- 玉粒足晨炊，紅鮮任霞散。
- 終然添旅食，作苦期壯觀。
- 遺穗及衆多，我倉戒滋蔓。

## 拼音

- dong1 tun2 da4 jiang1 bei3 ， bai3 qing3 ping2 ruo4 an4 。
- liu4 yue4 qing1 dao4 duo1 ， qian1 qi2 bi4 quan2 luan4 。
- cha1 yang1 shi4 yun2 yi3 ， yin3 liu1 jia1 gai4 guan4 。
- geng4 pu2 wang3 fang1 tang2 ， jue2 qu2 dang1 duan4 an4 。
- gong1 si1 ge4 di4 zhu4 ， jin4 run4 wu2 tian1 han4 。
- zhu3 shou3 wen4 jia1 chen2 ， fen1 ming2 jian4 xi1 ban4 。
- qian1 qian1 jiong3 cui4 yu3 ， yan3 yan3 sheng1 yin2 han4 。
- ou1 niao3 jing4 li3 lai2 ， guan1 shan1 yun2 bian1 kan4 。
- qiu1 gu1 cheng2 hei1 mi3 ， jing1 zao2 chuan2 bai2 can4 。
- yu4 li4 zu2 chen2 chui1 ， hong2 xian1 ren4 xia2 san4 。
- zhong1 ran2 tian1 lü3 shi2 ， zuo4 ku3 qi1 zhuang4 guan1 。
- yi2 sui4 ji2 zhong4 duo1 ， wo3 cang1 jie4 zi1 man4 。

## 注释

## 译文

## 赏析
