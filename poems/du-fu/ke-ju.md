---
id: du-fu-ke-ju
title: 客居
titlePinyin: ke4 ju1
titleSlug: ke-ju
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: []
---

## 正文

- 客居所居堂，前江後山根。
- 下塹萬尋岸，蒼濤鬱飛飜。
- 蔥青衆木梢，邪豎雜石痕。
- 子規晝夜啼，壯士斂精魂。
- 峽開四千里，水合數百源。
- 人虎相半居，相傷終兩存。
- 蜀麻久不來，吳鹽擁荆門。
- 西南失大將，商旅自星奔。
- 今又降元戎，已聞動行軒。
- 舟子候利涉，亦憑節制尊。
- 我在路中央，生理不得論。
- 臥愁病脚廢，徐步視小園。
- 短畦帶碧草，悵望思王孫。
- 鳳隨其皇去，籬雀暮喧繁。
- 覽物想故國，十年別荒邨。
- 日暮歸幾翼，北林空自昏。
- 安得覆八溟，爲君洗乾坤。
- 稷契易爲力，犬戎何足吞。
- 儒生老無成，臣子憂四番。
- 篋中有舊筆，情至時復援。

## 拼音

- ke4 ju1 suo3 ju1 tang2 ， qian2 jiang1 hou4 shan1 gen1 。
- xia4 qian4 wan4 xun2 an4 ， cang1 tao1 yu4 fei1 fan1 。
- cong1 qing1 zhong4 mu4 shao1 ， xie2 shu4 za2 shi2 hen2 。
- zi3 gui1 zhou4 ye4 ti2 ， zhuang4 shi4 lian3 jing1 hun2 。
- xia2 kai1 si4 qian1 li3 ， shui3 he2 shu4 bai3 yuan2 。
- ren2 hu3 xiang1 ban4 ju1 ， xiang1 shang1 zhong1 liang3 cun2 。
- shu3 ma2 jiu3 bu4 lai2 ， wu2 yan2 yong1 jing1 men2 。
- xi1 nan2 shi1 da4 jiang1 ， shang1 lü3 zi4 xing1 ben1 。
- jin1 you4 jiang4 yuan2 rong2 ， yi3 wen2 dong4 xing2 xuan1 。
- zhou1 zi3 hou4 li4 she4 ， yi4 ping2 jie2 zhi4 zun1 。
- wo3 zai4 lu4 zhong1 yang1 ， sheng1 li3 bu4 de2 lun4 。
- wo4 chou2 bing4 jiao3 fei4 ， xu2 bu4 shi4 xiao3 yuan2 。
- duan3 qi2 dai4 bi4 cao3 ， chang4 wang4 si1 wang2 sun1 。
- feng4 sui2 qi2 huang2 qu4 ， li2 que4 mu4 xuan1 fan2 。
- lan3 wu4 xiang3 gu4 guo2 ， shi2 nian2 bie2 huang1 cun1 。
- ri4 mu4 gui1 ji1 yi4 ， bei3 lin2 kong1 zi4 hun1 。
- an1 de2 fu4 ba1 ming2 ， wei2 jun1 xi3 qian2 kun1 。
- ji4 qi4 yi4 wei2 li4 ， quan3 rong2 he2 zu2 tun1 。
- ru2 sheng1 lao3 wu2 cheng2 ， chen2 zi3 you1 si4 fan1 。
- qie4 zhong1 you3 jiu4 bi3 ， qing2 zhi4 shi2 fu4 yuan2 。

## 注释

## 译文

## 赏析
