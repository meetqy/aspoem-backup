---
id: du-fu-zhou-zhong-ku-re-qian-huai-feng-cheng-yang-zhong-cheng-tong-jian-tai-sheng-zhu-gong
title: 舟中苦熱遣懷奉呈[陽]中丞通簡臺省諸公
titlePinyin: zhou1 zhong1 ku3 re4 qian3 huai2 feng4 cheng2 [ yang2 ] zhong1 cheng2 tong1 jian3 tai2 sheng3 zhu1 gong1
titleSlug: zhou-zhong-ku-re-qian-huai-feng-cheng-yang-zhong-cheng-tong-jian-tai-sheng-zhu-gong
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: []
---

## 正文

- 媿爲湖外客，看此戎馬亂。
- 中夜混黎甿，脫身亦奔竄。
- 平生方寸心，反掌帳下難。
- 嗚呼殺賢良，不叱白刃散。
- 吾非丈夫特，沒齒埋冰炭。
- 恥以風病辭，胡然泊湘岸。
- 入舟雖苦熱，垢膩可溉灌。
- 痛彼道邊人，形骸改昏旦。
- 中丞連帥職，封內權得按。
- 身當問罪先，縣實諸侯半。
- 士卒既輯睦，啓行促精悍。
- 似聞上游兵，稍逼長沙館。
- 鄰好彼克修，天機自明斷。
- 南圖卷雲水，北拱戴霄漢。
- 美名光史臣，長策何壯觀。
- 驅馳數公子，咸願同伐叛。
- 聲節衰有餘，夫何激衰懦。
- 偏裨表三上，鹵莽同一貫。
- 始謀誰其間，回首增憤惋。
- 宗英李端公，守職甚昭煥。
- 變通迫脅地，謀畫焉得算。
- 王室不肯微，凶徒略無憚。
- 此流須卒斬，神器資強幹。
- 扣寂豁煩襟，皇天照嗟歎。

## 拼音

- kui4 wei2 hu2 wai4 ke4 ， kan4 ci3 rong2 ma3 luan4 。
- zhong1 ye4 hun4 li2 meng2 ， tuo1 shen1 yi4 ben1 cuan4 。
- ping2 sheng1 fang1 cun4 xin1 ， fan3 zhang3 zhang4 xia4 nan2 。
- wu1 hu1 sha1 xian2 liang2 ， bu2 chi4 bai2 ren4 san4 。
- wu2 fei1 zhang4 fu0 te4 ， mei2 chi3 mai2 bing1 tan4 。
- chi3 yi3 feng1 bing4 ci2 ， hu2 ran2 bo2 xiang1 an4 。
- ru4 zhou1 sui1 ku3 re4 ， gou4 ni4 ke3 gai4 guan4 。
- tong4 bi3 dao4 bian1 ren2 ， xing2 hai2 gai3 hun1 dan4 。
- zhong1 cheng2 lian2 shuai4 zhi2 ， feng1 nei4 quan2 de2 an4 。
- shen1 dang1 wen4 zui4 xian1 ， xian4 shi2 zhu1 hou2 ban4 。
- shi4 zu2 ji4 ji2 mu4 ， qi3 xing2 cu4 jing1 han4 。
- si4 wen2 shang4 you2 bing1 ， shao1 bi1 chang2 sha1 guan3 。
- lin2 hao3 bi3 ke4 xiu1 ， tian1 ji1 zi4 ming2 duan4 。
- nan2 tu2 juan4 yun2 shui3 ， bei3 gong3 dai4 xiao1 han4 。
- mei3 ming2 guang1 shi3 chen2 ， chang2 ce4 he2 zhuang4 guan1 。
- qu1 chi2 shu4 gong1 zi3 ， xian2 yuan4 tong2 fa2 pan4 。
- sheng1 jie2 shuai1 you3 yu2 ， fu1 he2 ji1 shuai1 nuo4 。
- pian1 bi4 biao3 san1 shang4 ， lu3 mang3 tong2 yi2 guan4 。
- shi3 mou2 shui2 qi2 jian4 ， hui2 shou3 zeng1 fen4 wan3 。
- zong1 ying1 li3 duan1 gong1 ， shou3 zhi2 shen4 zhao1 huan4 。
- bian4 tong1 po4 xie2 di4 ， mou2 hua4 yan1 de2 suan4 。
- wang2 shi4 bu4 ken3 wei1 ， xiong1 tu2 lüe4 wu2 dan4 。
- ci3 liu2 xu1 zu2 zhan3 ， shen2 qi4 zi1 qiang2 gan4 。
- kou4 ji4 huo1 fan2 jin1 ， huang2 tian1 zhao4 jie1 tan4 。

## 注释

## 译文

## 赏析
