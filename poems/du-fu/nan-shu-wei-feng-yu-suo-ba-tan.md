---
id: du-fu-nan-shu-wei-feng-yu-suo-ba-tan
title: 柟樹爲風雨所拔歎
titlePinyin: nan2 shu4 wei2 feng1 yu3 suo3 ba2 tan4
titleSlug: nan-shu-wei-feng-yu-suo-ba-tan
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: []
---

## 正文

- 倚江柟樹草堂前，故老相傳二百年。
- 誅茅卜居總爲此，五月髣髴聞寒蟬。
- 東南飄風動地至，江翻石走流雲氣。
- 幹排雷雨猶力爭，根斷泉源豈天意。
- 滄波老樹性所愛，浦上童童一青蓋。
- 野客頻留懼雪霜，行人不過聽竽籟。
- 虎倒龍顛委榛棘，淚痕血點垂胷臆。
- 我有新詩何處吟，草堂自此無顏色。

## 拼音

- yi3 jiang1 nan2 shu4 cao3 tang2 qian2 ， gu4 lao3 xiang4 chuan2 er4 bai3 nian2 。
- zhu1 mao2 bu3 ju1 zong3 wei2 ci3 ， wu3 yue4 fang3 fu2 wen2 han2 chan2 。
- dong1 nan2 piao1 feng1 dong4 di4 zhi4 ， jiang1 fan1 shi2 zou3 liu2 yun2 qi4 。
- gan4 pai2 lei2 yu3 you2 li4 zheng1 ， gen1 duan4 quan2 yuan2 qi3 tian1 yi4 。
- cang1 bo1 lao3 shu4 xing4 suo3 ai4 ， pu3 shang4 tong2 tong2 yi4 qing1 gai4 。
- ye3 ke4 bin1 liu2 ju4 xue3 shuang1 ， xing2 ren2 bu2 guo4 ting1 yu2 lai4 。
- hu3 dao3 long2 dian1 wei3 zhen1 ji2 ， lei4 hen2 xue4 dian3 chui2 xiong1 yi4 。
- wo3 you3 xin1 shi1 he2 chu3 yin2 ， cao3 tang2 zi4 ci3 wu2 yan2 se4 。

## 注释

## 译文

## 赏析
