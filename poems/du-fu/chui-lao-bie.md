---
id: du-fu-chui-lao-bie
title: 垂老別
titlePinyin: chui2 lao3 bie2
titleSlug: chui-lao-bie
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: []
---

## 正文

- 四郊未寧靜，垂老不得安。
- 子孫陣亡盡，焉用身獨完。
- 投杖出門去，同行爲辛酸。
- 幸有牙齒存，所悲骨髓乾。
- 男兒既介胄，長揖別上官。
- 老妻臥路啼，歲暮衣裳單。
- 孰知是死別，且復傷其寒。
- 此去必不歸，還聞勸加餐。
- 土門壁甚堅，杏園度亦難。
- 勢異鄴城下，縱死時猶寬。
- 人生有離合，豈擇衰老端。
- 憶昔少壯日，遲回竟長歎。
- 萬國盡征戍，烽火被岡巒。
- 積屍草木腥，流血川原丹。
- 何鄉爲樂土，安敢尚盤桓。
- 棄絕蓬室居，塌然摧肺肝。

## 拼音

- si4 jiao1 wei4 ning2 jing4 ， chui2 lao3 bu4 de2 an1 。
- zi3 sun1 zhen4 wang2 jin4 ， yan1 yong4 shen1 du2 wan2 。
- tou2 zhang4 chu1 men2 qu4 ， tong2 hang2 wei2 xin1 suan1 。
- xing4 you3 ya2 chi3 cun2 ， suo3 bei1 gu3 sui3 qian2 。
- nan2 er2 ji4 jie4 zhou4 ， chang2 yi1 bie2 shang4 guan1 。
- lao3 qi1 wo4 lu4 ti2 ， sui4 mu4 yi1 shang0 dan1 。
- shu2 zhi1 shi4 si3 bie2 ， qie3 fu4 shang1 qi2 han2 。
- ci3 qu4 bi4 bu4 gui1 ， huan2 wen2 quan4 jia1 can1 。
- tu3 men2 bi4 shen4 jian1 ， xing4 yuan2 du4 yi4 nan2 。
- shi4 yi4 ye4 cheng2 xia4 ， zong4 si3 shi2 you2 kuan1 。
- ren2 sheng1 you3 li2 he2 ， qi3 ze2 shuai1 lao3 duan1 。
- yi4 xi1 shao3 zhuang4 ri4 ， chi2 hui2 jing4 chang2 tan4 。
- wan4 guo2 jin4 zheng1 shu4 ， feng1 huo3 bei4 gang1 luan2 。
- ji1 shi1 cao3 mu4 xing1 ， liu2 xue4 chuan1 yuan2 dan1 。
- he2 xiang1 wei2 le4 tu3 ， an1 gan3 shang4 pan2 huan2 。
- qi4 jue2 peng2 shi4 ju1 ， ta1 ran2 cui1 fei4 gan1 。

## 注释

## 译文

## 赏析
