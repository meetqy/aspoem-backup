---
id: du-fu-fu-chou-shi-er-shou
title: 複愁十二首
titlePinyin: fu4 chou2 shi2 er4 shou3
titleSlug: fu-chou-shi-er-shou
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: []
---

## 正文

- 人煙生處僻，虎跡過新蹄。野鶻翻窺草，村船逆上溪。
- 釣艇收緡盡，昏鴉接翅歸。月生初學扇，雲細不成衣。
- 萬國尚防寇，故園今若何。昔歸相識少，早已戰場多。
- 身覺省郎在，家須農事歸。年深荒草徑，老恐失柴扉。
- 金絲鏤箭鏃，皂尾制旗竿。一自風塵起，猶嗟行路難。
- 胡虜何曾盛，干戈不肯休。閭閻聽小子，談話覓封侯。
- 貞觀銅牙弩，開元錦獸張。花門小前好，此物棄沙場。
- 今日翔麟馬，先宜駕鼓車。無勞問河北，諸將覺榮華。
- 任轉江淮粟，休添苑囿兵。由來貔虎士，不滿鳳凰城。
- 江上亦秋色，火雲終不移。巫山猶錦樹，南國且黃鸝。
- 每恨陶彭澤，無錢對菊花。如今九日至，自覺酒須賒。
- 病減詩仍拙，吟多意有餘。莫看江總老，猶被賞時魚。

## 拼音

- ren2 yan1 sheng1 chu3 pi4 ， hu3 ji4 guo4 xin1 ti2 。 ye3 gu3 fan1 kui1 cao3 ， cun1 chuan2 ni4 shang4 xi1 。
- diao4 ting3 shou1 min2 jin4 ， hun1 ya1 jie1 chi4 gui1 。 yue4 sheng1 chu1 xue2 shan4 ， yun2 xi4 bu4 cheng2 yi1 。
- wan4 guo2 shang4 fang2 kou4 ， gu4 yuan2 jin1 ruo4 he2 。 xi1 gui1 xiang1 shi2 shao3 ， zao3 yi3 zhan4 chang3 duo1 。
- shen1 jue2 sheng3 lang2 zai4 ， jia1 xu1 nong2 shi4 gui1 。 nian2 shen1 huang1 cao3 jing4 ， lao3 kong3 shi1 chai2 fei1 。
- jin1 si1 lou4 jian4 zu2 ， zao4 wei3 zhi4 qi2 gan1 。 yi2 zi4 feng1 chen2 qi3 ， you2 jie1 xing2 lu4 nan2 。
- hu2 lu3 he2 ceng2 sheng4 ， gan1 ge1 bu4 ken3 xiu1 。 lü2 yan2 ting1 xiao3 zi0 ， tan2 hua4 mi4 feng1 hou2 。
- zhen1 guan1 tong2 ya2 nu3 ， kai1 yuan2 jin3 shou4 zhang1 。 hua1 men2 xiao3 qian2 hao3 ， ci3 wu4 qi4 sha1 chang3 。
- jin1 ri4 xiang2 lin2 ma3 ， xian1 yi2 jia4 gu3 ju1 。 wu2 lao2 wen4 he2 bei3 ， zhu1 jiang1 jue2 rong2 hua2 。
- ren4 zhuan3 jiang1 huai2 su4 ， xiu1 tian1 yuan4 you4 bing1 。 you2 lai2 pi2 hu3 shi4 ， bu4 man3 feng4 huang2 cheng2 。
- jiang1 shang4 yi4 qiu1 se4 ， huo3 yun2 zhong1 bu4 yi2 。 wu1 shan1 you2 jin3 shu4 ， nan2 guo2 qie3 huang2 li2 。
- mei3 hen4 tao2 peng2 ze2 ， wu2 qian2 dui4 ju2 hua1 。 ru2 jin1 jiu3 ri4 zhi4 ， zi4 jue2 jiu3 xu1 she1 。
- bing4 jian3 shi1 reng2 zhuo1 ， yin2 duo1 yi4 you3 yu2 。 mo4 kan4 jiang1 zong3 lao3 ， you2 bei4 shang3 shi2 yu2 。

## 注释

## 译文

## 赏析
