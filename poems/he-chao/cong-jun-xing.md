---
id: he-chao-cong-jun-xing
title: 從軍行
titlePinyin: cong2 jun1 xing2
titleSlug: cong-jun-xing
author: 賀朝
authorPinyin: he4 chao2
authorSlug: he-chao
dynasty: 唐
dynastyPinyin: tang2
dynastySlug: tang
tags: []
---

## 正文

- 朔胡乘月寇邊城，軍書插羽刺中京。
- 天子金壇拜飛將，單于玉塞振佳兵。
- 騎射先鳴推任俠，龍韜決勝佇時英。
- 聞有河湟客，愔愔理帷帟。
- 常山啓霸圖，汜水先天策。
- 銜珠浴鐵向桑乾，釁旗膏劒指烏丸。
- 鳴雞已報關山曉，來雁遙傳沙塞寒。
- 直爲甘心從苦節，隴頭流水鳴嗚咽。
- 邊樹蕭蕭不覺春，天山漠漠長飛雪。
- 魚麗陣接塞雲平，雁翼營通海月明。
- 始看晉幕飛鵝入，旋聞齊壘啼烏聲。
- 自從一戍燕支山，春光幾度晉陽關。
- 金河未轉青絲騎，玉筯應啼紅粉顏。
- 鴻歸燕相續，池邊芳草綠。
- 已見氛清細柳營，莫更春歌落梅曲。
- 烽沈竈減靜邊亭，海【晏】山空肅已寧。
- 行望鳳京旋凱捷，重來麟閣畫丹青。

## 拼音

- shuo4 hu2 cheng2 yue4 kou4 bian1 cheng2 ， jun1 shu1 cha1 yu3 ci4 zhong4 jing1 。
- tian1 zi3 jin1 tan2 bai4 fei1 jiang1 ， dan1 yu2 yu4 sai1 zhen4 jia1 bing1 。
- qi2 she4 xian1 ming2 tui1 ren4 xia2 ， long2 tao1 jue2 sheng4 zhu4 shi2 ying1 。
- wen2 you3 he2 huang2 ke4 ， yin1 yin1 li3 wei2 yi4 。
- chang2 shan1 qi3 ba4 tu2 ， si4 shui3 xian1 tian1 ce4 。
- xian2 zhu1 yu4 tie3 xiang4 sang1 qian2 ， xin4 qi2 gao1 jian4 zhi3 wu1 wan2 。
- ming2 ji1 yi3 bao4 guan1 shan1 xiao3 ， lai2 yan4 yao2 chuan2 sha1 sai1 han2 。
- zhi2 wei2 gan1 xin1 cong2 ku3 jie2 ， long3 tou2 liu2 shui3 ming2 wu1 yan4 。
- bian1 shu4 xiao1 xiao1 bu4 jue2 chun1 ， tian1 shan1 mo4 mo4 chang2 fei1 xue3 。
- yu2 li2 zhen4 jie1 sai1 yun2 ping2 ， yan4 yi4 ying2 tong1 hai3 yue4 ming2 。
- shi3 kan4 jin4 mu4 fei1 e2 ru4 ， xuan2 wen2 qi2 lei3 ti2 wu1 sheng1 。
- zi4 cong2 yi2 shu4 yan4 zhi1 shan1 ， chun1 guang1 ji1 du4 jin4 yang2 guan1 。
- jin1 he2 wei4 zhuan3 qing1 si1 qi2 ， yu4 zhu4 ying1 ti2 hong2 fen3 yan2 。
- hong2 gui1 yan4 xiang1 xu4 ， chi2 bian1 fang1 cao3 lü4 。
- yi3 jian4 fen1 qing1 xi4 liu3 ying2 ， mo4 geng4 chun1 ge1 luo4 mei2 qu3 。
- feng1 shen3 zao4 jian3 jing4 bian1 ting2 ， hai3 【 yan4 】 shan1 kong1 su4 yi3 ning2 。
- xing2 wang4 feng4 jing1 xuan2 kai3 jie2 ， zhong4 lai2 lin2 ge2 hua4 dan1 qing1 。

## 注释

## 译文

## 赏析
