---
id: wang-an-shi-song-shi-geng-gui-ning
title: 送石賡歸寧
titlePinyin: song4 shi2 geng1 gui1 ning2
titleSlug: song-shi-geng-gui-ning
author: 王安石
authorPinyin: wang2 an1 shi2
authorSlug: wang-an-shi
dynasty: 宋
dynastyPinyin: song4
dynastySlug: song
tags: []
---

## 正文

- 虛名誤長者，邂逅肯經過。
- 所操十餘篇，浩蕩决江河。
- 側身朝市間，樂少悲慚多。
- 文章舊所好，久已廢吟哦。
- 開編喜有得，一讀瘳沉痾。
- 裹飯北城陰，永懷從晤歌。
- 又欲及歲晚，空堂掃絲窠。
- 稍出平生言，道藝相琢磨。
- 忽隨雁南飛，當此葉辭柯。
- 去去梨嶺高，想見青坡陀。
- 黄花一杯酒，爲壽樂如何。
- 微詩等瓦礫，持用報隋和。

## 拼音

- xu1 ming2 wu4 chang2 zhe3 ， xie4 hou4 ken3 jing1 guo4 。
- suo3 cao1 shi2 yu2 pian1 ， hao4 dang4 jue2 jiang1 he2 。
- ce4 shen1 chao2 shi4 jian4 ， le4 shao3 bei1 can2 duo1 。
- wen2 zhang1 jiu4 suo3 hao3 ， jiu3 yi3 fei4 yin2 e2 。
- kai1 bian1 xi3 you3 de2 ， yi4 du2 chou1 chen2 ke1 。
- guo3 fan4 bei3 cheng2 yin1 ， yong3 huai2 cong2 wu4 ge1 。
- you4 yu4 ji2 sui4 wan3 ， kong1 tang2 sao3 si1 ke1 。
- shao1 chu1 ping2 sheng1 yan2 ， dao4 yi4 xiang1 zuo2 mo0 。
- hu1 sui2 yan4 nan2 fei1 ， dang1 ci3 ye4 ci2 ke1 。
- qu4 qu4 li2 ling3 gao1 ， xiang3 jian4 qing1 po1 tuo2 。
- huang2 hua1 yi4 bei1 jiu3 ， wei2 shou4 le4 ru2 he2 。
- wei1 shi1 deng3 wa3 li4 ， chi2 yong4 bao4 sui2 he2 。

## 注释

## 译文

## 赏析
