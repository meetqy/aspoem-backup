---
id: wang-an-shi-tong-wang-jun-xian-liang-fu-gui-de-sheng-zi
title: 同王濬賢良賦龜得升字
titlePinyin: tong2 wang2 jun4 xian2 liang2 fu4 gui1 de2 sheng1 zi4
titleSlug: tong-wang-jun-xian-liang-fu-gui-de-sheng-zi
author: 王安石
authorPinyin: wang2 an1 shi2
authorSlug: wang-an-shi
dynasty: 宋
dynastyPinyin: song4
dynastySlug: song
tags: []
---

## 正文

- 世傳一尾龜百齡，此龜逮見隋唐興。
- 雖然天幸免焦灼，想屢縮頸愁嚴凝。
- 前年赴海不量力，欲替鼇負三崚嶒。
- 番禺使君邂逅見，知困簸蕩因嗟矜。
- 疾呼余且設網取，以組繫首𪚫穿繩。
- 北歸與俱度大庾，兩夫贔屭苦不勝。
- 艤船秦淮擔送我，云此一可當十朋。
- 昔人寶龜謂神物，奉事槁骨尤兢兢。
- 殘民滅國遞爭奪，有此乃敢司黎烝。
- 於時睹甲別貴賤，太卜藏法傳昆仍。
- 豈如元君須見夢，初知歡喜得未曾。
- 自從九江罷納錫，衆漁賤棄秋不登。
- 卜人官廢亦已久，果獵誰復知殊稱。
- 今君此寶世莫識，我亦坐視心瞢瞢。
- 搘床纔堪比瓦礫，當粟孰肯捐斗升。
- 糝頭腥臊何足嗜，曳尾污穢適可憎。
- 盛溲除聾豈必驗，蹈背出險安敢憑。
- 刳腸以占幸無事，卷殻而食病未能。
- 如聞翕息可視效，乃往有墮崖千層。
- 仰窺朝陽俯引氣，亦得難老如岡陵。
- 諒能學此真壽類，世論妄以蟲疑冰。
- 嗟余老矣倦呼吸，起晏光景難瞻承。
- 但知故人所玩惜，每戒異物相侵陵。
- 唯憂盜賊今好卜，夜半劫請無威懲。
- 復恐嚵夫負之走，并竊老木爲薪蒸。
- 淺樊荒圃不可保，守視且寄鍾山僧。

## 拼音

- shi4 chuan2 yi4 wei3 gui1 bai3 ling2 ， ci3 gui1 dai3 jian4 sui2 tang2 xing1 。
- sui1 ran2 tian1 xing4 mian3 jiao1 zhuo2 ， xiang3 lü3 suo1 jing3 chou2 yan2 ning2 。
- qian2 nian2 fu4 hai3 bu2 liang4 li4 ， yu4 ti4 ao2 fu4 san1 ling2 ceng2 。
- pan1 yu2 shi3 jun1 xie4 hou4 jian4 ， zhi1 kun4 bo4 dang4 yin1 jie1 jin1 。
- ji2 hu1 yu2 qie3 she4 wang3 qu3 ， yi3 zu3 xi4 shou3 𪚫 chuan1 sheng2 。
- bei3 gui1 yu3 ju4 du4 da4 yu3 ， liang3 fu1 bi4 xi4 ku3 bu2 sheng4 。
- yi3 chuan2 qin2 huai2 dan1 song4 wo3 ， yun2 ci3 yi4 ke3 dang1 shi2 peng2 。
- xi1 ren2 bao3 gui1 wei4 shen2 wu4 ， feng4 shi4 gao3 gu3 you2 jing1 jing1 。
- can2 min2 mie4 guo2 di4 zheng1 duo2 ， you3 ci3 nai3 gan3 si1 li2 zheng1 。
- wu1 shi2 du3 jia3 bie2 gui4 jian4 ， tai4 bu3 cang2 fa3 chuan2 kun1 reng2 。
- qi3 ru2 yuan2 jun1 xu1 jian4 meng4 ， chu1 zhi1 huan1 xi3 de2 wei4 ceng2 。
- zi4 cong2 jiu3 jiang1 ba4 na4 xi1 ， zhong4 yu2 jian4 qi4 qiu1 bu4 deng1 。
- bu3 ren2 guan1 fei4 yi4 yi3 jiu3 ， guo3 lie4 shui2 fu4 zhi1 shu1 cheng1 。
- jin1 jun1 ci3 bao3 shi4 mo4 shi2 ， wo3 yi4 zuo4 shi4 xin1 meng2 meng2 。
- zhi1 chuang2 cai2 kan1 bi3 wa3 li4 ， dang1 su4 shu2 ken3 juan1 dou3 sheng1 。
- san3 tou2 xing1 sao1 he2 zu2 shi4 ， ye4 wei3 wu1 hui4 shi4 ke3 zeng1 。
- sheng4 sou1 chu2 long2 qi3 bi4 yan4 ， dao3 bei4 chu1 xian3 an1 gan3 ping2 。
- ku1 chang2 yi3 zhan4 xing4 wu2 shi4 ， juan4 qiao4 er2 shi2 bing4 wei4 neng2 。
- ru2 wen2 xi1 xi1 ke3 shi4 xiao4 ， nai3 wang3 you3 duo4 ya2 qian1 ceng2 。
- yang3 kui1 chao2 yang2 fu3 yin3 qi4 ， yi4 de2 nan2 lao3 ru2 gang1 ling2 。
- liang4 neng2 xue2 ci3 zhen1 shou4 lei4 ， shi4 lun4 wang4 yi3 chong2 yi2 bing1 。
- jie1 yu2 lao3 yi3 juan4 hu1 xi1 ， qi3 yan4 guang1 jing3 nan2 zhan1 cheng2 。
- dan4 zhi1 gu4 ren2 suo3 wan2 xi1 ， mei3 jie4 yi4 wu4 xiang1 qin1 ling2 。
- wei2 you1 dao4 zei2 jin1 hao3 bu3 ， ye4 ban4 jie2 qing3 wu2 wei1 cheng2 。
- fu4 kong3 chan2 fu1 fu4 zhi1 zou3 ， bing4 qie4 lao3 mu4 wei2 xin1 zheng1 。
- qian3 fan2 huang1 pu3 bu4 ke3 bao3 ， shou3 shi4 qie3 ji4 zhong1 shan1 seng1 。

## 注释

## 译文

## 赏析
