---
id: wang-an-shi-de-ceng-zi-gu-shu-yin-ji
title: 得曾子固書因寄
titlePinyin: de2 ceng2 zi3 gu4 shu1 yin1 ji4
titleSlug: de-ceng-zi-gu-shu-yin-ji
author: 王安石
authorPinyin: wang2 an1 shi2
authorSlug: wang-an-shi
dynasty: 宋
dynastyPinyin: song4
dynastySlug: song
tags: []
---

## 正文

- 始吾居揚日，重問每見及。
- 云將自親側，萬里同講習。
- 子行何舒舒，吾望已汲汲。
- 窮年夢東南，顔色不可挹。
- 仁賢豈欺我，正恐事維縶。
- 嚴親抱憂衰，生理頼以給。
- 不然航江外，天寒北風急。
- 無乃山路惡，僕弱馬行澀。
- 孤懷未肯開，歲物忽如蟄。
- 朅來高郵住，巷屋頗卑濕。
- 蓬蒿稍芟除，茅竹隨補葺。
- 苟云禦風氣，尚恐憂雨汁。
- 故人莫在眼，屢獨開巾笈。
- 忠信蓋未見，吾敢誣茲邑。
- 出關誰與語，念子百憂集。
- 眺聽聊自放，日暮城頭立。
- 徐歸坐當戶，使者操書入。
- 時開識子意，如渴得美湆。
- 驪駒日就道，玉手行可執。
- 舊學待鎸磨，新文得刪拾。
- 重登城頭望，喜氣滿原隰。

## 拼音

- shi3 wu2 ju1 yang2 ri4 ， zhong4 wen4 mei3 jian4 ji2 。
- yun2 jiang1 zi4 qin1 ce4 ， wan4 li3 tong2 jiang3 xi2 。
- zi3 xing2 he2 shu1 shu1 ， wu2 wang4 yi3 ji2 ji2 。
- qiong2 nian2 meng4 dong1 nan2 ， yan2 se4 bu4 ke3 yi4 。
- ren2 xian2 qi3 qi1 wo3 ， zheng4 kong3 shi4 wei2 zhi2 。
- yan2 qin1 bao4 you1 shuai1 ， sheng1 li3 lai4 yi3 gei3 。
- bu4 ran2 hang2 jiang1 wai4 ， tian1 han2 bei3 feng1 ji2 。
- wu2 nai3 shan1 lu4 e4 ， pu2 ruo4 ma3 xing2 se4 。
- gu1 huai2 wei4 ken3 kai1 ， sui4 wu4 hu1 ru2 zhe2 。
- qie4 lai2 gao1 you2 zhu4 ， xiang4 wu1 po1 bei1 shi1 。
- peng2 hao1 shao1 shan1 chu2 ， mao2 zhu2 sui2 bu3 qi4 。
- gou3 yun2 yu4 feng1 qi4 ， shang4 kong3 you1 yu3 zhi1 。
- gu4 ren2 mo4 zai4 yan3 ， lü3 du2 kai1 jin1 ji2 。
- zhong1 xin4 gai4 wei4 jian4 ， wu2 gan3 wu1 zi1 yi4 。
- chu1 guan1 shui2 yu3 yu3 ， nian4 zi3 bai3 you1 ji2 。
- tiao4 ting1 liao2 zi4 fang4 ， ri4 mu4 cheng2 tou2 li4 。
- xu2 gui1 zuo4 dang1 hu4 ， shi3 zhe3 cao1 shu1 ru4 。
- shi2 kai1 shi2 zi3 yi4 ， ru2 ke3 de2 mei3 qi4 。
- li2 ju1 ri4 jiu4 dao4 ， yu4 shou3 xing2 ke3 zhi2 。
- jiu4 xue2 dai4 juan1 mo2 ， xin1 wen2 de2 shan1 shi2 。
- chong2 deng1 cheng2 tou2 wang4 ， xi3 qi4 man3 yuan2 xi2 。

## 注释

## 译文

## 赏析
