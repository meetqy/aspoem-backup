---
id: wang-an-shi-you-tu-shan-shi-cai-tian-qi-mi-xiao
title: 遊土山示蔡天啟秘校
titlePinyin: you2 tu3 shan1 shi4 cai4 tian1 qi3 mi4 xiao4
titleSlug: you-tu-shan-shi-cai-tian-qi-mi-xiao
author: 王安石
authorPinyin: wang2 an1 shi2
authorSlug: wang-an-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 定林瞰土山，近乃在眉睫。
- 誰謂秦淮廣，正可藏一艓。
- 朝予欲獨往，扶憊强登涉。
- 蔡侯聞之喜，喜色見兩頰。
- 呼鞍追我馬，亦以兩黥挾。
- 斂書付衣囊，裹飯隨藥笈。
- 翛翛阿蘭若，土木老山脅。
- 鼓鍾卧空曠，簨簴雕捷業。
- 升堂廓無主，考擊誰敢輒。
- 坡陀謝公冢，藏槨久穿劫。
- 百金買酒地，野老今行饁。
- 緬懷起東山，勝踐比稠疊。
- 於時國累卵，楚夏血常喋。
- 外實備艱梗，中仍費調燮。
- 公能覺如夢，自喻一蝴蝶。
- 桓溫適自斃，苻堅方天厭。
- 且可緩九錫，寧當快一捷。
- 彼哉斗筲人，得喪易矜怯。
- 妄言屐齒折，吾欲刊史牒。
- 傷心新城埭，歸意終難愜。
- 漂摇五城舟，尚想浮河檝。
- 千秋隴東月，長照西州堞。
- 豈無華屋處，亦捉蒲葵箑。
- 碎金諒可惜，零落隨秋葉。
- 好事所傳玩，空殘法書帖。
- 清談眇不嗣，陳迹怳如接。
- 東陽故侯孫，少小同鼓篋。
- 一官初嶺海，仰視飛鳶跕。
- 窮歸放款段，高卧停遠蹀。
- 牽襟肘即見，著帽耳纔擪。
- 數椽危敗屋，爲我炊陳浥。
- 雖無膏污鼎，尚有羹濡筴。
- 縱言及平生，相視開笑靨。
- 邯鄲枕上事，且飲且田獵。
- 或昏眠委翳，或妄走超躐。
- 或叫號而寤，或哭泣而魘。
- 幸哉同聖時，田里老安帖。
- 易牛以寶劍，擊壤勝彈鋏。
- 追憐衰晉末，此土方岌業。
- 强偷須臾樂，撫事終愁惵。
- 予雖天戮民，有械無接摺。
- 翁今貧而靜，內熱非復葉。
- 予衰極今歲，儻與雞夢協。
- 委蛻亦何恨，吾兒已長鬣。
- 翁雖齒長我，未見白可鑷。
- 祝翁尚難老，生理歸善攝。
- 久留畏年少，譏我兩呫囁。
- 束火扶路還，宵明狐兔懾。
- 蔡侯雄俊士，心憭形亦諜。
- 異時能飛鞚，快若五陵俠。
- 胡爲阡陌間，踠足僅相躡。
- 諒欲交轡語，呿予不能嗋。

## 拼音

- ding4 lin2 kan4 tu3 shan1 ， jin4 nai3 zai4 mei2 jie2 。
- shui2 wei4 qin2 huai2 guang3 ， zheng4 ke3 cang2 yi4 die2 。
- chao2 yu3 yu4 du2 wang3 ， fu2 bei4 qiang2 deng1 she4 。
- cai4 hou2 wen2 zhi1 xi3 ， xi3 se4 jian4 liang3 jia2 。
- hu1 an1 zhui1 wo3 ma3 ， yi4 yi3 liang3 qing2 xie2 。
- lian3 shu1 fu4 yi1 nang2 ， guo3 fan4 sui2 yao4 ji2 。
- xiao1 xiao1 a1 lan2 ruo4 ， tu3 mu4 lao3 shan1 xie2 。
- gu3 zhong1 wo4 kong1 kuang4 ， sun3 ju4 diao1 jie2 ye4 。
- sheng1 tang2 kuo4 wu2 zhu3 ， kao3 ji1 shui2 gan3 zhe2 。
- po1 tuo2 xie4 gong1 zhong3 ， cang2 guo3 jiu3 chuan1 jie2 。
- bai3 jin1 mai3 jiu3 di4 ， ye3 lao3 jin1 xing2 ye4 。
- mian3 huai2 qi3 dong1 shan1 ， sheng4 jian4 bi3 chou2 die2 。
- wu1 shi2 guo2 lei3 luan3 ， chu3 xia4 xue4 chang2 die2 。
- wai4 shi2 bei4 jian1 geng3 ， zhong1 reng2 fei4 diao4 xie4 。
- gong1 neng2 jue2 ru2 meng4 ， zi4 yu4 yi4 hu2 die2 。
- huan2 wen1 shi4 zi4 bi4 ， fu2 jian1 fang1 tian1 yan4 。
- qie3 ke3 huan3 jiu3 xi1 ， ning2 dang1 kuai4 yi4 jie2 。
- bi3 zai1 dou4 shao1 ren2 ， de2 sang1 yi4 jin1 qie4 。
- wang4 yan2 ji1 chi3 zhe2 ， wu2 yu4 kan1 shi3 die2 。
- shang1 xin1 xin1 cheng2 dai4 ， gui1 yi4 zhong1 nan2 qie4 。
- piao1 yao2 wu3 cheng2 zhou1 ， shang4 xiang3 fu2 he2 ji2 。
- qian1 qiu1 long3 dong1 yue4 ， chang2 zhao4 xi1 zhou1 die2 。
- qi3 wu2 hua2 wu1 chu3 ， yi4 zhuo1 pu2 kui2 sha4 。
- sui4 jin1 liang4 ke3 xi1 ， ling2 luo4 sui2 qiu1 ye4 。
- hao3 shi4 suo3 chuan2 wan2 ， kong1 can2 fa3 shu1 tie1 。
- qing1 tan2 miao3 bu2 si4 ， chen2 ji4 huang3 ru2 jie1 。
- dong1 yang2 gu4 hou2 sun1 ， shao3 xiao3 tong2 gu3 qie4 。
- yi4 guan1 chu1 ling3 hai3 ， yang3 shi4 fei1 yuan1 dian3 。
- qiong2 gui1 fang4 kuan3 duan4 ， gao1 wo4 ting2 yuan3 die2 。
- qian1 jin1 zhou3 ji2 jian4 ， zhu4 mao4 er3 cai2 ye4 。
- shu4 chuan2 wei1 bai4 wu1 ， wei2 wo3 chui1 chen2 yi4 。
- sui1 wu2 gao1 wu1 ding3 ， shang4 you3 geng1 ru2 ce4 。
- zong4 yan2 ji2 ping2 sheng1 ， xiang1 shi4 kai1 xiao4 ye4 。
- han2 dan1 zhen3 shang4 shi4 ， qie3 yin3 qie3 tian2 lie4 。
- huo4 hun1 mian2 wei3 yi4 ， huo4 wang4 zou3 chao1 lie4 。
- huo4 jiao4 hao4 er2 wu4 ， huo4 ku1 qi4 er2 yan3 。
- xing4 zai1 tong2 sheng4 shi2 ， tian2 li3 lao3 an1 tie1 。
- yi4 niu2 yi3 bao3 jian4 ， ji1 rang3 sheng4 dan4 jia2 。
- zhui1 lian2 shuai1 jin4 mo4 ， ci3 tu3 fang1 ji2 ye4 。
- qiang2 tou1 xu1 yu2 le4 ， fu3 shi4 zhong1 chou2 die2 。
- yu3 sui1 tian1 lu4 min2 ， you3 xie4 wu2 jie1 zhe2 。
- weng1 jin1 pin2 er2 jing4 ， nei4 re4 fei1 fu4 ye4 。
- yu3 shuai1 ji2 jin1 sui4 ， tang3 yu3 ji1 meng4 xie2 。
- wei3 tui4 yi4 he2 hen4 ， wu2 er2 yi3 chang2 lie4 。
- weng1 sui1 chi3 chang2 wo3 ， wei4 jian4 bai2 ke3 nie4 。
- zhu4 weng1 shang4 nan2 lao3 ， sheng1 li3 gui1 shan4 she4 。
- jiu3 liu2 wei4 nian2 shao4 ， ji1 wo3 liang3 tie4 nie4 。
- shu4 huo3 fu2 lu4 huan2 ， xiao1 ming2 hu2 tu4 she4 。
- cai4 hou2 xiong2 jun4 shi4 ， xin1 liao2 xing2 yi4 die2 。
- yi4 shi2 neng2 fei1 kong4 ， kuai4 ruo4 wu3 ling2 xia2 。
- hu2 wei2 qian1 mo4 jian4 ， wan3 zu2 jin3 xiang1 nie4 。
- liang4 yu4 jiao1 pei4 yu3 ， qu1 yu3 bu4 neng2 xie2 。

## 注释

## 译文

## 赏析
