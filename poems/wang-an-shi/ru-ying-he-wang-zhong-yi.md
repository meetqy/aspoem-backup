---
id: wang-an-shi-ru-ying-he-wang-zhong-yi
title: 汝癭和王仲儀
titlePinyin: ru3 ying3 he2 wang2 zhong4 yi2
titleSlug: ru-ying-he-wang-zhong-yi
author: 王安石
authorPinyin: wang2 an1 shi2
authorSlug: wang-an-shi
dynasty: 宋
dynastyPinyin: song4
dynastySlug: song
tags: []
---

## 正文

- 汝水出山險，汝民多病癭。
- 或如鳥粻滿，或若猿嗛並。
- 女慚高掩襟，男大闊裁領。
- 飲水疑注壺，吐詞侔有梗。
- 樗里既已聞，杜預亦不幸。
- 秦人號智囊，吳瓠掛狗頸。
- 𦢏𩲞常柱頤，伶仃安及脛。
- 祗欲仰問天，無由俯窺井。
- 挾带歲月深，冒犯風霜冷。
- 厭惡雖自知，剖割且誰肯。
- 不惟羞把鏡，仍亦愁弔影。
- 內療煩羊靨，外砭廢針穎。
- 在木曰楠榴，刳之可曰皿。
- 此誠無所用，既有何能屏。
- 膨脝厠元首，臃腫異臚頂。
- 難將面目施，可與胞胎逞。
- 賢哉臨汝守，世德調金鼎。
- 珉俗雖醜乖，教令日修整。
- 風土恐隨改，晨昏憂慮省。
- 儻欲覲慈顔，名城不難請。

## 拼音

- ru3 shui3 chu1 shan1 xian3 ， ru3 min2 duo1 bing4 ying3 。
- huo4 ru2 niao3 zhang1 man3 ， huo4 ruo4 yuan2 xian2 bing4 。
- nü3 can2 gao1 yan3 jin1 ， nan2 da4 kuo4 cai2 ling3 。
- yin3 shui3 yi2 zhu4 hu2 ， tu3 ci2 mou2 you3 geng3 。
- chu1 li3 ji4 yi3 wen2 ， du4 yu4 yi4 bu2 xing4 。
- qin2 ren2 hao4 zhi4 nang2 ， wu2 hu4 gua4 gou3 jing3 。
- 𦢏𩲞 chang2 zhu4 yi2 ， ling2 ding1 an1 ji2 jing4 。
- zhi1 yu4 yang3 wen4 tian1 ， wu2 you2 fu3 kui1 jing3 。
- xie2 dai4 sui4 yue4 shen1 ， mao4 fan4 feng1 shuang1 leng3 。
- yan4 e4 sui1 zi4 zhi1 ， pou1 ge1 qie3 shui2 ken3 。
- bu4 wei2 xiu1 ba3 jing4 ， reng2 yi4 chou2 diao4 ying3 。
- nei4 liao2 fan2 yang2 ye4 ， wai4 bian1 fei4 zhen1 ying3 。
- zai4 mu4 yue1 nan2 liu2 ， ku1 zhi1 ke3 yue1 min3 。
- ci3 cheng2 wu2 suo3 yong4 ， ji4 you3 he2 neng2 ping2 。
- peng2 heng1 ce4 yuan2 shou3 ， yong1 zhong3 yi4 lu2 ding3 。
- nan2 jiang1 mian4 mu4 shi1 ， ke3 yu3 bao1 tai1 cheng3 。
- xian2 zai1 lin2 ru3 shou3 ， shi4 de2 diao4 jin1 ding3 。
- min2 su2 sui1 chou3 guai1 ， jiao4 ling4 ri4 xiu1 zheng3 。
- feng1 tu3 kong3 sui2 gai3 ， chen2 hun1 you1 lü4 sheng3 。
- tang3 yu4 jin4 ci2 yan2 ， ming2 cheng2 bu4 nan2 qing3 。

## 注释

## 译文

## 赏析
