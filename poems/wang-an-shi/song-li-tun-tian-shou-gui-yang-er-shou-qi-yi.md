---
id: wang-an-shi-song-li-tun-tian-shou-gui-yang-er-shou-qi-yi
title: 送李屯田守桂陽二首  其一
titlePinyin: song4 li3 tun2 tian2 shou3 gui4 yang2 er4 shou3     qi2 yi1
titleSlug: song-li-tun-tian-shou-gui-yang-er-shou-qi-yi
author: 王安石
authorPinyin: wang2 an1 shi2
authorSlug: wang-an-shi
dynasty: 宋
dynastyPinyin: song4
dynastySlug: song
tags: []
---

## 正文

- 泊船香爐峰，始與子相識。
- 寄書邗江上，詒我峰下石。
- 緣以湘水竹，携持與南北。
- 永懷故人歡，不願百金易。
- 竹枯歸樵蘇，石爛棄沙礫。
- 夷門得邂逅，綠髮皆半白。
- 追思少時事，俛仰如一夕。
- 老矣無所爲，空知念疇昔。
- 常思一杯酒，要子相解釋。
- 出門事紛紛，歸卧意還𠙆。
- 聞當上湓水，持詔守嶺阨。
- 方爲萬里別，執手先慘戚。
- 茲游信浩蕩，山水多所得。
- 爲我謝香爐，風塵每相憶。

## 拼音

- bo2 chuan2 xiang1 lu2 feng1 ， shi3 yu3 zi3 xiang1 shi2 。
- ji4 shu1 han2 jiang1 shang4 ， yi2 wo3 feng1 xia4 shi2 。
- yuan2 yi3 xiang1 shui3 zhu2 ， xie2 chi2 yu3 nan2 bei3 。
- yong3 huai2 gu4 ren2 huan1 ， bu2 yuan4 bai3 jin1 yi4 。
- zhu2 ku1 gui1 qiao2 su1 ， shi2 lan4 qi4 sha1 li4 。
- yi2 men2 de2 xie4 hou4 ， lü4 fa4 jie1 ban4 bai2 。
- zhui1 si1 shao3 shi2 shi4 ， fu3 yang3 ru2 yi1 xi1 。
- lao3 yi3 wu2 suo3 wei2 ， kong1 zhi1 nian4 chou2 xi1 。
- chang2 si1 yi4 bei1 jiu3 ， yao4 zi0 xiang1 jie3 shi4 。
- chu1 men2 shi4 fen1 fen1 ， gui1 wo4 yi4 huan2 𠙆。
- wen2 dang1 shang4 pen2 shui3 ， chi2 zhao4 shou3 ling3 e4 。
- fang1 wei2 wan4 li3 bie2 ， zhi2 shou3 xian1 can3 qi1 。
- zi1 you2 xin4 hao4 dang4 ， shan1 shui3 duo1 suo3 de2 。
- wei2 wo3 xie4 xiang1 lu2 ， feng1 chen2 mei3 xiang1 yi4 。

## 注释

## 译文

## 赏析
