---
id: wang-an-shi-zhao-yue-zhi-zhi-fang-bing-shi-zheng-fu-shu-ji
title: 招約之職方并示正甫書記
titlePinyin: zhao1 yue1 zhi1 zhi2 fang1 bing4 shi4 zheng4 fu3 shu1 ji4
titleSlug: zhao-yue-zhi-zhi-fang-bing-shi-zheng-fu-shu-ji
author: 王安石
authorPinyin: wang2 an1 shi2
authorSlug: wang-an-shi
dynasty: 宋
dynastyPinyin: song4
dynastySlug: song
tags: []
---

## 正文

- 往時江總宅，近在青溪曲。
- 井滅非故桐，臺傾尚餘竹。
- 池塘三四月，菱蔓芙蕖馥。
- 蒲柳亦競時，冥冥一川綠。
- 方坻最所愛，意謂可穿築。
- 欲往無舟梁，長年寄心目。
- 故人晚得此，心事付草木。
- 消摇檐宇新，攬結蹊隧熟。
- 更能適我願，中水開茆屋。
- 鬼營誅荒梗，人境掃喧黷。
- 濠魚浄留連，海鳥暖追逐。
- 豈無方外客，於此停高躅。
- 憶初桑落時，要我豈非夙。
- 蠶眠忽欲老，一個未言速。
- 當緣東門水，尚澀南浦舳。
- 吾廬雖隠翳，賞眺還自足。
- 橫陂受後澗，直塹輸前瀆。
- 跳鱗出重錦，舞羽墮軟玉。
- 碧筩遞舒卷，紫角聯出縮。
- 千枝孫嶧陽，萬本毋淇澳。
- 滿門陶令株，彌岸韓侯蔌。
- 尚復有野物，與公新聽矚。
- 金鈿擁蕪菁，翠被敷苜蓿。
- 蝦蟆能作技，科斗似可讀。
- 欞軒俯北渚，花氣時度谷。
- 耘耡聊效顰，締搆行可續。
- 荒乘儻不倦，一晝敢辭卜。
- 雖無北海酒，乃有平津肉。
- 翛翛仙李枝，城市久煩促。
- 寄聲與俱來，蔭我臺上穀。

## 拼音

- wang3 shi2 jiang1 zong3 zhai2 ， jin4 zai4 qing1 xi1 qu3 。
- jing3 mie4 fei1 gu4 tong2 ， tai2 qing1 shang4 yu2 zhu2 。
- chi2 tang2 san1 si4 yue4 ， ling2 man4 fu2 qu2 fu4 。
- pu2 liu3 yi4 jing4 shi2 ， ming2 ming2 yi4 chuan1 lü4 。
- fang1 di3 zui4 suo3 ai4 ， yi4 wei4 ke3 chuan1 zhu4 。
- yu4 wang3 wu2 zhou1 liang2 ， chang2 nian2 ji4 xin1 mu4 。
- gu4 ren2 wan3 de2 ci3 ， xin1 shi4 fu4 cao3 mu4 。
- xiao1 yao2 yan2 yu3 xin1 ， lan3 jie2 qi1 sui4 shu2 。
- geng4 neng2 shi4 wo3 yuan4 ， zhong1 shui3 kai1 mao2 wu1 。
- gui3 ying2 zhu1 huang1 geng3 ， ren2 jing4 sao3 xuan1 du2 。
- hao2 yu2 jing4 liu2 lian2 ， hai3 niao3 nuan3 zhui1 zhu2 。
- qi3 wu2 fang1 wai4 ke4 ， wu1 ci3 ting2 gao1 zhu2 。
- yi4 chu1 sang1 luo4 shi2 ， yao4 wo3 qi3 fei1 su4 。
- can2 mian2 hu1 yu4 lao3 ， yi2 ge4 wei4 yan2 su4 。
- dang1 yuan2 dong1 men2 shui3 ， shang4 se4 nan2 pu3 zhu2 。
- wu2 lu2 sui1 yin3 yi4 ， shang3 tiao4 huan2 zi4 zu2 。
- heng2 bei1 shou4 hou4 jian4 ， zhi2 qian4 shu1 qian2 du2 。
- tiao4 lin2 chu1 zhong4 jin3 ， wu3 yu3 duo4 ruan3 yu4 。
- bi4 tong3 di4 shu1 juan4 ， zi3 jiao3 lian2 chu1 suo1 。
- qian1 zhi1 sun1 yi4 yang2 ， wan4 ben3 wu2 qi2 ao4 。
- man3 men2 tao2 ling4 zhu1 ， mi2 an4 han2 hou2 su4 。
- shang4 fu4 you3 ye3 wu4 ， yu3 gong1 xin1 ting1 zhu3 。
- jin1 dian4 yong1 wu2 jing1 ， cui4 bei4 fu1 mu4 xu0 。
- xia1 ma0 neng2 zuo4 ji4 ， ke1 dou4 si4 ke3 du2 。
- ling2 xuan1 fu3 bei3 zhu3 ， hua1 qi4 shi2 du4 gu3 。
- yun2 chu2 liao2 xiao4 pin2 ， di4 gou4 xing2 ke3 xu4 。
- huang1 cheng2 tang3 bu2 juan4 ， yi2 zhou4 gan3 ci2 bu3 。
- sui1 wu2 bei3 hai3 jiu3 ， nai3 you3 ping2 jin1 rou4 。
- xiao1 xiao1 xian1 li3 zhi1 ， cheng2 shi4 jiu3 fan2 cu4 。
- ji4 sheng1 yu3 ju4 lai2 ， yin1 wo3 tai2 shang4 gu3 。

## 注释

## 译文

## 赏析
