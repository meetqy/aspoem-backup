---
id: wang-an-shi-yong-wang-wei-zhi-yun-he-chou-ji-shi-shu-huai
title: 用王微之韵和酬即事書懷
titlePinyin: yong4 wang2 wei1 zhi1 yun4 he2 chou2 ji2 shi4 shu1 huai2
titleSlug: yong-wang-wei-zhi-yun-he-chou-ji-shi-shu-huai
author: 王安石
authorPinyin: wang2 an1 shi2
authorSlug: wang-an-shi
dynasty: 宋
dynastyPinyin: song4
dynastySlug: song
tags: []
---

## 正文

- 秦惜逝者耋，晉嘉良士休。
- 古人皆好樂，哀此歲月遒。
- 嗟我抱愁毒，殘年自羈囚。
- 但爲兔得蹄，非復天上鷗。
- 雖知林塘美，欲往輒回輈。
- 名園一散策，笑語隨觥籌。
- 探題繞梅花，高咏接應劉。
- 宿雨洗荒壍，寒蛟沈老湫。
- 沿洄信畫舸，歸路子城幽。
- 冬風不改綠，忽見新陽浮。
- 歡事去如夢，嘉時念難留。
- 明發得君句，謂將續前遊。
- 語我飲倡樂，不如詩獻酬。
- 淮洲奏鍾鼛，雅刺德不猶。
- 文墨有真趣，荒淫何足收。
- 來篇信時女，窈窕衆所求。
- 茲理儻可諧，華簪爲君抽。

## 拼音

- qin2 xi1 shi4 zhe3 die2 ， jin4 jia1 liang2 shi4 xiu1 。
- gu3 ren2 jie1 hao3 le4 ， ai1 ci3 sui4 yue4 qiu2 。
- jie1 wo3 bao4 chou2 du2 ， can2 nian2 zi4 ji1 qiu2 。
- dan4 wei2 tu4 de2 ti2 ， fei1 fu4 tian1 shang4 ou1 。
- sui1 zhi1 lin2 tang2 mei3 ， yu4 wang3 zhe2 hui2 zhou1 。
- ming2 yuan2 yi2 san4 ce4 ， xiao4 yu3 sui2 gong1 chou2 。
- tan4 ti2 rao4 mei2 hua1 ， gao1 yong3 jie1 ying1 liu2 。
- su4 yu3 xi3 huang1 qian4 ， han2 jiao1 shen3 lao3 qiu1 。
- yan2 hui2 xin4 hua4 ge3 ， gui1 lu4 zi0 cheng2 you1 。
- dong1 feng1 bu4 gai3 lü4 ， hu1 jian4 xin1 yang2 fu2 。
- huan1 shi4 qu4 ru2 meng4 ， jia1 shi2 nian4 nan2 liu2 。
- ming2 fa1 de2 jun1 ju4 ， wei4 jiang1 xu4 qian2 you2 。
- yu3 wo3 yin3 chang4 le4 ， bu4 ru2 shi1 xian4 chou2 。
- huai2 zhou1 zou4 zhong1 gao1 ， ya3 ci4 de2 bu4 you2 。
- wen2 mo4 you3 zhen1 qu4 ， huang1 yin2 he2 zu2 shou1 。
- lai2 pian1 xin4 shi2 nü3 ， yao3 tiao3 zhong4 suo3 qiu2 。
- zi1 li3 tang3 ke3 xie2 ， hua2 zan1 wei2 jun1 chou1 。

## 注释

## 译文

## 赏析
