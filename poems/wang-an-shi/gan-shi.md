---
id: wang-an-shi-gan-shi
title: 感事
titlePinyin: gan3 shi4
titleSlug: gan-shi
author: 王安石
authorPinyin: wang2 an1 shi2
authorSlug: wang-an-shi
dynasty: 宋
dynastyPinyin: song4
dynastySlug: song
tags: []
---

## 正文

- 賤子昔在野，心哀此黔首。
- 豐年不飽食，水旱尚何有。
- 雖無剽盜起，萬一且不久。
- 特愁吏之爲，十室災八九。
- 原田敗粟麥，欲訴嗟無賕。
- 間關幸見省，笞扑隨其後。
- 況是交冬春，老弱就僵仆。
- 州家閉倉庾，縣吏鞭租負。
- 鄉鄰銖兩徵，坐逮空南畝。
- 取貲官一毫，奸桀已云富。
- 彼昏方怡然，自謂民父母。
- 朅來佐荒郡，懔懔常慚疚。
- 昔之心所哀，今也執其咎。
- 乘田聖所勉，况乃余之陋。
- 內訟敢不勤，同憂在僚友。

## 拼音

- jian4 zi3 xi1 zai4 ye3 ， xin1 ai1 ci3 qian2 shou3 。
- feng1 nian2 bu4 bao3 shi2 ， shui3 han4 shang4 he2 you3 。
- sui1 wu2 piao1 dao4 qi3 ， wan4 yi4 qie3 bu4 jiu3 。
- te4 chou2 li4 zhi1 wei2 ， shi2 shi4 zai1 ba1 jiu3 。
- yuan2 tian2 bai4 su4 mai4 ， yu4 su4 jie1 wu2 qiu2 。
- jian4 guan1 xing4 jian4 sheng3 ， chi1 pu1 sui2 qi2 hou4 。
- kuang4 shi4 jiao1 dong1 chun1 ， lao3 ruo4 jiu4 jiang1 pu2 。
- zhou1 jia1 bi4 cang1 yu3 ， xian4 li4 bian1 zu1 fu4 。
- xiang1 lin2 zhu1 liang3 zhi3 ， zuo4 dai3 kong1 nan2 mu3 。
- qu3 zi1 guan1 yi4 hao2 ， jian1 jie2 yi3 yun2 fu4 。
- bi3 hun1 fang1 yi2 ran2 ， zi4 wei4 min2 fu4 mu3 。
- qie4 lai2 zuo3 huang1 jun4 ， lin3 lin3 chang2 can2 jiu4 。
- xi1 zhi1 xin1 suo3 ai1 ， jin1 ye3 zhi2 qi2 jiu4 。
- cheng2 tian2 sheng4 suo3 mian3 ， kuang4 nai3 yu2 zhi1 lou4 。
- nei4 song4 gan3 bu4 qin2 ， tong2 you1 zai4 liao2 you3 。

## 注释

## 译文

## 赏析
