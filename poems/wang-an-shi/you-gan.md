---
id: wang-an-shi-you-gan
title: 有感
titlePinyin: you3 gan3
titleSlug: you-gan
author: 王安石
authorPinyin: wang2 an1 shi2
authorSlug: wang-an-shi
dynasty: 宋
dynastyPinyin: song4
dynastySlug: song
tags: []
---

## 正文

- 憶昔與胡子，戲娛西城幽。
- 放斥僕與馬，獨身步田疇。
- 牛豎歌我旁，聽之爲久留。
- 一接田父語，嘆之勝王侯。
- 追逐恨不恣，暮歸輒懷愁。
- 顧常輕千乘，只願足一丘。
- 子時怪我少，好此寂寞遊。
- 笙簧不入耳，又不甘醪羞。
- 那知抱孤傷，罷頓不能遒。
- 世味已鮮少，但餘野心稠。
- 乖離今十年，班髮滿我頭。
- 昔興亦略盡，食眠常百憂。
- 每逢佳山水，欲往輒復休。
- 方壯遂如此，况乃高春秋。

## 拼音

- yi4 xi1 yu3 hu2 zi0 ， xi4 yu2 xi1 cheng2 you1 。
- fang4 chi4 pu2 yu3 ma3 ， du2 shen1 bu4 tian2 chou2 。
- niu2 shu4 ge1 wo3 pang2 ， ting1 zhi1 wei2 jiu3 liu2 。
- yi4 jie1 tian2 fu4 yu3 ， tan4 zhi1 sheng4 wang2 hou2 。
- zhui1 zhu2 hen4 bu2 zi4 ， mu4 gui1 zhe2 huai2 chou2 。
- gu4 chang2 qing1 qian1 cheng2 ， zhi1 yuan4 zu2 yi4 qiu1 。
- zi3 shi2 guai4 wo3 shao3 ， hao3 ci3 ji4 mo4 you2 。
- sheng1 huang2 bu2 ru4 er3 ， you4 bu4 gan1 lao2 xiu1 。
- na4 zhi1 bao4 gu1 shang1 ， ba4 dun4 bu4 neng2 qiu2 。
- shi4 wei4 yi3 xian1 shao3 ， dan4 yu2 ye3 xin1 chou2 。
- guai1 li2 jin1 shi2 nian2 ， ban1 fa4 man3 wo3 tou2 。
- xi1 xing1 yi4 lüe4 jin4 ， shi2 mian2 chang2 bai3 you1 。
- mei3 feng2 jia1 shan1 shui3 ， yu4 wang3 zhe2 fu4 xiu1 。
- fang1 zhuang4 sui4 ru2 ci3 ， kuang4 nai3 gao1 chun1 qiu1 。

## 注释

## 译文

## 赏析
