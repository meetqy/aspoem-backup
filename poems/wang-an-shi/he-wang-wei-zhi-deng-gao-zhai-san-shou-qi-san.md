---
id: wang-an-shi-he-wang-wei-zhi-deng-gao-zhai-san-shou-qi-san
title: 和王微之登高齋三首  其三
titlePinyin: he2 wang2 wei1 zhi1 deng1 gao1 zhai1 san1 shou3     qi2 san1
titleSlug: he-wang-wei-zhi-deng-gao-zhai-san-shou-qi-san
author: 王安石
authorPinyin: wang2 an1 shi2
authorSlug: wang-an-shi
dynasty: 宋
dynastyPinyin: song4
dynastySlug: song
tags: []
---

## 正文

- 干戈六代戰血埋，雙闕尚指山崔嵬。
- 當時君臣但兒戲，把酒空勸長星杯。
- 臨春美女閉黄壤，玉枝自蕊繁如堆。
- 後庭新聲散樵牧，興廢倏忽何其哀。
- 咸陽龍移九州坼，遺種變化呼風雷。
- 蕭條中原碭無水，崛强又此憑江淮。
- 廣陵衣冠掃地去，穿築隴畝爲池臺。
- 吳儂傾家助經始，尺土不借秦人簁。
- 珠犀磊落萬艘入，金璧照耀千門開。
- 建隆天飛跨兩海，南發交廣東溫台。
- 中間嶪嶪地無幾，欲久割據誠難哉。
- 靈旗指麾盡貔虎，談笑力可南山排。
- 樓船蔽川莫敢動，扶伏但有謀臣來。
- 百年滄洲自潮汐，事往不與波爭迴。
- 黄雲荒城失苑路，白草廢畤空壇垓。
- 使君新篇韻險絕，登眺感悼隨嘲咍。
- 嗟予愁憊氣已竭，對壘每欲相劘挨。
- 揮毫更想能一戰，數窘乃見詩人才。

## 拼音

- gan1 ge1 liu4 dai4 zhan4 xue4 mai2 ， shuang1 que4 shang4 zhi3 shan1 cui1 wei2 。
- dang1 shi2 jun1 chen2 dan4 er2 xi4 ， ba3 jiu3 kong1 quan4 chang2 xing1 bei1 。
- lin2 chun1 mei3 nü3 bi4 huang2 rang3 ， yu4 zhi1 zi4 rui3 fan2 ru2 dui1 。
- hou4 ting2 xin1 sheng1 san4 qiao2 mu4 ， xing1 fei4 shu1 hu1 he2 qi2 ai1 。
- xian2 yang2 long2 yi2 jiu3 zhou1 che4 ， yi2 zhong3 bian4 hua4 hu1 feng1 lei2 。
- xiao1 tiao2 zhong1 yuan2 dang4 wu2 shui3 ， jue2 qiang2 you4 ci3 ping2 jiang1 huai2 。
- guang3 ling2 yi1 guan1 sao3 di4 qu4 ， chuan1 zhu4 long3 mu3 wei2 chi2 tai2 。
- wu2 nong2 qing1 jia1 zhu4 jing1 shi3 ， chi3 tu3 bu2 jie4 qin2 ren2 shai1 。
- zhu1 xi1 lei3 luo4 wan4 sou1 ru4 ， jin1 bi4 zhao4 yao4 qian1 men2 kai1 。
- jian4 long2 tian1 fei1 kua4 liang3 hai3 ， nan2 fa1 jiao1 guang3 dong1 wen1 tai2 。
- zhong1 jian4 ye4 ye4 di4 wu2 ji1 ， yu4 jiu3 ge1 ju4 cheng2 nan2 zai1 。
- ling2 qi2 zhi3 hui1 jin4 pi2 hu3 ， tan2 xiao4 li4 ke3 nan2 shan1 pai2 。
- lou2 chuan2 bi4 chuan1 mo4 gan3 dong4 ， fu2 fu2 dan4 you3 mou2 chen2 lai2 。
- bai3 nian2 cang1 zhou1 zi4 chao2 xi1 ， shi4 wang3 bu4 yu3 bo1 zheng1 hui2 。
- huang2 yun2 huang1 cheng2 shi1 yuan4 lu4 ， bai2 cao3 fei4 zhi4 kong1 tan2 gai1 。
- shi3 jun1 xin1 pian1 yun4 xian3 jue2 ， deng1 tiao4 gan3 dao4 sui2 chao2 hai1 。
- jie1 yu3 chou2 bei4 qi4 yi3 jie2 ， dui4 lei3 mei3 yu4 xiang1 mo2 ai1 。
- hui1 hao2 geng4 xiang3 neng2 yi2 zhan4 ， shu4 jiong3 nai3 jian4 shi1 ren2 cai2 。

## 注释

## 译文

## 赏析
