---
id: wang-an-shi-song-cheng-gong-pi-shou-hong-zhou
title: 送程公闢守洪州
titlePinyin: song4 cheng2 gong1 pi4 shou3 hong2 zhou1
titleSlug: song-cheng-gong-pi-shou-hong-zhou
author: 王安石
authorPinyin: wang2 an1 shi2
authorSlug: wang-an-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 畫船插幟摇秋光，鳴鐃傳鼓水洋洋。
- 豫章太守吳郡郎，行指斗牛先過鄉。
- 鄉人出郭航酒漿，炰鼈鱠魚炊稻粱。
- 芡頭肥大菱腰長，釂酬喧呼坐滿床。
- 怪君三年寓瞿塘，又驅傳馬登太行。
- 纓旄脫盡歸大梁，翻然出走天南疆。
- 九江左投貢與章，揚瀾吹漂浩無旁。
- 老蛟戲水風助狂，盤渦忽坼千丈强。
- 君聞此語悲慨慷，迎吏乃前持一觴。
- 鄙州歷選多俊良，鎮撫時有諸侯王。
- 拂天高閣朱鳥翔，西山蟠繞鱗鬣蒼。
- 下視城塹真金湯，雄樓傑屋鬰相望。
- 中戶尚有千金藏，漂田種秔出穰穰。
- 沉檀珠犀雜萬商，大舟如山起牙檣。
- 輸瀉交廣流荆揚，輕裾利屣列名倡。
- 春風蹋謠能斷腸，平湖灣塢煙渺茫。
- 樹石珍怪花草香，幽處往往聞笙簧。
- 地靈人秀古所臧，勝兵可使酒可嘗。
- 十州將吏隨低昂，談笑指麾回雨暘。
- 非君才高力方剛，豈得跨有此一方。
- 無爲聽客欲霑裳，使君謝吏趣治裝。
- 我行樂矣未渠央。

## 拼音

- hua4 chuan2 cha1 zhi4 yao2 qiu1 guang1 ， ming2 nao2 chuan2 gu3 shui3 yang2 yang2 。
- yu4 zhang1 tai4 shou3 wu2 jun4 lang2 ， xing2 zhi3 dou4 niu2 xian1 guo4 xiang1 。
- xiang1 ren2 chu1 guo1 hang2 jiu3 jiang1 ， pao2 bie1 kuai4 yu2 chui1 dao4 liang2 。
- qian4 tou2 fei2 da4 ling2 yao1 chang2 ， jiao4 chou2 xuan1 hu1 zuo4 man3 chuang2 。
- guai4 jun1 san1 nian2 yu4 qu2 tang2 ， you4 qu1 chuan2 ma3 deng1 tai4 hang2 。
- ying1 mao2 tuo1 jin4 gui1 da4 liang2 ， fan1 ran2 chu1 zou3 tian1 nan2 jiang1 。
- jiu3 jiang1 zuo3 tou2 gong4 yu3 zhang1 ， yang2 lan2 chui1 piao1 hao4 wu2 pang2 。
- lao3 jiao1 xi4 shui3 feng1 zhu4 kuang2 ， pan2 wo1 hu1 che4 qian1 zhang4 qiang2 。
- jun1 wen2 ci3 yu3 bei1 kai3 kang1 ， ying2 li4 nai3 qian2 chi2 yi4 shang1 。
- bi3 zhou1 li4 xuan3 duo1 jun4 liang2 ， zhen4 fu3 shi2 you3 zhu1 hou2 wang2 。
- fu2 tian1 gao1 ge2 zhu1 niao3 xiang2 ， xi1 shan1 pan2 rao4 lin2 lie4 cang1 。
- xia4 shi4 cheng2 qian4 zhen1 jin1 tang1 ， xiong2 lou2 jie2 wu1 yu4 xiang1 wang4 。
- zhong1 hu4 shang4 you3 qian1 jin1 cang2 ， piao1 tian2 zhong3 jing1 chu1 rang2 rang2 。
- chen2 tan2 zhu1 xi1 za2 wan4 shang1 ， da4 zhou1 ru2 shan1 qi3 ya2 qiang2 。
- shu1 xie4 jiao1 guang3 liu2 jing1 yang2 ， qing1 ju1 li4 xi3 lie4 ming2 chang4 。
- chun1 feng1 ta4 yao2 neng2 duan4 chang2 ， ping2 hu2 wan1 wu4 yan1 miao3 mang2 。
- shu4 shi2 zhen1 guai4 hua1 cao3 xiang1 ， you1 chu3 wang3 wang3 wen2 sheng1 huang2 。
- di4 ling2 ren2 xiu4 gu3 suo3 zang1 ， sheng4 bing1 ke3 shi3 jiu3 ke3 chang2 。
- shi2 zhou1 jiang1 li4 sui2 di1 ang2 ， tan2 xiao4 zhi3 hui1 hui2 yu3 yang2 。
- fei1 jun1 cai2 gao1 li4 fang1 gang1 ， qi3 de2 kua4 you3 ci3 yi4 fang1 。
- wu2 wei2 ting1 ke4 yu4 zhan1 shang0 ， shi3 jun1 xie4 li4 qu4 zhi4 zhuang1 。
- wo3 xing2 le4 yi3 wei4 qu2 yang1 。

## 注释

## 译文

## 赏析
