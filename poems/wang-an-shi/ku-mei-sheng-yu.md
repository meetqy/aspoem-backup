---
id: wang-an-shi-ku-mei-sheng-yu
title: 哭梅聖俞
titlePinyin: ku1 mei2 sheng4 yu2
titleSlug: ku-mei-sheng-yu
author: 王安石
authorPinyin: wang2 an1 shi2
authorSlug: wang-an-shi
dynasty: 宋
dynastyPinyin: song4
dynastySlug: song
tags: []
---

## 正文

- 詩行於世先春秋，國風變衰始柏舟。
- 文辭感激多所憂，律呂尚可諧鳴球。
- 先王澤竭士已偷，紛紛作者始可羞。
- 其聲與節急以浮，真人當天施再流。
- 篤生梅公應時求，頌歌文武功業優。
- 經奇緯麗散九州，衆皆少銳老則不。
- 翁獨辛苦不能休，惜無采者人名遒。
- 貴人憐公青兩眸，吹噓可使高岑樓。
- 坐令隠約不見收，空能乞錢助饙餾。
- 疑此有物司諸幽，棲棲孔孟葬魯鄒。
- 後始卓犖稱軻丘，聖賢與命相楯矛。
- 勢欲强達誠無由，詩人况又多窮愁。
- 李杜亦不爲公侯，公窺窮阨以身投。
- 坎軻坐老當誰尤，吁嗟豈即非善謀。
- 虎豹雖死皮終留，飄然載喪下陰溝。
- 粉書軸幅懸無旒，高堂萬里哀白頭。
- 東望使我商聲謳。

## 拼音

- shi1 xing2 wu1 shi4 xian1 chun1 qiu1 ， guo2 feng1 bian4 shuai1 shi3 bai3 zhou1 。
- wen2 ci2 gan3 ji1 duo1 suo3 you1 ， lü4 lü3 shang4 ke3 xie2 ming2 qiu2 。
- xian1 wang2 ze2 jie2 shi4 yi3 tou1 ， fen1 fen1 zuo4 zhe3 shi3 ke3 xiu1 。
- qi2 sheng1 yu3 jie2 ji2 yi3 fu2 ， zhen1 ren2 dang1 tian1 shi1 zai4 liu2 。
- du3 sheng1 mei2 gong1 ying1 shi2 qiu2 ， song4 ge1 wen2 wu3 gong1 ye4 you1 。
- jing1 qi2 wei3 li2 san4 jiu3 zhou1 ， zhong4 jie1 shao3 rui4 lao3 ze2 bu4 。
- weng1 du2 xin1 ku3 bu4 neng2 xiu1 ， xi1 wu2 cai3 zhe3 ren2 ming2 qiu2 。
- gui4 ren2 lian2 gong1 qing1 liang3 mou2 ， chui1 xu1 ke3 shi3 gao1 cen2 lou2 。
- zuo4 ling4 yin3 yue1 bu2 jian4 shou1 ， kong1 neng2 qi3 qian2 zhu4 fen1 liu4 。
- yi2 ci3 you3 wu4 si1 zhu1 you1 ， qi1 qi1 kong3 meng4 zang4 lu3 zou1 。
- hou4 shi3 zhuo2 luo4 cheng1 ke1 qiu1 ， sheng4 xian2 yu3 ming4 xiang4 dun4 mao2 。
- shi4 yu4 qiang2 da2 cheng2 wu2 you2 ， shi1 ren2 kuang4 you4 duo1 qiong2 chou2 。
- li3 du4 yi4 bu4 wei2 gong1 hou2 ， gong1 kui1 qiong2 e4 yi3 shen1 tou2 。
- kan3 ke1 zuo4 lao3 dang1 shui2 you2 ， xu1 jie1 qi3 ji2 fei1 shan4 mou2 。
- hu3 bao4 sui1 si3 pi2 zhong1 liu2 ， piao1 ran2 zai4 sang1 xia4 yin1 gou1 。
- fen3 shu1 zhou2 fu2 xuan2 wu2 liu2 ， gao1 tang2 wan4 li3 ai1 bai2 tou2 。
- dong1 wang4 shi3 wo3 shang1 sheng1 ou1 。

## 注释

## 译文

## 赏析
