---
id: wang-an-shi-jiu-jing
title: 九井
titlePinyin: jiu3 jing3
titleSlug: jiu-jing
author: 王安石
authorPinyin: wang2 an1 shi2
authorSlug: wang-an-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 沿崖涉澗三十里，高下犖確無人耕。
- 捫蘿挽蔦到山趾，仰見吹瀉何崢嶸。
- 餘聲投林欲風雨，末勢卷土猶溪阬。
- 飛蟲凌兢走獸慄，霜雪夏落雷冬鳴。
- 野人往往見神物，鱗甲漠漠雲隨行。
- 我來立久無所得，空數石上菖蒲生。
- 中官繫龍沉玉冊，小吏磔狗澆銀觥。
- 地形偶爾藏險怪，天意未必司陰晴。
- 山川在理有崩竭，丘壑自古相虛盈。
- 誰能保此千世後，天柱不折泉常傾。

## 拼音

- yan2 ya2 she4 jian4 san1 shi2 li3 ， gao1 xia4 luo4 que4 wu2 ren2 geng1 。
- men2 luo2 wan3 niao3 dao4 shan1 zhi3 ， yang3 jian4 chui1 xie4 he2 zheng1 rong2 。
- yu2 sheng1 tou2 lin2 yu4 feng1 yu3 ， mo4 shi4 juan4 tu3 you2 xi1 keng1 。
- fei1 chong2 ling2 jing1 zou3 shou4 li4 ， shuang1 xue3 xia4 luo4 lei2 dong1 ming2 。
- ye3 ren2 wang3 wang3 jian4 shen2 wu4 ， lin2 jia3 mo4 mo4 yun2 sui2 xing2 。
- wo3 lai2 li4 jiu3 wu2 suo3 de2 ， kong1 shu4 shi2 shang4 chang1 pu2 sheng1 。
- zhong1 guan1 xi4 long2 chen2 yu4 ce4 ， xiao3 li4 zhe2 gou3 jiao1 yin2 gong1 。
- di4 xing2 ou3 er3 cang2 xian3 guai4 ， tian1 yi4 wei4 bi4 si1 yin1 qing2 。
- shan1 chuan1 zai4 li3 you3 beng1 jie2 ， qiu1 he4 zi4 gu3 xiang1 xu1 ying2 。
- shui2 neng2 bao3 ci3 qian1 shi4 hou4 ， tian1 zhu4 bu4 zhe2 quan2 chang2 qing1 。

## 注释

## 译文

## 赏析
