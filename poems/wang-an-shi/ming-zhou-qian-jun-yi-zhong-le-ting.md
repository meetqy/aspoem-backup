---
id: wang-an-shi-ming-zhou-qian-jun-yi-zhong-le-ting
title: 明州錢君倚衆樂亭
titlePinyin: ming2 zhou1 qian2 jun1 yi3 zhong4 le4 ting2
titleSlug: ming-zhou-qian-jun-yi-zhong-le-ting
author: 王安石
authorPinyin: wang2 an1 shi2
authorSlug: wang-an-shi
dynasty: 宋
dynastyPinyin: song4
dynastySlug: song
tags: []
---

## 正文

- 使君幕府開東部，名高海曲人知慕。
- 艤船談笑政即成，洗滌山川作嘉趣。
- 平泉浩蕩銀河注，想見明星弄機杼。
- 載沙築成天上路，投虹爲橋取孤嶼。
- 掃除荆棘水中央，碧瓦朱甍隨指顧。
- 春風滿城金版舫，來看置酒新亭上。
- 百女吹笙綵鳳悲，一夫伐鼓靈鼉壯。
- 安期羨門相與遊，方丈蓬萊不更求。
- 酒酣忽跨鯨魚去，陳迹空令此地留。

## 拼音

- shi3 jun1 mu4 fu3 kai1 dong1 bu4 ， ming2 gao1 hai3 qu3 ren2 zhi1 mu4 。
- yi3 chuan2 tan2 xiao4 zheng4 ji2 cheng2 ， xi3 di2 shan1 chuan1 zuo4 jia1 qu4 。
- ping2 quan2 hao4 dang4 yin2 he2 zhu4 ， xiang3 jian4 ming2 xing1 nong4 ji1 zhu4 。
- zai4 sha1 zhu4 cheng2 tian1 shang4 lu4 ， tou2 hong2 wei2 qiao2 qu3 gu1 yu3 。
- sao3 chu2 jing1 ji2 shui3 zhong1 yang1 ， bi4 wa3 zhu1 meng2 sui2 zhi3 gu4 。
- chun1 feng1 man3 cheng2 jin1 ban3 fang3 ， lai2 kan4 zhi4 jiu3 xin1 ting2 shang4 。
- bai3 nü3 chui1 sheng1 cai3 feng4 bei1 ， yi4 fu1 fa2 gu3 ling2 tuo2 zhuang4 。
- an1 qi1 xian4 men2 xiang1 yu3 you2 ， fang1 zhang4 peng2 lai2 bu2 geng4 qiu2 。
- jiu3 han1 hu1 kua4 jing1 yu2 qu4 ， chen2 ji4 kong1 ling4 ci3 di4 liu2 。

## 注释

## 译文

## 赏析
