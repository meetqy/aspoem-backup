---
id: wang-an-shi-zhang-shi-jing-ju-yuan
title: 張氏靜居院
titlePinyin: zhang1 shi4 jing4 ju1 yuan4
titleSlug: zhang-shi-jing-ju-yuan
author: 王安石
authorPinyin: wang2 an1 shi2
authorSlug: wang-an-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 動者利進爲，靜者樂止居。
- 物性有偏得，惟賢時卷舒。
- 張侯始出仕，所至多名譽。
- 老矣歸偃休，買地斸荒蕪。
- 屋成爲令名，名實與時俱。
- 南堂棲幽真，晨起瞻像圖。
- 北堂畫五禽，游戲養形軀。
- 燕有諸賓庭，學有諸子廬。
- 問侯年幾何，矯矯八十餘。
- 問侯何能爾，心不藏憂愉。
- 問侯客何爲，弦歌飲投壺。
- 問侯兒何讀，夏商及唐虞。
- 嵩山填門戶，洛水繞階除。
- 侯於山水間，結駟有通衢。
- 我念老退者，古多賢大夫。
- 留侯亦養生，乃欲凌空虛。
- 閉門不飲酒，豈異山中臞。
- 疏傅稍喜客，揮金能自娛。
- 不聞喜教子，滿屋青紫朱。
- 張侯能兼取，勝事古所無。
- 褒稱有樂石，丞相爲之書。
- 而我不自量，聞風亦歌呼。

## 拼音

- dong4 zhe3 li4 jin4 wei2 ， jing4 zhe3 le4 zhi3 ju1 。
- wu4 xing4 you3 pian1 de2 ， wei2 xian2 shi2 juan3 shu1 。
- zhang1 hou2 shi3 chu1 shi4 ， suo3 zhi4 duo1 ming2 yu4 。
- lao3 yi3 gui1 yan3 xiu1 ， mai3 di4 zhu2 huang1 wu2 。
- wu1 cheng2 wei2 ling4 ming2 ， ming2 shi2 yu3 shi2 ju4 。
- nan2 tang2 qi1 you1 zhen1 ， chen2 qi3 zhan1 xiang4 tu2 。
- bei3 tang2 hua4 wu3 qin2 ， you2 xi4 yang3 xing2 qu1 。
- yan4 you3 zhu1 bin1 ting2 ， xue2 you3 zhu1 zi3 lu2 。
- wen4 hou2 nian2 ji1 he2 ， jiao3 jiao3 ba1 shi2 yu2 。
- wen4 hou2 he2 neng2 er3 ， xin1 bu4 cang2 you1 yu2 。
- wen4 hou2 ke4 he2 wei2 ， xian2 ge1 yin3 tou2 hu2 。
- wen4 hou2 er2 he2 du2 ， xia4 shang1 ji2 tang2 yu2 。
- song1 shan1 tian2 men2 hu4 ， luo4 shui3 rao4 jie1 chu2 。
- hou2 wu1 shan1 shui3 jian4 ， jie2 si4 you3 tong1 qu2 。
- wo3 nian4 lao3 tui4 zhe3 ， gu3 duo1 xian2 dai4 fu0 。
- liu2 hou2 yi4 yang3 sheng1 ， nai3 yu4 ling2 kong1 xu1 。
- bi4 men2 bu4 yin3 jiu3 ， qi3 yi4 shan1 zhong1 qu2 。
- shu1 fu4 shao1 xi3 ke4 ， hui1 jin1 neng2 zi4 yu2 。
- bu4 wen2 xi3 jiao4 zi3 ， man3 wu1 qing1 zi3 zhu1 。
- zhang1 hou2 neng2 jian1 qu3 ， sheng4 shi4 gu3 suo3 wu2 。
- bao1 cheng1 you3 le4 shi2 ， cheng2 xiang4 wei2 zhi1 shu1 。
- er2 wo3 bu2 zi4 liang4 ， wen2 feng1 yi4 ge1 hu1 。

## 注释

## 译文

## 赏析
