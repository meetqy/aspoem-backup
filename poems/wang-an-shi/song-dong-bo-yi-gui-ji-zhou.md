---
id: wang-an-shi-song-dong-bo-yi-gui-ji-zhou
title: 送董伯懿歸吉州
titlePinyin: song4 dong3 bo2 yi4 gui1 ji2 zhou1
titleSlug: song-dong-bo-yi-gui-ji-zhou
author: 王安石
authorPinyin: wang2 an1 shi2
authorSlug: wang-an-shi
dynasty: 宋
dynastyPinyin: song4
dynastySlug: song
tags: []
---

## 正文

- 我來以喪歸，君至因謫徙。
- 蒼黄憂患中，邂逅遇於此。
- 去年服初除，聽赦相助喜。
- 看君數歸月，但屈兩三指。
- 茫然冬更秋，一笑非願始。
- 籃輿楊柳下，明月芙蕖水。
- 僮饑屢闚門，客罷方隠几。
- 是非評衆詩，成敗斷前史。
- 時時對奕石，漫浪爭生死。
- 送迎皆幅巾，設食但陳米。
- 亦曾戲篇章，揮翰疾蒿矢。
- 君豪才有餘，我老憊先止。
- 東城景陽陌，南望長干紫。
- 欲斸三畝蔬，於焉寄殘齒。
- 經過許後日，唱和猶在耳。
- 新恩忽捨我，欣悵生彼己。
- 江湖北風帆，捩柂即千里。
- 相逢知何時，莫惜縑與紙。

## 拼音

- wo3 lai2 yi3 sang1 gui1 ， jun1 zhi4 yin1 zhe2 xi3 。
- cang1 huang2 you1 huan4 zhong1 ， xie4 hou4 yu4 wu1 ci3 。
- qu4 nian2 fu2 chu1 chu2 ， ting1 she4 xiang1 zhu4 xi3 。
- kan4 jun1 shu4 gui1 yue4 ， dan4 qu1 liang3 san1 zhi3 。
- mang2 ran2 dong1 geng4 qiu1 ， yi2 xiao4 fei1 yuan4 shi3 。
- lan2 yu2 yang2 liu3 xia4 ， ming2 yue4 fu2 qu2 shui3 。
- tong2 ji1 lü3 kui1 men2 ， ke4 ba4 fang1 yin3 ji3 。
- shi4 fei1 ping2 zhong4 shi1 ， cheng2 bai4 duan4 qian2 shi3 。
- shi2 shi2 dui4 yi4 shi2 ， man4 lang4 zheng1 sheng1 si3 。
- song4 ying2 jie1 fu2 jin1 ， she4 shi2 dan4 chen2 mi3 。
- yi4 ceng2 xi4 pian1 zhang1 ， hui1 han4 ji2 hao1 shi3 。
- jun1 hao2 cai2 you3 yu2 ， wo3 lao3 bei4 xian1 zhi3 。
- dong1 cheng2 jing3 yang2 mo4 ， nan2 wang4 chang2 gan1 zi3 。
- yu4 zhu2 san1 mu3 shu1 ， wu1 yan1 ji4 can2 chi3 。
- jing1 guo4 xu1 hou4 ri4 ， chang4 he4 you2 zai4 er3 。
- xin1 en1 hu1 she3 wo3 ， xin1 chang4 sheng1 bi3 ji3 。
- jiang1 hu2 bei3 feng1 fan1 ， lie4 yi2 ji2 qian1 li3 。
- xiang1 feng2 zhi1 he2 shi2 ， mo4 xi1 jian1 yu3 zhi3 。

## 注释

## 译文

## 赏析
