---
id: wang-an-shi-jin-shan-si
title: 金山寺
titlePinyin: jin1 shan1 si4
titleSlug: jin-shan-si
author: 王安石
authorPinyin: wang2 an1 shi2
authorSlug: wang-an-shi
dynasty: 宋
dynastyPinyin: song4
dynastySlug: song
tags: []
---

## 正文

- 招提憑高岡，四面斷行旅。
- 勝地猶在險，浮梁裊相拄。
- 大江當我前，颭灧翠綃舞。
- 通流與厨會，甘美勝牛乳。
- 扣欄出黿鼉，幽姿可時睹。
- 夜深殿突兀，太微凝帝宇。
- 壁立兩崖對，迢迢隔雲雨。
- 天多剩得月，月落聞津鼓。
- 夜風一何喧，大舶夾雙艣。
- 顛沉在須臾，我自檝迎汝。
- 始知像教力，但度無所苦。
- 憶昨狼狽初，只見石與土。
- 榮華一朝盡，土梗空俯僂。
- 人事隨轉燭，蒼茫竟誰主。
- 咄嗟檀施開，繡楹盤萬礎。
- 高閣切星辰，新秋照牛女。
- 湯休起我病，轉上青天去。
- 攝身凌蒼霞，同憑朱欄語。
- 我歌爾其聆，幽憤得一吐。
- 誰言張處士，雄筆映千古。

## 拼音

- zhao1 ti2 ping2 gao1 gang1 ， si4 mian4 duan4 xing2 lü3 。
- sheng4 di4 you2 zai4 xian3 ， fu2 liang2 niao3 xiang1 zhu3 。
- da4 jiang1 dang1 wo3 qian2 ， zhan3 yan4 cui4 xiao1 wu3 。
- tong1 liu2 yu3 chu2 hui4 ， gan1 mei3 sheng4 niu2 ru3 。
- kou4 lan2 chu1 yuan2 tuo2 ， you1 zi1 ke3 shi2 du3 。
- ye4 shen1 dian4 tu1 wu4 ， tai4 wei1 ning2 di4 yu3 。
- bi4 li4 liang3 ya2 dui4 ， tiao2 tiao2 ge2 yun2 yu3 。
- tian1 duo1 sheng4 de2 yue4 ， yue4 luo4 wen2 jin1 gu3 。
- ye4 feng1 yi4 he2 xuan1 ， da4 bo2 jia1 shuang1 lu3 。
- dian1 chen2 zai4 xu1 yu2 ， wo3 zi4 ji2 ying2 ru3 。
- shi3 zhi1 xiang4 jiao4 li4 ， dan4 du4 wu2 suo3 ku3 。
- yi4 zuo2 lang2 bei4 chu1 ， zhi1 jian4 shi2 yu3 tu3 。
- rong2 hua2 yi4 zhao1 jin4 ， tu3 geng3 kong1 fu3 lü3 。
- ren2 shi4 sui2 zhuan3 zhu2 ， cang1 mang2 jing4 shui2 zhu3 。
- duo1 jie1 tan2 shi1 kai1 ， xiu4 ying2 pan2 wan4 chu3 。
- gao1 ge2 qie4 xing1 chen2 ， xin1 qiu1 zhao4 niu2 nü3 。
- tang1 xiu1 qi3 wo3 bing4 ， zhuan3 shang4 qing1 tian1 qu4 。
- she4 shen1 ling2 cang1 xia2 ， tong2 ping2 zhu1 lan2 yu3 。
- wo3 ge1 er3 qi2 ling2 ， you1 fen4 de2 yi4 tu3 。
- shui2 yan2 zhang1 chu3 shi4 ， xiong2 bi3 ying4 qian1 gu3 。

## 注释

## 译文

## 赏析
