---
id: wang-an-shi-ji-shen-bo-yun
title: 寄慎伯筠
titlePinyin: ji4 shen4 bo2 yun2
titleSlug: ji-shen-bo-yun
author: 王安石
authorPinyin: wang2 an1 shi2
authorSlug: wang-an-shi
dynasty: 宋
dynastyPinyin: song4
dynastySlug: song
tags: []
---

## 正文

- 世網掛士如蛛絲，大不及取小綴之。
- 宜乎倜儻不低斂，醉脚踏倒青天低。
- 前日才能始誰播，一口驚張萬誇和。
- 雷公訴帝喘欲吹，咸恐聲名塞天破。
- 文章喜以怪自娛，不肯裁縮要有餘。
- 多爲峭句不姿媚，天骨老硬無皮膚。
- 人傳書染莫對當，破卵驚出鸞鳳翔。
- 人間下筆不肯屈，鐵索急纏蛟龍僵。
- 少年意氣强不羈，虎脅插翼白日飛。
- 欲將獨立誇萬世，笑誚李白爲癡兒。
- 四天無壁才可家，醉膽憤癢遣酒拏。
- 欲偷北斗酌竭酒，力拔太華鑣鯨牙。
- 世儒口軟聲似蠅，好於壯士爲忌憎。
- 我獨久仰願一見，浩歌不敢兒女聲。

## 拼音

- shi4 wang3 gua4 shi4 ru2 zhu1 si1 ， da4 bu4 ji2 qu3 xiao3 zhui4 zhi1 。
- yi2 hu1 ti4 tang3 bu4 di1 lian3 ， zui4 jiao3 ta4 dao3 qing1 tian1 di1 。
- qian2 ri4 cai2 neng2 shi3 shui2 bo1 ， yi4 kou3 jing1 zhang1 wan4 kua1 he2 。
- lei2 gong1 su4 di4 chuan3 yu4 chui1 ， xian2 kong3 sheng1 ming2 sai1 tian1 po4 。
- wen2 zhang1 xi3 yi3 guai4 zi4 yu2 ， bu4 ken3 cai2 suo1 yao4 you3 yu2 。
- duo1 wei2 qiao4 ju4 bu4 zi1 mei4 ， tian1 gu3 lao3 ying4 wu2 pi2 fu1 。
- ren2 chuan2 shu1 ran3 mo4 dui4 dang1 ， po4 luan3 jing1 chu1 luan2 feng4 xiang2 。
- ren2 jian4 xia4 bi3 bu4 ken3 qu1 ， tie3 suo3 ji2 chan2 jiao1 long2 jiang1 。
- shao4 nian2 yi4 qi4 qiang2 bu4 ji1 ， hu3 xie2 cha1 yi4 bai2 ri4 fei1 。
- yu4 jiang1 du2 li4 kua1 wan4 shi4 ， xiao4 qiao4 li3 bai2 wei2 chi1 er2 。
- si4 tian1 wu2 bi4 cai2 ke3 jia1 ， zui4 dan3 fen4 yang3 qian3 jiu3 na2 。
- yu4 tou1 bei3 dou3 zhuo2 jie2 jiu3 ， li4 ba2 tai4 hua2 biao1 jing1 ya2 。
- shi4 ru2 kou3 ruan3 sheng1 si4 ying2 ， hao3 wu1 zhuang4 shi4 wei2 ji4 zeng1 。
- wo3 du2 jiu3 yang3 yuan4 yi2 jian4 ， hao4 ge1 bu4 gan3 er2 nü3 sheng1 。

## 注释

## 译文

## 赏析
