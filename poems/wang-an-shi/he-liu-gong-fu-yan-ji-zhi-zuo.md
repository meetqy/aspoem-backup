---
id: wang-an-shi-he-liu-gong-fu-yan-ji-zhi-zuo
title: 和劉貢甫燕集之作
titlePinyin: he2 liu2 gong4 fu3 yan4 ji2 zhi1 zuo4
titleSlug: he-liu-gong-fu-yan-ji-zhi-zuo
author: 王安石
authorPinyin: wang2 an1 shi2
authorSlug: wang-an-shi
dynasty: 宋
dynastyPinyin: song4
dynastySlug: song
tags: []
---

## 正文

- 馮侯天馬壯不羈，韓侯白鷺下清池。
- 劉侯羽翰秋欲擊，吳侯葩萼春爭披。
- 沈侯玉雪照人潔，蕭灑已見江湖姿。
- 唯予貌醜駭公等，自鏡亦正如蒙倛。
- 忘形論交喜有得，杯酒邂逅今良時。
- 心親不復異新舊，便脫巾屨相諧嬉。
- 空堂無塵小雨定，濃綠翳水浮秋曦。
- 高談四坐掃炎熱，木末更送凉風吹。
- 此歡不盡忽分散，明月照屋空參差。
- 平明餘清在心耳，洗我重得劉侯詩。
- 劉侯未見聞已熟，吾友稱誦多文辭。
- 才高意大方用世，自有豪俊相攀追。
- 咨予後會恐不數，魂夢久向東南馳。
- 何時扁舟却顧我，還欲迎子遊山陂。

## 拼音

- feng2 hou2 tian1 ma3 zhuang4 bu4 ji1 ， han2 hou2 bai2 lu4 xia4 qing1 chi2 。
- liu2 hou2 yu3 han4 qiu1 yu4 ji1 ， wu2 hou2 pa1 e4 chun1 zheng1 pi1 。
- shen3 hou2 yu4 xue3 zhao4 ren2 jie2 ， xiao1 sa3 yi3 jian4 jiang1 hu2 zi1 。
- wei2 yu3 mao4 chou3 hai4 gong1 deng3 ， zi4 jing4 yi4 zheng4 ru2 meng2 qi1 。
- wang4 xing2 lun4 jiao1 xi3 you3 de2 ， bei1 jiu3 xie4 hou4 jin1 liang2 shi2 。
- xin1 qin1 bu2 fu4 yi4 xin1 jiu4 ， bian4 tuo1 jin1 ju4 xiang1 xie2 xi1 。
- kong1 tang2 wu2 chen2 xiao3 yu3 ding4 ， nong2 lü4 yi4 shui3 fu2 qiu1 xi1 。
- gao1 tan2 si4 zuo4 sao3 yan2 re4 ， mu4 mo4 geng4 song4 liang2 feng1 chui1 。
- ci3 huan1 bu2 jin4 hu1 fen1 san4 ， ming2 yue4 zhao4 wu1 kong1 can1 cha4 。
- ping2 ming2 yu2 qing1 zai4 xin1 er3 ， xi3 wo3 zhong4 de2 liu2 hou2 shi1 。
- liu2 hou2 wei4 jian4 wen2 yi3 shu2 ， wu2 you3 cheng1 song4 duo1 wen2 ci2 。
- cai2 gao1 yi4 da4 fang1 yong4 shi4 ， zi4 you3 hao2 jun4 xiang1 pan1 zhui1 。
- zi1 yu3 hou4 hui4 kong3 bu2 shu4 ， hun2 meng4 jiu3 xiang4 dong1 nan2 chi2 。
- he2 shi2 pian1 zhou1 que4 gu4 wo3 ， huan2 yu4 ying2 zi3 you2 shan1 bei1 。

## 注释

## 译文

## 赏析
