---
id: wang-an-shi-song-jiang-ning-peng-gei-shi-fu-que
title: 送江寧彭給事赴闕
titlePinyin: song4 jiang1 ning2 peng2 gei3 shi4 fu4 que4
titleSlug: song-jiang-ning-peng-gei-shi-fu-que
author: 王安石
authorPinyin: wang2 an1 shi2
authorSlug: wang-an-shi
dynasty: 宋
dynastyPinyin: song4
dynastySlug: song
tags: []
---

## 正文

- 西江望士衆長兼，卓犖傳家在一男。
- 壯志異時開史牒，妙齡終日對書龕。
- 桂堂發策收科選，櫻苑頒詩豫宴酣。
- 大邑援琴聊試可，小州懷紱果才堪。
- 分臺拜職榮先入，抗疏辭恩恥橫覃。
- 勁操比松寒不撓，忠言如藥苦非甘。
- 龍鱗直爲當官觸，虎穴寧關射利探。
- 朱轂獸頭終協夢，粉闈雞舌更須含。
- 均輸北轉荆門鷁，勸課西臨蜀市蠶。
- 期信有兒迎郭伋，食貧無地乞羊曇。
- 櫜垂鈴棧駝鳴𡇼，節擁棠郊虎視眈。
- 歸見廣墀瞻斧藻，對揚初服改朱藍。
- 進班華省財方阜，出按窮邊虜稍戡。
- 帝命賈琮當冀北，民歌姬奭次周南。
- 投壺饗客魚無乙，伐鼓蒐兵馬有驔。
- 鯨鬣掀紅旗杳杳，虬髯吒黑纛鬖鬖。
- 威加諸部風霜肅，惠浸連營雨露涵。
- 大斗時時能劇飲，輕裘往往祇清談。
- 乾龍已應天飛五，晉馬徐觀晝接三。
- 道在君臣方自合，德侔卿長亦誰慚。
- 便蕃肯較平生寵，放曠皆知雅性妉。
- 委佩去辭廷殖殖，揚舲來得府潭潭。
- 一尊客語從容盡，千里人情委曲諳。
- 豈但搢紳稱召杜，故多扶杖祝彭聃。
- 幕中俊乂閑刀筆，帳下驍雄冷劍鐔。
- 楚地怪須留汲黯，蕭規疑欲付曹參。
- 從來貴勢公何慕，自是賢名上所貪。
- 未信逸身今以老，且當憂國每如惔。
- 論心邂逅膠投漆，搔首低徊雪滿簪。
- 鎮撫未驚移歲月，追攀曾許賞煙嵐。
- 餘歡遽隔新亭餞，宿惠難忘舊館驂。
- 卷曲尚誰知散櫟，崢嶸空此咏枯楠。

## 拼音

- xi1 jiang1 wang4 shi4 zhong4 chang2 jian1 ， zhuo2 luo4 chuan2 jia1 zai4 yi4 nan2 。
- zhuang4 zhi4 yi4 shi2 kai1 shi3 die2 ， miao4 ling2 zhong1 ri4 dui4 shu1 kan1 。
- gui4 tang2 fa1 ce4 shou1 ke1 xuan3 ， ying1 yuan4 ban1 shi1 yu4 yan4 han1 。
- da4 yi4 yuan2 qin2 liao2 shi4 ke3 ， xiao3 zhou1 huai2 fu2 guo3 cai2 kan1 。
- fen1 tai2 bai4 zhi2 rong2 xian1 ru4 ， kang4 shu1 ci2 en1 chi3 heng2 qin2 。
- jin4 cao1 bi3 song1 han2 bu4 nao2 ， zhong1 yan2 ru2 yao4 ku3 fei1 gan1 。
- long2 lin2 zhi2 wei2 dang1 guan1 chu4 ， hu3 xue2 ning2 guan1 she4 li4 tan4 。
- zhu1 gu3 shou4 tou2 zhong1 xie2 meng4 ， fen3 wei2 ji1 she2 geng4 xu1 han2 。
- jun1 shu1 bei3 zhuan3 jing1 men2 yi4 ， quan4 ke4 xi1 lin2 shu3 shi4 can2 。
- qi1 xin4 you3 er2 ying2 guo1 ji2 ， shi2 pin2 wu2 di4 qi3 yang2 tan2 。
- gao1 chui2 ling2 zhan4 tuo2 ming2 𡇼， jie2 yong1 tang2 jiao1 hu3 shi4 dan1 。
- gui1 jian4 guang3 chi2 zhan1 fu3 zao3 ， dui4 yang2 chu1 fu2 gai3 zhu1 lan2 。
- jin4 ban1 hua2 sheng3 cai2 fang1 fu4 ， chu1 an4 qiong2 bian1 lu3 shao1 kan1 。
- di4 ming4 jia3 cong2 dang1 ji4 bei3 ， min2 ge1 ji1 shi4 ci4 zhou1 nan2 。
- tou2 hu2 xiang3 ke4 yu2 wu2 yi3 ， fa2 gu3 sou1 bing1 ma3 you3 dian4 。
- jing1 lie4 xian1 hong2 qi2 yao3 yao3 ， qiu2 ran2 zha4 hei1 dao4 san1 san1 。
- wei1 jia1 zhu1 bu4 feng1 shuang1 su4 ， hui4 jin4 lian2 ying2 yu3 lu4 han2 。
- da4 dou4 shi2 shi2 neng2 ju4 yin3 ， qing1 qiu2 wang3 wang3 qi2 qing1 tan2 。
- qian2 long2 yi3 ying1 tian1 fei1 wu3 ， jin4 ma3 xu2 guan1 zhou4 jie1 san1 。
- dao4 zai4 jun1 chen2 fang1 zi4 he2 ， de2 mou2 qing1 chang2 yi4 shui2 can2 。
- bian4 fan1 ken3 jiao4 ping2 sheng1 chong3 ， fang4 kuang4 jie1 zhi1 ya3 xing4 dan1 。
- wei3 pei4 qu4 ci2 ting2 zhi2 zhi2 ， yang2 ling2 lai2 de2 fu3 tan2 tan2 。
- yi4 zun1 ke4 yu3 cong2 rong2 jin4 ， qian1 li3 ren2 qing2 wei3 qu3 an1 。
- qi3 dan4 jin4 shen1 cheng1 zhao4 du4 ， gu4 duo1 fu2 zhang4 zhu4 peng2 dan1 。
- mu4 zhong1 jun4 yi4 xian2 dao1 bi3 ， zhang4 xia4 xiao1 xiong2 leng3 jian4 xin2 。
- chu3 di4 guai4 xu1 liu2 ji2 an4 ， xiao1 gui1 yi2 yu4 fu4 cao2 can1 。
- cong2 lai2 gui4 shi4 gong1 he2 mu4 ， zi4 shi4 xian2 ming2 shang4 suo3 tan1 。
- wei4 xin4 yi4 shen1 jin1 yi3 lao3 ， qie3 dang1 you1 guo2 mei3 ru2 dan4 。
- lun4 xin1 xie4 hou4 jiao1 tou2 qi1 ， sao1 shou3 di1 huai2 xue3 man3 zan1 。
- zhen4 fu3 wei4 jing1 yi2 sui4 yue4 ， zhui1 pan1 ceng2 xu1 shang3 yan1 lan2 。
- yu2 huan1 ju4 ge2 xin1 ting2 jian4 ， su4 hui4 nan2 wang4 jiu4 guan3 can1 。
- juan3 qu1 shang4 shui2 zhi1 san4 li4 ， zheng1 rong2 kong1 ci3 yong3 ku1 nan2 。

## 注释

## 译文

## 赏析
