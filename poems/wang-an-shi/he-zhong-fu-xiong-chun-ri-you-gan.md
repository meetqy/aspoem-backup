---
id: wang-an-shi-he-zhong-fu-xiong-chun-ri-you-gan
title: 和中甫兄春日有感
titlePinyin: he2 zhong1 fu3 xiong1 chun1 ri4 you3 gan3
titleSlug: he-zhong-fu-xiong-chun-ri-you-gan
author: 王安石
authorPinyin: wang2 an1 shi2
authorSlug: wang-an-shi
dynasty: 宋
dynastyPinyin: song4
dynastySlug: song
tags: []
---

## 正文

- 雪釋沙輕馬蹄疾，北城可遊今暇日。
- 濺濺溪谷水亂流，漠漠郊原草爭出。
- 嬌梅過雨吹爛熳，幽鳥迎陽語啾唧。
- 分香欲滿錦樹園，剪綵休開寶刀室。
- 胡爲我輩坐自苦，不念茲時去如失。
- 飽聞高徑動車輪，甘卧空堂守經帙。
- 淮蝗蔽天農久餓，越卒圍城盜少逸。
- 至尊深拱罷簫韶，元老相看進刀筆。
- 春風生物尚有意，壯士憂民豈無術。
- 不成歡醉但悲歌，回首功名古難必。

## 拼音

- xue3 shi4 sha1 qing1 ma3 ti2 ji2 ， bei3 cheng2 ke3 you2 jin1 xia2 ri4 。
- jian4 jian4 xi1 gu3 shui3 luan4 liu2 ， mo4 mo4 jiao1 yuan2 cao3 zheng1 chu1 。
- jiao1 mei2 guo4 yu3 chui1 lan4 man4 ， you1 niao3 ying2 yang2 yu3 jiu1 ji1 。
- fen1 xiang1 yu4 man3 jin3 shu4 yuan2 ， jian3 cai3 xiu1 kai1 bao3 dao1 shi4 。
- hu2 wei2 wo3 bei4 zuo4 zi4 ku3 ， bu2 nian4 zi1 shi2 qu4 ru2 shi1 。
- bao3 wen2 gao1 jing4 dong4 ju1 lun2 ， gan1 wo4 kong1 tang2 shou3 jing1 zhi4 。
- huai2 huang2 bi4 tian1 nong2 jiu3 e4 ， yue4 zu2 wei2 cheng2 dao4 shao3 yi4 。
- zhi4 zun1 shen1 gong3 ba4 xiao1 shao2 ， yuan2 lao3 xiang1 kan4 jin4 dao1 bi3 。
- chun1 feng1 sheng1 wu4 shang4 you3 yi4 ， zhuang4 shi4 you1 min2 qi3 wu2 shu4 。
- bu4 cheng2 huan1 zui4 dan4 bei1 ge1 ， hui2 shou3 gong1 ming2 gu3 nan2 bi4 。

## 注释

## 译文

## 赏析
