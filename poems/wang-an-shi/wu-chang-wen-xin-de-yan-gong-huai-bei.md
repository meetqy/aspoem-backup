---
id: wang-an-shi-wu-chang-wen-xin-de-yan-gong-huai-bei
title: 吳長文新得顔公壞碑
titlePinyin: wu2 chang2 wen2 xin1 de2 yan2 gong1 huai4 bei1
titleSlug: wu-chang-wen-xin-de-yan-gong-huai-bei
author: 王安石
authorPinyin: wang2 an1 shi2
authorSlug: wang-an-shi
dynasty: 宋
dynastyPinyin: song4
dynastySlug: song
tags: []
---

## 正文

- 魯公之書既絕倫，歲久更爲時所珍。
- 荒壇壞冢朽崖屋，剝落風雨埋煨塵。
- 斷碑數尺誰所得，點畫入紙完如新。
- 延陵公子好事者，拓取持寄情相親。
- 六書篆籀數變改，訓詁後世多失真。
- 誰初妄鑿妍與醜，坐使學士勞骸筋。
- 堂堂魯公勇且仁，出遇世難親經綸。
- 揮毫卓犖又驚俗，豈亦以此誇常民。
- 但疑技巧有天得，不必勉强方通神。
- 詩歌甘棠美召伯，愛惜蔽芾由思人。
- 時危忠誼常恨少，寶此勿復令埋堙。

## 拼音

- lu3 gong1 zhi1 shu1 ji4 jue2 lun2 ， sui4 jiu3 geng4 wei2 shi2 suo3 zhen1 。
- huang1 tan2 huai4 zhong3 xiu3 ya2 wu1 ， bao1 luo4 feng1 yu3 mai2 wei1 chen2 。
- duan4 bei1 shu4 chi3 shui2 suo3 de2 ， dian3 hua4 ru4 zhi3 wan2 ru2 xin1 。
- yan2 ling2 gong1 zi3 hao4 shi4 zhe3 ， tuo4 qu3 chi2 ji4 qing2 xiang1 qin1 。
- liu4 shu1 zhuan4 zhou4 shu4 bian4 gai3 ， xun4 gu3 hou4 shi4 duo1 shi1 zhen1 。
- shui2 chu1 wang4 zao2 yan2 yu3 chou3 ， zuo4 shi3 xue2 shi4 lao2 hai2 jin1 。
- tang2 tang2 lu3 gong1 yong3 qie3 ren2 ， chu1 yu4 shi4 nan2 qin1 jing1 lun2 。
- hui1 hao2 zhuo2 luo4 you4 jing1 su2 ， qi3 yi4 yi3 ci3 kua1 chang2 min2 。
- dan4 yi2 ji4 qiao3 you3 tian1 de2 ， bu2 bi4 mian3 qiang3 fang1 tong1 shen2 。
- shi1 ge1 gan1 tang2 mei3 zhao4 bo2 ， ai4 xi1 bi4 fei4 you2 si1 ren2 。
- shi2 wei1 zhong1 yi4 chang2 hen4 shao3 ， bao3 ci3 wu4 fu4 ling4 mai2 yin1 。

## 注释

## 译文

## 赏析
