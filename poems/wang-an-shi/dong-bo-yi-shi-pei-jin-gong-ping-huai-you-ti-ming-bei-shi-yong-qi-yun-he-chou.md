---
id: wang-an-shi-dong-bo-yi-shi-pei-jin-gong-ping-huai-you-ti-ming-bei-shi-yong-qi-yun-he-chou
title: 董伯懿示裴晉公平淮右題名碑詩用其韵和酬
titlePinyin: dong3 bo2 yi4 shi4 pei2 jin4 gong1 ping2 huai2 you4 ti2 ming2 bei1 shi1 yong4 qi2 yun4 he2 chou2
titleSlug: dong-bo-yi-shi-pei-jin-gong-ping-huai-you-ti-ming-bei-shi-yong-qi-yun-he-chou
author: 王安石
authorPinyin: wang2 an1 shi2
authorSlug: wang-an-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 元和伐蔡何危哉，朝廷百口無一諧。
- 盜傷中丞偶不死，利劍白日投天街。
- 裹瘡入相議軍旅，國火一再更檀槐。
- 上前慷慨語發涕，誓出按撫除睽乖。
- 指撝光顔戰洄曲，闞如怒虎搏虺豺。
- 愬能捕虜取肝鬲，護送密乞完形骸。
- 笞兵夜半投死地，雪濕不敢燃薪 {艹點}。
- 空城豎子已可縛，中使尚作嗁兒哇。
- 退之道此尤俊偉，當鏤玉牒東燔柴。
- 欲編詩書播後嗣，筆墨雖巧終類俳。
- 唐從天寶運中圮，廊廟往往非忠佳。
- 諸侯縱橫代割據，疆土豈得無離𠇗。
- 德宗末年懲戰禍，一矢不試塵蒙靫。
- 憲皇初起衆未信，意欲立掃除昏霾。
- 追還清明救薄蝕，屢敕主府拘窮蛙。
- 王師傷夷征賦窘，千里亦忌毫釐差。
- 小夫偷安自非計，長者遠慮或可懷。
- 桓桓晉公忠且壯，時命適與功名偕。
- 是非末世主成敗，烜赫今古誰譏排。
- 賢哉韋純議北赦，倉卒兩伐尤難皆。
- 重華聲明彌萬國，服苗干羽舞兩階。
- 宣王側身內脩政，常德立武能平淮。
- 昔人經綸初若緩，欲棄此道非吾儕。
- 千秋事往蹤迹在，嶽石款記如湘崖。
- 文嚴字麗皆可喜，黄埃蔽沒蒼蘚埋。
- 當時將佐盡豪傑，想此兵禱陪祠齋。
- 君曾西遷爲拓本，濡麝割蜜親劘揩。
- 新篇波瀾特浩蕩，把卷熟讀迷津涯。
- 褒賢樂善自爲美，當挂廟壁爲詩牌。

## 拼音

- yuan2 he2 fa2 cai4 he2 wei1 zai1 ， chao2 ting2 bai3 kou3 wu2 yi4 xie2 。
- dao4 shang1 zhong1 cheng2 ou3 bu4 si3 ， li4 jian4 bai2 ri4 tou2 tian1 jie1 。
- guo3 chuang1 ru4 xiang1 yi4 jun1 lü3 ， guo2 huo3 yi2 zai4 geng4 tan2 huai2 。
- shang4 qian2 kang1 kai3 yu3 fa1 ti4 ， shi4 chu1 an4 fu3 chu2 kui2 guai1 。
- zhi3 hui1 guang1 yan2 zhan4 hui2 qu3 ， kan4 ru2 nu4 hu3 bo2 hui1 chai2 。
- shuo4 neng2 bu3 lu3 qu3 gan1 ge2 ， hu4 song4 mi4 qi3 wan2 xing2 hai2 。
- chi1 bing1 ye4 ban4 tou2 si3 di4 ， xue3 shi1 bu4 gan3 ran2 xin1  { ao3 dian3 }。
- kong1 cheng2 shu4 zi3 yi3 ke3 fu4 ， zhong1 shi3 shang4 zuo4 ti2 er2 wa1 。
- tui4 zhi1 dao4 ci3 you2 jun4 wei3 ， dang1 lou4 yu4 die2 dong1 fan2 chai2 。
- yu4 bian1 shi1 shu1 bo1 hou4 si4 ， bi3 mo4 sui1 qiao3 zhong1 lei4 pai2 。
- tang2 cong2 tian1 bao3 yun4 zhong1 pi3 ， lang2 miao4 wang3 wang3 fei1 zhong1 jia1 。
- zhu1 hou2 zong4 heng2 dai4 ge1 ju4 ， jiang1 tu3 qi3 de2 wu2 li2 𠇗。
- de2 zong1 mo4 nian2 cheng2 zhan4 huo4 ， yi4 shi3 bu2 shi4 chen2 meng2 cha2 。
- xian4 huang2 chu1 qi3 zhong4 wei4 xin4 ， yi4 yu4 li4 sao3 chu2 hun1 mai2 。
- zhui1 huan2 qing1 ming2 jiu4 bao2 shi2 ， lü3 chi4 zhu3 fu3 ju1 qiong2 wa1 。
- wang2 shi1 shang1 yi2 zheng1 fu4 jiong3 ， qian1 li3 yi4 ji4 hao2 li2 cha4 。
- xiao3 fu1 tou1 an1 zi4 fei1 ji4 ， chang2 zhe3 yuan3 lü4 huo4 ke3 huai2 。
- huan2 huan2 jin4 gong1 zhong1 qie3 zhuang4 ， shi2 ming4 shi4 yu3 gong1 ming2 xie2 。
- shi4 fei1 mo4 shi4 zhu3 cheng2 bai4 ， xuan1 he4 jin1 gu3 shui2 ji1 pai2 。
- xian2 zai1 wei2 chun2 yi4 bei3 she4 ， cang1 zu2 liang3 fa2 you2 nan2 jie1 。
- zhong4 hua2 sheng1 ming2 mi2 wan4 guo2 ， fu2 miao2 gan1 yu3 wu3 liang3 jie1 。
- xuan1 wang2 ce4 shen1 nei4 xiu1 zheng4 ， chang2 de2 li4 wu3 neng2 ping2 huai2 。
- xi1 ren2 jing1 lun2 chu1 ruo4 huan3 ， yu4 qi4 ci3 dao4 fei1 wu2 chai2 。
- qian1 qiu1 shi4 wang3 zong1 ji4 zai4 ， yue4 shi2 kuan3 ji4 ru2 xiang1 ya2 。
- wen2 yan2 zi4 li2 jie1 ke3 xi3 ， huang2 ai1 bi4 mei2 cang1 xian3 mai2 。
- dang1 shi2 jiang1 zuo3 jin4 hao2 jie2 ， xiang3 ci3 bing1 dao3 pei2 ci2 zhai1 。
- jun1 ceng2 xi1 qian1 wei2 ta4 ben3 ， ru2 she4 ge1 mi4 qin1 mo2 kai1 。
- xin1 pian1 bo1 lan2 te4 hao4 dang4 ， ba3 juan4 shu2 du2 mi2 jin1 ya2 。
- bao1 xian2 le4 shan4 zi4 wei2 mei3 ， dang1 gua4 miao4 bi4 wei2 shi1 pai2 。

## 注释

## 译文

## 赏析
