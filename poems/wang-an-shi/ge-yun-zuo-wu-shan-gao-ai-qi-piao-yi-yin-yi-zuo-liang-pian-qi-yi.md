---
id: wang-an-shi-ge-yun-zuo-wu-shan-gao-ai-qi-piao-yi-yin-yi-zuo-liang-pian-qi-yi
title: 葛藴作巫山高愛其飄逸因亦作兩篇  其一
titlePinyin: ge3 yun4 zuo4 wu1 shan1 gao1 ai4 qi2 piao1 yi4 yin1 yi4 zuo4 liang3 pian1     qi2 yi1
titleSlug: ge-yun-zuo-wu-shan-gao-ai-qi-piao-yi-yin-yi-zuo-liang-pian-qi-yi
author: 王安石
authorPinyin: wang2 an1 shi2
authorSlug: wang-an-shi
dynasty: 宋
dynastyPinyin: song4
dynastySlug: song
tags: []
---

## 正文

- 巫山高，十二峰。
- 上有往來飄忽之猨猱，下有出沒瀺灂之蛟龍，中有倚薄縹緲之神宮。
- 神人處子冰雪容，吸風飲露虛無中。
- 千歲寂寞無人逢，邂逅乃與襄王通。
- 丹崖碧嶂深重重，白月如日明房櫳。
- 象床玉几來自從，錦屏翠幔金芙蓉。
- 陽臺美人多楚語，秖有纖腰能楚舞，爭吹鳳管鳴鼉鼓。
- 那知襄王夢時事，但見朝朝暮暮長雲雨。

## 拼音

- wu1 shan1 gao1 ， shi2 er4 feng1 。
- shang4 you3 wang3 lai2 piao1 hu1 zhi1 yuan2 nao2 ， xia4 you3 chu1 mei2 chan2 zhuo2 zhi1 jiao1 long2 ， zhong1 you3 yi3 bao2 piao3 miao3 zhi1 shen2 gong1 。
- shen2 ren2 chu3 zi3 bing1 xue3 rong2 ， xi1 feng1 yin3 lu4 xu1 wu2 zhong1 。
- qian1 sui4 ji4 mo4 wu2 ren2 feng2 ， xie4 hou4 nai3 yu3 xiang1 wang2 tong1 。
- dan1 ya2 bi4 zhang4 shen1 chong2 chong2 ， bai2 yue4 ru2 ri4 ming2 fang2 long2 。
- xiang4 chuang2 yu4 ji3 lai2 zi4 cong2 ， jin3 ping2 cui4 man4 jin1 fu2 rong2 。
- yang2 tai2 mei3 ren2 duo1 chu3 yu3 ， zhi3 you3 xian1 yao1 neng2 chu3 wu3 ， zheng1 chui1 feng4 guan3 ming2 tuo2 gu3 。
- na4 zhi1 xiang1 wang2 meng4 shi2 shi4 ， dan4 jian4 zhao1 zhao1 mu4 mu4 chang2 yun2 yu3 。

## 注释

## 译文

## 赏析
