---
id: qian-yi-nian-zhong-yang
title: 重陽
titlePinyin: zhong4 yang2
titleSlug: zhong-yang
author: 錢億年
authorPinyin: qian2 yi4 nian2
authorSlug: qian-yi-nian
dynasty: 宋
dynastyPinyin: song4
dynastySlug: song
tags: []
---

## 正文

- 商飈驚秀木，松桂不受秋。
- 萸菊有光輝，芬芳滿金甌。
- 古來賢達人，逢時聊解憂。
- 龍山孟參軍，帽落初不羞。
- 東籬陶徵士，得酒更何求。
- 若人不常有，至今稱風流。
- 節物自爾殊，生滅同一漚。
- 浮世夢幻身，適意是良謀。
- 山翁未嘗樂，而亦未嘗愁。
- 吾獨可奈何，任渠自悠悠。

## 拼音

- shang1 biao1 jing1 xiu4 mu4 ， song1 gui4 bu2 shou4 qiu1 。
- yu2 ju2 you3 guang1 hui1 ， fen1 fang1 man3 jin1 ou1 。
- gu3 lai2 xian2 da2 ren2 ， feng2 shi2 liao2 jie3 you1 。
- long2 shan1 meng4 can1 jun1 ， mao4 luo4 chu1 bu4 xiu1 。
- dong1 li2 tao2 zhi3 shi4 ， de2 jiu3 geng4 he2 qiu2 。
- ruo4 ren2 bu4 chang2 you3 ， zhi4 jin1 cheng1 feng1 liu2 。
- jie2 wu4 zi4 er3 shu1 ， sheng1 mie4 tong2 yi4 ou1 。
- fu2 shi4 meng4 huan4 shen1 ， shi4 yi4 shi4 liang2 mou2 。
- shan1 weng1 wei4 chang2 le4 ， er2 yi4 wei4 chang2 chou2 。
- wu2 du2 ke3 nai4 he2 ， ren4 qu2 zi4 you1 you1 。

## 注释

## 译文

## 赏析
