---
id: ceng-yuan-cheng-you-jin-jing-ci-yun
title: 游金精次韻
titlePinyin: you2 jin1 jing1 ci4 yun4
titleSlug: you-jin-jing-ci-yun
author: 曾原郕
authorPinyin: ceng2 yuan2 cheng2
authorSlug: ceng-yuan-cheng
dynasty: 宋
dynastyPinyin: song4
dynastySlug: song
tags: []
---

## 正文

- 鯨奔獸駭羅羣峰，晴嵐溼霧深幾重。
- 世言番君勇穿石，此事荒唐敢云實。
- 仙凡聚散那得知，祗今流水篆元之。
- 沖昇壇在肯回顧，木鶴癡情飛不去。
- 五詩遺筆寫元雲，殘碑記載心何勤。
- 誰通一罅山前路，車馬塵埃了朝暮。
- 劉郎想自天台來，步步錦繡連雲開。
- 千崖萬壑玲瓏竅，今日重逢應一笑。
- 蒼蒼石鼓青雲齊，名章合刻懸崖西。
- 可憐一覺邯鄲炊，胸中五色蟠晴霓。
- 此桃種在清虛處，不斷塵埃笑崔護。
- 人世從教隔古今，洞府何從認新故。
- 我髮白矣骨尚凡，悠悠空老茲山間。
- 酌泉祈仙會當見，曾有麻姑訪王遠。

## 拼音

- jing1 ben1 shou4 hai4 luo2 qun2 feng1 ， qing2 lan2 shi1 wu4 shen1 ji1 zhong4 。
- shi4 yan2 fan1 jun1 yong3 chuan1 shi2 ， ci3 shi4 huang1 tang2 gan3 yun2 shi2 。
- xian1 fan2 ju4 san4 na4 de2 zhi1 ， zhi1 jin1 liu2 shui3 zhuan4 yuan2 zhi1 。
- chong1 sheng1 tan2 zai4 ken3 hui2 gu4 ， mu4 he4 chi1 qing2 fei1 bu2 qu4 。
- wu3 shi1 yi2 bi3 xie3 yuan2 yun2 ， can2 bei1 ji4 zai4 xin1 he2 qin2 。
- shui2 tong1 yi2 xia4 shan1 qian2 lu4 ， ju1 ma3 chen2 ai1 le0 zhao1 mu4 。
- liu2 lang2 xiang3 zi4 tian1 tai2 lai2 ， bu4 bu4 jin3 xiu4 lian2 yun2 kai1 。
- qian1 ya2 wan4 he4 ling2 long2 qiao4 ， jin1 ri4 zhong4 feng2 ying1 yi2 xiao4 。
- cang1 cang1 shi2 gu3 qing1 yun2 qi2 ， ming2 zhang1 he2 ke4 xuan2 ya2 xi1 。
- ke3 lian2 yi4 jue2 han2 dan1 chui1 ， xiong1 zhong1 wu3 se4 pan2 qing2 ni2 。
- ci3 tao2 zhong3 zai4 qing1 xu1 chu3 ， bu2 duan4 chen2 ai1 xiao4 cui1 hu4 。
- ren2 shi4 cong2 jiao4 ge2 gu3 jin1 ， dong4 fu3 he2 cong2 ren4 xin1 gu4 。
- wo3 fa4 bai2 yi3 gu3 shang4 fan2 ， you1 you1 kong1 lao3 zi1 shan1 jian4 。
- zhuo2 quan2 qi2 xian1 hui4 dang1 jian4 ， ceng2 you3 ma2 gu1 fang3 wang2 yuan3 。

## 注释

## 译文

## 赏析
