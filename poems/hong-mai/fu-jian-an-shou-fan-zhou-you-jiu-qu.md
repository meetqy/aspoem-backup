---
id: hong-mai-fu-jian-an-shou-fan-zhou-you-jiu-qu
title: 赴建安守泛舟游九曲
titlePinyin: fu4 jian4 an1 shou3 fan4 zhou1 you2 jiu3 qu1
titleSlug: fu-jian-an-shou-fan-zhou-you-jiu-qu
author: 洪邁
authorPinyin: hong2 mai4
authorSlug: hong-mai
dynasty: 宋
dynastyPinyin: song4
dynastySlug: song
tags: []
---

## 正文

- 武夷之山如畫圖，中有玉洞藏仙都。
- 一溪穿空舞澎湃，九曲度盡方盤紆。
- 細看直疑路中斷，已轉始覺川平鋪。
- 諸峯削成鳥亦怖，危磴豈復人能踰。
- 機巖學館第傳授，鼓樓石牀知有無。
- 坐令丹梯化一鶴，又喚立筍成三姑。
- 遊人來觀但借問，道士指說猶驚呼。
- 神君曾孫在何許，想見幔亭空藥爐。
- 千崖萬壑心賞倦，正喜松風清坐隅。
- 歸舟瞥然箭脫手，醉目眩我雙明珠。

## 拼音

- wu3 yi2 zhi1 shan1 ru2 hua4 tu2 ， zhong1 you3 yu4 dong4 cang2 xian1 du1 。
- yi4 xi1 chuan1 kong1 wu3 peng2 pai4 ， jiu3 qu1 du4 jin4 fang1 pan2 yu1 。
- xi4 kan4 zhi2 yi2 lu4 zhong1 duan4 ， yi3 zhuan3 shi3 jue2 chuan1 ping2 pu1 。
- zhu1 feng1 xiao1 cheng2 niao3 yi4 bu4 ， wei1 deng4 qi3 fu4 ren2 neng2 yu2 。
- ji1 yan2 xue2 guan3 di4 chuan2 shou4 ， gu3 lou2 shi2 chuang2 zhi1 you3 wu2 。
- zuo4 ling4 dan1 ti1 hua4 yi2 he4 ， you4 huan4 li4 sun3 cheng2 san1 gu1 。
- you2 ren2 lai2 guan1 dan4 jie4 wen4 ， dao4 shi0 zhi3 shuo1 you2 jing1 hu1 。
- shen2 jun1 ceng2 sun1 zai4 he2 xu1 ， xiang3 jian4 man4 ting2 kong1 yao4 lu2 。
- qian1 ya2 wan4 he4 xin1 shang3 juan4 ， zheng4 xi3 song1 feng1 qing1 zuo4 yu2 。
- gui1 zhou1 pie1 ran2 jian4 tuo1 shou3 ， zui4 mu4 xuan4 wo3 shuang1 ming2 zhu1 。

## 注释

## 译文

## 赏析
