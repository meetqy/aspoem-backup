---
id: hong-mai-kao-ting-chen-guo-qi-yi-jia-niang-xiang-wu-you-ren-zhuo-min-biao-min-biao-yi-yin-yu-xiang-wei-se-jie-qing-jue-bu-ke-ming-zhuang-yin-wei-zhi-ming-yue-wu-yi-xian-lu-reng-fu-yi-shou
title: 考亭陳國器以家釀餉吾友人卓民表民表以飲予香味色皆清絕不可名狀因爲製名曰武夷仙露仍賦一首
titlePinyin: kao3 ting2 chen2 guo2 qi4 yi3 jia1 niang4 xiang3 wu2 you3 ren2 zhuo2 min2 biao3 min2 biao3 yi3 yin3 yu3 xiang1 wei4 se4 jie1 qing1 jue2 bu4 ke3 ming2 zhuang4 yin1 wei2 zhi4 ming2 yue1 wu3 yi2 xian1 lu4 reng2 fu4 yi4 shou3
titleSlug: kao-ting-chen-guo-qi-yi-jia-niang-xiang-wu-you-ren-zhuo-min-biao-min-biao-yi-yin-yu-xiang-wei-se-jie-qing-jue-bu-ke-ming-zhuang-yin-wei-zhi-ming-yue-wu-yi-xian-lu-reng-fu-yi-shou
author: 洪邁
authorPinyin: hong2 mai4
authorSlug: hong-mai
dynasty: 唐
dynastyPinyin: tang2
dynastySlug: tang
tags: [] 
---

## 正文

- 二年飲水閩中村，忽見玉醴傾蠻尊。
- 涓涓醍醐灌熱腦，耿耿沆瀣明朝暾。
- 旱塵久漲塵市暗，渴夢欲挽江湖吞。
- 何人遠致雙鯉信，知我來扣羅雀門。
- 不須邀月已清絕，尚恐熨齒當微溫。
- 要從華池吸真液，豈獨玄鬢薅愁根。
- 微茫已識投轄客，娬眉似返當壚魂。
- 奇功誰續伯倫頌，妙意要與淵明論。
- 胸中我自有涇渭，筆下君已傾崑崙。
- 詩成寄與約他日，飲君與我空瓶盆。

## 拼音

- er4 nian2 yin3 shui3 min3 zhong1 cun1 ， hu1 jian4 yu4 li3 qing1 man2 zun1 。
- juan1 juan1 ti2 hu2 guan4 re4 nao3 ， geng3 geng3 hang4 xie4 ming2 chao2 tun1 。
- han4 chen2 jiu3 zhang3 chen2 shi4 an4 ， ke3 meng4 yu4 wan3 jiang1 hu2 tun1 。
- he2 ren2 yuan3 zhi4 shuang1 li3 xin4 ， zhi1 wo3 lai2 kou4 luo2 que4 men2 。
- bu4 xu1 yao1 yue4 yi3 qing1 jue2 ， shang4 kong3 yun4 chi3 dang1 wei1 wen1 。
- yao4 cong2 hua2 chi2 xi1 zhen1 ye4 ， qi3 du2 xuan2 bin4 hao1 chou2 gen1 。
- wei1 mang2 yi3 shi2 tou2 xia2 ke4 ， wu3 mei2 si4 fan3 dang1 lu2 hun2 。
- qi2 gong1 shui2 xu4 bo2 lun2 song4 ， miao4 yi4 yao4 yu3 yuan1 ming2 lun4 。
- xiong1 zhong1 wo3 zi4 you3 jing1 wei4 ， bi3 xia4 jun1 yi3 qing1 kun1 lun2 。
- shi1 cheng2 ji4 yu3 yue1 ta1 ri4 ， yin3 jun1 yu3 wo3 kong1 ping2 pen2 。

## 注释

## 译文

## 赏析
