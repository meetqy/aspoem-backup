---
id: hong-mai-chou-ma-tui-weng-jian-shi-zhi-shen
title: 酬馬退翁見示之什
titlePinyin: chou2 ma3 tui4 weng1 jian4 shi4 zhi1 shen2
titleSlug: chou-ma-tui-weng-jian-shi-zhi-shen
author: 洪邁
authorPinyin: hong2 mai4
authorSlug: hong-mai
dynasty: 宋
dynastyPinyin: song4
dynastySlug: song
tags: []
---

## 正文

- 我家大江左，江水日夜東。
- 遥瞻發源處，乃在西南窮。
- 相望邈異境，正北一水通。
- 故令我與子，迹遠心自同。
- 我生寡所諧，强顔紅塵中。
- 倦飛矯歸翮，饑吟咽寒蛩。
- 獨欣得吾子，萬慮一笑空。
- 時時出秀句，醒我如風松。
- 當知山澤臞，不鄙犀角豐。
- 彈冠實伊始，此生各飛蓬。
- 卜鄰應未必，即事聊從容。

## 拼音

- wo3 jia1 da4 jiang1 zuo3 ， jiang1 shui3 ri4 ye4 dong1 。
- yao2 zhan1 fa1 yuan2 chu3 ， nai3 zai4 xi1 nan2 qiong2 。
- xiang1 wang4 miao3 yi4 jing4 ， zheng4 bei3 yi4 shui3 tong1 。
- gu4 ling4 wo3 yu3 zi3 ， ji4 yuan3 xin1 zi4 tong2 。
- wo3 sheng1 gua3 suo3 xie2 ， qiang2 yan2 hong2 chen2 zhong1 。
- juan4 fei1 jiao3 gui1 he2 ， ji1 yin2 yan4 han2 qiong2 。
- du2 xin1 de2 wu2 zi3 ， wan4 lü4 yi2 xiao4 kong1 。
- shi2 shi2 chu1 xiu4 ju4 ， xing3 wo3 ru2 feng1 song1 。
- dang1 zhi1 shan1 ze2 qu2 ， bu4 bi3 xi1 jiao3 feng1 。
- dan4 guan1 shi2 yi1 shi3 ， ci3 sheng1 ge4 fei1 peng2 。
- bu3 lin2 ying1 wei4 bi4 ， ji2 shi4 liao2 cong2 rong2 。

## 注释

## 译文

## 赏析
