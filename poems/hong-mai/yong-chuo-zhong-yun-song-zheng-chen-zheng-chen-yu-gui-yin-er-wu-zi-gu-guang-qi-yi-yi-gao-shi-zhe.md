---
id: hong-mai-yong-chuo-zhong-yun-song-zheng-chen-zheng-chen-yu-gui-yin-er-wu-zi-gu-guang-qi-yi-yi-gao-shi-zhe
title: 用綽中韻送正臣正臣欲歸隠而無資故廣其意以告識者
titlePinyin: yong4 chuo4 zhong1 yun4 song4 zheng4 chen2 zheng4 chen2 yu4 gui1 yin3 er2 wu2 zi1 gu4 guang3 qi2 yi4 yi3 gao4 shi2 zhe3
titleSlug: yong-chuo-zhong-yun-song-zheng-chen-zheng-chen-yu-gui-yin-er-wu-zi-gu-guang-qi-yi-yi-gao-shi-zhe
author: 洪邁
authorPinyin: hong2 mai4
authorSlug: hong-mai
dynasty: 唐
dynastyPinyin: tang2
dynastySlug: tang
tags: [] 
---

## 正文

- 華裾錦領烏紗幘，氣蓋當年五陵俠。
- 胸中磈礧不可平，拂衣歸來抱長鋏。
- 軒然寄傲楸枰間，長恨坐隠非雲山。
- 相逢笑我眷微粟，我歸未可君何難。
- 世人錢作牛吼音，誰能立談壽千金。
- 空令擁鼻誦招隠，知君心在仙峯陰。
- 故山自歎無歸期，作詩但擬淵明詞。
- 却愁他日林下信，千里寄我惟當歸。

## 拼音

- hua2 ju1 jin3 ling3 wu1 sha1 ze2 ， qi4 gai4 dang1 nian2 wu3 ling2 xia2 。
- xiong1 zhong1 wei3 lei2 bu4 ke3 ping2 ， fu2 yi1 gui1 lai2 bao4 chang2 jia2 。
- xuan1 ran2 ji4 ao4 qiu1 ping2 jian4 ， chang2 hen4 zuo4 yin3 fei1 yun2 shan1 。
- xiang1 feng2 xiao4 wo3 juan4 wei1 su4 ， wo3 gui1 wei4 ke3 jun1 he2 nan2 。
- shi4 ren2 qian2 zuo4 niu2 hou3 yin1 ， shui2 neng2 li4 tan2 shou4 qian1 jin1 。
- kong1 ling4 yong1 bi2 song4 zhao1 yin3 ， zhi1 jun1 xin1 zai4 xian1 feng1 yin1 。
- gu4 shan1 zi4 tan4 wu2 gui1 qi1 ， zuo4 shi1 dan4 ni3 yuan1 ming2 ci2 。
- que4 chou2 ta1 ri4 lin2 xia4 xin4 ， qian1 li3 ji4 wo3 wei2 dang1 gui1 。

## 注释

## 译文

## 赏析
