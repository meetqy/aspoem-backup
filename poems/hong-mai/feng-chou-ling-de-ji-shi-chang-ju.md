---
id: hong-mai-feng-chou-ling-de-ji-shi-chang-ju
title: 奉酬令德寄示長句
titlePinyin: feng4 chou2 ling4 de2 ji4 shi4 chang2 ju4
titleSlug: feng-chou-ling-de-ji-shi-chang-ju
author: 洪邁
authorPinyin: hong2 mai4
authorSlug: hong-mai
dynasty: 宋
dynastyPinyin: song4
dynastySlug: song
tags: []
---

## 正文

- 閒官屋舍如幽栖，寒苦餘業償鹽虀。
- 忽聞鵲聲作破竹，尺書入手誰所齎。
- 交游勝絕似公少，矯矯鸞鳳依蒿藜。
- 青冥側足在咫尺，誰使狡獪捐其梯。
- 秋風溪上共尊酒，擺落羈束忘畛畦。
- 紅裳起舞意未足，缺月銜嶺星河低。
- 只今跌宕走塵土，清夢往復無山蹊。
- 新詩驚怪爛盈幅，筆力拗怒蟠虹蜺。
- 遥知盤礴小窗底，得喪已著一理齊。
- 此生同困造物戲，未覺與世誰雲泥。
- 雖無絕唱追白雪，頼有妙契如靈犀。
- 一笑從公豈無日，挽袖相屬空玻璃。
- 不須俗物敗真賞，但覓佳處同攀躋。

## 拼音

- xian2 guan1 wu1 she4 ru2 you1 qi1 ， han2 ku3 yu2 ye4 chang2 yan2 ji1 。
- hu1 wen2 que4 sheng1 zuo4 po4 zhu2 ， chi3 shu1 ru4 shou3 shui2 suo3 ji1 。
- jiao1 you2 sheng4 jue2 si4 gong1 shao3 ， jiao3 jiao3 luan2 feng4 yi1 hao1 li2 。
- qing1 ming2 ce4 zu2 zai4 zhi3 chi3 ， shui2 shi3 jiao3 kuai4 juan1 qi2 ti1 。
- qiu1 feng1 xi1 shang4 gong4 zun1 jiu3 ， bai3 luo4 ji1 shu4 wang4 zhen3 qi2 。
- hong2 shang0 qi3 wu3 yi4 wei4 zu2 ， que1 yue4 xian2 ling3 xing1 he2 di1 。
- zhi1 jin1 die1 dang4 zou3 chen2 tu3 ， qing1 meng4 wang3 fu4 wu2 shan1 qi1 。
- xin1 shi1 jing1 guai4 lan4 ying2 fu2 ， bi3 li4 ao4 nu4 pan2 hong2 ni2 。
- yao2 zhi1 pan2 bo2 xiao3 chuang1 di3 ， de2 sang1 yi3 zhu4 yi4 li3 qi2 。
- ci3 sheng1 tong2 kun4 zao4 wu4 xi4 ， wei4 jue2 yu3 shi4 shui2 yun2 ni2 。
- sui1 wu2 jue2 chang4 zhui1 bai2 xue3 ， lai4 you3 miao4 qi4 ru2 ling2 xi1 。
- yi2 xiao4 cong2 gong1 qi3 wu2 ri4 ， wan3 xiu4 xiang1 shu3 kong1 bo1 li0 。
- bu4 xu1 su2 wu4 bai4 zhen1 shang3 ， dan4 mi4 jia1 chu3 tong2 pan1 ji1 。

## 注释

## 译文

## 赏析
