---
id: hong-mai-shu-shi-cheng-yuan-sheng-ru-yu-qi-shen-san-xiong
title: 書事呈元聲如愚起莘三兄
titlePinyin: shu1 shi4 cheng2 yuan2 sheng1 ru2 yu2 qi3 shen1 san1 xiong1
titleSlug: shu-shi-cheng-yuan-sheng-ru-yu-qi-shen-san-xiong
author: 洪邁
authorPinyin: hong2 mai4
authorSlug: hong-mai
dynasty: 宋
dynastyPinyin: song4
dynastySlug: song
tags: []
---

## 正文

- 隠吏朱墨暇，飽眠北窗風。
- 時呼方外客，逃暑尊酒中。
- 寂寞杜拾遺，四壁口不供。
- 坐取盤餐款，哀哉豈天窮。
- 何如平生友，磁鐵間不容。
- 每懷千里駕，今作五斗逢。
- 吏行散鳬鶩，楸局收鸞龍。
- 共話十年舊，事往如飛蓬。
- 浮榮真一戲，何者爲窮通。
- 應須河漢語，浄洗芥蒂胸。
- 僕夫適在門，客醉尊亦空。
- 更爲後日約，及此芙蓉紅。

## 拼音

- yin3 li4 zhu1 mo4 xia2 ， bao3 mian2 bei3 chuang1 feng1 。
- shi2 hu1 fang1 wai4 ke4 ， tao2 shu3 zun1 jiu3 zhong1 。
- ji4 mo4 du4 shi2 yi2 ， si4 bi4 kou3 bu2 gong4 。
- zuo4 qu3 pan2 can1 kuan3 ， ai1 zai1 qi3 tian1 qiong2 。
- he2 ru2 ping2 sheng1 you3 ， ci2 tie3 jian4 bu4 rong2 。
- mei3 huai2 qian1 li3 jia4 ， jin1 zuo4 wu3 dou3 feng2 。
- li4 xing2 san4 fu2 wu4 ， qiu1 ju2 shou1 luan2 long2 。
- gong4 hua4 shi2 nian2 jiu4 ， shi4 wang3 ru2 fei1 peng2 。
- fu2 rong2 zhen1 yi2 xi4 ， he2 zhe3 wei2 qiong2 tong1 。
- ying1 xu1 he2 han4 yu3 ， jing4 xi3 jie4 di4 xiong1 。
- pu2 fu1 shi4 zai4 men2 ， ke4 zui4 zun1 yi4 kong1 。
- geng4 wei2 hou4 ri4 yue1 ， ji2 ci3 fu2 rong2 hong2 。

## 注释

## 译文

## 赏析
