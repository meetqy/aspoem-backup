---
id: hong-mai-song-wang-she-ren-zhi-zhi-si-chuan
title: 送王舍人制置四川
titlePinyin: song4 wang2 she4 ren2 zhi4 zhi4 si4 chuan1
titleSlug: song-wang-she-ren-zhi-zhi-si-chuan
author: 洪邁
authorPinyin: hong2 mai4
authorSlug: hong-mai
dynasty: 宋
dynastyPinyin: song4
dynastySlug: song
tags: []
---

## 正文

- 昭代推人傑，誰登上將壇。
- 君王念方面，侍從輟儒冠。
- 魏闕成高拱，梁州遠監觀。
- 九天開幕府，萬里入征鞍。
- 往昔先多士，歸歟樂考槃。
- 中年思賈誼，見晚歎嚴安。
- 禁掖侵霄漢，秋空刷羽翰。
- 文章變龍虎，班級上鴛鸞。
- 謀帥西南急，登庸歲月寬。
- 智謀回睿眷，節制妙朝端。
- 風采今如此，家聲定不刊。
- 雪山方始重，蜀道幾曾難。
- 地迥江驚急，雲孤峽怒蟠。
- 梅花春欲動，水國暮生寒。
- 行路艱初起，籌邊策未殫。
- 郫筒無惜醉，岷芋且加餐。
- 鄉曲霑投分，蓬萊忝備官。
- 丹心空自喜，青眼獨相看。
- 此地從公別，何時話夜闌。
- 歸來消息近，鵬背一朝摶。

## 拼音

- zhao1 dai4 tui1 ren2 jie2 ， shui2 deng1 shang4 jiang1 tan2 。
- jun1 wang2 nian4 fang1 mian4 ， shi4 cong2 chuo4 ru2 guan1 。
- wei4 que4 cheng2 gao1 gong3 ， liang2 zhou1 yuan3 jian1 guan1 。
- jiu3 tian1 kai1 mu4 fu3 ， wan4 li3 ru4 zheng1 an1 。
- wang3 xi1 xian1 duo1 shi4 ， gui1 yu2 le4 kao3 pan2 。
- zhong1 nian2 si1 jia3 yi4 ， jian4 wan3 tan4 yan2 an1 。
- jin4 ye4 qin1 xiao1 han4 ， qiu1 kong1 shua1 yu3 han4 。
- wen2 zhang1 bian4 long2 hu3 ， ban1 ji2 shang4 yuan1 luan2 。
- mou2 shuai4 xi1 nan2 ji2 ， deng1 yong1 sui4 yue4 kuan1 。
- zhi4 mou2 hui2 rui4 juan4 ， jie2 zhi4 miao4 chao2 duan1 。
- feng1 cai3 jin1 ru2 ci3 ， jia1 sheng1 ding4 bu4 kan1 。
- xue3 shan1 fang1 shi3 zhong4 ， shu3 dao4 ji1 ceng2 nan2 。
- di4 jiong3 jiang1 jing1 ji2 ， yun2 gu1 xia2 nu4 pan2 。
- mei2 hua1 chun1 yu4 dong4 ， shui3 guo2 mu4 sheng1 han2 。
- xing2 lu4 jian1 chu1 qi3 ， chou2 bian1 ce4 wei4 dan1 。
- pi2 tong3 wu2 xi1 zui4 ， min2 yu4 qie3 jia1 can1 。
- xiang1 qu3 zhan1 tou2 fen1 ， peng2 lai2 tian3 bei4 guan1 。
- dan1 xin1 kong1 zi4 xi3 ， qing1 yan3 du2 xiang1 kan4 。
- ci3 di4 cong2 gong1 bie2 ， he2 shi2 hua4 ye4 lan2 。
- gui1 lai2 xiao1 xi0 jin4 ， peng2 bei4 yi4 zhao1 tuan2 。

## 注释

## 译文

## 赏析
