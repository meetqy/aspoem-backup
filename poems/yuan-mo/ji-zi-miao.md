---
id: yuan-mo-ji-zi-miao
title: 季子廟
titlePinyin: ji4 zi0 miao4
titleSlug: ji-zi-miao
author: 袁默
authorPinyin: yuan2 mo4
authorSlug: yuan-mo
dynasty: 宋
dynastyPinyin: song4
dynastySlug: song
tags: []
---

## 正文

- 巢由高風不可及，後世家邦皆子襲。
- 東周不競諸侯強，中原未許干戈戢。
- 修盟歃血血未乾，稷草離離戰鬼泣。
- 闔廬釋楚夫概奔，公子糾殺桓公入。
- 兄弟之間寧固多，旦正衣冠暮成執。
- 前規舊轍不遠人，嗚呼季子其肯立。
- 吳民猶有德吳心，廟貌相望在封邑。
- 懷古令人憶慘悽，日落疏林風習習。

## 拼音

- chao2 you2 gao1 feng1 bu4 ke3 ji2 ， hou4 shi4 jia1 bang1 jie1 zi3 xi2 。
- dong1 zhou1 bu2 jing4 zhu1 hou2 qiang2 ， zhong1 yuan2 wei4 xu1 gan1 ge1 ji2 。
- xiu1 meng2 sha4 xue4 xue4 wei4 qian2 ， ji4 cao3 li2 li2 zhan4 gui3 qi4 。
- he2 lu2 shi4 chu3 fu1 gai4 ben1 ， gong1 zi3 jiu1 sha1 huan2 gong1 ru4 。
- xiong1 di4 zhi1 jian4 ning2 gu4 duo1 ， dan4 zheng4 yi1 guan1 mu4 cheng2 zhi2 。
- qian2 gui1 jiu4 zhe2 bu4 yuan3 ren2 ， wu1 hu1 ji4 zi0 qi2 ken3 li4 。
- wu2 min2 you2 you3 de2 wu2 xin1 ， miao4 mao4 xiang1 wang4 zai4 feng1 yi4 。
- huai2 gu3 ling4 ren2 yi4 can3 qi1 ， ri4 luo4 shu1 lin2 feng1 xi2 xi2 。

## 注释

## 译文

## 赏析
