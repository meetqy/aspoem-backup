---
id: zhou-bi-yan-ling-diao-tai
title: 嚴陵釣臺
titlePinyin: yan2 ling2 diao4 tai2
titleSlug: yan-ling-diao-tai
author: 周弼
authorPinyin: zhou1 bi4
authorSlug: zhou-bi
dynasty: 宋
dynastyPinyin: song4
dynastySlug: song
tags: []
---

## 正文

- 晴江萬里綠波來，惆悵君房去不回。
- 秦苑河山歸故國，越鄉雲雨庇荒臺。
- 春風一道江蘺綠，落日千峰杜宇哀。
- 欲訪釣船無處所，野花如雪滿汀開。

## 拼音

- qing2 jiang1 wan4 li3 lü4 bo1 lai2 ， chou2 chang4 jun1 fang2 qu4 bu4 hui2 。
- qin2 yuan4 he2 shan1 gui1 gu4 guo2 ， yue4 xiang1 yun2 yu3 bi4 huang1 tai2 。
- chun1 feng1 yi2 dao4 jiang1 li2 lü4 ， luo4 ri4 qian1 feng1 du4 yu3 ai1 。
- yu4 fang3 diao4 chuan2 wu2 chu3 suo3 ， ye3 hua1 ru2 xue3 man3 ting1 kai1 。

## 注释

## 译文

## 赏析
