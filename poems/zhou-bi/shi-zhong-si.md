---
id: zhou-bi-shi-zhong-si
title: 石鍾寺
titlePinyin: shi2 zhong1 si4
titleSlug: shi-zhong-si
author: 周弼
authorPinyin: zhou1 bi4
authorSlug: zhou-bi
dynasty: 宋
dynastyPinyin: song4
dynastySlug: song
tags: []
---

## 正文

- 山前削成面，山後不露骨。
- 何人戀巢居，結屋寄突兀。
- 多風鎖寒殿，頻雨閉石窟。
- 筍透獅子傾，草蔽鴟吻沒。
- 髑髏串胡神，纓絡纏古佛。
- 熹燈影摧殘，槁柏香蓬馞。
- 丹葉夏猶在，綠樹暑未發。
- 坳徑鳴秋蛩，閑階起蒼鶻。
- 僧衣莓苔侵，齋鉢野菜掘。
- 梵庋止數卷，矧能備巾拂。
- 奔波道塗間，體倦神屢竭。
- 大險阨在前，醉夢魂恍惚。
- 信陋獲安處，不勝塵土汩。
- 經房晚棲禪，殆亦未易忽。
- 鐵鳳終日叫，心頗惡此物。
- 欲去欲住間，征帆已超越。

## 拼音

- shan1 qian2 xiao1 cheng2 mian4 ， shan1 hou4 bu2 lu4 gu3 。
- he2 ren2 lian4 chao2 ju1 ， jie2 wu1 ji4 tu1 wu4 。
- duo1 feng1 suo3 han2 dian4 ， bin1 yu3 bi4 shi2 ku1 。
- sun3 tou4 shi1 zi3 qing1 ， cao3 bi4 chi1 wen3 mei2 。
- du2 lou2 chuan4 hu2 shen2 ， ying1 luo4 chan2 gu3 fo2 。
- xi1 deng1 ying3 cui1 can2 ， gao3 bai3 xiang1 peng2 bo2 。
- dan1 ye4 xia4 you2 zai4 ， lü4 shu4 shu3 wei4 fa1 。
- ao4 jing4 ming2 qiu1 qiong2 ， xian2 jie1 qi3 cang1 gu3 。
- seng1 yi1 mei2 tai2 qin1 ， zhai1 bo1 ye3 cai4 jue2 。
- fan4 gui3 zhi3 shu4 juan4 ， shen3 neng2 bei4 jin1 fu2 。
- ben1 bo1 dao4 tu2 jian4 ， ti3 juan4 shen2 lü3 jie2 。
- da4 xian3 e4 zai4 qian2 ， zui4 meng4 hun2 huang3 hu1 。
- xin4 lou4 huo4 an1 chu3 ， bu2 sheng4 chen2 tu3 gu3 。
- jing1 fang2 wan3 qi1 shan4 ， dai4 yi4 wei4 yi4 hu1 。
- tie3 feng4 zhong1 ri4 jiao4 ， xin1 po1 e4 ci3 wu4 。
- yu4 qu4 yu4 zhu4 jian4 ， zheng1 fan1 yi3 chao1 yue4 。

## 注释

## 译文

## 赏析
