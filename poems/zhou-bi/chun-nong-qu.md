---
id: zhou-bi-chun-nong-qu
title: 春濃曲
titlePinyin: chun1 nong2 qu3
titleSlug: chun-nong-qu
author: 周弼
authorPinyin: zhou1 bi4
authorSlug: zhou-bi
dynasty: 宋
dynastyPinyin: song4
dynastySlug: song
tags: []
---

## 正文

- 雨膏蒸土蘭芽熱，粉魂淡艷凝緗纈。
- 柳條無力受東風，桃葉春江弄花月。
- 枕函墜髮昏眠重，綺帳驚寒替花恐。
- 屏瑣蟲棲化粉蛾，簾甲蜂鑽抱殘蛹。
- 麥門冬長柔堪結，桐輪輾盡棠梨雪。
- 門掩車箱銅較閑，瓶敲井榦青絲絕。
- 君不見楚王宮中樂酣宴，嫌怕旁人說春晚。
- 玉釵埋遍細腰人，章華臺上蒼苔滿。

## 拼音

- yu3 gao1 zheng1 tu3 lan2 ya2 re4 ， fen3 hun2 dan4 yan4 ning2 xiang1 xie4 。
- liu3 tiao2 wu2 li4 shou4 dong1 feng1 ， tao2 ye4 chun1 jiang1 nong4 hua1 yue4 。
- zhen3 han2 zhui4 fa4 hun1 mian2 zhong4 ， qi3 zhang4 jing1 han2 ti4 hua1 kong3 。
- ping2 suo3 chong2 qi1 hua4 fen3 e2 ， lian2 jia3 feng1 zuan1 bao4 can2 yong3 。
- mai4 men2 dong1 chang2 rou2 kan1 jie2 ， tong2 lun2 zhan3 jin4 tang2 li2 xue3 。
- men2 yan3 ju1 xiang1 tong2 jiao4 xian2 ， ping2 qiao1 jing3 gan4 qing1 si1 jue2 。
- jun1 bu2 jian4 chu3 wang2 gong1 zhong1 le4 han1 yan4 ， xian2 pa4 pang2 ren2 shuo1 chun1 wan3 。
- yu4 chai1 mai2 bian4 xi4 yao1 ren2 ， zhang1 hua2 tai2 shang4 cang1 tai2 man3 。

## 注释

## 译文

## 赏析
