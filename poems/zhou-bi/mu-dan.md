---
id: zhou-bi-mu-dan
title: 牡丹
titlePinyin: mu3 dan1
titleSlug: mu-dan
author: 周弼
authorPinyin: zhou1 bi4
authorSlug: zhou-bi
dynasty: 宋
dynastyPinyin: song4
dynastySlug: song
tags: []
---

## 正文

- 江南牡丹凡有幾，德安打頭歙爲二。
- 金陵舊物間有之，池陽吳郡皆居次。
- 地近京畿種偏好，鄂城栽接不草草。
- 舂土篩泥繞畫欄，石甃方壇浄如掃。
- 當頭第一带鞓紅，膩紫嬌黄別作叢。
- 盤盂擎出最迎日，碧玉萬片藏春風。
- 寶葉絲絲带縷金，錦斑酒暈間攢心。
- 翻騰梔茜亂朱粉，樣各數名分淺深。
- 低樹猶高五六尺，花重剛枝反無力。
- 迥出層陰轉耐看，始悟年深有真色。
- 晚添細雪來相簇，露醒香魂冷方浴。
- 倚柱黄昏眼倍明，頓覺夜闌須秉燭。
- 洛水芳林應更多，不禁飛雨洗銅駝。
- 酥煎送酒有人在，草沒故園無柰何。
- 莫對餘春起嘆嗟，最難保守是繁華。
- 君看南渡百年內，看到子孫能幾家。

## 拼音

- jiang1 nan2 mu3 dan1 fan2 you3 ji1 ， de2 an1 da3 tou2 xi1 wei2 er4 。
- jin1 ling2 jiu4 wu4 jian4 you3 zhi1 ， chi2 yang2 wu2 jun4 jie1 ju1 ci4 。
- di4 jin4 jing1 ji1 zhong3 pian1 hao4 ， e4 cheng2 zai1 jie1 bu4 cao3 cao3 。
- chong1 tu3 shai1 ni2 rao4 hua4 lan2 ， shi2 zhou4 fang1 tan2 jing4 ru2 sao3 。
- dang1 tou2 di4 yi1 dai4 ting1 hong2 ， ni4 zi3 jiao1 huang2 bie2 zuo4 cong2 。
- pan2 yu2 qing2 chu1 zui4 ying2 ri4 ， bi4 yu4 wan4 pian4 cang2 chun1 feng1 。
- bao3 ye4 si1 si1 dai4 lü3 jin1 ， jin3 ban1 jiu3 yun4 jian4 zan3 xin1 。
- fan1 teng2 zhi1 qian4 luan4 zhu1 fen3 ， yang4 ge4 shu4 ming2 fen4 qian3 shen1 。
- di1 shu4 you2 gao1 wu3 liu4 chi3 ， hua1 zhong4 gang1 zhi1 fan3 wu2 li4 。
- jiong3 chu1 ceng2 yin1 zhuan3 nai4 kan4 ， shi3 wu4 nian2 shen1 you3 zhen1 se4 。
- wan3 tian1 xi4 xue3 lai2 xiang1 cu4 ， lu4 xing3 xiang1 hun2 leng3 fang1 yu4 。
- yi3 zhu4 huang2 hun1 yan3 bei4 ming2 ， dun4 jue2 ye4 lan2 xu1 bing3 zhu2 。
- luo4 shui3 fang1 lin2 ying1 geng4 duo1 ， bu2 jin4 fei1 yu3 xi3 tong2 tuo2 。
- su1 jian1 song4 jiu3 you3 ren2 zai4 ， cao3 mei2 gu4 yuan2 wu2 nai4 he2 。
- mo4 dui4 yu2 chun1 qi3 tan4 jie1 ， zui4 nan2 bao3 shou3 shi4 fan2 hua2 。
- jun1 kan4 nan2 du4 bai3 nian2 nei4 ， kan4 dao4 zi3 sun1 neng2 ji1 jia1 。

## 注释

## 译文

## 赏析
