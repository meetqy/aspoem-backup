---
id: zhou-bi-hai-tang
title: 海棠
titlePinyin: hai3 tang2
titleSlug: hai-tang
author: 周弼
authorPinyin: zhou1 bi4
authorSlug: zhou-bi
dynasty: 宋
dynastyPinyin: song4
dynastySlug: song
tags: []
---

## 正文

- 海棠最佳須老叢，遠及百年花始紅。
- 歷看名葩此爲盛，剛柯硬葉交相映。
- 倚石攢青二三丈，雨膏倒吸胭脂上。
- 仿佛璇霄發曙光，細族蓬萊綉旗仗。
- 露欲收珠色轉深，香玉萬顆藏春陰。
- 輕風欲透紫絲障，一片朝霞傾入林。
- 鳳城多少栽花處，低嫩俱無可觀樹。
- 相對令人憶故山，年年雕萼掃朱欄。
- 只今惟有溪童在，應放高枝棲白鷴。

## 拼音

- hai3 tang2 zui4 jia1 xu1 lao3 cong2 ， yuan3 ji2 bai3 nian2 hua1 shi3 hong2 。
- li4 kan4 ming2 pa1 ci3 wei2 sheng4 ， gang1 ke1 ying4 ye4 jiao1 xiang1 ying4 。
- yi3 shi2 zan3 qing1 er4 san1 zhang4 ， yu3 gao1 dao4 xi1 yan1 zhi0 shang4 。
- fang3 fu2 xuan2 xiao1 fa1 shu3 guang1 ， xi4 zu2 peng2 lai2 xiu4 qi2 zhang4 。
- lu4 yu4 shou1 zhu1 se4 zhuan3 shen1 ， xiang1 yu4 wan4 ke1 cang2 chun1 yin1 。
- qing1 feng1 yu4 tou4 zi3 si1 zhang4 ， yi2 pian4 chao2 xia2 qing1 ru4 lin2 。
- feng4 cheng2 duo1 shao3 zai1 hua1 chu3 ， di1 nen4 ju4 wu2 ke3 guan1 shu4 。
- xiang1 dui4 ling4 ren2 yi4 gu4 shan1 ， nian2 nian2 diao1 e4 sao3 zhu1 lan2 。
- zhi1 jin1 wei2 you3 xi1 tong2 zai4 ， ying1 fang4 gao1 zhi1 qi1 bai2 xian2 。

## 注释

## 译文

## 赏析
