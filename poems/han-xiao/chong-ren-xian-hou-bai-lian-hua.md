---
id: han-xiao-chong-ren-xian-hou-bai-lian-hua
title: 崇仁縣後白蓮花
titlePinyin: chong2 ren2 xian4 hou4 bai2 lian2 hua1
titleSlug: chong-ren-xian-hou-bai-lian-hua
author: 韓曉
authorPinyin: han2 xiao3
authorSlug: han-xiao
dynasty: 宋
dynastyPinyin: song4
dynastySlug: song
tags: []
---

## 正文

- 東皇發生無賢愚，祝融長養無枯偏。
- 一般薰風同芊芊，何獨芙蕖多靚妍。
- 小荷出水浮青烟，沈郎拋下買春錢。
- 相看高柄綠又圓，誰家紺幰馳長川。
- 美人酡顔立幰邊，疑是水府集諸仙。
- 嚴粧一一皆青鈿，凌波羅襪行蹁躚。
- 望中娟麗未足憐，別有一種尤天然。
- 珍珠簾捲水晶軿，不在鉛華施紫綿。
- 冰肌玉骨妙無前，恍若廣寒墜嬋娟。
- 層臺細蕊黄最鮮，儼然玉女侍堯天。
- 揚州盤盂休獨傳，拱手宜推先著鞭。
- 雖云紅紫難差肩，未必時人眼所便。
- 一杯勸花且盤旋，慰我天涯塵土緣。
- 回首水鄉興益堅，鑑湖十里花相連。
- 無端名利苦縈牽，簿書叢裏將三年。
- 何當歸去守一廛，月明重上採蓮船。

## 拼音

- dong1 huang2 fa1 sheng1 wu2 xian2 yu2 ， zhu4 rong2 chang2 yang3 wu2 ku1 pian1 。
- yi4 ban1 xun1 feng1 tong2 qian1 qian1 ， he2 du2 fu2 qu2 duo1 jing4 yan2 。
- xiao3 he2 chu1 shui3 fu2 qing1 yan1 ， shen3 lang2 pao1 xia4 mai3 chun1 qian2 。
- xiang1 kan4 gao1 bing3 lü4 you4 yuan2 ， shui2 jia1 gan4 xian3 chi2 chang2 chuan1 。
- mei3 ren2 tuo2 yan2 li4 xian3 bian1 ， yi2 shi4 shui3 fu3 ji2 zhu1 xian1 。
- yan2 zhuang1 yi1 yi1 jie1 qing1 dian4 ， ling2 bo1 luo2 wa4 xing2 pian2 xian1 。
- wang4 zhong1 juan1 li2 wei4 zu2 lian2 ， bie2 you3 yi4 zhong3 you2 tian1 ran2 。
- zhen1 zhu1 lian2 juan3 shui3 jing1 ping2 ， bu2 zai4 qian1 hua2 shi1 zi3 mian2 。
- bing1 ji1 yu4 gu3 miao4 wu2 qian2 ， huang3 ruo4 guang3 han2 zhui4 chan2 juan1 。
- ceng2 tai2 xi4 rui3 huang2 zui4 xian1 ， yan3 ran2 yu4 nü3 shi4 yao2 tian1 。
- yang2 zhou1 pan2 yu2 xiu1 du2 chuan2 ， gong3 shou3 yi2 tui1 xian1 zhu4 bian1 。
- sui1 yun2 hong2 zi3 nan2 cha4 jian1 ， wei4 bi4 shi2 ren2 yan3 suo3 bian4 。
- yi4 bei1 quan4 hua1 qie3 pan2 xuan2 ， wei4 wo3 tian1 ya2 chen2 tu3 yuan2 。
- hui2 shou3 shui3 xiang1 xing1 yi4 jian1 ， jian4 hu2 shi2 li3 hua1 xiang1 lian2 。
- wu2 duan1 ming2 li4 ku3 ying2 qian1 ， bo2 shu1 cong2 li3 jiang1 san1 nian2 。
- he2 dang1 gui1 qu4 shou3 yi4 chan2 ， yue4 ming2 chong2 shang4 cai3 lian2 chuan2 。

## 注释

## 译文

## 赏析
