---
id: wang-zong-chen-hong-men-wu-jian-ge
title: 鴻門舞劍歌
titlePinyin: hong2 men2 wu3 jian4 ge1
titleSlug: hong-men-wu-jian-ge
author: 汪宗臣
authorPinyin: wang1 zong1 chen2
authorSlug: wang-zong-chen
dynasty: 宋
dynastyPinyin: song4
dynastySlug: song
tags: []
---

## 正文

- 黑雲壓壘騅嘶風，荆軻聶政粗豪同。
- 舞筵閃動青蛇影，焉知火帝生真龍。
- 一劍剡剡匹夫勇，一劍翼翼隨西東。
- 壯士長戈氣罥虹，掃開霾曀曦光融。
- 尊前張膽不爲屈，生彘臠割吞羣兇。
- 子房笑語指顧頃，奚啻脫車深淖中。
- 平陽帝譜炎精動，玉蜿蜒夜當其鋒。
- 秦關恍服湯武出，赤幟彌張天下雄。
- 金刀赫靈漢劍奮，烏江落日楚劍空。
- 美人沒草騅沒水，項莊何處鳴秋蛩。

## 拼音

- hei1 yun2 ya1 lei3 zhui1 si1 feng1 ， jing1 ke1 nie4 zheng4 cu1 hao2 tong2 。
- wu3 yan2 shan3 dong4 qing1 she2 ying3 ， yan1 zhi1 huo3 di4 sheng1 zhen1 long2 。
- yi2 jian4 yan3 yan3 pi3 fu1 yong3 ， yi2 jian4 yi4 yi4 sui2 xi1 dong1 。
- zhuang4 shi4 chang2 ge1 qi4 juan4 hong2 ， sao3 kai1 mai2 yi4 xi1 guang1 rong2 。
- zun1 qian2 zhang1 dan3 bu4 wei2 qu1 ， sheng1 zhi4 luan2 ge1 tun1 qun2 xiong1 。
- zi3 fang2 xiao4 yu3 zhi3 gu4 qing3 ， xi1 chi4 tuo1 ju1 shen1 nao4 zhong1 。
- ping2 yang2 di4 pu3 yan2 jing1 dong4 ， yu4 wan1 yan2 ye4 dang1 qi2 feng1 。
- qin2 guan1 huang3 fu2 tang1 wu3 chu1 ， chi4 zhi4 mi2 zhang1 tian1 xia4 xiong2 。
- jin1 dao1 he4 ling2 han4 jian4 fen4 ， wu1 jiang1 luo4 ri4 chu3 jian4 kong1 。
- mei3 ren2 mei2 cao3 zhui1 mei2 shui3 ， xiang4 zhuang1 he2 chu3 ming2 qiu1 qiong2 。

## 注释

## 译文

## 赏析
