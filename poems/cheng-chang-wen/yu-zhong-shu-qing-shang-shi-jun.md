---
id: cheng-chang-wen-yu-zhong-shu-qing-shang-shi-jun
title: 獄中書情上使君
titlePinyin: yu4 zhong1 shu1 qing2 shang4 shi3 jun1
titleSlug: yu-zhong-shu-qing-shang-shi-jun
author: 程長文
authorPinyin: cheng2 chang2 wen2
authorSlug: cheng-chang-wen
dynasty: 唐
dynastyPinyin: tang2
dynastySlug: tang
tags: []
---

## 正文

- 妾家本住鄱陽曲，一片貞心比孤竹。
- 當年二八盛容儀，紅牋草隸恰如飛。
- 盡日閑窗刺繡坐，有時極浦採蓮歸。
- 誰道居貧守都邑，幽閨寂寞無人識。
- 海燕朝歸衾枕寒，山花夜落階墀溼。
- 強暴之男何所爲，手持白刃向簾幃。
- 一命任從刀下死，千金豈受暗中欺。
- 我心匪石情難轉，志奪秋霜意不移。
- 血濺羅衣終不恨，瘡黏錦袖亦何辭。
- 縣僚曾未知情緒，即便教人縶囹圄。
- 朱脣滴瀝獨銜冤，玉筯闌干歎非所。
- 十月寒更堪思人，一聞擊柝一傷神。
- 高髻不梳雲已散，蛾眉罷埽月仍新。
- 三尺嚴章難可越，百年心事向誰說。
- 但看洗雪出圜扉，始信白圭無玷缺。

## 拼音

- qie4 jia1 ben3 zhu4 po2 yang2 qu3 ， yi2 pian4 zhen1 xin1 bi3 gu1 zhu2 。
- dang1 nian2 er4 ba1 sheng4 rong2 yi2 ， hong2 jian1 cao3 li4 qia4 ru2 fei1 。
- jin4 ri4 xian2 chuang1 ci4 xiu4 zuo4 ， you3 shi2 ji2 pu3 cai3 lian2 gui1 。
- shui2 dao4 ju1 pin2 shou3 dou1 yi4 ， you1 gui1 ji4 mo4 wu2 ren2 shi2 。
- hai3 yan4 chao2 gui1 qin1 zhen3 han2 ， shan1 hua1 ye4 luo4 jie1 chi2 shi1 。
- qiang2 bao4 zhi1 nan2 he2 suo3 wei2 ， shou3 chi2 bai2 ren4 xiang4 lian2 wei2 。
- yi2 ming4 ren4 cong2 dao1 xia4 si3 ， qian1 jin1 qi3 shou4 an4 zhong1 qi1 。
- wo3 xin1 fei3 shi2 qing2 nan2 zhuan3 ， zhi4 duo2 qiu1 shuang1 yi4 bu4 yi2 。
- xue4 jian4 luo2 yi1 zhong1 bu2 hen4 ， chuang1 nian2 jin3 xiu4 yi4 he2 ci2 。
- xian4 liao2 ceng2 wei4 zhi1 qing2 xu4 ， ji2 bian4 jiao1 ren2 zhi2 ling2 yu3 。
- zhu1 chun2 di1 li4 du2 xian2 yuan1 ， yu4 zhu4 lan2 gan1 tan4 fei1 suo3 。
- shi2 yue4 han2 geng4 kan1 si1 ren2 ， yi4 wen2 ji1 tuo4 yi4 shang1 shen2 。
- gao1 ji4 bu4 shu1 yun2 yi3 san4 ， e2 mei2 ba4 sao4 yue4 reng2 xin1 。
- san1 chi3 yan2 zhang1 nan2 ke3 yue4 ， bai3 nian2 xin1 shi4 xiang4 shui2 shuo1 。
- dan4 kan4 xi3 xue3 chu1 huan2 fei1 ， shi3 xin4 bai2 gui1 wu2 dian4 que1 。

## 注释

## 译文

## 赏析
