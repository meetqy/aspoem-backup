---
id: li-di-ling-yan
title: 靈巖
titlePinyin: ling2 yan2
titleSlug: ling-yan
author: 李迪
authorPinyin: li3 di2
authorSlug: li-di
dynasty: 宋
dynastyPinyin: song4
dynastySlug: song
tags: []
---

## 正文

- 靈巖山勢異，金地景難窮。
- 塔影遮層漢，鐘聲落半空。
- 千峰羅雉堞，萬仞聳屏風。
- 飛鶴來清竇，刳魚掛古桐。
- 名曾參四絕，封合亞三公。
- 勢徹河壖遠，形差嶽鎮雄。
- 僊閭鄰峻極，日觀伴穹崇。
- 邃洞連蓬島，重巒鑿梵宮。
- 望應銷俗慮，登喜出塵籠。
- 獻壽嵩衡竝，分茅海岱同。
- 艮方標出震，午位對升中。
- 嵐滴晴煙碧，崖鋪夕照紅。
- 巍峨齊太華，奇勝敵崆峒。
- 鍊句共詩客，模真怯畫工。
- 天孫分怪狀，神化結全功。
- 吟賞慵回首，雲泉興愈隆。

## 拼音

- ling2 yan2 shan1 shi4 yi4 ， jin1 di4 jing3 nan2 qiong2 。
- ta3 ying3 zhe1 ceng2 han4 ， zhong1 sheng1 luo4 ban4 kong1 。
- qian1 feng1 luo2 zhi4 die2 ， wan4 ren4 song3 ping2 feng1 。
- fei1 he4 lai2 qing1 dou4 ， ku1 yu2 gua4 gu3 tong2 。
- ming2 ceng2 can1 si4 jue2 ， feng1 he2 ya1 san1 gong1 。
- shi4 che4 he2 ruan2 yuan3 ， xing2 cha4 yue4 zhen4 xiong2 。
- xian1 lü2 lin2 jun4 ji2 ， ri4 guan1 ban4 qiong2 chong2 。
- sui4 dong4 lian2 peng2 dao3 ， zhong4 luan2 zao2 fan4 gong1 。
- wang4 ying1 xiao1 su2 lü4 ， deng1 xi3 chu1 chen2 long2 。
- xian4 shou4 song1 heng2 bing4 ， fen1 mao2 hai3 dai4 tong2 。
- gen4 fang1 biao1 chu1 zhen4 ， wu3 wei4 dui4 sheng1 zhong1 。
- lan2 di1 qing2 yan1 bi4 ， ya2 pu1 xi1 zhao4 hong2 。
- wei1 e2 qi2 tai4 hua2 ， qi2 sheng4 di2 kong1 tong2 。
- lian4 ju4 gong4 shi1 ke4 ， mo2 zhen1 qie4 hua4 gong1 。
- tian1 sun1 fen1 guai4 zhuang4 ， shen2 hua4 jie2 quan2 gong1 。
- yin2 shang3 yong1 hui2 shou3 ， yun2 quan2 xing1 yu4 long2 。

## 注释

## 译文

## 赏析
