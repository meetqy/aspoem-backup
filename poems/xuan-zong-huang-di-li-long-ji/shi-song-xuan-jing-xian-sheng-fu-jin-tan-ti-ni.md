---
id: xuan-zong-huang-di-li-long-ji-shi-song-xuan-jing-xian-sheng-fu-jin-tan-ti-ni
title: 詩送玄靜先生赴金壇（題擬）
titlePinyin: shi1 song4 xuan2 jing4 xian1 sheng0 fu4 jin1 tan2 （ ti2 ni3 ）
titleSlug: shi-song-xuan-jing-xian-sheng-fu-jin-tan-ti-ni
author: 玄宗皇帝李隆基
authorPinyin: xuan2 zong1 huang2 di4 li3 long2 ji1
authorSlug: xuan-zong-huang-di-li-long-ji
dynasty: 唐
dynastyPinyin: tang2
dynastySlug: tang
tags: []
---

## 正文

- 紫府煙霞士，玄宗道德師。
- 心將萬籟合，志與九仙期。
- 絕俗遺塵境，同人喜濟時。
- 訪經遊玉洞，敷教入瑤墀。
- 茅嶺追餘跡，金壇赴遠思。
- 陰宮春舊記，陽觀飭新祠。
- 緬想埋雙璧，長懷採五芝。
- 真靈若可遇，鸞鶴佇來茲。
- （詳後。
- 此首又見《嘉定鎮江志》卷二十）（按：《茅山志》卷二收玄宗賜李玄靜先生勑書二十四通，此詩見第三道勑內。
- 此勑書全文錄如次：「勑。
- 廣陵李鍊師，上清品人也。
- 抗志雲霞，和光代俗。
- 爲予修福靈跡，將赴金壇，故賦詩寵行，以美其志。
- 〖詩略〗尊師抱一守中，探微昭遠，能回貞潔，發揮道門。
- 遂與太和先生啓是仙宗，起予虔奉，崇飭靈跡，廣求真經。
- 則詩以寵行，物將厚意，永慰歧路，以彰禮賢也。
- 所謝知。
- 」又按，據同書同卷所附玄靜先生等表奏，知此詩爲天寶六載九月二十五日作，由高力士宣賜。
- ）。

## 拼音

- zi3 fu3 yan1 xia2 shi4 ， xuan2 zong1 dao4 de2 shi1 。
- xin1 jiang1 wan4 lai4 he2 ， zhi4 yu3 jiu3 xian1 qi1 。
- jue2 su2 yi2 chen2 jing4 ， tong2 ren2 xi3 ji4 shi2 。
- fang3 jing1 you2 yu4 dong4 ， fu1 jiao4 ru4 yao2 chi2 。
- mao2 ling3 zhui1 yu2 ji4 ， jin1 tan2 fu4 yuan3 si1 。
- yin1 gong1 chun1 jiu4 ji4 ， yang2 guan1 chi4 xin1 ci2 。
- mian3 xiang3 mai2 shuang1 bi4 ， chang2 huai2 cai3 wu3 zhi1 。
- zhen1 ling2 ruo4 ke3 yu4 ， luan2 he4 zhu4 lai2 zi1 。
- （ xiang2 hou4 。
- ci3 shou3 you4 jian4 《 jia1 ding4 zhen4 jiang1 zhi4 》 juan4 er4 shi2 ）（ an4 ：《 mao2 shan1 zhi4 》 juan4 er4 shou1 xuan2 zong1 ci4 li3 xuan2 jing4 xian1 sheng0 chi4 shu1 er4 shi2 si4 tong1 ， ci3 shi1 jian4 di4 san1 dao4 chi4 nei4 。
- ci3 chi4 shu1 quan2 wen2 lu4 ru2 ci4 ：「 chi4 。
- guang3 ling2 li3 lian4 shi1 ， shang4 qing1 pin3 ren2 ye3 。
- kang4 zhi4 yun2 xia2 ， he2 guang1 dai4 su2 。
- wei2 yu3 xiu1 fu2 ling2 ji4 ， jiang1 fu4 jin1 tan2 ， gu4 fu4 shi1 chong3 xing2 ， yi3 mei3 qi2 zhi4 。
- 〖 shi1 lüe4 〗 zun1 shi1 bao4 yi4 shou3 zhong1 ， tan4 wei1 zhao1 yuan3 ， neng2 hui2 zhen1 jie2 ， fa1 hui1 dao4 men2 。
- sui4 yu3 tai4 he2 xian1 sheng0 qi3 shi4 xian1 zong1 ， qi3 yu3 qian2 feng4 ， chong2 chi4 ling2 ji4 ， guang3 qiu2 zhen1 jing1 。
- ze2 shi1 yi3 chong3 xing2 ， wu4 jiang1 hou4 yi4 ， yong3 wei4 qi2 lu4 ， yi3 zhang1 li3 xian2 ye3 。
- suo3 xie4 zhi1 。
- 」 you4 an4 ， ju4 tong2 shu1 tong2 juan4 suo3 fu4 xuan2 jing4 xian1 sheng0 deng3 biao3 zou4 ， zhi1 ci3 shi1 wei2 tian1 bao3 liu4 zai4 jiu3 yue4 er4 shi2 wu3 ri4 zuo4 ， you2 gao1 li4 shi4 xuan1 ci4 。
- ）。

## 注释

## 译文

## 赏析
