---
id: wu-rong-mian-zhu-shan-si-shi-yun
title: 緜竹山四十韻
titlePinyin: mian2 zhu2 shan1 si4 shi2 yun4
titleSlug: mian-zhu-shan-si-shi-yun
author: 吳融
authorPinyin: wu2 rong2
authorSlug: wu-rong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 緜竹東西隅，千峰勢相屬。
- 崚嶒壓東巴，連延羅古蜀。
- 方者露圭角，尖者鑽箭簇。
- 引者蛾眉彎，斂者鳶肩縮。
- 尾蟉青蛇盤，頸低玄兔伏。
- 橫來突若奔，直上森如束。
- 歲在作噩年，銅梁搖蠆毒。
- 相國京兆公，九命來作牧。
- 戎提虎僕毛，專奉狼頭纛。
- 行府寄精廬，開窗對林麓。
- 是時重陽後，天氣曠清肅。
- 茲山昏曉開，一一在人目。
- 霜空正泬寥，濃翠霏撲撲。
- 披海出珊瑚，貼天堆碧玉。
- 俄然陰霾作，城郭纔霢霂。
- 絕頂已凝雪，晃朗開紅旭。
- 初疑崑崙下，夭矯龍銜燭。
- 亦似蓬萊巔，金銀臺疊蹙。
- 紫霞或旁映，綺段鋪繁褥。
- 晚照忽斜籠，赤城差斷續。
- 又如煮吳鹽，萬萬盆初熟。
- 又如濯楚練，千千匹未軸。
- 又如水晶宮，蛟螭結川瀆。
- 又如鐘乳洞，電雷開巖谷。
- 丹青畫不成，造化供難足。
- 合有羽衣人，飄颻曳煙躅。
- 合有五色禽，叫嘯含仙曲。
- 根雖限劒門，穴必通林屋。
- 方諸滄海隔，欲去憂淪覆。
- 羣玉縹緲間，未可量往復。
- 何如當此境，終朝曠遐矚。
- 往往草檄餘，吟哦思幽獨。
- 早晚埽欃槍，笳鼓迎暢轂。
- 休飛霹靂車，罷繫蝦蟆木。
- 勒銘燕然山，萬代垂芬郁。
- 然後恣逍遙，獨往羣麋鹿。
- 不管安與危，不問榮與辱。
- 但樂濠梁魚，豈怨鍾山鵠。
- 紉蘭以圍腰，採芝將實腹。
- 石牀須臥平，一任閑雲觸。

## 拼音

- mian2 zhu2 dong1 xi1 yu2 ， qian1 feng1 shi4 xiang1 shu3 。
- ling2 ceng2 ya1 dong1 ba1 ， lian2 yan2 luo2 gu3 shu3 。
- fang1 zhe3 lu4 gui1 jiao3 ， jian1 zhe3 zuan1 jian4 cu4 。
- yin3 zhe3 e2 mei2 wan1 ， lian3 zhe3 yuan1 jian1 suo1 。
- wei3 liu2 qing1 she2 pan2 ， jing3 di1 xuan2 tu4 fu2 。
- heng2 lai2 tu1 ruo4 ben1 ， zhi2 shang4 sen1 ru2 shu4 。
- sui4 zai4 zuo4 e4 nian2 ， tong2 liang2 yao2 chai4 du2 。
- xiang1 guo2 jing1 zhao4 gong1 ， jiu3 ming4 lai2 zuo4 mu4 。
- rong2 ti2 hu3 pu2 mao2 ， zhuan1 feng4 lang2 tou2 dao4 。
- xing2 fu3 ji4 jing1 lu2 ， kai1 chuang1 dui4 lin2 lu4 。
- shi4 shi2 zhong4 yang2 hou4 ， tian1 qi4 kuang4 qing1 su4 。
- zi1 shan1 hun1 xiao3 kai1 ， yi1 yi1 zai4 ren2 mu4 。
- shuang1 kong1 zheng4 jue2 liao2 ， nong2 cui4 fei1 pu1 pu1 。
- pi1 hai3 chu1 shan1 hu2 ， tie1 tian1 dui1 bi4 yu4 。
- e2 ran2 yin1 mai2 zuo4 ， cheng2 guo1 cai2 mai4 mu4 。
- jue2 ding3 yi3 ning2 xue3 ， huang3 lang3 kai1 hong2 xu4 。
- chu1 yi2 kun1 lun2 xia4 ， yao1 jiao3 long2 xian2 zhu2 。
- yi4 si4 peng2 lai2 dian1 ， jin1 yin2 tai2 die2 cu4 。
- zi3 xia2 huo4 pang2 ying4 ， qi3 duan4 pu1 fan2 ru4 。
- wan3 zhao4 hu1 xie2 long2 ， chi4 cheng2 cha4 duan4 xu4 。
- you4 ru2 zhu3 wu2 yan2 ， wan4 wan4 pen2 chu1 shu2 。
- you4 ru2 zhuo2 chu3 lian4 ， qian1 qian1 pi3 wei4 zhou2 。
- you4 ru2 shui3 jing1 gong1 ， jiao1 chi1 jie2 chuan1 du2 。
- you4 ru2 zhong1 ru3 dong4 ， dian4 lei2 kai1 yan2 gu3 。
- dan1 qing1 hua4 bu4 cheng2 ， zao4 hua4 gong4 nan2 zu2 。
- he2 you3 yu3 yi1 ren2 ， piao1 yao2 ye4 yan1 zhu2 。
- he2 you3 wu3 se4 qin2 ， jiao4 xiao4 han2 xian1 qu3 。
- gen1 sui1 xian4 jian4 men2 ， xue2 bi4 tong1 lin2 wu1 。
- fang1 zhu1 cang1 hai3 ge2 ， yu4 qu4 you1 lun2 fu4 。
- qun2 yu4 piao3 miao3 jian4 ， wei4 ke3 liang2 wang3 fu4 。
- he2 ru2 dang1 ci3 jing4 ， zhong1 chao2 kuang4 xia2 zhu3 。
- wang3 wang3 cao3 xi2 yu2 ， yin2 e2 si1 you1 du2 。
- zao3 wan3 sao4 chan2 qiang1 ， jia1 gu3 ying2 chang4 gu3 。
- xiu1 fei1 pi1 li4 ju1 ， ba4 xi4 xia1 ma0 mu4 。
- le4 ming2 yan1 ran2 shan1 ， wan4 dai4 chui2 fen1 yu4 。
- ran2 hou4 zi4 xiao1 yao2 ， du2 wang3 qun2 mi2 lu4 。
- bu4 guan3 an1 yu3 wei1 ， bu2 wen4 rong2 yu3 ru3 。
- dan4 le4 hao2 liang2 yu2 ， qi3 yuan4 zhong1 shan1 hu2 。
- ren4 lan2 yi3 wei2 yao1 ， cai3 zhi1 jiang1 shi2 fu4 。
- shi2 chuang2 xu1 wo4 ping2 ， yi2 ren4 xian2 yun2 chu4 。

## 注释

## 译文

## 赏析
