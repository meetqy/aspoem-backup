---
id: wu-rong-zeng-li-chang-shi-ge
title: 贈李長史歌
titlePinyin: zeng4 li3 chang2 shi3 ge1
titleSlug: zeng-li-chang-shi-ge
author: 吳融
authorPinyin: wu2 rong2
authorSlug: wu-rong
dynasty: 唐
dynastyPinyin: tang2
dynastySlug: tang
tags: []
---

## 正文

- 危欄壓溪溪澹碧，翠褭紅飄鶯寂寂。
- 此日長亭愴別離，座中忽遇吹蘆客。
- 雙攘輕袖當高軒，含商吐羽凌非煙。
- 初疑一百尺瀑布，八九月落香爐巔。
- 又似鮫人爲客罷，迸淚成珠玉盤瀉。
- 碧珊瑚碎震澤中，金鋃鐺撼龜山下。
- 鏗訇揭調初驚人，幽咽細聲還感神。
- 紫鳳將雛叫山月，玄兔喪子啼江春。
- 咨嗟長史出人藝，如何值此艱難際。
- 可中長似承平基，肯將此爲閑人吹。
- 不是東城射雉處，即應南苑鬬雞時。
- 白櫻桃熟每先賞，紅芍藥開長有詩。
- 賣珠曾被武皇問，薰香不怕賈公知。
- 今來流落一何苦，江南江北九寒暑。
- 翠華猶在橐泉中，一曲梁州淚如雨。
- 長史長史聽我語，從來藝絕多失所。
- 羅君贈君兩首詩，半是悲君半自悲。

## 拼音

- wei1 lan2 ya1 xi1 xi1 dan4 bi4 ， cui4 niao3 hong2 piao1 ying1 ji4 ji4 。
- ci3 ri4 chang2 ting2 chuang4 bie2 li2 ， zuo4 zhong1 hu1 yu4 chui1 lu2 ke4 。
- shuang1 rang3 qing1 xiu4 dang1 gao1 xuan1 ， han2 shang1 tu3 yu3 ling2 fei1 yan1 。
- chu1 yi2 yi4 bai3 chi3 pu4 bu4 ， ba1 jiu3 yue4 luo4 xiang1 lu2 dian1 。
- you4 si4 jiao1 ren2 wei2 ke4 ba4 ， beng4 lei4 cheng2 zhu1 yu4 pan2 xie4 。
- bi4 shan1 hu2 sui4 zhen4 ze2 zhong1 ， jin1 lang2 dang1 han4 gui1 shan1 xia4 。
- keng1 hong1 jie1 diao4 chu1 jing1 ren2 ， you1 ye4 xi4 sheng1 huan2 gan3 shen2 。
- zi3 feng4 jiang1 chu2 jiao4 shan1 yue4 ， xuan2 tu4 sang1 zi3 ti2 jiang1 chun1 。
- zi1 jie1 chang2 shi3 chu1 ren2 yi4 ， ru2 he2 zhi2 ci3 jian1 nan2 ji4 。
- ke3 zhong1 chang2 si4 cheng2 ping2 ji1 ， ken3 jiang1 ci3 wei2 xian2 ren2 chui1 。
- bu2 shi4 dong1 cheng2 she4 zhi4 chu3 ， ji2 ying1 nan2 yuan4 dou4 ji1 shi2 。
- bai2 ying1 tao2 shu2 mei3 xian1 shang3 ， hong2 shao2 yao4 kai1 chang2 you3 shi1 。
- mai4 zhu1 ceng2 bei4 wu3 huang2 wen4 ， xun1 xiang1 bu2 pa4 jia3 gong1 zhi1 。
- jin1 lai2 liu2 luo4 yi4 he2 ku3 ， jiang1 nan2 jiang1 bei3 jiu3 han2 shu3 。
- cui4 hua2 you2 zai4 tuo2 quan2 zhong1 ， yi4 qu3 liang2 zhou1 lei4 ru2 yu3 。
- chang2 shi3 chang2 shi3 ting1 wo3 yu3 ， cong2 lai2 yi4 jue2 duo1 shi1 suo3 。
- luo2 jun1 zeng4 jun1 liang3 shou3 shi1 ， ban4 shi4 bei1 jun1 ban4 zi4 bei1 。

## 注释

## 译文

## 赏析
