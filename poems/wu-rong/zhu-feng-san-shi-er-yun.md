---
id: wu-rong-zhu-feng-san-shi-er-yun
title: 祝風三十二韻
titlePinyin: zhu4 feng1 san1 shi2 er4 yun4
titleSlug: zhu-feng-san-shi-er-yun
author: 吳融
authorPinyin: wu2 rong2
authorSlug: wu-rong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 我有二頃田，長洲東百里。
- 環塗爲之區，積葑相連纚。
- 松江流其旁，春夏多苦水。
- 隄防苟不時，汎濫即無已。
- 粤余病眠久，而復家無峙。
- 田峻不勝荒，農功皆廢弛。
- 他稼已如雲，我田方欲蒔。
- 四際上通波，兼之葭與葦。
- 是時立秋後，煙露浩淒矣。
- 雖然遣畢功，萎約都無幾。
- 如何海上風，連日從空起。
- 似欲驅滄溟，來沃具區裏。
- 噫嘻爾風師，吳中多豪士。
- 囷倉過九年，一粒惜如死。
- 糴賤兼糶貴，凶年翻大喜。
- 只是疲羸苦，纔飢須易子。
- 余仍轗軻者，進趨年二紀。
- 秋不安一食，春不閑一晷。
- 腸迴爲多別，骨瘦因積毀。
- 咳唾莫逢人，揶揄空覩鬼。
- 中又值干戈，遑遑常轉徙。
- 故隱茅山西，今來笠澤涘。
- 荒者不復尋，葺者還有以。
- 將正陶令巾，又蓋姜肱被。
- 不敢務有餘，有餘必驕鄙。
- 所期免假匄，假匄多慚恥。
- 驕鄙既不生，慚恥更能弭。
- 自可致逍遙，無妨閱經史。
- 吁余將四十，滿望秪如此。
- 干澤尚多難，學稼茲復爾。
- 窮達雖繫命，禍福生所履。
- 天不飢死余，飄風當自止。

## 拼音

- wo3 you3 er4 qing3 tian2 ， chang2 zhou1 dong1 bai3 li3 。
- huan2 tu2 wei2 zhi1 qu1 ， ji1 feng1 xiang1 lian2 li2 。
- song1 jiang1 liu2 qi2 pang2 ， chun1 xia4 duo1 ku3 shui3 。
- di1 fang2 gou3 bu4 shi2 ， fan4 lan4 ji2 wu2 yi3 。
- yue4 yu2 bing4 mian2 jiu3 ， er2 fu4 jia1 wu2 zhi4 。
- tian2 jun4 bu2 sheng4 huang1 ， nong2 gong1 jie1 fei4 chi2 。
- ta1 jia4 yi3 ru2 yun2 ， wo3 tian2 fang1 yu4 shi4 。
- si4 ji4 shang4 tong1 bo1 ， jian1 zhi1 jia1 yu3 wei3 。
- shi4 shi2 li4 qiu1 hou4 ， yan1 lu4 hao4 qi1 yi3 。
- sui1 ran2 qian3 bi4 gong1 ， wei3 yue1 dou1 wu2 ji1 。
- ru2 he2 hai3 shang4 feng1 ， lian2 ri4 cong2 kong1 qi3 。
- si4 yu4 qu1 cang1 ming2 ， lai2 wo4 ju4 qu1 li3 。
- yi1 xi1 er3 feng1 shi1 ， wu2 zhong1 duo1 hao2 shi4 。
- qun1 cang1 guo4 jiu3 nian2 ， yi2 li4 xi1 ru2 si3 。
- di2 jian4 jian1 tiao4 gui4 ， xiong1 nian2 fan1 da4 xi3 。
- zhi3 shi4 pi2 lei2 ku3 ， cai2 ji1 xu1 yi4 zi3 。
- yu2 reng2 kan3 ke1 zhe3 ， jin4 qu1 nian2 er4 ji4 。
- qiu1 bu4 an1 yi4 shi2 ， chun1 bu4 xian2 yi4 gui3 。
- chang2 hui2 wei2 duo1 bie2 ， gu3 shou4 yin1 ji1 hui3 。
- hai1 tuo4 mo4 feng2 ren2 ， ye2 yu2 kong1 du3 gui3 。
- zhong1 you4 zhi2 gan1 ge1 ， huang2 huang2 chang2 zhuan3 xi3 。
- gu4 yin3 mao2 shan1 xi1 ， jin1 lai2 li4 ze2 si4 。
- huang1 zhe3 bu2 fu4 xun2 ， qi4 zhe3 huan2 you3 yi3 。
- jiang1 zheng4 tao2 ling4 jin1 ， you4 gai4 jiang1 gong1 bei4 。
- bu4 gan3 wu4 you3 yu2 ， you3 yu2 bi4 jiao1 bi3 。
- suo3 qi1 mian3 jia3 gai4 ， jia3 gai4 duo1 can2 chi3 。
- jiao1 bi3 ji4 bu4 sheng1 ， can2 chi3 geng4 neng2 mi3 。
- zi4 ke3 zhi4 xiao1 yao2 ， wu2 fang2 yue4 jing1 shi3 。
- xu1 yu2 jiang1 si4 shi2 ， man3 wang4 di1 ru2 ci3 。
- gan1 ze2 shang4 duo1 nan2 ， xue2 jia4 zi1 fu4 er3 。
- qiong2 da2 sui1 xi4 ming4 ， huo4 fu2 sheng1 suo3 lü3 。
- tian1 bu4 ji1 si3 yu2 ， piao1 feng1 dang1 zi4 zhi3 。

## 注释

## 译文

## 赏析
