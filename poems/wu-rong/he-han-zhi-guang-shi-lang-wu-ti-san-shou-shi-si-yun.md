---
id: wu-rong-he-han-zhi-guang-shi-lang-wu-ti-san-shou-shi-si-yun
title: 和韓致光侍郎無題三首十四韻
titlePinyin: he2 han2 zhi4 guang1 shi4 lang2 wu2 ti2 san1 shou3 shi2 si4 yun4
titleSlug: he-han-zhi-guang-shi-lang-wu-ti-san-shou-shi-si-yun
author: 吳融
authorPinyin: wu2 rong2
authorSlug: wu-rong
dynasty: 唐
dynastyPinyin: tang2
dynastySlug: tang
tags: []
---

## 正文

- 珠佩元消暑，犀簪自辟塵。掩燈容燕宿，開鏡待雞晨。
- 去懶都忘舊，來多未厭新。每逢憂是夢，長憶故延真。
- 杏小雙圓壓，山濃兩點嚬。瘦難勝寶帶，輕欲馭飆輪。
- 篦鳳金雕翼，釵魚玉鏤鱗。月明無睡夜，花落斷腸春。
- 解舞何須楚，能箏可在秦。怯探同海底，稀遇極天津。
- 綠柰攀宮豔，青梅弄嶺珍。管纖銀字咽，梭密錦書勻。
- 厭勝還隨俗，無疑不避人。可憐三五夕，嫵媚善為鄰。
- 舞轉輕輕雪，歌霏漠漠塵。漫遊多蔔夜，慵起不知晨。
- 玉箸和妝裛，金蓮逐步新。鳳笙追北裏，鶴馭訪南真。
- 有恨都無語，非愁亦有嚬。戲應過蚌浦，飛合入蟾輪。
- 杯樣成言鳥，梳文解臥鱗。逢迎大堤晚，離別洞庭春。
- 似玉曾誇趙，如雲不讓秦。錦收花上露，珠引月中津。
- 木為連枝貴，禽因比翼珍。萬峰酥點薄，五色繡妝勻。
- 獺髓求魚客，鮫綃托海人。寸腸誰與達，洞府四無鄰。
- 綺閣臨初日，銅台拂暗塵。鷾鴯偏報曉，烏鶂慣驚晨。
- 魚網裁書數，鶤弦上曲新。病多疑厄重，語切見心真。
- 子母錢征笑，西南月借嚬。擣衣嫌獨杵，分袂怨雙輪。
- 貝葉教丹觜，金刀寄赤鱗。捲簾吟塞雪，飛楫渡江春。
- 解織宜名蕙，能歌合姓秦。眼穿回雁嶺，魂斷飲牛津。
- 藥自偷來絕，香從竊去珍。茗煎雲沫聚，藥種玉苗勻。
- 草密應迷客，花繁好避人。長幹足風雨，遙夜與誰鄰。

## 拼音

- zhu1 pei4 yuan2 xiao1 shu3 ， xi1 zan1 zi4 pi4 chen2 。 yan3 deng1 rong2 yan4 su4 ， kai1 jing4 dai4 ji1 chen2 。
- qu4 lan3 dou1 wang4 jiu4 ， lai2 duo1 wei4 yan4 xin1 。 mei3 feng2 you1 shi4 meng4 ， chang2 yi4 gu4 yan2 zhen1 。
- xing4 xiao3 shuang1 yuan2 ya1 ， shan1 nong2 liang3 dian3 pin2 。 shou4 nan2 sheng4 bao3 dai4 ， qing1 yu4 yu4 biao1 lun2 。
- bi4 feng4 jin1 diao1 yi4 ， chai1 yu2 yu4 lou4 lin2 。 yue4 ming2 wu2 shui4 ye4 ， hua1 luo4 duan4 chang2 chun1 。
- jie3 wu3 he2 xu1 chu3 ， neng2 zheng1 ke3 zai4 qin2 。 qie4 tan4 tong2 hai3 di3 ， xi1 yu4 ji2 tian1 jin1 。
- lü4 nai4 pan1 gong1 yan4 ， qing1 mei2 nong4 ling3 zhen1 。 guan3 xian1 yin2 zi4 yan4 ， suo1 mi4 jin3 shu1 yun2 。
- yan4 sheng4 huan2 sui2 su2 ， wu2 yi2 bu2 bi4 ren2 。 ke3 lian2 san1 wu3 xi1 ， wu3 mei4 shan4 wei2 lin2 。
- wu3 zhuan3 qing1 qing1 xue3 ， ge1 fei1 mo4 mo4 chen2 。 man4 you2 duo1 bo0 ye4 ， yong1 qi3 bu4 zhi1 chen2 。
- yu4 zhu4 he2 zhuang1 yi4 ， jin1 lian2 zhu2 bu4 xin1 。 feng4 sheng1 zhui1 bei3 li3 ， he4 yu4 fang3 nan2 zhen1 。
- you3 hen4 dou1 wu2 yu3 ， fei1 chou2 yi4 you3 pin2 。 xi4 ying1 guo4 bang4 pu3 ， fei1 he2 ru4 chan2 lun2 。
- bei1 yang4 cheng2 yan2 niao3 ， shu1 wen2 jie3 wo4 lin2 。 feng2 ying2 da4 di1 wan3 ， li2 bie2 dong4 ting2 chun1 。
- si4 yu4 ceng2 kua1 zhao4 ， ru2 yun2 bu2 rang4 qin2 。 jin3 shou1 hua1 shang4 lu4 ， zhu1 yin3 yue4 zhong1 jin1 。
- mu4 wei2 lian2 zhi1 gui4 ， qin2 yin1 bi3 yi4 zhen1 。 wan4 feng1 su1 dian3 bao2 ， wu3 se4 xiu4 zhuang1 yun2 。
- ta3 sui3 qiu2 yu2 ke4 ， jiao1 xiao1 tuo1 hai3 ren2 。 cun4 chang2 shui2 yu3 da2 ， dong4 fu3 si4 wu2 lin2 。
- qi3 ge2 lin2 chu1 ri4 ， tong2 tai2 fu2 an4 chen2 。 yi4 er2 pian1 bao4 xiao3 ， wu1 yi4 guan4 jing1 chen2 。
- yu2 wang3 cai2 shu1 shu4 ， kun1 xian2 shang4 qu3 xin1 。 bing4 duo1 yi2 e4 zhong4 ， yu3 qie4 jian4 xin1 zhen1 。
- zi3 mu3 qian2 zheng1 xiao4 ， xi1 nan2 yue4 jie4 pin2 。 dao3 yi1 xian2 du2 chu3 ， fen1 mei4 yuan4 shuang1 lun2 。
- bei4 ye4 jiao4 dan1 zi1 ， jin1 dao1 ji4 chi4 lin2 。 juan3 lian2 yin2 sai1 xue3 ， fei1 ji2 du4 jiang1 chun1 。
- jie3 zhi1 yi2 ming2 hui4 ， neng2 ge1 he2 xing4 qin2 。 yan3 chuan1 hui2 yan4 ling3 ， hun2 duan4 yin3 niu2 jin1 。
- yao4 zi4 tou1 lai2 jue2 ， xiang1 cong2 qie4 qu4 zhen1 。 ming2 jian1 yun2 mo4 ju4 ， yao4 zhong3 yu4 miao2 yun2 。
- cao3 mi4 ying1 mi2 ke4 ， hua1 fan2 hao3 bi4 ren2 。 chang2 gan4 zu2 feng1 yu3 ， yao2 ye4 yu3 shui2 lin2 。

## 注释

## 译文

## 赏析
