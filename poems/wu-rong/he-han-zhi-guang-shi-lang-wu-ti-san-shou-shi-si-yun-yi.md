---
id: wu-rong-he-han-zhi-guang-shi-lang-wu-ti-san-shou-shi-si-yun-yi
title: 和韓致光侍郎無題三首十四韻 一
titlePinyin: he2 han2 zhi4 guang1 shi4 lang2 wu2 ti2 san1 shou3 shi2 si4 yun4   yi1
titleSlug: he-han-zhi-guang-shi-lang-wu-ti-san-shou-shi-si-yun-yi
author: 吳融
authorPinyin: wu2 rong2
authorSlug: wu-rong
dynasty: 唐
dynastyPinyin: tang2
dynastySlug: tang
tags: []
---

## 正文

- 珠佩元消暑，犀簪自辟塵。
- 揜燈容燕宿，開鏡待雞晨。
- 去嬾都忘舊，來多未厭新。
- 每逢憂是夢，長憶故延真。
- 杏小雙圓壓，山濃兩點嚬。
- 瘦難勝寶帶，輕欲馭飆輪。
- 箆鳳金雕翼，釵魚玉鏤鱗。
- 月明無睡夜，花落斷腸春。
- 解舞何須楚，能箏可在秦。
- 怯探同海底，稀遇極天津。
- 綠柰攀宮豔，青梅弄嶺珍。
- 管纖銀字咽，梭密錦書勻。
- 厭勝還隨俗，無疑不避人。
- 可憐三五夕，娬媚善爲鄰。

## 拼音

- zhu1 pei4 yuan2 xiao1 shu3 ， xi1 zan1 zi4 pi4 chen2 。
- yan3 deng1 rong2 yan4 su4 ， kai1 jing4 dai4 ji1 chen2 。
- qu4 lan3 dou1 wang4 jiu4 ， lai2 duo1 wei4 yan4 xin1 。
- mei3 feng2 you1 shi4 meng4 ， chang2 yi4 gu4 yan2 zhen1 。
- xing4 xiao3 shuang1 yuan2 ya1 ， shan1 nong2 liang3 dian3 pin2 。
- shou4 nan2 sheng4 bao3 dai4 ， qing1 yu4 yu4 biao1 lun2 。
- bi4 feng4 jin1 diao1 yi4 ， chai1 yu2 yu4 lou4 lin2 。
- yue4 ming2 wu2 shui4 ye4 ， hua1 luo4 duan4 chang2 chun1 。
- jie3 wu3 he2 xu1 chu3 ， neng2 zheng1 ke3 zai4 qin2 。
- qie4 tan4 tong2 hai3 di3 ， xi1 yu4 ji2 tian1 jin1 。
- lü4 nai4 pan1 gong1 yan4 ， qing1 mei2 nong4 ling3 zhen1 。
- guan3 xian1 yin2 zi4 yan4 ， suo1 mi4 jin3 shu1 yun2 。
- yan4 sheng4 huan2 sui2 su2 ， wu2 yi2 bu2 bi4 ren2 。
- ke3 lian2 san1 wu3 xi1 ， wu3 mei4 shan4 wei2 lin2 。

## 注释

## 译文

## 赏析
