---
id: wu-rong-he-mu-zhou-lu-zhong-cheng-ti-mao-tang-shi-yun
title: 和睦州盧中丞題茅堂十韻
titlePinyin: he2 mu4 zhou1 lu2 zhong1 cheng2 ti2 mao2 tang2 shi2 yun4
titleSlug: he-mu-zhou-lu-zhong-cheng-ti-mao-tang-shi-yun
author: 吳融
authorPinyin: wu2 rong2
authorSlug: wu-rong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 有士當今重，忘情自古稀。
- 獨開青嶂路，閑掩白雲扉。
- 石累千層險，泉分一帶微。
- 棟危猨競下，簷迥鳥爭歸。
- 煙冷茶鐺靜，波香蘭舸飛。
- 好移鍾阜蓼，莫種首陽薇。
- 樹密含輕霧，川空漾薄暉。
- 芝泥看只捧，蕙帶且休圍。
- 東郭鄰穿履，西林近衲衣。
- 瓊瑤一百字，千古見清機。

## 拼音

- you3 shi4 dang1 jin1 zhong4 ， wang4 qing2 zi4 gu3 xi1 。
- du2 kai1 qing1 zhang4 lu4 ， xian2 yan3 bai2 yun2 fei1 。
- shi2 lei4 qian1 ceng2 xian3 ， quan2 fen1 yi2 dai4 wei1 。
- dong4 wei1 yuan2 jing4 xia4 ， yan2 jiong3 niao3 zheng1 gui1 。
- yan1 leng3 cha2 dang1 jing4 ， bo1 xiang1 lan2 ge3 fei1 。
- hao3 yi2 zhong1 fu4 liao3 ， mo4 zhong3 shou3 yang2 wei1 。
- shu4 mi4 han2 qing1 wu4 ， chuan1 kong1 yang4 bao2 hui1 。
- zhi1 ni2 kan4 zhi1 peng3 ， hui4 dai4 qie3 xiu1 wei2 。
- dong1 guo1 lin2 chuan1 lü3 ， xi1 lin2 jin4 na4 yi1 。
- qiong2 yao2 yi4 bai3 zi4 ， qian1 gu3 jian4 qing1 ji1 。

## 注释

## 译文

## 赏析
