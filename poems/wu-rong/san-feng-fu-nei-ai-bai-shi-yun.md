---
id: wu-rong-san-feng-fu-nei-ai-bai-shi-yun
title: 三峰府內矮柏十韻
titlePinyin: san1 feng1 fu3 nei4 ai3 bai3 shi2 yun4
titleSlug: san-feng-fu-nei-ai-bai-shi-yun
author: 吳融
authorPinyin: wu2 rong2
authorSlug: wu-rong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 擢秀依黃閣，移根自碧岑。
- 周圍雖合抱，直上豈盈尋。
- 遠砌行窺頂，當庭坐庇陰。
- 短堪驚衆木，高已讓他林。
- 日轉無長影，風回有細音。
- 不容蘿蔦附，只耐雪霜侵。
- 玉帳籠應匝，牙旗倚更禁。
- 葉低宜拂席，枝褭易抽簪。
- 綠澗支離久，朱門掩映深。
- 何須一千丈，方有歲寒心。

## 拼音

- zhuo2 xiu4 yi1 huang2 ge2 ， yi2 gen1 zi4 bi4 cen2 。
- zhou1 wei2 sui1 he2 bao4 ， zhi2 shang4 qi3 ying2 xun2 。
- yuan3 qi4 xing2 kui1 ding3 ， dang1 ting2 zuo4 bi4 yin1 。
- duan3 kan1 jing1 zhong4 mu4 ， gao1 yi3 rang4 ta1 lin2 。
- ri4 zhuan3 wu2 chang2 ying3 ， feng1 hui2 you3 xi4 yin1 。
- bu4 rong2 luo2 niao3 fu4 ， zhi1 nai4 xue3 shuang1 qin1 。
- yu4 zhang4 long2 ying1 za1 ， ya2 qi2 yi3 geng4 jin4 。
- ye4 di1 yi2 fu2 xi2 ， zhi1 niao3 yi4 chou1 zan1 。
- lü4 jian4 zhi1 li2 jiu3 ， zhu1 men2 yan3 ying4 shen1 。
- he2 xu1 yi4 qian1 zhang4 ， fang1 you3 sui4 han2 xin1 。

## 注释

## 译文

## 赏析
