---
id: wu-rong-dao-ci-yuan-yun
title: 倒次元韻
titlePinyin: dao3 ci4 yuan2 yun4
titleSlug: dao-ci-yuan-yun
author: 吳融
authorPinyin: wu2 rong2
authorSlug: wu-rong
dynasty: 唐
dynastyPinyin: tang2
dynastySlug: tang
tags: []
---

## 正文

- 南陌來尋伴，東城去卜鄰。
- 生憎無賴客，死憶有情人。
- 似束腰支細，如描髮彩勻。
- 黃鸝裁帽貴，紫燕刻釵珍。
- 身近從淄右，家元接觀津。
- 雨臺誰屬楚，花洞不知秦。
- 淚滴空牀冷，妝濃滿鏡春。
- 枕涼欹琥珀，簟潔展麒麟。
- 茂苑廊千步，昭陽扇九輪。
- 陽城迷處笑，京兆畫時嚬。
- 魚子封牋短，蠅頭學字真。
- 易判期已遠，難諱事還新。
- 艇子愁衝夜，驪駒怕拂晨。
- 如何斷岐路，免得見行塵。

## 拼音

- nan2 mo4 lai2 xun2 ban4 ， dong1 cheng2 qu4 bu3 lin2 。
- sheng1 zeng1 wu2 lai4 ke4 ， si3 yi4 you3 qing2 ren2 。
- si4 shu4 yao1 zhi1 xi4 ， ru2 miao2 fa4 cai3 yun2 。
- huang2 li2 cai2 mao4 gui4 ， zi3 yan4 ke4 chai1 zhen1 。
- shen1 jin4 cong2 zi1 you4 ， jia1 yuan2 jie1 guan1 jin1 。
- yu3 tai2 shui2 shu3 chu3 ， hua1 dong4 bu4 zhi1 qin2 。
- lei4 di1 kong1 chuang2 leng3 ， zhuang1 nong2 man3 jing4 chun1 。
- zhen3 liang2 qi1 hu3 po4 ， dian4 jie2 zhan3 qi2 lin2 。
- mao4 yuan4 lang2 qian1 bu4 ， zhao1 yang2 shan4 jiu3 lun2 。
- yang2 cheng2 mi2 chu3 xiao4 ， jing1 zhao4 hua4 shi2 pin2 。
- yu2 zi3 feng1 jian1 duan3 ， ying2 tou2 xue2 zi4 zhen1 。
- yi4 pan4 qi1 yi3 yuan3 ， nan2 hui4 shi4 huan2 xin1 。
- ting3 zi3 chou2 chong1 ye4 ， li2 ju1 pa4 fu2 chen2 。
- ru2 he2 duan4 qi2 lu4 ， mian3 de0 jian4 xing2 chen2 。

## 注释

## 译文

## 赏析
