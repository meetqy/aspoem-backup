---
id: wu-rong-fu-que-ci-liu-xian-jing-nan-cheng-xiang-gong-san-shi-yun
title: 赴闕次留獻荆南成相公三十韻
titlePinyin: fu4 que4 ci4 liu2 xian4 jing1 nan2 cheng2 xiang4 gong0 san1 shi2 yun4
titleSlug: fu-que-ci-liu-xian-jing-nan-cheng-xiang-gong-san-shi-yun
author: 吳融
authorPinyin: wu2 rong2
authorSlug: wu-rong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 分閫兼文德，持衡有武功。
- 荆南知獨去，海內更誰同。
- 拔地孤峰秀，當天一鶚雄。
- 雲生五色筆，月吐六鈞弓。
- 骨格凌秋聳，心源見底空。
- 神清飡沆瀣，氣逸飲洪濛。
- 臨事成奇策，全身仗至忠。
- 解鞍欺李廣，煮弩笑臧洪。
- 往昔逢多難，來茲故統戎。
- 卓旗雲夢澤，撲火細腰宮。
- 鏟土樓臺搆，連江雉堞籠。
- 似平鋪掌上，疑湧出壺中。
- 豈是勞人力，寧因役鬼工。
- 本遺三戶在，今匝萬家通。
- 畫舸橫青雀，危檣列綵虹。
- 席飛巫峽雨，袖拂宋亭風。
- 塲廣盤毬子，池閑引釣筒。
- 禮賢金璧賤，煦物雪霜融。
- 酒滿梁塵動，棊殘漏滴終。
- 儉常資澹靜，貴絕恃穹崇。
- 唯要臣誠顯，那求帝渥隆。
- 甘棠名異奭，大樹姓非馮。
- 自念爲遷客，方諧謁上公。
- 痛知遭止棘，頻歎委飄蓬。
- 借宅誅茅綠，分囷指粟紅。
- 只慚燕館盛，寧覺阮途窮。
- 渙汗霑明主，滄浪別釣翁。
- 去曾憂塞馬，歸欲逐邊鴻。
- 積感深於海，銜恩重極嵩。
- 行行柳門路，回首下離東。

## 拼音

- fen1 kun3 jian1 wen2 de2 ， chi2 heng2 you3 wu3 gong1 。
- jing1 nan2 zhi1 du2 qu4 ， hai3 nei4 geng4 shui2 tong2 。
- ba2 di4 gu1 feng1 xiu4 ， dang1 tian1 yi2 e4 xiong2 。
- yun2 sheng1 wu3 se4 bi3 ， yue4 tu3 liu4 jun1 gong1 。
- gu3 ge2 ling2 qiu1 song3 ， xin1 yuan2 jian4 di3 kong1 。
- shen2 qing1 can1 hang4 xie4 ， qi4 yi4 yin3 hong2 meng2 。
- lin2 shi4 cheng2 qi2 ce4 ， quan2 shen1 zhang4 zhi4 zhong1 。
- jie3 an1 qi1 li3 guang3 ， zhu3 nu3 xiao4 zang1 hong2 。
- wang3 xi1 feng2 duo1 nan2 ， lai2 zi1 gu4 tong3 rong2 。
- zhuo2 qi2 yun2 meng4 ze2 ， pu1 huo3 xi4 yao1 gong1 。
- chan3 tu3 lou2 tai2 gou4 ， lian2 jiang1 zhi4 die2 long2 。
- si4 ping2 pu1 zhang3 shang4 ， yi2 yong3 chu1 hu2 zhong1 。
- qi3 shi4 lao2 ren2 li4 ， ning2 yin1 yi4 gui3 gong1 。
- ben3 yi2 san1 hu4 zai4 ， jin1 za1 wan4 jia1 tong1 。
- hua4 ge3 heng2 qing1 que4 ， wei1 qiang2 lie4 cai3 hong2 。
- xi2 fei1 wu1 xia2 yu3 ， xiu4 fu2 song4 ting2 feng1 。
- chang3 guang3 pan2 qiu2 zi3 ， chi2 xian2 yin3 diao4 tong3 。
- li3 xian2 jin1 bi4 jian4 ， xu4 wu4 xue3 shuang1 rong2 。
- jiu3 man3 liang2 chen2 dong4 ， qi2 can2 lou4 di1 zhong1 。
- jian3 chang2 zi1 dan4 jing4 ， gui4 jue2 shi4 qiong2 chong2 。
- wei2 yao4 chen2 cheng2 xian3 ， na4 qiu2 di4 wo4 long2 。
- gan1 tang2 ming2 yi4 shi4 ， da4 shu4 xing4 fei1 feng2 。
- zi4 nian4 wei2 qian1 ke4 ， fang1 xie2 ye4 shang4 gong1 。
- tong4 zhi1 zao1 zhi3 ji2 ， bin1 tan4 wei3 piao1 peng2 。
- jie4 zhai2 zhu1 mao2 lü4 ， fen1 qun1 zhi3 su4 hong2 。
- zhi1 can2 yan4 guan3 sheng4 ， ning2 jue2 ruan3 tu2 qiong2 。
- huan4 han4 zhan1 ming2 zhu3 ， cang1 lang4 bie2 diao4 weng1 。
- qu4 ceng2 you1 sai1 ma3 ， gui1 yu4 zhu2 bian1 hong2 。
- ji1 gan3 shen1 wu1 hai3 ， xian2 en1 zhong4 ji2 song1 。
- hang2 hang2 liu3 men2 lu4 ， hui2 shou3 xia4 li2 dong1 。

## 注释

## 译文

## 赏析
