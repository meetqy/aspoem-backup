---
id: wu-rong-zeng-guang-li-da-shi-ge
title: 贈廣利大師歌
titlePinyin: zeng4 guang3 li4 da4 shi1 ge1
titleSlug: zeng-guang-li-da-shi-ge
author: 吳融
authorPinyin: wu2 rong2
authorSlug: wu-rong
dynasty: 唐
dynastyPinyin: tang2
dynastySlug: tang
tags: []
---

## 正文

- 化人之心固甚難，自化之心更不易。
- 化人可以程限之，自化元須有其志。
- 在心爲志者何人，今日得之於廣利。
- 三十年前識師初，正見把筆學草書。
- 崩雲落日千萬狀，隨手變化生空虛。
- 海北天南幾回別，每見書蹤轉奇絕。
- 近來兼解作歌詩，言語明快有氣骨。
- 堅如百鍊鋼，挺特不可屈。
- 又如千里馬，脫韁飛滅沒。
- 好是不雕刻，縱橫衝口發。
- 昨來示我十餘篇，詠殺江南風與月。
- 乃知性是天，習是人。
- 莫輕河邊羖䍽，飛作天上麒麟。
- 但日新，又日新。
- 李太白，非通神。

## 拼音

- hua4 ren2 zhi1 xin1 gu4 shen4 nan2 ， zi4 hua4 zhi1 xin1 geng4 bu2 yi4 。
- hua4 ren2 ke3 yi3 cheng2 xian4 zhi1 ， zi4 hua4 yuan2 xu1 you3 qi2 zhi4 。
- zai4 xin1 wei2 zhi4 zhe3 he2 ren2 ， jin1 ri4 de2 zhi1 wu1 guang3 li4 。
- san1 shi2 nian2 qian2 shi2 shi1 chu1 ， zheng4 jian4 ba3 bi3 xue2 cao3 shu1 。
- beng1 yun2 luo4 ri4 qian1 wan4 zhuang4 ， sui2 shou3 bian4 hua4 sheng1 kong1 xu1 。
- hai3 bei3 tian1 nan2 ji1 hui2 bie2 ， mei3 jian4 shu1 zong1 zhuan3 qi2 jue2 。
- jin4 lai2 jian1 jie3 zuo4 ge1 shi1 ， yan2 yu3 ming2 kuai4 you3 qi4 gu3 。
- jian1 ru2 bai3 lian4 gang1 ， ting3 te4 bu4 ke3 qu1 。
- you4 ru2 qian1 li3 ma3 ， tuo1 jiang1 fei1 mie4 mei2 。
- hao3 shi4 bu4 diao1 ke4 ， zong4 heng2 chong1 kou3 fa1 。
- zuo2 lai2 shi4 wo3 shi2 yu2 pian1 ， yong3 sha1 jiang1 nan2 feng1 yu3 yue4 。
- nai3 zhi1 xing4 shi4 tian1 ， xi2 shi4 ren2 。
- mo4 qing1 he2 bian1 gu3 䍽， fei1 zuo4 tian1 shang4 qi2 lin2 。
- dan4 ri4 xin1 ， you4 ri4 xin1 。
- li3 tai4 bai2 ， fei1 tong1 shen2 。

## 注释

## 译文

## 赏析
