---
id: wu-rong-he-han-zhi-guang-shi-lang-wu-ti-san-shou-shi-si-yun-san
title: 和韓致光侍郎無題三首十四韻 三
titlePinyin: he2 han2 zhi4 guang1 shi4 lang2 wu2 ti2 san1 shou3 shi2 si4 yun4   san1
titleSlug: he-han-zhi-guang-shi-lang-wu-ti-san-shou-shi-si-yun-san
author: 吳融
authorPinyin: wu2 rong2
authorSlug: wu-rong
dynasty: 唐
dynastyPinyin: tang2
dynastySlug: tang
tags: []
---

## 正文

- 綺閣臨初日，銅臺拂暗塵。
- 鷾鴯偏報曉，烏鶂慣驚晨。
- 魚網裁書數，鵾弦上曲新。
- 病多疑厄重，語切見心真。
- 子母錢徵笑，西南月借嚬。
- 擣衣嫌獨杵，分袂怨雙輪。
- 貝葉教丹觜，金刀寄赤鱗。
- 捲簾吟塞雪，飛楫渡江春。
- 解織宜名蕙，能歌合姓秦。
- 眼穿回鴈嶺，魂斷飲牛津。
- 藥自偷來絕，香從竊去珍。
- 茗煎雲沫聚，藥種玉苗勻。
- 草密應迷客，花繁好避人。
- 長干足風雨，遙夜與誰鄰。

## 拼音

- qi3 ge2 lin2 chu1 ri4 ， tong2 tai2 fu2 an4 chen2 。
- yi4 er2 pian1 bao4 xiao3 ， wu1 yi4 guan4 jing1 chen2 。
- yu2 wang3 cai2 shu1 shu4 ， kun1 xian2 shang4 qu3 xin1 。
- bing4 duo1 yi2 e4 zhong4 ， yu3 qie4 jian4 xin1 zhen1 。
- zi3 mu3 qian2 zhi3 xiao4 ， xi1 nan2 yue4 jie4 pin2 。
- dao3 yi1 xian2 du2 chu3 ， fen1 mei4 yuan4 shuang1 lun2 。
- bei4 ye4 jiao4 dan1 zi1 ， jin1 dao1 ji4 chi4 lin2 。
- juan3 lian2 yin2 sai1 xue3 ， fei1 ji2 du4 jiang1 chun1 。
- jie3 zhi1 yi2 ming2 hui4 ， neng2 ge1 he2 xing4 qin2 。
- yan3 chuan1 hui2 yan4 ling3 ， hun2 duan4 yin3 niu2 jin1 。
- yao4 zi4 tou1 lai2 jue2 ， xiang1 cong2 qie4 qu4 zhen1 。
- ming2 jian1 yun2 mo4 ju4 ， yao4 zhong3 yu4 miao2 yun2 。
- cao3 mi4 ying1 mi2 ke4 ， hua1 fan2 hao3 bi4 ren2 。
- chang2 gan1 zu2 feng1 yu3 ， yao2 ye4 yu3 shui2 lin2 。

## 注释

## 译文

## 赏析
