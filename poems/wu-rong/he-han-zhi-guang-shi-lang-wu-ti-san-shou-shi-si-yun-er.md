---
id: wu-rong-he-han-zhi-guang-shi-lang-wu-ti-san-shou-shi-si-yun-er
title: 和韓致光侍郎無題三首十四韻 二
titlePinyin: he2 han2 zhi4 guang1 shi4 lang2 wu2 ti2 san1 shou3 shi2 si4 yun4   er4
titleSlug: he-han-zhi-guang-shi-lang-wu-ti-san-shou-shi-si-yun-er
author: 吳融
authorPinyin: wu2 rong2
authorSlug: wu-rong
dynasty: 唐
dynastyPinyin: tang2
dynastySlug: tang
tags: []
---

## 正文

- 舞轉輕輕雪，歌霏漠漠塵。
- 漫遊多卜夜，慵起不知晨。
- 玉箸和妝裛，金蓮逐步新。
- 鳳笙追北里，鶴馭訪南真。
- 有恨都無語，非愁亦有嚬。
- 戲應過蚌浦，飛合入蟾輪。
- 杯樣成言鳥，梳文解臥鱗。
- 逢迎大堤晚，離別洞庭春。
- 似玉曾誇趙，如雲不讓秦。
- 錦收花上露，珠引月中津。
- 木爲連枝貴，禽因比翼珍。
- 萬峰酥點薄，五色繡妝勻。
- 獺髓求魚客，鮫綃托海人。
- 寸腸誰與達，洞府四無鄰。

## 拼音

- wu3 zhuan3 qing1 qing1 xue3 ， ge1 fei1 mo4 mo4 chen2 。
- man4 you2 duo1 bu3 ye4 ， yong1 qi3 bu4 zhi1 chen2 。
- yu4 zhu4 he2 zhuang1 yi4 ， jin1 lian2 zhu2 bu4 xin1 。
- feng4 sheng1 zhui1 bei3 li3 ， he4 yu4 fang3 nan2 zhen1 。
- you3 hen4 dou1 wu2 yu3 ， fei1 chou2 yi4 you3 pin2 。
- xi4 ying1 guo4 bang4 pu3 ， fei1 he2 ru4 chan2 lun2 。
- bei1 yang4 cheng2 yan2 niao3 ， shu1 wen2 jie3 wo4 lin2 。
- feng2 ying2 da4 di1 wan3 ， li2 bie2 dong4 ting2 chun1 。
- si4 yu4 ceng2 kua1 zhao4 ， ru2 yun2 bu2 rang4 qin2 。
- jin3 shou1 hua1 shang4 lu4 ， zhu1 yin3 yue4 zhong1 jin1 。
- mu4 wei2 lian2 zhi1 gui4 ， qin2 yin1 bi3 yi4 zhen1 。
- wan4 feng1 su1 dian3 bao2 ， wu3 se4 xiu4 zhuang1 yun2 。
- ta3 sui3 qiu2 yu2 ke4 ， jiao1 xiao1 tuo1 hai3 ren2 。
- cun4 chang2 shui2 yu3 da2 ， dong4 fu3 si4 wu2 lin2 。

## 注释

## 译文

## 赏析
