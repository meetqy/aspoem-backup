---
id: wu-rong-ge-ren-san-shi-yun
title: 箇人三十韻
titlePinyin: ge4 ren2 san1 shi2 yun4
titleSlug: ge-ren-san-shi-yun
author: 吳融
authorPinyin: wu2 rong2
authorSlug: wu-rong
dynasty: 唐
dynastyPinyin: tang2
dynastySlug: tang
tags: []
---

## 正文

- 嫋嫋復盈盈，何年墜玉京。
- 見人還道姓，羞客不稱名。
- 故事諳金谷，新居近石城。
- 臉橫秋水溢，眉拂遠山晴。
- 粉薄塗雲母，簪寒篸水晶。
- 催來兩槳送，怕起五絲縈。
- 髻學盤桓綰，牀依宛轉成。
- 博山凝霧重，油壁隱車輕。
- 額點梅花樣，心通棘刺情。
- 搔頭邀顧遇，約指到平生。
- 魚網徐徐襞，螺巵淺淺傾。
- 芙蓉褥已展，荳蔻水休更。
- 趙女憐膠膩，丁娘愛燭明。
- 炷香龍薦腦，辟魘虎輸精。
- 管咽參差韻，弦嘈倰僜聲。
- 花殘春寂寂，月落漏丁丁。
- 柳絮聯章敏，椒花屬思清。
- 剪羅成彩字，銷蠟脫珠纓。
- 邂逅當投珮，難難莫拊楹。
- 熨來身熱定，舐得面痕平。
- 匣鏡金螭怒，簾旌繡獸獰。
- 頸長堪鶴並，腰細任蜂爭。
- 滴淚泉饒竭，論心石未貞。
- 必雙成鳳去，豈獨化蟬鳴。
- 書遠腸空斷，樓高膽易驚。
- 數錢紅帶結，鬬草蒨裙盛。
- 䘧柳闌干小，侵波略彴橫。
- 夜愁遙寄鴈，曉夢半和鶯。
- 翼秪思鶼比，根長羨藕幷。
- 可憐衣帶緩，休賦重行行。

## 拼音

- niao3 niao3 fu4 ying2 ying2 ， he2 nian2 zhui4 yu4 jing1 。
- jian4 ren2 huan2 dao4 xing4 ， xiu1 ke4 bu4 cheng1 ming2 。
- gu4 shi0 an1 jin1 gu3 ， xin1 ju1 jin4 shi2 cheng2 。
- lian3 heng2 qiu1 shui3 yi4 ， mei2 fu2 yuan3 shan1 qing2 。
- fen3 bao2 tu2 yun2 mu3 ， zan1 han2 zan1 shui3 jing1 。
- cui1 lai2 liang3 jiang3 song4 ， pa4 qi3 wu3 si1 ying2 。
- ji4 xue2 pan2 huan2 wan3 ， chuang2 yi1 wan3 zhuan3 cheng2 。
- bo2 shan1 ning2 wu4 zhong4 ， you2 bi4 yin3 ju1 qing1 。
- e2 dian3 mei2 hua1 yang4 ， xin1 tong1 ji2 ci4 qing2 。
- sao1 tou2 yao1 gu4 yu4 ， yue1 zhi3 dao4 ping2 sheng1 。
- yu2 wang3 xu2 xu2 bi4 ， luo2 zhi1 qian3 qian3 qing1 。
- fu2 rong2 ru4 yi3 zhan3 ， dou4 kou4 shui3 xiu1 geng4 。
- zhao4 nü3 lian2 jiao1 ni4 ， ding1 niang2 ai4 zhu2 ming2 。
- zhu4 xiang1 long2 jian4 nao3 ， pi4 yan3 hu3 shu1 jing1 。
- guan3 yan4 can1 cha4 yun4 ， xian2 cao2 leng4 deng4 sheng1 。
- hua1 can2 chun1 ji4 ji4 ， yue4 luo4 lou4 ding1 ding1 。
- liu3 xu4 lian2 zhang1 min3 ， jiao1 hua1 shu3 si1 qing1 。
- jian3 luo2 cheng2 cai3 zi4 ， xiao1 la4 tuo1 zhu1 ying1 。
- xie4 hou4 dang1 tou2 pei4 ， nan2 nan2 mo4 fu3 ying2 。
- yun4 lai2 shen1 re4 ding4 ， shi4 de2 mian4 hen2 ping2 。
- xia2 jing4 jin1 chi1 nu4 ， lian2 jing1 xiu4 shou4 ning2 。
- jing3 chang2 kan1 he4 bing4 ， yao1 xi4 ren4 feng1 zheng1 。
- di1 lei4 quan2 rao2 jie2 ， lun4 xin1 shi2 wei4 zhen1 。
- bi4 shuang1 cheng2 feng4 qu4 ， qi3 du2 hua4 chan2 ming2 。
- shu1 yuan3 chang2 kong1 duan4 ， lou2 gao1 dan3 yi4 jing1 。
- shu4 qian2 hong2 dai4 jie2 ， dou4 cao3 qian4 qun2 sheng4 。
- 䘧 liu3 lan2 gan1 xiao3 ， qin1 bo1 lüe4 zhuo2 heng2 。
- ye4 chou2 yao2 ji4 yan4 ， xiao3 meng4 ban4 he2 ying1 。
- yi4 di1 si1 jian1 bi3 ， gen1 chang2 xian4 ou3 bing4 。
- ke3 lian2 yi1 dai4 huan3 ， xiu1 fu4 zhong4 xing2 xing2 。

## 注释

## 译文

## 赏析
