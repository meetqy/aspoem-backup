---
id: wu-rong-ping-wang-wen-zi-er-shi-liu-yun
title: 平望蚊子二十六韻
titlePinyin: ping2 wang4 wen2 zi0 er4 shi2 liu4 yun4
titleSlug: ping-wang-wen-zi-er-shi-liu-yun
author: 吳融
authorPinyin: wu2 rong2
authorSlug: wu-rong
dynasty: 唐
dynastyPinyin: tang2
dynastySlug: tang
tags: []
---

## 正文

- 天下有蚊子，候夜噆人膚。
- 平望有蚊子，白晝來相屠。
- 不避風與雨，羣飛出菰蒲。
- 擾擾蔽天黑，雷然隨舳艫。
- 利嘴入人肉，微形紅且濡。
- 振蓬亦不懼，至死貪膏腴。
- 舟人敢停棹，陸者亦疾趨。
- 南北百餘里，畏之如虎貙。
- 噫嘻天地間，萬物各有殊。
- 陽者陽爲伍，陰者陰爲徒。
- 蚊蚋是陰物，夜從喧牆隅。
- 如何正曦赫，吞噬當通衢。
- 人筋爲爾斷，人力爲爾枯。
- 衣巾穢且甚，盤饌腥有餘。
- 豈是陽德衰，不能使消除。
- 豈是有主者，此鄉宜毒荼。
- 吾聞蛇能螫，避之則無虞。
- 吾聞蠆有毒，見之可疾驅。
- 唯是此蚊子，逢人皆病諸。
- 江南夏景好，水木多蕭疎。
- 此中震澤路，風月彌清虛。
- 前後幾來往，襟懷曾未舒。
- 朝既蒙襞積，夜仍跧蘧蒢。
- 雖然好吟嘯，其奈難踟蹰。
- 人生有不便，天意當何如。
- 誰能假羽翼，直上言紅鑪。

## 拼音

- tian1 xia4 you3 wen2 zi0 ， hou4 ye4 zan3 ren2 fu1 。
- ping2 wang4 you3 wen2 zi0 ， bai2 zhou4 lai2 xiang1 tu2 。
- bu2 bi4 feng1 yu3 yu3 ， qun2 fei1 chu1 gu1 pu2 。
- rao3 rao3 bi4 tian1 hei1 ， lei2 ran2 sui2 zhu2 lu2 。
- li4 zui3 ru4 ren2 rou4 ， wei1 xing2 hong2 qie3 ru2 。
- zhen4 peng2 yi4 bu2 ju4 ， zhi4 si3 tan1 gao1 yu2 。
- zhou1 ren2 gan3 ting2 zhao4 ， lu4 zhe3 yi4 ji2 qu1 。
- nan2 bei3 bai3 yu2 li3 ， wei4 zhi1 ru2 hu3 chu1 。
- yi1 xi1 tian1 di4 jian4 ， wan4 wu4 ge4 you3 shu1 。
- yang2 zhe3 yang2 wei2 wu3 ， yin1 zhe3 yin1 wei2 tu2 。
- wen2 rui4 shi4 yin1 wu4 ， ye4 cong2 xuan1 qiang2 yu2 。
- ru2 he2 zheng4 xi1 he4 ， tun1 shi4 dang1 tong1 qu2 。
- ren2 jin1 wei2 er3 duan4 ， ren2 li4 wei2 er3 ku1 。
- yi1 jin1 hui4 qie3 shen4 ， pan2 zhuan4 xing1 you3 yu2 。
- qi3 shi4 yang2 de2 shuai1 ， bu4 neng2 shi3 xiao1 chu2 。
- qi3 shi4 you3 zhu3 zhe3 ， ci3 xiang1 yi2 du2 tu2 。
- wu2 wen2 she2 neng2 shi4 ， bi4 zhi1 ze2 wu2 yu2 。
- wu2 wen2 chai4 you3 du2 ， jian4 zhi1 ke3 ji2 qu1 。
- wei2 shi4 ci3 wen2 zi0 ， feng2 ren2 jie1 bing4 zhu1 。
- jiang1 nan2 xia4 jing3 hao3 ， shui3 mu4 duo1 xiao1 shu1 。
- ci3 zhong1 zhen4 ze2 lu4 ， feng1 yue4 mi2 qing1 xu1 。
- qian2 hou4 ji1 lai2 wang3 ， jin1 huai2 ceng2 wei4 shu1 。
- chao2 ji4 meng2 bi4 ji1 ， ye4 reng2 quan2 qu2 chu2 。
- sui1 ran2 hao3 yin2 xiao4 ， qi2 nai4 nan2 chi2 chu2 。
- ren2 sheng1 you3 bu2 bian4 ， tian1 yi4 dang1 he2 ru2 。
- shui2 neng2 jia3 yu3 yi4 ， zhi2 shang4 yan2 hong2 lu2 。

## 注释

## 译文

## 赏析
