---
id: wu-rong-feng-yu-yin
title: 風雨吟
titlePinyin: feng1 yu3 yin2
titleSlug: feng-yu-yin
author: 吳融
authorPinyin: wu2 rong2
authorSlug: wu-rong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 風騷騷，雨涔涔，長洲苑外荒居深。
- 門外流水流澶漫，河邊古木鳴蕭森。
- 敻無禽影，寂無人音。
- 端然拖愁坐，萬感叢於心。
- 姑蘇碧瓦十萬戶，中有樓臺與歌舞。
- 尋常倚月復眠花，莫說斜風兼細雨。
- 應不知天地造化是何物，亦不知榮辱是何主。
- 吾囷長滿是太平，吾樂不極是天生。
- 豈憂天下有大憝，四郊刁斗常錚錚。
- 官軍擾人甚於賊，將臣怕死唯守城。
- 又豈復憂朝廷苦弛慢，中官轉縱橫。
- 李膺勾黨即罹患，竇武忠謀又未行。
- 又豈憂文臣盡遭束高閣，文教從今日蕭索。
- 若更無人稍近前，把筆到頭同一惡。
- 可嘆吳城城中人，無人與我交一言。
- 蓬蒿滿徑塵一榻，獨此閔閔何其煩。
- 雖然小或可謀大，【嫠】婦之憂史尚存。
- 況我長懷丈夫志，今來流落滄溟涘。
- 有時驚事再咨嗟，因風因雨更憔悴。
- 只有閑橫膝上琴，怨傷怨恨聊相寄。
- 伯牙海上感滄溟，何似今朝風雨思。

## 拼音

- feng1 sao1 sao1 ， yu3 cen2 cen2 ， chang2 zhou1 yuan4 wai4 huang1 ju1 shen1 。
- men2 wai4 liu2 shui3 liu2 chan2 man4 ， he2 bian1 gu3 mu4 ming2 xiao1 sen1 。
- xiong4 wu2 qin2 ying3 ， ji4 wu2 ren2 yin1 。
- duan1 ran2 tuo1 chou2 zuo4 ， wan4 gan3 cong2 wu1 xin1 。
- gu1 su1 bi4 wa3 shi2 wan4 hu4 ， zhong1 you3 lou2 tai2 yu3 ge1 wu3 。
- xun2 chang2 yi3 yue4 fu4 mian2 hua1 ， mo4 shuo1 xie2 feng1 jian1 xi4 yu3 。
- ying1 bu4 zhi1 tian1 di4 zao4 hua4 shi4 he2 wu4 ， yi4 bu4 zhi1 rong2 ru3 shi4 he2 zhu3 。
- wu2 qun1 chang2 man3 shi4 tai4 ping2 ， wu2 le4 bu4 ji2 shi4 tian1 sheng1 。
- qi3 you1 tian1 xia4 you3 da4 dui4 ， si4 jiao1 diao1 dou4 chang2 zheng1 zheng1 。
- guan1 jun1 rao3 ren2 shen4 wu1 zei2 ， jiang1 chen2 pa4 si3 wei2 shou3 cheng2 。
- you4 qi3 fu4 you1 chao2 ting2 ku3 chi2 man4 ， zhong1 guan1 zhuan3 zong4 heng2 。
- li3 ying1 gou1 dang3 ji2 li2 huan4 ， dou4 wu3 zhong1 mou2 you4 wei4 xing2 。
- you4 qi3 you1 wen2 chen2 jin4 zao1 shu4 gao1 ge2 ， wen2 jiao4 cong2 jin1 ri4 xiao1 suo3 。
- ruo4 geng4 wu2 ren2 shao1 jin4 qian2 ， ba3 bi3 dao4 tou2 tong2 yi2 e4 。
- ke3 tan4 wu2 cheng2 cheng2 zhong1 ren2 ， wu2 ren2 yu3 wo3 jiao1 yi4 yan2 。
- peng2 hao1 man3 jing4 chen2 yi2 ta4 ， du2 ci3 min3 min3 he2 qi2 fan2 。
- sui1 ran2 xiao3 huo4 ke3 mou2 da4 ，【 li2 】 fu4 zhi1 you1 shi3 shang4 cun2 。
- kuang4 wo3 chang2 huai2 zhang4 fu0 zhi4 ， jin1 lai2 liu2 luo4 cang1 ming2 si4 。
- you3 shi2 jing1 shi4 zai4 zi1 jie1 ， yin1 feng1 yin1 yu3 geng4 qiao2 cui4 。
- zhi1 you3 xian2 heng2 xi1 shang4 qin2 ， yuan4 shang1 yuan4 hen4 liao2 xiang1 ji4 。
- bo2 ya2 hai3 shang4 gan3 cang1 ming2 ， he2 si4 jin1 zhao1 feng1 yu3 si1 。

## 注释

## 译文

## 赏析
