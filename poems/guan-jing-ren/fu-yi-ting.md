---
id: guan-jing-ren-fu-yi-ting
title: 鳬鷖亭
titlePinyin: fu2 yi1 ting2
titleSlug: fu-yi-ting
author: 關景仁
authorPinyin: guan1 jing3 ren2
authorSlug: guan-jing-ren
dynasty: 宋
dynastyPinyin: song4
dynastySlug: song
tags: []
---

## 正文

- 古有鳬鷖詩，喜物遊太平。
- 今見鳬鷖樂，爲作鳬鷖亭。
- 夜安洲渚棲，晝無羅網驚。
- 羣嬉固儔匹，適意相飛鳴。
- 春風藻荇稠，夜雨波瀾清。
- 特以王澤深，遂此微物生。
- 飛甍枕秦臺，繚繞寒蕪城。
- 俯目瞰清泚，日羨鳬鷖情。
- 自惟縣令暇，朝夕親編氓。
- 土瘠民半餒，役頻民少寧。
- 嗟爾多蹙迫，豈與鳬鷖並。
- 我心徒爾嗟，奈何存典刑。
- 爾勞憫以恕，爾重移之輕。
- 庶幾皆有樂，共戴君聰明。
- 民安令亦暇，臨流解塵纓。
- 卒歲可歸去，白髮南山耕。

## 拼音

- gu3 you3 fu2 yi1 shi1 ， xi3 wu4 you2 tai4 ping2 。
- jin1 jian4 fu2 yi1 le4 ， wei2 zuo4 fu2 yi1 ting2 。
- ye4 an1 zhou1 zhu3 qi1 ， zhou4 wu2 luo2 wang3 jing1 。
- qun2 xi1 gu4 chou2 pi3 ， shi4 yi4 xiang1 fei1 ming2 。
- chun1 feng1 zao3 xing4 chou2 ， ye4 yu3 bo1 lan2 qing1 。
- te4 yi3 wang2 ze2 shen1 ， sui4 ci3 wei1 wu4 sheng1 。
- fei1 meng2 zhen3 qin2 tai2 ， liao2 rao4 han2 wu2 cheng2 。
- fu3 mu4 kan4 qing1 ci3 ， ri4 xian4 fu2 yi1 qing2 。
- zi4 wei2 xian4 ling4 xia2 ， zhao1 xi1 qin1 bian1 mang2 。
- tu3 ji2 min2 ban4 nei3 ， yi4 bin1 min2 shao3 ning2 。
- jie1 er3 duo1 cu4 po4 ， qi3 yu3 fu2 yi1 bing4 。
- wo3 xin1 tu2 er3 jie1 ， nai4 he2 cun2 dian3 xing2 。
- er3 lao2 min3 yi3 shu4 ， er3 zhong4 yi2 zhi1 qing1 。
- shu4 ji1 jie1 you3 le4 ， gong4 dai4 jun1 cong1 ming2 。
- min2 an1 ling4 yi4 xia2 ， lin2 liu2 jie3 chen2 ying1 。
- zu2 sui4 ke3 gui1 qu4 ， bai2 fa4 nan2 shan1 geng1 。

## 注释

## 译文

## 赏析
