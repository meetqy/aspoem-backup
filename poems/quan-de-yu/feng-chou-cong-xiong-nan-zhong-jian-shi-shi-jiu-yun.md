---
id: quan-de-yu-feng-chou-cong-xiong-nan-zhong-jian-shi-shi-jiu-yun
title: 奉酬從兄南仲見示十九韻
titlePinyin: feng4 chou2 cong2 xiong1 nan2 zhong4 jian4 shi4 shi2 jiu3 yun4
titleSlug: feng-chou-cong-xiong-nan-zhong-jian-shi-shi-jiu-yun
author: 權德輿
authorPinyin: quan2 de2 yu2
authorSlug: quan-de-yu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 晉季天下亂，安丘佐關中。
- 德輝靄家牒，侯籍推時功。
- 簪纓盛西州，清白傳素風。
- 逢時有舒卷，繕性無窮通。
- 吾兄挺奇資，向晦道自充。
- 耕鑿汝山下，退然安困蒙。
- 詩成三百篇，儒有一畝宮。
- 琴書滿座右，芝朮生牆東。
- 麗藻粲相鮮，晨輝豔芳叢。
- 清光杳無際，皓魄流霜空。
- 邦有賢諸侯，主盟詞律雄。
- 薦賢比文舉，理郡邁文翁。
- 樓中賞不獨，池畔醉每同。
- 聖朝闢四門，發跡貴名公。
- 小生何爲者，往歲學雕蟲。
- 華簪映武弁，一年被微躬。
- 開緘捧新詩，瓊玉寒青葱。
- 謬進空內訟，結懷遠忡忡。
- 時來無自疑，刷翮摩蒼穹。

## 拼音

- jin4 ji4 tian1 xia4 luan4 ， an1 qiu1 zuo3 guan1 zhong1 。
- de2 hui1 ai3 jia1 die2 ， hou2 ji2 tui1 shi2 gong1 。
- zan1 ying1 sheng4 xi1 zhou1 ， qing1 bai2 chuan2 su4 feng1 。
- feng2 shi2 you3 shu1 juan3 ， shan4 xing4 wu2 qiong2 tong1 。
- wu2 xiong1 ting3 qi2 zi1 ， xiang4 hui4 dao4 zi4 chong1 。
- geng1 zao2 ru3 shan1 xia4 ， tui4 ran2 an1 kun4 meng2 。
- shi1 cheng2 san1 bai3 pian1 ， ru2 you3 yi4 mu3 gong1 。
- qin2 shu1 man3 zuo4 you4 ， zhi1 zhu2 sheng1 qiang2 dong1 。
- li2 zao3 can4 xiang1 xian1 ， chen2 hui1 yan4 fang1 cong2 。
- qing1 guang1 yao3 wu2 ji4 ， hao4 po4 liu2 shuang1 kong1 。
- bang1 you3 xian2 zhu1 hou2 ， zhu3 meng2 ci2 lü4 xiong2 。
- jian4 xian2 bi3 wen2 ju3 ， li3 jun4 mai4 wen2 weng1 。
- lou2 zhong1 shang3 bu4 du2 ， chi2 pan4 zui4 mei3 tong2 。
- sheng4 chao2 pi4 si4 men2 ， fa1 ji4 gui4 ming2 gong1 。
- xiao3 sheng1 he2 wei2 zhe3 ， wang3 sui4 xue2 diao1 chong2 。
- hua2 zan1 ying4 wu3 bian4 ， yi4 nian2 bei4 wei1 gong1 。
- kai1 jian1 peng3 xin1 shi1 ， qiong2 yu4 han2 qing1 cong1 。
- miu4 jin4 kong1 nei4 song4 ， jie2 huai2 yuan3 chong1 chong1 。
- shi2 lai2 wu2 zi4 yi2 ， shua1 he2 mo2 cang1 qiong2 。

## 注释

## 译文

## 赏析
