---
id: quan-de-yu-qiu-gui-yue
title: 秋閨月
titlePinyin: qiu1 gui1 yue4
titleSlug: qiu-gui-yue
author: 權德輿
authorPinyin: quan2 de2 yu2
authorSlug: quan-de-yu
dynasty: 唐
dynastyPinyin: tang2
dynastySlug: tang
tags: []
---

## 正文

- 三五二八月如練，海上天涯應共見。
- 不知何處玉樓前，乍入深閨玳瑁筵。
- 露濃香逕和愁坐，風動羅幃照獨眠。
- 初卷珠簾看不足，斜抱箜篌未成曲。
- 稍映妝臺臨綺窗，遙知不語淚雙雙。
- 此時愁望知何極，萬里秋天同一色。
- 靄靄遙分陌上光，迢迢對此閨中憶。
- 早晚歸來歡讌同，可憐歌吹月明中。
- 此夜不堪腸斷絕，願隨流影到遼東。

## 拼音

- san1 wu3 er4 ba1 yue4 ru2 lian4 ， hai3 shang4 tian1 ya2 ying1 gong4 jian4 。
- bu4 zhi1 he2 chu3 yu4 lou2 qian2 ， zha4 ru4 shen1 gui1 dai4 mao4 yan2 。
- lu4 nong2 xiang1 jing4 he2 chou2 zuo4 ， feng1 dong4 luo2 wei2 zhao4 du2 mian2 。
- chu1 juan4 zhu1 lian2 kan4 bu4 zu2 ， xie2 bao4 kong1 hou2 wei4 cheng2 qu3 。
- shao1 ying4 zhuang1 tai2 lin2 qi3 chuang1 ， yao2 zhi1 bu4 yu3 lei4 shuang1 shuang1 。
- ci3 shi2 chou2 wang4 zhi1 he2 ji2 ， wan4 li3 qiu1 tian1 tong2 yi2 se4 。
- ai3 ai3 yao2 fen1 mo4 shang4 guang1 ， tiao2 tiao2 dui4 ci3 gui1 zhong1 yi4 。
- zao3 wan3 gui1 lai2 huan1 yan4 tong2 ， ke3 lian2 ge1 chui1 yue4 ming2 zhong1 。
- ci3 ye4 bu4 kan1 chang2 duan4 jue2 ， yuan4 sui2 liu2 ying3 dao4 liao2 dong1 。

## 注释

## 译文

## 赏析
