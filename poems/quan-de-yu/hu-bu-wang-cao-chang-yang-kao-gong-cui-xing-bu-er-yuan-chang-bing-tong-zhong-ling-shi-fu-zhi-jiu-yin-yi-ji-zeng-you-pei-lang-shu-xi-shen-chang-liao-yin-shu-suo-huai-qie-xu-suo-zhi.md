---
id: quan-de-yu-hu-bu-wang-cao-chang-yang-kao-gong-cui-xing-bu-er-yuan-chang-bing-tong-zhong-ling-shi-fu-zhi-jiu-yin-yi-ji-zeng-you-pei-lang-shu-xi-shen-chang-liao-yin-shu-suo-huai-qie-xu-suo-zhi
title: 戶部王曹長楊考功崔刑部二院長並同鍾陵使府之舊因以寄贈又陪郎署喜甚常僚因書所懷且敘所知
titlePinyin: hu4 bu4 wang2 cao2 chang2 yang2 kao3 gong1 cui1 xing2 bu4 er4 yuan4 chang2 bing4 tong2 zhong1 ling2 shi3 fu3 zhi1 jiu4 yin1 yi3 ji4 zeng4 you4 pei2 lang2 shu3 xi3 shen4 chang2 liao2 yin1 shu1 suo3 huai2 qie3 xu4 suo3 zhi1
titleSlug: hu-bu-wang-cao-chang-yang-kao-gong-cui-xing-bu-er-yuan-chang-bing-tong-zhong-ling-shi-fu-zhi-jiu-yin-yi-ji-zeng-you-pei-lang-shu-xi-shen-chang-liao-yin-shu-suo-huai-qie-xu-suo-zhi
author: 權德輿
authorPinyin: quan2 de2 yu2
authorSlug: quan-de-yu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 忽驚西江侶，共作南宮郎。
- 宿昔芝蘭室，今茲鴛鷺行。
- 子猷美風味，左戶推公器。
- 含毫白雪飛，出匣青萍利。
- 子雲嘗燕居，作賦似相如。
- 閑成考課奏，別貢賢良書。
- 子玉諒貞實，持刑慎丹筆。
- 秋天鴻鵠姿，晚歲松筠質。
- 伊予誠薄才，何幸復趨陪。
- 偶來塵右掖，空此憶中臺。
- 時節東流駛，悲歡追往事。
- 待月登庾樓，排雲上蕭寺。
- 盍簪蓮府讌，落帽龍沙醉。
- 極浦送風帆，靈山眺煙翠。
- 解頤通善謔，喻指窮精義。
- 搦管或飛章，分曹時按吏。
- 雨散與蓬飄，秦吳兩寂寥。
- 方期全擁腫，豈望躡扶搖。
- 夜直分三署，晨趨共九霄。
- 外庭時接武，廣陌更連鑣。
- 北極星辰拱，南薰氣序調。
- 欣隨衆君子，並立聖明朝。

## 拼音

- hu1 jing1 xi1 jiang1 lü3 ， gong4 zuo4 nan2 gong1 lang2 。
- su4 xi1 zhi1 lan2 shi4 ， jin1 zi1 yuan1 lu4 xing2 。
- zi3 you2 mei3 feng1 wei4 ， zuo3 hu4 tui1 gong1 qi4 。
- han2 hao2 bai2 xue3 fei1 ， chu1 xia2 qing1 ping2 li4 。
- zi3 yun2 chang2 yan4 ju1 ， zuo4 fu4 si4 xiang1 ru2 。
- xian2 cheng2 kao3 ke4 zou4 ， bie2 gong4 xian2 liang2 shu1 。
- zi3 yu4 liang4 zhen1 shi2 ， chi2 xing2 shen4 dan1 bi3 。
- qiu1 tian1 hong2 hu2 zi1 ， wan3 sui4 song1 yun2 zhi4 。
- yi1 yu3 cheng2 bao2 cai2 ， he2 xing4 fu4 qu1 pei2 。
- ou3 lai2 chen2 you4 ye4 ， kong1 ci3 yi4 zhong1 tai2 。
- shi2 jie2 dong1 liu2 shi3 ， bei1 huan1 zhui1 wang3 shi4 。
- dai4 yue4 deng1 yu3 lou2 ， pai2 yun2 shang4 xiao1 si4 。
- he2 zan1 lian2 fu3 yan4 ， luo4 mao4 long2 sha1 zui4 。
- ji2 pu3 song4 feng1 fan1 ， ling2 shan1 tiao4 yan1 cui4 。
- jie3 yi2 tong1 shan4 xue4 ， yu4 zhi3 qiong2 jing1 yi4 。
- nuo4 guan3 huo4 fei1 zhang1 ， fen1 cao2 shi2 an4 li4 。
- yu3 san4 yu3 peng2 piao1 ， qin2 wu2 liang3 ji4 liao2 。
- fang1 qi1 quan2 yong1 zhong3 ， qi3 wang4 nie4 fu2 yao2 。
- ye4 zhi2 fen1 san1 shu3 ， chen2 qu1 gong4 jiu3 xiao1 。
- wai4 ting2 shi2 jie1 wu3 ， guang3 mo4 geng4 lian2 biao1 。
- bei3 ji2 xing1 chen2 gong3 ， nan2 xun1 qi4 xu4 diao4 。
- xin1 sui2 zhong4 jun1 zi3 ， bing4 li4 sheng4 ming2 chao2 。

## 注释

## 译文

## 赏析
