---
id: quan-de-yu-feng-song-wei-qi-ju-lao-jiu-bai-ri-jia-man-gui-song-yang-jiu-ju
title: 奉送韋起居老舅百日假滿歸嵩陽舊居
titlePinyin: feng4 song4 wei2 qi3 ju1 lao3 jiu4 bai3 ri4 jia3 man3 gui1 song1 yang2 jiu4 ju1
titleSlug: feng-song-wei-qi-ju-lao-jiu-bai-ri-jia-man-gui-song-yang-jiu-ju
author: 權德輿
authorPinyin: quan2 de2 yu2
authorSlug: quan-de-yu
dynasty: 唐
dynastyPinyin: tang2
dynastySlug: tang
tags: []
---

## 正文

- 威鳳翔紫氣，孤雲出寥天。
- 奇采與幽姿，縹緲皆自然。
- 嘗聞陶唐氏，亦有巢由全。
- 以此聳風俗，豈必效羈牽。
- 大君遂羣方，左史蹈前賢。
- 振衣去朝市，賜告歸林泉。
- 滑和固難久，循性得所便。
- 有名皆畏途，無事乃真筌。
- 舊壑窮杳窱，新潭漾淪漣。
- 嵓花落又開，山月缺復圓。
- 輕策逗蘿逕，幅巾淩翠煙。
- 機閑魚鳥狎，體和芝朮鮮。
- 四皓本違難，二疏猶待年。
- 況今寰海清，復此鬢髮玄。
- 顧慙纓上塵，未絕區中緣。
- 齊竽終自退，心寄嵩峯巔。

## 拼音

- wei1 feng4 xiang2 zi3 qi4 ， gu1 yun2 chu1 liao2 tian1 。
- qi2 cai3 yu3 you1 zi1 ， piao3 miao3 jie1 zi4 ran2 。
- chang2 wen2 tao2 tang2 shi4 ， yi4 you3 chao2 you2 quan2 。
- yi3 ci3 song3 feng1 su2 ， qi3 bi4 xiao4 ji1 qian1 。
- da4 jun1 sui4 qun2 fang1 ， zuo3 shi3 dao3 qian2 xian2 。
- zhen4 yi1 qu4 chao2 shi4 ， ci4 gao4 gui1 lin2 quan2 。
- hua2 he2 gu4 nan2 jiu3 ， xun2 xing4 de2 suo3 bian4 。
- you3 ming2 jie1 wei4 tu2 ， wu2 shi4 nai3 zhen1 quan2 。
- jiu4 he4 qiong2 yao3 tiao3 ， xin1 tan2 yang4 lun2 lian2 。
- yan2 hua1 luo4 you4 kai1 ， shan1 yue4 que1 fu4 yuan2 。
- qing1 ce4 dou4 luo2 jing4 ， fu2 jin1 ling2 cui4 yan1 。
- ji1 xian2 yu2 niao3 xia2 ， ti3 he2 zhi1 zhu2 xian1 。
- si4 hao4 ben3 wei2 nan2 ， er4 shu1 you2 dai4 nian2 。
- kuang4 jin1 huan2 hai3 qing1 ， fu4 ci3 bin4 fa4 xuan2 。
- gu4 can2 ying1 shang4 chen2 ， wei4 jue2 qu1 zhong1 yuan2 。
- qi2 yu2 zhong1 zi4 tui4 ， xin1 ji4 song1 feng1 dian1 。

## 注释

## 译文

## 赏析
