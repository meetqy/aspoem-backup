---
id: quan-de-yu-chou-lu-si-shi-chu-yuan-chun-ye-su-hu-qiu-shan-dui-yue-ji-liang-si-jing-zhi-jian-jian-yi-zhi-zuo
title: 酬陸四十楚源春夜宿虎丘山對月寄梁四敬之兼見貽之作
titlePinyin: chou2 lu4 si4 shi2 chu3 yuan2 chun1 ye4 su4 hu3 qiu1 shan1 dui4 yue4 ji4 liang2 si4 jing4 zhi1 jian1 jian4 yi2 zhi1 zuo4
titleSlug: chou-lu-si-shi-chu-yuan-chun-ye-su-hu-qiu-shan-dui-yue-ji-liang-si-jing-zhi-jian-jian-yi-zhi-zuo
author: 權德輿
authorPinyin: quan2 de2 yu2
authorSlug: quan-de-yu
dynasty: 唐
dynastyPinyin: tang2
dynastySlug: tang
tags: []
---

## 正文

- 東風變【蘅】薄，時景日妍和。
- 更想千峯夜，浩然幽意多。
- 蕙香襲閑趾，松露泫喬柯。
- 潭影漾霞月，石牀封薜蘿。
- 夫君非歲時，已負青冥姿。
- 龍虎一門盛，淵雲四海推。
- 駸駸步騕褭，婉婉翥長離。
- 懸圃盡瓊樹，家林輕桂枝。
- 聲榮徒外獎，恬淡方自適。
- 逸氣凌顥清，仁祠訪金碧。
- 芊眠瑤草秀，斷續雲竇滴。
- 芳訊發幽緘，新詩比良覿。
- 故人石渠署，美價滿中朝。
- 落落杉松直，芬芬蘭杜飄。
- 雄詞鼓溟海，曠達豁煙霄。
- 營道幸同術，論心皆後凋。
- 循環伐木詠，緬邈招隱情。
- 慙茲擁腫才，愛彼潺湲清。
- 拘牽尚多故，夢想何由幷。
- 終結方外期，不待華髮生。

## 拼音

- dong1 feng1 bian4 【 heng2 】 bao2 ， shi2 jing3 ri4 yan2 he2 。
- geng4 xiang3 qian1 feng1 ye4 ， hao4 ran2 you1 yi4 duo1 。
- hui4 xiang1 xi2 xian2 zhi3 ， song1 lu4 xuan4 qiao2 ke1 。
- tan2 ying3 yang4 xia2 yue4 ， shi2 chuang2 feng1 bi4 luo2 。
- fu1 jun1 fei1 sui4 shi2 ， yi3 fu4 qing1 ming2 zi1 。
- long2 hu3 yi4 men2 sheng4 ， yuan1 yun2 si4 hai3 tui1 。
- qin1 qin1 bu4 yao3 niao3 ， wan3 wan3 zhu4 chang2 li2 。
- xuan2 pu3 jin4 qiong2 shu4 ， jia1 lin2 qing1 gui4 zhi1 。
- sheng1 rong2 tu2 wai4 jiang3 ， tian2 dan4 fang1 zi4 shi4 。
- yi4 qi4 ling2 hao4 qing1 ， ren2 ci2 fang3 jin1 bi4 。
- qian1 mian2 yao2 cao3 xiu4 ， duan4 xu4 yun2 dou4 di1 。
- fang1 xun4 fa1 you1 jian1 ， xin1 shi1 bi3 liang2 di2 。
- gu4 ren2 shi2 qu2 shu3 ， mei3 jia4 man3 zhong1 chao2 。
- luo4 luo4 shan1 song1 zhi2 ， fen1 fen1 lan2 du4 piao1 。
- xiong2 ci2 gu3 ming2 hai3 ， kuang4 da2 huo1 yan1 xiao1 。
- ying2 dao4 xing4 tong2 shu4 ， lun4 xin1 jie1 hou4 diao1 。
- xun2 huan2 fa2 mu4 yong3 ， mian3 miao3 zhao1 yin3 qing2 。
- can2 zi1 yong1 zhong3 cai2 ， ai4 bi3 chan2 yuan2 qing1 。
- ju1 qian1 shang4 duo1 gu4 ， meng4 xiang3 he2 you2 bing4 。
- zhong1 jie2 fang1 wai4 qi1 ， bu2 dai4 hua2 fa4 sheng1 。

## 注释

## 译文

## 赏析
