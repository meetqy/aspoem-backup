---
id: quan-de-yu-tai-yuan-zheng-shang-shu-yuan-ji-xin-shi-zou-bi-chou-zeng-yin-dai-shu-he
title: 太原鄭尚書遠寄新詩走筆酬贈因代書賀
titlePinyin: tai4 yuan2 zheng4 shang4 shu1 yuan3 ji4 xin1 shi1 zou3 bi3 chou2 zeng4 yin1 dai4 shu1 he4
titleSlug: tai-yuan-zheng-shang-shu-yuan-ji-xin-shi-zou-bi-chou-zeng-yin-dai-shu-he
author: 權德輿
authorPinyin: quan2 de2 yu2
authorSlug: quan-de-yu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 曉開閶闔出絲言，共喜全才鎮北門。
- 職重油幢推上略，榮兼革履見深恩。
- 昔歲經過同二仲，登朝並命慙無用。
- 曲臺分季奉齋祠，直筆繫年陪侍從。
- 芬芳雞舌向南宮，伏奏丹墀跡又同。
- 公望數承黃紙詔，虛懷自號白雲翁。
- 戎裝躞蹀紛出祖，金印煌煌寵司武。
- 時看介士閱犀渠，每狎儒生冠章甫。
- 晉祠汾水古幷州，千騎雙旌居上頭。
- 新握兵符應感激，遠緘詩句更風流。
- 緇衣諸侯諒稱美，白衣尚書何可比。
- 只今麟閣待丹青，努力加餐報天子。

## 拼音

- xiao3 kai1 chang1 he2 chu1 si1 yan2 ， gong4 xi3 quan2 cai2 zhen4 bei3 men2 。
- zhi2 zhong4 you2 zhuang4 tui1 shang4 lüe4 ， rong2 jian1 ge2 lü3 jian4 shen1 en1 。
- xi1 sui4 jing1 guo4 tong2 er4 zhong4 ， deng1 chao2 bing4 ming4 can2 wu2 yong4 。
- qu3 tai2 fen1 ji4 feng4 zhai1 ci2 ， zhi2 bi3 xi4 nian2 pei2 shi4 cong2 。
- fen1 fang1 ji1 she2 xiang4 nan2 gong1 ， fu2 zou4 dan1 chi2 ji4 you4 tong2 。
- gong1 wang4 shu4 cheng2 huang2 zhi3 zhao4 ， xu1 huai2 zi4 hao4 bai2 yun2 weng1 。
- rong2 zhuang1 xie4 die2 fen1 chu1 zu3 ， jin1 yin4 huang2 huang2 chong3 si1 wu3 。
- shi2 kan4 jie4 shi4 yue4 xi1 qu2 ， mei3 xia2 ru2 sheng1 guan1 zhang1 fu3 。
- jin4 ci2 fen2 shui3 gu3 bing4 zhou1 ， qian1 qi2 shuang1 jing1 ju1 shang4 tou2 。
- xin1 wo4 bing1 fu2 ying1 gan3 ji1 ， yuan3 jian1 shi1 ju4 geng4 feng1 liu2 。
- zi1 yi1 zhu1 hou2 liang4 cheng1 mei3 ， bai2 yi1 shang4 shu1 he2 ke3 bi3 。
- zhi1 jin1 lin2 ge2 dai4 dan1 qing1 ， nu3 li4 jia1 can1 bao4 tian1 zi3 。

## 注释

## 译文

## 赏析
