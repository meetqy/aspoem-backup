---
id: quan-de-yu-feng-he-fu-zhou-liu-dai-fu-mai-qiu-chu-shi-zhe-lu-you-huai-zhong-chao-qin-gu
title: 奉和鄜州劉大夫麥秋出師遮虜有懷中朝親故
titlePinyin: feng4 he2 fu1 zhou1 liu2 dai4 fu0 mai4 qiu1 chu1 shi1 zhe1 lu3 you3 huai2 zhong1 chao2 qin1 gu4
titleSlug: feng-he-fu-zhou-liu-dai-fu-mai-qiu-chu-shi-zhe-lu-you-huai-zhong-chao-qin-gu
author: 權德輿
authorPinyin: quan2 de2 yu2
authorSlug: quan-de-yu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 天子愛全才，故人雄外臺。
- 綠油登上將，青綬亞中台。
- 亭障鳴笳入，風雲轉斾來。
- 蘭坊分杳杳，麥壠望莓莓。
- 月向琱弓滿，蓮依寶劒開。
- 行師齊鶴列，錫馬盡龍媒。
- 壯志徵梁甫，嘉招萃楚材。
- 千尋推直幹，百鍊去纖埃。
- 間闊勞相望，歡言幸早陪。
- 每聯花下騎，幾泛竹間杯。
- 芳訊雙魚遠，流年兩鬢催。
- 何時介圭覲，攜手詠康哉。

## 拼音

- tian1 zi3 ai4 quan2 cai2 ， gu4 ren2 xiong2 wai4 tai2 。
- lü4 you2 deng1 shang4 jiang1 ， qing1 shou4 ya1 zhong1 tai2 。
- ting2 zhang4 ming2 jia1 ru4 ， feng1 yun2 zhuan3 pei4 lai2 。
- lan2 fang1 fen1 yao3 yao3 ， mai4 long3 wang4 mei2 mei2 。
- yue4 xiang4 diao1 gong1 man3 ， lian2 yi1 bao3 jian4 kai1 。
- xing2 shi1 qi2 he4 lie4 ， xi1 ma3 jin4 long2 mei2 。
- zhuang4 zhi4 zhi3 liang2 fu3 ， jia1 zhao1 cui4 chu3 cai2 。
- qian1 xun2 tui1 zhi2 gan4 ， bai3 lian4 qu4 xian1 ai1 。
- jian4 kuo4 lao2 xiang1 wang4 ， huan1 yan2 xing4 zao3 pei2 。
- mei3 lian2 hua1 xia4 qi2 ， ji1 fan4 zhu2 jian4 bei1 。
- fang1 xun4 shuang1 yu2 yuan3 ， liu2 nian2 liang3 bin4 cui1 。
- he2 shi2 jie4 gui1 jin4 ， xie2 shou3 yong3 kang1 zai1 。

## 注释

## 译文

## 赏析
