---
id: quan-de-yu-zhi-yi-jiang-xi-lu-shang-yi-shi-dai-shu-ji-nei
title: 秖役江西路上以詩代書寄內
titlePinyin: zhi3 yi4 jiang1 xi1 lu4 shang0 yi3 shi1 dai4 shu1 ji4 nei4
titleSlug: zhi-yi-jiang-xi-lu-shang-yi-shi-dai-shu-ji-nei
author: 權德輿
authorPinyin: quan2 de2 yu2
authorSlug: quan-de-yu
dynasty: 唐
dynastyPinyin: tang2
dynastySlug: tang
tags: []
---

## 正文

- 辛苦事行役，風波倦晨暮。
- 搖搖結遐心，靡靡即長路。
- 別來如昨日，每見缺蟾兔。
- 潮信催客帆，春光變江樹。
- 宦遊豈云愜，歸夢無復數。
- 愧非超曠姿，循此跼促步。
- 笑言思暇日，規勸多遠度。
- 鶉服我久安，荆釵君所慕。
- 伊予多昧理，初不涉世務。
- 適因擁腫材，成此懶慢趣。
- 一身常抱病，不復理章句。
- 胸中無町畦，與物且多忤。
- 既非大川檝，則守南山霧。
- 胡爲出處間，徒使名利污。
- 羈孤望予祿，孩穉待我餔。
- 未能即忘懷，恨恨以此故。
- 終當稅鞿鞅，豈待畢婚娶。
- 如何久人寰，俛仰學舉措。
- 衡茅去迢遰，水陸兩馳騖。
- 晰晰窺曉星，塗塗踐朝露。
- 靜聞田鶴起，遠見沙𩾨聚。
- 怪石不易躋，急湍那可泝。
- 漁商聞遠岸，煙火明古渡。
- 下碇夜已深，上碕波不駐。
- 畏途信非一，離念紛難具。
- 枕席有餘清，壺觴無與晤。
- 南方出蘭桂，歸日自分付。
- 北窗留琴書，無乃委童孺。
- 春江足魚鴈，彼此勤尺素。
- 早晚到中閨，怡然兩相顧。

## 拼音

- xin1 ku3 shi4 xing2 yi4 ， feng1 bo1 juan4 chen2 mu4 。
- yao2 yao2 jie2 xia2 xin1 ， mi2 mi2 ji2 chang2 lu4 。
- bie2 lai2 ru2 zuo2 ri4 ， mei3 jian4 que1 chan2 tu4 。
- chao2 xin4 cui1 ke4 fan1 ， chun1 guang1 bian4 jiang1 shu4 。
- huan4 you2 qi3 yun2 qie4 ， gui1 meng4 wu2 fu4 shu4 。
- kui4 fei1 chao1 kuang4 zi1 ， xun2 ci3 ju2 cu4 bu4 。
- xiao4 yan2 si1 xia2 ri4 ， gui1 quan4 duo1 yuan3 du4 。
- chun2 fu2 wo3 jiu3 an1 ， jing1 chai1 jun1 suo3 mu4 。
- yi1 yu3 duo1 mei4 li3 ， chu1 bu2 she4 shi4 wu4 。
- shi4 yin1 yong1 zhong3 cai2 ， cheng2 ci3 lan3 man4 qu4 。
- yi4 shen1 chang2 bao4 bing4 ， bu2 fu4 li3 zhang1 ju4 。
- xiong1 zhong1 wu2 ting3 qi2 ， yu3 wu4 qie3 duo1 wu3 。
- ji4 fei1 da4 chuan1 ji2 ， ze2 shou3 nan2 shan1 wu4 。
- hu2 wei2 chu1 chu3 jian4 ， tu2 shi3 ming2 li4 wu1 。
- ji1 gu1 wang4 yu3 lu4 ， hai2 zhi4 dai4 wo3 bu1 。
- wei4 neng2 ji2 wang4 huai2 ， hen4 hen4 yi3 ci3 gu4 。
- zhong1 dang1 shui4 ji1 yang1 ， qi3 dai4 bi4 hun1 qu3 。
- ru2 he2 jiu3 ren2 huan2 ， fu3 yang3 xue2 ju3 cuo4 。
- heng2 mao2 qu4 tiao2 di4 ， shui3 lu4 liang3 chi2 wu4 。
- xi1 xi1 kui1 xiao3 xing1 ， tu2 tu2 jian4 zhao1 lu4 。
- jing4 wen2 tian2 he4 qi3 ， yuan3 jian4 sha1 𩾨 ju4 。
- guai4 shi2 bu2 yi4 ji1 ， ji2 tuan1 na4 ke3 su4 。
- yu2 shang1 wen2 yuan3 an4 ， yan1 huo3 ming2 gu3 du4 。
- xia4 ding4 ye4 yi3 shen1 ， shang4 qi2 bo1 bu2 zhu4 。
- wei4 tu2 xin4 fei1 yi1 ， li2 nian4 fen1 nan2 ju4 。
- zhen3 xi2 you3 yu2 qing1 ， hu2 shang1 wu2 yu3 wu4 。
- nan2 fang1 chu1 lan2 gui4 ， gui1 ri4 zi4 fen1 fu4 。
- bei3 chuang1 liu2 qin2 shu1 ， wu2 nai3 wei3 tong2 ru2 。
- chun1 jiang1 zu2 yu2 yan4 ， bi3 ci3 qin2 chi3 su4 。
- zao3 wan3 dao4 zhong1 gui1 ， yi2 ran2 liang3 xiang1 gu4 。

## 注释

## 译文

## 赏析
