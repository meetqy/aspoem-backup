---
id: quan-de-yu-bai-zhao-ling-guo-xian-yang-shu
title: 拜昭陵過咸陽墅
titlePinyin: bai4 zhao1 ling2 guo4 xian2 yang2 shu4
titleSlug: bai-zhao-ling-guo-xian-yang-shu
author: 權德輿
authorPinyin: quan2 de2 yu2
authorSlug: quan-de-yu
dynasty: 唐
dynastyPinyin: tang2
dynastySlug: tang
tags: []
---

## 正文

- 季子乏二頃，楊雄才一廛。
- 伊予此南畝，數已踰前賢。
- 頃歲辱明命，銘勳鏤貞堅。
- 遂茲操書致，內顧增缺然。
- 乃葺場圃事，迨今三四年。
- 適因昭陵拜，得抵咸陽田。
- 田夫競致辭，鄉耋爭來前。
- 村盤既羅列，雞黍皆珍鮮。
- 古稱祿代耕，人以食爲天。
- 自慙廩給厚，諒使井稅先。
- 塗塗溝塍霧，漠漠桑柘煙。
- 荒蹊沒古木，精舍臨秋泉。
- 池籠豈所安，樵牧乃所便。
- 終當解纓絡，田里諧因緣。

## 拼音

- ji4 zi0 fa2 er4 qing3 ， yang2 xiong2 cai2 yi4 chan2 。
- yi1 yu3 ci3 nan2 mu3 ， shu4 yi3 yu2 qian2 xian2 。
- qing3 sui4 ru3 ming2 ming4 ， ming2 xun1 lou4 zhen1 jian1 。
- sui4 zi1 cao1 shu1 zhi4 ， nei4 gu4 zeng1 que1 ran2 。
- nai3 qi4 chang3 pu3 shi4 ， dai4 jin1 san1 si4 nian2 。
- shi4 yin1 zhao1 ling2 bai4 ， de2 di3 xian2 yang2 tian2 。
- tian2 fu1 jing4 zhi4 ci2 ， xiang1 die2 zheng1 lai2 qian2 。
- cun1 pan2 ji4 luo2 lie4 ， ji1 shu3 jie1 zhen1 xian1 。
- gu3 cheng1 lu4 dai4 geng1 ， ren2 yi3 shi2 wei2 tian1 。
- zi4 can2 lin3 gei3 hou4 ， liang4 shi3 jing3 shui4 xian1 。
- tu2 tu2 gou1 cheng2 wu4 ， mo4 mo4 sang1 zhe4 yan1 。
- huang1 qi1 mei2 gu3 mu4 ， jing1 she4 lin2 qiu1 quan2 。
- chi2 long2 qi3 suo3 an1 ， qiao2 mu4 nai3 suo3 bian4 。
- zhong1 dang1 jie3 ying1 luo4 ， tian2 li3 xie2 yin1 yuan2 。

## 注释

## 译文

## 赏析
