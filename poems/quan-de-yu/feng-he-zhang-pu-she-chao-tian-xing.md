---
id: quan-de-yu-feng-he-zhang-pu-she-chao-tian-xing
title: 奉和張僕射朝天行
titlePinyin: feng4 he2 zhang1 pu2 she4 chao2 tian1 xing2
titleSlug: feng-he-zhang-pu-she-chao-tian-xing
author: 權德舆
authorPinyin: quan2 de2 yu2
authorSlug: quan-de-yu
dynasty: 唐
dynastyPinyin: tang2
dynastySlug: tang
tags: []
---

## 正文

- 元侯重寄貞師律，三郡四封今靜謐。
- 丹轂常思闕下來，紫泥忽自天中出。
- 軍裝喜氣倍趨程，千騎鳴珂入鳳城。
- 周王致理稱申甫，今日賢臣見明主。
- 拜恩稽首紛無已，凝旒前席皇情喜。
- 逢時自是山出雲，獻可還同石投水。
- 昔歲褒衣梁甫吟，當時已有致君心。
- 專城一鼓妖氛靜，擁斾十年天澤深。
- 日日披誠奉昌運，王人織路傳清問。
- 仙醞嘗分玉斝濃，御閑更輟金羈駿。
- 元正前殿朝君臣，一人負扆百福新。
- 宮懸綵仗儼然合，瑞氣爐煙相與春。
- 萬年枝上東風早，珮玉晨趨光景好。
- 塗山已見首諸侯，麟閣終當畫元老。
- 溫室沈沈漏刻移，退朝賓侶每相隨。
- 雄詞樂職波濤闊，曠度交歡雲霧披。
- 自古全才貴文武，懦夫只解冠章甫。
- 見公抽匣百鍊光，試欲磨鉛諒無助。

## 拼音

- yuan2 hou2 zhong4 ji4 zhen1 shi1 lü4 ， san1 jun4 si4 feng1 jin1 jing4 mi4 。
- dan1 gu3 chang2 si1 que4 xia4 lai2 ， zi3 ni2 hu1 zi4 tian1 zhong1 chu1 。
- jun1 zhuang1 xi3 qi4 bei4 qu1 cheng2 ， qian1 qi2 ming2 ke1 ru4 feng4 cheng2 。
- zhou1 wang2 zhi4 li3 cheng1 shen1 fu3 ， jin1 ri4 xian2 chen2 jian4 ming2 zhu3 。
- bai4 en1 qi3 shou3 fen1 wu2 yi3 ， ning2 liu2 qian2 xi2 huang2 qing2 xi3 。
- feng2 shi2 zi4 shi4 shan1 chu1 yun2 ， xian4 ke3 huan2 tong2 shi2 tou2 shui3 。
- xi1 sui4 bao1 yi1 liang2 fu3 yin2 ， dang1 shi2 yi3 you3 zhi4 jun1 xin1 。
- zhuan1 cheng2 yi4 gu3 yao1 fen1 jing4 ， yong1 pei4 shi2 nian2 tian1 ze2 shen1 。
- ri4 ri4 pi1 cheng2 feng4 chang1 yun4 ， wang2 ren2 zhi1 lu4 chuan2 qing1 wen4 。
- xian1 yun4 chang2 fen1 yu4 jia3 nong2 ， yu4 xian2 geng4 chuo4 jin1 ji1 jun4 。
- yuan2 zheng4 qian2 dian4 chao2 jun1 chen2 ， yi4 ren2 fu4 yi3 bai3 fu2 xin1 。
- gong1 xuan2 cai3 zhang4 yan3 ran2 he2 ， rui4 qi4 lu2 yan1 xiang1 yu3 chun1 。
- wan4 nian2 zhi1 shang4 dong1 feng1 zao3 ， pei4 yu4 chen2 qu1 guang1 jing3 hao3 。
- tu2 shan1 yi3 jian4 shou3 zhu1 hou2 ， lin2 ge2 zhong1 dang1 hua4 yuan2 lao3 。
- wen1 shi4 shen3 shen3 lou4 ke4 yi2 ， tui4 chao2 bin1 lü3 mei3 xiang1 sui2 。
- xiong2 ci2 le4 zhi2 bo1 tao1 kuo4 ， kuang4 du4 jiao1 huan1 yun2 wu4 pi1 。
- zi4 gu3 quan2 cai2 gui4 wen2 wu3 ， nuo4 fu1 zhi1 jie3 guan1 zhang1 fu3 。
- jian4 gong1 chou1 xia2 bai3 lian4 guang1 ， shi4 yu4 mo2 qian1 liang4 wu2 zhu4 。

## 注释

## 译文

## 赏析
