---
id: quan-de-yu-fang-ge-xing
title: 放歌行
titlePinyin: fang4 ge1 xing2
titleSlug: fang-ge-xing
author: 權德輿
authorPinyin: quan2 de2 yu2
authorSlug: quan-de-yu
dynasty: 唐
dynastyPinyin: tang2
dynastySlug: tang
tags: []
---

## 正文

- 夕陽不駐東流急，榮名貴在當年立。
- 青春虛度無所成，白首銜悲亦何及。
- 拂衣西笑出東山，君臣道合俄頃間。
- 一言一笑玉墀上，變化生涯如等閑。
- 朱門杳杳列華戟，座中皆是王侯客。
- 鳴環動珮暗珊珊，駿馬花驄白玉鞍。
- 十千斗酒不知貴，半醉留賓邀盡歡。
- 銀燭煌煌夜將久，侍婢金罍瀉春酒。
- 春酒盛來琥珀光，暗聞蘭麝幾般香。
- 乍看皓腕暎羅袖，微聽清歌發杏梁。
- 雙鬟美人君不見，一一皆勝趙飛燕。
- 迎杯乍舉石榴裙，勻粉時交合歡扇。
- 未央鐘漏醉中聞，聯騎朝天曙色分。
- 雙闕煙雲遙靄靄，五衢車馬亂紛紛。
- 罷朝鳴珮驟歸鞍，今日還同昨日歡。
- 歲歲年年恣遊讌，出門滿路光輝徧。
- 一身自樂何足言，九族爲榮真可羨。
- 男兒稱意須及時，閉門下帷人不知。
- 年光看逐轉蓬盡，徒詠東山招隱詩。

## 拼音

- xi1 yang2 bu2 zhu4 dong1 liu2 ji2 ， rong2 ming2 gui4 zai4 dang1 nian2 li4 。
- qing1 chun1 xu1 du4 wu2 suo3 cheng2 ， bai2 shou3 xian2 bei1 yi4 he2 ji2 。
- fu2 yi1 xi1 xiao4 chu1 dong1 shan1 ， jun1 chen2 dao4 he2 e2 qing3 jian4 。
- yi4 yan2 yi2 xiao4 yu4 chi2 shang4 ， bian4 hua4 sheng1 ya2 ru2 deng3 xian2 。
- zhu1 men2 yao3 yao3 lie4 hua2 ji3 ， zuo4 zhong1 jie1 shi4 wang2 hou2 ke4 。
- ming2 huan2 dong4 pei4 an4 shan1 shan1 ， jun4 ma3 hua1 cong1 bai2 yu4 an1 。
- shi2 qian1 dou4 jiu3 bu4 zhi1 gui4 ， ban4 zui4 liu2 bin1 yao1 jin4 huan1 。
- yin2 zhu2 huang2 huang2 ye4 jiang1 jiu3 ， shi4 bi4 jin1 lei2 xie4 chun1 jiu3 。
- chun1 jiu3 sheng4 lai2 hu3 po4 guang1 ， an4 wen2 lan2 she4 ji1 ban1 xiang1 。
- zha4 kan4 hao4 wan4 ying4 luo2 xiu4 ， wei1 ting1 qing1 ge1 fa1 xing4 liang2 。
- shuang1 huan2 mei3 ren2 jun1 bu2 jian4 ， yi1 yi1 jie1 sheng4 zhao4 fei1 yan4 。
- ying2 bei1 zha4 ju3 shi2 liu0 qun2 ， yun2 fen3 shi2 jiao1 he2 huan1 shan4 。
- wei4 yang1 zhong1 lou4 zui4 zhong1 wen2 ， lian2 qi2 chao2 tian1 shu3 se4 fen1 。
- shuang1 que4 yan1 yun2 yao2 ai3 ai3 ， wu3 qu2 ju1 ma3 luan4 fen1 fen1 。
- ba4 chao2 ming2 pei4 zhou4 gui1 an1 ， jin1 ri4 huan2 tong2 zuo2 ri4 huan1 。
- sui4 sui4 nian2 nian2 zi4 you2 yan4 ， chu1 men2 man3 lu4 guang1 hui1 bian4 。
- yi4 shen1 zi4 le4 he2 zu2 yan2 ， jiu3 zu2 wei2 rong2 zhen1 ke3 xian4 。
- nan2 er2 cheng1 yi4 xu1 ji2 shi2 ， bi4 men2 xia4 wei2 ren2 bu4 zhi1 。
- nian2 guang1 kan4 zhu2 zhuan3 peng2 jin4 ， tu2 yong3 dong1 shan1 zhao1 yin3 shi1 。

## 注释

## 译文

## 赏析
