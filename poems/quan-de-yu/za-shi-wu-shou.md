---
id: quan-de-yu-za-shi-wu-shou
title: 雜詩五首
titlePinyin: za2 shi1 wu3 shou3
titleSlug: za-shi-wu-shou
author: 權德輿
authorPinyin: quan2 de2 yu2
authorSlug: quan-de-yu
dynasty: 唐
dynastyPinyin: tang2
dynastySlug: tang
tags: []
---

## 正文

- 婉彼嬴氏女，吹簫偶蕭史。彩鸞駕非煙，綽約兩仙子。
- 神期諒交感，相顧乃如此。豈比成都人，琴心中夜起。
- 陽臺巫山上，風雨忽清曠。朝雲與游龍，變化千萬狀。
- 魂交複目斷，縹緲難比況。蘭澤不可親，凝情坐惆悵。
- 淇水春正綠，上宮蘭葉齊。光風兩搖盪，鳴佩出中閨。
- 一顧授橫波，千金呈瓠犀。徒然路傍子，怳怳複淒淒。
- 碧樹泛鮮飆，玉琴含妙曲。佳人掩鸞鏡，婉婉凝相矚。
- 文袿映束素，香黛宜 fT 綠。寂寞遠懷春，何時來比目。
- 含顰倚瑤瑟，丹慊結繁慮。失身不自還，萬恨隨玉箸。
- 蘼蕪山下路，團扇秋風去。君看心斷時，猶在目成處。

## 拼音

- wan3 bi3 ying2 shi4 nü3 ， chui1 xiao1 ou3 xiao1 shi3 。 cai3 luan2 jia4 fei1 yan1 ， chuo4 yue1 liang3 xian1 zi3 。
- shen2 qi1 liang4 jiao1 gan3 ， xiang1 gu4 nai3 ru2 ci3 。 qi3 bi3 cheng2 du1 ren2 ， qin2 xin1 zhong1 ye4 qi3 。
- yang2 tai2 wu1 shan1 shang4 ， feng1 yu3 hu1 qing1 kuang4 。 chao2 yun2 yu3 you2 long2 ， bian4 hua4 qian1 wan4 zhuang4 。
- hun2 jiao1 fu4 mu4 duan4 ， piao3 miao3 nan2 bi3 kuang4 。 lan2 ze2 bu4 ke3 qin1 ， ning2 qing2 zuo4 chou2 chang4 。
- qi2 shui3 chun1 zheng4 lü4 ， shang4 gong1 lan2 ye4 qi2 。 guang1 feng1 liang3 yao2 dang4 ， ming2 pei4 chu1 zhong1 gui1 。
- yi2 gu4 shou4 heng2 bo1 ， qian1 jin1 cheng2 hu4 xi1 。 tu2 ran2 lu4 bang4 zi3 ， huang3 huang3 fu4 qi1 qi1 。
- bi4 shu4 fan4 xian1 biao1 ， yu4 qin2 han2 miao4 qu3 。 jia1 ren2 yan3 luan2 jing4 ， wan3 wan3 ning2 xiang1 zhu3 。
- wen2 gui1 ying4 shu4 su4 ， xiang1 dai4 yi2  fT  lü4 。 ji4 mo4 yuan3 huai2 chun1 ， he2 shi2 lai2 bi3 mu4 。
- han2 pin2 yi3 yao2 se4 ， dan1 qie4 jie2 fan2 lü4 。 shi1 shen1 bu2 zi4 huan2 ， wan4 hen4 sui2 yu4 zhu4 。
- mi2 wu2 shan1 xia4 lu4 ， tuan2 shan4 qiu1 feng1 qu4 。 jun1 kan4 xin1 duan4 shi2 ， you2 zai4 mu4 cheng2 chu3 。

## 注释

## 译文

## 赏析
