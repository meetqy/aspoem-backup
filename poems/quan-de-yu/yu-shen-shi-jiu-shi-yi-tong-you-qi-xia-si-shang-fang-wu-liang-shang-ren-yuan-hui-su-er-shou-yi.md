---
id: quan-de-yu-yu-shen-shi-jiu-shi-yi-tong-you-qi-xia-si-shang-fang-wu-liang-shang-ren-yuan-hui-su-er-shou-yi
title: 與沈十九拾遺同遊棲霞寺上方於亮上人院會宿二首 一
titlePinyin: yu3 shen3 shi2 jiu3 shi2 yi2 tong2 you2 qi1 xia2 si4 shang4 fang1 wu1 liang4 shang4 ren2 yuan4 hui4 su4 er4 shou3   yi1
titleSlug: yu-shen-shi-jiu-shi-yi-tong-you-qi-xia-si-shang-fang-wu-liang-shang-ren-yuan-hui-su-er-shou-yi
author: 權德輿
authorPinyin: quan2 de2 yu2
authorSlug: quan-de-yu
dynasty: 唐
dynastyPinyin: tang2
dynastySlug: tang
tags: []
---

## 正文

- 攝山標勝絕，暇日諧想矚。
- 縈紆松路深，繚繞雲巖曲。
- 重樓迴樹杪，古像鑿山腹。
- 人遠水木清，地深蘭桂馥。
- 層臺聳金碧，絕頂摩淨綠。
- 下界誠可悲，南朝紛在目。
- 焚香入古殿，待月出深竹。
- 稍覺天籟清，自傷人世促。
- 宗雷此相遇，偃放從所欲。
- 清論松枝低，閑吟茗花熟。
- 一生如土梗，萬慮相桎梏。
- 永願事潛師，窮年此棲宿。

## 拼音

- she4 shan1 biao1 sheng4 jue2 ， xia2 ri4 xie2 xiang3 zhu3 。
- ying2 yu1 song1 lu4 shen1 ， liao2 rao4 yun2 yan2 qu3 。
- zhong4 lou2 hui2 shu4 miao3 ， gu3 xiang4 zao2 shan1 fu4 。
- ren2 yuan3 shui3 mu4 qing1 ， di4 shen1 lan2 gui4 fu4 。
- ceng2 tai2 song3 jin1 bi4 ， jue2 ding3 mo2 jing4 lü4 。
- xia4 jie4 cheng2 ke3 bei1 ， nan2 chao2 fen1 zai4 mu4 。
- fen2 xiang1 ru4 gu3 dian4 ， dai4 yue4 chu1 shen1 zhu2 。
- shao1 jue2 tian1 lai4 qing1 ， zi4 shang1 ren2 shi4 cu4 。
- zong1 lei2 ci3 xiang1 yu4 ， yan3 fang4 cong2 suo3 yu4 。
- qing1 lun4 song1 zhi1 di1 ， xian2 yin2 ming2 hua1 shu2 。
- yi4 sheng1 ru2 tu3 geng3 ， wan4 lü4 xiang1 zhi4 gu4 。
- yong3 yuan4 shi4 qian2 shi1 ， qiong2 nian2 ci3 qi1 su4 。

## 注释

## 译文

## 赏析
