---
id: quan-de-yu-feng-shi-yi-chun-ye-du-xin-gan-jiang-lu-lu-zhi-huang-bo-guan-lu-shang-yu-feng-yu-zuo
title: 奉使宜春夜渡新淦江陸路至黃蘗館路上遇風雨作
titlePinyin: feng4 shi3 yi2 chun1 ye4 du4 xin1 gan4 jiang1 lu4 lu4 zhi4 huang2 bo4 guan3 lu4 shang0 yu4 feng1 yu3 zuo4
titleSlug: feng-shi-yi-chun-ye-du-xin-gan-jiang-lu-lu-zhi-huang-bo-guan-lu-shang-yu-feng-yu-zuo
author: 權德輿
authorPinyin: quan2 de2 yu2
authorSlug: quan-de-yu
dynasty: 唐
dynastyPinyin: tang2
dynastySlug: tang
tags: []
---

## 正文

- 草草理夜裝，涉江又登陸。
- 望路殊未窮，指期今已促。
- 傳呼戒徒御，振轡轉林麓。
- 陰雲擁嵓端，霔雨當山腹。
- 震雷如在耳，飛電來照目。
- 獸跡不敢窺，馬蹄唯務速。
- 虔心若齋禮，濡體如沐浴。
- 萬竅相怒號，百泉暗奔瀑。
- 危梁慮足跌，峻坂憂車覆。
- 問我何以然，前日受微祿。
- 轉知人代事，纓組乃徽束。
- 向若家居時，安枕春夢熟。
- 遵途稍已近，候吏來相續。
- 曉霽心始安，林端見初旭。

## 拼音

- cao3 cao3 li3 ye4 zhuang1 ， she4 jiang1 you4 deng1 lu4 。
- wang4 lu4 shu1 wei4 qiong2 ， zhi3 qi1 jin1 yi3 cu4 。
- chuan2 hu1 jie4 tu2 yu4 ， zhen4 pei4 zhuan3 lin2 lu4 。
- yin1 yun2 yong1 yan2 duan1 ， shu4 yu3 dang1 shan1 fu4 。
- zhen4 lei2 ru2 zai4 er3 ， fei1 dian4 lai2 zhao4 mu4 。
- shou4 ji4 bu4 gan3 kui1 ， ma3 ti2 wei2 wu4 su4 。
- qian2 xin1 ruo4 zhai1 li3 ， ru2 ti3 ru2 mu4 yu4 。
- wan4 qiao4 xiang1 nu4 hao4 ， bai3 quan2 an4 ben1 pu4 。
- wei1 liang2 lü4 zu2 die1 ， jun4 ban3 you1 ju1 fu4 。
- wen4 wo3 he2 yi3 ran2 ， qian2 ri4 shou4 wei1 lu4 。
- zhuan3 zhi1 ren2 dai4 shi4 ， ying1 zu3 nai3 hui1 shu4 。
- xiang4 ruo4 jia1 ju1 shi2 ， an1 zhen3 chun1 meng4 shu2 。
- zun1 tu2 shao1 yi3 jin4 ， hou4 li4 lai2 xiang1 xu4 。
- xiao3 ji4 xin1 shi3 an1 ， lin2 duan1 jian4 chu1 xu4 。

## 注释

## 译文

## 赏析
