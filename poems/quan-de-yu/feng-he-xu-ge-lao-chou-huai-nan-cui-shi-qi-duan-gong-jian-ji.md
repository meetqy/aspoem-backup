---
id: quan-de-yu-feng-he-xu-ge-lao-chou-huai-nan-cui-shi-qi-duan-gong-jian-ji
title: 奉和許閣老酬淮南崔十七端公見寄
titlePinyin: feng4 he2 xu1 ge2 lao3 chou2 huai2 nan2 cui1 shi2 qi1 duan1 gong1 jian4 ji4
titleSlug: feng-he-xu-ge-lao-chou-huai-nan-cui-shi-qi-duan-gong-jian-ji
author: 權德輿
authorPinyin: quan2 de2 yu2
authorSlug: quan-de-yu
dynasty: 唐
dynastyPinyin: tang2
dynastySlug: tang
tags: []
---

## 正文

- 文行蘊良圖，聲華挹大巫。
- 掄才超粉署，駮議在黃樞。
- 自得環中辨，偏推席上儒。
- 八音諧雅樂，六轡騁康衢。
- 密侍仝鏘珮，雄才本棄繻。
- 爐煙霏瑣闥，宮漏滴銅壺。
- 舊友雙魚至，新文六義敷。
- 斷金揮麗藻，比玉詠生芻。
- 交辟嘗推重，單辭忽受誣。
- 風波疲賈誼，岐路泣楊朱。
- 溟漲前程險，炎荒旅夢孤。
- 空悲鳶跕水，翻羨鴈銜蘆。
- 故國方迢遰，羈愁自鬱紆。
- 遠猷來象魏，霈澤過番禺。
- 盡室扁舟客，還家萬里途。
- 索居因仕宦，著論擬潛夫。
- 帆席來應駛，郊園半已蕪。
- 夕陽尋古逕，涼吹動纖枯。
- 憶昔同驅傳，忘懷或據梧。
- 幕庭依古剎，緡稅給中都。
- 瓜步經過慣，龍沙眺聽殊。
- 春山嵐漠漠，秋渚露塗塗。
- 孰謂原思病，非關甯武愚。
- 方看簪獬豸，俄歎縶騊駼。
- 芳訊風情在，佳期歲序徂。
- 二賢歡最久，三益義非無。
- 柏悅心應爾，松寒志不渝。
- 子將陪禁掖，亭伯限江湖。
- 交分終推轂，離憂莫向隅。
- 分曹日相見，延首憶田蘇。

## 拼音

- wen2 xing2 yun4 liang2 tu2 ， sheng1 hua2 yi4 da4 wu1 。
- lun1 cai2 chao1 fen3 shu3 ， bo2 yi4 zai4 huang2 shu1 。
- zi4 de2 huan2 zhong1 bian4 ， pian1 tui1 xi2 shang4 ru2 。
- ba1 yin1 xie2 ya3 le4 ， liu4 pei4 cheng3 kang1 qu2 。
- mi4 shi4 tong2 qiang1 pei4 ， xiong2 cai2 ben3 qi4 xu1 。
- lu2 yan1 fei1 suo3 ta4 ， gong1 lou4 di1 tong2 hu2 。
- jiu4 you3 shuang1 yu2 zhi4 ， xin1 wen2 liu4 yi4 fu1 。
- duan4 jin1 hui1 li2 zao3 ， bi3 yu4 yong3 sheng1 chu2 。
- jiao1 pi4 chang2 tui1 zhong4 ， dan1 ci2 hu1 shou4 wu1 。
- feng1 bo1 pi2 jia3 yi4 ， qi2 lu4 qi4 yang2 zhu1 。
- ming2 zhang3 qian2 cheng2 xian3 ， yan2 huang1 lü3 meng4 gu1 。
- kong1 bei1 yuan1 dian3 shui3 ， fan1 xian4 yan4 xian2 lu2 。
- gu4 guo2 fang1 tiao2 di4 ， ji1 chou2 zi4 yu4 yu1 。
- yuan3 you2 lai2 xiang4 wei4 ， pei4 ze2 guo4 pan1 yu2 。
- jin4 shi4 pian1 zhou1 ke4 ， huan2 jia1 wan4 li3 tu2 。
- suo3 ju1 yin1 shi4 huan4 ， zhu4 lun4 ni3 qian2 fu1 。
- fan1 xi2 lai2 ying1 shi3 ， jiao1 yuan2 ban4 yi3 wu2 。
- xi1 yang2 xun2 gu3 jing4 ， liang2 chui1 dong4 xian1 ku1 。
- yi4 xi1 tong2 qu1 chuan2 ， wang4 huai2 huo4 ju4 wu2 。
- mu4 ting2 yi1 gu3 cha4 ， min2 shui4 gei3 zhong1 du1 。
- gua1 bu4 jing1 guo4 guan4 ， long2 sha1 tiao4 ting1 shu1 。
- chun1 shan1 lan2 mo4 mo4 ， qiu1 zhu3 lu4 tu2 tu2 。
- shu2 wei4 yuan2 si1 bing4 ， fei1 guan1 ning2 wu3 yu2 。
- fang1 kan4 zan1 xie4 zhi4 ， e2 tan4 zhi2 tao2 tu2 。
- fang1 xun4 feng1 qing2 zai4 ， jia1 qi1 sui4 xu4 cu2 。
- er4 xian2 huan1 zui4 jiu3 ， san1 yi4 yi4 fei1 wu2 。
- bai3 yue4 xin1 ying1 er3 ， song1 han2 zhi4 bu4 yu2 。
- zi3 jiang1 pei2 jin4 ye4 ， ting2 bo2 xian4 jiang1 hu2 。
- jiao1 fen1 zhong1 tui1 gu3 ， li2 you1 mo4 xiang4 yu2 。
- fen1 cao2 ri4 xiang1 jian4 ， yan2 shou3 yi4 tian2 su1 。

## 注释

## 译文

## 赏析
