---
id: quan-de-yu-sheng-zhong-chun-wan-hu-yi-jiang-nan-jiu-ju-xi-shu-suo-huai-yin-ji-liang-zhe-qin-gu-za-yan
title: 省中春晚忽憶江南舊居戲書所懷因寄兩浙親故雜言
titlePinyin: sheng3 zhong1 chun1 wan3 hu1 yi4 jiang1 nan2 jiu4 ju1 xi4 shu1 suo3 huai2 yin1 ji4 liang3 zhe4 qin1 gu4 za2 yan2
titleSlug: sheng-zhong-chun-wan-hu-yi-jiang-nan-jiu-ju-xi-shu-suo-huai-yin-ji-liang-zhe-qin-gu-za-yan
author: 權德輿
authorPinyin: quan2 de2 yu2
authorSlug: quan-de-yu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 前年冠獬豸，戎府隨賓介。
- 去年簪進賢，贊導法宮前。
- 今茲戴武弁，謬列金門彥。
- 問我何所能，頭冠忽三變。
- 野性慣疎閑，晨趨興暮還。
- 花時限清禁，霽後愛南山。
- 晚景支頤對尊酒，舊遊憶在江湖久。
- 庾樓柳寺共開襟，楓岸煙塘幾攜手。
- 結廬常占練湖春，猶寄藜牀與幅巾。
- 疲羸只欲思三徑，戇直那堪備七人。
- 更想東南多竹箭，懸圃琅玕共蔥蒨。
- 裁書且附雙鯉魚，偏恨相思未相見。

## 拼音

- qian2 nian2 guan1 xie4 zhi4 ， rong2 fu3 sui2 bin1 jie4 。
- qu4 nian2 zan1 jin4 xian2 ， zan4 dao3 fa3 gong1 qian2 。
- jin1 zi1 dai4 wu3 bian4 ， miu4 lie4 jin1 men2 yan4 。
- wen4 wo3 he2 suo3 neng2 ， tou2 guan1 hu1 san1 bian4 。
- ye3 xing4 guan4 shu1 xian2 ， chen2 qu1 xing1 mu4 huan2 。
- hua1 shi2 xian4 qing1 jin4 ， ji4 hou4 ai4 nan2 shan1 。
- wan3 jing3 zhi1 yi2 dui4 zun1 jiu3 ， jiu4 you2 yi4 zai4 jiang1 hu2 jiu3 。
- yu3 lou2 liu3 si4 gong4 kai1 jin1 ， feng1 an4 yan1 tang2 ji1 xie2 shou3 。
- jie2 lu2 chang2 zhan4 lian4 hu2 chun1 ， you2 ji4 li2 chuang2 yu3 fu2 jin1 。
- pi2 lei2 zhi1 yu4 si1 san1 jing4 ， zhuang4 zhi2 na4 kan1 bei4 qi1 ren2 。
- geng4 xiang3 dong1 nan2 duo1 zhu2 jian4 ， xuan2 pu3 lang2 gan1 gong4 cong1 qian4 。
- cai2 shu1 qie3 fu4 shuang1 li3 yu2 ， pian1 hen4 xiang1 si1 wei4 xiang1 jian4 。

## 注释

## 译文

## 赏析
