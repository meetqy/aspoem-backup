---
id: quan-de-yu-hao-ge
title: 浩歌
titlePinyin: hao4 ge1
titleSlug: hao-ge
author: 權德輿
authorPinyin: quan2 de2 yu2
authorSlug: quan-de-yu
dynasty: 唐
dynastyPinyin: tang2
dynastySlug: tang
tags: []
---

## 正文

- 杖策出蓬蓽，浩歌秋興長。
- 北風吹荷衣，簫颯景氣涼。
- 通逵抵山郭，里巷連湖光。
- 孤雲淨遠峯，綠水溢芳塘。
- 魚鳥樂天性，雜英互芬芳。
- 我心獨何爲，萬慮縈中腸。
- 履道身未泰，主家謀不臧。
- 心爲世敎牽，跡寄翰墨場。
- 出處兩未定，羈羸空自傷。
- 沈憂不可裁，佇立河之梁。
- 晚歸茅簷下，左右陳壺觴。
- 獨酌復長謠，放心遊八荒。
- 得喪同一域，是非亦何常。
- 胡爲苦此生，矻矻徒自強。
- 乃知杯中物，可使憂患忘。
- 因茲謝時輩，棲息無何鄉。

## 拼音

- zhang4 ce4 chu1 peng2 bi4 ， hao4 ge1 qiu1 xing1 chang2 。
- bei3 feng1 chui1 he2 yi1 ， xiao1 sa4 jing3 qi4 liang2 。
- tong1 kui2 di3 shan1 guo1 ， li3 xiang4 lian2 hu2 guang1 。
- gu1 yun2 jing4 yuan3 feng1 ， lü4 shui3 yi4 fang1 tang2 。
- yu2 niao3 le4 tian1 xing4 ， za2 ying1 hu4 fen1 fang1 。
- wo3 xin1 du2 he2 wei2 ， wan4 lü4 ying2 zhong1 chang2 。
- lü3 dao4 shen1 wei4 tai4 ， zhu3 jia1 mou2 bu4 zang1 。
- xin1 wei2 shi4 jiao4 qian1 ， ji4 ji4 han4 mo4 chang3 。
- chu1 chu3 liang3 wei4 ding4 ， ji1 lei2 kong1 zi4 shang1 。
- shen3 you1 bu4 ke3 cai2 ， zhu4 li4 he2 zhi1 liang2 。
- wan3 gui1 mao2 yan2 xia4 ， zuo3 you4 chen2 hu2 shang1 。
- du2 zhuo2 fu4 chang2 yao2 ， fang4 xin1 you2 ba1 huang1 。
- de2 sang1 tong2 yi2 yu4 ， shi4 fei1 yi4 he2 chang2 。
- hu2 wei2 ku3 ci3 sheng1 ， ku1 ku1 tu2 zi4 qiang2 。
- nai3 zhi1 bei1 zhong1 wu4 ， ke3 shi3 you1 huan4 wang4 。
- yin1 zi1 xie4 shi2 bei4 ， qi1 xi1 wu2 he2 xiang1 。

## 注释

## 译文

## 赏析
