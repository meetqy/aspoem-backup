---
id: quan-de-yu-chou-nan-yuan-xin-ting-yan-hui-qu-xin-di-wei-qing-zhi-zuo-shi-ren-bin-ke
title: 酬南園新亭宴會璩新第慰慶之作時任賓客
titlePinyin: chou2 nan2 yuan2 xin1 ting2 yan4 hui4 qu2 xin1 di4 wei4 qing4 zhi1 zuo4 shi2 ren4 bin1 ke4
titleSlug: chou-nan-yuan-xin-ting-yan-hui-qu-xin-di-wei-qing-zhi-zuo-shi-ren-bin-ke
author: 權德輿
authorPinyin: quan2 de2 yu2
authorSlug: quan-de-yu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 南宮煙景濃，平視中南峯。
- 官閑似休沐，盡室來相從。
- 日抱漢陰甕，或成蝴蝶夢。
- 樹老欲連雲，竹深疑入洞。
- 歡言交羽觴，列坐儼成行。
- 歌吟不能去，待此明月光。
- 好逑蘊明識，內顧多慙色。
- 不厭梁鴻貧，常譏伯宗直。
- 予壻信時英，諫垣金玉聲。
- 男兒纔弱冠，射策幸成名。
- 偃放斯自足，翛然去營欲。
- 散木固無堪，虛舟常任觸。
- 大隱本吾心，喜君流好音。
- 相期懸車歲，此地即中林。

## 拼音

- nan2 gong1 yan1 jing3 nong2 ， ping2 shi4 zhong1 nan2 feng1 。
- guan1 xian2 si4 xiu1 mu4 ， jin4 shi4 lai2 xiang1 cong2 。
- ri4 bao4 han4 yin1 weng4 ， huo4 cheng2 hu2 die2 meng4 。
- shu4 lao3 yu4 lian2 yun2 ， zhu2 shen1 yi2 ru4 dong4 。
- huan1 yan2 jiao1 yu3 shang1 ， lie4 zuo4 yan3 cheng2 xing2 。
- ge1 yin2 bu4 neng2 qu4 ， dai4 ci3 ming2 yue4 guang1 。
- hao3 qiu2 yun4 ming2 shi2 ， nei4 gu4 duo1 can2 se4 。
- bu2 yan4 liang2 hong2 pin2 ， chang2 ji1 bo2 zong1 zhi2 。
- yu3 xu4 xin4 shi2 ying1 ， jian4 yuan2 jin1 yu4 sheng1 。
- nan2 er2 cai2 ruo4 guan4 ， she4 ce4 xing4 cheng2 ming2 。
- yan3 fang4 si1 zi4 zu2 ， xiao1 ran2 qu4 ying2 yu4 。
- san4 mu4 gu4 wu2 kan1 ， xu1 zhou1 chang2 ren4 chu4 。
- da4 yin3 ben3 wu2 xin1 ， xi3 jun1 liu2 hao3 yin1 。
- xiang1 qi1 xuan2 ju1 sui4 ， ci3 di4 ji2 zhong1 lin2 。

## 注释

## 译文

## 赏析
