---
id: quan-de-yu-yan-ling-diao-tai-xia-zuo
title: 嚴陵釣臺下作
titlePinyin: yan2 ling2 diao4 tai2 xia4 zuo4
titleSlug: yan-ling-diao-tai-xia-zuo
author: 權德輿
authorPinyin: quan2 de2 yu2
authorSlug: quan-de-yu
dynasty: 唐
dynastyPinyin: tang2
dynastySlug: tang
tags: []
---

## 正文

- 絕頂聳蒼翠，清湍石磷磷。
- 先生晦其中，天子不得臣。
- 心靈棲顥氣，纓冕猶緇塵。
- 不樂禁中臥，却歸江上春。
- 潛驅東漢風，日使薄者醇。
- 焉用佐天子，特此報故人。
- 人知大賢心，不獨私自身。
- 弛張有深致，耕釣陶天真。
- 奈何清風後，擾擾論屈伸。
- 交情同市道，利欲相紛綸。
- 我行訪遺臺，仰古懷逸民。
- 矰繳鴻鵠遠，雪霜松桂新。
- 江流去不窮，山色凌秋旻。
- 人世自今古，清輝照無垠。

## 拼音

- jue2 ding3 song3 cang1 cui4 ， qing1 tuan1 shi2 lin2 lin2 。
- xian1 sheng0 hui4 qi2 zhong1 ， tian1 zi3 bu4 de2 chen2 。
- xin1 ling2 qi1 hao4 qi4 ， ying1 mian3 you2 zi1 chen2 。
- bu2 le4 jin4 zhong1 wo4 ， que4 gui1 jiang1 shang4 chun1 。
- qian2 qu1 dong1 han4 feng1 ， ri4 shi3 bao2 zhe3 chun2 。
- yan1 yong4 zuo3 tian1 zi3 ， te4 ci3 bao4 gu4 ren2 。
- ren2 zhi1 da4 xian2 xin1 ， bu4 du2 si1 zi4 shen1 。
- chi2 zhang1 you3 shen1 zhi4 ， geng1 diao4 tao2 tian1 zhen1 。
- nai4 he2 qing1 feng1 hou4 ， rao3 rao3 lun4 qu1 shen1 。
- jiao1 qing0 tong2 shi4 dao4 ， li4 yu4 xiang1 fen1 lun2 。
- wo3 xing2 fang3 yi2 tai2 ， yang3 gu3 huai2 yi4 min2 。
- zeng1 jiao3 hong2 hu2 yuan3 ， xue3 shuang1 song1 gui4 xin1 。
- jiang1 liu2 qu4 bu4 qiong2 ， shan1 se4 ling2 qiu1 min2 。
- ren2 shi4 zi4 jin1 gu3 ， qing1 hui1 zhao4 wu2 yin2 。

## 注释

## 译文

## 赏析
