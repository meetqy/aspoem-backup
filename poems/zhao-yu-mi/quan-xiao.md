---
id: zhao-yu-mi-quan-xiao
title: 勸孝
titlePinyin: quan4 xiao4
titleSlug: quan-xiao
author: 趙與泌
authorPinyin: zhao4 yu3 mi4
authorSlug: zhao-yu-mi
dynasty: 宋
dynastyPinyin: song4
dynastySlug: song
tags: []
---

## 正文

- 三復蓼莪思二親，親恩天地無比倫。
- 生我鞠我長育我，出入腹我何艱辛。
- 爲人之子欲報德，昊天于我心罔極。
- 順承猶恐莫酬恩，况敢忘恩爲悖逆。
- 此邦由來多孝義，縣西元有曾參里。
- 後來因避大賢名，却易里名爲養志。
- 乃知里有孝順人，至今名號猶芳芬。
- 人心天理不相遠，前賢孝行胡不遵。
- 習俗薄惡良可嘆，梟獍之徒肆其悍。
- 不念父母劬勞恩，悖德悖禮如習慣。
- 在汝當爲反哺烏，汝乃叱之若狗奴。
- 在汝當爲羊跽乳，汝乃詈之如嚇鼠。
- 此事雖云未必然，我乃聞之毛髮寒。
- 一朝引咎深自責，由我教化有未格。
- 思昔曾爲貴鄉令，見人母子偶相競。
- 令因涕出受孝經，母子翻然起新敬。
- 余今告汝以因緣，汝宜悉把舊惡悛。
- 從前果報言難盡，孝順之中自有天。
- 五刑不孝最爲大，汝宜猛省聽予誨。
- 官法昭昭在眼前，輕則編置重則配。
- 假如幸免遭官刑，必有天刑及汝身。
- 六丁霹靂飛雷霆，此時無路可自新。

## 拼音

- san1 fu4 liao3 e2 si1 er4 qin1 ， qin1 en1 tian1 di4 wu2 bi3 lun2 。
- sheng1 wo3 ju1 wo3 chang2 yu4 wo3 ， chu1 ru4 fu4 wo3 he2 jian1 xin1 。
- wei2 ren2 zhi1 zi3 yu4 bao4 de2 ， hao4 tian1 yu2 wo3 xin1 wang3 ji2 。
- shun4 cheng2 you2 kong3 mo4 chou2 en1 ， kuang4 gan3 wang4 en1 wei2 bei4 ni4 。
- ci3 bang1 you2 lai2 duo1 xiao4 yi4 ， xian4 xi1 yuan2 you3 ceng2 can1 li3 。
- hou4 lai2 yin1 bi4 da4 xian2 ming2 ， que4 yi4 li3 ming2 wei2 yang3 zhi4 。
- nai3 zhi1 li3 you3 xiao4 shun4 ren2 ， zhi4 jin1 ming2 hao4 you2 fang1 fen1 。
- ren2 xin1 tian1 li3 bu4 xiang1 yuan3 ， qian2 xian2 xiao4 xing2 hu2 bu4 zun1 。
- xi2 su2 bao2 e4 liang2 ke3 tan4 ， xiao1 jing4 zhi1 tu2 si4 qi2 han4 。
- bu2 nian4 fu4 mu3 qu2 lao2 en1 ， bei4 de2 bei4 li3 ru2 xi2 guan4 。
- zai4 ru3 dang1 wei2 fan3 bu3 wu1 ， ru3 nai3 chi4 zhi1 ruo4 gou3 nu2 。
- zai4 ru3 dang1 wei2 yang2 ji4 ru3 ， ru3 nai3 li4 zhi1 ru2 he4 shu3 。
- ci3 shi4 sui1 yun2 wei4 bi4 ran2 ， wo3 nai3 wen2 zhi1 mao2 fa4 han2 。
- yi4 zhao1 yin3 jiu4 shen1 zi4 ze2 ， you2 wo3 jiao4 hua4 you3 wei4 ge2 。
- si1 xi1 ceng2 wei2 gui4 xiang1 ling4 ， jian4 ren2 mu3 zi3 ou3 xiang1 jing4 。
- ling4 yin1 ti4 chu1 shou4 xiao4 jing1 ， mu3 zi3 fan1 ran2 qi3 xin1 jing4 。
- yu2 jin1 gao4 ru3 yi3 yin1 yuan2 ， ru3 yi2 xi1 ba3 jiu4 e4 quan1 。
- cong2 qian2 guo3 bao4 yan2 nan2 jin4 ， xiao4 shun4 zhi1 zhong1 zi4 you3 tian1 。
- wu3 xing2 bu2 xiao4 zui4 wei2 da4 ， ru3 yi2 meng3 xing3 ting1 yu3 hui4 。
- guan1 fa3 zhao1 zhao1 zai4 yan3 qian2 ， qing1 ze2 bian1 zhi4 zhong4 ze2 pei4 。
- jia3 ru2 xing4 mian3 zao1 guan1 xing2 ， bi4 you3 tian1 xing2 ji2 ru3 shen1 。
- liu4 ding1 pi1 li4 fei1 lei2 ting2 ， ci3 shi2 wu2 lu4 ke3 zi4 xin1 。

## 注释

## 译文

## 赏析
