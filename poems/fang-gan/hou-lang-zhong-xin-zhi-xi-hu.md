---
id: fang-gan-hou-lang-zhong-xin-zhi-xi-hu
title: 侯郎中新置西湖
titlePinyin: hou2 lang2 zhong1 xin1 zhi4 xi1 hu2
titleSlug: hou-lang-zhong-xin-zhi-xi-hu
author: 方干
authorPinyin: fang1 gan1
authorSlug: fang-gan
dynasty: 唐
dynastyPinyin: tang2
dynastySlug: tang
tags: []
---

## 正文

- 遠近利民因智力，周迴潤物像心源。
- 菰蒲縱感生成惠，鱣鮪那占廣大恩。
- 瀲灩清輝吞半郭，縈紆別派入遙村。
- 砂泉遶石通山脈，岸木黏萍是浪痕。
- 已見澄來連鏡底，兼知極處浸雲根。
- 波濤不起時方泰，舟檝徐行日易昏。
- 煙霧未應藏島嶼，鳧鷖亦解避旌旛。
- 雖云桃葉歌還醉，却被荷花笑不言。
- 孤鶴必應思鳳詔，凡魚豈合在龍門。
- 能將盛事添元化，一夕機謨萬古存。

## 拼音

- yuan3 jin4 li4 min2 yin1 zhi4 li4 ， zhou1 hui2 run4 wu4 xiang4 xin1 yuan2 。
- gu1 pu2 zong4 gan3 sheng1 cheng2 hui4 ， zhan1 wei3 na4 zhan4 guang3 da4 en1 。
- lian4 yan4 qing1 hui1 tun1 ban4 guo1 ， ying2 yu1 bie2 pai4 ru4 yao2 cun1 。
- sha1 quan2 rao4 shi2 tong1 shan1 mai4 ， an4 mu4 nian2 ping2 shi4 lang4 hen2 。
- yi3 jian4 cheng2 lai2 lian2 jing4 di3 ， jian1 zhi1 ji2 chu3 jin4 yun2 gen1 。
- bo1 tao1 bu4 qi3 shi2 fang1 tai4 ， zhou1 ji2 xu2 hang2 ri4 yi4 hun1 。
- yan1 wu4 wei4 ying1 cang2 dao3 yu3 ， fu2 yi1 yi4 jie3 bi4 jing1 fan1 。
- sui1 yun2 tao2 ye4 ge1 huan2 zui4 ， que4 bei4 he2 hua1 xiao4 bu4 yan2 。
- gu1 he4 bi4 ying1 si1 feng4 zhao4 ， fan2 yu2 qi3 he2 zai4 long2 men2 。
- neng2 jiang1 sheng4 shi4 tian1 yuan2 hua4 ， yi4 xi1 ji1 mo2 wan4 gu3 cun2 。

## 注释

## 译文

## 赏析
