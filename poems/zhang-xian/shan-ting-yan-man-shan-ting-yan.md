---
id: zhang-xian-shan-ting-yan-man-shan-ting-yan
title: 山亭宴慢・山亭宴
titlePinyin: shan1 ting2 yan4 man4 ・ shan1 ting2 yan4
titleSlug: shan-ting-yan-man-shan-ting-yan
author: 张先
authorPinyin: zhang1 xian1
authorSlug: zhang-xian
dynasty: 宋
dynastyPinyin: song4
dynastySlug: song
tags: []
---

## 正文

- 宴亭永昼喧箫鼓。
- 倚青空、画阑红柱。
- 玉莹紫微人，蔼和气、春融日煦。
- 故宫池馆更楼台，约风月、今宵何处。
- 湖水动鲜衣，竞拾翠、湖边路。
- 落花荡漾愁空树。
- 晓山静、数声杜宇。
- 天意送芳菲，正黯淡、疏烟逗雨。
- 新欢宁似旧欢长，此会散、几时还聚。
- 试为挹飞云，问解寄、相思否。

## 拼音

- yan4 ting2 yong3 zhou4 xuan1 xiao1 gu3 。
- yi3 qing1 kong1 、 hua4 lan2 hong2 zhu4 。
- yu4 ying2 zi3 wei1 ren2 ， ai3 he2 qi4 、 chun1 rong2 ri4 xu4 。
- gu4 gong1 chi2 guan3 geng4 lou2 tai2 ， yue1 feng1 yue4 、 jin1 xiao1 he2 chu4 。
- hu2 shui3 dong4 xian1 yi1 ， jing4 shi2 cui4 、 hu2 bian1 lu4 。
- luo4 hua1 dang4 yang4 chou2 kong1 shu4 。
- xiao3 shan1 jing4 、 shu4 sheng1 du4 yu3 。
- tian1 yi4 song4 fang1 fei1 ， zheng4 an4 dan4 、 shu1 yan1 dou4 yu3 。
- xin1 huan1 ning2 si4 jiu4 huan1 chang2 ， ci3 hui4 san4 、 ji3 shi2 hai2 ju4 。
- shi4 wei4 yi4 fei1 yun2 ， wen4 jie3 ji4 、 xiang1 si1 fou3 。

## 注释

## 译文

## 赏析
