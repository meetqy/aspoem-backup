---
id: shi-dao-qian-zeng-tian-zhu-cong-dao-ren
title: 贈天竺聰道人
titlePinyin: zeng4 tian1 zhu2 cong1 dao4 ren2
titleSlug: zeng-tian-zhu-cong-dao-ren
author: 釋道潜
authorPinyin: shi4 dao4 qian2
authorSlug: shi-dao-qian
dynasty: 宋
dynastyPinyin: song4
dynastySlug: song
tags: []
---

## 正文

- 完完明月珠，蓄彼萬丈淵。
- 徑寸不可睹，餘輝媚清川。
- 道人實有道，膠口默不傳。
- 心閑氣自和，眉宇常藹然。
- 邦人昔致師，欲以居法筵。
- 文移動帥府，禮數端亦虔。
- 冥鴻避網羅，矯翼從高騫。
- 朅來靈山隅，圓蒲味深禪。
- 盛德不自顯，與物同周旋。
- 兒曹恃文采，毫末爭醜妍。
- 相逢廣坐間，肯顧斯人賢。
- 茫茫大化中，浮名暫腥膻。
- 吾知道人意，反汝生哀憐。

## 拼音

- wan2 wan2 ming2 yue4 zhu1 ， xu4 bi3 wan4 zhang4 yuan1 。
- jing4 cun4 bu4 ke3 du3 ， yu2 hui1 mei4 qing1 chuan1 。
- dao4 ren2 shi2 you3 dao4 ， jiao1 kou3 mo4 bu4 chuan2 。
- xin1 xian2 qi4 zi4 he2 ， mei2 yu3 chang2 ai3 ran2 。
- bang1 ren2 xi1 zhi4 shi1 ， yu4 yi3 ju1 fa3 yan2 。
- wen2 yi2 dong4 shuai4 fu3 ， li3 shu4 duan1 yi4 qian2 。
- ming2 hong2 bi4 wang3 luo2 ， jiao3 yi4 cong2 gao1 qian1 。
- qie4 lai2 ling2 shan1 yu2 ， yuan2 pu2 wei4 shen1 shan4 。
- sheng4 de2 bu2 zi4 xian3 ， yu3 wu4 tong2 zhou1 xuan2 。
- er2 cao2 shi4 wen2 cai3 ， hao2 mo4 zheng1 chou3 yan2 。
- xiang1 feng2 guang3 zuo4 jian4 ， ken3 gu4 si1 ren2 xian2 。
- mang2 mang2 da4 hua4 zhong1 ， fu2 ming2 zan4 xing1 shan1 。
- wu2 zhi1 dao4 ren2 yi4 ， fan3 ru3 sheng1 ai1 lian2 。

## 注释

## 译文

## 赏析
