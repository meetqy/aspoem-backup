---
id: shi-dao-qian-xia-ye-ou-xing
title: 夏夜偶興
titlePinyin: xia4 ye4 ou3 xing1
titleSlug: xia-ye-ou-xing
author: 釋道潜
authorPinyin: shi4 dao4 qian2
authorSlug: shi-dao-qian
dynasty: 宋
dynastyPinyin: song4
dynastySlug: song
tags: []
---

## 正文

- 微陽墮曾巘，歸翼投空林。
- 龕燈閟古殿，梵唄無餘音。
- 眷茲石壁下，徐風散沖襟。
- 缺月如斷環，依微挂松陰。
- 清暉婉相屬，永夜諧吾心。
- 空生大覺中，一漚示浮沉。
- 此身漚中客，冥觀無古今。
- 昔我嬰世故，紛紛那重陳。
- 且求華胥夢，胡蝶相追尋。

## 拼音

- wei1 yang2 duo4 ceng2 yan3 ， gui1 yi4 tou2 kong1 lin2 。
- kan1 deng1 bi4 gu3 dian4 ， fan4 bei0 wu2 yu2 yin1 。
- juan4 zi1 shi2 bi4 xia4 ， xu2 feng1 san4 chong1 jin1 。
- que1 yue4 ru2 duan4 huan2 ， yi1 wei1 gua4 song1 yin1 。
- qing1 hui1 wan3 xiang1 shu3 ， yong3 ye4 xie2 wu2 xin1 。
- kong1 sheng1 da4 jue2 zhong1 ， yi4 ou1 shi4 fu2 chen2 。
- ci3 shen1 ou1 zhong1 ke4 ， ming2 guan1 wu2 gu3 jin1 。
- xi1 wo3 ying1 shi4 gu4 ， fen1 fen1 na4 zhong4 chen2 。
- qie3 qiu2 hua2 xu1 meng4 ， hu2 die2 xiang1 zhui1 xun2 。

## 注释

## 译文

## 赏析
