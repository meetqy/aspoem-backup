---
id: shi-dao-qian-ji-fu-zhou-tai-shou-sun-shen-lao-long-tu
title: 寄福州太守孫莘老龍圖
titlePinyin: ji4 fu2 zhou1 tai4 shou3 sun1 shen1 lao3 long2 tu2
titleSlug: ji-fu-zhou-tai-shou-sun-shen-lao-long-tu
author: 釋道潜
authorPinyin: shi4 dao4 qian2
authorSlug: shi-dao-qian
dynasty: 宋
dynastyPinyin: song4
dynastySlug: song
tags: []
---

## 正文

- 公生自淮海，弱不游群兒。
- 良哉白玉質，烱烱無磷緇。
- 澡身以道德，餘棄爲文詞。
- 端能處庠序，邈有孔孟姿。
- 一朝擅高名，卓然動京師。
- 餘輝耀天末，燁燁如斗箕。
- 校讎芸閣中，精義無參差。
- 同時鵷鷺行，半已翔鳳池。
- 兩登諫官室，抗疏犯天威。
- 揚舲去江海，曠歲成流離。
- 朱輪擁苕霅，五馬從合肥。
- 編氓仰遺愛，墮淚存豐碑。
- 歸來遘風樹，憔悴不展眉。
- 藉苫一室中，四壁無重帷。
- 南鄰有古剎，而我方棲遲。
- 杖藜時過公，泣血聞嗟咨。
- 從容勸我坐，一飯常共爲。
- 蒸蒸沸古鼎，蔌蔌投園葵。
- 客來慵應門，客去知爲誰。
- 禮喪事云既，始領吳門麾。
- 瓶盂走梁苑，恨不相追隨。
- 秋風亟東下，旌旆俄已睽。
- 浮川與遵陸，多病亦云疲。
- 七閩富名山，空翠相逶迤。
- 在昔慕仁智，於今慰遨嬉。
- 棠陰想初坐，吏案紛交馳。
- 庖刀一爲解，往往無孑遺。
- 麥秋薦丹實，梅雨裁纖絺。
- 黄金燕佳客，柔指鳴哀絲。
- 萬事不芥蒂，羨公能自怡。

## 拼音

- gong1 sheng1 zi4 huai2 hai3 ， ruo4 bu4 you2 qun2 er2 。
- liang2 zai1 bai2 yu4 zhi4 ， jiong3 jiong3 wu2 lin2 zi1 。
- zao3 shen1 yi3 dao4 de2 ， yu2 qi4 wei2 wen2 ci2 。
- duan1 neng2 chu3 xiang2 xu4 ， miao3 you3 kong3 meng4 zi1 。
- yi4 zhao1 shan4 gao1 ming2 ， zhuo2 ran2 dong4 jing1 shi1 。
- yu2 hui1 yao4 tian1 mo4 ， ye4 ye4 ru2 dou3 ji1 。
- xiao4 chou2 yun2 ge2 zhong1 ， jing1 yi4 wu2 can1 cha4 。
- tong2 shi2 yuan1 lu4 xing2 ， ban4 yi3 xiang2 feng4 chi2 。
- liang3 deng1 jian4 guan1 shi4 ， kang4 shu1 fan4 tian1 wei1 。
- yang2 ling2 qu4 jiang1 hai3 ， kuang4 sui4 cheng2 liu2 li2 。
- zhu1 lun2 yong1 tiao2 zha4 ， wu3 ma3 cong2 he2 fei2 。
- bian1 mang2 yang3 yi2 ai4 ， duo4 lei4 cun2 feng1 bei1 。
- gui1 lai2 gou4 feng1 shu4 ， qiao2 cui4 bu4 zhan3 mei2 。
- jie4 shan1 yi2 shi4 zhong1 ， si4 bi4 wu2 zhong4 wei2 。
- nan2 lin2 you3 gu3 cha4 ， er2 wo3 fang1 qi1 chi2 。
- zhang4 li2 shi2 guo4 gong1 ， qi4 xue4 wen2 jie1 zi1 。
- cong2 rong2 quan4 wo3 zuo4 ， yi2 fan4 chang2 gong4 wei2 。
- zheng1 zheng1 fei4 gu3 ding3 ， su4 su4 tou2 yuan2 kui2 。
- ke4 lai2 yong1 ying1 men2 ， ke4 qu4 zhi1 wei2 shui2 。
- li3 sang1 shi4 yun2 ji4 ， shi3 ling3 wu2 men2 hui1 。
- ping2 yu2 zou3 liang2 yuan4 ， hen4 bu4 xiang1 zhui1 sui2 。
- qiu1 feng1 ji2 dong1 xia4 ， jing1 pei4 e2 yi3 kui2 。
- fu2 chuan1 yu3 zun1 lu4 ， duo1 bing4 yi4 yun2 pi2 。
- qi1 min3 fu4 ming2 shan1 ， kong1 cui4 xiang1 wei1 yi2 。
- zai4 xi1 mu4 ren2 zhi4 ， wu1 jin1 wei4 ao2 xi1 。
- tang2 yin1 xiang3 chu1 zuo4 ， li4 an4 fen1 jiao1 chi2 。
- pao2 dao1 yi4 wei2 jie3 ， wang3 wang3 wu2 jie2 yi2 。
- mai4 qiu1 jian4 dan1 shi2 ， mei2 yu3 cai2 xian1 chi1 。
- huang2 jin1 yan4 jia1 ke4 ， rou2 zhi3 ming2 ai1 si1 。
- wan4 shi4 bu2 jie4 di4 ， xian4 gong1 neng2 zi4 yi2 。

## 注释

## 译文

## 赏析
