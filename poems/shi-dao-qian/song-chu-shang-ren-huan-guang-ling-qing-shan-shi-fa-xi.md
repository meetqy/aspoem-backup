---
id: shi-dao-qian-song-chu-shang-ren-huan-guang-ling-qing-shan-shi-fa-xi
title: 送楚上人還廣陵慶禪師法席
titlePinyin: song4 chu3 shang4 ren2 huan2 guang3 ling2 qing4 shan4 shi1 fa3 xi2
titleSlug: song-chu-shang-ren-huan-guang-ling-qing-shan-shi-fa-xi
author: 釋道潜
authorPinyin: shi4 dao4 qian2
authorSlug: shi-dao-qian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 吾鄉少年多齷齪，投老家山猶戀著。
- 何異醯雞舞甕天，肯信十方無壁落。
- 羨君壯懷慕遠舉，萬里雲山行犖确。
- 荆江洞庭虛浩渺，斂裓浮杯心自若。
- 去年臘月過湓城，聆我幽脩臥雲壑。
- 朅來相從慰契闊，笑語逸發驚猿鶴。
- 春風又復卷征衣，問子東去將何爲。
- 廣陵城西古佛剎，中有老禪吾所師。
- 當年與君共伏役，妙道彷彿窺藩籬。
- 別來星霜歎已久，夜夢往往神魂馳。
- 真金雖已出頑鑛，鍛鍊豈厭增鉗鎚。
- 縱橫法縛斷除盡，了了方爲獅子兒。

## 拼音

- wu2 xiang1 shao4 nian2 duo1 wo4 chuo4 ， tou2 lao3 jia1 shan1 you2 lian4 zhu4 。
- he2 yi4 xi1 ji1 wu3 weng4 tian1 ， ken3 xin4 shi2 fang1 wu2 bi4 luo4 。
- xian4 jun1 zhuang4 huai2 mu4 yuan3 ju3 ， wan4 li3 yun2 shan1 xing2 luo4 que4 。
- jing1 jiang1 dong4 ting2 xu1 hao4 miao3 ， lian3 jie1 fu2 bei1 xin1 zi4 ruo4 。
- qu4 nian2 la4 yue4 guo4 pen2 cheng2 ， ling2 wo3 you1 xiu1 wo4 yun2 he4 。
- qie4 lai2 xiang1 cong2 wei4 qi4 kuo4 ， xiao4 yu3 yi4 fa1 jing1 yuan2 he4 。
- chun1 feng1 you4 fu4 juan4 zheng1 yi1 ， wen4 zi3 dong1 qu4 jiang1 he2 wei2 。
- guang3 ling2 cheng2 xi1 gu3 fo2 cha4 ， zhong1 you3 lao3 shan4 wu2 suo3 shi1 。
- dang1 nian2 yu3 jun1 gong4 fu2 yi4 ， miao4 dao4 pang2 fu2 kui1 fan1 li2 。
- bie2 lai2 xing1 shuang1 tan4 yi3 jiu3 ， ye4 meng4 wang3 wang3 shen2 hun2 chi2 。
- zhen1 jin1 sui1 yi3 chu1 wan2 kuang4 ， duan4 lian4 qi3 yan4 zeng1 qian2 chui2 。
- zong4 heng2 fa3 fu4 duan4 chu2 jin4 ， liao3 liao3 fang1 wei2 shi1 zi3 er2 。

## 注释

## 译文

## 赏析
