---
id: shi-dao-qian-you-yong-zhen-dong-zeng-tao-dao-ren
title: 遊詠真洞贈陶道人
titlePinyin: you2 yong3 zhen1 dong4 zeng4 tao2 dao4 ren2
titleSlug: you-yong-zhen-dong-zeng-tao-dao-ren
author: 釋道潜
authorPinyin: shi4 dao4 qian2
authorSlug: shi-dao-qian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 淵明骨已朽，陳迹尚可求。
- 我復識其孫，長鬣青兩眸。
- 相去僅千載，猶能繼風流。
- 寄跡黄冠中，神姿邈清脩。
- 相携行洞天，暝色藹已浮。
- 松寒語栖鶴，潭靜眠蒼虬。
- 蘭膏照深夜，風磬鳴重樓。
- 吾廬閟三峽，清凈亦此侔。
- 何時駕鹿車，訪我西林丘。

## 拼音

- yuan1 ming2 gu3 yi3 xiu3 ， chen2 ji4 shang4 ke3 qiu2 。
- wo3 fu4 shi2 qi2 sun1 ， chang2 lie4 qing1 liang3 mou2 。
- xiang1 qu4 jin3 qian1 zai4 ， you2 neng2 ji4 feng1 liu2 。
- ji4 ji4 huang2 guan1 zhong1 ， shen2 zi1 miao3 qing1 xiu1 。
- xiang1 xie2 xing2 dong4 tian1 ， ming2 se4 ai3 yi3 fu2 。
- song1 han2 yu3 qi1 he4 ， tan2 jing4 mian2 cang1 qiu2 。
- lan2 gao1 zhao4 shen1 ye4 ， feng1 qing4 ming2 zhong4 lou2 。
- wu2 lu2 bi4 san1 xia2 ， qing1 jing4 yi4 ci3 mou2 。
- he2 shi2 jia4 lu4 ju1 ， fang3 wo3 xi1 lin2 qiu1 。

## 注释

## 译文

## 赏析
