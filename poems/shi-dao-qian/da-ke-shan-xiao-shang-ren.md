---
id: shi-dao-qian-da-ke-shan-xiao-shang-ren
title: 答柯山曉上人
titlePinyin: da2 ke1 shan1 xiao3 shang4 ren2
titleSlug: da-ke-shan-xiao-shang-ren
author: 釋道潜
authorPinyin: shi4 dao4 qian2
authorSlug: shi-dao-qian
dynasty: 宋
dynastyPinyin: song4
dynastySlug: song
tags: []
---

## 正文

- 風騷古人事，而我豈所長。
- 兒曹嗜章句，餘習未易忘。
- 根源本無有，真若夏潦潢。
- 道人氣拔俗，吾黨稱俊良。
- 十年依叢林，實以道自將。
- 禪餘喜賦詠，妙語逾珪璋。
- 世眼獨未識，深叢閟孤芳。
- 鋒錐必穎脫，安肯久處囊。
- 子宜力自勉，聲問終揚揚。
- 吾言豈知子，老大殊荒唐。

## 拼音

- feng1 sao1 gu3 ren2 shi4 ， er2 wo3 qi3 suo3 chang2 。
- er2 cao2 shi4 zhang1 ju4 ， yu2 xi2 wei4 yi4 wang4 。
- gen1 yuan2 ben3 wu2 you3 ， zhen1 ruo4 xia4 liao2 huang2 。
- dao4 ren2 qi4 ba2 su2 ， wu2 dang3 cheng1 jun4 liang2 。
- shi2 nian2 yi1 cong2 lin2 ， shi2 yi3 dao4 zi4 jiang1 。
- shan4 yu2 xi3 fu4 yong3 ， miao4 yu3 yu2 gui1 zhang1 。
- shi4 yan3 du2 wei4 shi2 ， shen1 cong2 bi4 gu1 fang1 。
- feng1 zhui1 bi4 ying3 tuo1 ， an1 ken3 jiu3 chu3 nang2 。
- zi3 yi2 li4 zi4 mian3 ， sheng1 wen4 zhong1 yang2 yang2 。
- wu2 yan2 qi3 zhi1 zi3 ， lao3 da4 shu1 huang1 tang2 。

## 注释

## 译文

## 赏析
