---
id: shi-dao-qian-de-duan-shu-huai-shang-shu
title: 得端叔淮上書
titlePinyin: de2 duan1 shu1 huai2 shang4 shu1
titleSlug: de-duan-shu-huai-shang-shu
author: 釋道潜
authorPinyin: shi4 dao4 qian2
authorSlug: shi-dao-qian
dynasty: 宋
dynastyPinyin: song4
dynastySlug: song
tags: []
---

## 正文

- 飛鴻從西來，有客遺我書。
- 開緘識遠意，字字情有餘。
- 報言歷長淮，泛泛乘舳艫。
- 天開滅遠霧，水碧涵空虛。
- 超然忘端倪，身世疑有無。
- 徜徉極幽致，恨我失之俱。
- 我昔與曾子，茲游頗躊躕。
- 風高當白帝，露冷凋紅蕖。
- 扁舟僅半月，歷覽窮朝晡。
- 伊人亦才華，俊逸千里駒。
- 結交慕豪彥，倜儻非迂儒。
- 當時欲相從，恨子隔海隅。
- 今朝子獨往，我輩還星疏。
- 邂逅亦有分，夤緣非强圖。
- 茫然臨西風，俛首良自吁。
- 庶幾有至理，去彼形跡拘。
- 相望雲漢間，皎潔同蟾蜍。

## 拼音

- fei1 hong2 cong2 xi1 lai2 ， you3 ke4 yi2 wo3 shu1 。
- kai1 jian1 shi2 yuan3 yi4 ， zi4 zi4 qing2 you3 yu2 。
- bao4 yan2 li4 chang2 huai2 ， fan4 fan4 cheng2 zhu2 lu2 。
- tian1 kai1 mie4 yuan3 wu4 ， shui3 bi4 han2 kong1 xu1 。
- chao1 ran2 wang4 duan1 ni2 ， shen1 shi4 yi2 you3 wu2 。
- chang2 yang2 ji2 you1 zhi4 ， hen4 wo3 shi1 zhi1 ju4 。
- wo3 xi1 yu3 ceng2 zi3 ， zi1 you2 po1 chou2 chu2 。
- feng1 gao1 dang1 bai2 di4 ， lu4 leng3 diao1 hong2 qu2 。
- pian1 zhou1 jin3 ban4 yue4 ， li4 lan3 qiong2 chao2 bu1 。
- yi1 ren2 yi4 cai2 hua2 ， jun4 yi4 qian1 li3 ju1 。
- jie2 jiao1 mu4 hao2 yan4 ， ti4 tang3 fei1 yu1 ru2 。
- dang1 shi2 yu4 xiang1 cong2 ， hen4 zi3 ge2 hai3 yu2 。
- jin1 zhao1 zi3 du2 wang3 ， wo3 bei4 huan2 xing1 shu1 。
- xie4 hou4 yi4 you3 fen1 ， yin2 yuan2 fei1 qiang2 tu2 。
- mang2 ran2 lin2 xi1 feng1 ， fu3 shou3 liang2 zi4 xu1 。
- shu4 ji1 you3 zhi4 li3 ， qu4 bi3 xing2 ji4 ju1 。
- xiang1 wang4 yun2 han4 jian4 ， jiao3 jie2 tong2 chan2 chu2 。

## 注释

## 译文

## 赏析
