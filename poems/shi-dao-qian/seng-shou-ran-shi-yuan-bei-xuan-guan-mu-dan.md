---
id: shi-dao-qian-seng-shou-ran-shi-yuan-bei-xuan-guan-mu-dan
title: 僧首然師院北軒觀牡丹
titlePinyin: seng1 shou3 ran2 shi1 yuan4 bei3 xuan1 guan1 mu3 dan1
titleSlug: seng-shou-ran-shi-yuan-bei-xuan-guan-mu-dan
author: 釋道潜
authorPinyin: shi4 dao4 qian2
authorSlug: shi-dao-qian
dynasty: 宋
dynastyPinyin: song4
dynastySlug: song
tags: []
---

## 正文

- 鳥聲鳴春春漸融，千花萬草爭春工。
- 紛紛桃李自繚亂，牡丹得體能從容。
- 琱欄玉砌昇曉日，輕烟薄霧初冥蒙。
- 深紅淺紫忽爛熳，如以蜀錦羅庭中。
- 姚黄貴極未易睹，綠葉遮護藏深叢。
- 露華膏沐披正色，肯事夭冶分纖穠。
- 從來品目壓天下，百卉羞澀莫敢同。
- 清浄老禪根道妙，即此幻色談真空。
- 上人封植匪玩好，庶敬先烈存遺風。
- 遨芳公子應未耳，且樂樽俎怡歌鍾。

## 拼音

- niao3 sheng1 ming2 chun1 chun1 jian4 rong2 ， qian1 hua1 wan4 cao3 zheng1 chun1 gong1 。
- fen1 fen1 tao2 li3 zi4 liao2 luan4 ， mu3 dan1 de2 ti3 neng2 cong2 rong2 。
- diao1 lan2 yu4 qi4 sheng1 xiao3 ri4 ， qing1 yan1 bao2 wu4 chu1 ming2 meng2 。
- shen1 hong2 qian3 zi3 hu1 lan4 man4 ， ru2 yi3 shu3 jin3 luo2 ting2 zhong1 。
- yao2 huang2 gui4 ji2 wei4 yi4 du3 ， lü4 ye4 zhe1 hu4 cang2 shen1 cong2 。
- lu4 hua2 gao1 mu4 pi1 zheng4 se4 ， ken3 shi4 yao1 ye3 fen1 xian1 nong2 。
- cong2 lai2 pin3 mu4 ya1 tian1 xia4 ， bai3 hui4 xiu1 se4 mo4 gan3 tong2 。
- qing1 jing4 lao3 shan4 gen1 dao4 miao4 ， ji2 ci3 huan4 se4 tan2 zhen1 kong1 。
- shang4 ren2 feng1 zhi2 fei3 wan2 hao3 ， shu4 jing4 xian1 lie4 cun2 yi2 feng1 。
- ao2 fang1 gong1 zi3 ying1 wei4 er3 ， qie3 le4 zun1 zu3 yi2 ge1 zhong1 。

## 注释

## 译文

## 赏析
