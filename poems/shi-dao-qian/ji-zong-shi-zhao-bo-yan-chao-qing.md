---
id: shi-dao-qian-ji-zong-shi-zhao-bo-yan-chao-qing
title: 寄宗室趙伯言朝請
titlePinyin: ji4 zong1 shi4 zhao4 bo2 yan2 chao2 qing3
titleSlug: ji-zong-shi-zhao-bo-yan-chao-qing
author: 釋道潜
authorPinyin: shi4 dao4 qian2
authorSlug: shi-dao-qian
dynasty: 宋
dynastyPinyin: song4
dynastySlug: song
tags: []
---

## 正文

- 趙侯天人裔，雅韵能拔俗。
- 豈意江湖間，解后識眉目。
- 高談爲余傾，落落如轉轂。
- 端無貴富驕，但有文字欲。
- 交游多望士，頡頏爭馳逐。
- 艱難風義高，迹與古人續。
- 銅章領劇邑，宛在江之曲。
- 鳴弦陶永日，了不事鞭扑。
- 新詩擬建安，簡遠詞不縟。
- 錦囊有餘棄，示我僅盈軸。
- 持還故山棲，把玩時反覆。
- 美哉韶濩音，鏘然落巖谷。
- 嗟余真淺陋，學海無一掬。
- 仰君東溟深，短綆不可觸。

## 拼音

- zhao4 hou2 tian1 ren2 yi4 ， ya3 yun4 neng2 ba2 su2 。
- qi3 yi4 jiang1 hu2 jian4 ， jie3 hou4 shi2 mei2 mu4 。
- gao1 tan2 wei2 yu2 qing1 ， luo4 luo4 ru2 zhuan3 gu3 。
- duan1 wu2 gui4 fu4 jiao1 ， dan4 you3 wen2 zi4 yu4 。
- jiao1 you2 duo1 wang4 shi4 ， jie2 hang2 zheng1 chi2 zhu2 。
- jian1 nan2 feng1 yi4 gao1 ， ji4 yu3 gu3 ren2 xu4 。
- tong2 zhang1 ling3 ju4 yi4 ， wan3 zai4 jiang1 zhi1 qu3 。
- ming2 xian2 tao2 yong3 ri4 ， liao3 bu2 shi4 bian1 pu1 。
- xin1 shi1 ni3 jian4 an1 ， jian3 yuan3 ci2 bu2 ru4 。
- jin3 nang2 you3 yu2 qi4 ， shi4 wo3 jin3 ying2 zhou2 。
- chi2 huan2 gu4 shan1 qi1 ， ba3 wan2 shi2 fan3 fu4 。
- mei3 zai1 shao2 hu4 yin1 ， qiang1 ran2 luo4 yan2 gu3 。
- jie1 yu2 zhen1 qian3 lou4 ， xue2 hai3 wu2 yi4 ju1 。
- yang3 jun1 dong1 ming2 shen1 ， duan3 geng3 bu4 ke3 chu4 。

## 注释

## 译文

## 赏析
