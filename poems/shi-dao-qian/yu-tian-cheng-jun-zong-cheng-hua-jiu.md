---
id: shi-dao-qian-yu-tian-cheng-jun-zong-cheng-hua-jiu
title: 與田承君宗丞話舊
titlePinyin: yu3 tian2 cheng2 jun1 zong1 cheng2 hua4 jiu4
titleSlug: yu-tian-cheng-jun-zong-cheng-hua-jiu
author: 釋道潜
authorPinyin: shi4 dao4 qian2
authorSlug: shi-dao-qian
dynasty: 宋
dynastyPinyin: song4
dynastySlug: song
tags: []
---

## 正文

- 赤日下西谷，松門斂餘暉。
- 蕭蕭征馬鳴，客子來者誰。
- 故人田子方，六月并州歸。
- 崎嶇千里道，問子來何爲。
- 君命不竢駕，詎敢辭炎曦。
- 禪庭梵唄歇，軟語同逶迤。
- 梧桐挂凉月，清潤含裳衣。
- 人生實萍梗，同附一渺瀰。
- 驚風或暫先，波定還相依。
- 昔我在南兖，識君英妙時。
- 軒軒勇氣節，凜凜如熊羆。
- 聲名固已早，時命殊淹遲。
- 今茲向魏闕，驥足將騰夷。
- 聖君隆至治，諫諍求瑕玼。
- 嘗聞至人語，子可補拾遺。
- 一言開堯聰，四海風俗移。
- 無爲外重失，蹇諤當自持。
- 贈言古者事，吾豈忘前規。

## 拼音

- chi4 ri4 xia4 xi1 gu3 ， song1 men2 lian3 yu2 hui1 。
- xiao1 xiao1 zheng1 ma3 ming2 ， ke4 zi3 lai2 zhe3 shui2 。
- gu4 ren2 tian2 zi3 fang1 ， liu4 yue4 bing4 zhou1 gui1 。
- qi2 qu1 qian1 li3 dao4 ， wen4 zi3 lai2 he2 wei2 。
- jun1 ming4 bu2 si4 jia4 ， ju4 gan3 ci2 yan2 xi1 。
- shan4 ting2 fan4 bei0 xie1 ， ruan3 yu3 tong2 wei1 yi2 。
- wu2 tong2 gua4 liang2 yue4 ， qing1 run4 han2 shang0 yi1 。
- ren2 sheng1 shi2 ping2 geng3 ， tong2 fu4 yi4 miao3 mi2 。
- jing1 feng1 huo4 zan4 xian1 ， bo1 ding4 huan2 xiang1 yi1 。
- xi1 wo3 zai4 nan2 yan3 ， shi2 jun1 ying1 miao4 shi2 。
- xuan1 xuan1 yong3 qi4 jie2 ， lin3 lin3 ru2 xiong2 pi2 。
- sheng1 ming2 gu4 yi3 zao3 ， shi2 ming4 shu1 yan1 chi2 。
- jin1 zi1 xiang4 wei4 que4 ， ji4 zu2 jiang1 teng2 yi2 。
- sheng4 jun1 long2 zhi4 zhi4 ， jian4 zheng4 qiu2 xia2 ci1 。
- chang2 wen2 zhi4 ren2 yu3 ， zi3 ke3 bu3 shi2 yi2 。
- yi4 yan2 kai1 yao2 cong1 ， si4 hai3 feng1 su2 yi2 。
- wu2 wei2 wai4 zhong4 shi1 ， jian3 e4 dang1 zi4 chi2 。
- zeng4 yan2 gu3 zhe3 shi4 ， wu2 qi3 wang4 qian2 gui1 。

## 注释

## 译文

## 赏析
