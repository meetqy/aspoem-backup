---
id: shi-dao-qian-zeng-zou-yi
title: 贈鄒醫
titlePinyin: zeng4 zou1 yi1
titleSlug: zeng-zou-yi
author: 釋道潜
authorPinyin: shi4 dao4 qian2
authorSlug: shi-dao-qian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 君不見宋清市藥長安西，衆工就取資刀圭。
- 瘡瘍疾病一皆往，所應不必黄金賫。
- 度未能酬輒焚券，耻學庸生憂噬臍。
- 人人德清莫肯負，日獲遠利豐子妻。
- 公侯餽遺日相屬，螘食華衣乘駃騠。
- 羅池神人爲作傳，至今名譽橫雲霓。
- 鄒君業醫世淮海，瀉盛補衰知徑蹊。
- 玉函金匱恣探討，拏以自副能不迷。
- 頃年西游抵京室，達官貴吏爭品題。
- 歸來鄉縣頗蕭瑟，湖水粘雲芳草萋。
- 憐余寢瘵古佛剎，每辱珍劑相扶携。
- 傾囊倒橐願爲贈，唯有圓蒲并杖藜。
- 君聞掉頭不我顧，止索詩句光衡圭。
- 夜披陳編見清事，重嗟此道今如泥。
- 君誠有意嗣前躅，篋笥不憂無錦綈。

## 拼音

- jun1 bu2 jian4 song4 qing1 shi4 yao4 chang2 an1 xi1 ， zhong4 gong1 jiu4 qu3 zi1 dao1 gui1 。
- chuang1 yang2 ji2 bing4 yi4 jie1 wang3 ， suo3 ying1 bu2 bi4 huang2 jin1 ji1 。
- du4 wei4 neng2 chou2 zhe2 fen2 quan4 ， chi3 xue2 yong1 sheng1 you1 shi4 qi2 。
- ren2 ren2 de2 qing1 mo4 ken3 fu4 ， ri4 huo4 yuan3 li4 feng1 zi3 qi1 。
- gong1 hou2 kui4 yi2 ri4 xiang1 shu3 ， yi3 shi2 hua2 yi1 cheng2 kuai4 ti2 。
- luo2 chi2 shen2 ren2 wei2 zuo4 chuan2 ， zhi4 jin1 ming2 yu4 heng2 yun2 ni2 。
- zou1 jun1 ye4 yi1 shi4 huai2 hai3 ， xie4 sheng4 bu3 shuai1 zhi1 jing4 qi1 。
- yu4 han2 jin1 kui4 zi4 tan4 tao3 ， na2 yi3 zi4 fu4 neng2 bu4 mi2 。
- qing3 nian2 xi1 you2 di3 jing1 shi4 ， da2 guan1 gui4 li4 zheng1 pin3 ti2 。
- gui1 lai2 xiang1 xian4 po1 xiao1 se4 ， hu2 shui3 nian2 yun2 fang1 cao3 qi1 。
- lian2 yu2 qin3 zhai4 gu3 fo2 cha4 ， mei3 ru3 zhen1 ji4 xiang1 fu2 xie2 。
- qing1 nang2 dao3 tuo2 yuan4 wei2 zeng4 ， wei2 you3 yuan2 pu2 bing4 zhang4 li2 。
- jun1 wen2 diao4 tou2 bu4 wo3 gu4 ， zhi3 suo3 shi1 ju4 guang1 heng2 gui1 。
- ye4 pi1 chen2 bian1 jian4 qing1 shi4 ， zhong4 jie1 ci3 dao4 jin1 ru2 ni2 。
- jun1 cheng2 you3 yi4 si4 qian2 zhu2 ， qie4 si4 bu4 you1 wu2 jin3 ti4 。

## 注释

## 译文

## 赏析
