---
id: shi-dao-qian-xu-ji-tang
title: 虛寂堂
titlePinyin: xu1 ji4 tang2
titleSlug: xu-ji-tang
author: 釋道潜
authorPinyin: shi4 dao4 qian2
authorSlug: shi-dao-qian
dynasty: 宋
dynastyPinyin: song4
dynastySlug: song
tags: []
---

## 正文

- 吾聞卓道士，操節如冰霜。
- 學窺老莊本，淵然閟光芒。
- 當時世莫識，落魄依四方。
- 嘗爲京洛游，不踐聲利場。
- 衣裾卷塵土，獨鶴翻南翔。
- 千里不駐足，飄飄指潯陽。
- 潯陽多名山，飛仙共徜徉。
- 晚歲隠城郭，古宮極凄凉。
- 千金售鄰壤，增築成虛堂。
- 流塵斷四壁，虛白浮中央。
- 惜哉今已往，吊影空歎傷。
- 頼有賢弟子，黄冠挺昂藏。
- 區區慕高格，綽欲傳芬芳。
- 逐客蘇太史，堂堂國之良。
- 言爲天下重，墨妙逾珪璋。
- 爲君易華榜，庭戶增輝光。
- 風流滿江左，知子非尋常。

## 拼音

- wu2 wen2 zhuo2 dao4 shi0 ， cao1 jie2 ru2 bing1 shuang1 。
- xue2 kui1 lao3 zhuang1 ben3 ， yuan1 ran2 bi4 guang1 mang2 。
- dang1 shi2 shi4 mo4 shi2 ， luo4 po4 yi1 si4 fang1 。
- chang2 wei2 jing1 luo4 you2 ， bu2 jian4 sheng1 li4 chang3 。
- yi1 ju1 juan4 chen2 tu3 ， du2 he4 fan1 nan2 xiang2 。
- qian1 li3 bu2 zhu4 zu2 ， piao1 piao1 zhi3 xun2 yang2 。
- xun2 yang2 duo1 ming2 shan1 ， fei1 xian1 gong4 chang2 yang2 。
- wan3 sui4 yin3 cheng2 guo1 ， gu3 gong1 ji2 qi1 liang2 。
- qian1 jin1 shou4 lin2 rang3 ， zeng1 zhu4 cheng2 xu1 tang2 。
- liu2 chen2 duan4 si4 bi4 ， xu1 bai2 fu2 zhong1 yang1 。
- xi1 zai1 jin1 yi3 wang3 ， diao4 ying3 kong1 tan4 shang1 。
- lai4 you3 xian2 di4 zi3 ， huang2 guan1 ting3 ang2 cang2 。
- qu1 qu1 mu4 gao1 ge2 ， chuo4 yu4 chuan2 fen1 fang1 。
- zhu2 ke4 su1 tai4 shi3 ， tang2 tang2 guo2 zhi1 liang2 。
- yan2 wei2 tian1 xia4 zhong4 ， mo4 miao4 yu2 gui1 zhang1 。
- wei2 jun1 yi4 hua2 bang3 ， ting2 hu4 zeng1 hui1 guang1 。
- feng1 liu2 man3 jiang1 zuo3 ， zhi1 zi3 fei1 xun2 chang2 。

## 注释

## 译文

## 赏析
