---
id: shi-dao-qian-ci-yun-su-duan-ming-ding-wu-xue-lang-zhai
title: 次韵蘇端明定武雪浪齋
titlePinyin: ci4 yun4 su1 duan1 ming2 ding4 wu3 xue3 lang4 zhai1
titleSlug: ci-yun-su-duan-ming-ding-wu-xue-lang-zhai
author: 釋道潜
authorPinyin: shi4 dao4 qian2
authorSlug: shi-dao-qian
dynasty: 宋
dynastyPinyin: song4
dynastySlug: song
tags: []
---

## 正文

- 孔明氣宇白玉溫，忠義勇决踰王尊。
- 葛巾羽扇傳號令，塞垣徹警無塵昏。
- 良辰往往挾將佐，射鵰走馬循烟村。
- 歸來飲酒坐堂上，賓從如雲填戟門。
- 一朝郡圃得奇石，雪浪觸眼驚神魂。
- 旁求蒼珉琢巨斛，偃然臥土知無根。
- 三牛曳歸置階圯，錯磨不許留纖痕。
- 興來作詩寄臺閣，雄詞妙筆爭考論。
- 將軍今謫窮海外，會見羲娥窺覆盆。
- 殷勤寄語朔方客，佳致勿毀宜長存。

## 拼音

- kong3 ming2 qi4 yu3 bai2 yu4 wen1 ， zhong1 yi4 yong3 jue2 yu2 wang2 zun1 。
- ge2 jin1 yu3 shan4 chuan2 hao4 ling4 ， sai1 yuan2 che4 jing3 wu2 chen2 hun1 。
- liang2 chen2 wang3 wang3 xie2 jiang1 zuo3 ， she4 diao1 zou3 ma3 xun2 yan1 cun1 。
- gui1 lai2 yin3 jiu3 zuo4 tang2 shang4 ， bin1 cong2 ru2 yun2 tian2 ji3 men2 。
- yi4 zhao1 jun4 pu3 de2 qi2 shi2 ， xue3 lang4 chu4 yan3 jing1 shen2 hun2 。
- pang2 qiu2 cang1 min2 zhuo2 ju4 hu2 ， yan3 ran2 wo4 tu3 zhi1 wu2 gen1 。
- san1 niu2 ye4 gui1 zhi4 jie1 yi2 ， cuo4 mo2 bu4 xu1 liu2 xian1 hen2 。
- xing1 lai2 zuo4 shi1 ji4 tai2 ge2 ， xiong2 ci2 miao4 bi3 zheng1 kao3 lun4 。
- jiang1 jun1 jin1 zhe2 qiong2 hai3 wai4 ， hui4 jian4 xi1 e2 kui1 fu4 pen2 。
- yin1 qin2 ji4 yu3 shuo4 fang1 ke4 ， jia1 zhi4 wu4 hui3 yi2 chang2 cun2 。

## 注释

## 译文

## 赏析
