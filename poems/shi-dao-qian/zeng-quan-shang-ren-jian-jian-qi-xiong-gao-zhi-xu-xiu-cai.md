---
id: shi-dao-qian-zeng-quan-shang-ren-jian-jian-qi-xiong-gao-zhi-xu-xiu-cai
title: 贈權上人兼簡其兄高致虛秀才
titlePinyin: zeng4 quan2 shang4 ren2 jian1 jian3 qi2 xiong1 gao1 zhi4 xu1 xiu4 cai0
titleSlug: zeng-quan-shang-ren-jian-jian-qi-xiong-gao-zhi-xu-xiu-cai
author: 釋道潜
authorPinyin: shi4 dao4 qian2
authorSlug: shi-dao-qian
dynasty: 宋
dynastyPinyin: song4
dynastySlug: song
tags: []
---

## 正文

- 豫章山川足靈氣，天與四時滋萬彙。
- 翹然雙幹秀一門，儒釋殊科道無異。
- 一操經術游廣文，一事瓶盂尋祖意。
- 功名生死兩俱徹，論報君親各無愧。
- 上人餘力擅風騷，三昧何妨間遊戲。
- 窮愁肯學郊與島，高瞻已能追晉魏。
- 文章妙處均製饌，不放鹹酸傷至味。
- 少陵彭澤造其真，運斤成風有餘地。
- 眉陽老人文所宗，此語得之吾敢祕。
- 斯君向上踏玄關，奔逸絕塵那可跂。

## 拼音

- yu4 zhang1 shan1 chuan1 zu2 ling2 qi4 ， tian1 yu3 si4 shi2 zi1 wan4 hui4 。
- qiao2 ran2 shuang1 gan4 xiu4 yi4 men2 ， ru2 shi4 shu1 ke1 dao4 wu2 yi4 。
- yi4 cao1 jing1 shu4 you2 guang3 wen2 ， yi2 shi4 ping2 yu2 xun2 zu3 yi4 。
- gong1 ming2 sheng1 si3 liang3 ju4 che4 ， lun4 bao4 jun1 qin1 ge4 wu2 kui4 。
- shang4 ren2 yu2 li4 shan4 feng1 sao1 ， san1 mei4 he2 fang2 jian4 you2 xi4 。
- qiong2 chou2 ken3 xue2 jiao1 yu3 dao3 ， gao1 zhan1 yi3 neng2 zhui1 jin4 wei4 。
- wen2 zhang1 miao4 chu3 jun1 zhi4 zhuan4 ， bu2 fang4 xian2 suan1 shang1 zhi4 wei4 。
- shao3 ling2 peng2 ze2 zao4 qi2 zhen1 ， yun4 jin1 cheng2 feng1 you3 yu2 di4 。
- mei2 yang2 lao3 ren2 wen2 suo3 zong1 ， ci3 yu3 de2 zhi1 wu2 gan3 bi4 。
- si1 jun1 xiang4 shang4 ta4 xuan2 guan1 ， ben1 yi4 jue2 chen2 na4 ke3 qi2 。

## 注释

## 译文

## 赏析
