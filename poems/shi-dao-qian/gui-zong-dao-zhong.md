---
id: shi-dao-qian-gui-zong-dao-zhong
title: 歸宗道中
titlePinyin: gui1 zong1 dao4 zhong1
titleSlug: gui-zong-dao-zhong
author: 釋道潜
authorPinyin: shi4 dao4 qian2
authorSlug: shi-dao-qian
dynasty: 宋
dynastyPinyin: song4
dynastySlug: song
tags: []
---

## 正文

- 朝日未出海，杖藜適松門。
- 老樹暗絕壁，蕭條聞哀猨。
- 迤邐轉谷口，悠悠見前村。
- 農夫爭道來，聒聒更笑喧。
- 數辰競一墟，邸店如雲屯。
- 或携布與楮，或驅雞與㹠。
- 縱橫箕箒材，瑣細難具論。
- 老翁主貿易，俯仰衆所尊。
- 區區較尋尺，一一手自翻。
- 得無筋力疲，兩鬢埋霜根。
- 吾鄉東南會，百貨常源源。
- 金鐶衣短後，群奴列崑崙。
- 通衢旅犀象，顛倒同籬藩。
- 鮫綃與翡翠，觸目亦已繁。
- 少壯供所役，耆年臥高軒。
- 翁今處窮獨，未易聽我言。
- 且當具鹽米，歸家飯兒孫。

## 拼音

- zhao1 ri4 wei4 chu1 hai3 ， zhang4 li2 shi4 song1 men2 。
- lao3 shu4 an4 jue2 bi4 ， xiao1 tiao2 wen2 ai1 yuan2 。
- yi3 li3 zhuan3 gu3 kou3 ， you1 you1 jian4 qian2 cun1 。
- nong2 fu1 zheng1 dao4 lai2 ， guo1 guo1 geng4 xiao4 xuan1 。
- shu4 chen2 jing4 yi4 xu1 ， di3 dian4 ru2 yun2 tun2 。
- huo4 xie2 bu4 yu3 chu3 ， huo4 qu1 ji1 yu3 㹠。
- zong4 heng2 ji1 zhou3 cai2 ， suo3 xi4 nan2 ju4 lun4 。
- lao3 weng1 zhu3 mao4 yi4 ， fu3 yang3 zhong4 suo3 zun1 。
- qu1 qu1 jiao4 xun2 chi3 ， yi1 yi1 shou3 zi4 fan1 。
- de2 wu2 jin1 li4 pi2 ， liang3 bin4 mai2 shuang1 gen1 。
- wu2 xiang1 dong1 nan2 hui4 ， bai3 huo4 chang2 yuan2 yuan2 。
- jin1 huan2 yi1 duan3 hou4 ， qun2 nu2 lie4 kun1 lun2 。
- tong1 qu2 lü3 xi1 xiang4 ， dian1 dao3 tong2 li2 fan1 。
- jiao1 xiao1 yu3 fei3 cui4 ， chu4 mu4 yi4 yi3 fan2 。
- shao3 zhuang4 gong4 suo3 yi4 ， qi2 nian2 wo4 gao1 xuan1 。
- weng1 jin1 chu3 qiong2 du2 ， wei4 yi4 ting1 wo3 yan2 。
- qie3 dang1 ju4 yan2 mi3 ， gui1 jia1 fan4 er2 sun1 。

## 注释

## 译文

## 赏析
