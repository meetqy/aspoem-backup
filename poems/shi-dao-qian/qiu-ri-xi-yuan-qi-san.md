---
id: shi-dao-qian-qiu-ri-xi-yuan-qi-san
title: 秋日西園  其三
titlePinyin: qiu1 ri4 xi1 yuan2     qi2 san1
titleSlug: qiu-ri-xi-yuan-qi-san
author: 釋道潜
authorPinyin: shi4 dao4 qian2
authorSlug: shi-dao-qian
dynasty: 宋
dynastyPinyin: song4
dynastySlug: song
tags: []
---

## 正文

- 嘗聞晉支遁，矯志歸沃洲。
- 千載激清風，邈哉誰與儔。
- 余今雖不敏，萬事非身謀。
- 朅來臥窮谷，未覺慙先脩。
- 一法尚無遣，何勞問三休。
- 卷舒在至理，賞詠歸優游。
- 採薇陟曾阿，濯足依澗流。
- 但驚桂花拆，詎識江漢秋。
- 滄溟空汗漫，無意狎群鷗。

## 拼音

- chang2 wen2 jin4 zhi1 dun4 ， jiao3 zhi4 gui1 wo4 zhou1 。
- qian1 zai4 ji1 qing1 feng1 ， miao3 zai1 shui2 yu3 chou2 。
- yu2 jin1 sui1 bu4 min3 ， wan4 shi4 fei1 shen1 mou2 。
- qie4 lai2 wo4 qiong2 gu3 ， wei4 jue2 can2 xian1 xiu1 。
- yi4 fa3 shang4 wu2 qian3 ， he2 lao2 wen4 san1 xiu1 。
- juan3 shu1 zai4 zhi4 li3 ， shang3 yong3 gui1 you1 you2 。
- cai3 wei1 zhi4 ceng2 a1 ， zhuo2 zu2 yi1 jian4 liu2 。
- dan4 jing1 gui4 hua1 chai1 ， ju4 shi2 jiang1 han4 qiu1 。
- cang1 ming2 kong1 han4 man4 ， wu2 yi4 xia2 qun2 ou1 。

## 注释

## 译文

## 赏析
