---
id: shi-dao-qian-ci-yun-shun-shang-ren-deng-shou-ning-ge
title: 次韵順上人登壽寧閣
titlePinyin: ci4 yun4 shun4 shang4 ren2 deng1 shou4 ning2 ge2
titleSlug: ci-yun-shun-shang-ren-deng-shou-ning-ge
author: 釋道潜
authorPinyin: shi4 dao4 qian2
authorSlug: shi-dao-qian
dynasty: 宋
dynastyPinyin: song4
dynastySlug: song
tags: []
---

## 正文

- 昔過廣陵日，茲樓亦盤桓。
- 飛甍切星斗，鴻鵠爭危欄。
- 怳若隨扶摇，九萬直上摶。
- 下視古帝基，蕭條空湠漫。
- 當時競豪華，人物鏤綺紈。
- 孰謂千載後，故宮半耕殘。
- 城西舊輦道，繚繞猶屈盤。
- 咫尺見螢苑，枯桑生晝寒。
- 閻閭豈復隘，狐兔穴已寬。
- 楚楚但喬木，萋萋無寸山。
- 苟非壯士懷，往往不忍看。
- 青旗催畫角，回首送飛翰。

## 拼音

- xi1 guo4 guang3 ling2 ri4 ， zi1 lou2 yi4 pan2 huan2 。
- fei1 meng2 qie4 xing1 dou3 ， hong2 hu2 zheng1 wei1 lan2 。
- huang3 ruo4 sui2 fu2 yao2 ， jiu3 wan4 zhi2 shang4 tuan2 。
- xia4 shi4 gu3 di4 ji1 ， xiao1 tiao2 kong1 tan4 man4 。
- dang1 shi2 jing4 hao2 hua2 ， ren2 wu4 lou4 qi3 wan2 。
- shu2 wei4 qian1 zai4 hou4 ， gu4 gong1 ban4 geng1 can2 。
- cheng2 xi1 jiu4 nian3 dao4 ， liao2 rao4 you2 qu1 pan2 。
- zhi3 chi3 jian4 ying2 yuan4 ， ku1 sang1 sheng1 zhou4 han2 。
- yan2 lü2 qi3 fu4 ai4 ， hu2 tu4 xue2 yi3 kuan1 。
- chu3 chu3 dan4 qiao2 mu4 ， qi1 qi1 wu2 cun4 shan1 。
- gou3 fei1 zhuang4 shi4 huai2 ， wang3 wang3 bu4 ren3 kan4 。
- qing1 qi2 cui1 hua4 jiao3 ， hui2 shou3 song4 fei1 han4 。

## 注释

## 译文

## 赏析
