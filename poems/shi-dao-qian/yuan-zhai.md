---
id: shi-dao-qian-yuan-zhai
title: 遠齋
titlePinyin: yuan3 zhai1
titleSlug: yuan-zhai
author: 釋道潜
authorPinyin: shi4 dao4 qian2
authorSlug: shi-dao-qian
dynasty: 宋
dynastyPinyin: song4
dynastySlug: song
tags: []
---

## 正文

- 君不見崑崙之河與天通，源深發遠人莫窮。
- 回溪轉壑隨折衝，末勢演溢流于東。
- 東溟無旁下無底，浩蕩足以家魚龍。
- 嗟哉吾徒雖好學，詎肯著意推所從。
- 淵停富滀有若是，孰謂世上無豪雄。
- 法師名齋意且遠，張皇幽眇見爾聰。
- 西來竺書五千軸，期子歲月加磨礱。
- 離騷楚詞亦謾讀，言語黼黻何必工。
- 禪餘習氣如未盡，時倚澗石吟松風。

## 拼音

- jun1 bu2 jian4 kun1 lun2 zhi1 he2 yu3 tian1 tong1 ， yuan2 shen1 fa1 yuan3 ren2 mo4 qiong2 。
- hui2 xi1 zhuan3 he4 sui2 zhe2 chong1 ， mo4 shi4 yan3 yi4 liu2 yu2 dong1 。
- dong1 ming2 wu2 pang2 xia4 wu2 di3 ， hao4 dang4 zu2 yi3 jia1 yu2 long2 。
- jie1 zai1 wu2 tu2 sui1 hao3 xue2 ， ju4 ken3 zhu4 yi4 tui1 suo3 cong2 。
- yuan1 ting2 fu4 chu4 you3 ruo4 shi4 ， shu2 wei4 shi4 shang4 wu2 hao2 xiong2 。
- fa3 shi1 ming2 zhai1 yi4 qie3 yuan3 ， zhang1 huang2 you1 miao3 jian4 er3 cong1 。
- xi1 lai2 zhu2 shu1 wu3 qian1 zhou2 ， qi1 zi3 sui4 yue4 jia1 mo2 long2 。
- li2 sao1 chu3 ci2 yi4 man2 du2 ， yan2 yu3 fu3 fu2 he2 bi4 gong1 。
- shan4 yu2 xi2 qi4 ru2 wei4 jin4 ， shi2 yi3 jian4 shi2 yin2 song1 feng1 。

## 注释

## 译文

## 赏析
