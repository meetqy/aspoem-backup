---
id: shi-dao-qian-hui-jue-zi-shi-lu-yun-xuan
title: 慧覺孜師綠筠軒
titlePinyin: hui4 jue2 zi1 shi1 lü4 yun2 xuan1
titleSlug: hui-jue-zi-shi-lu-yun-xuan
author: 釋道潜
authorPinyin: shi4 dao4 qian2
authorSlug: shi-dao-qian
dynasty: 宋
dynastyPinyin: song4
dynastySlug: song
tags: []
---

## 正文

- 綠筠蕭蕭含爽籟，幽姿冷落人難愛。
- 壁間但有謫仙詞，聲名自到江湖外。
- 當年創軒非壯觀，局促簾櫳日虧蔽。
- 一朝經畫有底難，推倒牆頭了無礙。
- 坐挹西南十里山，彩翠浮空屹相對。
- 開池鑿圃增氣象，佳致真爲一方最。
- 鳥聲鳴春春漸融，蘭芽蕙出初蒙茸。
- 我來正值新雨定，弄日吹香聞座中。
- 主人散策邀我步，池南池北聊從容。
- 會待龍孫添夏蔭，借君此地眠清風。

## 拼音

- lü4 yun2 xiao1 xiao1 han2 shuang3 lai4 ， you1 zi1 leng3 luo4 ren2 nan2 ai4 。
- bi4 jian4 dan4 you3 zhe2 xian1 ci2 ， sheng1 ming2 zi4 dao4 jiang1 hu2 wai4 。
- dang1 nian2 chuang4 xuan1 fei1 zhuang4 guan1 ， ju2 cu4 lian2 long2 ri4 kui1 bi4 。
- yi4 zhao1 jing1 hua4 you3 di3 nan2 ， tui1 dao3 qiang2 tou2 le0 wu2 ai4 。
- zuo4 yi4 xi1 nan2 shi2 li3 shan1 ， cai3 cui4 fu2 kong1 yi4 xiang1 dui4 。
- kai1 chi2 zao2 pu3 zeng1 qi4 xiang4 ， jia1 zhi4 zhen1 wei2 yi4 fang1 zui4 。
- niao3 sheng1 ming2 chun1 chun1 jian4 rong2 ， lan2 ya2 hui4 chu1 chu1 meng2 rong2 。
- wo3 lai2 zheng4 zhi2 xin1 yu3 ding4 ， nong4 ri4 chui1 xiang1 wen2 zuo4 zhong1 。
- zhu3 ren2 san4 ce4 yao1 wo3 bu4 ， chi2 nan2 chi2 bei3 liao2 cong2 rong2 。
- hui4 dai4 long2 sun1 tian1 xia4 yin1 ， jie4 jun1 ci3 di4 mian2 qing1 feng1 。

## 注释

## 译文

## 赏析
