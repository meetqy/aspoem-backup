---
id: shi-dao-qian-chou-zhao-cun-dao-dou-cao-jian-zeng
title: 酬趙存道都曹見贈
titlePinyin: chou2 zhao4 cun2 dao4 dou1 cao2 jian4 zeng4
titleSlug: chou-zhao-cun-dao-dou-cao-jian-zeng
author: 釋道潜
authorPinyin: shi4 dao4 qian2
authorSlug: shi-dao-qian
dynasty: 宋
dynastyPinyin: song4
dynastySlug: song
tags: []
---

## 正文

- 騷人久無聞，風雅日浸衰。
- 汀洲空蘭芷，憔悴無芳姿。
- 參軍妙述作，鮑謝相並馳。
- 明珠不自耀，光彩閟陸離。
- 聊因五斗粟，暫寄東海湄。
- 官身雖簿領，游刃能一麾。
- 寥寥古寺空，轉砌春日遲。
- 閉關時却掃，寂寂下書帷。
- 唐虞悉觀覽，百氏了不遺。
- 論文慎許可，紀律嚴自持。
- 昨朝發新詠，落語皆瑰奇。
- 世無楊德祖，詎識黄絹詞。

## 拼音

- sao1 ren2 jiu3 wu2 wen2 ， feng1 ya3 ri4 jin4 shuai1 。
- ting1 zhou1 kong1 lan2 zhi3 ， qiao2 cui4 wu2 fang1 zi1 。
- can1 jun1 miao4 shu4 zuo4 ， bao4 xie4 xiang1 bing4 chi2 。
- ming2 zhu1 bu2 zi4 yao4 ， guang1 cai3 bi4 lu4 li2 。
- liao2 yin1 wu3 dou3 su4 ， zan4 ji4 dong1 hai3 mei2 。
- guan1 shen1 sui1 bo2 ling3 ， you2 ren4 neng2 yi4 hui1 。
- liao2 liao2 gu3 si4 kong1 ， zhuan3 qi4 chun1 ri4 chi2 。
- bi4 guan1 shi2 que4 sao3 ， ji4 ji4 xia4 shu1 wei2 。
- tang2 yu2 xi1 guan1 lan3 ， bai3 shi4 le0 bu4 yi2 。
- lun4 wen2 shen4 xu1 ke3 ， ji4 lü4 yan2 zi4 chi2 。
- zuo2 chao2 fa1 xin1 yong3 ， luo4 yu3 jie1 gui1 qi2 。
- shi4 wu2 yang2 de2 zu3 ， ju4 shi2 huang2 juan4 ci2 。

## 注释

## 译文

## 赏析
