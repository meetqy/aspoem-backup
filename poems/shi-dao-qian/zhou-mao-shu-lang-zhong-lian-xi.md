---
id: shi-dao-qian-zhou-mao-shu-lang-zhong-lian-xi
title: 周茂叔郎中濂溪
titlePinyin: zhou1 mao4 shu1 lang2 zhong1 lian2 xi1
titleSlug: zhou-mao-shu-lang-zhong-lian-xi
author: 釋道潜
authorPinyin: shi4 dao4 qian2
authorSlug: shi-dao-qian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 蓮花峰下水，東出其流長。
- 十里漱石齒，鏘然韵珩璜。
- 坡陀滀野岸，烱烱浮明光。
- 衣冠有曠士，眷此宜徜徉。
- 乞身不待老，結屋栖其旁。
- 高風慕箕潁，不羨尚書郎。
- 松菊手自插，葱葱蔚連岡。
- 了無川澤營，庶以廉自方。
- 禽魚出階塹，詎識矰繳防。
- 雲山侑几席，風月非迎將。
- 萬事委空洞，頹然寄壺觴。
- 詩書叢屋壁，教子心獨强。
- 翹翹雙鳳雛，炳炳具文章。
- 婆娑刷勁翮，雲漢期翱翔。
- 高名與溪水，千載同湯湯。

## 拼音

- lian2 hua1 feng1 xia4 shui3 ， dong1 chu1 qi2 liu2 chang2 。
- shi2 li3 shu4 shi2 chi3 ， qiang1 ran2 yun4 heng2 huang2 。
- po1 tuo2 chu4 ye3 an4 ， jiong3 jiong3 fu2 ming2 guang1 。
- yi1 guan1 you3 kuang4 shi4 ， juan4 ci3 yi2 chang2 yang2 。
- qi3 shen1 bu2 dai4 lao3 ， jie2 wu1 qi1 qi2 pang2 。
- gao1 feng1 mu4 ji1 ying3 ， bu2 xian4 shang4 shu1 lang2 。
- song1 ju2 shou3 zi4 cha1 ， cong1 cong1 wei4 lian2 gang1 。
- liao3 wu2 chuan1 ze2 ying2 ， shu4 yi3 lian2 zi4 fang1 。
- qin2 yu2 chu1 jie1 qian4 ， ju4 shi2 zeng1 jiao3 fang2 。
- yun2 shan1 you4 ji3 xi2 ， feng1 yue4 fei1 ying2 jiang1 。
- wan4 shi4 wei3 kong1 dong4 ， tui2 ran2 ji4 hu2 shang1 。
- shi1 shu1 cong2 wu1 bi4 ， jiao4 zi3 xin1 du2 qiang2 。
- qiao2 qiao2 shuang1 feng4 chu2 ， bing3 bing3 ju4 wen2 zhang1 。
- po2 suo1 shua1 jin4 he2 ， yun2 han4 qi1 ao2 xiang2 。
- gao1 ming2 yu3 xi1 shui3 ， qian1 zai4 tong2 tang1 tang1 。

## 注释

## 译文

## 赏析
