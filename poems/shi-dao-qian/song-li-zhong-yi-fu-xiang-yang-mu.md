---
id: shi-dao-qian-song-li-zhong-yi-fu-xiang-yang-mu
title: 送李仲益赴襄陽幕
titlePinyin: song4 li3 zhong4 yi4 fu4 xiang1 yang2 mu4
titleSlug: song-li-zhong-yi-fu-xiang-yang-mu
author: 釋道潜
authorPinyin: shi4 dao4 qian2
authorSlug: shi-dao-qian
dynasty: 宋
dynastyPinyin: song4
dynastySlug: song
tags: []
---

## 正文

- 襄陽古名都，雄觀壓荆楚。
- 醉公誇文詞，風物粲可數。
- 嗟余未歷覽，彷彿已如睹。
- 人生游宦間，得此亦佳遇。
- 李俊妙天姿，文行兩自負。
- 少年志冥鴻，千里輕一舉。
- 天風不借便，造物暫淹阻。
- 既無負郭田，黽勉依幕府。
- 賢哉彼方伯，脫略高韵度。
- 寧俾簿書役，朱墨事朝暮。
- 爽氣對西山，清談共樽俎。
- 試問鹿門翁，遺蹤今在否。

## 拼音

- xiang1 yang2 gu3 ming2 dou1 ， xiong2 guan1 ya1 jing1 chu3 。
- zui4 gong1 kua1 wen2 ci2 ， feng1 wu4 can4 ke3 shu4 。
- jie1 yu2 wei4 li4 lan3 ， pang2 fu2 yi3 ru2 du3 。
- ren2 sheng1 you2 huan4 jian4 ， de2 ci3 yi4 jia1 yu4 。
- li3 jun4 miao4 tian1 zi1 ， wen2 xing2 liang3 zi4 fu4 。
- shao4 nian2 zhi4 ming2 hong2 ， qian1 li3 qing1 yi4 ju3 。
- tian1 feng1 bu2 jie4 bian4 ， zao4 wu4 zan4 yan1 zu3 。
- ji4 wu2 fu4 guo1 tian2 ， min3 mian3 yi1 mu4 fu3 。
- xian2 zai1 bi3 fang1 bo2 ， tuo1 lüe4 gao1 yun4 du4 。
- ning2 bi3 bo2 shu1 yi4 ， zhu1 mo4 shi4 zhao1 mu4 。
- shuang3 qi4 dui4 xi1 shan1 ， qing1 tan2 gong4 zun1 zu3 。
- shi4 wen4 lu4 men2 weng1 ， yi2 zong1 jin1 zai4 fou3 。

## 注释

## 译文

## 赏析
