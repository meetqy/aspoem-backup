---
id: shi-dao-qian-qian-qing-shan-yuan-jing-tang-cheng-ying-shan-shi
title: 千頃山圓鏡堂呈應禪師
titlePinyin: qian1 qing3 shan1 yuan2 jing4 tang2 cheng2 ying1 shan4 shi1
titleSlug: qian-qing-shan-yuan-jing-tang-cheng-ying-shan-shi
author: 釋道潜
authorPinyin: shi4 dao4 qian2
authorSlug: shi-dao-qian
dynasty: 宋
dynastyPinyin: song4
dynastySlug: song
tags: []
---

## 正文

- 茲山嵯峨冠天下，一徑縈雲行兩舍。
- 始窮絕頂見招提，碧閣丹樓屹如畫。
- 門前池水滀蜿蜒，座上風雷驚晝夜。
- 峨眉五臺誇壯觀，品目真不此爲亞。
- 偉哉南師非世人，開荒闢土初椎輪。
- 寥寥相望三百載，廢興一一難具陳。
- 丹丘大士來鼓舞，氣象煥發重增新。
- 投金輸贐走南北，法雨所被無涯津。
- 虛堂選勝得佳處，隆簷巨棟成逡巡。
- 窗扉洞達舒兩目，異景錯出羅蓁蓁。
- 朝雲夜月常萬頃，寒光炯炯如鎔銀。
- 堂中隠几人何似，湛若玉毛懸秋旻。
- 牓名圓鏡示來客，庶使方寸無緇磷。

## 拼音

- zi1 shan1 cuo2 e2 guan1 tian1 xia4 ， yi2 jing4 ying2 yun2 xing2 liang3 she4 。
- shi3 qiong2 jue2 ding3 jian4 zhao1 ti2 ， bi4 ge2 dan1 lou2 yi4 ru2 hua4 。
- men2 qian2 chi2 shui3 chu4 wan1 yan2 ， zuo4 shang4 feng1 lei2 jing1 zhou4 ye4 。
- e2 mei2 wu3 tai2 kua1 zhuang4 guan1 ， pin3 mu4 zhen1 bu4 ci3 wei2 ya1 。
- wei3 zai1 nan2 shi1 fei1 shi4 ren2 ， kai1 huang1 pi4 tu3 chu1 zhui1 lun2 。
- liao2 liao2 xiang1 wang4 san1 bai3 zai4 ， fei4 xing1 yi1 yi1 nan2 ju4 chen2 。
- dan1 qiu1 da4 shi4 lai2 gu3 wu3 ， qi4 xiang4 huan4 fa1 zhong4 zeng1 xin1 。
- tou2 jin1 shu1 jin4 zou3 nan2 bei3 ， fa3 yu3 suo3 bei4 wu2 ya2 jin1 。
- xu1 tang2 xuan3 sheng4 de2 jia1 chu3 ， long2 yan2 ju4 dong4 cheng2 qun1 xun2 。
- chuang1 fei1 dong4 da2 shu1 liang3 mu4 ， yi4 jing3 cuo4 chu1 luo2 zhen1 zhen1 。
- chao2 yun2 ye4 yue4 chang2 wan4 qing3 ， han2 guang1 jiong3 jiong3 ru2 rong2 yin2 。
- tang2 zhong1 yin3 ji3 ren2 he2 si4 ， zhan4 ruo4 yu4 mao2 xuan2 qiu1 min2 。
- bang3 ming2 yuan2 jing4 shi4 lai2 ke4 ， shu4 shi3 fang1 cun4 wu2 zi1 lin2 。

## 注释

## 译文

## 赏析
