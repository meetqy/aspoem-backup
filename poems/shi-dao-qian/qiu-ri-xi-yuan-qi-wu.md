---
id: shi-dao-qian-qiu-ri-xi-yuan-qi-wu
title: 秋日西園  其五
titlePinyin: qiu1 ri4 xi1 yuan2     qi2 wu3
titleSlug: qiu-ri-xi-yuan-qi-wu
author: 釋道潜
authorPinyin: shi4 dao4 qian2
authorSlug: shi-dao-qian
dynasty: 宋
dynastyPinyin: song4
dynastySlug: song
tags: []
---

## 正文

- 秋山夜來雨，雲氣朝尚昏。
- 禪庭無來轍，但見落葉繁。
- 石室暗燈火，天容開霽痕。
- 耳目思遠適，曠然啟曾軒。
- 長謠緩輕策，去去窮深源。
- 方塘灧清流，鳬雁靜不喧。
- 時遭羲皇翁，容與諧笑言。
- 邈然採真賞，歲晏誰與論。

## 拼音

- qiu1 shan1 ye4 lai2 yu3 ， yun2 qi4 chao2 shang4 hun1 。
- shan4 ting2 wu2 lai2 zhe2 ， dan4 jian4 luo4 ye4 fan2 。
- shi2 shi4 an4 deng1 huo3 ， tian1 rong2 kai1 ji4 hen2 。
- er3 mu4 si1 yuan3 shi4 ， kuang4 ran2 qi3 ceng2 xuan1 。
- chang2 yao2 huan3 qing1 ce4 ， qu4 qu4 qiong2 shen1 yuan2 。
- fang1 tang2 yan4 qing1 liu2 ， fu2 yan4 jing4 bu4 xuan1 。
- shi2 zao1 xi1 huang2 weng1 ， rong2 yu3 xie2 xiao4 yan2 。
- miao3 ran2 cai3 zhen1 shang3 ， sui4 yan4 shui2 yu3 lun4 。

## 注释

## 译文

## 赏析
