---
id: shi-dao-qian-chen-ji-chang-jing-an
title: 陳季常靜庵
titlePinyin: chen2 ji4 chang2 jing4 an1
titleSlug: chen-ji-chang-jing-an
author: 釋道潜
authorPinyin: shi4 dao4 qian2
authorSlug: shi-dao-qian
dynasty: 宋
dynastyPinyin: song4
dynastySlug: song
tags: []
---

## 正文

- 龐公與少陵，不肯入州府。
- 畏人嫌其真，但喜歸茅宇。
- 先生豈其徒，與世亦齟齬。
- 年來作庵榜以靜，靜非對動默即語。
- 閉門謝客親荷鋤，秀甲珍芽春滿圃。
- 黄雞白酒厭妻孥，醉以詩書相媚娬。
- 况復家傳侍郎後，縹囊玉匣收奇古。
- 寶刀錯落走金蛇，至藥晶熒嘯鉛虎。
- 先生妙齡已絕人，放浪江湖棄簪組。
- 居閑自不減前烈，遇物陰施功不數。
- 我疑造物已收錄，富貴來尋君勿阻。
- 不然騎鶴扣玄關，跨躒松喬攀佛祖。

## 拼音

- pang2 gong1 yu3 shao3 ling2 ， bu4 ken3 ru4 zhou1 fu3 。
- wei4 ren2 xian2 qi2 zhen1 ， dan4 xi3 gui1 mao2 yu3 。
- xian1 sheng0 qi3 qi2 tu2 ， yu3 shi4 yi4 ju3 yu3 。
- nian2 lai2 zuo4 an1 bang3 yi3 jing4 ， jing4 fei1 dui4 dong4 mo4 ji2 yu3 。
- bi4 men2 xie4 ke4 qin1 he2 chu2 ， xiu4 jia3 zhen1 ya2 chun1 man3 pu3 。
- huang2 ji1 bai2 jiu3 yan4 qi1 nu2 ， zui4 yi3 shi1 shu1 xiang1 mei4 wu3 。
- kuang4 fu4 jia1 chuan2 shi4 lang2 hou4 ， piao3 nang2 yu4 xia2 shou1 qi2 gu3 。
- bao3 dao1 cuo4 luo4 zou3 jin1 she2 ， zhi4 yao4 jing1 ying2 xiao4 qian1 hu3 。
- xian1 sheng0 miao4 ling2 yi3 jue2 ren2 ， fang4 lang4 jiang1 hu2 qi4 zan1 zu3 。
- ju1 xian2 zi4 bu4 jian3 qian2 lie4 ， yu4 wu4 yin1 shi1 gong1 bu2 shu4 。
- wo3 yi2 zao4 wu4 yi3 shou1 lu4 ， fu4 gui4 lai2 xun2 jun1 wu4 zu3 。
- bu4 ran2 qi2 he4 kou4 xuan2 guan1 ， kua4 li4 song1 qiao2 pan1 fo2 zu3 。

## 注释

## 译文

## 赏析
