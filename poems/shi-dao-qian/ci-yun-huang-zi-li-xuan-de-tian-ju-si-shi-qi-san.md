---
id: shi-dao-qian-ci-yun-huang-zi-li-xuan-de-tian-ju-si-shi-qi-san
title: 次韵黄子理宣德田居四時  其三
titlePinyin: ci4 yun4 huang2 zi3 li3 xuan1 de2 tian2 ju1 si4 shi2     qi2 san1
titleSlug: ci-yun-huang-zi-li-xuan-de-tian-ju-si-shi-qi-san
author: 釋道潜
authorPinyin: shi4 dao4 qian2
authorSlug: shi-dao-qian
dynasty: 宋
dynastyPinyin: song4
dynastySlug: song
tags: []
---

## 正文

- 村落已徂暑，蚊蠅尚喧啾。
- 衡門霽朝雨，茅竹歸新秋。
- 機絲迫鄰女，札札無停休。
- 中田藹黄稼，爛熳如雲浮。
- 淥蟻釀新甕，嘉魴釣清流。
- 瓦尊遲來客，禮數忘獻酬。
- 三盃未肯辭，笑語方綢繆。
- 時平盜自隠，場圃無宵憂。
- 兒孫漸束髮，婚嫁迫所謀。
- 款曲從我言，歸途蹇淹留。
- 林端有月色，相送前溪頭。

## 拼音

- cun1 luo4 yi3 cu2 shu3 ， wen2 ying2 shang4 xuan1 jiu1 。
- heng2 men2 ji4 chao2 yu3 ， mao2 zhu2 gui1 xin1 qiu1 。
- ji1 si1 po4 lin2 nü3 ， zha2 zha2 wu2 ting2 xiu1 。
- zhong1 tian2 ai3 huang2 jia4 ， lan4 man4 ru2 yun2 fu2 。
- lu4 yi3 niang4 xin1 weng4 ， jia1 fang2 diao4 qing1 liu2 。
- wa3 zun1 chi2 lai2 ke4 ， li3 shu4 wang4 xian4 chou2 。
- san1 bei1 wei4 ken3 ci2 ， xiao4 yu3 fang1 chou2 mou2 。
- shi2 ping2 dao4 zi4 yin3 ， chang3 pu3 wu2 xiao1 you1 。
- er2 sun1 jian4 shu4 fa4 ， hun1 jia4 po4 suo3 mou2 。
- kuan3 qu1 cong2 wo3 yan2 ， gui1 tu2 jian3 yan1 liu2 。
- lin2 duan1 you3 yue4 se4 ， xiang1 song4 qian2 xi1 tou2 。

## 注释

## 译文

## 赏析
