---
id: shi-dao-qian-su-hui-feng-yuan-ji-huang-ze-zhong-cha-yuan
title: 宿回峰院寄黄擇中察院
titlePinyin: su4 hui2 feng1 yuan4 ji4 huang2 ze2 zhong1 cha2 yuan4
titleSlug: su-hui-feng-yuan-ji-huang-ze-zhong-cha-yuan
author: 釋道潜
authorPinyin: shi4 dao4 qian2
authorSlug: shi-dao-qian
dynasty: 宋
dynastyPinyin: song4
dynastySlug: song
tags: []
---

## 正文

- 秋堂立四壁，物色夜蕭然。
- 藜床抱孤影，起坐未成眠。
- 曾飈激高梧，萬動接虛警。
- 感至情先謝，理冥神預領。
- 銅壺漏未央，扶杖起彷徨。
- 方塘溢繁荇，冷月下疏篁。
- 躑躅步空除，風带褭霜裾。
- 泯余契幽獨，悵子隔川途。
- 短短袖中書，明發欲誰寄。
- 梁上木鯉魚，儻能將此意。
- 古亦有相思，吾今何所遺。
- 浩歌望雲水，期子與同歸。

## 拼音

- qiu1 tang2 li4 si4 bi4 ， wu4 se4 ye4 xiao1 ran2 。
- li2 chuang2 bao4 gu1 ying3 ， qi3 zuo4 wei4 cheng2 mian2 。
- ceng2 biao1 ji1 gao1 wu2 ， wan4 dong4 jie1 xu1 jing3 。
- gan3 zhi4 qing2 xian1 xie4 ， li3 ming2 shen2 yu4 ling3 。
- tong2 hu2 lou4 wei4 yang1 ， fu2 zhang4 qi3 pang2 huang2 。
- fang1 tang2 yi4 fan2 xing4 ， leng3 yue4 xia4 shu1 huang2 。
- zhi2 zhu2 bu4 kong1 chu2 ， feng1 dai4 niao3 shuang1 ju1 。
- min3 yu2 qi4 you1 du2 ， chang4 zi3 ge2 chuan1 tu2 。
- duan3 duan3 xiu4 zhong1 shu1 ， ming2 fa1 yu4 shui2 ji4 。
- liang2 shang4 mu4 li3 yu2 ， tang3 neng2 jiang1 ci3 yi4 。
- gu3 yi4 you3 xiang1 si1 ， wu2 jin1 he2 suo3 yi2 。
- hao4 ge1 wang4 yun2 shui3 ， qi1 zi3 yu3 tong2 gui1 。

## 注释

## 译文

## 赏析
