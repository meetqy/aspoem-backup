---
id: shi-dao-qian-he-zi-you-peng-li-hu-yu-feng-xue
title: 和子由彭蠡湖遇風雪
titlePinyin: he2 zi3 you2 peng2 li2 hu2 yu4 feng1 xue3
titleSlug: he-zi-you-peng-li-hu-yu-feng-xue
author: 釋道潜
authorPinyin: shi4 dao4 qian2
authorSlug: shi-dao-qian
dynasty: 宋
dynastyPinyin: song4
dynastySlug: song
tags: []
---

## 正文

- 夫子經濟材，妙質靜而默。
- 當年大廷中，如堵觀射策。
- 雄哉賢父兄，一日並輝赫。
- 勳業望夔龍，寧論二千石。
- 扶摇吝不借，困此垂天翼。
- 五載貶筠陽，區區校尋尺。
- 鹽車厄驥足，道路行歎惜。
- 脫身當歲晏，行李唯典籍。
- 高懷久達觀，不見憔悴色。
- 悠悠東下船，晚次彭蠡側。
- 江風忽崩騰，江水翻且黑。
- 飄風斷黄蘆，落雁委砂磧。
- 鵝毛飛雪片，滿野來無極。
- 龍驤飛萬斛，欲進不可得。
- 淹留向汀灣，蕭瑟日將夕。
- 黄昏勢漸壯，夜半已堆積。
- 魚龍亦悲嘯，凜氣增几席。
- 青燈冷不眠，坐漱元和液。
- 危檣翻曉鴉，霽日動窗隙。
- 搴幃望廬山，萬仞絕寸碧。
- 茫茫銀世界，蕩蕩月閫域。
- 順流復前趨，百里俄頃刻。
- 暫停篙櫓喧，却著登山屐。
- 五老笑相迎，千巖委圭璧。
- 紛紛林下士，洗眼冀一識。
- 松門共邀迓，香霧浮羃羃。
- 相將擁寒爐，軟語同夙昔。
- 堂堂赤眼師，既往有遺跡。
- 惸然窣堵波，縹緲根石壁。
- 清晨陪拄杖，緩步躡山肋。
- 裴回憩蒼嶺，左右抗松櫪。
- 猿猱侮僮僕，上下或戲劇。
- 巴僧眉半雪，解后語鄉國。
- 却返朱砂峰，招提更岑寂。
- 中藏李氏書，盛事誇絕特。
- 東坡老居士，邇亦有題墨。
- 一覽慰君心，都忘遠行役。

## 拼音

- fu1 zi3 jing1 ji4 cai2 ， miao4 zhi4 jing4 er2 mo4 。
- dang1 nian2 da4 ting2 zhong1 ， ru2 du3 guan1 she4 ce4 。
- xiong2 zai1 xian2 fu4 xiong1 ， yi2 ri4 bing4 hui1 he4 。
- xun1 ye4 wang4 kui2 long2 ， ning2 lun4 er4 qian1 shi2 。
- fu2 yao2 lin4 bu2 jie4 ， kun4 ci3 chui2 tian1 yi4 。
- wu3 zai4 bian3 yun2 yang2 ， qu1 qu1 xiao4 xun2 chi3 。
- yan2 ju1 e4 ji4 zu2 ， dao4 lu4 xing2 tan4 xi1 。
- tuo1 shen1 dang1 sui4 yan4 ， xing2 li0 wei2 dian3 ji2 。
- gao1 huai2 jiu3 da2 guan1 ， bu2 jian4 qiao2 cui4 se4 。
- you1 you1 dong1 xia4 chuan2 ， wan3 ci4 peng2 li2 ce4 。
- jiang1 feng1 hu1 beng1 teng2 ， jiang1 shui3 fan1 qie3 hei1 。
- piao1 feng1 duan4 huang2 lu2 ， luo4 yan4 wei3 sha1 qi4 。
- e2 mao2 fei1 xue3 pian4 ， man3 ye3 lai2 wu2 ji2 。
- long2 xiang1 fei1 wan4 hu2 ， yu4 jin4 bu4 ke3 de2 。
- yan1 liu2 xiang4 ting1 wan1 ， xiao1 se4 ri4 jiang1 xi1 。
- huang2 hun1 shi4 jian4 zhuang4 ， ye4 ban4 yi3 dui1 ji1 。
- yu2 long2 yi4 bei1 xiao4 ， lin3 qi4 zeng1 ji3 xi2 。
- qing1 deng1 leng3 bu4 mian2 ， zuo4 shu4 yuan2 he2 ye4 。
- wei1 qiang2 fan1 xiao3 ya1 ， ji4 ri4 dong4 chuang1 xi4 。
- qian1 wei2 wang4 lu2 shan1 ， wan4 ren4 jue2 cun4 bi4 。
- mang2 mang2 yin2 shi4 jie4 ， dang4 dang4 yue4 kun3 yu4 。
- shun4 liu2 fu4 qian2 qu1 ， bai3 li3 e2 qing3 ke4 。
- zan4 ting2 gao1 lu3 xuan1 ， que4 zhu4 deng1 shan1 ji1 。
- wu3 lao3 xiao4 xiang1 ying2 ， qian1 yan2 wei3 gui1 bi4 。
- fen1 fen1 lin2 xia4 shi4 ， xi3 yan3 ji4 yi4 shi2 。
- song1 men2 gong4 yao1 ya4 ， xiang1 wu4 fu2 mi4 mi4 。
- xiang1 jiang1 yong1 han2 lu2 ， ruan3 yu3 tong2 su4 xi1 。
- tang2 tang2 chi4 yan3 shi1 ， ji4 wang3 you3 yi2 ji4 。
- qiong2 ran2 su1 du3 bo1 ， piao3 miao3 gen1 shi2 bi4 。
- qing1 chen2 pei2 zhu3 zhang4 ， huan3 bu4 nie4 shan1 lei4 。
- pei2 hui2 qi4 cang1 ling3 ， zuo3 you4 kang4 song1 li4 。
- yuan2 nao2 wu3 tong2 pu2 ， shang4 xia4 huo4 xi4 ju4 。
- ba1 seng1 mei2 ban4 xue3 ， jie3 hou4 yu3 xiang1 guo2 。
- que4 fan3 zhu1 sha1 feng1 ， zhao1 ti2 geng4 cen2 ji4 。
- zhong1 cang2 li3 shi4 shu1 ， sheng4 shi4 kua1 jue2 te4 。
- dong1 po1 lao3 ju1 shi4 ， er3 yi4 you3 ti2 mo4 。
- yi4 lan3 wei4 jun1 xin1 ， dou1 wang4 yuan3 xing2 yi4 。

## 注释

## 译文

## 赏析
