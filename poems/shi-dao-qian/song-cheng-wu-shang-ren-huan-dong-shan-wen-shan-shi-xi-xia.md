---
id: shi-dao-qian-song-cheng-wu-shang-ren-huan-dong-shan-wen-shan-shi-xi-xia
title: 送誠無上人還洞山文禪師席下
titlePinyin: song4 cheng2 wu2 shang4 ren2 huan2 dong4 shan1 wen2 shan4 shi1 xi2 xia4
titleSlug: song-cheng-wu-shang-ren-huan-dong-shan-wen-shan-shi-xi-xia
author: 釋道潜
authorPinyin: shi4 dao4 qian2
authorSlug: shi-dao-qian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 上人妙齒遺樊籠，嗜好豈與稠人同。
- 巖棲水飲有餘裕，期以至道超鴻蒙。
- 少林人亡僅千載，末路鼓舞誰爲雄。
- 江西老褐真望士，蟻趨雲合爭所從。
- 羨君伏役事且久，誠專志苦迷春冬。
- 心珠磨錯稍精瑩，彷彿水月含沖融。
- 去歲扁舟下吳會，溪山勝踐情所鍾。
- 芒鞋竹杖霜露入，始知節物徂秋風。
- 朝來興盡挽不住，翻然又逐南征鴻。
- 它年相逢定廬岳，與子終老巢雲松。

## 拼音

- shang4 ren2 miao4 chi3 yi2 fan2 long2 ， shi4 hao4 qi3 yu3 chou2 ren2 tong2 。
- yan2 qi1 shui3 yin3 you3 yu2 yu4 ， qi1 yi3 zhi4 dao4 chao1 hong2 meng2 。
- shao4 lin2 ren2 wang2 jin3 qian1 zai4 ， mo4 lu4 gu3 wu3 shui2 wei2 xiong2 。
- jiang1 xi1 lao3 he4 zhen1 wang4 shi4 ， yi3 qu1 yun2 he2 zheng1 suo3 cong2 。
- xian4 jun1 fu2 yi4 shi4 qie3 jiu3 ， cheng2 zhuan1 zhi4 ku3 mi2 chun1 dong1 。
- xin1 zhu1 mo2 cuo4 shao1 jing1 ying2 ， pang2 fu2 shui3 yue4 han2 chong1 rong2 。
- qu4 sui4 pian1 zhou1 xia4 wu2 hui4 ， xi1 shan1 sheng4 jian4 qing2 suo3 zhong1 。
- mang2 xie2 zhu2 zhang4 shuang1 lu4 ru4 ， shi3 zhi1 jie2 wu4 cu2 qiu1 feng1 。
- chao2 lai2 xing1 jin4 wan3 bu2 zhu4 ， fan1 ran2 you4 zhu2 nan2 zheng1 hong2 。
- ta1 nian2 xiang1 feng2 ding4 lu2 yue4 ， yu3 zi3 zhong1 lao3 chao2 yun2 song1 。

## 注释

## 译文

## 赏析
