---
id: shi-dao-qian-zeng-qian-zhao-yue-shi
title: 贈潜照月師
titlePinyin: zeng4 qian2 zhao4 yue4 shi1
titleSlug: zeng-qian-zhao-yue-shi
author: 釋道潜
authorPinyin: shi4 dao4 qian2
authorSlug: shi-dao-qian
dynasty: 宋
dynastyPinyin: song4
dynastySlug: song
tags: []
---

## 正文

- 吳興上人心志苦，筆研十年耕學圃。
- 形癯骨瘦神獨清，耿若霜鷗立秋浦。
- 錦囊新詩殊汗漫，妙語間發猶稽古。
- 銖鋤冗長更磨揉，激濁疏清導靈府。
- 自然韵勝遺島可，遠跂淵明追步武。
- 瓶盂勸子適四方，莫學匏瓜甘墮窳。
- 崇山廣澤徧游覽，始信憑高極天宇。
- 蓺成技進蔚文采，楚楚華身竟何補。
- 茫乎三界同傳舍，而我與君俱逆旅。
- 不如回首依老褐，妙精明心求許與。
- 鳴蟬委蛻藁壤餘，脫略秋風即高舉。

## 拼音

- wu2 xing1 shang4 ren2 xin1 zhi4 ku3 ， bi3 yan2 shi2 nian2 geng1 xue2 pu3 。
- xing2 qu2 gu3 shou4 shen2 du2 qing1 ， geng3 ruo4 shuang1 ou1 li4 qiu1 pu3 。
- jin3 nang2 xin1 shi1 shu1 han4 man4 ， miao4 yu3 jian4 fa1 you2 ji1 gu3 。
- zhu1 chu2 rong3 chang2 geng4 mo2 rou2 ， ji1 zhuo2 shu1 qing1 dao3 ling2 fu3 。
- zi4 ran2 yun4 sheng4 yi2 dao3 ke3 ， yuan3 qi2 yuan1 ming2 zhui1 bu4 wu3 。
- ping2 yu2 quan4 zi3 shi4 si4 fang1 ， mo4 xue2 pao2 gua1 gan1 duo4 yu3 。
- chong2 shan1 guang3 ze2 bian4 you2 lan3 ， shi3 xin4 ping2 gao1 ji2 tian1 yu3 。
- yi4 cheng2 ji4 jin4 wei4 wen2 cai3 ， chu3 chu3 hua2 shen1 jing4 he2 bu3 。
- mang2 hu1 san1 jie4 tong2 chuan2 she4 ， er2 wo3 yu3 jun1 ju4 ni4 lü3 。
- bu4 ru2 hui2 shou3 yi1 lao3 he4 ， miao4 jing1 ming2 xin1 qiu2 xu1 yu3 。
- ming2 chan2 wei3 tui4 gao3 rang3 yu2 ， tuo1 lüe4 qiu1 feng1 ji2 gao1 ju3 。

## 注释

## 译文

## 赏析
