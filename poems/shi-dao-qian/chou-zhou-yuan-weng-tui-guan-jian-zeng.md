---
id: shi-dao-qian-chou-zhou-yuan-weng-tui-guan-jian-zeng
title: 酬周元翁推官見贈
titlePinyin: chou2 zhou1 yuan2 weng1 tui1 guan1 jian4 zeng4
titleSlug: chou-zhou-yuan-weng-tui-guan-jian-zeng
author: 釋道潜
authorPinyin: shi4 dao4 qian2
authorSlug: shi-dao-qian
dynasty: 宋
dynastyPinyin: song4
dynastySlug: song
tags: []
---

## 正文

- 南來濟濟多俊良，聲問逸發推周郎。
- 詞場較藝一戰捷，筆陣獨掃千人强。
- 烱然眉目行且貴，驥足萬里看騰驤。
- 吟詩作賦不媚俗，期與往者同芬芳。
- 斷璋殘璧忽我贈，把玩溢目驚輝光。
- 自嗟行李久蕭瑟，安得置之雲錦囊。
- 又聞跨馬欲過我，此意想君非渺茫。
- 山中草木最宜夏，雨餘一一含幽香。
- 雛鶑乳燕學飛舞，葉底啞咤調圓吭。
- 闌干笋蕨雖已老，璀錯梅杏猶可嘗。
- 陰崖碧洞不受暑，谷風習習吹衣凉。
- 提携爲子掃盤石，談笑共坐莓苔蒼。
- 宣毫越楮須盛載，吟取佳句還巾箱。

## 拼音

- nan2 lai2 ji4 ji4 duo1 jun4 liang2 ， sheng1 wen4 yi4 fa1 tui1 zhou1 lang2 。
- ci2 chang3 jiao4 yi4 yi2 zhan4 jie2 ， bi3 zhen4 du2 sao3 qian1 ren2 qiang2 。
- jiong3 ran2 mei2 mu4 xing2 qie3 gui4 ， ji4 zu2 wan4 li3 kan4 teng2 xiang1 。
- yin2 shi1 zuo4 fu4 bu2 mei4 su2 ， qi1 yu3 wang3 zhe3 tong2 fen1 fang1 。
- duan4 zhang1 can2 bi4 hu1 wo3 zeng4 ， ba3 wan2 yi4 mu4 jing1 hui1 guang1 。
- zi4 jie1 xing2 li0 jiu3 xiao1 se4 ， an1 de2 zhi4 zhi1 yun2 jin3 nang2 。
- you4 wen2 kua4 ma3 yu4 guo4 wo3 ， ci3 yi4 xiang3 jun1 fei1 miao3 mang2 。
- shan1 zhong1 cao3 mu4 zui4 yi2 xia4 ， yu3 yu2 yi1 yi1 han2 you1 xiang1 。
- chu2 ying1 ru3 yan4 xue2 fei1 wu3 ， ye4 di3 ya3 zha4 diao4 yuan2 keng1 。
- lan2 gan1 sun3 jue2 sui1 yi3 lao3 ， cui3 cuo4 mei2 xing4 you2 ke3 chang2 。
- yin1 ya2 bi4 dong4 bu2 shou4 shu3 ， gu3 feng1 xi2 xi2 chui1 yi1 liang2 。
- ti2 xie2 wei2 zi3 sao3 pan2 shi2 ， tan2 xiao4 gong4 zuo4 mei2 tai2 cang1 。
- xuan1 hao2 yue4 chu3 xu1 sheng4 zai4 ， yin2 qu3 jia1 ju4 huan2 jin1 xiang1 。

## 注释

## 译文

## 赏析
