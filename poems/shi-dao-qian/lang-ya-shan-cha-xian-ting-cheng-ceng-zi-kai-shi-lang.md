---
id: shi-dao-qian-lang-ya-shan-cha-xian-ting-cheng-ceng-zi-kai-shi-lang
title: 琅琊山茶仙亭呈曾子開侍郎
titlePinyin: lang2 ya2 shan1 cha2 xian1 ting2 cheng2 ceng2 zi3 kai1 shi4 lang2
titleSlug: lang-ya-shan-cha-xian-ting-cheng-ceng-zi-kai-shi-lang
author: 釋道潜
authorPinyin: shi4 dao4 qian2
authorSlug: shi-dao-qian
dynasty: 宋
dynastyPinyin: song4
dynastySlug: song
tags: []
---

## 正文

- 滁山雖僻左，謫宦皆名臣。
- 後先聞數公，卓然皆鳳麟。
- 憶昨紹聖初，譴公俾省循。
- 盛德忘怨悱，虛懷隨屈信。
- 政成思覽眺，興與烟霞親。
- 後車載鄒枚，主客驚路人。
- 逶迤度山谷，導從屏所陳。
- 漁樵許爭席，解后全天真。
- 泠泠庶子泉，味壓康王珍。
- 團團小圓月，色冠閩山春。
- 白足相與飯，溪毛擷青芹。
- 熊魚得兼美，樂事無涯津。
- 花瓷勸引滿，疏瀹貫百神。
- 危亭倚巖阿，榜額獨未新。
- 牧之擅風流，茶仙誇絕倫。
- 相望三百載，公能嗣芳塵。

## 拼音

- chu2 shan1 sui1 pi4 zuo3 ， zhe2 huan4 jie1 ming2 chen2 。
- hou4 xian1 wen2 shu4 gong1 ， zhuo2 ran2 jie1 feng4 lin2 。
- yi4 zuo2 shao4 sheng4 chu1 ， qian3 gong1 bi3 sheng3 xun2 。
- sheng4 de2 wang4 yuan4 fei3 ， xu1 huai2 sui2 qu1 xin4 。
- zheng4 cheng2 si1 lan3 tiao4 ， xing1 yu3 yan1 xia2 qin1 。
- hou4 ju1 zai4 zou1 mei2 ， zhu3 ke4 jing1 lu4 ren2 。
- wei1 yi3 du4 shan1 gu3 ， dao3 cong2 ping2 suo3 chen2 。
- yu2 qiao2 xu1 zheng1 xi2 ， jie3 hou4 quan2 tian1 zhen1 。
- ling2 ling2 shu4 zi3 quan2 ， wei4 ya1 kang1 wang2 zhen1 。
- tuan2 tuan2 xiao3 yuan2 yue4 ， se4 guan1 min3 shan1 chun1 。
- bai2 zu2 xiang1 yu3 fan4 ， xi1 mao2 xie2 qing1 qin2 。
- xiong2 yu2 de2 jian1 mei3 ， le4 shi4 wu2 ya2 jin1 。
- hua1 ci2 quan4 yin3 man3 ， shu1 yue4 guan4 bai3 shen2 。
- wei1 ting2 yi3 yan2 a1 ， bang3 e2 du2 wei4 xin1 。
- mu4 zhi1 shan4 feng1 liu2 ， cha2 xian1 kua1 jue2 lun2 。
- xiang1 wang4 san1 bai3 zai4 ， gong1 neng2 si4 fang1 chen2 。

## 注释

## 译文

## 赏析
