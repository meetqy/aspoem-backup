---
id: shi-dao-qian-zeng-ou-yang-ji-mo-cheng-yi
title: 贈歐陽季默承議
titlePinyin: zeng4 ou1 yang2 ji4 mo4 cheng2 yi4
titleSlug: zeng-ou-yang-ji-mo-cheng-yi
author: 釋道潜
authorPinyin: shi4 dao4 qian2
authorSlug: shi-dao-qian
dynasty: 宋
dynastyPinyin: song4
dynastySlug: song
tags: []
---

## 正文

- 先公跨箕尾，摇曳旋天關。
- 於今二紀餘，肯復來人間。
- 時時對遺編，彷彿窺一斑。
- 夢寐思見之，何從暫追攀。
- 邇來都城裏，忽睹庭中蘭。
- 方寸實驚喜，典刑斯可觀。
- 抱疴一榻上，骨瘦清琅玕。
- 爲余設幽几，氣貌徐以寬。
- 微詞落玉麈，文彩真孔鸞。
- 棣華惜未識，妙譽聞朝端。
- 先公德未泯，四海共仰歎。
- 願言付百世，清風嗣門闌。

## 拼音

- xian1 gong1 kua4 ji1 wei3 ， yao2 ye4 xuan2 tian1 guan1 。
- wu1 jin1 er4 ji4 yu2 ， ken3 fu4 lai2 ren2 jian4 。
- shi2 shi2 dui4 yi2 bian1 ， pang2 fu2 kui1 yi4 ban1 。
- meng4 mei4 si1 jian4 zhi1 ， he2 cong2 zan4 zhui1 pan1 。
- er3 lai2 du1 cheng2 li3 ， hu1 du3 ting2 zhong1 lan2 。
- fang1 cun4 shi2 jing1 xi3 ， dian3 xing2 si1 ke3 guan1 。
- bao4 ke1 yi2 ta4 shang4 ， gu3 shou4 qing1 lang2 gan1 。
- wei2 yu2 she4 you1 ji3 ， qi4 mao4 xu2 yi3 kuan1 。
- wei1 ci2 luo4 yu4 zhu3 ， wen2 cai3 zhen1 kong3 luan2 。
- di4 hua2 xi1 wei4 shi2 ， miao4 yu4 wen2 chao2 duan1 。
- xian1 gong1 de2 wei4 min3 ， si4 hai3 gong4 yang3 tan4 。
- yuan4 yan2 fu4 bai3 shi4 ， qing1 feng1 si4 men2 lan2 。

## 注释

## 译文

## 赏析
