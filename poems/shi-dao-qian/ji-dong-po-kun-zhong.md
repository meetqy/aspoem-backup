---
id: shi-dao-qian-ji-dong-po-kun-zhong
title: 寄東坡昆仲
titlePinyin: ji4 dong1 po1 kun1 zhong4
titleSlug: ji-dong-po-kun-zhong
author: 釋道潜
authorPinyin: shi4 dao4 qian2
authorSlug: shi-dao-qian
dynasty: 宋
dynastyPinyin: song4
dynastySlug: song
tags: []
---

## 正文

- 江南十月天未霜，木梢冉冉猶青蒼。
- 烟沙篁竹媚兩岸，亭午氣候如春陽。
- 吳檣楚柁自紛擾，花鴨鸕鷀殊未忙。
- 深灣野浦望不劇，葦間隠隠聞漁桹。
- 黄昏無雲桂魄滿，一川秀色傾銀潢。
- 何人隔岸弄長笛，吹風渡水聲悲凉。
- 蘭臺故人天一方，美景樂事誰相將。
- 船窗欹枕夜未央，杳杳孤雲空飛揚。

## 拼音

- jiang1 nan2 shi2 yue4 tian1 wei4 shuang1 ， mu4 shao1 ran3 ran3 you2 qing1 cang1 。
- yan1 sha1 huang2 zhu2 mei4 liang3 an4 ， ting2 wu3 qi4 hou4 ru2 chun1 yang2 。
- wu2 qiang2 chu3 tuo2 zi4 fen1 rao3 ， hua1 ya1 lu2 ci2 shu1 wei4 mang2 。
- shen1 wan1 ye3 pu3 wang4 bu2 ju4 ， wei3 jian4 yin3 yin3 wen2 yu2 lang2 。
- huang2 hun1 wu2 yun2 gui4 po4 man3 ， yi4 chuan1 xiu4 se4 qing1 yin2 huang2 。
- he2 ren2 ge2 an4 nong4 chang2 di2 ， chui1 feng1 du4 shui3 sheng1 bei1 liang2 。
- lan2 tai2 gu4 ren2 tian1 yi4 fang1 ， mei3 jing3 le4 shi4 shui2 xiang1 jiang1 。
- chuan2 chuang1 qi1 zhen3 ye4 wei4 yang1 ， yao3 yao3 gu1 yun2 kong1 fei1 yang2 。

## 注释

## 译文

## 赏析
