---
id: shi-dao-qian-ku-shao-you-xue-shi-qi-san
title: 哭少游學士  其三
titlePinyin: ku1 shao3 you2 xue2 shi4     qi2 san1
titleSlug: ku-shao-you-xue-shi-qi-san
author: 釋道潜
authorPinyin: shi4 dao4 qian2
authorSlug: shi-dao-qian
dynasty: 宋
dynastyPinyin: song4
dynastySlug: song
tags: []
---

## 正文

- 瓶盂客京口，彷彿熙寧末。
- 君方駕扁舟，歸來自苕霅。
- 中泠忽相值，傾蓋忘楚越。
- 禪揮龐老鋒，辯鼓子貢舌。
- 連宵極名談，江閣倚清絕。
- 扣檻出黿鼉，時取一笑發。
- 邗溝介淮海，濟濟多俊傑。
- 良辰苦招要，結好從此設。
- 堂堂紫髯翁，道德冠前烈。
- 風流廣文先，烱烱事脩潔。
- 老禪魁叢林，冠蓋趨雜遝。
- 三豪相繼往，墓木葉屢脫。
- 子今復云亡，枯棋愈殘缺。
- 相逢舊好間，悲詫那忍說。
- 明年東下船，繫纜竹西月。
- 茗奠蜀岡南，彈指當永訣。

## 拼音

- ping2 yu2 ke4 jing1 kou3 ， pang2 fu2 xi1 ning2 mo4 。
- jun1 fang1 jia4 pian1 zhou1 ， gui1 lai2 zi4 tiao2 zha4 。
- zhong1 ling2 hu1 xiang1 zhi2 ， qing1 gai4 wang4 chu3 yue4 。
- shan4 hui1 pang2 lao3 feng1 ， bian4 gu3 zi3 gong4 she2 。
- lian2 xiao1 ji2 ming2 tan2 ， jiang1 ge2 yi3 qing1 jue2 。
- kou4 jian4 chu1 yuan2 tuo2 ， shi2 qu3 yi2 xiao4 fa1 。
- han2 gou1 jie4 huai2 hai3 ， ji4 ji4 duo1 jun4 jie2 。
- liang2 chen2 ku3 zhao1 yao4 ， jie2 hao3 cong2 ci3 she4 。
- tang2 tang2 zi3 ran2 weng1 ， dao4 de2 guan1 qian2 lie4 。
- feng1 liu2 guang3 wen2 xian1 ， jiong3 jiong3 shi4 xiu1 jie2 。
- lao3 shan4 kui2 cong2 lin2 ， guan1 gai4 qu1 za2 ta4 。
- san1 hao2 xiang1 ji4 wang3 ， mu4 mu4 ye4 lü3 tuo1 。
- zi3 jin1 fu4 yun2 wang2 ， ku1 qi2 yu4 can2 que1 。
- xiang1 feng2 jiu4 hao3 jian4 ， bei1 cha4 na4 ren3 shuo1 。
- ming2 nian2 dong1 xia4 chuan2 ， xi4 lan3 zhu2 xi1 yue4 。
- ming2 dian4 shu3 gang1 nan2 ， dan4 zhi3 dang1 yong3 jue2 。

## 注释

## 译文

## 赏析
