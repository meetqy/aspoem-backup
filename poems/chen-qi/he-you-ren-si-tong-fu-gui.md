---
id: chen-qi-he-you-ren-si-tong-fu-gui
title: 賀友人絲桐復歸
titlePinyin: he4 you3 ren2 si1 tong2 fu4 gui1
titleSlug: he-you-ren-si-tong-fu-gui
author: 陳起
authorPinyin: chen2 qi3
authorSlug: chen-qi
dynasty: 宋
dynastyPinyin: song4
dynastySlug: song
tags: []
---

## 正文

- 春到牡丹花事闌，惜春約客遊湖山。
- 煙光萬態屬吟思，白石清泉流指間。
- 雙成解后蘭舟駐，索紙大書春草句。
- 成此風流一段奇，樂事百年能幾遇。
- 薄暮歸來雨濕衣，買舟庇此十三徽。
- 小梢愚怮阻人意，客散河梁燈火微。
- 方將清事夸兒婦，桐君羽化無何有。
- 一壺千金何處尋，愁絕瓠巴無措手。
- 要知煩惱所根株，以愛布種當芟除。
- 趙璧既返懽如初，哦詩稱賀敢後歟。

## 拼音

- chun1 dao4 mu3 dan1 hua1 shi4 lan2 ， xi1 chun1 yue1 ke4 you2 hu2 shan1 。
- yan1 guang1 wan4 tai4 shu3 yin2 si1 ， bai2 shi2 qing1 quan2 liu2 zhi3 jian4 。
- shuang1 cheng2 jie3 hou4 lan2 zhou1 zhu4 ， suo3 zhi3 da4 shu1 chun1 cao3 ju4 。
- cheng2 ci3 feng1 liu2 yi2 duan4 qi2 ， le4 shi4 bai3 nian2 neng2 ji1 yu4 。
- bo2 mu4 gui1 lai2 yu3 shi1 yi1 ， mai3 zhou1 bi4 ci3 shi2 san1 hui1 。
- xiao3 shao1 yu2 you1 zu3 ren2 yi4 ， ke4 san4 he2 liang2 deng1 huo3 wei1 。
- fang1 jiang1 qing1 shi4 kua1 er2 fu4 ， tong2 jun1 yu3 hua4 wu2 he2 you3 。
- yi4 hu2 qian1 jin1 he2 chu3 xun2 ， chou2 jue2 hu4 ba1 wu2 cuo4 shou3 。
- yao4 zhi1 fan2 nao3 suo3 gen1 zhu1 ， yi3 ai4 bu4 zhong3 dang1 shan1 chu2 。
- zhao4 bi4 ji4 fan3 huan1 ru2 chu1 ， o4 shi1 cheng1 he4 gan3 hou4 yu2 。

## 注释

## 译文

## 赏析
