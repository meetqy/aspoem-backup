---
id: chen-qi-shi-an-hui-zao-xie-xin-jiu
title: 適安惠糟蟹新酒
titlePinyin: shi4 an1 hui4 zao1 xie4 xin1 jiu3
titleSlug: shi-an-hui-zao-xie-xin-jiu
author: 陳起
authorPinyin: chen2 qi3
authorSlug: chen-qi
dynasty: 宋
dynastyPinyin: song4
dynastySlug: song
tags: []
---

## 正文

- 偉哉無腸公，橫行占江湖。
- 幾欲肆其雄，上山攫於菟。
- 無端四五輩，懷椒尋酒壚。
- 枕藉糟丘下，醉魂呼不甦。
- 尚想橫戈勇，胸次與世殊。
- 開懷風味佳，大丹液膏腴。
- 此寶君所儲，何爲貽老夫。
- 麴生挾之前，爛然陳座隅。
- 當其左持螯，不知竭此壺。
- 酩酊無何鄉，軒冕不關渠。
- 東望歌老饕，前溪梅影疎。

## 拼音

- wei3 zai1 wu2 chang2 gong1 ， heng2 xing2 zhan4 jiang1 hu2 。
- ji1 yu4 si4 qi2 xiong2 ， shang4 shan1 jue2 wu1 tu2 。
- wu2 duan1 si4 wu3 bei4 ， huai2 jiao1 xun2 jiu3 lu2 。
- zhen3 jie4 zao1 qiu1 xia4 ， zui4 hun2 hu1 bu4 su1 。
- shang4 xiang3 heng2 ge1 yong3 ， xiong1 ci4 yu3 shi4 shu1 。
- kai1 huai2 feng1 wei4 jia1 ， da4 dan1 ye4 gao1 yu2 。
- ci3 bao3 jun1 suo3 chu3 ， he2 wei2 yi2 lao3 fu1 。
- qu1 sheng1 xie2 zhi1 qian2 ， lan4 ran2 chen2 zuo4 yu2 。
- dang1 qi2 zuo3 chi2 ao2 ， bu4 zhi1 jie2 ci3 hu2 。
- ming3 ding3 wu2 he2 xiang1 ， xuan1 mian3 bu4 guan1 qu2 。
- dong1 wang4 ge1 lao3 tao1 ， qian2 xi1 mei2 ying3 shu1 。

## 注释

## 译文

## 赏析
