---
id: chen-qi-tong-you-ren-fan-zhou-guo-duan-qiao-deng-shou-xing-jiang-hu-wei-guan-gui-zhou-ting-ke-ou-qing-zhen-ci-yi-shen-shi-fen-de-jiang-zi-feng-ji-ji-da-zhu-xiang-zhi-jian-cheng-zhen-jing-xian-sheng
title: 同友人汎舟過斷橋登壽星江湖偉觀歸舟聽客謳清真詞意甚適分得江字奉寄季大著鄉執兼呈真靜先生
titlePinyin: tong2 you3 ren2 fan4 zhou1 guo4 duan4 qiao2 deng1 shou4 xing1 jiang1 hu2 wei3 guan1 gui1 zhou1 ting1 ke4 ou1 qing1 zhen1 ci2 yi4 shen4 shi4 fen1 de0 jiang1 zi4 feng4 ji4 ji4 da4 zhu4 xiang1 zhi2 jian1 cheng2 zhen1 jing4 xian1 sheng0
titleSlug: tong-you-ren-fan-zhou-guo-duan-qiao-deng-shou-xing-jiang-hu-wei-guan-gui-zhou-ting-ke-ou-qing-zhen-ci-yi-shen-shi-fen-de-jiang-zi-feng-ji-ji-da-zhu-xiang-zhi-jian-cheng-zhen-jing-xian-sheng
author: 陳起
authorPinyin: chen2 qi3
authorSlug: chen-qi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 辛亥仲春將徂兮，有客踵門曰風日流麗，邀余共泛西湖之舽。
- 伋南去而忽西兮，昨之折檻今復飾以成杠。
- 背蘇堤萬絲之綠陰兮，望一簇孤山之青橦。
- 層峰疊嶂巉絕露天巧，珠英琪樹發越地之靈，一聲何處兮鐘撞。
- 篙師告余曰，此壽星古剎。
- 上有奇觀，開宇宙於八窗。
- 捨舟策杖，步步巍峩，謝屐殊勞雙。
- 回廊曲轉忽軒豁，檐飛棟複，青綠交輝。
- 心開目駭，而揖西子之湖，子胥之江。
- 觀者雜遝，儵去儵來。
- 余獨凭欄，境與心會，便欲馭風跨蜿虹。
- 煙雲萬態，客擬狀而運思，羿今老退，且遜銳逄。
- 莊嚴世界，合爪讚歎。
- 要使天下名山夸詠者，睹此奇偉而心降。
- 風寒下山吹欲倒，連呼春酒亟開缸。
- 簫鼓畫船徒自紛耳目，何如美成清絕按新腔。
- 詩成肯對俗子哦，馳介城南寄老龐。

## 拼音

- xin1 hai4 zhong4 chun1 jiang1 cu2 xi1 ， you3 ke4 zhong3 men2 yue1 feng1 ri4 liu2 li2 ， yao1 yu2 gong4 fan4 xi1 hu2 zhi1 pang2 。
- ji2 nan2 qu4 er2 hu1 xi1 xi1 ， zuo2 zhi1 zhe2 jian4 jin1 fu4 shi4 yi3 cheng2 gang4 。
- bei4 su1 di1 wan4 si1 zhi1 lü4 yin1 xi1 ， wang4 yi2 cu4 gu1 shan1 zhi1 qing1 tong2 。
- ceng2 feng1 die2 zhang4 chan2 jue2 lu4 tian1 qiao3 ， zhu1 ying1 qi2 shu4 fa1 yue4 di4 zhi1 ling2 ， yi4 sheng1 he2 chu3 xi1 zhong1 zhuang4 。
- gao1 shi1 gao4 yu2 yue1 ， ci3 shou4 xing1 gu3 cha4 。
- shang4 you3 qi2 guan1 ， kai1 yu3 zhou4 wu1 ba1 chuang1 。
- she3 zhou1 ce4 zhang4 ， bu4 bu4 wei1 e2 ， xie4 ji1 shu1 lao2 shuang1 。
- hui2 lang2 qu3 zhuan3 hu1 xuan1 huo1 ， yan2 fei1 dong4 fu4 ， qing1 lü4 jiao1 hui1 。
- xin1 kai1 mu4 hai4 ， er2 yi1 xi1 zi3 zhi1 hu2 ， zi3 xu1 zhi1 jiang1 。
- guan1 zhe3 za2 ta4 ， shu1 qu4 shu1 lai2 。
- yu2 du2 ping2 lan2 ， jing4 yu3 xin1 hui4 ， bian4 yu4 yu4 feng1 kua4 wan1 hong2 。
- yan1 yun2 wan4 tai4 ， ke4 ni3 zhuang4 er2 yun4 si1 ， yi4 jin1 lao3 tui4 ， qie3 xun4 rui4 pang2 。
- zhuang1 yan2 shi4 jie4 ， he2 zhua3 zan4 tan4 。
- yao4 shi3 tian1 xia4 ming2 shan1 kua1 yong3 zhe3 ， du3 ci3 qi2 wei3 er2 xin1 jiang4 。
- feng1 han2 xia4 shan1 chui1 yu4 dao3 ， lian2 hu1 chun1 jiu3 ji2 kai1 gang1 。
- xiao1 gu3 hua4 chuan2 tu2 zi4 fen1 er3 mu4 ， he2 ru2 mei3 cheng2 qing1 jue2 an4 xin1 qiang1 。
- shi1 cheng2 ken3 dui4 su2 zi3 o4 ， chi2 jie4 cheng2 nan2 ji4 lao3 pang2 。

## 注释

## 译文

## 赏析
