---
id: chen-qi-ku-dan-chi-wang-yin-jun
title: 哭丹池王隠君
titlePinyin: ku1 dan1 chi2 wang2 yin3 jun1
titleSlug: ku-dan-chi-wang-yin-jun
author: 陳起
authorPinyin: chen2 qi3
authorSlug: chen-qi
dynasty: 宋
dynastyPinyin: song4
dynastySlug: song
tags: []
---

## 正文

- 憶昔相逢初，一見即刮目。
- 出處雖不齊，椒蘭則同馥。
- 論心到極處，情愛逾骨肉。
- 十年傳成癖，搰搰閉門讀。
- 高志尊所傳，而肯曲從俗。
- 抱此奇特操，平步可金玉。
- 況復同窗友，槐庭秉鈞軸。
- 事有反所料，軒冕笑羈束。
- 縉雲邈千里，訪道求辟穀。
- 食棗懷安期，竊桃小方朔。
- 平生精進心，自可登仙錄。
- 一著偶失算，九書無復續。
- 洞霄有猿號，丹池無鶴浴。
- 昨病失會葬，生芻東望哭。

## 拼音

- yi4 xi1 xiang1 feng2 chu1 ， yi2 jian4 ji2 gua1 mu4 。
- chu1 chu3 sui1 bu4 qi2 ， jiao1 lan2 ze2 tong2 fu4 。
- lun4 xin1 dao4 ji2 chu3 ， qing2 ai4 yu2 gu3 rou4 。
- shi2 nian2 chuan2 cheng2 pi3 ， hu2 hu2 bi4 men2 du2 。
- gao1 zhi4 zun1 suo3 chuan2 ， er2 ken3 qu3 cong2 su2 。
- bao4 ci3 qi2 te4 cao1 ， ping2 bu4 ke3 jin1 yu4 。
- kuang4 fu4 tong2 chuang1 you3 ， huai2 ting2 bing3 jun1 zhou2 。
- shi4 you3 fan3 suo3 liao4 ， xuan1 mian3 xiao4 ji1 shu4 。
- jin4 yun2 miao3 qian1 li3 ， fang3 dao4 qiu2 pi4 gu3 。
- shi2 zao3 huai2 an1 qi1 ， qie4 tao2 xiao3 fang1 shuo4 。
- ping2 sheng1 jing1 jin4 xin1 ， zi4 ke3 deng1 xian1 lu4 。
- yi2 zhu4 ou3 shi1 suan4 ， jiu3 shu1 wu2 fu4 xu4 。
- dong4 xiao1 you3 yuan2 hao4 ， dan1 chi2 wu2 he4 yu4 。
- zuo2 bing4 shi1 hui4 zang4 ， sheng1 chu2 dong1 wang4 ku1 。

## 注释

## 译文

## 赏析
