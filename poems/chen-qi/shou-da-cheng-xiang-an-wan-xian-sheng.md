---
id: chen-qi-shou-da-cheng-xiang-an-wan-xian-sheng
title: 壽大丞相安晚先生
titlePinyin: shou4 da4 cheng2 xiang4 an1 wan3 xian1 sheng0
titleSlug: shou-da-cheng-xiang-an-wan-xian-sheng
author: 陳起
authorPinyin: chen2 qi3
authorSlug: chen-qi
dynasty: 宋
dynastyPinyin: song4
dynastySlug: song
tags: []
---

## 正文

- 嵯峨補陀山，下視海水流。
- 風波定以梢，穩穩濟川舟。
- 皇穹祐炎祚，黍稌慶有秋。
- 繄誰致此祥，上相今伊周。
- 赫赫命世賢，師道輔前旒。
- 暨湯同格天，康濟仰廟謀。
- 向來三邊塵，化作和氣游。
- 橫戈枕月戍，擊壤歌西疇。
- 小春明日是，泰階射斗牛。
- 見說老人星，交曜光九州。
- 宣勸下紫宸，雕盤羅珍羞。
- 北禁詔墨香，昌熾頌魯侯。
- 鯫生戴厚恩，一詩何能酬。
- 擬辦八千首，從今歲歲投。

## 拼音

- cuo2 e2 bu3 tuo2 shan1 ， xia4 shi4 hai3 shui3 liu2 。
- feng1 bo1 ding4 yi3 shao1 ， wen3 wen3 ji4 chuan1 zhou1 。
- huang2 qiong2 you4 yan2 zuo4 ， shu3 tu2 qing4 you3 qiu1 。
- yi1 shui2 zhi4 ci3 xiang2 ， shang4 xiang1 jin1 yi1 zhou1 。
- he4 he4 ming4 shi4 xian2 ， shi1 dao4 fu3 qian2 liu2 。
- ji4 tang1 tong2 ge2 tian1 ， kang1 ji4 yang3 miao4 mou2 。
- xiang4 lai2 san1 bian1 chen2 ， hua4 zuo4 he2 qi4 you2 。
- heng2 ge1 zhen3 yue4 shu4 ， ji1 rang3 ge1 xi1 chou2 。
- xiao3 chun1 ming2 ri4 shi4 ， tai4 jie1 she4 dou4 niu2 。
- jian4 shuo1 lao3 ren2 xing1 ， jiao1 yao4 guang1 jiu3 zhou1 。
- xuan1 quan4 xia4 zi3 chen2 ， diao1 pan2 luo2 zhen1 xiu1 。
- bei3 jin4 zhao4 mo4 xiang1 ， chang1 chi4 song4 lu3 hou2 。
- zou1 sheng1 dai4 hou4 en1 ， yi4 shi1 he2 neng2 chou2 。
- ni3 ban4 ba1 qian1 shou3 ， cong2 jin1 sui4 sui4 tou2 。

## 注释

## 译文

## 赏析
