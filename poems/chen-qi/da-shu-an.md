---
id: chen-qi-da-shu-an
title: 答熟庵
titlePinyin: da2 shu2 an1
titleSlug: da-shu-an
author: 陳起
authorPinyin: chen2 qi3
authorSlug: chen-qi
dynasty: 宋
dynastyPinyin: song4
dynastySlug: song
tags: []
---

## 正文

- 昨宵約月臨西池，冰蟾不至鶉火飛。
- 歸來一室白於晝，乃是新詩光陸離。
- 當年應剖瓊蚌腹，不然何以明於燭。
- 細窺字字欲走盤，三復庵名悟圓熟。
- 一片情田萬古耕，有年能得幾書經。
- 小疵終是未全稔，孰若先生耨穫精。
- 南窗寄傲遂初欲，移石畦蘭更紉菊。
- 茶烟細雜玉爐沉，研影凈涵金井淥。
- 林下今纔見一人，却疑圖任思舊臣。
- 自昔東山豈終隠，似聞鸞詔下蒼旻。

## 拼音

- zuo2 xiao1 yue1 yue4 lin2 xi1 chi2 ， bing1 chan2 bu2 zhi4 chun2 huo3 fei1 。
- gui1 lai2 yi2 shi4 bai2 wu1 zhou4 ， nai3 shi4 xin1 shi1 guang1 lu4 li2 。
- dang1 nian2 ying1 pou1 qiong2 bang4 fu4 ， bu4 ran2 he2 yi3 ming2 wu1 zhu2 。
- xi4 kui1 zi4 zi4 yu4 zou3 pan2 ， san1 fu4 an1 ming2 wu4 yuan2 shu2 。
- yi2 pian4 qing2 tian2 wan4 gu3 geng1 ， you3 nian2 neng2 de2 ji1 shu1 jing1 。
- xiao3 ci1 zhong1 shi4 wei4 quan2 ren3 ， shu2 ruo4 xian1 sheng0 nou4 huo4 jing1 。
- nan2 chuang1 ji4 ao4 sui4 chu1 yu4 ， yi2 shi2 qi2 lan2 geng4 ren4 ju2 。
- cha2 yan1 xi4 za2 yu4 lu2 chen2 ， yan2 ying3 jing4 han2 jin1 jing3 lu4 。
- lin2 xia4 jin1 cai2 jian4 yi4 ren2 ， que4 yi2 tu2 ren4 si1 jiu4 chen2 。
- zi4 xi1 dong1 shan1 qi3 zhong1 yin3 ， si4 wen2 luan2 zhao4 xia4 cang1 min2 。

## 注释

## 译文

## 赏析
