---
id: chen-qi-yi-yi-zhai-ceng-xian-sheng-shi-fa-yue-neng-yi-wu-qing-zuo-you-qing-zi-xiong-ju-yi-jian-jiao-jian-shi-xue-shi-ru-xue-shan-zhi-ju-ci-yun-sheng-xie
title: 以毅齋曾先生詩法曰能以無情作有情子熊舉以見教兼示學詩如學禪之句次韻聲謝
titlePinyin: yi3 yi4 zhai1 ceng2 xian1 sheng0 shi1 fa3 yue1 neng2 yi3 wu2 qing2 zuo4 you3 qing2 zi3 xiong2 ju3 yi3 jian4 jiao4 jian1 shi4 xue2 shi1 ru2 xue2 shan4 zhi1 ju4 ci4 yun4 sheng1 xie4
titleSlug: yi-yi-zhai-ceng-xian-sheng-shi-fa-yue-neng-yi-wu-qing-zuo-you-qing-zi-xiong-ju-yi-jian-jiao-jian-shi-xue-shi-ru-xue-shan-zhi-ju-ci-yun-sheng-xie
author: 陳起
authorPinyin: chen2 qi3
authorSlug: chen-qi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 西禪欲南闡，胡僧越海來。
- 一蹴嵩山雲，支分五岐開。
- 逢人問靈源，要識老牛胎。
- 半生苦迷此，所見祇瞢哉。
- 有時面壁求，眼底仍飛埃。
- 誰知機湊到，却自詩中回。
- 無中寫出有，金枝生蒿萊。
- 再拜先生語，段段空中裁。
- 當此意會處，高唱還自咍。
- 如得合浦珠，如獲荆山瑰。
- 方信春力到，無地匝蒼苔。
- 可憐思花人，區區羯鼓催。
- 我今得密旨，敢熄爐中灰。
- 瓣香爲南豐，用酬開靈臺。

## 拼音

- xi1 shan4 yu4 nan2 chan3 ， hu2 seng1 yue4 hai3 lai2 。
- yi2 cu4 song1 shan1 yun2 ， zhi1 fen1 wu3 qi2 kai1 。
- feng2 ren2 wen4 ling2 yuan2 ， yao4 shi2 lao3 niu2 tai1 。
- ban4 sheng1 ku3 mi2 ci3 ， suo3 jian4 qi2 meng2 zai1 。
- you3 shi2 mian4 bi4 qiu2 ， yan3 di3 reng2 fei1 ai1 。
- shui2 zhi1 ji1 cou4 dao4 ， que4 zi4 shi1 zhong1 hui2 。
- wu2 zhong1 xie3 chu1 you3 ， jin1 zhi1 sheng1 hao1 lai2 。
- zai4 bai4 xian1 sheng0 yu3 ， duan4 duan4 kong1 zhong1 cai2 。
- dang1 ci3 yi4 hui4 chu3 ， gao1 chang4 huan2 zi4 hai1 。
- ru2 de2 he2 pu3 zhu1 ， ru2 huo4 jing1 shan1 gui1 。
- fang1 xin4 chun1 li4 dao4 ， wu2 di4 za1 cang1 tai2 。
- ke3 lian2 si1 hua1 ren2 ， qu1 qu1 jie2 gu3 cui1 。
- wo3 jin1 de2 mi4 zhi3 ， gan3 xi1 lu2 zhong1 hui1 。
- ban4 xiang1 wei2 nan2 feng1 ， yong4 chou2 kai1 ling2 tai2 。

## 注释

## 译文

## 赏析
