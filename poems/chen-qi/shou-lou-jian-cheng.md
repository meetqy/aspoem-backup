---
id: chen-qi-shou-lou-jian-cheng
title: 壽樓監丞
titlePinyin: shou4 lou2 jian1 cheng2
titleSlug: shou-lou-jian-cheng
author: 陳起
authorPinyin: chen2 qi3
authorSlug: chen-qi
dynasty: 宋
dynastyPinyin: song4
dynastySlug: song
tags: []
---

## 正文

- 十洲三島日月長，殷紅軟紫秋更香。
- 銀河倒浸珊瑚冷，十二樓高玉露瀼。
- 九老仙都在何許，縹緲五雲鸞對舞。
- 璇臺寶榭居者誰，迺是仙翁宣獻府。
- 芙蓉爲城桂爲房，商盤周鼎東西廂。
- 牙籤漆玉紛寶墨，未數人間集古堂。
- 中有一仙炯雙目，清於秋月溫如玉。
- 盡得仙翁肘後傳，千古韋經播餘馥。
- 環珮鏘鏘侍玉墀，補天妙手帝所知。
- 三十六宮煥王度，涉筆五工勞設施。
- 八極遨遊思汗漫，山川先向峨眉翫。
- 江風千里月一輪，亟上崚嶒快分半。
- 風煙入興知幾詩，鳳鳴鵾化今其時。
- 是誰紀德道旁石，重見邦人歌海沂。
- 登龍元是當年客，再遇江城頭盡白。
- 懷思每與阿戎談，清賞敢忘今阮籍。
- 雙星佳會又兼旬，崧高此日曾生申。
- 東樓瑞彩接南極，長生籙鏤黄金文。
- 和仲吹商酌璇斗，白苧西風小垂手。
- 幅巾醉倚漆園椿，人比靈椿更長久。
- 我公自是天上人，商之霖雨虞卿雲。
- 姑溪父老不余聽，謂是聖宋之景星。

## 拼音

- shi2 zhou1 san1 dao3 ri4 yue4 chang2 ， yin1 hong2 ruan3 zi3 qiu1 geng4 xiang1 。
- yin2 he2 dao3 jin4 shan1 hu2 leng3 ， shi2 er4 lou2 gao1 yu4 lu4 rang2 。
- jiu3 lao3 xian1 du1 zai4 he2 xu1 ， piao3 miao3 wu3 yun2 luan2 dui4 wu3 。
- xuan2 tai2 bao3 xie4 ju1 zhe3 shui2 ， nai3 shi4 xian1 weng1 xuan1 xian4 fu3 。
- fu2 rong2 wei2 cheng2 gui4 wei2 fang2 ， shang1 pan2 zhou1 ding3 dong1 xi1 xiang1 。
- ya2 qian1 qi1 yu4 fen1 bao3 mo4 ， wei4 shu4 ren2 jian4 ji2 gu3 tang2 。
- zhong1 you3 yi4 xian1 jiong3 shuang1 mu4 ， qing1 wu1 qiu1 yue4 wen1 ru2 yu4 。
- jin4 de2 xian1 weng1 zhou3 hou4 chuan2 ， qian1 gu3 wei2 jing1 bo1 yu2 fu4 。
- huan2 pei4 qiang1 qiang1 shi4 yu4 chi2 ， bu3 tian1 miao4 shou3 di4 suo3 zhi1 。
- san1 shi2 liu4 gong1 huan4 wang2 du4 ， she4 bi3 wu3 gong1 lao2 she4 shi1 。
- ba1 ji2 ao2 you2 si1 han4 man4 ， shan1 chuan1 xian1 xiang4 e2 mei2 wan2 。
- jiang1 feng1 qian1 li3 yue4 yi1 lun2 ， ji2 shang4 ling2 ceng2 kuai4 fen1 ban4 。
- feng1 yan1 ru4 xing1 zhi1 ji1 shi1 ， feng4 ming2 kun1 hua4 jin1 qi2 shi2 。
- shi4 shui2 ji4 de2 dao4 pang2 shi2 ， zhong4 jian4 bang1 ren2 ge1 hai3 yi2 。
- deng1 long2 yuan2 shi4 dang1 nian2 ke4 ， zai4 yu4 jiang1 cheng2 tou2 jin4 bai2 。
- huai2 si1 mei3 yu3 a1 rong2 tan2 ， qing1 shang3 gan3 wang4 jin1 ruan3 ji2 。
- shuang1 xing1 jia1 hui4 you4 jian1 xun2 ， song1 gao1 ci3 ri4 ceng2 sheng1 shen1 。
- dong1 lou2 rui4 cai3 jie1 nan2 ji2 ， chang2 sheng1 lu4 lou4 huang2 jin1 wen2 。
- he2 zhong4 chui1 shang1 zhuo2 xuan2 dou4 ， bai2 zhu4 xi1 feng1 xiao3 chui2 shou3 。
- fu2 jin1 zui4 yi3 qi1 yuan2 chun1 ， ren2 bi3 ling2 chun1 geng4 chang2 jiu3 。
- wo3 gong1 zi4 shi4 tian1 shang4 ren2 ， shang1 zhi1 lin2 yu3 yu2 qing1 yun2 。
- gu1 xi1 fu4 lao3 bu4 yu2 ting1 ， wei4 shi4 sheng4 song4 zhi1 jing3 xing1 。

## 注释

## 译文

## 赏析
