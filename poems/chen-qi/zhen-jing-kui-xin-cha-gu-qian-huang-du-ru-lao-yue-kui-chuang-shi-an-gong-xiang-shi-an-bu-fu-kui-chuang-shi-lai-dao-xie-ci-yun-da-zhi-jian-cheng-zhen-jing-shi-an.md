---
id: chen-qi-zhen-jing-kui-xin-cha-gu-qian-huang-du-ru-lao-yue-kui-chuang-shi-an-gong-xiang-shi-an-bu-fu-kui-chuang-shi-lai-dao-xie-ci-yun-da-zhi-jian-cheng-zhen-jing-shi-an
title: 真靜饋新茶菰乾黄獨乳酪約葵窗適安共享適安不赴葵窗詩來道謝次韻答之兼呈真靜適安
titlePinyin: zhen1 jing4 kui4 xin1 cha2 gu1 qian2 huang2 du2 ru3 lao4 yue1 kui2 chuang1 shi4 an1 gong4 xiang3 shi4 an1 bu2 fu4 kui2 chuang1 shi1 lai2 dao4 xie4 ci4 yun4 da2 zhi1 jian1 cheng2 zhen1 jing4 shi4 an1
titleSlug: zhen-jing-kui-xin-cha-gu-qian-huang-du-ru-lao-yue-kui-chuang-shi-an-gong-xiang-shi-an-bu-fu-kui-chuang-shi-lai-dao-xie-ci-yun-da-zhi-jian-cheng-zhen-jing-shi-an
author: 陳起
authorPinyin: chen2 qi3
authorSlug: chen-qi
dynasty: 宋
dynastyPinyin: song4
dynastySlug: song
tags: []
---

## 正文

- 千載靖節翁，秫向公田種。
- 萬鍾於我何，肯戀五斗俸。
- 長歌歸去來，田園聊自奉。
- 高蹈世莫儔，器局小管仲。
- 嗟余昧於時，退思心每痛。
- 世人不我知，小畦親抱甕。
- 唯有竹宮仙，時復致一供。
- 四清山中珍，凡目爲之動。
- 黄獨前未識，勿誚仲宣憃。
- 春茗摘新芽，秋菰懷舊葑。
- 江南貴乳酪，此意兼金重。
- 得君同下箸，詩來再三諷。
- 韻意兩相高，文史歎足用。
- 續貂愧狗尾，敢與賢者共。
- 語奚較工拙，年來此心縱。
- 軟飽黑甜餘，無復春草夢。
- 可人招不來，屬篇亟持送。

## 拼音

- qian1 zai4 jing4 jie2 weng1 ， shu2 xiang4 gong1 tian2 zhong3 。
- wan4 zhong1 wu1 wo3 he2 ， ken3 lian4 wu3 dou3 feng4 。
- chang2 ge1 gui1 qu4 lai2 ， tian2 yuan2 liao2 zi4 feng4 。
- gao1 dao3 shi4 mo4 chou2 ， qi4 ju2 xiao3 guan3 zhong4 。
- jie1 yu2 mei4 wu1 shi2 ， tui4 si1 xin1 mei3 tong4 。
- shi4 ren2 bu4 wo3 zhi1 ， xiao3 qi2 qin1 bao4 weng4 。
- wei2 you3 zhu2 gong1 xian1 ， shi2 fu4 zhi4 yi2 gong4 。
- si4 qing1 shan1 zhong1 zhen1 ， fan2 mu4 wei2 zhi1 dong4 。
- huang2 du2 qian2 wei4 shi2 ， wu4 qiao4 zhong4 xuan1 chong1 。
- chun1 ming2 zhai1 xin1 ya2 ， qiu1 gu1 huai2 jiu4 feng1 。
- jiang1 nan2 gui4 ru3 lao4 ， ci3 yi4 jian1 jin1 zhong4 。
- de2 jun1 tong2 xia4 zhu4 ， shi1 lai2 zai4 san1 feng3 。
- yun4 yi4 liang3 xiang1 gao1 ， wen2 shi3 tan4 zu2 yong4 。
- xu4 diao1 kui4 gou3 wei3 ， gan3 yu3 xian2 zhe3 gong4 。
- yu3 xi1 jiao4 gong1 zhuo1 ， nian2 lai2 ci3 xin1 zong4 。
- ruan3 bao3 hei1 tian2 yu2 ， wu2 fu4 chun1 cao3 meng4 。
- ke3 ren2 zhao1 bu4 lai2 ， shu3 pian1 ji2 chi2 song4 。

## 注释

## 译文

## 赏析
