---
id: chen-qi-deng-hua-xi-jian-xi-lin
title: 燈花戲簡西鄰
titlePinyin: deng1 hua1 xi4 jian3 xi1 lin2
titleSlug: deng-hua-xi-jian-xi-lin
author: 陳起
authorPinyin: chen2 qi3
authorSlug: chen-qi
dynasty: 宋
dynastyPinyin: song4
dynastySlug: song
tags: []
---

## 正文

- 西鄰逸韻偕秋清，瑶琴曾許月下聽。
- 神馳吟境日復日，金飈轉矣寒此盟。
- 昨夕相逢再有約，六花飛時湖上行。
- 短檠不密泄此意，煇煌粟粟攢金英。
- 鬨堂一笑前未睹，信手閒閲燈花經。
- 一主飲席設林麓，一主盍簪獲良朋。
- 便欲牋天檄滕六，銀盃逐馬快此情。
- 曉來喜見萬瓦白，迺是天宇清霜明。
- 得非分薄誤燈花，還復燈花戲老兄。

## 拼音

- xi1 lin2 yi4 yun4 xie2 qiu1 qing1 ， yao2 qin2 ceng2 xu1 yue4 xia4 ting1 。
- shen2 chi2 yin2 jing4 ri4 fu4 ri4 ， jin1 biao1 zhuan3 yi3 han2 ci3 meng2 。
- zuo2 xi1 xiang1 feng2 zai4 you3 yue1 ， liu4 hua1 fei1 shi2 hu2 shang4 xing2 。
- duan3 qing2 bu2 mi4 xie4 ci3 yi4 ， hui1 huang2 su4 su4 zan3 jin1 ying1 。
- hong4 tang2 yi2 xiao4 qian2 wei4 du3 ， xin4 shou3 xian2 yue4 deng1 hua1 jing1 。
- yi4 zhu3 yin3 xi2 she4 lin2 lu4 ， yi4 zhu3 he2 zan1 huo4 liang2 peng2 。
- bian4 yu4 jian1 tian1 xi2 teng2 liu4 ， yin2 bei1 zhu2 ma3 kuai4 ci3 qing2 。
- xiao3 lai2 xi3 jian4 wan4 wa3 bai2 ， nai3 shi4 tian1 yu3 qing1 shuang1 ming2 。
- de2 fei1 fen4 bao2 wu4 deng1 hua1 ， huan2 fu4 deng1 hua1 xi4 lao3 xiong1 。

## 注释

## 译文

## 赏析
