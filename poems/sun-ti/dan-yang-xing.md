---
id: sun-ti-dan-yang-xing
title: 丹陽行
titlePinyin: dan1 yang2 xing2
titleSlug: dan-yang-xing
author: 孫逖
authorPinyin: sun1 ti4
authorSlug: sun-ti
dynasty: 唐
dynastyPinyin: tang2
dynastySlug: tang
tags: []
---

## 正文

- 丹陽古郡洞庭陰，落日扁舟此路尋。
- 傳是東南舊都處，金陵中斷碧江深。
- 在昔風塵起，京都亂如燬。
- 雙闕戎虜間，千門戰場裏。
- 傳聞一馬化爲龍，南渡衣冠亦願從。
- 石頭橫帝里，京口拒戎鋒。
- 青楓林下迴天蹕，杜若洲前轉國容。
- 都門不見河陽樹，輦道唯聞建業鐘。
- 中原悠悠幾千里，欲掃欃槍未云已。
- 英雄傾奪何紛然，一盛一衰如逝川。
- 可憐宮觀重江裏，金鏡相傳三百年。
- 自從龍見聖人出，六合車書混爲一。
- 昔年王氣今何在，併向長安就堯日。
- 荆榛古木閉荒阡，共道繁華不復全。
- 赤縣唯餘江樹月，黃圖半入海人煙。
- 暮來山水登臨遍，覽古愁吟淚如霰。
- 唯有空城多白雲，春風淡蕩無人見。

## 拼音

- dan1 yang2 gu3 jun4 dong4 ting2 yin1 ， luo4 ri4 pian1 zhou1 ci3 lu4 xun2 。
- chuan2 shi4 dong1 nan2 jiu4 dou1 chu3 ， jin1 ling2 zhong1 duan4 bi4 jiang1 shen1 。
- zai4 xi1 feng1 chen2 qi3 ， jing1 du1 luan4 ru2 hui3 。
- shuang1 que4 rong2 lu3 jian4 ， qian1 men2 zhan4 chang3 li3 。
- chuan2 wen2 yi4 ma3 hua4 wei2 long2 ， nan2 du4 yi1 guan1 yi4 yuan4 cong2 。
- shi2 tou2 heng2 di4 li3 ， jing1 kou3 ju4 rong2 feng1 。
- qing1 feng1 lin2 xia4 hui2 tian1 bi4 ， du4 ruo4 zhou1 qian2 zhuan3 guo2 rong2 。
- dou1 men2 bu2 jian4 he2 yang2 shu4 ， nian3 dao4 wei2 wen2 jian4 ye4 zhong1 。
- zhong1 yuan2 you1 you1 ji1 qian1 li3 ， yu4 sao3 chan2 qiang1 wei4 yun2 yi3 。
- ying1 xiong2 qing1 duo2 he2 fen1 ran2 ， yi2 sheng4 yi4 shuai1 ru2 shi4 chuan1 。
- ke3 lian2 gong1 guan1 zhong4 jiang1 li3 ， jin1 jing4 xiang1 chuan2 san1 bai3 nian2 。
- zi4 cong2 long2 jian4 sheng4 ren2 chu1 ， liu4 he2 ju1 shu1 hun4 wei2 yi1 。
- xi1 nian2 wang2 qi4 jin1 he2 zai4 ， bing4 xiang4 chang2 an1 jiu4 yao2 ri4 。
- jing1 zhen1 gu3 mu4 bi4 huang1 qian1 ， gong4 dao4 fan2 hua2 bu2 fu4 quan2 。
- chi4 xian4 wei2 yu2 jiang1 shu4 yue4 ， huang2 tu2 ban4 ru4 hai3 ren2 yan1 。
- mu4 lai2 shan1 shui3 deng1 lin2 bian4 ， lan3 gu3 chou2 yin2 lei4 ru2 xian4 。
- wei2 you3 kong1 cheng2 duo1 bai2 yun2 ， chun1 feng1 dan4 dang4 wu2 ren2 jian4 。

## 注释

## 译文

## 赏析
