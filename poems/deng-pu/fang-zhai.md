---
id: deng-pu-fang-zhai
title: 舫齋
titlePinyin: fang3 zhai1
titleSlug: fang-zhai
author: 鄧朴
authorPinyin: deng4 pu3
authorSlug: deng-pu
dynasty: 宋
dynastyPinyin: song4
dynastySlug: song
tags: []
---

## 正文

- 悶悶之暑不可耐，走馬來尋靈跡怪。
- 山深樹老龍屈蟠，洞闊雲寒鼠飛敗。
- 嶄然角立九關鎖，勢鑠晴空生險隘。
- 流泉奔蕩一聲雷，倒擘懸崖舞澎湃。
- 上巖拖下水晶簾，下巖擊碎瑠瓈派。
- 天風吹作六月寒，辟易精神心膽快。
- 宜搜得此天下奇，恍然坐我神仙界。
- 雖與金樽映翠杓，亦有山肴供晚嘬。
- 解衣磅礴舞翠閣，筆端寫作詩中畫。

## 拼音

- men4 men4 zhi1 shu3 bu4 ke3 nai4 ， zou3 ma3 lai2 xun2 ling2 ji4 guai4 。
- shan1 shen1 shu4 lao3 long2 qu1 pan2 ， dong4 kuo4 yun2 han2 shu3 fei1 bai4 。
- zhan3 ran2 jiao3 li4 jiu3 guan1 suo3 ， shi4 shuo4 qing2 kong1 sheng1 xian3 ai4 。
- liu2 quan2 ben1 dang4 yi4 sheng1 lei2 ， dao3 bo4 xuan2 ya2 wu3 peng2 pai4 。
- shang4 yan2 tuo1 xia4 shui3 jing1 lian2 ， xia4 yan2 ji1 sui4 liu2 li2 pai4 。
- tian1 feng1 chui1 zuo4 liu4 yue4 han2 ， pi4 yi4 jing1 shen2 xin1 dan3 kuai4 。
- yi2 sou1 de2 ci3 tian1 xia4 qi2 ， huang3 ran2 zuo4 wo3 shen2 xian1 jie4 。
- sui1 yu3 jin1 zun1 ying4 cui4 shao2 ， yi4 you3 shan1 yao2 gong4 wan3 zuo1 。
- jie3 yi1 pang2 bo2 wu3 cui4 ge2 ， bi3 duan1 xie3 zuo4 shi1 zhong1 hua4 。

## 注释

## 译文

## 赏析
