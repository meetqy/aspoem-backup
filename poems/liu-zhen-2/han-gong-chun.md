---
id: liu-zhen-2-han-gong-chun
title: 汉宫春
titlePinyin: han4 gong1 chun1
titleSlug: han-gong-chun
author: 刘镇2
authorPinyin: liu2 zhen4 2
authorSlug: liu-zhen-2
dynasty: 宋
dynastyPinyin: song4
dynastySlug: song
tags: []
---

## 正文

- 日软风柔，望暖红连岛，晴绿平川。
- 寻芳拾蕊，胜伴陌上鲜妍。
- 玉骢归路，记青门、曾堕吟鞭。
- 人去后，庭花弄影，一帘香月娟娟。
- 追念旧游何在，叹佳期虚度，锦瑟华年。
- 博山夜来烬冷，谁换沈烟。
- 屏帏半掩，奈梦云、不到愁边。
- 春易老，相思无据，闲情分付鱼笺。

## 拼音

- ri4 ruan3 feng1 rou2 ， wang4 nuan3 hong2 lian2 dao3 ， qing2 lü4 ping2 chuan1 。
- xun2 fang1 shi2 rui3 ， sheng4 ban4 mo4 shang4 xian1 yan2 。
- yu4 cong1 gui1 lu4 ， ji4 qing1 men2 、 ceng2 duo4 yin2 bian1 。
- ren2 qu4 hou4 ， ting2 hua1 nong4 ying3 ， yi4 lian2 xiang1 yue4 juan1 juan1 。
- zhui1 nian4 jiu4 you2 he2 zai4 ， tan4 jia1 qi1 xu1 du4 ， jin3 se4 hua2 nian2 。
- bo2 shan1 ye4 lai2 jin4 leng3 ， shui2 huan4 shen3 yan1 。
- ping2 wei2 ban4 yan3 ， nai4 meng4 yun2 、 bu2 dao4 chou2 bian1 。
- chun1 yi4 lao3 ， xiang1 si1 wu2 ju4 ， xian2 qing2 fen1 fu4 yu2 jian1 。

## 注释

## 译文

## 赏析
