---
id: qiang-zhi-quan-shang-ren-hua-mu-dan
title: 泉上人畫牡丹
titlePinyin: quan2 shang4 ren2 hua4 mu3 dan1
titleSlug: quan-shang-ren-hua-mu-dan
author: 强至
authorPinyin: qiang2 zhi4
authorSlug: qiang-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 芳樹不合生深堂，座上似已聞生香。
- 乃知丹青逼造化，獨有真假爭毫芒。
- 枝外霏微包雨露，筆迹淋漓濕縑素。
- 遊蜂蛺蝶頻往來，今日經營知汝誤。
- 蜀川趙昌妙花樹，前後無人昌獨步。
- 師今合昌成一人，畫手紛紛那敢措。
- 上人筆下如有神，一掃欲空西洛春。
- 姚黄魏紫色憔悴，自覺筆假勝天真。
- 天工栽花苦榮謝，畫工運巧無冬夏。
- 天工巧極誰論價，輸帛傾金只酬畫。
- 將令世俗尊造化，呼僮捲障不復掛。

## 拼音

- fang1 shu4 bu4 he2 sheng1 shen1 tang2 ， zuo4 shang4 si4 yi3 wen2 sheng1 xiang1 。
- nai3 zhi1 dan1 qing1 bi1 zao4 hua4 ， du2 you3 zhen1 jia3 zheng1 hao2 mang2 。
- zhi1 wai4 fei1 wei1 bao1 yu3 lu4 ， bi3 ji4 lin2 li2 shi1 jian1 su4 。
- you2 feng1 jia2 die2 bin1 wang3 lai2 ， jin1 ri4 jing1 ying2 zhi1 ru3 wu4 。
- shu3 chuan1 zhao4 chang1 miao4 hua1 shu4 ， qian2 hou4 wu2 ren2 chang1 du2 bu4 。
- shi1 jin1 he2 chang1 cheng2 yi4 ren2 ， hua4 shou3 fen1 fen1 na4 gan3 cuo4 。
- shang4 ren2 bi3 xia4 ru2 you3 shen2 ， yi4 sao3 yu4 kong1 xi1 luo4 chun1 。
- yao2 huang2 wei4 zi3 se4 qiao2 cui4 ， zi4 jue2 bi3 jia3 sheng4 tian1 zhen1 。
- tian1 gong1 zai1 hua1 ku3 rong2 xie4 ， hua4 gong1 yun4 qiao3 wu2 dong1 xia4 。
- tian1 gong1 qiao3 ji2 shui2 lun4 jia4 ， shu1 bo2 qing1 jin1 zhi1 chou2 hua4 。
- jiang1 ling4 shi4 su2 zun1 zao4 hua4 ， hu1 tong2 juan3 zhang4 bu2 fu4 gua4 。

## 注释

## 译文

## 赏析
