---
id: qiang-zhi-mai-song-weng
title: 賣松翁
titlePinyin: mai4 song1 weng1
titleSlug: mai-song-weng
author: 强至
authorPinyin: qiang2 zhi4
authorSlug: qiang-zhi
dynasty: 宋
dynastyPinyin: song4
dynastySlug: song
tags: []
---

## 正文

- 窮山老松幹百尺，縱有愛者勢難值。
- 小松聳擢未及丈，何亦冷落守巖石。
- 由來世眼習繁侈，競事妖紅與爛白。
- 往往破産聚名卉，未見有一號松癖。
- 城中有客賣桃李，美價高下隨意得。
- 咄嗟彼叟何爲者，浪負松本窮九陌。
- 行求善價吻欲燥，力弛還立朱門側。
- 過之千百絕一顧，寧復肯許一錢直。
- 音聲猶带澗風澀，顔色尚染嵐煙黑。
- 松材雖良人未見，其奈桃李有春色。
- 嗟哉子計信疏矣，豈宜肩入芳菲域。
- 速培舊土養松幹，待棟明堂柱帝宅。
- 予疑叟非鬻松者，無乃矯世爲所特。
- 衆趨時好逞穠艷，何獨孑孑衒皴碧。
- 群雄馳騁尚譎詐，軻以仁義游六國。
- 時乎釋老肆分籍，愈以原道破群惑。
- 叟乎叟乎予爾知，獨行矯世難爲力。

## 拼音

- qiong2 shan1 lao3 song1 gan4 bai3 chi3 ， zong4 you3 ai4 zhe3 shi4 nan2 zhi2 。
- xiao3 song1 song3 zhuo2 wei4 ji2 zhang4 ， he2 yi4 leng3 luo4 shou3 yan2 shi2 。
- you2 lai2 shi4 yan3 xi2 fan2 chi3 ， jing4 shi4 yao1 hong2 yu3 lan4 bai2 。
- wang3 wang3 po4 chan3 ju4 ming2 hui4 ， wei4 jian4 you3 yi2 hao4 song1 pi3 。
- cheng2 zhong1 you3 ke4 mai4 tao2 li3 ， mei3 jia4 gao1 xia4 sui2 yi4 de2 。
- duo1 jie1 bi3 sou3 he2 wei2 zhe3 ， lang4 fu4 song1 ben3 qiong2 jiu3 mo4 。
- xing2 qiu2 shan4 jia4 wen3 yu4 zao4 ， li4 chi2 huan2 li4 zhu1 men2 ce4 。
- guo4 zhi1 qian1 bai3 jue2 yi2 gu4 ， ning2 fu4 ken3 xu1 yi4 qian2 zhi2 。
- yin1 sheng1 you2 dai4 jian4 feng1 se4 ， yan2 se4 shang4 ran3 lan2 yan1 hei1 。
- song1 cai2 sui1 liang2 ren2 wei4 jian4 ， qi2 nai4 tao2 li3 you3 chun1 se4 。
- jie1 zai1 zi3 ji4 xin4 shu1 yi3 ， qi3 yi2 jian1 ru4 fang1 fei1 yu4 。
- su4 pei2 jiu4 tu3 yang3 song1 gan4 ， dai4 dong4 ming2 tang2 zhu4 di4 zhai2 。
- yu3 yi2 sou3 fei1 yu4 song1 zhe3 ， wu2 nai3 jiao3 shi4 wei2 suo3 te4 。
- zhong4 qu1 shi2 hao3 cheng3 nong2 yan4 ， he2 du2 jie2 jie2 xuan4 cun1 bi4 。
- qun2 xiong2 chi2 cheng3 shang4 jue2 zha4 ， ke1 yi3 ren2 yi4 you2 liu4 guo2 。
- shi2 hu1 shi4 lao3 si4 fen1 ji2 ， yu4 yi3 yuan2 dao4 po4 qun2 huo4 。
- sou3 hu1 sou3 hu1 yu3 er3 zhi1 ， du2 xing2 jiao3 shi4 nan2 wei2 li4 。

## 注释

## 译文

## 赏析
