---
id: qiang-zhi-jing-hua-dui-xue
title: 京華對雪
titlePinyin: jing1 hua2 dui4 xue3
titleSlug: jing-hua-dui-xue
author: 强至
authorPinyin: qiang2 zhi4
authorSlug: qiang-zhi
dynasty: 宋
dynastyPinyin: song4
dynastySlug: song
tags: []
---

## 正文

- 嘉祐歲庚子，長安一尺雪。
- 落地還成冰，后土凍欲裂。
- 出門望天街，層城裹銀闕。
- 健馬載高冠，傍人指夔卨。
- 拜表瑶墀歸，酒面風前熱。
- 萬井莫回頭，窮閻正騷屑。
- 曉突無青煙，饑唇閟殭舌。
- 咄嗟路邊子，未死衣百結。
- 亦有待次人，空囊磨歲月。
- 愁吟徒爾爲，泱漭天地闊。

## 拼音

- jia1 you4 sui4 geng1 zi3 ， chang2 an1 yi4 chi3 xue3 。
- luo4 di4 huan2 cheng2 bing1 ， hou4 tu3 dong4 yu4 lie4 。
- chu1 men2 wang4 tian1 jie1 ， ceng2 cheng2 guo3 yin2 que4 。
- jian4 ma3 zai4 gao1 guan1 ， bang4 ren2 zhi3 kui2 xie4 。
- bai4 biao3 yao2 chi2 gui1 ， jiu3 mian4 feng1 qian2 re4 。
- wan4 jing3 mo4 hui2 tou2 ， qiong2 yan2 zheng4 sao1 xie4 。
- xiao3 tu1 wu2 qing1 yan1 ， ji1 chun2 bi4 jiang1 she2 。
- duo1 jie1 lu4 bian1 zi3 ， wei4 si3 yi1 bai3 jie2 。
- yi4 you3 dai4 ci4 ren2 ， kong1 nang2 mo2 sui4 yue4 。
- chou2 yin2 tu2 er3 wei2 ， yang1 mang3 tian1 di4 kuo4 。

## 注释

## 译文

## 赏析
