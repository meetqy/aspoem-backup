---
id: qiang-zhi-wen-xiang-sheng-chen-zhu-shou
title: 文相生辰祝壽
titlePinyin: wen2 xiang1 sheng1 chen2 zhu4 shou4
titleSlug: wen-xiang-sheng-chen-zhu-shou
author: 强至
authorPinyin: qiang2 zhi4
authorSlug: qiang-zhi
dynasty: 宋
dynastyPinyin: song4
dynastySlug: song
tags: []
---

## 正文

- 盈數號良月，應鍾飛律灰。
- 當年凝間氣，此際毓元台。
- 出契千齡運，居爲百辟魁。
- 智多全德水，位峻冠朝槐。
- 經世雄門盛，熙邦鉅業開。
- 賚商名掩傅，平蔡略輕裴。
- 肅物嚴秋去，充閭慶旦來。
- 最誰興善頌，蒙顧實微才。
- 圭衮榮長享，松筠歲不摧。
- 相階常煥耀，巖石鎮崔嵬。
- 適限縻官句，無緣薦壽杯。
- 應天五福外，更願事康哉。

## 拼音

- ying2 shu4 hao4 liang2 yue4 ， ying1 zhong1 fei1 lü4 hui1 。
- dang1 nian2 ning2 jian4 qi4 ， ci3 ji4 yu4 yuan2 tai2 。
- chu1 qi4 qian1 ling2 yun4 ， ju1 wei2 bai3 pi4 kui2 。
- zhi4 duo1 quan2 de2 shui3 ， wei4 jun4 guan1 chao2 huai2 。
- jing1 shi4 xiong2 men2 sheng4 ， xi1 bang1 ju4 ye4 kai1 。
- lai4 shang1 ming2 yan3 fu4 ， ping2 cai4 lüe4 qing1 pei2 。
- su4 wu4 yan2 qiu1 qu4 ， chong1 lü2 qing4 dan4 lai2 。
- zui4 shui2 xing1 shan4 song4 ， meng2 gu4 shi2 wei1 cai2 。
- gui1 gun3 rong2 chang2 xiang3 ， song1 yun2 sui4 bu4 cui1 。
- xiang1 jie1 chang2 huan4 yao4 ， yan2 shi2 zhen4 cui1 wei2 。
- shi4 xian4 mi2 guan1 ju4 ， wu2 yuan2 jian4 shou4 bei1 。
- ying1 tian1 wu3 fu2 wai4 ， geng4 yuan4 shi4 kang1 zai1 。

## 注释

## 译文

## 赏析
