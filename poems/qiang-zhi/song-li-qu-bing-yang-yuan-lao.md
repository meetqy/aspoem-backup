---
id: qiang-zhi-song-li-qu-bing-yang-yuan-lao
title: 送李去病楊元老
titlePinyin: song4 li3 qu4 bing4 yang2 yuan2 lao3
titleSlug: song-li-qu-bing-yang-yuan-lao
author: 强至
authorPinyin: qiang2 zhi4
authorSlug: qiang-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 君王赫怒超前古，威令風馳奮皇武。
- 將士咸懷敵愾心，桓桓孰可當貔虎。
- 岷峨橫抹西南坤，河池散關當北門。
- 堅城高寨礙飛鳥，天兵百萬方雲屯。
- 給軍自古資巴蜀，接軫連檣轉芻粟。
- 正須將漕得其人，賦役平均軍食足。
- 三分才具超常倫，不獨摛藻追淵雲。
- 究宣德意可預見，抉剔奸蠹蘇疲民。
- 使星入蜀今重應，芒寒色正相輝映。
- 川合東西幾萬家，佇瞻玉節交相慶。
- 行聞盡錄平戎功，給餉正與提兵同。
- 紫泥封詔看西去，歸來聯騎朝王宮。

## 拼音

- jun1 wang2 he4 nu4 chao1 qian2 gu3 ， wei1 ling4 feng1 chi2 fen4 huang2 wu3 。
- jiang1 shi4 xian2 huai2 di2 kai4 xin1 ， huan2 huan2 shu2 ke3 dang1 pi2 hu3 。
- min2 e2 heng2 mo3 xi1 nan2 kun1 ， he2 chi2 san4 guan1 dang1 bei3 men2 。
- jian1 cheng2 gao1 zhai4 ai4 fei1 niao3 ， tian1 bing1 bai3 wan4 fang1 yun2 tun2 。
- gei3 jun1 zi4 gu3 zi1 ba1 shu3 ， jie1 zhen3 lian2 qiang2 zhuan3 chu2 su4 。
- zheng4 xu1 jiang1 cao2 de2 qi2 ren2 ， fu4 yi4 ping2 jun1 jun1 shi2 zu2 。
- san1 fen1 cai2 ju4 chao1 chang2 lun2 ， bu4 du2 chi1 zao3 zhui1 yuan1 yun2 。
- jiu1 xuan1 de2 yi4 ke3 yu4 jian4 ， jue2 ti1 jian1 du4 su1 pi2 min2 。
- shi3 xing1 ru4 shu3 jin1 zhong4 ying1 ， mang2 han2 se4 zheng4 xiang1 hui1 ying4 。
- chuan1 he2 dong1 xi1 ji1 wan4 jia1 ， zhu4 zhan1 yu4 jie2 jiao1 xiang4 qing4 。
- xing2 wen2 jin4 lu4 ping2 rong2 gong1 ， gei3 xiang3 zheng4 yu3 ti2 bing1 tong2 。
- zi3 ni2 feng1 zhao4 kan4 xi1 qu4 ， gui1 lai2 lian2 qi2 chao2 wang2 gong1 。

## 注释

## 译文

## 赏析
