---
id: qiang-zhi-song-zhang-long-tu-fu-yi-zhou
title: 送張龍圖赴益州
titlePinyin: song4 zhang1 long2 tu2 fu4 yi4 zhou1
titleSlug: song-zhang-long-tu-fu-yi-zhou
author: 强至
authorPinyin: qiang2 zhi4
authorSlug: qiang-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 天子首除全蜀尹，近班親問治才長。
- 輔臣皆曰明公可，出守當令遠俗康。
- 擁節兩川曾不擾，剖符千里定爲良。
- 圖書溢目延丹禁，印綬垂腰制一方。
- 紫誥忽來雙雨露，錦城重去五星霜。
- 望塵騎走兒童竹，夾道壺傾父老漿。
- 坐嘯樓臺萬山碧，行春車馬百花香。
- 西南每往臨藩屏，前後多歸入廟堂。
- 那比小侯論歲月，即陪元宰燮陰陽。
- 無勞青史誇京兆，今代成都有趙張。

## 拼音

- tian1 zi3 shou3 chu2 quan2 shu3 yin3 ， jin4 ban1 qin1 wen4 zhi4 cai2 chang2 。
- fu3 chen2 jie1 yue1 ming2 gong1 ke3 ， chu1 shou3 dang1 ling4 yuan3 su2 kang1 。
- yong1 jie2 liang3 chuan1 ceng2 bu4 rao3 ， pou1 fu2 qian1 li3 ding4 wei2 liang2 。
- tu2 shu1 yi4 mu4 yan2 dan1 jin4 ， yin4 shou4 chui2 yao1 zhi4 yi4 fang1 。
- zi3 gao4 hu1 lai2 shuang1 yu3 lu4 ， jin3 cheng2 zhong4 qu4 wu3 xing1 shuang1 。
- wang4 chen2 qi2 zou3 er2 tong2 zhu2 ， jia1 dao4 hu2 qing1 fu4 lao3 jiang1 。
- zuo4 xiao4 lou2 tai2 wan4 shan1 bi4 ， xing2 chun1 ju1 ma3 bai3 hua1 xiang1 。
- xi1 nan2 mei3 wang3 lin2 fan1 ping2 ， qian2 hou4 duo1 gui1 ru4 miao4 tang2 。
- na4 bi3 xiao3 hou2 lun4 sui4 yue4 ， ji2 pei2 yuan2 zai3 xie4 yin1 yang2 。
- wu2 lao2 qing1 shi3 kua1 jing1 zhao4 ， jin1 dai4 cheng2 du1 you3 zhao4 zhang1 。

## 注释

## 译文

## 赏析
