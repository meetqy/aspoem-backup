---
id: qiang-zhi-lu-jun-zhi-jiu-wei-yu-chang-yang-guan-ji-xi-you-zuo
title: 陸君置酒爲予唱陽關即席有作
titlePinyin: lu4 jun1 zhi4 jiu3 wei2 yu3 chang4 yang2 guan1 ji2 xi2 you3 zuo4
titleSlug: lu-jun-zhi-jiu-wei-yu-chang-yang-guan-ji-xi-you-zuo
author: 强至
authorPinyin: qiang2 zhi4
authorSlug: qiang-zhi
dynasty: 宋
dynastyPinyin: song4
dynastySlug: song
tags: []
---

## 正文

- 陽關何處草烟平，不識陽關空記名。
- 古人驅車欲西過，吟成繕寫離群情。
- 天涯此去故人絕，雖有樽酒同誰傾。
- 古人幽怨幾時盡，至今愁殺陽關聲。
- 陸君酒酣喜自唱，坐上客淚俄縱橫。
- 杯盤咫尺意萬里，忽若身在關山行。
- 耳傍宛聞車馬動，簾外已覺邊風生。
- 乃知樽酒須故舊，爲君一飲無餘觥。

## 拼音

- yang2 guan1 he2 chu3 cao3 yan1 ping2 ， bu4 shi2 yang2 guan1 kong1 ji4 ming2 。
- gu3 ren2 qu1 ju1 yu4 xi1 guo4 ， yin2 cheng2 shan4 xie3 li2 qun2 qing2 。
- tian1 ya2 ci3 qu4 gu4 ren2 jue2 ， sui1 you3 zun1 jiu3 tong2 shui2 qing1 。
- gu3 ren2 you1 yuan4 ji1 shi2 jin4 ， zhi4 jin1 chou2 sha1 yang2 guan1 sheng1 。
- lu4 jun1 jiu3 han1 xi3 zi4 chang4 ， zuo4 shang4 ke4 lei4 e2 zong4 heng2 。
- bei1 pan2 zhi3 chi3 yi4 wan4 li3 ， hu1 ruo4 shen1 zai4 guan1 shan1 xing2 。
- er3 bang4 wan3 wen2 ju1 ma3 dong4 ， lian2 wai4 yi3 jue2 bian1 feng1 sheng1 。
- nai3 zhi1 zun1 jiu3 xu1 gu4 jiu4 ， wei2 jun1 yi4 yin3 wu2 yu2 gong1 。

## 注释

## 译文

## 赏析
