---
id: qiang-zhi-zou-bi-cheng-yi-pian-da-xu-jun-xian-bei-jian-ji
title: 走筆成一篇答徐君先輩見寄
titlePinyin: zou3 bi3 cheng2 yi4 pian1 da2 xu2 jun1 xian1 bei4 jian4 ji4
titleSlug: zou-bi-cheng-yi-pian-da-xu-jun-xian-bei-jian-ji
author: 强至
authorPinyin: qiang2 zhi4
authorSlug: qiang-zhi
dynasty: 宋
dynastyPinyin: song4
dynastySlug: song
tags: []
---

## 正文

- 定交初何年，昔齒會稽學。
- 君壯我尚少，道復先我覺。
- 子時于衆人，百鳥一鸑鷟。
- 學官程諸生，題品或義卓。
- 衆方縮手顧，君筆已一捉。
- 落紙千餘言，渾如玉出璞。
- 辭場或鼓行，無敢犯鋒矟。
- 有時談遺經，聖賢在口角。
- 憤疾異說妄，摘抉三傳駮。
- 語氣清不休，旱天冽雷雹。
- 南北俄乖張，同時去師幄。
- 未幾會京國，君羽正濯濯。
- 以文試有司，好古拙雕琢。
- 一失太常第，聞子繼屯剝。
- 翠鎩累在毛，龜剔釁由殻。
- 古人亦憂患，千載名愈卓。
- 予雖綴小官，夙志負山嶽。
- 簿領但戕性，祿粟不周啄。
- 再命作陋邑，舉動尤齷齪。
- 旋巢子何所，距我幸非邈。
- 寄詩冬爲期，當遂笑一握。
- 待將得喪理，同付尊酒濁。

## 拼音

- ding4 jiao1 chu1 he2 nian2 ， xi1 chi3 hui4 ji1 xue2 。
- jun1 zhuang4 wo3 shang4 shao3 ， dao4 fu4 xian1 wo3 jue2 。
- zi3 shi2 yu2 zhong4 ren2 ， bai3 niao3 yi2 yue4 zhuo2 。
- xue2 guan1 cheng2 zhu1 sheng1 ， ti2 pin3 huo4 yi4 zhuo2 。
- zhong4 fang1 suo1 shou3 gu4 ， jun1 bi3 yi3 yi4 zhuo1 。
- luo4 zhi3 qian1 yu2 yan2 ， hun2 ru2 yu4 chu1 pu2 。
- ci2 chang3 huo4 gu3 xing2 ， wu2 gan3 fan4 feng1 shuo4 。
- you3 shi2 tan2 yi2 jing1 ， sheng4 xian2 zai4 kou3 jiao3 。
- fen4 ji2 yi4 shuo1 wang4 ， zhai1 jue2 san1 chuan2 bo2 。
- yu3 qi4 qing1 bu4 xiu1 ， han4 tian1 lie4 lei2 bao2 。
- nan2 bei3 e2 guai1 zhang1 ， tong2 shi2 qu4 shi1 wo4 。
- wei4 ji1 hui4 jing1 guo2 ， jun1 yu3 zheng4 zhuo2 zhuo2 。
- yi3 wen2 shi4 you3 si1 ， hao3 gu3 zhuo1 diao1 zhuo2 。
- yi4 shi1 tai4 chang2 di4 ， wen2 zi3 ji4 tun2 bao1 。
- cui4 sha1 lei4 zai4 mao2 ， gui1 ti1 xin4 you2 qiao4 。
- gu3 ren2 yi4 you1 huan4 ， qian1 zai4 ming2 yu4 zhuo2 。
- yu3 sui1 zhui4 xiao3 guan1 ， su4 zhi4 fu4 shan1 yue4 。
- bo2 ling3 dan4 qiang1 xing4 ， lu4 su4 bu4 zhou1 zhuo2 。
- zai4 ming4 zuo4 lou4 yi4 ， ju3 dong4 you2 wo4 chuo4 。
- xuan2 chao2 zi3 he2 suo3 ， ju4 wo3 xing4 fei1 miao3 。
- ji4 shi1 dong1 wei2 qi1 ， dang1 sui4 xiao4 yi2 wo4 。
- dai4 jiang1 de2 sang1 li3 ， tong2 fu4 zun1 jiu3 zhuo2 。

## 注释

## 译文

## 赏析
