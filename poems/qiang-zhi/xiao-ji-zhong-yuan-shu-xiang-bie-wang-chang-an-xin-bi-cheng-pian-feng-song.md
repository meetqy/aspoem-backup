---
id: qiang-zhi-xiao-ji-zhong-yuan-shu-xiang-bie-wang-chang-an-xin-bi-cheng-pian-feng-song
title: 小疾中元恕相別往長安信筆成篇奉送
titlePinyin: xiao3 ji2 zhong1 yuan2 shu4 xiang1 bie2 wang3 chang2 an1 xin4 bi3 cheng2 pian1 feng4 song4
titleSlug: xiao-ji-zhong-yuan-shu-xiang-bie-wang-chang-an-xin-bi-cheng-pian-feng-song
author: 强至
authorPinyin: qiang2 zhi4
authorSlug: qiang-zhi
dynasty: 宋
dynastyPinyin: song4
dynastySlug: song
tags: []
---

## 正文

- 一春三月少見晴，濕雲不飛壓花老。
- 君來別我西出關，病裏傷離似翁媼。
- 和風吹面纔幾程，即入風流洛陽道。
- 司農水利無留行，洛城花開爲誰好。
- 漢唐陳迹到可尋，猶有山川豁懷抱。
- 憶昨行春從魏公，興慶池邊玉樽倒。
- 公今已爲泉下游，往事憑君問煙草。
- 官家諸路急使才，歸對明光切須早。

## 拼音

- yi4 chun1 san1 yue4 shao3 jian4 qing2 ， shi1 yun2 bu4 fei1 ya1 hua1 lao3 。
- jun1 lai2 bie2 wo3 xi1 chu1 guan1 ， bing4 li3 shang1 li2 si4 weng1 ao3 。
- he2 feng1 chui1 mian4 cai2 ji1 cheng2 ， ji2 ru4 feng1 liu2 luo4 yang2 dao4 。
- si1 nong2 shui3 li4 wu2 liu2 xing2 ， luo4 cheng2 hua1 kai1 wei2 shui2 hao3 。
- han4 tang2 chen2 ji4 dao4 ke3 xun2 ， you2 you3 shan1 chuan1 huo1 huai2 bao4 。
- yi4 zuo2 xing2 chun1 cong2 wei4 gong1 ， xing1 qing4 chi2 bian1 yu4 zun1 dao3 。
- gong1 jin1 yi3 wei2 quan2 xia4 you2 ， wang3 shi4 ping2 jun1 wen4 yan1 cao3 。
- guan1 jia1 zhu1 lu4 ji2 shi3 cai2 ， gui1 dui4 ming2 guang1 qie4 xu1 zao3 。

## 注释

## 译文

## 赏析
