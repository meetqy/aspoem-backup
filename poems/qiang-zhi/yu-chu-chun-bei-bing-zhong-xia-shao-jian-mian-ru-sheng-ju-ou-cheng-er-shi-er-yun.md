---
id: qiang-zhi-yu-chu-chun-bei-bing-zhong-xia-shao-jian-mian-ru-sheng-ju-ou-cheng-er-shi-er-yun
title: 予初春被病中夏少間勉入省局偶成二十二韵
titlePinyin: yu3 chu1 chun1 bei4 bing4 zhong1 xia4 shao3 jian4 mian3 ru4 sheng3 ju2 ou3 cheng2 er4 shi2 er4 yun4
titleSlug: yu-chu-chun-bei-bing-zhong-xia-shao-jian-mian-ru-sheng-ju-ou-cheng-er-shi-er-yun
author: 强至
authorPinyin: qiang2 zhi4
authorSlug: qiang-zhi
dynasty: 宋
dynastyPinyin: song4
dynastySlug: song
tags: []
---

## 正文

- 東風吹春來，移疾聊少休。
- 寒熱戰予軀，漸如錯春秋。
- 侵尋日以劇，謁告牒屢投。
- 性命吾自安，所負空食羞。
- 交親每問訊，愛者或見憂。
- 伏枕數晦朔，忽忽月四周。
- 有叟肆囁嚅，咄哉我何尤。
- 騰口狀予疾，張大實頗浮。
- 背憎詋休咎，唯恐予疾瘳。
- 寧獨冀術勝，仍欲悅予仇。
- 叟乎汝何愚，天命非爾謀。
- 生死籍素定，理莫移恩讎。
- 身世如寄客，日月速置郵。
- 引照盍自儆，霜雪滿汝頭。
- 胡然不如止，脅肩諂貴游。
- 干進苟朝暮，利吻銛戈矛。
- 予今偶不死，官意滋悠悠。
- 却來坐省局，心迹逾林丘。
- 北扉對新篁，陰薄幹已脩。
- 薰風送瀟灑，不博千戶侯。
- 富貴功名間，有待終無求。
- 鸞鳳志寥廓，燕雀徒啾啾。

## 拼音

- dong1 feng1 chui1 chun1 lai2 ， yi2 ji2 liao2 shao3 xiu1 。
- han2 re4 zhan4 yu3 qu1 ， jian4 ru2 cuo4 chun1 qiu1 。
- qin1 xun2 ri4 yi3 ju4 ， ye4 gao4 die2 lü3 tou2 。
- xing4 ming4 wu2 zi4 an1 ， suo3 fu4 kong1 shi2 xiu1 。
- jiao1 qin1 mei3 wen4 xun4 ， ai4 zhe3 huo4 jian4 you1 。
- fu2 zhen3 shu4 hui4 shuo4 ， hu1 hu1 yue4 si4 zhou1 。
- you3 sou3 si4 nie4 ru2 ， duo1 zai1 wo3 he2 you2 。
- teng2 kou3 zhuang4 yu3 ji2 ， zhang1 da4 shi2 po1 fu2 。
- bei4 zeng1 zhou4 xiu1 jiu4 ， wei2 kong3 yu3 ji2 chou1 。
- ning2 du2 ji4 shu4 sheng4 ， reng2 yu4 yue4 yu3 chou2 。
- sou3 hu1 ru3 he2 yu2 ， tian1 ming4 fei1 er3 mou2 。
- sheng1 si3 ji2 su4 ding4 ， li3 mo4 yi2 en1 chou2 。
- shen1 shi4 ru2 ji4 ke4 ， ri4 yue4 su4 zhi4 you2 。
- yin3 zhao4 he2 zi4 jing3 ， shuang1 xue3 man3 ru3 tou2 。
- hu2 ran2 bu4 ru2 zhi3 ， xie2 jian1 chan3 gui4 you2 。
- gan1 jin4 gou3 zhao1 mu4 ， li4 wen3 xian1 ge1 mao2 。
- yu3 jin1 ou3 bu4 si3 ， guan1 yi4 zi1 you1 you1 。
- que4 lai2 zuo4 sheng3 ju2 ， xin1 ji4 yu2 lin2 qiu1 。
- bei3 fei1 dui4 xin1 huang2 ， yin1 bao2 gan4 yi3 xiu1 。
- xun1 feng1 song4 xiao1 sa3 ， bu4 bo2 qian1 hu4 hou2 。
- fu4 gui4 gong1 ming2 jian4 ， you3 dai4 zhong1 wu2 qiu2 。
- luan2 feng4 zhi4 liao2 kuo4 ， yan4 que4 tu2 jiu1 jiu1 。

## 注释

## 译文

## 赏析
