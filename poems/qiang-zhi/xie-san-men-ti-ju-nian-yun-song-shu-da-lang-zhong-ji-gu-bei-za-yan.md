---
id: qiang-zhi-xie-san-men-ti-ju-nian-yun-song-shu-da-lang-zhong-ji-gu-bei-za-yan
title: 謝三門提舉輦運宋叔達郎中寄古碑雜言
titlePinyin: xie4 san1 men2 ti2 ju3 nian3 yun4 song4 shu1 da2 lang2 zhong1 ji4 gu3 bei1 za2 yan2
titleSlug: xie-san-men-ti-ju-nian-yun-song-shu-da-lang-zhong-ji-gu-bei-za-yan
author: 强至
authorPinyin: qiang2 zhi4
authorSlug: qiang-zhi
dynasty: 宋
dynastyPinyin: song4
dynastySlug: song
tags: []
---

## 正文

- 長安古名都，漢唐以來帝王宅。
- 當時高冠大带接迹公卿間，聲名大半文章伯。
- 能書萬變軼出意象外，那跼體法就常格。
- 傑詞精翰在處勒琬琰，從此關西富碑石。
- 咸陽原頭螭蟠龜負不知數，風雨皴剝塵土蝕。
- 荒郊壞宇大者卧榛莽，小者老祠佛廟往往龕屋壁。
- 憶初來長安，于此心頗溺。
- 朝披夕購自忘倦，一紙不吝百金易。
- 豈惟讀辭玩點畫，漢唐往事皆歷歷。
- 始者累一以至百，今既累百至千未免廣搜覓。
- 古人載書兼兩懼猜謗，今我車載不足更囊積。
- 中郎知我有碑癖，封寄數本跨數驛。
- 中郎中郎雖欲遂愚癖，愚也字學不進。
- 文格不長，翻愧嗜此苦無益。
- 雖然古人亦或有所嗜，又恐一朝捨此愚意無以適。
- 碑乎誓將蓄汝永吾好，不已聖猶賢博奕。

## 拼音

- chang2 an1 gu3 ming2 dou1 ， han4 tang2 yi3 lai2 di4 wang2 zhai2 。
- dang1 shi2 gao1 guan1 da4 dai4 jie1 ji4 gong1 qing1 jian4 ， sheng1 ming2 da4 ban4 wen2 zhang1 bo2 。
- neng2 shu1 wan4 bian4 yi4 chu1 yi4 xiang4 wai4 ， na4 ju2 ti3 fa3 jiu4 chang2 ge2 。
- jie2 ci2 jing1 han4 zai4 chu3 le4 wan3 yan3 ， cong2 ci3 guan1 xi1 fu4 bei1 shi2 。
- xian2 yang2 yuan2 tou2 chi1 pan2 gui1 fu4 bu4 zhi1 shu4 ， feng1 yu3 cun1 bao1 chen2 tu3 shi2 。
- huang1 jiao1 huai4 yu3 da4 zhe3 wo4 zhen1 mang3 ， xiao3 zhe3 lao3 ci2 fo2 miao4 wang3 wang3 kan1 wu1 bi4 。
- yi4 chu1 lai2 chang2 an1 ， yu2 ci3 xin1 po1 ni4 。
- chao2 pi1 xi1 gou4 zi4 wang4 juan4 ， yi4 zhi3 bu2 lin4 bai3 jin1 yi4 。
- qi3 wei2 du2 ci2 wan2 dian3 hua4 ， han4 tang2 wang3 shi4 jie1 li4 li4 。
- shi3 zhe3 lei4 yi4 yi3 zhi4 bai3 ， jin1 ji4 lei4 bai3 zhi4 qian1 wei4 mian3 guang3 sou1 mi4 。
- gu3 ren2 zai4 shu1 jian1 liang3 ju4 cai1 bang4 ， jin1 wo3 ju1 zai4 bu4 zu2 geng4 nang2 ji1 。
- zhong1 lang2 zhi1 wo3 you3 bei1 pi3 ， feng1 ji4 shu4 ben3 kua4 shu4 yi4 。
- zhong1 lang2 zhong1 lang2 sui1 yu4 sui4 yu2 pi3 ， yu2 ye3 zi4 xue2 bu2 jin4 。
- wen2 ge2 bu4 chang2 ， fan1 kui4 shi4 ci3 ku3 wu2 yi4 。
- sui1 ran2 gu3 ren2 yi4 huo4 you3 suo3 shi4 ， you4 kong3 yi4 zhao1 she3 ci3 yu2 yi4 wu2 yi3 shi4 。
- bei1 hu1 shi4 jiang1 xu4 ru3 yong3 wu2 hao3 ， bu4 yi3 sheng4 you2 xian2 bo2 yi4 。

## 注释

## 译文

## 赏析
