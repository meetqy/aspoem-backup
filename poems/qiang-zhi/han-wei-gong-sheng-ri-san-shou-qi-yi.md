---
id: qiang-zhi-han-wei-gong-sheng-ri-san-shou-qi-yi
title: 韓魏公生日三首  其一
titlePinyin: han2 wei4 gong1 sheng1 ri4 san1 shou3     qi2 yi1
titleSlug: han-wei-gong-sheng-ri-san-shou-qi-yi
author: 强至
authorPinyin: qiang2 zhi4
authorSlug: qiang-zhi
dynasty: 宋
dynastyPinyin: song4
dynastySlug: song
tags: []
---

## 正文

- 治身時位俱云得，同體君臣繫所遭。
- 仁廟自從延輔弼，聖孫相繼委鈞陶。
- 早辭十載調元鼎，尚擁平年出帥旄。
- 白首未嘗安富貴，丹心愈更事勤勞。
- 曾無半語矜功大，猶有流言忌德高。
- 皎皎忠誠通日月，悠悠險計息波濤。
- 由來正直陰須相，此去勳名勢轉牢。
- 伊昔初秋降申甫，于今外牧滯蕭曹。
- 恩頒天廄雙龍種，賜及家庭一鳳毛。
- 再拜捧觴何所祝，願公三熟見蟠桃。

## 拼音

- zhi4 shen1 shi2 wei4 ju4 yun2 de2 ， tong2 ti3 jun1 chen2 xi4 suo3 zao1 。
- ren2 miao4 zi4 cong2 yan2 fu3 bi4 ， sheng4 sun1 xiang1 ji4 wei3 jun1 tao2 。
- zao3 ci2 shi2 zai4 diao4 yuan2 ding3 ， shang4 yong1 ping2 nian2 chu1 shuai4 mao2 。
- bai2 shou3 wei4 chang2 an1 fu4 gui4 ， dan1 xin1 yu4 geng1 shi4 qin2 lao2 。
- ceng2 wu2 ban4 yu3 jin1 gong1 da4 ， you2 you3 liu2 yan2 ji4 de2 gao1 。
- jiao3 jiao3 zhong1 cheng2 tong1 ri4 yue4 ， you1 you1 xian3 ji4 xi1 bo1 tao1 。
- you2 lai2 zheng4 zhi2 yin1 xu1 xiang1 ， ci3 qu4 xun1 ming2 shi4 zhuan3 lao2 。
- yi1 xi1 chu1 qiu1 jiang4 shen1 fu3 ， yu2 jin1 wai4 mu4 zhi4 xiao1 cao2 。
- en1 ban1 tian1 jiu4 shuang1 long2 zhong3 ， ci4 ji2 jia1 ting2 yi2 feng4 mao2 。
- zai4 bai4 peng3 shang1 he2 suo3 zhu4 ， yuan4 gong1 san1 shu2 jian4 pan2 tao2 。

## 注释

## 译文

## 赏析
