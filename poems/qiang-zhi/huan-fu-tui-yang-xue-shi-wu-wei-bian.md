---
id: qiang-zhi-huan-fu-tui-yang-xue-shi-wu-wei-bian
title: 還府推楊學士無爲編
titlePinyin: huan2 fu3 tui1 yang2 xue2 shi4 wu2 wei2 bian1
titleSlug: huan-fu-tui-yang-xue-shi-wu-wei-bian
author: 强至
authorPinyin: qiang2 zhi4
authorSlug: qiang-zhi
dynasty: 宋
dynastyPinyin: song4
dynastySlug: song
tags: []
---

## 正文

- 蜀山秀色參天起，子雲文章摩玉壘。
- 關右衣冠從古名，伯起光華擅楊氏。
- 後來氣象幾寂寥，今日西州聞學士。
- 吁雄述作擬聖人，蹭蹬三朝官不徙。
- 震雖有時無雄文，而又晚齡纔得仕。
- 豈知學士丁妙年，一日青雲趨萬里。
- 高才大筆驅古今，奄有震雄兼二美。
- 布衣平昔抱經綸，浩蕩著書窮日晷。
- 幽居獨占無爲山，因以名編仍號子。
- 鑿開元氣爭化工，剔出微情泣山鬼。
- 先儒浮妄遭芟鋤，直與六經相表裏。
- 青衫冗掾錯致身，四十摩肩雜胥史。
- 日趨官府舊學荒，已分清流將絕齒。
- 前時輒辱授此編，如以咸韶震聾耳。
- 夜侵燈燭晝廢餐，若涉江河徐見涘。
- 乃知無爲非不爲，道化自行而已矣。
- 立朝本此足有施，堯舜吾君那出是。
- 天球豈合藏窮家，再拜持編復齋几。

## 拼音

- shu3 shan1 xiu4 se4 can1 tian1 qi3 ， zi3 yun2 wen2 zhang1 mo2 yu4 lei3 。
- guan1 you4 yi1 guan1 cong2 gu3 ming2 ， bo2 qi3 guang1 hua2 shan4 yang2 shi4 。
- hou4 lai2 qi4 xiang4 ji1 ji4 liao2 ， jin1 ri4 xi1 zhou1 wen2 xue2 shi4 。
- xu1 xiong2 shu4 zuo4 ni3 sheng4 ren2 ， ceng4 deng4 san1 zhao1 guan1 bu4 xi3 。
- zhen4 sui1 you3 shi2 wu2 xiong2 wen2 ， er2 you4 wan3 ling2 cai2 de2 shi4 。
- qi3 zhi1 xue2 shi4 ding1 miao4 nian2 ， yi2 ri4 qing1 yun2 qu1 wan4 li3 。
- gao1 cai2 da4 bi3 qu1 gu3 jin1 ， yan3 you3 zhen4 xiong2 jian1 er4 mei3 。
- bu4 yi1 ping2 xi1 bao4 jing1 lun2 ， hao4 dang4 zhu4 shu1 qiong2 ri4 gui3 。
- you1 ju1 du2 zhan4 wu2 wei2 shan1 ， yin1 yi3 ming2 bian1 reng2 hao4 zi3 。
- zao2 kai1 yuan2 qi4 zheng1 hua4 gong1 ， ti1 chu1 wei1 qing2 qi4 shan1 gui3 。
- xian1 ru2 fu2 wang4 zao1 shan1 chu2 ， zhi2 yu3 liu4 jing1 xiang1 biao3 li3 。
- qing1 shan1 rong3 yuan4 cuo4 zhi4 shen1 ， si4 shi2 mo2 jian1 za2 xu1 shi3 。
- ri4 qu1 guan1 fu3 jiu4 xue2 huang1 ， yi3 fen1 qing1 liu2 jiang1 jue2 chi3 。
- qian2 shi2 zhe2 ru3 shou4 ci3 bian1 ， ru2 yi3 xian2 shao2 zhen4 long2 er3 。
- ye4 qin1 deng1 zhu2 zhou4 fei4 can1 ， ruo4 she4 jiang1 he2 xu2 jian4 si4 。
- nai3 zhi1 wu2 wei2 fei1 bu4 wei2 ， dao4 hua4 zi4 xing2 er2 yi3 yi3 。
- li4 chao2 ben3 ci3 zu2 you3 shi1 ， yao2 shun4 wu2 jun1 na4 chu1 shi4 。
- tian1 qiu2 qi3 he2 cang2 qiong2 jia1 ， zai4 bai4 chi2 bian1 fu4 zhai1 ji3 。

## 注释

## 译文

## 赏析
