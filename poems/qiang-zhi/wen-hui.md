---
id: qiang-zhi-wen-hui
title: 聞毀
titlePinyin: wen2 hui3
titleSlug: wen-hui
author: 强至
authorPinyin: qiang2 zhi4
authorSlug: qiang-zhi
dynasty: 宋
dynastyPinyin: song4
dynastySlug: song
tags: []
---

## 正文

- 憶初向關中，觸熱事西走。
- 淋漓汗征衣，早夜犯星斗。
- 歡然赴所知，辛苦復何有。
- 主人喜賓至，相見勞杯酒。
- 誓將效毫髮，聊以塞所厚。
- 遇事因輒言，何嘗計從否。
- 平生性坦率，間或忤交友。
- 是非長安城，側身避讒口。
- 彼奸乘其前，吾慮亦已後。
- 二叔誣周公，三人惑曾母。
- 青蠅亂黑白，視潔以爲垢。
- 聖賢且不免，予免焉能苟。
- 浩歌動歸歟，至此信不偶。
- 春風憶東南，巖花映溪柳。
- 南山有屋廬，釀熟喚鄰叟。
- 何時理扁舟，舊物入吾手。
- 回頭謝狺狺，投北汝誰受。

## 拼音

- yi4 chu1 xiang4 guan1 zhong1 ， chu4 re4 shi4 xi1 zou3 。
- lin2 li2 han4 zheng1 yi1 ， zao3 ye4 fan4 xing1 dou3 。
- huan1 ran2 fu4 suo3 zhi1 ， xin1 ku3 fu4 he2 you3 。
- zhu3 ren2 xi3 bin1 zhi4 ， xiang1 jian4 lao2 bei1 jiu3 。
- shi4 jiang1 xiao4 hao2 fa4 ， liao2 yi3 sai1 suo3 hou4 。
- yu4 shi4 yin1 zhe2 yan2 ， he2 chang2 ji4 cong2 fou3 。
- ping2 sheng1 xing4 tan3 shuai4 ， jian4 huo4 wu3 jiao1 you3 。
- shi4 fei1 chang2 an1 cheng2 ， ce4 shen1 bi4 chan2 kou3 。
- bi3 jian1 cheng2 qi2 qian2 ， wu2 lü4 yi4 yi3 hou4 。
- er4 shu1 wu1 zhou1 gong1 ， san1 ren2 huo4 ceng2 mu3 。
- qing1 ying2 luan4 hei1 bai2 ， shi4 jie2 yi3 wei2 gou4 。
- sheng4 xian2 qie3 bu4 mian3 ， yu3 mian3 yan1 neng2 gou3 。
- hao4 ge1 dong4 gui1 yu2 ， zhi4 ci3 xin4 bu4 ou3 。
- chun1 feng1 yi4 dong1 nan2 ， yan2 hua1 ying4 xi1 liu3 。
- nan2 shan1 you3 wu1 lu2 ， niang4 shu2 huan4 lin2 sou3 。
- he2 shi2 li3 pian1 zhou1 ， jiu4 wu4 ru4 wu2 shou3 。
- hui2 tou2 xie4 yin2 yin2 ， tou2 bei3 ru3 shui2 shou4 。

## 注释

## 译文

## 赏析
