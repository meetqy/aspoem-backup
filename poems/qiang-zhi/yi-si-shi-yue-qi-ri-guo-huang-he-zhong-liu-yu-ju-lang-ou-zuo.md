---
id: qiang-zhi-yi-si-shi-yue-qi-ri-guo-huang-he-zhong-liu-yu-ju-lang-ou-zuo
title: 乙巳十月七日過黄河中流遇巨浪偶作
titlePinyin: yi3 si4 shi2 yue4 qi1 ri4 guo4 huang2 he2 zhong1 liu2 yu4 ju4 lang4 ou3 zuo4
titleSlug: yi-si-shi-yue-qi-ri-guo-huang-he-zhong-liu-yu-ju-lang-ou-zuo
author: 强至
authorPinyin: qiang2 zhi4
authorSlug: qiang-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 清旦絕大河，拍堤滾黄沙。
- 巨舟忽摇簸，心悸眼亦花。
- 咨予豈輕生，將身試魚蝦。
- 忠信固所憑，此理懼或差。
- 定息神魂寧，歸心眇天涯。
- 故鄉念昔游，湖面貼碧紗。
- 醉舫穿芰荷，坦腹如眠家。
- 天水自照映，鷗鷺相交加。
- 雖無風波憂，齷齪未足誇。
- 豈如尋河源，安穩浮靈槎。
- 脫略遺近觀，飄飄薄飛霞。
- 低頭顧濁流，卑險吾汝嗟。

## 拼音

- qing1 dan4 jue2 da4 he2 ， pai1 di1 gun3 huang2 sha1 。
- ju4 zhou1 hu1 yao2 bo4 ， xin1 ji4 yan3 yi4 hua1 。
- zi1 yu3 qi3 qing1 sheng1 ， jiang1 shen1 shi4 yu2 xia1 。
- zhong1 xin4 gu4 suo3 ping2 ， ci3 li3 ju4 huo4 cha4 。
- ding4 xi1 shen2 hun2 ning2 ， gui1 xin1 miao3 tian1 ya2 。
- gu4 xiang1 nian4 xi1 you2 ， hu2 mian4 tie1 bi4 sha1 。
- zui4 fang3 chuan1 ji4 he2 ， tan3 fu4 ru2 mian2 jia1 。
- tian1 shui3 zi4 zhao4 ying4 ， ou1 lu4 xiang1 jiao1 jia1 。
- sui1 wu2 feng1 bo1 you1 ， wo4 chuo4 wei4 zu2 kua1 。
- qi3 ru2 xun2 he2 yuan2 ， an1 wen3 fu2 ling2 cha2 。
- tuo1 lüe4 yi2 jin4 guan1 ， piao1 piao1 bao2 fei1 xia2 。
- di1 tou2 gu4 zhuo2 liu2 ， bei1 xian3 wu2 ru3 jie1 。

## 注释

## 译文

## 赏析
