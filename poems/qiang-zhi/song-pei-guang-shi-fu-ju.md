---
id: qiang-zhi-song-pei-guang-shi-fu-ju
title: 送裴光世赴舉
titlePinyin: song4 pei2 guang1 shi4 fu4 ju3
titleSlug: song-pei-guang-shi-fu-ju
author: 强至
authorPinyin: qiang2 zhi4
authorSlug: qiang-zhi
dynasty: 宋
dynastyPinyin: song4
dynastySlug: song
tags: []
---

## 正文

- 光世出門頭懶回，身將西去犯斗魁。
- 風雲自繫鵬鵠健，里道正爲驊騮開。
- 憶初鄉賦選主司，數州側腦聽外臺。
- 一朝吾鄉騰薦口，姓名喜得丁與裴。
- 筆摇試席動千指，匠精反愧木盡材。
- 六人既拔里中傑，黑白自可消怨猜。
- 君名稍稍近人底，豈是天意激後來。
- 主司南宮頃第一，又嘗禮部預揀才。
- 頗傷辭律變新進，怪僻一鼓波遂頹。
- 既而移書六人者，歷數文弊有可哀。
- 且言文章貴體要，試格尤要合準裁。
- 六人既拜主司教，青雲捷路知力推。
- 方今最曰場屋公，實藝可進那用媒。
- 君胸二紀富珍藴，每向紙上揮瓊瑰。
- 掛名省壁定顯赫，續取科第仍崔嵬。
- 明年躍馬游街塵，請君飲乾臨別杯。

## 拼音

- guang1 shi4 chu1 men2 tou2 lan3 hui2 ， shen1 jiang1 xi1 qu4 fan4 dou4 kui2 。
- feng1 yun2 zi4 xi4 peng2 hu2 jian4 ， li3 dao4 zheng4 wei2 hua2 liu2 kai1 。
- yi4 chu1 xiang1 fu4 xuan3 zhu3 si1 ， shu4 zhou1 ce4 nao3 ting1 wai4 tai2 。
- yi4 zhao1 wu2 xiang1 teng2 jian4 kou3 ， xing4 ming2 xi3 de2 ding1 yu3 pei2 。
- bi3 yao2 shi4 xi2 dong4 qian1 zhi3 ， jiang4 jing1 fan3 kui4 mu4 jin4 cai2 。
- liu4 ren2 ji4 ba2 li3 zhong1 jie2 ， hei1 bai2 zi4 ke3 xiao1 yuan4 cai1 。
- jun1 ming2 shao1 shao1 jin4 ren2 di3 ， qi3 shi4 tian1 yi4 ji1 hou4 lai2 。
- zhu3 si1 nan2 gong1 qing3 di4 yi1 ， you4 chang2 li3 bu4 yu4 jian3 cai2 。
- po1 shang1 ci2 lü4 bian4 xin1 jin4 ， guai4 pi4 yi4 gu3 bo1 sui4 tui2 。
- ji4 er2 yi2 shu1 liu4 ren2 zhe3 ， li4 shu4 wen2 bi4 you3 ke3 ai1 。
- qie3 yan2 wen2 zhang1 gui4 ti3 yao4 ， shi4 ge2 you2 yao4 he2 zhun3 cai2 。
- liu4 ren2 ji4 bai4 zhu3 si1 jiao4 ， qing1 yun2 jie2 lu4 zhi1 li4 tui1 。
- fang1 jin1 zui4 yue1 chang3 wu1 gong1 ， shi2 yi4 ke3 jin4 na4 yong4 mei2 。
- jun1 xiong1 er4 ji4 fu4 zhen1 yun4 ， mei3 xiang4 zhi3 shang4 hui1 qiong2 gui1 。
- gua4 ming2 sheng3 bi4 ding4 xian3 he4 ， xu4 qu3 ke1 di4 reng2 cui1 wei2 。
- ming2 nian2 yue4 ma3 you2 jie1 chen2 ， qing3 jun1 yin3 qian2 lin2 bie2 bei1 。

## 注释

## 译文

## 赏析
