---
id: qiang-zhi-mu-zhong-shu-huai
title: 幕中書懷
titlePinyin: mu4 zhong1 shu1 huai2
titleSlug: mu-zhong-shu-huai
author: 强至
authorPinyin: qiang2 zhi4
authorSlug: qiang-zhi
dynasty: 宋
dynastyPinyin: song4
dynastySlug: song
tags: []
---

## 正文

- 宦游老歲月，春花漸空枝。
- 坐耗鏡中顔，日饒鬢邊絲。
- 流俗宜重輕，青雲勢參差。
- 剛腸寡所合，出門復何之。
- 趨向於今乖，考古聊自怡。
- 黄卷有聖賢，目覽心與期。
- 君子顧萬世，小人較一時。
- 不見九原骨，貴賤共狐狸。
- 惟有賢愚名，縱久亦兩岐。
- 退之賦二鳥，無乃爲物移。
- 信己一推天，孟子真吾師。
- 得喪付濁醪，身外非所知。

## 拼音

- huan4 you2 lao3 sui4 yue4 ， chun1 hua1 jian4 kong1 zhi1 。
- zuo4 hao4 jing4 zhong1 yan2 ， ri4 rao2 bin4 bian1 si1 。
- liu2 su2 yi2 zhong4 qing1 ， qing1 yun2 shi4 can1 cha4 。
- gang1 chang2 gua3 suo3 he2 ， chu1 men2 fu4 he2 zhi1 。
- qu1 xiang4 wu1 jin1 guai1 ， kao3 gu3 liao2 zi4 yi2 。
- huang2 juan4 you3 sheng4 xian2 ， mu4 lan3 xin1 yu3 qi1 。
- jun1 zi3 gu4 wan4 shi4 ， xiao3 ren2 jiao4 yi4 shi2 。
- bu2 jian4 jiu3 yuan2 gu3 ， gui4 jian4 gong4 hu2 li0 。
- wei2 you3 xian2 yu2 ming2 ， zong4 jiu3 yi4 liang3 qi2 。
- tui4 zhi1 fu4 er4 niao3 ， wu2 nai3 wei2 wu4 yi2 。
- xin4 ji3 yi4 tui1 tian1 ， meng4 zi3 zhen1 wu2 shi1 。
- de2 sang1 fu4 zhuo2 lao2 ， shen1 wai4 fei1 suo3 zhi1 。

## 注释

## 译文

## 赏析
