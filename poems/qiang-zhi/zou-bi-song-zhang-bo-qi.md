---
id: qiang-zhi-zou-bi-song-zhang-bo-qi
title: 走筆送張伯起
titlePinyin: zou3 bi3 song4 zhang1 bo2 qi3
titleSlug: zou-bi-song-zhang-bo-qi
author: 强至
authorPinyin: qiang2 zhi4
authorSlug: qiang-zhi
dynasty: 宋
dynastyPinyin: song4
dynastySlug: song
tags: []
---

## 正文

- 男兒剛腸逾古鐵，每到傷離猶暫折。
- 離緒不啻亂繭絲，纔攪衷腸便成結。
- 憶昨送子秋風前，薄酒三行歌數闋。
- 我歌多感酒易醺，子車爲我澀不發。
- 今來與子舉別觴，還是去年分臂日。
- 人生歲歲有離恨，爭遣綠鬢不爲雪。
- 安得共子並翼飛，四方上下無時別。

## 拼音

- nan2 er2 gang1 chang2 yu2 gu3 tie3 ， mei3 dao4 shang1 li2 you2 zan4 zhe2 。
- li2 xu4 bu2 chi4 luan4 jian3 si1 ， cai2 jiao3 zhong1 chang2 bian4 cheng2 jie2 。
- yi4 zuo2 song4 zi3 qiu1 feng1 qian2 ， bo2 jiu3 san1 hang2 ge1 shu4 que4 。
- wo3 ge1 duo1 gan3 jiu3 yi4 xun1 ， zi3 ju1 wei2 wo3 se4 bu4 fa1 。
- jin1 lai2 yu3 zi3 ju3 bie2 shang1 ， huan2 shi4 qu4 nian2 fen1 bi4 ri4 。
- ren2 sheng1 sui4 sui4 you3 li2 hen4 ， zheng1 qian3 lü4 bin4 bu4 wei2 xue3 。
- an1 de2 gong4 zi3 bing4 yi4 fei1 ， si4 fang1 shang4 xia4 wu2 shi2 bie2 。

## 注释

## 译文

## 赏析
