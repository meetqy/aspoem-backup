---
id: qiang-zhi-fan-yue-jin-shi-yi-lou-che-si-ma-ting-shi-yi-zhi-jiao-lou-zuo-shi-mei-zhi-yin-yao-mou-tong-zuo
title: 范鉞進士遺樓徹司馬庭石以質交樓作詩美之因邀某同作
titlePinyin: fan4 yue4 jin4 shi4 yi2 lou2 che4 si1 ma3 ting2 shi2 yi3 zhi4 jiao1 lou2 zuo4 shi1 mei3 zhi1 yin1 yao1 mou3 tong2 zuo4
titleSlug: fan-yue-jin-shi-yi-lou-che-si-ma-ting-shi-yi-zhi-jiao-lou-zuo-shi-mei-zhi-yin-yao-mou-tong-zuo
author: 强至
authorPinyin: qiang2 zhi4
authorSlug: qiang-zhi
dynasty: 宋
dynastyPinyin: song4
dynastySlug: song
tags: []
---

## 正文

- 樓君仕塗傑，范子儒林選。
- 論交二人者，誠至不以勉。
- 范也車將西，樓也酒以餞。
- 胡然膠漆地，猶假外物顯。
- 范子庭前石，千年立蒼蘚。
- 移入樓君圃，重可載十輦。
- 堅以示固交，此意豈云淺。
- 怪不涉剜刻，險不到崖巘。
- 坦然久要情，無向石間辯。
- 其堅竟有泐，其重尚可轉。
- 不若照以心，兩確乃吾善。
- 永結忘形游，嵌巖君勿羨。

## 拼音

- lou2 jun1 shi4 tu2 jie2 ， fan4 zi3 ru2 lin2 xuan3 。
- lun4 jiao1 er4 ren2 zhe3 ， cheng2 zhi4 bu4 yi3 mian3 。
- fan4 ye3 ju1 jiang1 xi1 ， lou2 ye3 jiu3 yi3 jian4 。
- hu2 ran2 jiao1 qi1 di4 ， you2 jia3 wai4 wu4 xian3 。
- fan4 zi3 ting2 qian2 shi2 ， qian1 nian2 li4 cang1 xian3 。
- yi2 ru4 lou2 jun1 pu3 ， zhong4 ke3 zai4 shi2 nian3 。
- jian1 yi3 shi4 gu4 jiao1 ， ci3 yi4 qi3 yun2 qian3 。
- guai4 bu2 she4 wan1 ke4 ， xian3 bu2 dao4 ya2 yan3 。
- tan3 ran2 jiu3 yao4 qing2 ， wu2 xiang4 shi2 jian4 bian4 。
- qi2 jian1 jing4 you3 le4 ， qi2 zhong4 shang4 ke3 zhuan3 。
- bu2 ruo4 zhao4 yi3 xin1 ， liang3 que4 nai3 wu2 shan4 。
- yong3 jie2 wang4 xing2 you2 ， qian4 yan2 jun1 wu4 xian4 。

## 注释

## 译文

## 赏析
