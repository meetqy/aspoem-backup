---
id: qiang-zhi-ku-yu
title: 苦雨
titlePinyin: ku3 yu3
titleSlug: ku-yu
author: 强至
authorPinyin: qiang2 zhi4
authorSlug: qiang-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 關輔連歲旱，耕地千里赤。
- 官家放租稅，猶有道邊瘠。
- 群國乞膏雨，童巫叫蜥蜴。
- 神聽久寂寞，民意轉凄惻。
- 天公忽瞑目，一怒乖龍殛。
- 雨師偃其旁，驚起振厥職。
- 不復計多寡，傾瀉信朝夕。
- 入地知幾犁，地上但盈尺。
- 渹如三峽注，那辨四檐滴。
- 落勢曾未停，廬井反憂溺。
- 始知天公難，不易人願適。
- 舉頭告風伯，速吹濕雲坼。
- 却還秋日光，迤邐照阡陌。
- 俾民布新種，來歲飽麰麥。

## 拼音

- guan1 fu3 lian2 sui4 han4 ， geng1 di4 qian1 li3 chi4 。
- guan1 jia1 fang4 zu1 shui4 ， you2 you3 dao4 bian1 ji2 。
- qun2 guo2 qi3 gao1 yu3 ， tong2 wu1 jiao4 xi1 yi4 。
- shen2 ting1 jiu3 ji4 mo4 ， min2 yi4 zhuan3 qi1 ce4 。
- tian1 gong1 hu1 ming2 mu4 ， yi2 nu4 guai1 long2 ji2 。
- yu3 shi1 yan3 qi2 pang2 ， jing1 qi3 zhen4 jue2 zhi2 。
- bu2 fu4 ji4 duo1 gua3 ， qing1 xie4 xin4 zhao1 xi1 。
- ru4 di4 zhi1 ji1 li2 ， di4 shang4 dan4 ying2 chi3 。
- hong1 ru2 san1 xia2 zhu4 ， na4 bian4 si4 yan2 di1 。
- luo4 shi4 ceng2 wei4 ting2 ， lu2 jing3 fan3 you1 ni4 。
- shi3 zhi1 tian1 gong1 nan2 ， bu2 yi4 ren2 yuan4 shi4 。
- ju3 tou2 gao4 feng1 bo2 ， su4 chui1 shi1 yun2 che4 。
- que4 huan2 qiu1 ri4 guang1 ， yi3 li3 zhao4 qian1 mo4 。
- bi3 min2 bu4 xin1 zhong3 ， lai2 sui4 bao3 mou2 mai4 。

## 注释

## 译文

## 赏析
