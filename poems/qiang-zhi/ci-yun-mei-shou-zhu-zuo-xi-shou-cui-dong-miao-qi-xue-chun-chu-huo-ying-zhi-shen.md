---
id: qiang-zhi-ci-yun-mei-shou-zhu-zuo-xi-shou-cui-dong-miao-qi-xue-chun-chu-huo-ying-zhi-shen
title: 次韵梅守著作喜守倅冬杪祈雪春初獲應之什
titlePinyin: ci4 yun4 mei2 shou3 zhu4 zuo4 xi3 shou3 cui4 dong1 miao3 qi2 xue3 chun1 chu1 huo4 ying1 zhi1 shen2
titleSlug: ci-yun-mei-shou-zhu-zuo-xi-shou-cui-dong-miao-qi-xue-chun-chu-huo-ying-zhi-shen
author: 强至
authorPinyin: qiang2 zhi4
authorSlug: qiang-zhi
dynasty: 宋
dynastyPinyin: song4
dynastySlug: song
tags: []
---

## 正文

- 郡境時雖泰，江鄉臘已深。
- 群情憂雪晚，精意喜天忱。
- 夙駕纔分禱，春空倏變陰。
- 銀成佛氏界，瓊掩帝家林。
- 始向風前舞，還逢水面沉。
- 乾坤方一色，埃滓莫相侵。
- 薄畏晨光鑠，清宜夜魄臨。
- 撒鹽矜巧喻，授簡喜知音。
- 月窟埋仙兔，霜毛碎獵禽。
- 驗深兒植杖，聽落女停針。
- 扃戶人安卧，乘舟客訪尋。
- 長鋪吳地練，競貢禹邦琳。
- 潤未沾農畝，威先到旅衾。
- 馬蹄行見迹，鶴髮此羞簪。
- 愛潔慵施帚，思烹預滌鬵。
- 難收俱碎璧，漫想辟寒金。
- 飛瀑傾台嶺，驚濤過越潯。
- 兆年能作瑞，澤物豈無心。
- 氣象符神設，陰陽順斗斟。
- 護梅偏拂拂，欺柳故森森。
- 樵塢如迷失，漁簑重不禁。
- 積遲唯濬壑，白早是高岑。
- 爐飲聊堪禦，樓觀恐不任。
- 當今平坎亞，免使有崎嶔。
- 第止塵心渴，誰開凍口吟。
- 梅州才素逸，藻思衆嘗欽。
- 高唱俄攄發，終篇絕麗淫。
- 更兼和密霰，並好爽煩襟。
- 屬和仍鴻筆，珍藏勝楚琛。
- 正聲都欲寫，抽曲入瑶琴。

## 拼音

- jun4 jing4 shi2 sui1 tai4 ， jiang1 xiang1 la4 yi3 shen1 。
- qun2 qing2 you1 xue3 wan3 ， jing1 yi4 xi3 tian1 chen2 。
- su4 jia4 cai2 fen1 dao3 ， chun1 kong1 shu1 bian4 yin1 。
- yin2 cheng2 fo2 shi4 jie4 ， qiong2 yan3 di4 jia1 lin2 。
- shi3 xiang4 feng1 qian2 wu3 ， huan2 feng2 shui3 mian4 chen2 。
- qian2 kun1 fang1 yi2 se4 ， ai1 zi3 mo4 xiang1 qin1 。
- bao2 wei4 chen2 guang1 shuo4 ， qing1 yi2 ye4 po4 lin2 。
- sa1 yan2 jin1 qiao3 yu4 ， shou4 jian3 xi3 zhi1 yin1 。
- yue4 ku1 mai2 xian1 tu4 ， shuang1 mao2 sui4 lie4 qin2 。
- yan4 shen1 er2 zhi2 zhang4 ， ting1 luo4 nü3 ting2 zhen1 。
- jiong1 hu4 ren2 an1 wo4 ， cheng2 zhou1 ke4 fang3 xun2 。
- chang2 pu1 wu2 di4 lian4 ， jing4 gong4 yu3 bang1 lin2 。
- run4 wei4 zhan1 nong2 mu3 ， wei1 xian1 dao4 lü3 qin1 。
- ma3 ti2 xing2 jian4 ji4 ， he4 fa4 ci3 xiu1 zan1 。
- ai4 jie2 yong1 shi1 zhou3 ， si1 peng1 yu4 di2 xin2 。
- nan2 shou1 ju4 sui4 bi4 ， man4 xiang3 pi4 han2 jin1 。
- fei1 pu4 qing1 tai2 ling3 ， jing1 tao1 guo4 yue4 xun2 。
- zhao4 nian2 neng2 zuo4 rui4 ， ze2 wu4 qi3 wu2 xin1 。
- qi4 xiang4 fu2 shen2 she4 ， yin1 yang2 shun4 dou4 zhen1 。
- hu4 mei2 pian1 fu2 fu2 ， qi1 liu3 gu4 sen1 sen1 。
- qiao2 wu4 ru2 mi2 shi1 ， yu2 suo1 zhong4 bu4 jin1 。
- ji1 chi2 wei2 jun4 he4 ， bai2 zao3 shi4 gao1 cen2 。
- lu2 yin3 liao2 kan1 yu4 ， lou2 guan1 kong3 bu2 ren4 。
- dang1 jin1 ping2 kan3 ya1 ， mian3 shi3 you3 qi2 qin1 。
- di4 zhi3 chen2 xin1 ke3 ， shui2 kai1 dong4 kou3 yin2 。
- mei2 zhou1 cai2 su4 yi4 ， zao3 si1 zhong4 chang2 qin1 。
- gao1 chang4 e2 shu1 fa1 ， zhong1 pian1 jue2 li2 yin2 。
- geng4 jian1 he2 mi4 xian4 ， bing4 hao3 shuang3 fan2 jin1 。
- shu3 he2 reng2 hong2 bi3 ， zhen1 cang2 sheng4 chu3 chen1 。
- zheng4 sheng1 dou1 yu4 xie3 ， chou1 qu3 ru4 yao2 qin2 。

## 注释

## 译文

## 赏析
