---
id: qiang-zhi-ci-xian-gu-hui-ma-shang-zuo
title: 祠仙姑回馬上作
titlePinyin: ci2 xian1 gu1 hui2 ma3 shang4 zuo4
titleSlug: ci-xian-gu-hui-ma-shang-zuo
author: 强至
authorPinyin: qiang2 zhi4
authorSlug: qiang-zhi
dynasty: 宋
dynastyPinyin: song4
dynastySlug: song
tags: []
---

## 正文

- 至和歲甲午，德音絕常軌。
- 寬徭且宥罪，外復講群祀。
- 君言一朝發，人神共悅喜。
- 今我官浦陽，距邑越十里。
- 聞有仙姑祠，獨弗識何氏。
- 按圖得本原，云是黄帝女。
- 當年追仙遊，茲地倏輕舉。
- 于今數千載，廟貌尚留此。
- 幾欲私謁款，吏事日勞止。
- 遽會郡符降，奉行德音止。
- 以廟隸邑境，俾我即祠所。
- 詰朝叩庭下，牲體已夙庀。
- 巋然重林間，楹桷極華美。
- 姑一婦人焉，血食反無已。
- 丹朱雖男兒，而又作堯子。
- 生失四海位，沒同若敖鬼。
- 大夫不自立，始信徒爲爾。

## 拼音

- zhi4 he2 sui4 jia3 wu3 ， de2 yin1 jue2 chang2 gui3 。
- kuan1 yao2 qie3 you4 zui4 ， wai4 fu4 jiang3 qun2 si4 。
- jun1 yan2 yi4 zhao1 fa1 ， ren2 shen2 gong4 yue4 xi3 。
- jin1 wo3 guan1 pu3 yang2 ， ju4 yi4 yue4 shi2 li3 。
- wen2 you3 xian1 gu1 ci2 ， du2 fu2 shi2 he2 shi4 。
- an4 tu2 de2 ben3 yuan2 ， yun2 shi4 huang2 di4 nü3 。
- dang1 nian2 zhui1 xian1 you2 ， zi1 di4 shu1 qing1 ju3 。
- yu2 jin1 shu4 qian1 zai4 ， miao4 mao4 shang4 liu2 ci3 。
- ji1 yu4 si1 ye4 kuan3 ， li4 shi4 ri4 lao2 zhi3 。
- ju4 hui4 jun4 fu2 jiang4 ， feng4 xing2 de2 yin1 zhi3 。
- yi3 miao4 li4 yi4 jing4 ， bi3 wo3 ji2 ci2 suo3 。
- jie2 chao2 kou4 ting2 xia4 ， sheng1 ti3 yi3 su4 pi3 。
- kui1 ran2 zhong4 lin2 jian4 ， ying2 jue2 ji2 hua2 mei3 。
- gu1 yi2 fu4 ren2 yan1 ， xue4 shi2 fan3 wu2 yi3 。
- dan1 zhu1 sui1 nan2 er2 ， er2 you4 zuo4 yao2 zi3 。
- sheng1 shi1 si4 hai3 wei4 ， mei2 tong2 ruo4 ao2 gui3 。
- dai4 fu0 bu2 zi4 li4 ， shi3 xin4 tu2 wei2 er3 。

## 注释

## 译文

## 赏析
