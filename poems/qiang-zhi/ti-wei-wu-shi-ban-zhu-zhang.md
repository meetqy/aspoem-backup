---
id: qiang-zhi-ti-wei-wu-shi-ban-zhu-zhang
title: 題惟晤師斑竹杖
titlePinyin: ti2 wei2 wu4 shi1 ban1 zhu2 zhang4
titleSlug: ti-wei-wu-shi-ban-zhu-zhang
author: 强至
authorPinyin: qiang2 zhi4
authorSlug: qiang-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 蜀江濯錦含文漪，竹生江岸初綠滋。
- 錦波一浸入竹肌，萬洗不落斑在皮。
- 又聞淚點灑舜妃，遺迹漸染傳今時。
- 搯不受爪滑可持，隠起高節無屈欹。
- 江神雖寶莫自私，煙根忽逐霜刀離。
- 截而爲杖得者誰，龐眉大士今一枝。
- 斒斕頗與壞衲宜，朝躋山巔暮江湄。
- 山備兕虎江蛟螭，爾杖未折莫汝危。
- 足力自健無險巇，安用童子兩肩爲。
- 當年常竹紋無奇，猶託變化神葛陂。
- 况此已是斑龍兒，長恐一旦風雲隨。
- 復整頭角還天逵，未必久爲師有之。

## 拼音

- shu3 jiang1 zhuo2 jin3 han2 wen2 yi1 ， zhu2 sheng1 jiang1 an4 chu1 lü4 zi1 。
- jin3 bo1 yi2 jin4 ru4 zhu2 ji1 ， wan4 xi3 bu2 luo4 ban1 zai4 pi2 。
- you4 wen2 lei4 dian3 sa3 shun4 fei1 ， yi2 ji4 jian4 ran3 chuan2 jin1 shi2 。
- tao1 bu2 shou4 zhua3 hua2 ke3 chi2 ， yin3 qi3 gao1 jie2 wu2 qu1 qi1 。
- jiang1 shen2 sui1 bao3 mo4 zi4 si1 ， yan1 gen1 hu1 zhu2 shuang1 dao1 li2 。
- jie2 er2 wei2 zhang4 de2 zhe3 shui2 ， pang2 mei2 da4 shi4 jin1 yi4 zhi1 。
- ban1 lan2 po1 yu3 huai4 na4 yi2 ， chao2 ji1 shan1 dian1 mu4 jiang1 mei2 。
- shan1 bei4 si4 hu3 jiang1 jiao1 chi1 ， er3 zhang4 wei4 zhe2 mo4 ru3 wei1 。
- zu2 li4 zi4 jian4 wu2 xian3 xi1 ， an1 yong4 tong2 zi3 liang3 jian1 wei2 。
- dang1 nian2 chang2 zhu2 wen2 wu2 qi2 ， you2 tuo1 bian4 hua4 shen2 ge3 bei1 。
- kuang4 ci3 yi3 shi4 ban1 long2 er2 ， chang2 kong3 yi2 dan4 feng1 yun2 sui2 。
- fu4 zheng3 tou2 jiao3 huan2 tian1 kui2 ， wei4 bi4 jiu3 wei2 shi1 you3 zhi1 。

## 注释

## 译文

## 赏析
