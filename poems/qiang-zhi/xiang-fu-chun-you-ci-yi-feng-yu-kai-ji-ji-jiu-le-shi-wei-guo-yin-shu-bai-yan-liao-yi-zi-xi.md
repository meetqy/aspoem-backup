---
id: qiang-zhi-xiang-fu-chun-you-ci-yi-feng-yu-kai-ji-ji-jiu-le-shi-wei-guo-yin-shu-bai-yan-liao-yi-zi-xi
title: 向負春遊辭以風雨開霽既久樂事未果因書百言聊以自戲
titlePinyin: xiang4 fu4 chun1 you2 ci2 yi3 feng1 yu3 kai1 ji4 ji4 jiu3 le4 shi4 wei4 guo3 yin1 shu1 bai3 yan2 liao2 yi3 zi4 xi4
titleSlug: xiang-fu-chun-you-ci-yi-feng-yu-kai-ji-ji-jiu-le-shi-wei-guo-yin-shu-bai-yan-liao-yi-zi-xi
author: 强至
authorPinyin: qiang2 zhi4
authorSlug: qiang-zhi
dynasty: 宋
dynastyPinyin: song4
dynastySlug: song
tags: []
---

## 正文

- 常恨春日少，况遭風雨多。
- 桃李冷不覺，□□如濁河。
- 廣陌斷游騎，寂不聞行歌。
- 方其正雨時，樂事空蹉跎。
- 晴來又累朝，日暖風祥和。
- 紅入桃李枝，綠轉池塘波。
- 何曾到花下，把酒呼青蛾。
- 屈指九十期，今已一半過。
- 繫日乏長繩，欲却無神戈。
- 花落解笑人，謂我前言何。

## 拼音

- chang2 hen4 chun1 ri4 shao3 ， kuang4 zao1 feng1 yu3 duo1 。
- tao2 li3 leng3 bu4 jue2 ，□□ ru2 zhuo2 he2 。
- guang3 mo4 duan4 you2 qi2 ， ji4 bu4 wen2 xing2 ge1 。
- fang1 qi2 zheng4 yu3 shi2 ， le4 shi4 kong1 cuo1 tuo2 。
- qing2 lai2 you4 lei4 chao2 ， ri4 nuan3 feng1 xiang2 he2 。
- hong2 ru4 tao2 li3 zhi1 ， lü4 zhuan3 chi2 tang2 bo1 。
- he2 ceng2 dao4 hua1 xia4 ， ba3 jiu3 hu1 qing1 e2 。
- qu1 zhi3 jiu3 shi2 qi1 ， jin1 yi3 yi2 ban4 guo4 。
- xi4 ri4 fa2 chang2 sheng2 ， yu4 que4 wu2 shen2 ge1 。
- hua1 luo4 jie3 xiao4 ren2 ， wei4 wo3 qian2 yan2 he2 。

## 注释

## 译文

## 赏析
