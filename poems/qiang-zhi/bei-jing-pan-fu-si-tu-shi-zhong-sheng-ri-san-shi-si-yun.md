---
id: qiang-zhi-bei-jing-pan-fu-si-tu-shi-zhong-sheng-ri-san-shi-si-yun
title: 北京判府司徒侍中生日三十四韵
titlePinyin: bei3 jing1 pan4 fu3 si1 tu2 shi4 zhong1 sheng1 ri4 san1 shi2 si4 yun4
titleSlug: bei-jing-pan-fu-si-tu-shi-zhong-sheng-ri-san-shi-si-yun
author: 强至
authorPinyin: qiang2 zhi4
authorSlug: qiang-zhi
dynasty: 宋
dynastyPinyin: song4
dynastySlug: song
tags: []
---

## 正文

- 仁祖龍飛榜，宗工鳳舉春。
- 爭先欣得雋，直上欲驚人。
- 終賈年方妙，軻雄學已醇。
- 紆朱光半刺，垂白慰偏親。
- 器業期廊廟，聲名壓搢紳。
- 試言俄有旨，落筆不無神。
- 儒館群邦彥，王畿位幕賓。
- 諫垣尋振翼，法座屢攖鱗。
- 雨露專圖報，雷霆肯避嗔。
- 上心疇侍從，大手屬絲綸。
- 使蜀星文動，回梁帝春新。
- 黠羌初負漢，儒將續臨秦。
- 就統興師律，能捐受命身。
- 苦甘齊士卒，寤寐息風塵。
- 未幾登培幄，猶稽秉宰鈞。
- 旋更諸鎮帥，連牧數州民。
- 文武才俱屈，安榮策未伸。
- 總戎離晉野，移疾守漳濱。
- 符契真千載，謀謨復四鄰。
- 鴻樞纔守運，英衮遂同寅。
- 扶日升黄道，朝天冠紫宸。
- 功高嫌赫赫，迹退喜恂恂。
- 分陝勞姬旦，還鄉滯買臣。
- 良籌深制勝，苗格偶增旬。
- 西顧憂全釋，東歸請繼陳。
- 俞音來答詔，喜氣送回輪。
- 故國分銅虎，離都改玉麟。
- 誰知圖任舊，祇見寵章頻。
- 茅社重留地，桑弧載誕辰。
- 喬崧秋降甫，寶曆歲名申。
- 馬錫天閑駿，衣班內帛珍。
- 康强鍾衛武，爵祿茂平津。
- 長與三台應，兼之五福臻。
- 神明知必相，壽合等靈椿。

## 拼音

- ren2 zu3 long2 fei1 bang3 ， zong1 gong1 feng4 ju3 chun1 。
- zheng1 xian1 xin1 de2 jun4 ， zhi2 shang4 yu4 jing1 ren2 。
- zhong1 jia3 nian2 fang1 miao4 ， ke1 xiong2 xue2 yi3 chun2 。
- yu1 zhu1 guang1 ban4 ci4 ， chui2 bai2 wei4 pian1 qin1 。
- qi4 ye4 qi1 lang2 miao4 ， sheng1 ming2 ya1 jin4 shen1 。
- shi4 yan2 e2 you3 zhi3 ， luo4 bi3 bu4 wu2 shen2 。
- ru2 guan3 qun2 bang1 yan4 ， wang2 ji1 wei4 mu4 bin1 。
- jian4 yuan2 xun2 zhen4 yi4 ， fa3 zuo4 lü3 ying1 lin2 。
- yu3 lu4 zhuan1 tu2 bao4 ， lei2 ting2 ken3 bi4 chen1 。
- shang4 xin1 chou2 shi4 cong2 ， da4 shou3 shu3 si1 lun2 。
- shi3 shu3 xing1 wen2 dong4 ， hui2 liang2 di4 chun1 xin1 。
- xia2 qiang1 chu1 fu4 han4 ， ru2 jiang1 xu4 lin2 qin2 。
- jiu4 tong3 xing1 shi1 lü4 ， neng2 juan1 shou4 ming4 shen1 。
- ku3 gan1 qi2 shi4 zu2 ， wu4 mei4 xi1 feng1 chen2 。
- wei4 ji1 deng1 pei2 wo4 ， you2 ji1 bing3 zai3 jun1 。
- xuan2 geng4 zhu1 zhen4 shuai4 ， lian2 mu4 shu4 zhou1 min2 。
- wen2 wu3 cai2 ju4 qu1 ， an1 rong2 ce4 wei4 shen1 。
- zong3 rong2 li2 jin4 ye3 ， yi2 ji2 shou3 zhang1 bin1 。
- fu2 qi4 zhen1 qian1 zai4 ， mou2 mo2 fu4 si4 lin2 。
- hong2 shu1 cai2 shou3 yun4 ， ying1 gun3 sui4 tong2 yin2 。
- fu2 ri4 sheng1 huang2 dao4 ， chao2 tian1 guan1 zi3 chen2 。
- gong1 gao1 xian2 he4 he4 ， ji4 tui4 xi3 xun2 xun2 。
- fen1 shan3 lao2 ji1 dan4 ， huan2 xiang1 zhi4 mai3 chen2 。
- liang2 chou2 shen1 zhi4 sheng4 ， miao2 ge2 ou3 zeng1 xun2 。
- xi1 gu4 you1 quan2 shi4 ， dong1 gui1 qing3 ji4 chen2 。
- yu2 yin1 lai2 da2 zhao4 ， xi3 qi4 song4 hui2 lun2 。
- gu4 guo2 fen1 tong2 hu3 ， li2 dou1 gai3 yu4 lin2 。
- shui2 zhi1 tu2 ren4 jiu4 ， qi2 jian4 chong3 zhang1 bin1 。
- mao2 she4 zhong4 liu2 di4 ， sang1 hu2 zai4 dan4 chen2 。
- qiao2 song1 qiu1 jiang4 fu3 ， bao3 li4 sui4 ming2 shen1 。
- ma3 xi1 tian1 xian2 jun4 ， yi1 ban1 nei4 bo2 zhen1 。
- kang1 qiang2 zhong1 wei4 wu3 ， jue2 lu4 mao4 ping2 jin1 。
- chang2 yu3 san1 tai2 ying1 ， jian1 zhi1 wu3 fu2 zhen1 。
- shen2 ming2 zhi1 bi4 xiang1 ， shou4 he2 deng3 ling2 chun1 。

## 注释

## 译文

## 赏析
