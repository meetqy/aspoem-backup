---
id: qiang-zhi-song-sheng-jun-fang
title: 送盛君方
titlePinyin: song4 sheng4 jun1 fang1
titleSlug: song-sheng-jun-fang
author: 强至
authorPinyin: qiang2 zhi4
authorSlug: qiang-zhi
dynasty: 宋
dynastyPinyin: song4
dynastySlug: song
tags: []
---

## 正文

- 秋風木葉飛邊徼，日暮銅臺別杯釂。
- 燕姬一曲聲未終，交臂方携忽南棹。
- 相公鎮魏從辟書，玉帳三年奉談笑。
- 密謀直道裨主人，飽食庸兒或陰誚。
- 君殊不顧但自若，烱烱誠心復誰照。
- 相公還朝數論薦，援手無人在廊廟。
- 薦章未報人事改，魏國門前客相弔。
- 聖賢尚覬後世知，萬事那能目前料。
- 方今擢才不待次，道路紛紛走嚴召。
- 朝廷必欲收真才，豈有如君使常調。
- 讀書適用非苟知，脫略空言直趨要。
- 有餘利刃未一施，可惜青萍反居鞘。
- 誰能出力終提携，會看驚人露芒耀。
- 君如弗偶好言命，予亦徐當卜耕釣。

## 拼音

- qiu1 feng1 mu4 ye4 fei1 bian1 jiao3 ， ri4 mu4 tong2 tai2 bie2 bei1 jiao4 。
- yan4 ji1 yi4 qu3 sheng1 wei4 zhong1 ， jiao1 bi4 fang1 xie2 hu1 nan2 zhao4 。
- xiang4 gong0 zhen4 wei4 cong2 pi4 shu1 ， yu4 zhang4 san1 nian2 feng4 tan2 xiao4 。
- mi4 mou2 zhi2 dao4 bi4 zhu3 ren2 ， bao3 shi2 yong1 er2 huo4 yin1 qiao4 。
- jun1 shu1 bu2 gu4 dan4 zi4 ruo4 ， jiong3 jiong3 cheng2 xin1 fu4 shui2 zhao4 。
- xiang4 gong0 huan2 chao2 shu4 lun4 jian4 ， yuan2 shou3 wu2 ren2 zai4 lang2 miao4 。
- jian4 zhang1 wei4 bao4 ren2 shi4 gai3 ， wei4 guo2 men2 qian2 ke4 xiang1 diao4 。
- sheng4 xian2 shang4 ji4 hou4 shi4 zhi1 ， wan4 shi4 na4 neng2 mu4 qian2 liao4 。
- fang1 jin1 zhuo2 cai2 bu2 dai4 ci4 ， dao4 lu4 fen1 fen1 zou3 yan2 zhao4 。
- chao2 ting2 bi4 yu4 shou1 zhen1 cai2 ， qi3 you3 ru2 jun1 shi3 chang2 diao4 。
- du2 shu1 shi4 yong4 fei1 gou3 zhi1 ， tuo1 lüe4 kong1 yan2 zhi2 qu1 yao4 。
- you3 yu2 li4 ren4 wei4 yi4 shi1 ， ke3 xi1 qing1 ping2 fan3 ju1 qiao4 。
- shui2 neng2 chu1 li4 zhong1 ti2 xie2 ， hui4 kan4 jing1 ren2 lu4 mang2 yao4 。
- jun1 ru2 fu2 ou3 hao3 yan2 ming4 ， yu3 yi4 xu2 dang1 bu3 geng1 diao4 。

## 注释

## 译文

## 赏析
