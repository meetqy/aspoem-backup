---
id: qiang-zhi-yu-jia-chu-li-hua-er-mao-yi-ri-li-zhe-huo-shu-wei-shi-er-hua-zhe-si-qie-zhi-yi-qu-jia-ren-bu-zhi-yi-wei-shu-zi-hua-huo-ye-yin-gan-er-zuo-er-mao-shi
title: 予家畜貍花二貓一日貍者獲鼠未食而花者私竊之以去家人不知以爲鼠自花獲也因感而作二貓詩
titlePinyin: yu3 jia1 chu4 li2 hua1 er4 mao1 yi2 ri4 li2 zhe3 huo4 shu3 wei4 shi2 er2 hua1 zhe3 si1 qie4 zhi1 yi3 qu4 jia1 ren2 bu4 zhi1 yi3 wei2 shu3 zi4 hua1 huo4 ye3 yin1 gan3 er2 zuo4 er4 mao1 shi1
titleSlug: yu-jia-chu-li-hua-er-mao-yi-ri-li-zhe-huo-shu-wei-shi-er-hua-zhe-si-qie-zhi-yi-qu-jia-ren-bu-zhi-yi-wei-shu-zi-hua-huo-ye-yin-gan-er-zuo-er-mao-shi
author: 强至
authorPinyin: qiang2 zhi4
authorSlug: qiang-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 貍貓得鼠活未食，戲局之地或前後。
- 貓欺鼠困縱不逐，豈防厥類怠其守。
- 花貓狡計伺貍怠，帖耳偷銜背之走。
- 家人莫究貍所得，只見花銜鼠在口。
- 予因竊覘見本末，却笑家人反能否。
- 主人養貓不知用，謬薄貍能服花厚。
- 花雖利鼠乃欺主，竊貍之功亦花醜。
- 人間顛倒常大此，利害于貓復何有。

## 拼音

- li2 mao1 de2 shu3 huo2 wei4 shi2 ， xi4 ju2 zhi1 di4 huo4 qian2 hou4 。
- mao1 qi1 shu3 kun4 zong4 bu4 zhu2 ， qi3 fang2 jue2 lei4 dai4 qi2 shou3 。
- hua1 mao1 jiao3 ji4 si4 li2 dai4 ， tie1 er3 tou1 xian2 bei4 zhi1 zou3 。
- jia1 ren2 mo4 jiu1 li2 suo3 de2 ， zhi1 jian4 hua1 xian2 shu3 zai4 kou3 。
- yu3 yin1 qie4 chan1 jian4 ben3 mo4 ， que4 xiao4 jia1 ren2 fan3 neng2 fou3 。
- zhu3 ren2 yang3 mao1 bu4 zhi1 yong4 ， miu4 bao2 li2 neng2 fu2 hua1 hou4 。
- hua1 sui1 li4 shu3 nai3 qi1 zhu3 ， qie4 li2 zhi1 gong1 yi4 hua1 chou3 。
- ren2 jian4 dian1 dao3 chang2 da4 ci3 ， li4 hai4 yu2 mao1 fu4 he2 you3 。

## 注释

## 译文

## 赏析
