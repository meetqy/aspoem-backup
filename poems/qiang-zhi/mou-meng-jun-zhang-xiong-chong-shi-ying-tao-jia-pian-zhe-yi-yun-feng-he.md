---
id: qiang-zhi-mou-meng-jun-zhang-xiong-chong-shi-ying-tao-jia-pian-zhe-yi-yun-feng-he
title: 某蒙君章兄寵示櫻桃佳篇輒依韵奉和
titlePinyin: mou3 meng2 jun1 zhang1 xiong1 chong3 shi4 ying1 tao2 jia1 pian1 zhe2 yi1 yun4 feng4 he2
titleSlug: mou-meng-jun-zhang-xiong-chong-shi-ying-tao-jia-pian-zhe-yi-yun-feng-he
author: 强至
authorPinyin: qiang2 zhi4
authorSlug: qiang-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 炎蒸有正色，下與地氣關。
- 相結成含桃，使冠百果班。
- 獨憂赤日曝，坐變紅成殷。
- 多應絳闕種，流落來塵寰。
- 金盤瀉不定，四走如循環。
- 睡龍失火齊，頷空皆血潸。
- 以口比樊素，白傅誇嬌鬟。
- 却嗟荔子陋，遠在炎荒山。
- 每歲貢天子，險路勞緣扳。
- 豈如盛京洛，地廣生不慳。
- 朝須暮可進，先御後匪頒。
- 離樹既不久，弗改猶童顔。
- 吁嗟唐中宗，游樂芳林閑。
- 君臣失儀度，口摘省手攀。
- 不聞薦先廟，書在史冊間。
- 愈籍爭詩豪，勁句嘗往還。
- 予知青冥賜，難到山溪灣。
- 林園幸自有，圓顆赫不黫。
- 雖熱豈厭食，縱密寧忍刪。
- 况此鮮嫩質，非並青梅頑。

## 拼音

- yan2 zheng1 you3 zheng4 se4 ， xia4 yu3 di4 qi4 guan1 。
- xiang1 jie2 cheng2 han2 tao2 ， shi3 guan1 bai3 guo3 ban1 。
- du2 you1 chi4 ri4 pu4 ， zuo4 bian4 hong2 cheng2 yin1 。
- duo1 ying1 jiang4 que4 zhong3 ， liu2 luo4 lai2 chen2 huan2 。
- jin1 pan2 xie4 bu2 ding4 ， si4 zou3 ru2 xun2 huan2 。
- shui4 long2 shi1 huo3 qi2 ， han4 kong1 jie1 xue4 shan1 。
- yi3 kou3 bi3 fan2 su4 ， bai2 fu4 kua1 jiao1 huan2 。
- que4 jie1 li4 zi3 lou4 ， yuan3 zai4 yan2 huang1 shan1 。
- mei3 sui4 gong4 tian1 zi3 ， xian3 lu4 lao2 yuan2 ban1 。
- qi3 ru2 sheng4 jing1 luo4 ， di4 guang3 sheng1 bu4 qian1 。
- chao2 xu1 mu4 ke3 jin4 ， xian1 yu4 hou4 fei3 ban1 。
- li2 shu4 ji4 bu4 jiu3 ， fu2 gai3 you2 tong2 yan2 。
- xu1 jie1 tang2 zhong1 zong1 ， you2 le4 fang1 lin2 xian2 。
- jun1 chen2 shi1 yi2 du4 ， kou3 zhai1 sheng3 shou3 pan1 。
- bu4 wen2 jian4 xian1 miao4 ， shu1 zai4 shi3 ce4 jian4 。
- yu4 ji2 zheng1 shi1 hao2 ， jin4 ju4 chang2 wang3 huan2 。
- yu3 zhi1 qing1 ming2 ci4 ， nan2 dao4 shan1 xi1 wan1 。
- lin2 yuan2 xing4 zi4 you3 ， yuan2 ke1 he4 bu4 yan1 。
- sui1 re4 qi3 yan4 shi2 ， zong4 mi4 ning2 ren3 shan1 。
- kuang4 ci3 xian1 nen4 zhi4 ， fei1 bing4 qing1 mei2 wan2 。

## 注释

## 译文

## 赏析
