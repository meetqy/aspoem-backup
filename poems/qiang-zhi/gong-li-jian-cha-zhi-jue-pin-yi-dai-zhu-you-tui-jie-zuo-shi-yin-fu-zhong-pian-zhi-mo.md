---
id: qiang-zhi-gong-li-jian-cha-zhi-jue-pin-yi-dai-zhu-you-tui-jie-zuo-shi-yin-fu-zhong-pian-zhi-mo
title: 公立煎茶之絕品以待諸友退皆作詩因附衆篇之末
titlePinyin: gong1 li4 jian1 cha2 zhi1 jue2 pin3 yi3 dai4 zhu1 you3 tui4 jie1 zuo4 shi1 yin1 fu4 zhong4 pian1 zhi1 mo4
titleSlug: gong-li-jian-cha-zhi-jue-pin-yi-dai-zhu-you-tui-jie-zuo-shi-yin-fu-zhong-pian-zhi-mo
author: 强至
authorPinyin: qiang2 zhi4
authorSlug: qiang-zhi
dynasty: 宋
dynastyPinyin: song4
dynastySlug: song
tags: []
---

## 正文

- 造化于草木，所與有薄厚。
- 茶生天地間，建溪獨爲首。
- 南土衆富兒，一餠千金售。
- 公立須南官，好居衆富右。
- 俸錢未到門，已入園夫手。
- 買藏惟恐遲，秘之逾瓊玖。
- 前日發箱篋，出以奉賓友。
- 蒼玉碾底碎，浮雲碗面走。
- 一飲睡魔竄，空腸作雷吼。
- 茶品衆所知，茶德予能剖。
- 烹須清泠泉，性若不容垢。
- 味回始有甘，苦言驗終久。
- 吁茶特不幸，而出三代後。
- 不及餘草木，盡掛詩人口。
- 禹貢籍九州，瑣細登橘柚。
- 古若有此茶，商紂不酣酒。

## 拼音

- zao4 hua4 yu2 cao3 mu4 ， suo3 yu3 you3 bao2 hou4 。
- cha2 sheng1 tian1 di4 jian4 ， jian4 xi1 du2 wei2 shou3 。
- nan2 tu3 zhong4 fu4 er2 ， yi4 bing3 qian1 jin1 shou4 。
- gong1 li4 xu1 nan2 guan1 ， hao3 ju1 zhong4 fu4 you4 。
- feng4 qian2 wei4 dao4 men2 ， yi3 ru4 yuan2 fu1 shou3 。
- mai3 cang2 wei2 kong3 chi2 ， mi4 zhi1 yu2 qiong2 jiu3 。
- qian2 ri4 fa1 xiang1 qie4 ， chu1 yi3 feng4 bin1 you3 。
- cang1 yu4 nian3 di3 sui4 ， fu2 yun2 wan3 mian4 zou3 。
- yi4 yin3 shui4 mo2 cuan4 ， kong1 chang2 zuo4 lei2 hou3 。
- cha2 pin3 zhong4 suo3 zhi1 ， cha2 de2 yu3 neng2 pou1 。
- peng1 xu1 qing1 ling2 quan2 ， xing4 ruo4 bu4 rong2 gou4 。
- wei4 hui2 shi3 you3 gan1 ， ku3 yan2 yan4 zhong1 jiu3 。
- xu1 cha2 te4 bu2 xing4 ， er2 chu1 san1 dai4 hou4 。
- bu4 ji2 yu2 cao3 mu4 ， jin4 gua4 shi1 ren2 kou3 。
- yu3 gong4 ji2 jiu3 zhou1 ， suo3 xi4 deng1 ju2 you4 。
- gu3 ruo4 you3 ci3 cha2 ， shang1 zhou4 bu4 han1 jiu3 。

## 注释

## 译文

## 赏析
