---
id: qiang-zhi-song-zhang-sheng-fu-san-shi-yun
title: 送張升甫三十韵
titlePinyin: song4 zhang1 sheng1 fu3 san1 shi2 yun4
titleSlug: song-zhang-sheng-fu-san-shi-yun
author: 强至
authorPinyin: qiang2 zhi4
authorSlug: qiang-zhi
dynasty: 宋
dynastyPinyin: song4
dynastySlug: song
tags: []
---

## 正文

- 歲餘客秦雍，處俗失大方。
- 眼前紛朋游，外同異中腸。
- 最得張子晚，一見合柔剛。
- 拜我十年兄，本非以其長。
- 直緣父兄舊，及此三紀强。
- 子之先大夫，疇昔倅餘杭。
- 予時以童子，進謁升公堂。
- 仲兄齒予亞，同學隸州庠。
- 行聯坐接席，無異彼雁行。
- 此時君尚孩，縱記今亦忘。
- 去住忽南北，中間異行藏。
- 後予與君兄，鄉貢入帝鄉。
- 見面初驚疑，偕問徐乃詳。
- 同年忝進士，茲復同省郎。
- 伊予論契好，始見今髮蒼。
- 昨君解下邽，東去隨薦章。
- 歸來婦翁家，春風到秋霜。
- 予居幸對舍，有酒呼隔牆。
- 往還興頗熟，間外絕毫芒。
- 乘月步橫橋，觀漁立回塘。
- 詩句迭唱酬，稍稍積巾箱。
- 自許先功名，知我尚激昂。
- 放言遺形骸，不以我爲狂。
- 古稱管鮑交，千載竊相望。
- 辭我復云東，坐不安吾床。
- 汴水日向落，更久不可航。
- 甬東拋田園，不治久欲荒。
- 急省江南兄，數事皆不遑。
- 慇懃挽征袖，强留盡一觴。
- 何以將別意，時菊有清香。

## 拼音

- sui4 yu2 ke4 qin2 yong1 ， chu3 su2 shi1 da4 fang1 。
- yan3 qian2 fen1 peng2 you2 ， wai4 tong2 yi4 zhong1 chang2 。
- zui4 de2 zhang1 zi3 wan3 ， yi2 jian4 he2 rou2 gang1 。
- bai4 wo3 shi2 nian2 xiong1 ， ben3 fei1 yi3 qi2 chang2 。
- zhi2 yuan2 fu4 xiong1 jiu4 ， ji2 ci3 san1 ji4 qiang2 。
- zi3 zhi1 xian1 dai4 fu0 ， chou2 xi1 cui4 yu2 hang2 。
- yu3 shi2 yi3 tong2 zi3 ， jin4 ye4 sheng1 gong1 tang2 。
- zhong4 xiong1 chi3 yu3 ya1 ， tong2 xue2 li4 zhou1 xiang2 。
- xing2 lian2 zuo4 jie1 xi2 ， wu2 yi4 bi3 yan4 hang2 。
- ci3 shi2 jun1 shang4 hai2 ， zong4 ji4 jin1 yi4 wang4 。
- qu4 zhu4 hu1 nan2 bei3 ， zhong1 jian4 yi4 xing2 cang2 。
- hou4 yu3 yu3 jun1 xiong1 ， xiang1 gong4 ru4 di4 xiang1 。
- jian4 mian4 chu1 jing1 yi2 ， xie2 wen4 xu2 nai3 xiang2 。
- tong2 nian2 tian3 jin4 shi4 ， zi1 fu4 tong2 sheng3 lang2 。
- yi1 yu3 lun4 qi4 hao3 ， shi3 jian4 jin1 fa4 cang1 。
- zuo2 jun1 jie3 xia4 gui1 ， dong1 qu4 sui2 jian4 zhang1 。
- gui1 lai2 fu4 weng1 jia1 ， chun1 feng1 dao4 qiu1 shuang1 。
- yu3 ju1 xing4 dui4 she4 ， you3 jiu3 hu1 ge2 qiang2 。
- wang3 huan2 xing1 po1 shu2 ， jian4 wai4 jue2 hao2 mang2 。
- cheng2 yue4 bu4 heng2 qiao2 ， guan1 yu2 li4 hui2 tang2 。
- shi1 ju4 die2 chang4 chou2 ， shao1 shao1 ji1 jin1 xiang1 。
- zi4 xu1 xian1 gong1 ming2 ， zhi1 wo3 shang4 ji1 ang2 。
- fang4 yan2 yi2 xing2 hai2 ， bu4 yi3 wo3 wei2 kuang2 。
- gu3 cheng1 guan3 bao4 jiao1 ， qian1 zai4 qie4 xiang1 wang4 。
- ci2 wo3 fu4 yun2 dong1 ， zuo4 bu4 an1 wu2 chuang2 。
- bian4 shui3 ri4 xiang4 luo4 ， geng4 jiu3 bu4 ke3 hang2 。
- yong3 dong1 pao1 tian2 yuan2 ， bu2 zhi4 jiu3 yu4 huang1 。
- ji2 sheng3 jiang1 nan2 xiong1 ， shu4 shi4 jie1 bu4 huang2 。
- yin1 qin2 wan3 zheng1 xiu4 ， qiang2 liu2 jin4 yi4 shang1 。
- he2 yi3 jiang1 bie2 yi4 ， shi2 ju2 you3 qing1 xiang1 。

## 注释

## 译文

## 赏析
