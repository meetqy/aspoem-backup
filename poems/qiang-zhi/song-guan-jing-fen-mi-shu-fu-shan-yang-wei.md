---
id: qiang-zhi-song-guan-jing-fen-mi-shu-fu-shan-yang-wei
title: 送關景芬秘書赴山陽尉
titlePinyin: song4 guan1 jing3 fen1 mi4 shu1 fu4 shan1 yang2 wei4
titleSlug: song-guan-jing-fen-mi-shu-fu-shan-yang-wei
author: 强至
authorPinyin: qiang2 zhi4
authorSlug: qiang-zhi
dynasty: 宋
dynastyPinyin: song4
dynastySlug: song
tags: []
---

## 正文

- 峨冠初上童兒首，君已老成予輒友。
- 肺肝相照二十年，今日不殊前日厚。
- 紛紛共笑薄媚徒，對面論心回面否。
- 吁君意氣非昔粗，猶著青衫從吏部。
- 得官將尉古山陽，有藴無施州縣後。
- 山陽楚邑爲最雄，聒聒衆咻千萬口。
- 階庭聽命趨上官，守閣使臺靴日走。
- 舟車冗客來百須，政逐從違成好醜。
- 君才遇事有卷舒，公道當官膽如斗。
- 或時畏縮類懦夫，私請不容毫髮受。
- 往行素守裨長官，肯到縣廳同木偶。
- 頗聞彼俗殊東南，例重市門輕隴畝。
- 鹽商茗販白刃隨，切與椎埋破淵藪。
- 能聲自可博己知，懶趁庸兒媒左右。
- 吳江日暮山川愁，疏樹烟頭排敝帚。
- 北帆欲掛傾別觴，還有陰風吹散酒。
- 醒難爲別醉幾何，人世無時好分手。
- 知君此去忘故園，淮月楚雲惟我有。

## 拼音

- e2 guan1 chu1 shang4 tong2 er2 shou3 ， jun1 yi3 lao3 cheng2 yu3 zhe2 you3 。
- fei4 gan1 xiang1 zhao4 er4 shi2 nian2 ， jin1 ri4 bu4 shu1 qian2 ri4 hou4 。
- fen1 fen1 gong4 xiao4 bao2 mei4 tu2 ， dui4 mian4 lun4 xin1 hui2 mian4 fou3 。
- xu1 jun1 yi4 qi4 fei1 xi1 cu1 ， you2 zhu4 qing1 shan1 cong2 li4 bu4 。
- de2 guan1 jiang1 wei4 gu3 shan1 yang2 ， you3 yun4 wu2 shi1 zhou1 xian4 hou4 。
- shan1 yang2 chu3 yi4 wei2 zui4 xiong2 ， guo1 guo1 zhong4 xiu1 qian1 wan4 kou3 。
- jie1 ting2 ting1 ming4 qu1 shang4 guan1 ， shou3 ge2 shi3 tai2 xue1 ri4 zou3 。
- zhou1 ju1 rong3 ke4 lai2 bai3 xu1 ， zheng4 zhu2 cong2 wei2 cheng2 hao3 chou3 。
- jun1 cai2 yu4 shi4 you3 juan4 shu1 ， gong1 dao4 dang1 guan1 dan3 ru2 dou4 。
- huo4 shi2 wei4 suo1 lei4 nuo4 fu1 ， si1 qing3 bu4 rong2 hao2 fa4 shou4 。
- wang3 xing2 su4 shou3 bi4 chang2 guan1 ， ken3 dao4 xian4 ting1 tong2 mu4 ou3 。
- po1 wen2 bi3 su2 shu1 dong1 nan2 ， li4 zhong4 shi4 men2 qing1 long3 mu3 。
- yan2 shang1 ming2 fan4 bai2 ren4 sui2 ， qie4 yu3 zhui1 mai2 po4 yuan1 sou3 。
- neng2 sheng1 zi4 ke3 bo2 ji3 zhi1 ， lan3 chen4 yong1 er2 mei2 zuo3 you4 。
- wu2 jiang1 ri4 mu4 shan1 chuan1 chou2 ， shu1 shu4 yan1 tou2 pai2 bi4 zhou3 。
- bei3 fan1 yu4 gua4 qing1 bie2 shang1 ， huan2 you3 yin1 feng1 chui1 san4 jiu3 。
- xing3 nan2 wei2 bie2 zui4 ji1 he2 ， ren2 shi4 wu2 shi2 hao3 fen1 shou3 。
- zhi1 jun1 ci3 qu4 wang4 gu4 yuan2 ， huai2 yue4 chu3 yun2 wei2 wo3 you3 。

## 注释

## 译文

## 赏析
