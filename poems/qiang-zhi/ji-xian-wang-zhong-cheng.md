---
id: qiang-zhi-ji-xian-wang-zhong-cheng
title: 寄獻王中丞
titlePinyin: ji4 xian4 wang2 zhong1 cheng2
titleSlug: ji-xian-wang-zhong-cheng
author: 强至
authorPinyin: qiang2 zhi4
authorSlug: qiang-zhi
dynasty: 宋
dynastyPinyin: song4
dynastySlug: song
tags: []
---

## 正文

- 近侍才俱傑，明公望獨尊。
- 紀綱新獻府，德業舊王門。
- 禮樂陪朱邸，文章落紫垣。
- 訓辭含鼓動，氣槩獨飛騫。
- 厭直詞臣筆，堅求牧守藩。
- 圖書遷禁閤，封部領家園。
- 曉日旌旗疊，秋風鼓吹喧。
- 萬人瞻駟馬，千騎簇雙鞬。
- 令肅關河靜，仁深草木蕃。
- 先皇俄側席，百姓互攀援。
- 到闕何心緒，遺弓已淚痕。
- 東廂延進對，數刻慰煩冤。
- 一昨逢仁廟，三朝見聖孫。
- 風雲歸夙契，社稷入危言。
- 罄竭丹誠露，從容玉色溫。
- 殿中繄執法，陛下肇披元。
- 爰立宮寮近，由來國史存。
- 台星看比比，淮水正源源。
- 白簡抨彈後，洪鈞宰制繁。
- 盛期開旦暮，偉烈照乾坤。
- 下客真疏鄙，參戎謬薦論。
- 去年趨大幕，累月奉清樽。
- 召旨催乘傳，駑情劇戀軒。
- 此生猶斷梗，在處是孤根。
- 豈自身難致，云誰手未援。
- 空彈愁坐劍，感慕主人恩。

## 拼音

- jin4 shi4 cai2 ju4 jie2 ， ming2 gong1 wang4 du2 zun1 。
- ji4 gang1 xin1 xian4 fu3 ， de2 ye4 jiu4 wang2 men2 。
- li3 le4 pei2 zhu1 di3 ， wen2 zhang1 luo4 zi3 yuan2 。
- xun4 ci2 han2 gu3 dong4 ， qi4 gai4 du2 fei1 qian1 。
- yan4 zhi2 ci2 chen2 bi3 ， jian1 qiu2 mu4 shou3 fan1 。
- tu2 shu1 qian1 jin4 he2 ， feng1 bu4 ling3 jia1 yuan2 。
- xiao3 ri4 jing1 qi2 die2 ， qiu1 feng1 gu3 chui1 xuan1 。
- wan4 ren2 zhan1 si4 ma3 ， qian1 qi2 cu4 shuang1 jian1 。
- ling4 su4 guan1 he2 jing4 ， ren2 shen1 cao3 mu4 fan1 。
- xian1 huang2 e2 ce4 xi2 ， bai3 xing4 hu4 pan1 yuan2 。
- dao4 que4 he2 xin1 xu4 ， yi2 gong1 yi3 lei4 hen2 。
- dong1 xiang1 yan2 jin4 dui4 ， shu4 ke4 wei4 fan2 yuan1 。
- yi4 zuo2 feng2 ren2 miao4 ， san1 zhao1 jian4 sheng4 sun1 。
- feng1 yun2 gui1 su4 qi4 ， she4 ji4 ru4 wei1 yan2 。
- qing4 jie2 dan1 cheng2 lu4 ， cong2 rong2 yu4 se4 wen1 。
- dian4 zhong1 yi1 zhi2 fa3 ， bi4 xia4 zhao4 pi1 yuan2 。
- yuan2 li4 gong1 liao2 jin4 ， you2 lai2 guo2 shi3 cun2 。
- tai2 xing1 kan4 bi3 bi3 ， huai2 shui3 zheng4 yuan2 yuan2 。
- bai2 jian3 peng1 dan4 hou4 ， hong2 jun1 zai3 zhi4 fan2 。
- sheng4 qi1 kai1 dan4 mu4 ， wei3 lie4 zhao4 qian2 kun1 。
- xia4 ke4 zhen1 shu1 bi3 ， can1 rong2 miu4 jian4 lun4 。
- qu4 nian2 qu1 da4 mu4 ， lei4 yue4 feng4 qing1 zun1 。
- zhao4 zhi3 cui1 cheng2 chuan2 ， nu2 qing2 ju4 lian4 xuan1 。
- ci3 sheng1 you2 duan4 geng3 ， zai4 chu3 shi4 gu1 gen1 。
- qi3 zi4 shen1 nan2 zhi4 ， yun2 shui2 shou3 wei4 yuan2 。
- kong1 dan4 chou2 zuo4 jian4 ， gan3 mu4 zhu3 ren2 en1 。

## 注释

## 译文

## 赏析
