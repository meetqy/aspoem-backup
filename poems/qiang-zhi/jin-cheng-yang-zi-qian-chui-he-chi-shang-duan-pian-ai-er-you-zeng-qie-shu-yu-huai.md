---
id: qiang-zhi-jin-cheng-yang-zi-qian-chui-he-chi-shang-duan-pian-ai-er-you-zeng-qie-shu-yu-huai
title: 近承楊子遣垂和池上短篇愛而有贈且攄予懷
titlePinyin: jin4 cheng2 yang2 zi3 qian3 chui2 he2 chi2 shang4 duan3 pian1 ai4 er2 you3 zeng4 qie3 shu1 yu3 huai2
titleSlug: jin-cheng-yang-zi-qian-chui-he-chi-shang-duan-pian-ai-er-you-zeng-qie-shu-yu-huai
author: 强至
authorPinyin: qiang2 zhi4
authorSlug: qiang-zhi
dynasty: 宋
dynastyPinyin: song4
dynastySlug: song
tags: []
---

## 正文

- 楊子文格少已遒，自關以西鮮此流。
- 逸興一發不言休，詩吟千篇酒百甌。
- 始謂富貴力可求，行年四十差厥謀。
- 相逢渭水初清秋，氣俊秋隼辭長虬。
- 歡然一見分輒投，往來自爾月屢周。
- 忽聞屋角鳴春鳩，感時出門寫我憂。
- 載酒興慶荒池頭，半酣繫馬聊登舟。
- 紛紛涉水驚眠鷗，晚陽欲落孤煙收。
- 開元盛事空林丘，流年數百如回眸。
- 陳迹隨感來吟搜，偶作短句詒同遊。
- 楊子既見遽和酬，筆落紙上不暫留，詩珍玉案書銀鈎。
- 詩人乃是天地讎，造化萬物遭剜鎪。
- 天公報之甚操矛，少使稱遂多窮愁。
- 子嘗兩舉試此州，病坐試席出則瘳。
- 筆力健可掣十牛，及與命鬥力弗侔，翻被命屈豈自由。
- 嗟予所學淺以浮，不與造化爲怨仇。
- 胡然天公亦我尤，剛腸勁貌寡媚柔。
- 觸忤貴勢在轉喉。
- 蒼顔常調祗自羞，使看平步趨公侯。
- 子來我語徒啾啾，天高聽卑誠謬悠。
- 不若且默真良籌，有酒一醉春風樓。

## 拼音

- yang2 zi3 wen2 ge2 shao3 yi3 qiu2 ， zi4 guan1 yi3 xi1 xian1 ci3 liu2 。
- yi4 xing1 yi4 fa1 bu4 yan2 xiu1 ， shi1 yin2 qian1 pian1 jiu3 bai3 ou1 。
- shi3 wei4 fu4 gui4 li4 ke3 qiu2 ， xing2 nian2 si4 shi2 cha4 jue2 mou2 。
- xiang1 feng2 wei4 shui3 chu1 qing1 qiu1 ， qi4 jun4 qiu1 sun3 ci2 chang2 qiu2 。
- huan1 ran2 yi2 jian4 fen1 zhe2 tou2 ， wang3 lai2 zi4 er3 yue4 lü3 zhou1 。
- hu1 wen2 wu1 jiao3 ming2 chun1 jiu1 ， gan3 shi2 chu1 men2 xie3 wo3 you1 。
- zai4 jiu3 xing1 qing4 huang1 chi2 tou2 ， ban4 han1 xi4 ma3 liao2 deng1 zhou1 。
- fen1 fen1 she4 shui3 jing1 mian2 ou1 ， wan3 yang2 yu4 luo4 gu1 yan1 shou1 。
- kai1 yuan2 sheng4 shi4 kong1 lin2 qiu1 ， liu2 nian2 shu4 bai3 ru2 hui2 mou2 。
- chen2 ji4 sui2 gan3 lai2 yin2 sou1 ， ou3 zuo4 duan3 ju4 yi2 tong2 you2 。
- yang2 zi3 ji4 jian4 ju4 he2 chou2 ， bi3 luo4 zhi3 shang4 bu2 zan4 liu2 ， shi1 zhen1 yu4 an4 shu1 yin2 gou1 。
- shi1 ren2 nai3 shi4 tian1 di4 chou2 ， zao4 hua4 wan4 wu4 zao1 wan1 sou1 。
- tian1 gong1 bao4 zhi1 shen4 cao1 mao2 ， shao3 shi3 cheng1 sui4 duo1 qiong2 chou2 。
- zi3 chang2 liang3 ju3 shi4 ci3 zhou1 ， bing4 zuo4 shi4 xi2 chu1 ze2 chou1 。
- bi3 li4 jian4 ke3 che4 shi2 niu2 ， ji2 yu3 ming4 dou4 li4 fu2 mou2 ， fan1 bei4 ming4 qu1 qi3 zi4 you2 。
- jie1 yu3 suo3 xue2 qian3 yi3 fu2 ， bu4 yu3 zao4 hua4 wei2 yuan4 chou2 。
- hu2 ran2 tian1 gong1 yi4 wo3 you2 ， gang1 chang2 jin4 mao4 gua3 mei4 rou2 。
- chu4 wu3 gui4 shi4 zai4 zhuan3 hou2 。
- cang1 yan2 chang2 diao4 zhi1 zi4 xiu1 ， shi3 kan4 ping2 bu4 qu1 gong1 hou2 。
- zi3 lai2 wo3 yu3 tu2 jiu1 jiu1 ， tian1 gao1 ting1 bei1 cheng2 miu4 you1 。
- bu2 ruo4 qie3 mo4 zhen1 liang2 chou2 ， you3 jiu3 yi2 zui4 chun1 feng1 lou2 。

## 注释

## 译文

## 赏析
