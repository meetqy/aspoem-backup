---
id: qiang-zhi-song-yao-wang-yuan-shi
title: 送藥王圓師
titlePinyin: song4 yao4 wang2 yuan2 shi1
titleSlug: song-yao-wang-yuan-shi
author: 强至
authorPinyin: qiang2 zhi4
authorSlug: qiang-zhi
dynasty: 宋
dynastyPinyin: song4
dynastySlug: song
tags: []
---

## 正文

- 吳僧甚商賈，嗜利角毫芒。
- 或以翳自業，利心劇虎狼。
- 今時愚鄙人，平居吝私囊。
- 寒餓來求仁，一毫不肯將。
- 不幸病且亟，呼醫計倉忙。
- 惟醫所欲求，萬金弗較量。
- 吳僧業醫者，十室九厚藏。
- 張口待人哺，喋喋厭酒粱。
- 求其不爾徒，蕭叢揀蘭芳。
- 圓師何許人，出家本衢梁。
- 自圓之先師，三世爲醫王。
- 圓尤得術精，一丸起膏肓。
- 雖掛吳僧籍，亦吳其衣章。
- 仁義薰厥心，愈彼不願償。
- 人以財啗圓，惡如唾霑裳。
- 晨齋未有餘，一餠蔬充腸。
- 行橐無長物，秋風藥裹香。
- 昨因赴人急，挈然來浦陽。
- 始見已可愛，氣溫語端詳。
- 再見結所好，佛外喜縑緗。
- 住久見益數，乃知數事長。
- 作詩聊紀師，豈曰爲行光。

## 拼音

- wu2 seng1 shen4 shang1 jia3 ， shi4 li4 jiao3 hao2 mang2 。
- huo4 yi3 yi4 zi4 ye4 ， li4 xin1 ju4 hu3 lang2 。
- jin1 shi2 yu2 bi3 ren2 ， ping2 ju1 lin4 si1 nang2 。
- han2 e4 lai2 qiu2 ren2 ， yi4 hao2 bu4 ken3 jiang1 。
- bu2 xing4 bing4 qie3 ji2 ， hu1 yi1 ji4 cang1 mang2 。
- wei2 yi1 suo3 yu4 qiu2 ， wan4 jin1 fu2 jiao4 liang2 。
- wu2 seng1 ye4 yi1 zhe3 ， shi2 shi4 jiu3 hou4 cang2 。
- zhang1 kou3 dai4 ren2 bu3 ， die2 die2 yan4 jiu3 liang2 。
- qiu2 qi2 bu4 er3 tu2 ， xiao1 cong2 jian3 lan2 fang1 。
- yuan2 shi1 he2 xu1 ren2 ， chu1 jia1 ben3 qu2 liang2 。
- zi4 yuan2 zhi1 xian1 shi1 ， san1 shi4 wei2 yi1 wang2 。
- yuan2 you2 de2 shu4 jing1 ， yi4 wan2 qi3 gao1 huang1 。
- sui1 gua4 wu2 seng1 ji2 ， yi4 wu2 qi2 yi1 zhang1 。
- ren2 yi4 xun1 jue2 xin1 ， yu4 bi3 bu2 yuan4 chang2 。
- ren2 yi3 cai2 dan4 yuan2 ， e4 ru2 tuo4 zhan1 shang0 。
- chen2 zhai1 wei4 you3 yu2 ， yi4 bing3 shu1 chong1 chang2 。
- xing2 tuo2 wu2 chang2 wu4 ， qiu1 feng1 yao4 guo3 xiang1 。
- zuo2 yin1 fu4 ren2 ji2 ， qie4 ran2 lai2 pu3 yang2 。
- shi3 jian4 yi3 ke3 ai4 ， qi4 wen1 yu3 duan1 xiang2 。
- zai4 jian4 jie2 suo3 hao3 ， fo2 wai4 xi3 jian1 xiang1 。
- zhu4 jiu3 jian4 yi4 shu4 ， nai3 zhi1 shu4 shi4 chang2 。
- zuo4 shi1 liao2 ji4 shi1 ， qi3 yue1 wei2 xing2 guang1 。

## 注释

## 译文

## 赏析
