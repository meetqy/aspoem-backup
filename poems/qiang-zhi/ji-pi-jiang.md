---
id: qiang-zhi-ji-pi-jiang
title: 寄辟疆
titlePinyin: ji4 pi4 jiang1
titleSlug: ji-pi-jiang
author: 强至
authorPinyin: qiang2 zhi4
authorSlug: qiang-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 憶昨枉君軒，始來就客邸。
- 爾僕方息肩，顧我遽屈體。
- 守閽前通名，倒屣出致禮。
- 相見吐論議，所學愈根柢。
- 徐爲出巨編，徹若涉清濟。
- 昏膜得篦刮，塵心逾易洗。
- 我亦露狂簡，君曾不訶詆。
- 于時園正花，長日甕盛醴。
- 插枝必滿頭，飲醆須露底。
- 未幾踏歸鐙，相將灑別涕。
- 戀戀有情照，數數辱書扺。
- 自言困道途，僅能足鹽米。
- 頻吟口燥吻，久騎肉消髀。
- 首飛詩人蓬，腸苦孟郊薺。
- 學舍勉棲託，亨會復傾徯。
- 黄卷樂往聖，青襟列諸弟。
- 愛子乏先容，何人堪密啟。
- 努力著要策，隨詔獻文陛。

## 拼音

- yi4 zuo2 wang3 jun1 xuan1 ， shi3 lai2 jiu4 ke4 di3 。
- er3 pu2 fang1 xi1 jian1 ， gu4 wo3 ju4 qu1 ti3 。
- shou3 hun1 qian2 tong1 ming2 ， dao3 xi3 chu1 zhi4 li3 。
- xiang1 jian4 tu3 lun4 yi4 ， suo3 xue2 yu4 gen1 di3 。
- xu2 wei2 chu1 ju4 bian1 ， che4 ruo4 she4 qing1 ji4 。
- hun1 mo2 de2 bi4 gua1 ， chen2 xin1 yu2 yi4 xi3 。
- wo3 yi4 lu4 kuang2 jian3 ， jun1 ceng2 bu4 he1 di3 。
- yu2 shi2 yuan2 zheng4 hua1 ， chang2 ri4 weng4 sheng4 li3 。
- cha1 zhi1 bi4 man3 tou2 ， yin3 zhan3 xu1 lou4 di3 。
- wei4 ji1 ta4 gui1 deng1 ， xiang1 jiang1 sa3 bie2 ti4 。
- lian4 lian4 you3 qing2 zhao4 ， shu4 shu4 ru3 shu1 zhi3 。
- zi4 yan2 kun4 dao4 tu2 ， jin3 neng2 zu2 yan2 mi3 。
- bin1 yin2 kou3 zao4 wen3 ， jiu3 qi2 rou4 xiao1 bi4 。
- shou3 fei1 shi1 ren2 peng2 ， chang2 ku3 meng4 jiao1 ji4 。
- xue2 she4 mian3 qi1 tuo1 ， heng1 hui4 fu4 qing1 xi1 。
- huang2 juan4 le4 wang3 sheng4 ， qing1 jin1 lie4 zhu1 di4 。
- ai4 zi3 fa2 xian1 rong2 ， he2 ren2 kan1 mi4 qi3 。
- nu3 li4 zhu4 yao4 ce4 ， sui2 zhao4 xian4 wen2 bi4 。

## 注释

## 译文

## 赏析
