---
id: qiang-zhi-jiu-ri-er-shou-qi-er
title: 九日二首  其二
titlePinyin: jiu3 ri4 er4 shou3     qi2 er4
titleSlug: jiu-ri-er-shou-qi-er
author: 强至
authorPinyin: qiang2 zhi4
authorSlug: qiang-zhi
dynasty: 宋
dynastyPinyin: song4
dynastySlug: song
tags: []
---

## 正文

- 漸老襟懷已足悲，登高節物可無詩。
- 秋聲颯爽侵蓬鬢，晚意蕭條伴菊枝。
- 故里江山尋好處，重陽樽酒負當時。
- 天邊鴻雁隨南望，憶弟雙眸淚欲垂。

## 拼音

- jian4 lao3 jin1 huai2 yi3 zu2 bei1 ， deng1 gao1 jie2 wu4 ke3 wu2 shi1 。
- qiu1 sheng1 sa4 shuang3 qin1 peng2 bin4 ， wan3 yi4 xiao1 tiao2 ban4 ju2 zhi1 。
- gu4 li3 jiang1 shan1 xun2 hao3 chu3 ， zhong4 yang2 zun1 jiu3 fu4 dang1 shi2 。
- tian1 bian1 hong2 yan4 sui2 nan2 wang4 ， yi4 di4 shuang1 mou2 lei4 yu4 chui2 。

## 注释

## 译文

## 赏析
