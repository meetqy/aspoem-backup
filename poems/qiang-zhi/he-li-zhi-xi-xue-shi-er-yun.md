---
id: qiang-zhi-he-li-zhi-xi-xue-shi-er-yun
title: 和禮之喜雪十二韵
titlePinyin: he2 li3 zhi1 xi3 xue3 shi2 er4 yun4
titleSlug: he-li-zhi-xi-xue-shi-er-yun
author: 强至
authorPinyin: qiang2 zhi4
authorSlug: qiang-zhi
dynasty: 宋
dynastyPinyin: song4
dynastySlug: song
tags: []
---

## 正文

- 水官司冬不舉職，天地當凜氣輒溫。
- 頑風伺隙倒天令，掃蕩不使繁雲屯。
- 陰崖邃谷殆窮臘，空有雪意乘朝昏。
- 宿荄老玘亦借便，欲洩陽氣芽株根。
- 往往百怪竊窺視，思以沴疫傷群元。
- 頼吾太守爲民切，百拜默與上帝言。
- 臣因視民問農計，亟雪猶可望有年。
- 知民所欲弗帝告，安用備位稱守藩。
- 至誠一發動天聽，霄垠地堮俄瓊璠。
- 混然上下共一色，直疑元氣猶胚渾。
- 狂風埋藏反失勢，却授威柄還水官。
- 既云豐年在冬雪，豫擬癡腹盈朝餐。

## 拼音

- shui3 guan1 si0 dong1 bu4 ju3 zhi2 ， tian1 di4 dang1 lin3 qi4 zhe2 wen1 。
- wan2 feng1 si4 xi4 dao3 tian1 ling4 ， sao3 dang4 bu4 shi3 fan2 yun2 tun2 。
- yin1 ya2 sui4 gu3 dai4 qiong2 la4 ， kong1 you3 xue3 yi4 cheng2 chao2 hun1 。
- su4 gai1 lao3 qi3 yi4 jie4 bian4 ， yu4 xie4 yang2 qi4 ya2 zhu1 gen1 。
- wang3 wang3 bai3 guai4 qie4 kui1 shi4 ， si1 yi3 li4 yi4 shang1 qun2 yuan2 。
- lai4 wu2 tai4 shou3 wei2 min2 qie4 ， bai3 bai4 mo4 yu3 shang4 di4 yan2 。
- chen2 yin1 shi4 min2 wen4 nong2 ji4 ， ji2 xue3 you2 ke3 wang4 you3 nian2 。
- zhi1 min2 suo3 yu4 fu2 di4 gao4 ， an1 yong4 bei4 wei4 cheng1 shou3 fan1 。
- zhi4 cheng2 yi4 fa1 dong4 tian1 ting1 ， xiao1 yin2 di4 e4 e2 qiong2 fan2 。
- hun4 ran2 shang4 xia4 gong4 yi2 se4 ， zhi2 yi2 yuan2 qi4 you2 pei1 hun2 。
- kuang2 feng1 mai2 cang2 fan3 shi1 shi4 ， que4 shou4 wei1 bing3 huan2 shui3 guan1 。
- ji4 yun2 feng1 nian2 zai4 dong1 xue3 ， yu4 ni3 chi1 fu4 ying2 chao2 can1 。

## 注释

## 译文

## 赏析
