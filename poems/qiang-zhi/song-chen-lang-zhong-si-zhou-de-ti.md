---
id: qiang-zhi-song-chen-lang-zhong-si-zhou-de-ti
title: 送陳郎中泗州得替
titlePinyin: song4 chen2 lang2 zhong1 si4 zhou1 de2 ti4
titleSlug: song-chen-lang-zhong-si-zhou-de-ti
author: 强至
authorPinyin: qiang2 zhi4
authorSlug: qiang-zhi
dynasty: 宋
dynastyPinyin: song4
dynastySlug: song
tags: []
---

## 正文

- 歷選臨淮守，多聞政術偏。
- 若柔非似水，即是急如弦。
- 下吏或弄法，屬僚時竊權。
- 邀權沸鐘鼓，市譽飾庖籩。
- 此弊歲月久，何人才業全。
- 我公來作郡，衆口悉稱賢。
- 寬猛履中道，勤勞經比年。
- 憲章難爾枉，綱紀自吾專。
- 間喜文字飲，懶開歌舞筵。
- 迎賓常倒屣，酌水每留錢。
- 無愧古循吏，豈同今備員。
- 頻陞功狀最，宜待寵章甄。
- 上意深嘉乃，高懷遽撇然。
- 琳宮願監董，鈴閣厭拘牽。
- 帝惜惟良去，公逾所請堅。
- 俄聞拜俞詔，得往閱陳編。
- 未可謀真隠，行當被峻遷。
- 散材蒙剪拂，殊遇絕夤緣。
- 有立期他日，無望報二天。
- 聊將感知淚，灑送北歸船。

## 拼音

- li4 xuan3 lin2 huai2 shou3 ， duo1 wen2 zheng4 shu4 pian1 。
- ruo4 rou2 fei1 si4 shui3 ， ji2 shi4 ji2 ru2 xian2 。
- xia4 li4 huo4 nong4 fa3 ， shu3 liao2 shi2 qie4 quan2 。
- yao1 quan2 fei4 zhong1 gu3 ， shi4 yu4 shi4 pao2 bian1 。
- ci3 bi4 sui4 yue4 jiu3 ， he2 ren2 cai2 ye4 quan2 。
- wo3 gong1 lai2 zuo4 jun4 ， zhong4 kou3 xi1 cheng1 xian2 。
- kuan1 meng3 lü3 zhong1 dao4 ， qin2 lao2 jing1 bi3 nian2 。
- xian4 zhang1 nan2 er3 wang3 ， gang1 ji4 zi4 wu2 zhuan1 。
- jian4 xi3 wen2 zi4 yin3 ， lan3 kai1 ge1 wu3 yan2 。
- ying2 bin1 chang2 dao3 xi3 ， zhuo2 shui3 mei3 liu2 qian2 。
- wu2 kui4 gu3 xun2 li4 ， qi3 tong2 jin1 bei4 yuan2 。
- bin1 sheng1 gong1 zhuang4 zui4 ， yi2 dai4 chong3 zhang1 zhen1 。
- shang4 yi4 shen1 jia1 nai3 ， gao1 huai2 ju4 pie3 ran2 。
- lin2 gong1 yuan4 jian1 dong3 ， ling2 ge2 yan4 ju1 qian1 。
- di4 xi1 wei2 liang2 qu4 ， gong1 yu2 suo3 qing3 jian1 。
- e2 wen2 bai4 yu2 zhao4 ， de2 wang3 yue4 chen2 bian1 。
- wei4 ke3 mou2 zhen1 yin3 ， xing2 dang1 bei4 jun4 qian1 。
- san4 cai2 meng2 jian3 fu2 ， shu1 yu4 jue2 yin2 yuan2 。
- you3 li4 qi1 ta1 ri4 ， wu2 wang4 bao4 er4 tian1 。
- liao2 jiang1 gan3 zhi1 lei4 ， sa3 song4 bei3 gui1 chuan2 。

## 注释

## 译文

## 赏析
