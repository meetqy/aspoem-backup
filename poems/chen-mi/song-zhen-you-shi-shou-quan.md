---
id: chen-mi-song-zhen-you-shi-shou-quan
title: 送真右史守泉
titlePinyin: song4 zhen1 you4 shi3 shou3 quan2
titleSlug: song-zhen-you-shi-shou-quan
author: 陳宓
authorPinyin: chen2 mi4
authorSlug: chen-mi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 昔人爲太守，南物不入囊。
- 亦有市文集，悔恨不能忘。
- 所以致平理，閭閻富而康。
- 泉民困賦役，脫身事舟航。
- 絕域在何許，羈留動經霜。
- 南風不堪託，十發五飄揚。
- 過期不見歸，妻子泣相望。
- 所得知幾何，舊債未及償。
- 公家既重征，忍痛如刳腸。
- 况復吏不仁，低價盡取將。
- 民財本膏血，舶貨尤可傷。
- 吾聞坡仙言，犂牛博沉香。
- 燔牛以祈福，鬼神尚弗享。
- 安可以人命，緘封壽侯王。
- 上天不可欺，厥咎必有當。
- 近年有賢守，永嘉詹事王。
- 不買一錢物，至今垂耿光。
- 後來豈無繼，落落難爲常。
- 祇今逢右史，真節動八方。
- 江東百萬戶，水旱俱不荒。
- 明時豈憚黷，實欲重淮陽。
- 舶使出名門，家傳饒清芳。
- 玉雪兩相映，酷熱變寒凉。
- 預聽桐城謠，合浦珠還鄉。

## 拼音

- xi1 ren2 wei2 tai4 shou3 ， nan2 wu4 bu2 ru4 nang2 。
- yi4 you3 shi4 wen2 ji2 ， hui3 hen4 bu4 neng2 wang4 。
- suo3 yi3 zhi4 ping2 li3 ， lü2 yan2 fu4 er2 kang1 。
- quan2 min2 kun4 fu4 yi4 ， tuo1 shen1 shi4 zhou1 hang2 。
- jue2 yu4 zai4 he2 xu1 ， ji1 liu2 dong4 jing1 shuang1 。
- nan2 feng1 bu4 kan1 tuo1 ， shi2 fa1 wu3 piao1 yang2 。
- guo4 qi1 bu2 jian4 gui1 ， qi1 zi0 qi4 xiang1 wang4 。
- suo3 de2 zhi1 ji1 he2 ， jiu4 zhai4 wei4 ji2 chang2 。
- gong1 jia0 ji4 zhong4 zheng1 ， ren3 tong4 ru2 ku1 chang2 。
- kuang4 fu4 li4 bu4 ren2 ， di1 jia4 jin4 qu3 jiang1 。
- min2 cai2 ben3 gao1 xue4 ， bo2 huo4 you2 ke3 shang1 。
- wu2 wen2 po1 xian1 yan2 ， li2 niu2 bo2 chen2 xiang1 。
- fan2 niu2 yi3 qi2 fu2 ， gui3 shen2 shang4 fu2 xiang3 。
- an1 ke3 yi3 ren2 ming4 ， jian1 feng1 shou4 hou2 wang2 。
- shang4 tian1 bu4 ke3 qi1 ， jue2 jiu4 bi4 you3 dang1 。
- jin4 nian2 you3 xian2 shou3 ， yong3 jia1 zhan1 shi4 wang2 。
- bu4 mai3 yi4 qian2 wu4 ， zhi4 jin1 chui2 geng3 guang1 。
- hou4 lai2 qi3 wu2 ji4 ， luo4 luo4 nan2 wei2 chang2 。
- qi2 jin1 feng2 you4 shi3 ， zhen1 jie2 dong4 ba1 fang1 。
- jiang1 dong1 bai3 wan4 hu4 ， shui3 han4 ju4 bu4 huang1 。
- ming2 shi2 qi3 dan4 du2 ， shi2 yu4 zhong4 huai2 yang2 。
- bo2 shi3 chu1 ming2 men2 ， jia1 chuan2 rao2 qing1 fang1 。
- yu4 xue3 liang3 xiang1 ying4 ， ku4 re4 bian4 han2 liang2 。
- yu4 ting1 tong2 cheng2 yao2 ， he2 pu3 zhu1 huan2 xiang1 。

## 注释

## 译文

## 赏析
