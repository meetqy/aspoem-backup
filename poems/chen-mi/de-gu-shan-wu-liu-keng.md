---
id: chen-mi-de-gu-shan-wu-liu-keng
title: 得古杉於劉坑
titlePinyin: de2 gu3 shan1 wu1 liu2 keng1
titleSlug: de-gu-shan-wu-liu-keng
author: 陳宓
authorPinyin: chen2 mi4
authorSlug: chen-mi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 劉坑有嘉木，根柯鍊青銅。
- 云是昔參天，森環梵王宮。
- 陵谷欻遷改，風雷行地中。
- 于今五百載，漁父忽相逄。
- 沒淵直下覷，初驚睡驪龍。
- 玩狎始一探，光怪萬仞虹。
- 百夫共引綆，婁斷如飛蓬。
- 一出千尋底，昂然勢摩穹。
- 伊誰扶大厦，此具信足充。
- 擬用作津樑，阻滯斷可通。
- 斧斤一暫試，芬芳四隨風。
- 胡爲久沈鬰，反羨爨下桐。
- 顯晦已千載，有如初植同。
- 大哉一元氣，運用無時窮。
- 壽此不朽物，會與齊其終。

## 拼音

- liu2 keng1 you3 jia1 mu4 ， gen1 ke1 lian4 qing1 tong2 。
- yun2 shi4 xi1 can1 tian1 ， sen1 huan2 fan4 wang2 gong1 。
- ling2 gu3 chua1 qian1 gai3 ， feng1 lei2 xing2 di4 zhong1 。
- yu2 jin1 wu3 bai3 zai4 ， yu2 fu4 hu1 xiang1 pang2 。
- mei2 yuan1 zhi2 xia4 qu4 ， chu1 jing1 shui4 li2 long2 。
- wan2 xia2 shi3 yi2 tan4 ， guang1 guai4 wan4 ren4 hong2 。
- bai3 fu1 gong4 yin3 geng3 ， lou2 duan4 ru2 fei1 peng2 。
- yi4 chu1 qian1 xun2 di3 ， ang2 ran2 shi4 mo2 qiong2 。
- yi1 shui2 fu2 da4 sha4 ， ci3 ju4 xin4 zu2 chong1 。
- ni3 yong4 zuo4 jin1 liang2 ， zu3 zhi4 duan4 ke3 tong1 。
- fu3 jin1 yi2 zan4 shi4 ， fen1 fang1 si4 sui2 feng1 。
- hu2 wei2 jiu3 shen3 yu4 ， fan3 xian4 cuan4 xia4 tong2 。
- xian3 hui4 yi3 qian1 zai4 ， you3 ru2 chu1 zhi2 tong2 。
- da4 zai1 yi4 yuan2 qi4 ， yun4 yong4 wu2 shi2 qiong2 。
- shou4 ci3 bu4 xiu3 wu4 ， hui4 yu3 qi2 qi2 zhong1 。

## 注释

## 译文

## 赏析
