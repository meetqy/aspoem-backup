---
id: chen-mi-he-chen-zhong-hang-xiao-shu
title: 和陳中行校書
titlePinyin: he2 chen2 zhong1 hang2 xiao4 shu1
titleSlug: he-chen-zhong-hang-xiao-shu
author: 陳宓
authorPinyin: chen2 mi4
authorSlug: chen-mi
dynasty: 宋
dynastyPinyin: song4
dynastySlug: song
tags: []
---

## 正文

- 老梅抱奇姿，寂寞山之陽。
- 風月已爲友，雲水環其鄉。
- 蜂蝶不能到，林深自揚揚。
- 蕭疎謝公墅，淡靜午橋莊。
- 門前有遊子，跨馬服牛箱。
- 衝衝自朋往，衮衮不可量。
- 誰趨雪霜地，競媚桃李場。
- 唯誇顔色好，豈寤道德凉。
- 偉此歲寒植，千載有耿光。
- 罙高萬物表，耻竝群花芳。
- 剛腸逾鐵石，勁氣侵顔行。
- 况有至佳實，未熟世已望。
- 負以黄金鼎，登之白玉堂。
- 調胹諧衆口，雋永詎可忘。
- 致君高舜禹，美俗歸軒唐。
- 藥石神聖主，豈但尉黔蒼。
- 功名滿蠻貊，譽處還括囊。
- 終始不少玷，圭璋更顒昂。
- 我實愛君厚，禱頌無以將。
- 所願進退節，臯夔與疏楊。
- 遂使見慕徒，夙志愜以償。
- 翩翩贈行詩，滿袖鳴玕琅。
- 詞翰兩清絕，山陰詠壺觴。
- 么微顧曷稱，皦皦在中腸。
- 持用娛霸旅，籍手拜含香。

## 拼音

- lao3 mei2 bao4 qi2 zi1 ， ji4 mo4 shan1 zhi1 yang2 。
- feng1 yue4 yi3 wei2 you3 ， yun2 shui3 huan2 qi2 xiang1 。
- feng1 die2 bu4 neng2 dao4 ， lin2 shen1 zi4 yang2 yang2 。
- xiao1 shu1 xie4 gong1 shu4 ， dan4 jing4 wu3 qiao2 zhuang1 。
- men2 qian2 you3 you2 zi3 ， kua4 ma3 fu2 niu2 xiang1 。
- chong1 chong1 zi4 peng2 wang3 ， gun3 gun3 bu4 ke3 liang2 。
- shui2 qu1 xue3 shuang1 di4 ， jing4 mei4 tao2 li3 chang3 。
- wei2 kua1 yan2 se4 hao3 ， qi3 wu4 dao4 de2 liang2 。
- wei3 ci3 sui4 han2 zhi2 ， qian1 zai4 you3 geng3 guang1 。
- shen1 gao1 wan4 wu4 biao3 ， chi3 bing4 qun2 hua1 fang1 。
- gang1 chang2 yu2 tie3 shi2 ， jin4 qi4 qin1 yan2 xing2 。
- kuang4 you3 zhi4 jia1 shi2 ， wei4 shu2 shi4 yi3 wang4 。
- fu4 yi3 huang2 jin1 ding3 ， deng1 zhi1 bai2 yu4 tang2 。
- diao4 er2 xie2 zhong4 kou3 ， jun4 yong3 ju4 ke3 wang4 。
- zhi4 jun1 gao1 shun4 yu3 ， mei3 su2 gui1 xuan1 tang2 。
- yao4 shi2 shen2 sheng4 zhu3 ， qi3 dan4 wei4 qian2 cang1 。
- gong1 ming2 man3 man2 mo4 ， yu4 chu3 huan2 kuo4 nang2 。
- zhong1 shi3 bu4 shao3 dian4 ， gui1 zhang1 geng4 yong2 ang2 。
- wo3 shi2 ai4 jun1 hou4 ， dao3 song4 wu2 yi3 jiang1 。
- suo3 yuan4 jin4 tui4 jie2 ， gao1 kui2 yu3 shu1 yang2 。
- sui4 shi3 jian4 mu4 tu2 ， su4 zhi4 qie4 yi3 chang2 。
- pian1 pian1 zeng4 xing2 shi1 ， man3 xiu4 ming2 gan1 lang2 。
- ci2 han4 liang3 qing1 jue2 ， shan1 yin1 yong3 hu2 shang1 。
- me0 wei1 gu4 he2 cheng1 ， jiao3 jiao3 zai4 zhong1 chang2 。
- chi2 yong4 yu2 ba4 lü3 ， ji2 shou3 bai4 han2 xiang1 。

## 注释

## 译文

## 赏析
