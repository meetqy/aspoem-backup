---
id: chen-mi-ping-shu
title: 評書
titlePinyin: ping2 shu1
titleSlug: ping-shu
author: 陳宓
authorPinyin: chen2 mi4
authorSlug: chen-mi
dynasty: 宋
dynastyPinyin: song4
dynastySlug: song
tags: []
---

## 正文

- 我非識字空有志，丱角已探翰墨場。
- 于今四十竟何益，聊取上代資平章。
- 率更清峭骨骼堅，雲厭古柏微春陽。
- 虞君態度絕可愛，皎皎玉女乘鸞翔。
- 褚君妍姿媚人眼，晚歲亦復兀老蒼。
- 薛君風味寧不好，未免籍湜屢仆僵。
- 太宗天性好儒翰，右軍墨寶三千張。
- 君臣刻意事摹倣，往往一造夫子堂。
- 終然却視不可及，長松貞潔白玉剛。
- 以言其體莫減增，以言其健不屈彊。
- 以言其肌不露骨，以言其媚中含霜。
- 仙人溷跡在塵世，欲自揜晦終遺光。
- 豈如今人作瀟洒，曼膚平脅施羅裳。
- 安得刀圭換凡骨，飛上青天原此術。

## 拼音

- wo3 fei1 shi2 zi4 kong1 you3 zhi4 ， guan4 jiao3 yi3 tan4 han4 mo4 chang3 。
- yu2 jin1 si4 shi2 jing4 he2 yi4 ， liao2 qu3 shang4 dai4 zi1 ping2 zhang1 。
- lü4 geng4 qing1 qiao4 gu3 ge2 jian1 ， yun2 yan4 gu3 bai3 wei1 chun1 yang2 。
- yu2 jun1 tai4 du4 jue2 ke3 ai4 ， jiao3 jiao3 yu4 nü3 cheng2 luan2 xiang2 。
- chu3 jun1 yan2 zi1 mei4 ren2 yan3 ， wan3 sui4 yi4 fu4 wu4 lao3 cang1 。
- xue1 jun1 feng1 wei4 ning2 bu4 hao3 ， wei4 mian3 ji2 shi2 lü3 pu2 jiang1 。
- tai4 zong1 tian1 xing4 hao3 ru2 han4 ， you4 jun1 mo4 bao3 san1 qian1 zhang1 。
- jun1 chen2 ke4 yi4 shi4 mo2 fang3 ， wang3 wang3 yi2 zao4 fu1 zi3 tang2 。
- zhong1 ran2 que4 shi4 bu4 ke3 ji2 ， chang2 song1 zhen1 jie2 bai2 yu4 gang1 。
- yi3 yan2 qi2 ti3 mo4 jian3 zeng1 ， yi3 yan2 qi2 jian4 bu4 qu1 qiang2 。
- yi3 yan2 qi2 ji1 bu2 lu4 gu3 ， yi3 yan2 qi2 mei4 zhong1 han2 shuang1 。
- xian1 ren2 hun4 ji4 zai4 chen2 shi4 ， yu4 zi4 yan3 hui4 zhong1 yi2 guang1 。
- qi3 ru2 jin1 ren2 zuo4 xiao1 sa3 ， man4 fu1 ping2 xie2 shi1 luo2 shang0 。
- an1 de2 dao1 gui1 huan4 fan2 gu3 ， fei1 shang4 qing1 tian1 yuan2 ci3 shu4 。

## 注释

## 译文

## 赏析
