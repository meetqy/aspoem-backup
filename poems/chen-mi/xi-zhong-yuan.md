---
id: chen-mi-xi-zhong-yuan
title: 檄中原
titlePinyin: xi2 zhong1 yuan2
titleSlug: xi-zhong-yuan
author: 陳宓
authorPinyin: chen2 mi4
authorSlug: chen-mi
dynasty: 宋
dynastyPinyin: song4
dynastySlug: song
tags: []
---

## 正文

- 大哉我宋得天下，仁比三代澤過之。
- 太祖太宗貽典則，真宗仁考父母慈。
- 熙豐足國振百度，要使宇內無蠻夷。
- 哲宗元祐建皇極，敬用賢哲如蓍龜。
- 百年上下享安泰，萬里一域惟熙熙。
- 春陽浩蕩不肅物，遂使異類窺京師。
- 當時臣子不知義，視虜豺豹身狐狸。
- 曲生苟活竟亦死，甘墮狡計寧非癡。
- 三光晦昧五岳墜，二聖北狩無還期。
- 忠臣至今痛入髓，下逮童騃猶歔欷。
- 嗟爾中原舊豪傑，久效左衽心何爲。
- 譬如屈伏猛獸下，荷戈伺便當乘機。
- 如何顔厚不媿耻，反助貙虎爲熊羆。
- 數窮六十又且半，天意悔禍人知思。
- 王師六月降時雨，灑爾萬國蘇鰥嫠。
- 汝猶不念汝祖父，靖康狄禍幾無遺。
- 子孫壯大不能報，臣妾讐虜稱男兒。
- 天戈所麾速響應，拯汝塗炭革汝非。
- 吾皇仁聖又恭儉，視民如子傷如饑。
- 汝今效順謹勿遲，同我四海長歡嬉。

## 拼音

- da4 zai1 wo3 song4 de2 tian1 xia4 ， ren2 bi3 san1 dai4 ze2 guo4 zhi1 。
- tai4 zu3 tai4 zong1 yi2 dian3 ze2 ， zhen1 zong1 ren2 kao3 fu4 mu3 ci2 。
- xi1 feng1 zu2 guo2 zhen4 bai3 du4 ， yao4 shi3 yu3 nei4 wu2 man2 yi2 。
- zhe2 zong1 yuan2 you4 jian4 huang2 ji2 ， jing4 yong4 xian2 zhe2 ru2 shi1 gui1 。
- bai3 nian2 shang4 xia4 xiang3 an1 tai4 ， wan4 li3 yi2 yu4 wei2 xi1 xi1 。
- chun1 yang2 hao4 dang4 bu2 su4 wu4 ， sui4 shi3 yi4 lei4 kui1 jing1 shi1 。
- dang1 shi2 chen2 zi3 bu4 zhi1 yi4 ， shi4 lu3 chai2 bao4 shen1 hu2 li0 。
- qu3 sheng1 gou3 huo2 jing4 yi4 si3 ， gan1 duo4 jiao3 ji4 ning2 fei1 chi1 。
- san1 guang1 hui4 mei4 wu3 yue4 zhui4 ， er4 sheng4 bei3 shou4 wu2 huan2 qi1 。
- zhong1 chen2 zhi4 jin1 tong4 ru4 sui3 ， xia4 dai3 tong2 si4 you2 xu1 xi1 。
- jie1 er3 zhong1 yuan2 jiu4 hao2 jie2 ， jiu3 xiao4 zuo3 ren4 xin1 he2 wei2 。
- pi4 ru2 qu1 fu2 meng3 shou4 xia4 ， he2 ge1 si4 bian4 dang1 cheng2 ji1 。
- ru2 he2 yan2 hou4 bu2 kui4 chi3 ， fan3 zhu4 chu1 hu3 wei2 xiong2 pi2 。
- shu4 qiong2 liu4 shi2 you4 qie3 ban4 ， tian1 yi4 hui3 huo4 ren2 zhi1 si1 。
- wang2 shi1 liu4 yue4 jiang4 shi2 yu3 ， sa3 er3 wan4 guo2 su1 guan1 li2 。
- ru3 you2 bu2 nian4 ru3 zu3 fu4 ， jing4 kang1 di2 huo4 ji1 wu2 yi2 。
- zi3 sun1 zhuang4 da4 bu4 neng2 bao4 ， chen2 qie4 chou2 lu3 cheng1 nan2 er2 。
- tian1 ge1 suo3 hui1 su4 xiang3 ying1 ， zheng3 ru3 tu2 tan4 ge2 ru3 fei1 。
- wu2 huang2 ren2 sheng4 you4 gong1 jian3 ， shi4 min2 ru2 zi3 shang1 ru2 ji1 。
- ru3 jin1 xiao4 shun4 jin3 wu4 chi2 ， tong2 wo3 si4 hai3 chang2 huan1 xi1 。

## 注释

## 译文

## 赏析
