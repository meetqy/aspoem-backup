---
id: chen-mi-he-chen-jiao
title: 和陳教
titlePinyin: he2 chen2 jiao4
titleSlug: he-chen-jiao
author: 陳宓
authorPinyin: chen2 mi4
authorSlug: chen-mi
dynasty: 宋
dynastyPinyin: song4
dynastySlug: song
tags: []
---

## 正文

- 昔我壬子歲，辭家莆山陽。
- 迎婦丞相府，調官君子鄉。
- 于時公聲名，豈獨梁楚揚。
- 聞者盡興起，見者齋以莊。
- 英華發經笥，土苴遺巾箱。
- 虎蔚管庸見，海鉅蠡可量。
- 伏波少已勇，捷出翰墨場。
- 遺我明月珠，一見心先凉。
- 擲地戞清玉，映日開炎光。
- 春雲可比態，百卉羞無芳。
- 下顧陰何輩，頡頏李杜行。
- 不知生最晚，磊磊何相望。
- 文臻韓氏奧，學升夫子堂。
- 道貫參曾唯，心悟顔齋忘。
- 所讀者何書，誦此虞與唐。
- 所敬者何物，瞻彼昊與蒼。
- 仁義久已熟，出言如探囊。
- 又同沖霄鶴，舉世避軒昂。
- 斯文尚何俟，木鐸天其將。
- 六經作黄麻，一賦卑長楊。
- 厚賜顧曷報，有類相馬償。
- 但當銘之心，刻珮聯琳琅。
- 區區重此來，得遂舉一觴。
- 灑然如熱濯，車輪寬別腸。
- 歸將詫朋友，親炙道德香。

## 拼音

- xi1 wo3 ren2 zi3 sui4 ， ci2 jia1 pu2 shan1 yang2 。
- ying2 fu4 cheng2 xiang4 fu3 ， diao4 guan1 jun1 zi3 xiang1 。
- yu2 shi2 gong1 sheng1 ming2 ， qi3 du2 liang2 chu3 yang2 。
- wen2 zhe3 jin4 xing1 qi3 ， jian4 zhe3 zhai1 yi3 zhuang1 。
- ying1 hua2 fa1 jing1 si4 ， tu3 ju1 yi2 jin1 xiang1 。
- hu3 wei4 guan3 yong1 jian4 ， hai3 ju4 li2 ke3 liang2 。
- fu2 bo1 shao3 yi3 yong3 ， jie2 chu1 han4 mo4 chang3 。
- yi2 wo3 ming2 yue4 zhu1 ， yi2 jian4 xin1 xian1 liang2 。
- zhi4 di4 jia2 qing1 yu4 ， ying4 ri4 kai1 yan2 guang1 。
- chun1 yun2 ke3 bi3 tai4 ， bai3 hui4 xiu1 wu2 fang1 。
- xia4 gu4 yin1 he2 bei4 ， jie2 hang2 li3 du4 xing2 。
- bu4 zhi1 sheng1 zui4 wan3 ， lei3 lei3 he2 xiang1 wang4 。
- wen2 zhen1 han2 shi4 ao4 ， xue2 sheng1 fu1 zi3 tang2 。
- dao4 guan4 can1 ceng2 wei2 ， xin1 wu4 yan2 zhai1 wang4 。
- suo3 du2 zhe3 he2 shu1 ， song4 ci3 yu2 yu3 tang2 。
- suo3 jing4 zhe3 he2 wu4 ， zhan1 bi3 hao4 yu3 cang1 。
- ren2 yi4 jiu3 yi3 shu2 ， chu1 yan2 ru2 tan4 nang2 。
- you4 tong2 chong1 xiao1 he4 ， ju3 shi4 bi4 xuan1 ang2 。
- si1 wen2 shang4 he2 si4 ， mu4 duo2 tian1 qi2 jiang1 。
- liu4 jing1 zuo4 huang2 ma2 ， yi2 fu4 bei1 chang2 yang2 。
- hou4 ci4 gu4 he2 bao4 ， you3 lei4 xiang1 ma3 chang2 。
- dan4 dang1 ming2 zhi1 xin1 ， ke4 pei4 lian2 lin2 lang2 。
- qu1 qu1 zhong4 ci3 lai2 ， de2 sui4 ju3 yi4 shang1 。
- sa3 ran2 ru2 re4 zhuo2 ， ju1 lun2 kuan1 bie2 chang2 。
- gui1 jiang1 cha4 peng2 you0 ， qin1 zhi4 dao4 de2 xiang1 。

## 注释

## 译文

## 赏析
