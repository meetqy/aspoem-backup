---
id: chen-mi-tong-zheng-si-cheng-deng-xi-pu
title: 同鄭寺丞登西瀑
titlePinyin: tong2 zheng4 si4 cheng2 deng1 xi1 pu4
titleSlug: tong-zheng-si-cheng-deng-xi-pu
author: 陳宓
authorPinyin: chen2 mi4
authorSlug: chen-mi
dynasty: 宋
dynastyPinyin: song4
dynastySlug: song
tags: []
---

## 正文

- 紹年一聯鑣，作意到西瀑。
- 是時新喜晴，峻壁潄清玉。
- 雷霆駭神覩，冰瑩雪胸腹。
- 臨深足恐墮，坐石膝頻促。
- 晷長不知永，玩久愈未足。
- 下山歷斗潭，喧豗尚相逐。
- 忽逾十五里，風雨送歸躅。
- 抵家如夢覺，始覺當暑溽。
- 但願身更强，後遊多秉燭。

## 拼音

- shao4 nian2 yi4 lian2 biao1 ， zuo4 yi4 dao4 xi1 pu4 。
- shi4 shi2 xin1 xi3 qing2 ， jun4 bi4 shu4 qing1 yu4 。
- lei2 ting2 hai4 shen2 du3 ， bing1 ying2 xue3 xiong1 fu4 。
- lin2 shen1 zu2 kong3 duo4 ， zuo4 shi2 xi1 bin1 cu4 。
- gui3 chang2 bu4 zhi1 yong3 ， wan2 jiu3 yu4 wei4 zu2 。
- xia4 shan1 li4 dou4 tan2 ， xuan1 hui1 shang4 xiang1 zhu2 。
- hu1 yu2 shi2 wu3 li3 ， feng1 yu3 song4 gui1 zhu2 。
- di3 jia1 ru2 meng4 jue2 ， shi3 jue2 dang1 shu3 ru4 。
- dan4 yuan4 shen1 geng4 qiang2 ， hou4 you2 duo1 bing3 zhu2 。

## 注释

## 译文

## 赏析
