---
id: chen-mi-he-li-gen-weng-yan-ping-shan-quan-yun
title: 和李艮翁延平山泉韵
titlePinyin: he2 li3 gen4 weng1 yan2 ping2 shan1 quan2 yun4
titleSlug: he-li-gen-weng-yan-ping-shan-quan-yun
author: 陳宓
authorPinyin: chen2 mi4
authorSlug: chen-mi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 憶在延平郡，疑觀夔府泉。
- 分爲萬家澤，來自九天邊。
- 派別知何日，源深不計年。
- 千筒如比櫛，疊節似聯鞭。
- 勁健山難遏，纖微砭可穿。
- 駛於河並注，捷劇箭初傳。
- 玉漏長點滴，鮫珠任碎圓。
- 雨時衝鴈斷，晴罷復雞連。
- 融夜春冰泮，清甘曉露涓。
- 藤蘿頻助固，瓜瓞莫形緜。
- 濺地花長潤，飛空日倍鮮。
- 用雖供甑爨，性本带雲烟。
- 留暑疑無地，爲霖綽有天。
- 沫飄飛絮擘，聲動佩環聯。
- 勢類虹垂漢，人誇瀑挂川。
- 笛從王晉弄，笙是女媧編。
- 蛇青仍夭嬌，虬白更蜿蜒。
- 解滌酆城氣，攻參廣教禪。
- 喧令卧轉穩，靜覺坐能聖。
- 松閣晨囂寂，書窗夜聽專。
- 流觴情倍適，瀹茗味尤便。
- 未飲襟先潔，將吟筆婁湔。
- 一絲抽沼面，十仞激崖顛。
- 旱日聞偏誤，秋霄思易懸。
- 舊守謾多事，題詩絕少緣。
- 無功糜國廩，蔑效在民廛。
- 有客多才思，心清契澗湲。
- 長篇極模寫，累日慰餐眠。
- 豈直供三復，仍將寫七絃。
- 唱妍酬匪麗，緘寄興悠然。

## 拼音

- yi4 zai4 yan2 ping2 jun4 ， yi2 guan1 kui2 fu3 quan2 。
- fen1 wei2 wan4 jia1 ze2 ， lai2 zi4 jiu3 tian1 bian1 。
- pai4 bie2 zhi1 he2 ri4 ， yuan2 shen1 bu2 ji4 nian2 。
- qian1 tong3 ru2 bi3 zhi4 ， die2 jie2 si4 lian2 bian1 。
- jin4 jian4 shan1 nan2 e4 ， xian1 wei1 bian1 ke3 chuan1 。
- shi3 wu1 he2 bing4 zhu4 ， jie2 ju4 jian4 chu1 chuan2 。
- yu4 lou4 chang2 dian3 di1 ， jiao1 zhu1 ren4 sui4 yuan2 。
- yu3 shi2 chong1 yan4 duan4 ， qing2 ba4 fu4 ji1 lian2 。
- rong2 ye4 chun1 bing1 pan4 ， qing1 gan1 xiao3 lu4 juan1 。
- teng2 luo2 bin1 zhu4 gu4 ， gua1 die2 mo4 xing2 mian2 。
- jian4 di4 hua1 chang2 run4 ， fei1 kong1 ri4 bei4 xian1 。
- yong4 sui1 gong4 zeng4 cuan4 ， xing4 ben3 dai4 yun2 yan1 。
- liu2 shu3 yi2 wu2 di4 ， wei2 lin2 chuo4 you3 tian1 。
- mo4 piao1 fei1 xu4 bo4 ， sheng1 dong4 pei4 huan2 lian2 。
- shi4 lei4 hong2 chui2 han4 ， ren2 kua1 pu4 gua4 chuan1 。
- di2 cong2 wang2 jin4 nong4 ， sheng1 shi4 nü3 wa1 bian1 。
- she2 qing1 reng2 yao1 jiao1 ， qiu2 bai2 geng4 wan1 yan2 。
- jie3 di2 feng1 cheng2 qi4 ， gong1 can1 guang3 jiao4 shan4 。
- xuan1 ling4 wo4 zhuan3 wen3 ， jing4 jue2 zuo4 neng2 sheng4 。
- song1 ge2 chen2 xiao1 ji4 ， shu1 chuang1 ye4 ting1 zhuan1 。
- liu2 shang1 qing2 bei4 shi4 ， yue4 ming2 wei4 you2 bian4 。
- wei4 yin3 jin1 xian1 jie2 ， jiang1 yin2 bi3 lou2 jian1 。
- yi4 si1 chou1 zhao3 mian4 ， shi2 ren4 ji1 ya2 dian1 。
- han4 ri4 wen2 pian1 wu4 ， qiu1 xiao1 si1 yi4 xuan2 。
- jiu4 shou3 man2 duo1 shi4 ， ti2 shi1 jue2 shao3 yuan2 。
- wu2 gong1 mi2 guo2 lin3 ， mie4 xiao4 zai4 min2 chan2 。
- you3 ke4 duo1 cai2 si1 ， xin1 qing1 qi4 jian4 yuan2 。
- chang2 pian1 ji2 mo2 xie3 ， lei4 ri4 wei4 can1 mian2 。
- qi3 zhi2 gong1 san1 fu4 ， reng2 jiang1 xie3 qi1 xian2 。
- chang4 yan2 chou2 fei3 li2 ， jian1 ji4 xing1 you1 ran2 。

## 注释

## 译文

## 赏析
