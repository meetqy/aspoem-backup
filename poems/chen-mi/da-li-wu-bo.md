---
id: chen-mi-da-li-wu-bo
title: 答李武伯
titlePinyin: da2 li3 wu3 bo2
titleSlug: da-li-wu-bo
author: 陳宓
authorPinyin: chen2 mi4
authorSlug: chen-mi
dynasty: 宋
dynastyPinyin: song4
dynastySlug: song
tags: []
---

## 正文

- 李郎江西彥，傑出天與才。
- 勉齋恨得晚，垂絕傾所懷。
- 朅來復入閩，吾道歎已乖。
- 延平有書社，四儒孔門儕。
- 地勢得爽塏，山川似天開。
- 群賢爲一至，君至亦少諧。
- 所讀唯聖經，坦然疑無猜。
- 藜藿足可飽，窗几無餘埃。
- 樂天復安土，何有羈旅哉。
- 所望講究精，南山賦臺來。
- 如何苦吟僻，却與長吉偕。
- 昔人三百篇，詞達謝剪裁。
- 那用愁肝腎，推敲費安排。
- 請尋顔氏樂，兀兀坐書齋。

## 拼音

- li3 lang2 jiang1 xi1 yan4 ， jie2 chu1 tian1 yu3 cai2 。
- mian3 zhai1 hen4 de2 wan3 ， chui2 jue2 qing1 suo3 huai2 。
- qie4 lai2 fu4 ru4 min3 ， wu2 dao4 tan4 yi3 guai1 。
- yan2 ping2 you3 shu1 she4 ， si4 ru2 kong3 men2 chai2 。
- di4 shi4 de2 shuang3 kai3 ， shan1 chuan1 si4 tian1 kai1 。
- qun2 xian2 wei2 yi2 zhi4 ， jun1 zhi4 yi4 shao3 xie2 。
- suo3 du2 wei2 sheng4 jing1 ， tan3 ran2 yi2 wu2 cai1 。
- li2 huo4 zu2 ke3 bao3 ， chuang1 ji3 wu2 yu2 ai1 。
- le4 tian1 fu4 an1 tu3 ， he2 you3 ji1 lü3 zai1 。
- suo3 wang4 jiang3 jiu1 jing1 ， nan2 shan1 fu4 tai2 lai2 。
- ru2 he2 ku3 yin2 pi4 ， que4 yu3 chang2 ji2 xie2 。
- xi1 ren2 san1 bai3 pian1 ， ci2 da2 xie4 jian3 cai2 。
- na4 yong4 chou2 gan1 shen4 ， tui1 qiao1 fei4 an1 pai2 。
- qing3 xun2 yan2 shi4 le4 ， wu4 wu4 zuo4 shu1 zhai1 。

## 注释

## 译文

## 赏析
