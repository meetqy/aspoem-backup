---
id: chen-mi-shang-si-ri-you-yan-ping-xiu-xi-dong
title: 上巳日遊延平脩禊洞
titlePinyin: shang4 si4 ri4 you2 yan2 ping2 xiu1 xi4 dong4
titleSlug: shang-si-ri-you-yan-ping-xiu-xi-dong
author: 陳宓
authorPinyin: chen2 mi4
authorSlug: chen-mi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 延平山水窟，平生涉其粗。
- 距城五十里，岩壑難具模。
- 崔嵬通上界，突兀動地樞。
- 泉石自撞擊，鈞天恐難如。
- 或若轟雷霆，或若唾珠璣。
- 飛瀑自天下，循涯作清渠。
- 云是鬼神力，巧鑿三丈餘。
- 羽觴激如飛，聊助文字娛。
- 崇山回環合，有洞容入居。
- 覿面卓文筆，仰天真可書。
- 幽花與脩竹，揜映釋氏廬。
- 同遊皆勝士，適值暮春初。
- 山陰未足數，直想風舞雩。
- 豈無休沐日，復洗紅塵裾。

## 拼音

- yan2 ping2 shan1 shui3 ku1 ， ping2 sheng1 she4 qi2 cu1 。
- ju4 cheng2 wu3 shi2 li3 ， yan2 he4 nan2 ju4 mo2 。
- cui1 wei2 tong1 shang4 jie4 ， tu1 wu4 dong4 di4 shu1 。
- quan2 shi2 zi4 zhuang4 ji1 ， jun1 tian1 kong3 nan2 ru2 。
- huo4 ruo4 hong1 lei2 ting2 ， huo4 ruo4 tuo4 zhu1 ji1 。
- fei1 pu4 zi4 tian1 xia4 ， xun2 ya2 zuo4 qing1 qu2 。
- yun2 shi4 gui3 shen2 li4 ， qiao3 zao2 san1 zhang4 yu2 。
- yu3 shang1 ji1 ru2 fei1 ， liao2 zhu4 wen2 zi4 yu2 。
- chong2 shan1 hui2 huan2 he2 ， you3 dong4 rong2 ru4 ju1 。
- di2 mian4 zhuo2 wen2 bi3 ， yang3 tian1 zhen1 ke3 shu1 。
- you1 hua1 yu3 xiu1 zhu2 ， yan3 ying4 shi4 shi4 lu2 。
- tong2 you2 jie1 sheng4 shi4 ， shi4 zhi2 mu4 chun1 chu1 。
- shan1 yin1 wei4 zu2 shu4 ， zhi2 xiang3 feng1 wu3 yu2 。
- qi3 wu2 xiu1 mu4 ri4 ， fu4 xi3 hong2 chen2 ju1 。

## 注释

## 译文

## 赏析
