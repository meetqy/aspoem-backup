---
id: li-kuo-chang-an-shao-nian-xing
title: 長安少年行
titlePinyin: chang2 an1 shao4 nian2 xing2
titleSlug: chang-an-shao-nian-xing
author: 李廓
authorPinyin: li3 kuo4
authorSlug: li-kuo
dynasty: 唐
dynastyPinyin: tang2
dynastySlug: tang
tags: []
---

## 正文

- 金紫少年郎，繞街鞍馬光。身從左中尉，官屬右春坊。
- 剗戴揚州帽，重熏異國香。垂鞭踏青草，來去杏園芳。
- 追逐輕薄伴，閒遊不著緋。長攏出獵馬，數換打球衣。
- 曉日尋花去，春風帶酒歸。青樓無晝夜，歌舞歇時稀。
- 日高春睡足，帖馬賞年華。倒插銀魚袋，行隨金犢車。
- 還攜新市酒，遠醉曲江花。幾度歸侵黑，金吾送到家。
- 好勝耽長夜，天明燭滿樓。留人看獨腳，賭馬換偏頭。
- 樂奏曾無歇，杯巡不暫休。時時遙冷笑，怪客有春愁。
- 遨遊攜豔妓，裝束似男兒。杯酒逢花住，笙歌簇馬吹。
- 鶯聲催曲急，春色送歸遲。不以聞街鼓，華筵待月移。
- 賞春惟逐勝，大宅可曾歸。不樂還逃席，多狂慣衩衣。
- 歌人踏日起，語燕捲簾飛。婦好唯相妒，倡樓不醉稀。
- 戟門連日閉，苦飲惜殘春。開鎖通新客，教姬屈醉人。
- 倩歌牽白馬，自舞踏紅茵。時輩皆相許，平生不負身。
- 新年高殿上，始見有光輝。玉雁排方帶，金鵝立仗衣。
- 酒深和碗賜，馬疾打珂飛。朝下人爭看，香街意氣歸。
- 遊市慵騎馬，隨姬入坐車。樓邊聽歌吹，簾外見鶯花。
- 樂眼從人鬧，歸心畏日斜。蒼頭來去報，飲伴到倡家。
- 小婦教鸚鵡，頭邊喚醉醒。犬嬌眠玉簟，鷹掣撼金鈴。
- 碧地攢花障，紅泥待客亭。雖然長按曲，不飲不曾聽。

## 拼音

- jin1 zi3 shao4 nian2 lang2 ， rao4 jie1 an1 ma3 guang1 。 shen1 cong2 zuo3 zhong1 wei4 ， guan1 shu3 you4 chun1 fang1 。
- chan3 dai4 yang2 zhou1 mao4 ， zhong4 xun1 yi4 guo2 xiang1 。 chui2 bian1 ta4 qing1 cao3 ， lai2 qu4 xing4 yuan2 fang1 。
- zhui1 zhu2 qing1 bao2 ban4 ， xian2 you2 bu2 zhu4 fei1 。 chang2 long3 chu1 lie4 ma3 ， shu4 huan4 da3 qiu2 yi1 。
- xiao3 ri4 xun2 hua1 qu4 ， chun1 feng1 dai4 jiu3 gui1 。 qing1 lou2 wu2 zhou4 ye4 ， ge1 wu3 xie1 shi2 xi1 。
- ri4 gao1 chun1 shui4 zu2 ， tie1 ma3 shang3 nian2 hua2 。 dao4 cha1 yin2 yu2 dai4 ， xing2 sui2 jin1 du2 ju1 。
- huan2 xie2 xin1 shi4 jiu3 ， yuan3 zui4 qu3 jiang1 hua1 。 ji1 du4 gui1 qin1 hei1 ， jin1 wu2 song4 dao4 jia1 。
- hao3 sheng4 dan1 chang2 ye4 ， tian1 ming2 zhu2 man3 lou2 。 liu2 ren2 kan4 du2 jiao3 ， du3 ma3 huan4 pian1 tou2 。
- le4 zou4 ceng2 wu2 xie1 ， bei1 xun2 bu2 zan4 xiu1 。 shi2 shi2 yao2 leng3 xiao4 ， guai4 ke4 you3 chun1 chou2 。
- ao2 you2 xie2 yan4 ji4 ， zhuang1 shu4 si4 nan2 er2 。 bei1 jiu3 feng2 hua1 zhu4 ， sheng1 ge1 cu4 ma3 chui1 。
- ying1 sheng1 cui1 qu3 ji2 ， chun1 se4 song4 gui1 chi2 。 bu4 yi3 wen2 jie1 gu3 ， hua2 yan2 dai4 yue4 yi2 。
- shang3 chun1 wei2 zhu2 sheng4 ， da4 zhai2 ke3 ceng2 gui1 。 bu2 le4 huan2 tao2 xi2 ， duo1 kuang2 guan4 cha4 yi1 。
- ge1 ren2 ta4 ri4 qi3 ， yu3 yan4 juan3 lian2 fei1 。 fu4 hao3 wei2 xiang1 du4 ， chang4 lou2 bu2 zui4 xi1 。
- ji3 men2 lian2 ri4 bi4 ， ku3 yin3 xi1 can2 chun1 。 kai1 suo3 tong1 xin1 ke4 ， jiao4 ji1 qu1 zui4 ren2 。
- qian4 ge1 qian1 bai2 ma3 ， zi4 wu3 ta4 hong2 yin1 。 shi2 bei4 jie1 xiang1 xu1 ， ping2 sheng1 bu2 fu4 shen1 。
- xin1 nian2 gao1 dian4 shang4 ， shi3 jian4 you3 guang1 hui1 。 yu4 yan4 pai2 fang1 dai4 ， jin1 e2 li4 zhang4 yi1 。
- jiu3 shen1 he2 wan3 ci4 ， ma3 ji2 da3 ke1 fei1 。 chao2 xia4 ren2 zheng1 kan4 ， xiang1 jie1 yi4 qi4 gui1 。
- you2 shi4 yong1 qi2 ma3 ， sui2 ji1 ru4 zuo4 ju1 。 lou2 bian1 ting1 ge1 chui1 ， lian2 wai4 jian4 ying1 hua1 。
- le4 yan3 cong2 ren2 nao4 ， gui1 xin1 wei4 ri4 xie2 。 cang1 tou2 lai2 qu4 bao4 ， yin3 ban4 dao4 chang4 jia1 。
- xiao3 fu4 jiao4 ying1 wu3 ， tou2 bian1 huan4 zui4 xing3 。 quan3 jiao1 mian2 yu4 dian4 ， ying1 che4 han4 jin1 ling2 。
- bi4 di4 zan3 hua1 zhang4 ， hong2 ni2 dai4 ke4 ting2 。 sui1 ran2 chang2 an4 qu3 ， bu4 yin3 bu4 ceng2 ting1 。

## 注释

## 译文

## 赏析
