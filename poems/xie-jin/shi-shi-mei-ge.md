---
id: xie-jin-shi-shi-mei-ge
title: 識時梅歌
titlePinyin: shi2 shi2 mei2 ge1
titleSlug: shi-shi-mei-ge
author: 謝璡
authorPinyin: xie4 jin1
authorSlug: xie-jin
dynasty: 宋
dynastyPinyin: song4
dynastySlug: song
tags: []
---

## 正文

- 寇至人遠避，寇退人復歸。
- 歸來尋舊址，草蕪迷荒基。
- 哀哉住傍梅，清夢常相依。
- 可憐歲寒心，能識存亡機。
- 不欲染塵垢，先枯避時虞。
- 方今向太平，枯幹生新枝。
- 主人修廢墜，古梅仍春輝。
- 俗態分榮瘁，梅心無改移。
- 如我耐寒友，頭白不相違。
- 梅花自奇絕，世事與古別。
- 花下獨徘徊，似聽梅花說。
- 不願傍官驛，驛外塵飛多馬跡。
- 幾番驛使自南來，南枝折盡花狼藉。
- 不願在深宮，蛾眉人去壽陽空。
- 繽紛簷下花飛片，不上宮粧入草叢。
- 不願在西湖，舊時逋仙迹已蕪。
- 可惜暗香疎影處，邇來都是給樵蘇。
- 不願近東閣，無人更管花開落。
- 黄昏風雨鎖朱門，和羹人伴歸沙漠。
- 但願開向千巖窟，饕虐馮陵任風雪。
- 花香只繞處士廬，花飛不點征人骨。
- 吟翁索笑癡更癡，誰似梅花能識時。
- 始終不渝含酸味，去就長存調鼎資。
- 廣平鐵石筆何在，生死與我深相知。

## 拼音

- kou4 zhi4 ren2 yuan3 bi4 ， kou4 tui4 ren2 fu4 gui1 。
- gui1 lai2 xun2 jiu4 zhi3 ， cao3 wu2 mi2 huang1 ji1 。
- ai1 zai1 zhu4 bang4 mei2 ， qing1 meng4 chang2 xiang1 yi1 。
- ke3 lian2 sui4 han2 xin1 ， neng2 shi2 cun2 wang2 ji1 。
- bu2 yu4 ran3 chen2 gou4 ， xian1 ku1 bi4 shi2 yu2 。
- fang1 jin1 xiang4 tai4 ping2 ， ku1 gan4 sheng1 xin1 zhi1 。
- zhu3 ren2 xiu1 fei4 zhui4 ， gu3 mei2 reng2 chun1 hui1 。
- su2 tai4 fen1 rong2 cui4 ， mei2 xin1 wu2 gai3 yi2 。
- ru2 wo3 nai4 han2 you3 ， tou2 bai2 bu4 xiang1 wei2 。
- mei2 hua1 zi4 qi2 jue2 ， shi4 shi4 yu3 gu3 bie2 。
- hua1 xia4 du2 pai2 huai2 ， si4 ting1 mei2 hua1 shuo1 。
- bu2 yuan4 bang4 guan1 yi4 ， yi4 wai4 chen2 fei1 duo1 ma3 ji4 。
- ji1 fan1 yi4 shi3 zi4 nan2 lai2 ， nan2 zhi1 zhe2 jin4 hua1 lang2 ji2 。
- bu2 yuan4 zai4 shen1 gong1 ， e2 mei2 ren2 qu4 shou4 yang2 kong1 。
- bin1 fen1 yan2 xia4 hua1 fei1 pian4 ， bu2 shang4 gong1 zhuang1 ru4 cao3 cong2 。
- bu2 yuan4 zai4 xi1 hu2 ， jiu4 shi2 bu1 xian1 ji4 yi3 wu2 。
- ke3 xi1 an4 xiang1 shu1 ying3 chu3 ， er3 lai2 dou1 shi4 gei3 qiao2 su1 。
- bu2 yuan4 jin4 dong1 ge2 ， wu2 ren2 geng4 guan3 hua1 kai1 luo4 。
- huang2 hun1 feng1 yu3 suo3 zhu1 men2 ， he2 geng1 ren2 ban4 gui1 sha1 mo4 。
- dan4 yuan4 kai1 xiang4 qian1 yan2 ku1 ， tao1 nüe4 feng2 ling2 ren4 feng1 xue3 。
- hua1 xiang1 zhi1 rao4 chu3 shi4 lu2 ， hua1 fei1 bu4 dian3 zheng1 ren2 gu3 。
- yin2 weng1 suo3 xiao4 chi1 geng4 chi1 ， shui2 si4 mei2 hua1 neng2 shi2 shi2 。
- shi3 zhong1 bu4 yu2 han2 suan1 wei4 ， qu4 jiu4 chang2 cun2 diao4 ding3 zi1 。
- guang3 ping2 tie3 shi2 bi3 he2 zai4 ， sheng1 si3 yu3 wo3 shen1 xiang1 zhi1 。

## 注释

## 译文

## 赏析
