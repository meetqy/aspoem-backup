---
id: le-lei-fa-jiu-yi-zi-xia-dong-ge
title: 九疑紫霞洞歌
titlePinyin: jiu3 yi2 zi3 xia2 dong4 ge1
titleSlug: jiu-yi-zi-xia-dong-ge
author: 樂雷發
authorPinyin: le4 lei2 fa1
authorSlug: le-lei-fa
dynasty: 宋
dynastyPinyin: song4
dynastySlug: song
tags: []
---

## 正文

- 猗歟奇哉，紫霞之洞真天開。
- 千變萬狀不可述，恍疑幻出壺中之蓬萊。
- 湘濱兩姝不敢到，悵望蒼梧雲縹緲。
- 爾來三千三百年，斑龍空卧金光草。
- 我採姹女江華濱，是爲三十六帝之外臣。
- 右持綠玉杖，左携紫金經。
- 長歌天上謠，一呼開先扃。
- 列炬照深窈，懸身事幽討。
- 群仙喜我來，驚笑欲絕倒。
- 何侯撫我頂，偉遠拍我肩。
- 綠華贈我金條脫，安期分我紅景丹。
- 借問此何地，指言太虛天。
- 翠霞紫雲張寶幄，懸黎結綠盤瓔珞。
- 萬疊蒼苔荒石田，誰呼青龍耕紫烟。
- 帝獄銅牆未偏識，擬開寶藏紬雲笈。
- 嵯峨水際披蓑翁，應是籛鏗釣神龍。
- 仙人仙人何多事，驚世駭俗變靈異。
- 或跣巨足垂天雲，或卬短趾流沙潯。
- 或現姑射處子身，粉霞紅綬藕絲裙。
- 或示普陀大士形，或持簪柳垂寶瓔。
- 或插鏤象管，或結火齊珍。
- 或琢玄圃玉，或布祇園金。
- 洞中之深不知幾百里，但見縈紆屈折一里一澗水。
- 人言有路通桂林，乘興欲尋日華君。
- 吾聞洞中大小洞天三十六，帝遣列真分治局。
- 上界官府應更多，定知此洞今誰屬。
- 猗歟奇哉，紫霞之洞真天開。
- 我上會稽探禹穴，復浮滄海登天台。
- 巖谷豈無奇，眎此何塵埃。
- 摩挲崖石題惡句，記我杖履敲雲來。
- 黄涪翁，元漫叟，目力一生空宇宙。
- 澹巖陽華有何奇，枉費篇章劖石竇。

## 拼音

- yi1 yu2 qi2 zai1 ， zi3 xia2 zhi1 dong4 zhen1 tian1 kai1 。
- qian1 bian4 wan4 zhuang4 bu4 ke3 shu4 ， huang3 yi2 huan4 chu1 hu2 zhong1 zhi1 peng2 lai2 。
- xiang1 bin1 liang3 shu1 bu4 gan3 dao4 ， chang4 wang4 cang1 wu2 yun2 piao3 miao3 。
- er3 lai2 san1 qian1 san1 bai3 nian2 ， ban1 long2 kong1 wo4 jin1 guang1 cao3 。
- wo3 cai3 cha4 nü3 jiang1 hua2 bin1 ， shi4 wei2 san1 shi2 liu4 di4 zhi1 wai4 chen2 。
- you4 chi2 lü4 yu4 zhang4 ， zuo3 xie2 zi3 jin1 jing1 。
- chang2 ge1 tian1 shang4 yao2 ， yi4 hu1 kai1 xian1 jiong1 。
- lie4 ju4 zhao4 shen1 yao3 ， xuan2 shen1 shi4 you1 tao3 。
- qun2 xian1 xi3 wo3 lai2 ， jing1 xiao4 yu4 jue2 dao3 。
- he2 hou2 fu3 wo3 ding3 ， wei3 yuan3 pai1 wo3 jian1 。
- lü4 hua2 zeng4 wo3 jin1 tiao2 tuo1 ， an1 qi1 fen1 wo3 hong2 jing3 dan1 。
- jie4 wen4 ci3 he2 di4 ， zhi3 yan2 tai4 xu1 tian1 。
- cui4 xia2 zi3 yun2 zhang1 bao3 wo4 ， xuan2 li2 jie2 lü4 pan2 ying1 luo4 。
- wan4 die2 cang1 tai2 huang1 shi2 tian2 ， shui2 hu1 qing1 long2 geng1 zi3 yan1 。
- di4 yu4 tong2 qiang2 wei4 pian1 shi2 ， ni3 kai1 bao3 cang2 chou1 yun2 ji2 。
- cuo2 e2 shui3 ji4 pi1 suo1 weng1 ， ying1 shi4 jian1 keng1 diao4 shen2 long2 。
- xian1 ren2 xian1 ren2 he2 duo1 shi4 ， jing1 shi4 hai4 su2 bian4 ling2 yi4 。
- huo4 xian3 ju4 zu2 chui2 tian1 yun2 ， huo4 ang2 duan3 zhi3 liu2 sha1 xun2 。
- huo4 xian4 gu1 she4 chu3 zi3 shen1 ， fen3 xia2 hong2 shou4 ou3 si1 qun2 。
- huo4 shi4 pu3 tuo2 da4 shi4 xing2 ， huo4 chi2 zan1 liu3 chui2 bao3 ying1 。
- huo4 cha1 lou4 xiang4 guan3 ， huo4 jie2 huo3 qi2 zhen1 。
- huo4 zhuo2 xuan2 pu3 yu4 ， huo4 bu4 qi2 yuan2 jin1 。
- dong4 zhong1 zhi1 shen1 bu4 zhi1 ji1 bai3 li3 ， dan4 jian4 ying2 yu1 qu1 zhe2 yi4 li3 yi2 jian4 shui3 。
- ren2 yan2 you3 lu4 tong1 gui4 lin2 ， cheng2 xing1 yu4 xun2 ri4 hua2 jun1 。
- wu2 wen2 dong4 zhong1 da4 xiao3 dong4 tian1 san1 shi2 liu4 ， di4 qian3 lie4 zhen1 fen1 zhi4 ju2 。
- shang4 jie4 guan1 fu3 ying1 geng4 duo1 ， ding4 zhi1 ci3 dong4 jin1 shui2 shu3 。
- yi1 yu2 qi2 zai1 ， zi3 xia2 zhi1 dong4 zhen1 tian1 kai1 。
- wo3 shang4 hui4 ji1 tan4 yu3 xue2 ， fu4 fu2 cang1 hai3 deng1 tian1 tai2 。
- yan2 gu3 qi3 wu2 qi2 ， shi4 ci3 he2 chen2 ai1 。
- mo2 suo1 ya2 shi2 ti2 e4 ju4 ， ji4 wo3 zhang4 lü3 qiao1 yun2 lai2 。
- huang2 fu2 weng1 ， yuan2 man4 sou3 ， mu4 li4 yi4 sheng1 kong1 yu3 zhou4 。
- dan4 yan2 yang2 hua2 you3 he2 qi2 ， wang3 fei4 pian1 zhang1 chan2 shi2 dou4 。

## 注释

## 译文

## 赏析
