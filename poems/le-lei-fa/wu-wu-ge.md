---
id: le-lei-fa-wu-wu-ge
title: 烏烏歌
titlePinyin: wu1 wu1 ge1
titleSlug: wu-wu-ge
author: 樂雷發
authorPinyin: le4 lei2 fa1
authorSlug: le-lei-fa
dynasty: 宋
dynastyPinyin: song4
dynastySlug: song
tags: []
---

## 正文

- 莫讀書，莫讀書，惠施五車今何如。
- 請君爲我焚却離騷賦，我亦爲君劈碎太極圖。
- 朅來相就飲斗酒，聽我仰天歌烏烏。
- 深衣大带講唐虞，不如長纓繫單于。
- 吮豪搦管賦子虛，不如快鞭躍的盧。
- 君不見前年賊兵破巴渝，今年賊兵屠成都。
- 風塵澒洞兮豺虎塞途，殺人如麻兮流血成湖。
- 眉山書院嘶哨馬，浣花草堂巢妖狐。
- 何人笞中行，何人縛可汗。
- 何人丸泥封函谷，何人三箭定天山。
- 大冠若箕兮高劍拄頤，朝談回軻兮夕講濂伊。
- 綬若若兮印纍纍，九州博大兮君今何之。
- 有金須碎作僕姑，有鐵須鑄作蒺藜。
- 我當贈君以湛盧青萍之劍，君當報我以太乙白鵲之旗。
- 好殺賊奴取金印，何用區區章句爲。
- 死諸葛兮能走仲達，非孔子兮孰却萊夷。
- 噫，歌烏烏兮使我心不怡。
- 莫讀書，成書癡。

## 拼音

- mo4 du2 shu1 ， mo4 du2 shu1 ， hui4 shi1 wu3 ju1 jin1 he2 ru2 。
- qing3 jun1 wei2 wo3 fen2 que4 li2 sao1 fu4 ， wo3 yi4 wei2 jun1 pi1 sui4 tai4 ji2 tu2 。
- qie4 lai2 xiang1 jiu4 yin3 dou4 jiu3 ， ting1 wo3 yang3 tian1 ge1 wu1 wu1 。
- shen1 yi1 da4 dai4 jiang3 tang2 yu2 ， bu4 ru2 chang2 ying1 xi4 dan1 yu2 。
- shun3 hao2 nuo4 guan3 fu4 zi3 xu1 ， bu4 ru2 kuai4 bian1 yue4 de0 lu2 。
- jun1 bu2 jian4 qian2 nian2 zei2 bing1 po4 ba1 yu2 ， jin1 nian2 zei2 bing1 tu2 cheng2 du1 。
- feng1 chen2 hong4 dong4 xi1 chai2 hu3 sai1 tu2 ， sha1 ren2 ru2 ma2 xi1 liu2 xue4 cheng2 hu2 。
- mei2 shan1 shu1 yuan4 si1 shao4 ma3 ， huan4 hua1 cao3 tang2 chao2 yao1 hu2 。
- he2 ren2 chi1 zhong1 hang2 ， he2 ren2 fu4 ke4 han2 。
- he2 ren2 wan2 ni2 feng1 han2 gu3 ， he2 ren2 san1 jian4 ding4 tian1 shan1 。
- da4 guan1 ruo4 ji1 xi1 gao1 jian4 zhu3 yi2 ， chao2 tan2 hui2 ke1 xi1 xi1 jiang3 lian2 yi1 。
- shou4 ruo4 ruo4 xi1 yin4 lei2 lei2 ， jiu3 zhou1 bo2 da4 xi1 jun1 jin1 he2 zhi1 。
- you3 jin1 xu1 sui4 zuo4 pu2 gu1 ， you3 tie3 xu1 zhu4 zuo4 ji2 li2 。
- wo3 dang1 zeng4 jun1 yi3 zhan4 lu2 qing1 ping2 zhi1 jian4 ， jun1 dang1 bao4 wo3 yi3 tai4 yi3 bai2 que4 zhi1 qi2 。
- hao3 sha1 zei2 nu2 qu3 jin1 yin4 ， he2 yong4 qu1 qu1 zhang1 ju4 wei2 。
- si3 zhu1 ge3 xi1 neng2 zou3 zhong4 da2 ， fei1 kong3 zi3 xi1 shu2 que4 lai2 yi2 。
- yi1 ， ge1 wu1 wu1 xi1 shi3 wo3 xin1 bu4 yi2 。
- mo4 du2 shu1 ， cheng2 shu1 chi1 。

## 注释

## 译文

## 赏析
