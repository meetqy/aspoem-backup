---
id: yang-heng-song-zheng-cheng-zhi-luo-fu-zhong-xi-ye
title: 送鄭丞之羅浮中習業
titlePinyin: song4 zheng4 cheng2 zhi1 luo2 fu2 zhong1 xi2 ye4
titleSlug: song-zheng-cheng-zhi-luo-fu-zhong-xi-ye
author: 楊衡
authorPinyin: yang2 heng2
authorSlug: yang-heng
dynasty: 唐
dynastyPinyin: tang2
dynastySlug: tang
tags: []
---

## 正文

- 百年泛飄忽，萬事繫衰榮。
- 高鴻脫矰繳，達士去簪纓。
- 始從天目遊，復作羅浮行。
- 雲臥石林密，月窺花洞明。
- 全形在氣和，習默憑境清。
- 夙祕絳囊訣，屢投金簡名。
- 鐘管促離觴，煙霞隨去程。
- 何當真府內，重得欵平生。

## 拼音

- bai3 nian2 fan4 piao1 hu1 ， wan4 shi4 xi4 shuai1 rong2 。
- gao1 hong2 tuo1 zeng1 jiao3 ， da2 shi4 qu4 zan1 ying1 。
- shi3 cong2 tian1 mu4 you2 ， fu4 zuo4 luo2 fu2 xing2 。
- yun2 wo4 shi2 lin2 mi4 ， yue4 kui1 hua1 dong4 ming2 。
- quan2 xing2 zai4 qi4 he2 ， xi2 mo4 ping2 jing4 qing1 。
- su4 bi4 jiang4 nang2 jue2 ， lü3 tou2 jin1 jian3 ming2 。
- zhong1 guan3 cu4 li2 shang1 ， yan1 xia2 sui2 qu4 cheng2 。
- he2 dang1 zhen1 fu3 nei4 ， zhong4 de2 kuan3 ping2 sheng1 。

## 注释

## 译文

## 赏析
