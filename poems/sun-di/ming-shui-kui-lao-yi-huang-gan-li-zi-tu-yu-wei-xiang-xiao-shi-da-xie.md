---
id: sun-di-ming-shui-kui-lao-yi-huang-gan-li-zi-tu-yu-wei-xiang-xiao-shi-da-xie
title: 明水逵老以黄甘荔子土芋爲餉小詩答謝
titlePinyin: ming2 shui3 kui2 lao3 yi3 huang2 gan1 li4 zi3 tu3 yu4 wei2 xiang3 xiao3 shi1 da2 xie4
titleSlug: ming-shui-kui-lao-yi-huang-gan-li-zi-tu-yu-wei-xiang-xiao-shi-da-xie
author: 孫覿
authorPinyin: sun1 di2
authorSlug: sun-di
dynasty: 唐
dynastyPinyin: tang2
dynastySlug: tang
tags: [] 
---

## 正文

- 客居莽牢落，幽絕無四鄰。
- 歲窮有衣結，日晏猶甑塵。
- 偪仄戎馬間，敢厭薪水勤。
- 故人情義重，采采青泥芹。
- 小摘持寄遠，分餘爲情親。
- 丹荔擘輕圓，黄柑破芳辛。
- 蹲鴟勸加餐，風味亦可人。
- 渺渺山澗曲，浩浩水雲晨。
- 踞罏有前諾，兩翁對然薪。
- 眼纈眩紅綠，共此無邊春。

## 拼音

- ke4 ju1 mang3 lao2 luo4 ， you1 jue2 wu2 si4 lin2 。
- sui4 qiong2 you3 yi1 jie2 ， ri4 yan4 you2 zeng4 chen2 。
- bi1 ze4 rong2 ma3 jian4 ， gan3 yan4 xin1 shui3 qin2 。
- gu4 ren2 qing2 yi4 zhong4 ， cai3 cai3 qing1 ni2 qin2 。
- xiao3 zhai1 chi2 ji4 yuan3 ， fen1 yu2 wei2 qing2 qin1 。
- dan1 li4 bo4 qing1 yuan2 ， huang2 gan1 po4 fang1 xin1 。
- dun1 chi1 quan4 jia1 can1 ， feng1 wei4 yi4 ke3 ren2 。
- miao3 miao3 shan1 jian4 qu3 ， hao4 hao4 shui3 yun2 chen2 。
- ju4 lu2 you3 qian2 nuo4 ， liang3 weng1 dui4 ran2 xin1 。
- yan3 xie4 xuan4 hong2 lü4 ， gong4 ci3 wu2 bian1 chun1 。

## 注释

## 译文

## 赏析
