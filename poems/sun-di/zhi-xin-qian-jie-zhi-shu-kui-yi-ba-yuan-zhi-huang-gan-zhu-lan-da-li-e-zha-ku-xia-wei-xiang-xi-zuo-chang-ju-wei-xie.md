---
id: sun-di-zhi-xin-qian-jie-zhi-shu-kui-yi-ba-yuan-zhi-huang-gan-zhu-lan-da-li-e-zha-ku-xia-wei-xiang-xi-zuo-chang-ju-wei-xie
title: 志新遣介致書餽以巴源紙黄甘珠欖大栗鵝鮓枯蝦爲餉戲作長句爲謝
titlePinyin: zhi4 xin1 qian3 jie4 zhi4 shu1 kui4 yi3 ba1 yuan2 zhi3 huang2 gan1 zhu1 lan3 da4 li4 e2 zha3 ku1 xia1 wei2 xiang3 xi4 zuo4 chang2 ju4 wei2 xie4
titleSlug: zhi-xin-qian-jie-zhi-shu-kui-yi-ba-yuan-zhi-huang-gan-zhu-lan-da-li-e-zha-ku-xia-wei-xiang-xi-zuo-chang-ju-wei-xie
author: 孫覿
authorPinyin: sun1 di2
authorSlug: sun-di
dynasty: 宋
dynastyPinyin: song4
dynastySlug: song
tags: []
---

## 正文

- 巴江新搗萬穀皮，禇生粉面膚凝脂。
- 故人千里持寄我，落筆宛宛天投霓。
- 綈囊丹果十襲包，爆栗飛燼石火敲。
- 紅鹽著樹落青子，香霧噀手披黄苞。
- 蒼鵝無罪見葅醢，苦酒濯之光五采。
- 蝦跧久已成枯腊，咫尺波濤渺江海。
- 客舍爭席紛滿前，饋羮不復五漿先。
- 殷勤重餉有吾子，兩夫擔荷赬其肩。

## 拼音

- ba1 jiang1 xin1 dao3 wan4 gu3 pi2 ， chu3 sheng1 fen3 mian4 fu1 ning2 zhi1 。
- gu4 ren2 qian1 li3 chi2 ji4 wo3 ， luo4 bi3 wan3 wan3 tian1 tou2 ni2 。
- ti4 nang2 dan1 guo3 shi2 xi2 bao1 ， bao4 li4 fei1 jin4 shi2 huo3 qiao1 。
- hong2 yan2 zhu4 shu4 luo4 qing1 zi0 ， xiang1 wu4 xun4 shou3 pi1 huang2 bao1 。
- cang1 e2 wu2 zui4 jian4 zu1 hai3 ， ku3 jiu3 zhuo2 zhi1 guang1 wu3 cai3 。
- xia1 quan2 jiu3 yi3 cheng2 ku1 la4 ， zhi3 chi3 bo1 tao1 miao3 jiang1 hai3 。
- ke4 she4 zheng1 xi2 fen1 man3 qian2 ， kui4 geng1 bu2 fu4 wu3 jiang1 xian1 。
- yin1 qin2 zhong4 xiang3 you3 wu2 zi3 ， liang3 fu1 dan1 he2 cheng1 qi2 jian1 。

## 注释

## 译文

## 赏析
