---
id: sun-di-dong-ting-shen-shi-yuan-ting
title: 洞庭沈氏園亭
titlePinyin: dong4 ting2 shen3 shi4 yuan2 ting2
titleSlug: dong-ting-shen-shi-yuan-ting
author: 孫覿
authorPinyin: sun1 di2
authorSlug: sun-di
dynasty: 宋
dynastyPinyin: song4
dynastySlug: song
tags: []
---

## 正文

- 雲根瘴滔天，萬疊如連環。
- 峨峨一鏡中，綰結十二鬟。
- 壇殿歲月古，敝石蒼苔斑。
- 毛公已仙去，故物尚人間。
- 羣胡射漢月，獵火焮百蠻。
- 安知橘中樂，避世真商山。
- 英英東陽孫，高情寄人寰。
- 誅茅擇地勝，斬崖破天慳。
- 開軒疊蒼玉，亂峰刻孱顔。
- 循除繞羅带，淺溜鳴潺湲。
- 意行雲共出，地坐草可班。
- 興至亦乘桴，一簔臥滄灣。

## 拼音

- yun2 gen1 zhang4 tao1 tian1 ， wan4 die2 ru2 lian2 huan2 。
- e2 e2 yi2 jing4 zhong1 ， wan3 jie2 shi2 er4 huan2 。
- tan2 dian4 sui4 yue4 gu3 ， bi4 shi2 cang1 tai2 ban1 。
- mao2 gong1 yi3 xian1 qu4 ， gu4 wu4 shang4 ren2 jian4 。
- qun2 hu2 she4 han4 yue4 ， lie4 huo3 xin4 bai3 man2 。
- an1 zhi1 ju2 zhong1 le4 ， bi4 shi4 zhen1 shang1 shan1 。
- ying1 ying1 dong1 yang2 sun1 ， gao1 qing2 ji4 ren2 huan2 。
- zhu1 mao2 ze2 di4 sheng4 ， zhan3 ya2 po4 tian1 qian1 。
- kai1 xuan1 die2 cang1 yu4 ， luan4 feng1 ke4 chan2 yan2 。
- xun2 chu2 rao4 luo2 dai4 ， qian3 liu1 ming2 chan2 yuan2 。
- yi4 xing2 yun2 gong4 chu1 ， di4 zuo4 cao3 ke3 ban1 。
- xing1 zhi4 yi4 cheng2 fu2 ， yi4 suo1 wo4 cang1 wan1 。

## 注释

## 译文

## 赏析
