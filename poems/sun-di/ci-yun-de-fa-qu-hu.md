---
id: sun-di-ci-yun-de-fa-qu-hu
title: 次韻德發驅虎
titlePinyin: ci4 yun4 de2 fa1 qu1 hu3
titleSlug: ci-yun-de-fa-qu-hu
author: 孫覿
authorPinyin: sun1 di2
authorSlug: sun-di
dynasty: 宋
dynastyPinyin: song4
dynastySlug: song
tags: []
---

## 正文

- 三窟憎狡兔，兩端忌首鼠。
- 含糊有前却，遺患在養虎。
- 操刀貴能斷，坐見皮寢處。
- 應須下車搏，不待探穴取。
- 恢恢天漏網，洶洶國破斧。
- 驚呼咤萬口，走避空一府。
- 長圍起伏虚，尺箠下戛敔。
- 迷行出漢圏，送死入鄭圃。
- 大彘保尻領，童兒聚儔侣。
- 枯顱歸閣束，敗鞟實庭旅。
- 寧堪裹馬革，但恐汙牛弩。
- 三患古所害，一死誰貰汝。
- 綠林嘯亡命，首禍自吕母。
- 師行費千金，城壞墮百堵。
- 踞鞞體欲消，嚢笏頰誰拄。
- 要先羣鯨戮，未快一虎去。

## 拼音

- san1 ku1 zeng1 jiao3 tu4 ， liang3 duan1 ji4 shou3 shu3 。
- han2 hu0 you3 qian2 que4 ， yi2 huan4 zai4 yang3 hu3 。
- cao1 dao1 gui4 neng2 duan4 ， zuo4 jian4 pi2 qin3 chu3 。
- ying1 xu1 xia4 ju1 bo2 ， bu2 dai4 tan4 xue2 qu3 。
- hui1 hui1 tian1 lou4 wang3 ， xiong1 xiong1 guo2 po4 fu3 。
- jing1 hu1 zha4 wan4 kou3 ， zou3 bi4 kong1 yi4 fu3 。
- chang2 wei2 qi3 fu2 xu1 ， chi3 chui2 xia4 jia2 yu3 。
- mi2 xing2 chu1 han4 quan1 ， song4 si3 ru4 zheng4 pu3 。
- da4 zhi4 bao3 kao1 ling3 ， tong2 er2 ju4 chou2 lü3 。
- ku1 lu2 gui1 ge2 shu4 ， bai4 kuo4 shi2 ting2 lü3 。
- ning2 kan1 guo3 ma3 ge2 ， dan4 kong3 wu1 niu2 nu3 。
- san1 huan4 gu3 suo3 hai4 ， yi4 si3 shui2 shi4 ru3 。
- lü4 lin2 xiao4 wang2 ming4 ， shou3 huo4 zi4 lü3 mu3 。
- shi1 xing2 fei4 qian1 jin1 ， cheng2 huai4 duo4 bai3 du3 。
- ju4 pi2 ti3 yu4 xiao1 ， nang2 hu4 jia2 shui2 zhu3 。
- yao4 xian1 qun2 jing1 lu4 ， wei4 kuai4 yi4 hu3 qu4 。

## 注释

## 译文

## 赏析
