---
id: sun-di-xiang-bo-gong-shi-lang-zhi-zheng-xiang-lin-zhu-yi-tang-ming-zhi-yue-qi-shu-jin-ling-sun-mou-wen-er-fu-shi-er-shou-qi-yi
title: 向伯恭侍郎致政薌林築一堂名之曰企疏晉陵孫某聞而賦詩二首  其一
titlePinyin: xiang4 bo2 gong1 shi4 lang2 zhi4 zheng4 xiang1 lin2 zhu4 yi4 tang2 ming2 zhi1 yue1 qi3 shu1 jin4 ling2 sun1 mou3 wen2 er2 fu4 shi1 er4 shou3     qi2 yi1
titleSlug: xiang-bo-gong-shi-lang-zhi-zheng-xiang-lin-zhu-yi-tang-ming-zhi-yue-qi-shu-jin-ling-sun-mou-wen-er-fu-shi-er-shou-qi-yi
author: 孫覿
authorPinyin: sun1 di2
authorSlug: sun-di
dynasty: 宋
dynastyPinyin: song4
dynastySlug: song
tags: []
---

## 正文

- 銅臭應作幺，夢屍當得官。
- 喁喁魚聚沫，戢戢蚋集酸。
- 高人有遠抱，一笑視鼠肝。
- 水將洗耳用，山作拄頰看。
- 種芳茹秋菊，搴秀紉春蘭。
- 披披芰荷衣，采采苜蓿盤。
- 三徑偭真境，一瓢非世歡。
- 富貴挽不來，爲我歌考槃。

## 拼音

- tong2 chou4 ying1 zuo4 yao1 ， meng4 shi1 dang1 de2 guan1 。
- yong2 yong2 yu2 ju4 mo4 ， ji2 ji2 rui4 ji2 suan1 。
- gao1 ren2 you3 yuan3 bao4 ， yi2 xiao4 shi4 shu3 gan1 。
- shui3 jiang1 xi3 er3 yong4 ， shan1 zuo4 zhu3 jia2 kan4 。
- zhong3 fang1 ru2 qiu1 ju2 ， qian1 xiu4 ren4 chun1 lan2 。
- pi1 pi1 ji4 he2 yi1 ， cai3 cai3 mu4 xu0 pan2 。
- san1 jing4 mian3 zhen1 jing4 ， yi4 piao2 fei1 shi4 huan1 。
- fu4 gui4 wan3 bu4 lai2 ， wei2 wo3 ge1 kao3 pan2 。

## 注释

## 译文

## 赏析
