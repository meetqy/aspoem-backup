---
id: sun-di-long-yan
title: 礲巖
titlePinyin: long2 yan2
titleSlug: long-yan
author: 孫覿
authorPinyin: sun1 di2
authorSlug: sun-di
dynasty: 宋
dynastyPinyin: song4
dynastySlug: song
tags: []
---

## 正文

- 日上千峰亂，風涵萬壑秋。
- 兩崖折天罅，一水漲巖幽。
- 絕岸飛橋過，尋源秉炬游。
- 倚空翹翠葆，漱石走蒼虯。
- 老樹攙天立，奔雲接地流。
- 壯懷開浩蕩，病骨聳颼飀。
- 皓首殊方去，清尊盡日留。
- 無人與說似，勝事滿南州。

## 拼音

- ri4 shang4 qian1 feng1 luan4 ， feng1 han2 wan4 he4 qiu1 。
- liang3 ya2 zhe2 tian1 xia4 ， yi4 shui3 zhang3 yan2 you1 。
- jue2 an4 fei1 qiao2 guo4 ， xun2 yuan2 bing3 ju4 you2 。
- yi3 kong1 qiao2 cui4 bao3 ， shu4 shi2 zou3 cang1 qiu2 。
- lao3 shu4 chan1 tian1 li4 ， ben1 yun2 jie1 di4 liu2 。
- zhuang4 huai2 kai1 hao4 dang4 ， bing4 gu3 song3 sou1 liu2 。
- hao4 shou3 shu1 fang1 qu4 ， qing1 zun1 jin4 ri4 liu2 。
- wu2 ren2 yu3 shuo1 si4 ， sheng4 shi4 man3 nan2 zhou1 。

## 注释

## 译文

## 赏析
