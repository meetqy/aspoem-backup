---
id: sun-di-yi-yang-xian-gu-ge-bei-ye-xian-you-gu-cha-lin-da-xi-xiang-chuan-yun-fo-tu-cheng-huan-chang-gu-di
title: 弋陽縣古葛陂也縣有古刹臨大溪相傳云佛圖澄浣腸故地
titlePinyin: yi4 yang2 xian4 gu3 ge3 bei1 ye3 xian4 you3 gu3 cha4 lin2 da4 xi1 xiang1 chuan2 yun2 fo2 tu2 cheng2 huan4 chang2 gu4 di4
titleSlug: yi-yang-xian-gu-ge-bei-ye-xian-you-gu-cha-lin-da-xi-xiang-chuan-yun-fo-tu-cheng-huan-chang-gu-di
author: 孫覿
authorPinyin: sun1 di2
authorSlug: sun-di
dynasty: 宋
dynastyPinyin: song4
dynastySlug: song
tags: []
---

## 正文

- 古道陰森翠柏行，長鞭搖曳紫游韁。
- 佩鳴蒼玉傾瑤席，地布黄金列寶坊。
- 仙客杖飛龍有角，胡僧腸浣水生光。
- 兩朝人物空冥寞，百代風流競淼茫。
- 松骨倚天増老氣，谿毛著水渡微香。
- 鴉啼鵲噪秋風外，千丈藤蘿掛夕陽。

## 拼音

- gu3 dao4 yin1 sen1 cui4 bai3 xing2 ， chang2 bian1 yao2 ye4 zi3 you2 jiang1 。
- pei4 ming2 cang1 yu4 qing1 yao2 xi2 ， di4 bu4 huang2 jin1 lie4 bao3 fang1 。
- xian1 ke4 zhang4 fei1 long2 you3 jiao3 ， hu2 seng1 chang2 huan4 shui3 sheng1 guang1 。
- liang3 chao2 ren2 wu4 kong1 ming2 mo4 ， bai3 dai4 feng1 liu2 jing4 miao3 mang2 。
- song1 gu3 yi3 tian1 zeng1 lao3 qi4 ， xi1 mao2 zhu4 shui3 du4 wei1 xiang1 。
- ya1 ti2 que4 zao4 qiu1 feng1 wai4 ， qian1 zhang4 teng2 luo2 gua4 xi1 yang2 。

## 注释

## 译文

## 赏析
