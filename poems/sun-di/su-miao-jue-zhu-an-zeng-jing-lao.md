---
id: sun-di-su-miao-jue-zhu-an-zeng-jing-lao
title: 宿妙覺竹庵贈静老
titlePinyin: su4 miao4 jue2 zhu2 an1 zeng4 jing4 lao3
titleSlug: su-miao-jue-zhu-an-zeng-jing-lao
author: 孫覿
authorPinyin: sun1 di2
authorSlug: sun-di
dynasty: 宋
dynastyPinyin: song4
dynastySlug: song
tags: []
---

## 正文

- 青山映落日，澹澹煙中明。
- 出門無所投，曳杖隨意行。
- 破裓僧兩三，喜笑争邀迎。
- 曾巢俯修竹，飛星動高甍。
- 老人如宿昔，真契同三生。
- 遇人無戚疏，出語惡不情。
- 寥寥風馬牛，肝胆欲盡傾。
- 怪我胸中山，硉兀尚不平。
- 邯鄲樂無度，短夢一餉榮。
- 蠻觸怒不休，暴骨千里横。
- 微言起我病，內愧面汗騂。
- 蚤知天宇大，豈有世網嬰。
- 舉扇障西風，浣此滄浪纓。

## 拼音

- qing1 shan1 ying4 luo4 ri4 ， dan4 dan4 yan1 zhong1 ming2 。
- chu1 men2 wu2 suo3 tou2 ， ye4 zhang4 sui2 yi4 xing2 。
- po4 jie1 seng1 liang3 san1 ， xi3 xiao4 zheng1 yao1 ying2 。
- ceng2 chao2 fu3 xiu1 zhu2 ， fei1 xing1 dong4 gao1 meng2 。
- lao3 ren2 ru2 su4 xi1 ， zhen1 qi4 tong2 san1 sheng1 。
- yu4 ren2 wu2 qi1 shu1 ， chu1 yu3 e4 bu4 qing2 。
- liao2 liao2 feng1 ma3 niu2 ， gan1 dan3 yu4 jin4 qing1 。
- guai4 wo3 xiong1 zhong1 shan1 ， lu4 wu4 shang4 bu4 ping2 。
- han2 dan1 le4 wu2 du4 ， duan3 meng4 yi4 xiang3 rong2 。
- man2 chu4 nu4 bu4 xiu1 ， bao4 gu3 qian1 li3 heng2 。
- wei1 yan2 qi3 wo3 bing4 ， nei4 kui4 mian4 han4 xing1 。
- zao3 zhi1 tian1 yu3 da4 ， qi3 you3 shi4 wang3 ying1 。
- ju3 shan4 zhang4 xi1 feng1 ， huan4 ci3 cang1 lang4 ying1 。

## 注释

## 译文

## 赏析
