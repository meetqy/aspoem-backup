---
id: sun-di-si-yue-shi-wu-ri-mu-zhi-fu-nan-chang-pi-mou-yu-ji-ye-cong-zhou-jian-yu-song-pei-fo-she-jing-jiu-bu-yue-zhi-chui-hong-ting-jiu-zhi-sui-bie-xi-zuo-shu-ju-song-mu-zhi
title: 四月十五日牧之赴南昌辟某與季野從周餞于松沛佛舍竟酒步月至垂虹亭久之遂别戲作數句送牧之
titlePinyin: si4 yue4 shi2 wu3 ri4 mu4 zhi1 fu4 nan2 chang1 pi4 mou3 yu3 ji4 ye3 cong2 zhou1 jian4 yu2 song1 pei4 fo2 she4 jing4 jiu3 bu4 yue4 zhi4 chui2 hong2 ting2 jiu3 zhi1 sui4 bie2 xi4 zuo4 shu4 ju4 song4 mu4 zhi1
titleSlug: si-yue-shi-wu-ri-mu-zhi-fu-nan-chang-pi-mou-yu-ji-ye-cong-zhou-jian-yu-song-pei-fo-she-jing-jiu-bu-yue-zhi-chui-hong-ting-jiu-zhi-sui-bie-xi-zuo-shu-ju-song-mu-zhi
author: 孫覿
authorPinyin: sun1 di2
authorSlug: sun-di
dynasty: 宋
dynastyPinyin: song4
dynastySlug: song
tags: []
---

## 正文

- 宛宛白虹貫，曾梯出天半。
- 乘雲來帝旁，立侍玉皇案。
- 銀河徑千里，水接天漫漫。
- 一杯屬明月，俯見人影亂。
- 張公江海客，坐嘯白鷗伴。
- 寥寥如清風，一嘯亦可喚。
- 明朝駕戎軒，插羽流白汗。
- 行矣且勿驅，未怪安石緩。
- 神光射斗南，絢若金碧爛。
- 出門問何祥，銅章付雷煥。

## 拼音

- wan3 wan3 bai2 hong2 guan4 ， ceng2 ti1 chu1 tian1 ban4 。
- cheng2 yun2 lai2 di4 pang2 ， li4 shi4 yu4 huang2 an4 。
- yin2 he2 jing4 qian1 li3 ， shui3 jie1 tian1 man4 man4 。
- yi4 bei1 shu3 ming2 yue4 ， fu3 jian4 ren2 ying3 luan4 。
- zhang1 gong1 jiang1 hai3 ke4 ， zuo4 xiao4 bai2 ou1 ban4 。
- liao2 liao2 ru2 qing1 feng1 ， yi2 xiao4 yi4 ke3 huan4 。
- ming2 chao2 jia4 rong2 xuan1 ， cha1 yu3 liu2 bai2 han4 。
- xing2 yi3 qie3 wu4 qu1 ， wei4 guai4 an1 shi2 huan3 。
- shen2 guang1 she4 dou3 nan2 ， xuan4 ruo4 jin1 bi4 lan4 。
- chu1 men2 wen4 he2 xiang2 ， tong2 zhang1 fu4 lei2 huan4 。

## 注释

## 译文

## 赏析
