---
id: sun-di-ji-ti-hu-mao-lao-shu-mi-heng-shan-tang
title: 寄題胡茂老樞密横山堂
titlePinyin: ji4 ti2 hu2 mao4 lao3 shu1 mi4 heng2 shan1 tang2
titleSlug: ji-ti-hu-mao-lao-shu-mi-heng-shan-tang
author: 孫覿
authorPinyin: sun1 di2
authorSlug: sun-di
dynasty: 宋
dynastyPinyin: song4
dynastySlug: song
tags: []
---

## 正文

- 古縣水山國，萬室蟠其中。
- 環成千嶂合，並合不泉通。
- 我公擅一壑，曾雲生盪胸。
- 放神八極外，坐駕兩腋風。
- 峨峨十二環，半出簾幕重。
- 修眉畫新就，一抹翠掃空。
- 欣對愜平生，似爲悦已容。
- 百金置酒地，窗户浮青紅。
- 高陵拄笏見，採菊籬下逢。
- 坡陀逕千丈，横絕垂天雄。
- 日麗鶯谷晚，沙喧燕泥融。
- 悠然命巾車，往往載客從。
- 大句琢天巧，朱絃奏三終。
- 溪山久寂寥，高辭擅無窮。
- 天王駕羣英，長轡係九戎。
- 安知横山下，一榻似老龍。
- 功名方鼎來，龜祥兆飛熊。
- 勒石誦中興，浯臺兩穹崇。
- 西州歸謝傅，東海表太公。
- 千年丁令威，騎鶴還故宫。

## 拼音

- gu3 xian4 shui3 shan1 guo2 ， wan4 shi4 pan2 qi2 zhong1 。
- huan2 cheng2 qian1 zhang4 he2 ， bing4 he2 bu4 quan2 tong1 。
- wo3 gong1 shan4 yi2 he4 ， ceng2 yun2 sheng1 dang4 xiong1 。
- fang4 shen2 ba1 ji2 wai4 ， zuo4 jia4 liang3 ye4 feng1 。
- e2 e2 shi2 er4 huan2 ， ban4 chu1 lian2 mu4 zhong4 。
- xiu1 mei2 hua4 xin1 jiu4 ， yi4 mo3 cui4 sao3 kong1 。
- xin1 dui4 qie4 ping2 sheng1 ， si4 wei2 yue4 yi3 rong2 。
- bai3 jin1 zhi4 jiu3 di4 ， chuang1 hu0 fu2 qing1 hong2 。
- gao1 ling2 zhu3 hu4 jian4 ， cai3 ju2 li2 xia4 feng2 。
- po1 tuo2 jing4 qian1 zhang4 ， heng2 jue2 chui2 tian1 xiong2 。
- ri4 li2 ying1 gu3 wan3 ， sha1 xuan1 yan4 ni2 rong2 。
- you1 ran2 ming4 jin1 ju1 ， wang3 wang3 zai4 ke4 cong2 。
- da4 ju4 zhuo2 tian1 qiao3 ， zhu1 xian2 zou4 san1 zhong1 。
- xi1 shan1 jiu3 ji4 liao2 ， gao1 ci2 shan4 wu2 qiong2 。
- tian1 wang2 jia4 qun2 ying1 ， chang2 pei4 xi4 jiu3 rong2 。
- an1 zhi1 heng2 shan1 xia4 ， yi2 ta4 si4 lao3 long2 。
- gong1 ming2 fang1 ding3 lai2 ， gui1 xiang2 zhao4 fei1 xiong2 。
- le4 shi2 song4 zhong1 xing1 ， wu2 tai2 liang3 qiong2 chong2 。
- xi1 zhou1 gui1 xie4 fu4 ， dong1 hai3 biao3 tai4 gong1 。
- qian1 nian2 ding1 ling4 wei1 ， qi2 he4 huan2 gu4 gong1 。

## 注释

## 译文

## 赏析
