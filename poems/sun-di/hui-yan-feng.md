---
id: sun-di-hui-yan-feng
title: 回雁峰
titlePinyin: hui2 yan4 feng1
titleSlug: hui-yan-feng
author: 孫覿
authorPinyin: sun1 di2
authorSlug: sun-di
dynasty: 宋
dynastyPinyin: song4
dynastySlug: song
tags: []
---

## 正文

- 三年踐蛇虺，一命抵豺虎。
- 悠悠故園心，萬里崖嶠阻。
- 祝融方司南，巨嶽鎮全楚。
- 滄波噴石壁，白日灑飛雨。
- 寥寥蒼梧帝，髯斷泣二女。
- 斕斑竹上泪，濺血今如許。
- 沈文弔湘纍，魚葬得死所。
- 寂寞千載魂，故物但角黍。
- 吾生將安歸，隨此瘴江浦。
- 逐臣正南遊，倦鳥已北翥。
- 放身秋崖上，萬壑赴一睹。
- 干戈浩茫茫，安得兩翅羽。

## 拼音

- san1 nian2 jian4 she2 hui1 ， yi2 ming4 di3 chai2 hu3 。
- you1 you1 gu4 yuan2 xin1 ， wan4 li3 ya2 jiao4 zu3 。
- zhu4 rong2 fang1 si1 nan2 ， ju4 yue4 zhen4 quan2 chu3 。
- cang1 bo1 pen1 shi2 bi4 ， bai2 ri4 sa3 fei1 yu3 。
- liao2 liao2 cang1 wu2 di4 ， ran2 duan4 qi4 er4 nü3 。
- lan2 ban1 zhu2 shang4 lei4 ， jian4 xue4 jin1 ru2 xu1 。
- shen3 wen2 diao4 xiang1 lei2 ， yu2 zang4 de2 si3 suo3 。
- ji4 mo4 qian1 zai4 hun2 ， gu4 wu4 dan4 jiao3 shu3 。
- wu2 sheng1 jiang1 an1 gui1 ， sui2 ci3 zhang4 jiang1 pu3 。
- zhu2 chen2 zheng4 nan2 you2 ， juan4 niao3 yi3 bei3 zhu4 。
- fang4 shen1 qiu1 ya2 shang4 ， wan4 he4 fu4 yi4 du3 。
- gan1 ge1 hao4 mang2 mang2 ， an1 de2 liang3 chi4 yu3 。

## 注释

## 译文

## 赏析
