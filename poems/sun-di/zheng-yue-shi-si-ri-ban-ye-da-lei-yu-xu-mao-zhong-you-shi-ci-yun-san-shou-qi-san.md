---
id: sun-di-zheng-yue-shi-si-ri-ban-ye-da-lei-yu-xu-mao-zhong-you-shi-ci-yun-san-shou-qi-san
title: 正月十四日半夜大雷雨許楙仲有詩次韻三首  其三
titlePinyin: zheng1 yue4 shi2 si4 ri4 ban4 ye4 da4 lei2 yu3 xu1 mao4 zhong4 you3 shi1 ci4 yun4 san1 shou3     qi2 san1
titleSlug: zheng-yue-shi-si-ri-ban-ye-da-lei-yu-xu-mao-zhong-you-shi-ci-yun-san-shou-qi-san
author: 孫覿
authorPinyin: sun1 di2
authorSlug: sun-di
dynasty: 宋
dynastyPinyin: song4
dynastySlug: song
tags: []
---

## 正文

- 尚見暗塵隨駟馬，忽驚飛電擾羣龍。
- 玄雲合沓濤頭上，白雨渾酣乳面濃。
- 淡碧鱗鱗生曉漲，小紅漠漠放春容。
- 只應便作尋芳計，好把鴟夷載酒供。

## 拼音

- shang4 jian4 an4 chen2 sui2 si4 ma3 ， hu1 jing1 fei1 dian4 rao3 qun2 long2 。
- xuan2 yun2 he2 ta4 tao1 tou2 shang4 ， bai2 yu3 hun2 han1 ru3 mian4 nong2 。
- dan4 bi4 lin2 lin2 sheng1 xiao3 zhang3 ， xiao3 hong2 mo4 mo4 fang4 chun1 rong2 。
- zhi1 ying1 bian4 zuo4 xun2 fang1 ji4 ， hao3 ba3 chi1 yi2 zai4 jiu3 gong4 。

## 注释

## 译文

## 赏析
