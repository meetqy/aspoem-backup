---
id: sun-di-xi-yu-miao-jue-fo-she-xu-yi-min-fu-bei-xiang-guo-fu-ye-zuo
title: 徙寓妙覺佛舍胥乂民襆被相過賦夜坐
titlePinyin: xi3 yu4 miao4 jue2 fo2 she4 xu1 yi4 min2 fu2 bei4 xiang1 guo4 fu4 ye4 zuo4
titleSlug: xi-yu-miao-jue-fo-she-xu-yi-min-fu-bei-xiang-guo-fu-ye-zuo
author: 孫覿
authorPinyin: sun1 di2
authorSlug: sun-di
dynasty: 宋
dynastyPinyin: song4
dynastySlug: song
tags: []
---

## 正文

- 客居厭窮獨，蓬艾翳環堵。
- 莊舄尚越吟，鍾儀猶楚語。
- 吾人有奇操，空洞見城府。
- 相逢逆旅中，霧豹初一睹。
- 拘囹賦囚山，避謗憎市虎。
- 褰裳肯顧我，崖嶠走風雨。
- 微吟對清夜，破此五月暑。
- 墜露挹金莖，空花堕犀麈。
- 孤燈映籠紗，泠灧翳復吐。
- 耿耿遂不眠，逢逢聽晨鼓。

## 拼音

- ke4 ju1 yan4 qiong2 du2 ， peng2 ai4 yi4 huan2 du3 。
- zhuang1 xi4 shang4 yue4 yin2 ， zhong1 yi2 you2 chu3 yu3 。
- wu2 ren2 you3 qi2 cao1 ， kong1 dong4 jian4 cheng2 fu3 。
- xiang1 feng2 ni4 lü3 zhong1 ， wu4 bao4 chu1 yi1 du3 。
- ju1 ling2 fu4 qiu2 shan1 ， bi4 bang4 zeng1 shi4 hu3 。
- qian1 shang0 ken3 gu4 wo3 ， ya2 jiao4 zou3 feng1 yu3 。
- wei1 yin2 dui4 qing1 ye4 ， po4 ci3 wu3 yue4 shu3 。
- zhui4 lu4 yi4 jin1 jing4 ， kong1 hua1 duo4 xi1 zhu3 。
- gu1 deng1 ying4 long2 sha1 ， ling2 yan4 yi4 fu4 tu3 。
- geng3 geng3 sui4 bu4 mian2 ， feng2 feng2 ting1 chen2 gu3 。

## 注释

## 译文

## 赏析
