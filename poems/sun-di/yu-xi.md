---
id: sun-di-yu-xi
title: 愚溪
titlePinyin: yu2 xi1
titleSlug: yu-xi
author: 孫覿
authorPinyin: sun1 di2
authorSlug: sun-di
dynasty: 唐
dynastyPinyin: tang2
dynastySlug: tang
tags: [] 
---

## 正文

- 羣休眩鹿馬，獨覺辨澠淄。
- 蟲鳥豈知道，斷尾畏爲犧。
- 草木詎有靈，衛足不如葵。
- 智嚢樗里子，痴絕顧愷之。
- 成壞繫所遭，何必陋昨非。
- 儀曹天下士，失身蹈危機。
- 一斥臥江海，南冠繫湘纍。
- 不思蛇起陸，便作鳥擇栖。
- 匿智以爲愚，更欲名其溪。
- 溪山清可厲，溪上碧相圍。
- 石底行翠虯，煙中抹修眉。
- 一朝纊息定，白日斷履綦。
- 叢祠翳篁竹，秋風生網絲。
- 凜凜望千載，避世真吾師。
- 故物不可尋，山川尚華滋。
- 永懷西州動，興言北山移。
- 欣然解其會，了了不復疑。
- 獨醒亦何事，誓將餔糟醨。
- 舉酒酹一觴，宛宛度兩旗。
- 蕉黄配丹荔，歌此迎神詩。

## 拼音

- qun2 xiu1 xuan4 lu4 ma3 ， du2 jue2 bian4 mian3 zi1 。
- chong2 niao3 qi3 zhi1 dao4 ， duan4 wei3 wei4 wei2 xi1 。
- cao3 mu4 ju4 you3 ling2 ， wei4 zu2 bu4 ru2 kui2 。
- zhi4 nang2 chu1 li3 zi0 ， chi1 jue2 gu4 kai3 zhi1 。
- cheng2 huai4 xi4 suo3 zao1 ， he2 bi4 lou4 zuo2 fei1 。
- yi2 cao2 tian1 xia4 shi4 ， shi1 shen1 dao3 wei1 ji1 。
- yi2 chi4 wo4 jiang1 hai3 ， nan2 guan1 xi4 xiang1 lei2 。
- bu4 si1 she2 qi3 lu4 ， bian4 zuo4 niao3 ze2 qi1 。
- ni4 zhi4 yi3 wei2 yu2 ， geng4 yu4 ming2 qi2 xi1 。
- xi1 shan1 qing1 ke3 li4 ， xi1 shang4 bi4 xiang1 wei2 。
- shi2 di3 xing2 cui4 qiu2 ， yan1 zhong1 mo3 xiu1 mei2 。
- yi4 zhao1 kuang4 xi1 ding4 ， bai2 ri4 duan4 lü3 qi2 。
- cong2 ci2 yi4 huang2 zhu2 ， qiu1 feng1 sheng1 wang3 si1 。
- lin3 lin3 wang4 qian1 zai4 ， bi4 shi4 zhen1 wu2 shi1 。
- gu4 wu4 bu4 ke3 xun2 ， shan1 chuan1 shang4 hua2 zi1 。
- yong3 huai2 xi1 zhou1 dong4 ， xing1 yan2 bei3 shan1 yi2 。
- xin1 ran2 jie3 qi2 hui4 ， liao3 liao3 bu2 fu4 yi2 。
- du2 xing3 yi4 he2 shi4 ， shi4 jiang1 bu1 zao1 li2 。
- ju3 jiu3 lei4 yi4 shang1 ， wan3 wan3 du4 liang3 qi2 。
- jiao1 huang2 pei4 dan1 li4 ， ge1 ci3 ying2 shen2 shi1 。

## 注释

## 译文

## 赏析
