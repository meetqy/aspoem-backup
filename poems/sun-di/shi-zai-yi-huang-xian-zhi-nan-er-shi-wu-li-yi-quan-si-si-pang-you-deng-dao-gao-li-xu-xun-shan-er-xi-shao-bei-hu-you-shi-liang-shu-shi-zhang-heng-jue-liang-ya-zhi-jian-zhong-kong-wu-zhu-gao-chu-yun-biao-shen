---
id: sun-di-shi-zai-yi-huang-xian-zhi-nan-er-shi-wu-li-yi-quan-si-si-pang-you-deng-dao-gao-li-xu-xun-shan-er-xi-shao-bei-hu-you-shi-liang-shu-shi-zhang-heng-jue-liang-ya-zhi-jian-zhong-kong-wu-zhu-gao-chu-yun-biao-shen-wan-gui-ke-bu-ke-ming-zhuang-zhen-dong-xin-hai-mu-zhi-guan-er-pi-zai-yi-yu-you-ke-wu-suo-wei-er-zhi-nai-fu-shi-yi-pian-yi-gao-xi-you-er-bu-zhi-zhe
title: 石䂬在宜黄縣之南二十五里義泉寺寺旁有磴道高里許循山而西少北忽有石梁數十丈横絕兩崖之間中空無柱高出雲表神剜鬼刻不可名狀真洞心駭目之觀而僻在一隅遊客無所爲而至乃賦詩一篇以告喜遊而不知者
titlePinyin: shi2 䂬 zai4 yi2 huang2 xian4 zhi1 nan2 er4 shi2 wu3 li3 yi4 quan2 si4 si4 pang2 you3 deng4 dao4 gao1 li3 xu1 xun2 shan1 er2 xi1 shao3 bei3 hu1 you3 shi2 liang2 shu4 shi2 zhang4 heng2 jue2 liang3 ya2 zhi1 jian4 zhong1 kong1 wu2 zhu4 gao1 chu1 yun2 biao3 shen2 wan1 gui3 ke4 bu4 ke3 ming2 zhuang4 zhen1 dong4 xin1 hai4 mu4 zhi1 guan1 er2 pi4 zai4 yi4 yu2 you2 ke4 wu2 suo3 wei2 er2 zhi4 nai3 fu4 shi1 yi4 pian1 yi3 gao4 xi3 you2 er2 bu4 zhi1 zhe3
titleSlug: shi-zai-yi-huang-xian-zhi-nan-er-shi-wu-li-yi-quan-si-si-pang-you-deng-dao-gao-li-xu-xun-shan-er-xi-shao-bei-hu-you-shi-liang-shu-shi-zhang-heng-jue-liang-ya-zhi-jian-zhong-kong-wu-zhu-gao-chu-yun-biao-shen-wan-gui-ke-bu-ke-ming-zhuang-zhen-dong-xin-hai-mu-zhi-guan-er-pi-zai-yi-yu-you-ke-wu-suo-wei-er-zhi-nai-fu-shi-yi-pian-yi-gao-xi-you-er-bu-zhi-zhe
author: 孫覿
authorPinyin: sun1 di2
authorSlug: sun-di
dynasty: 唐
dynastyPinyin: tang2
dynastySlug: tang
tags: [] 
---

## 正文

- 何人手執造化關，投此虹蜺跨兩間。
- 烏鵲填成天上路，鬼神鞭出海中山。
- 飄飄尻駕凌空舉，側身下瞰千峰雨。
- 河漢汹汹聲西流，風雹相躔齊萬弩。
- 始信通天有一門，便欲晞髪扶桑根。
- 乘槎忽逢支機石，拄杖直到洗頭盆。
- 賞俊誇雄兩奇絕，邂逅一聲如電掣。
- 冥冥滄海會揚塵，大字磨崖書歲月。

## 拼音

- he2 ren2 shou3 zhi2 zao4 hua4 guan1 ， tou2 ci3 hong2 ni2 kua4 liang3 jian4 。
- wu1 que4 tian2 cheng2 tian1 shang4 lu4 ， gui3 shen2 bian1 chu1 hai3 zhong1 shan1 。
- piao1 piao1 kao1 jia4 ling2 kong1 ju3 ， ce4 shen1 xia4 kan4 qian1 feng1 yu3 。
- he2 han4 xiong1 xiong1 sheng1 xi1 liu2 ， feng1 bao2 xiang1 chan2 qi2 wan4 nu3 。
- shi3 xin4 tong1 tian1 you3 yi4 men2 ， bian4 yu4 xi1 fa4 fu2 sang1 gen1 。
- cheng2 cha2 hu1 feng2 zhi1 ji1 shi2 ， zhu3 zhang4 zhi2 dao4 xi3 tou2 pen2 。
- shang3 jun4 kua1 xiong2 liang3 qi2 jue2 ， xie4 hou4 yi4 sheng1 ru2 dian4 che4 。
- ming2 ming2 cang1 hai3 hui4 yang2 chen2 ， da4 zi4 mo2 ya2 shu1 sui4 yue4 。

## 注释

## 译文

## 赏析
