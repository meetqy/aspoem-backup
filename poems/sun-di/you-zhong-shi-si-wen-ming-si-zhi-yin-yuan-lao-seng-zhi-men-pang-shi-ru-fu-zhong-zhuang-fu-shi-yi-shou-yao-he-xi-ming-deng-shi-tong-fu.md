---
id: sun-di-you-zhong-shi-si-wen-ming-si-zhi-yin-yuan-lao-seng-zhi-men-pang-shi-ru-fu-zhong-zhuang-fu-shi-yi-shou-yao-he-xi-ming-deng-shi-tong-fu
title: 遊鍾石寺問名寺之因緣老僧指門旁石如覆鍾狀賦詩一首邀何襲明登仕同賦
titlePinyin: you2 zhong1 shi2 si4 wen4 ming2 si4 zhi1 yin1 yuan2 lao3 seng1 zhi3 men2 pang2 shi2 ru2 fu4 zhong1 zhuang4 fu4 shi1 yi4 shou3 yao1 he2 xi2 ming2 deng1 shi4 tong2 fu4
titleSlug: you-zhong-shi-si-wen-ming-si-zhi-yin-yuan-lao-seng-zhi-men-pang-shi-ru-fu-zhong-zhuang-fu-shi-yi-shou-yao-he-xi-ming-deng-shi-tong-fu
author: 孫覿
authorPinyin: sun1 di2
authorSlug: sun-di
dynasty: 宋
dynastyPinyin: song4
dynastySlug: song
tags: []
---

## 正文

- 月斧琢朣朧，團欒覆石鍾。
- 連絡青雲根，點注碧蘚封。
- 補天記女媧，移山詫愚公。
- 當年偶遺漏，墮此草莽中。
- 奇礓久淪蟄，化出金仙宫。
- 老僧慣見之，笑視瓦礫同。
- 礪角戲烏犍，迸火敲青童。
- 摩挲問亡恙，千歲今一逢。
- 堂堂張茂先，扣以蜀井桐。
- 噌吰振林莽，叱吸萬竅風。
- 澒洞衆壑滿，吼徹九地通。
- 狂奔竄幽魅，驚怒拔老龍。
- 豐山霜露零，彭蠡波浪舂。
- 一鳴固有待，寸筳那得攻。
- 水曹筆五色，東序羅笙鏞。
- 辟易四坐傾，蹴蹋萬馬空。
- 偉兹抱奇音，伴我窺靈蹤。
- 賦詩乃不如，露草號秋蟲。

## 拼音

- yue4 fu3 zhuo2 tong2 long2 ， tuan2 luan2 fu4 shi2 zhong1 。
- lian2 luo4 qing1 yun2 gen1 ， dian3 zhu4 bi4 xian3 feng1 。
- bu3 tian1 ji4 nü3 wa1 ， yi2 shan1 cha4 yu2 gong1 。
- dang1 nian2 ou3 yi2 lou4 ， duo4 ci3 cao3 mang3 zhong1 。
- qi2 jiang1 jiu3 lun2 zhe2 ， hua4 chu1 jin1 xian1 gong1 。
- lao3 seng1 guan4 jian4 zhi1 ， xiao4 shi4 wa3 li4 tong2 。
- li4 jiao3 xi4 wu1 jian1 ， beng4 huo3 qiao1 qing1 tong2 。
- mo2 suo1 wen4 wang2 yang4 ， qian1 sui4 jin1 yi4 feng2 。
- tang2 tang2 zhang1 mao4 xian1 ， kou4 yi3 shu3 jing3 tong2 。
- ceng1 hong2 zhen4 lin2 mang3 ， chi4 xi1 wan4 qiao4 feng1 。
- hong4 dong4 zhong4 he4 man3 ， hou3 che4 jiu3 di4 tong1 。
- kuang2 ben1 cuan4 you1 mei4 ， jing1 nu4 ba2 lao3 long2 。
- feng1 shan1 shuang1 lu4 ling2 ， peng2 li2 bo1 lang4 chong1 。
- yi4 ming2 gu4 you3 dai4 ， cun4 ting2 na4 de2 gong1 。
- shui3 cao2 bi3 wu3 se4 ， dong1 xu4 luo2 sheng1 yong1 。
- pi4 yi4 si4 zuo4 qing1 ， cu4 ta4 wan4 ma3 kong1 。
- wei3 zi1 bao4 qi2 yin1 ， ban4 wo3 kui1 ling2 zong1 。
- fu4 shi1 nai3 bu4 ru2 ， lu4 cao3 hao4 qiu1 chong2 。

## 注释

## 译文

## 赏析
