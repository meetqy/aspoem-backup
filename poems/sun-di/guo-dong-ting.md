---
id: sun-di-guo-dong-ting
title: 過洞庭
titlePinyin: guo4 dong4 ting2
titleSlug: guo-dong-ting
author: 孫覿
authorPinyin: sun1 di2
authorSlug: sun-di
dynasty: 宋
dynastyPinyin: song4
dynastySlug: song
tags: []
---

## 正文

- 千尺銀山屹嵩華，浪涌雲屯天一罅。
- 榜舟夜傍黿鼉窟，杖藜曉入雞豚社。
- 處處人家橘柚垂，竹籬茅屋青黄亞。
- 臺殿青紅墜半山，兩腋清風策高駕。
- 牛羊出沒怪石走，蛟蛇起伏蒼藤掛。
- 饑鼠窺燈佛帳寒，華鯨吼粥僧趺下。
- 世味飽諳真嚼蠟，老境得閑如啗蔗。
- 山靈知我欲歸耕，一夜筑垣應繞舍。

## 拼音

- qian1 chi3 yin2 shan1 yi4 song1 hua2 ， lang4 yong3 yun2 tun2 tian1 yi2 xia4 。
- bang3 zhou1 ye4 bang4 yuan2 tuo2 ku1 ， zhang4 li2 xiao3 ru4 ji1 tun2 she4 。
- chu3 chu3 ren2 jia1 ju2 you4 chui2 ， zhu2 li2 mao2 wu1 qing1 huang2 ya1 。
- tai2 dian4 qing1 hong2 zhui4 ban4 shan1 ， liang3 ye4 qing1 feng1 ce4 gao1 jia4 。
- niu2 yang2 chu1 mei2 guai4 shi2 zou3 ， jiao1 she2 qi3 fu2 cang1 teng2 gua4 。
- ji1 shu3 kui1 deng1 fo2 zhang4 han2 ， hua2 jing1 hou3 zhou1 seng1 fu1 xia4 。
- shi4 wei4 bao3 an1 zhen1 jiao2 la4 ， lao3 jing4 de2 xian2 ru2 dan4 zhe4 。
- shan1 ling2 zhi1 wo3 yu4 gui1 geng1 ， yi2 ye4 zhu4 yuan2 ying1 rao4 she4 。

## 注释

## 译文

## 赏析
