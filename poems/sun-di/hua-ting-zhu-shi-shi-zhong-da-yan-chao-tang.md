---
id: sun-di-hua-ting-zhu-shi-shi-zhong-da-yan-chao-tang
title: 華亭朱師實中大燕超堂
titlePinyin: hua2 ting2 zhu1 shi1 shi2 zhong1 da4 yan4 chao1 tang2
titleSlug: hua-ting-zhu-shi-shi-zhong-da-yan-chao-tang
author: 孫覿
authorPinyin: sun1 di2
authorSlug: sun-di
dynasty: 宋
dynastyPinyin: song4
dynastySlug: song
tags: []
---

## 正文

- 海禺納萬艘，市區沸百賈。
- 黄塵翳白日，千騎騰一鼓。
- 蛟巢十字路，四顧盡曠土。
- 蝸角兩大國，一怒有漂杵。
- 角名眩多盧，聚訟攻衆楚。
- 昏昏氣成霧，濯濯汗浹雨。
- 朱公誤涉世，吏隱寄圭組。
- 俗緣墮人境，心大接天宇。
- 搴芳採蓮舟，擷秀藝藥圃。
- 山寒石稜紫，樹老松鬛古。
- 風牽碧羅卷，雨壓翠纛舞。
- 寧須鳥催酤，自有花解語。
- 觀魚樂洋洋，夢蝶飛栩栩。
- 坐令遊俠窟，化作仙佛土。
- 高臥水國秋，静憩月庭午。
- 不解壺公龍，天上有官府。

## 拼音

- hai3 yu2 na4 wan4 sou1 ， shi4 qu1 fei4 bai3 jia3 。
- huang2 chen2 yi4 bai2 ri4 ， qian1 qi2 teng2 yi4 gu3 。
- jiao1 chao2 shi2 zi4 lu4 ， si4 gu4 jin4 kuang4 tu3 。
- wo1 jiao3 liang3 da4 guo2 ， yi2 nu4 you3 piao1 chu3 。
- jiao3 ming2 xuan4 duo1 lu2 ， ju4 song4 gong1 zhong4 chu3 。
- hun1 hun1 qi4 cheng2 wu4 ， zhuo2 zhuo2 han4 jia1 yu3 。
- zhu1 gong1 wu4 she4 shi4 ， li4 yin3 ji4 gui1 zu3 。
- su2 yuan2 duo4 ren2 jing4 ， xin1 da4 jie1 tian1 yu3 。
- qian1 fang1 cai3 lian2 zhou1 ， xie2 xiu4 yi4 yao4 pu3 。
- shan1 han2 shi2 leng2 zi3 ， shu4 lao3 song1 lie4 gu3 。
- feng1 qian1 bi4 luo2 juan4 ， yu3 ya1 cui4 dao4 wu3 。
- ning2 xu1 niao3 cui1 gu1 ， zi4 you3 hua1 jie3 yu3 。
- guan1 yu2 le4 yang2 yang2 ， meng4 die2 fei1 xu3 xu3 。
- zuo4 ling4 you2 xia2 ku1 ， hua4 zuo4 xian1 fo2 tu3 。
- gao1 wo4 shui3 guo2 qiu1 ， jing4 qi4 yue4 ting2 wu3 。
- bu4 jie3 hu2 gong1 long2 ， tian1 shang4 you3 guan1 fu3 。

## 注释

## 译文

## 赏析
