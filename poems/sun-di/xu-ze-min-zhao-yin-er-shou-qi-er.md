---
id: sun-di-xu-ze-min-zhao-yin-er-shou-qi-er
title: 胥澤民招飲二首  其二
titlePinyin: xu1 ze2 min2 zhao1 yin3 er4 shou3     qi2 er4
titleSlug: xu-ze-min-zhao-yin-er-shou-qi-er
author: 孫覿
authorPinyin: sun1 di2
authorSlug: sun-di
dynasty: 宋
dynastyPinyin: song4
dynastySlug: song
tags: []
---

## 正文

- 蒼茫夜氣合，渺渺風露清。
- 籃輿兀醉夢，翩若孤雁征。
- 老馬志萬里，絡首喪其生。
- 十年飽芻豆，立仗不敢鳴。
- 自識酒中趣，承辭身後名。
- 皎皎一片心，不受寵辱驚。
- 清風悲永夜，萬竅同一聲。
- 醉裏有歸路，彷彿遊化城。

## 拼音

- cang1 mang2 ye4 qi4 he2 ， miao3 miao3 feng1 lu4 qing1 。
- lan2 yu2 wu4 zui4 meng4 ， pian1 ruo4 gu1 yan4 zheng1 。
- lao3 ma3 zhi4 wan4 li3 ， luo4 shou3 sang1 qi2 sheng1 。
- shi2 nian2 bao3 chu2 dou4 ， li4 zhang4 bu4 gan3 ming2 。
- zi4 shi2 jiu3 zhong1 qu4 ， cheng2 ci2 shen1 hou4 ming2 。
- jiao3 jiao3 yi2 pian4 xin1 ， bu2 shou4 chong3 ru3 jing1 。
- qing1 feng1 bei1 yong3 ye4 ， wan4 qiao4 tong2 yi4 sheng1 。
- zui4 li3 you3 gui1 lu4 ， pang2 fu2 you2 hua4 cheng2 。

## 注释

## 译文

## 赏析
