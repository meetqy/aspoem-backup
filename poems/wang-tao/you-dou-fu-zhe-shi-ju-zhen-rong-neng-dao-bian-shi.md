---
id: wang-tao-you-dou-fu-zhe-shi-ju-zhen-rong-neng-dao-bian-shi
title: 有竇復者世居鎮戎能道邊事
titlePinyin: you3 dou4 fu4 zhe3 shi4 ju1 zhen4 rong2 neng2 dao4 bian1 shi4
titleSlug: you-dou-fu-zhe-shi-ju-zhen-rong-neng-dao-bian-shi
author: 王陶
authorPinyin: wang2 tao2
authorSlug: wang-tao
dynasty: 宋
dynastyPinyin: song4
dynastySlug: song
tags: []
---

## 正文

- 君不見鎮戎德順弓箭手，耕種官田自防守。
- 相團置堡禦蕃軍，下視賊庭殊不有。
- 殺羊取骨燃艾炙，試卜賦兵知拾寇。
- 都校招呼入堡居，堡外重圍百里餘。
- 牆低城小不難破，賊箭如棚城上過。
- 堡中不及數十人，且鬥且罵且欣欣。
- 登陴斫門謂平取，應弦死傷已無數。
- 窗間定箭射酋豪，一箭已聞哭聲舉。
- 爭將錦囊裹賊尸，鳴金收衆唯恐遲。
- 不唯城堡依然固，吾衆不傷毫與釐。
- 自從干戈動四鄙，覆軍殺將曾無恥。
- 朝廷未省遺邊功，何事此勳不聞記。
- 安得天兵百萬衆，盡如此輩堅且勇。

## 拼音

- jun1 bu2 jian4 zhen4 rong2 de2 shun4 gong1 jian4 shou3 ， geng1 zhong3 guan1 tian2 zi4 fang2 shou3 。
- xiang1 tuan2 zhi4 bao3 yu4 fan1 jun1 ， xia4 shi4 zei2 ting2 shu1 bu4 you3 。
- sha1 yang2 qu3 gu3 ran2 ai4 zhi4 ， shi4 bu3 fu4 bing1 zhi1 shi2 kou4 。
- dou1 xiao4 zhao1 hu0 ru4 bao3 ju1 ， bao3 wai4 zhong4 wei2 bai3 li3 yu2 。
- qiang2 di1 cheng2 xiao3 bu4 nan2 po4 ， zei2 jian4 ru2 peng2 cheng2 shang4 guo4 。
- bao3 zhong1 bu4 ji2 shu4 shi2 ren2 ， qie3 dou4 qie3 ma4 qie3 xin1 xin1 。
- deng1 pi2 zhuo2 men2 wei4 ping2 qu3 ， ying1 xian2 si3 shang1 yi3 wu2 shu4 。
- chuang1 jian4 ding4 jian4 she4 qiu2 hao2 ， yi2 jian4 yi3 wen2 ku1 sheng1 ju3 。
- zheng1 jiang1 jin3 nang2 guo3 zei2 shi1 ， ming2 jin1 shou1 zhong4 wei2 kong3 chi2 。
- bu4 wei2 cheng2 bao3 yi1 ran2 gu4 ， wu2 zhong4 bu4 shang1 hao2 yu3 li2 。
- zi4 cong2 gan1 ge1 dong4 si4 bi3 ， fu4 jun1 sha1 jiang1 ceng2 wu2 chi3 。
- chao2 ting2 wei4 sheng3 yi2 bian1 gong1 ， he2 shi4 ci3 xun1 bu4 wen2 ji4 。
- an1 de2 tian1 bing1 bai3 wan4 zhong4 ， jin4 ru2 ci3 bei4 jian1 qie3 yong3 。

## 注释

## 译文

## 赏析
