---
id: lian-wen-feng-dao-hua
title: 稻花
titlePinyin: dao4 hua1
titleSlug: dao-hua
author: 連文鳳
authorPinyin: lian2 wen2 feng4
authorSlug: lian-wen-feng
dynasty: 宋
dynastyPinyin: song4
dynastySlug: song
tags: []
---

## 正文

- 紛紛兒女花，爲人作顔色。
- 眼飽聊自慰，饑來不堪食。
- 此花不入譜，豈是凡花匹。
- 太陽麗天中，正氣從午得。
- 開此豐穰瑞，脫彼風雨厄。
- 始華郁而甘，未粲光已白。
- 我行田野間，舒嘯意自適。
- 田者告我言，樂歲茲可必。
- 但期一飽死，百年漫勞役。

## 拼音

- fen1 fen1 er2 nü3 hua1 ， wei2 ren2 zuo4 yan2 se4 。
- yan3 bao3 liao2 zi4 wei4 ， ji1 lai2 bu4 kan1 shi2 。
- ci3 hua1 bu2 ru4 pu3 ， qi3 shi4 fan2 hua1 pi3 。
- tai4 yang2 li2 tian1 zhong1 ， zheng4 qi4 cong2 wu3 de2 。
- kai1 ci3 feng1 rang2 rui4 ， tuo1 bi3 feng1 yu3 e4 。
- shi3 hua2 yu4 er2 gan1 ， wei4 can4 guang1 yi3 bai2 。
- wo3 xing2 tian2 ye3 jian4 ， shu1 xiao4 yi4 zi4 shi4 。
- tian2 zhe3 gao4 wo3 yan2 ， le4 sui4 zi1 ke3 bi4 。
- dan4 qi1 yi4 bao3 si3 ， bai3 nian2 man4 lao2 yi4 。

## 注释

## 译文

## 赏析
