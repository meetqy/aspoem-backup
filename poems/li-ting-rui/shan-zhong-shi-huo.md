---
id: li-ting-rui-shan-zhong-shi-huo
title: 山中視穫
titlePinyin: shan1 zhong1 shi4 huo4
titleSlug: shan-zhong-shi-huo
author: 黎廷瑞
authorPinyin: li2 ting2 rui4
authorSlug: li-ting-rui
dynasty: 宋
dynastyPinyin: song4
dynastySlug: song
tags: []
---

## 正文

- 歸馬起暝壑，微燈耿深竹。
- 農翁具雞黍，要我林下宿。
- 共談隴畝事，未語眉已蹙。
- 邑胥邇來稀，每漲卷平陸。
- 山中復小旱，一雨僅半熟。
- 舉酒屬乃翁，微笑以勝哭。
- 湖鄉爾何知，瀰漫正吞屋。
- 且共盡此觴，人苦不知足。

## 拼音

- gui1 ma3 qi3 ming2 he4 ， wei1 deng1 geng3 shen1 zhu2 。
- nong2 weng1 ju4 ji1 shu3 ， yao4 wo3 lin2 xia4 su4 。
- gong4 tan2 long3 mu3 shi4 ， wei4 yu3 mei2 yi3 cu4 。
- yi4 xu1 er3 lai2 xi1 ， mei3 zhang3 juan4 ping2 lu4 。
- shan1 zhong1 fu4 xiao3 han4 ， yi4 yu3 jin3 ban4 shu2 。
- ju3 jiu3 shu3 nai3 weng1 ， wei1 xiao4 yi3 sheng4 ku1 。
- hu2 xiang1 er3 he2 zhi1 ， mi2 man4 zheng4 tun1 wu1 。
- qie3 gong4 jin4 ci3 shang1 ， ren2 ku3 bu4 zhi1 zu2 。

## 注释

## 译文

## 赏析
