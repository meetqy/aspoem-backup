---
id: li-ting-rui-xie-zhong-tui-zhou-nan-weng-deng-qu-dao-shan-fen-yun-de-qu-zi
title: 偕仲退周南翁登曲島山分韻得曲字
titlePinyin: xie2 zhong4 tui4 zhou1 nan2 weng1 deng1 qu3 dao3 shan1 fen1 yun4 de2 qu3 zi4
titleSlug: xie-zhong-tui-zhou-nan-weng-deng-qu-dao-shan-fen-yun-de-qu-zi
author: 黎廷瑞
authorPinyin: li2 ting2 rui4
authorSlug: li-ting-rui
dynasty: 宋
dynastyPinyin: song4
dynastySlug: song
tags: []
---

## 正文

- 吳子精悍錦滿腹，周郎英妙人如玉。
- 凌晨樽酒惜分携，飛鞚聯翩相趁逐。
- 積雨新晴馬氣驕，振鬣長鳴踏平陸。
- 村南村北楓葉赤，高田低田麥苗綠。
- 坡陀磊落如培塿，一島軒然立於獨。
- 平生夢寐千仞岡，第取愜心那計足。
- 迢迢鳥道入青天，杳杳鐘聲出喬木。
- 遥觀疑雪復疑石，稍動始知樵與牧。
- 傳聞隋代高隠君，避世曾茲結茅屋。
- 李菀楊枯了不聞，坐擁玉書林下讀。
- 靈君冠劍從飛龍，雲雨蒼茫手翻覆。
- 瓢中但出是豐年，何惜穿崖懸一瀑。
- 毳蟲自得餐松訣，一掃四山寒翠禿。
- 天根突兀有孤梅，道氣昂藏自修竹。
- 回看下界暗黄塵，蟻垤蜂房幾陵谷。
- 山空鳥啼塵慮絕，天寒日暮歸心速。
- 會當擺落悠悠談，八極神遊縱吾目。
- 玉井蓮花十丈開，瑶池桃子千年熟。
- 廓然天地臯方圓，豈但山川見紆曲。
- 已呼鸞凰作先導，歲晚期君兩黄鵠。

## 拼音

- wu2 zi3 jing1 han4 jin3 man3 fu4 ， zhou1 lang2 ying1 miao4 ren2 ru2 yu4 。
- ling2 chen2 zun1 jiu3 xi1 fen1 xie2 ， fei1 kong4 lian2 pian1 xiang1 chen4 zhu2 。
- ji1 yu3 xin1 qing2 ma3 qi4 jiao1 ， zhen4 lie4 chang2 ming2 ta4 ping2 lu4 。
- cun1 nan2 cun1 bei3 feng1 ye4 chi4 ， gao1 tian2 di1 tian2 mai4 miao2 lü4 。
- po1 tuo2 lei3 luo4 ru2 pei2 lou3 ， yi4 dao3 xuan1 ran2 li4 wu1 du2 。
- ping2 sheng1 meng4 mei4 qian1 ren4 gang1 ， di4 qu3 qie4 xin1 na4 ji4 zu2 。
- tiao2 tiao2 niao3 dao4 ru4 qing1 tian1 ， yao3 yao3 zhong1 sheng1 chu1 qiao2 mu4 。
- yao2 guan1 yi2 xue3 fu4 yi2 shi2 ， shao1 dong4 shi3 zhi1 qiao2 yu3 mu4 。
- chuan2 wen2 sui2 dai4 gao1 yin3 jun1 ， bi4 shi4 ceng2 zi1 jie2 mao2 wu1 。
- li3 wan3 yang2 ku1 le0 bu4 wen2 ， zuo4 yong1 yu4 shu1 lin2 xia4 du2 。
- ling2 jun1 guan1 jian4 cong2 fei1 long2 ， yun2 yu3 cang1 mang2 shou3 fan1 fu4 。
- piao2 zhong1 dan4 chu1 shi4 feng1 nian2 ， he2 xi1 chuan1 ya2 xuan2 yi2 pu4 。
- cui4 chong2 zi4 de2 can1 song1 jue2 ， yi4 sao3 si4 shan1 han2 cui4 tu1 。
- tian1 gen1 tu1 wu4 you3 gu1 mei2 ， dao4 qi4 ang2 cang2 zi4 xiu1 zhu2 。
- hui2 kan4 xia4 jie4 an4 huang2 chen2 ， yi3 die2 feng1 fang2 ji1 ling2 gu3 。
- shan1 kong1 niao3 ti2 chen2 lü4 jue2 ， tian1 han2 ri4 mu4 gui1 xin1 su4 。
- hui4 dang1 bai3 luo4 you1 you1 tan2 ， ba1 ji2 shen2 you2 zong4 wu2 mu4 。
- yu4 jing3 lian2 hua1 shi2 zhang4 kai1 ， yao2 chi2 tao2 zi0 qian1 nian2 shu2 。
- kuo4 ran2 tian1 di4 gao1 fang1 yuan2 ， qi3 dan4 shan1 chuan1 jian4 yu1 qu3 。
- yi3 hu1 luan2 huang2 zuo4 xian1 dao3 ， sui4 wan3 qi1 jun1 liang3 huang2 hu2 。

## 注释

## 译文

## 赏析
