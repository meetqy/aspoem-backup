---
id: li-ting-rui-cheng-zhong-bie-xu-shan-yu-xian-sheng-gui-gui-hou-feng-ji
title: 城中別徐山玉先生歸歸後奉寄
titlePinyin: cheng2 zhong1 bie2 xu2 shan1 yu4 xian1 sheng0 gui1 gui1 hou4 feng4 ji4
titleSlug: cheng-zhong-bie-xu-shan-yu-xian-sheng-gui-gui-hou-feng-ji
author: 黎廷瑞
authorPinyin: li2 ting2 rui4
authorSlug: li-ting-rui
dynasty: 宋
dynastyPinyin: song4
dynastySlug: song
tags: []
---

## 正文

- 北風走平湖，枯荷鳴索索。
- 握手出城東，歸鳥日欲落。
- 人事當語離，抱懷寧不惡。
- 孤帆烟雨舟，恨不同李郭。
- 吾嘗評此子，宜置在丘壑。
- 可憐西極馬，俯首受羈絡。
- 何當稅彼駕，與子翔寥廓。
- 結廬溪水上，日夕對郭璞。
- 清曉林霏開，碧玉峭如削。
- 青鞋動高興，安得踐斯約。
- 尊酒不復携，巖泉清可酌。

## 拼音

- bei3 feng1 zou3 ping2 hu2 ， ku1 he2 ming2 suo3 suo3 。
- wo4 shou3 chu1 cheng2 dong1 ， gui1 niao3 ri4 yu4 luo4 。
- ren2 shi4 dang1 yu3 li2 ， bao4 huai2 ning2 bu2 e4 。
- gu1 fan1 yan1 yu3 zhou1 ， hen4 bu4 tong2 li3 guo1 。
- wu2 chang2 ping2 ci3 zi3 ， yi2 zhi4 zai4 qiu1 he4 。
- ke3 lian2 xi1 ji2 ma3 ， fu3 shou3 shou4 ji1 luo4 。
- he2 dang1 shui4 bi3 jia4 ， yu3 zi3 xiang2 liao2 kuo4 。
- jie2 lu2 xi1 shui3 shang4 ， ri4 xi1 dui4 guo1 pu2 。
- qing1 xiao3 lin2 fei1 kai1 ， bi4 yu4 qiao4 ru2 xiao1 。
- qing1 xie2 dong4 gao1 xing1 ， an1 de2 jian4 si1 yue1 。
- zun1 jiu3 bu2 fu4 xie2 ， yan2 quan2 qing1 ke3 zhuo2 。

## 注释

## 译文

## 赏析
