---
id: li-ting-rui-du-shu
title: 讀書
titlePinyin: du2 shu1
titleSlug: du-shu
author: 黎廷瑞
authorPinyin: li2 ting2 rui4
authorSlug: li-ting-rui
dynasty: 宋
dynastyPinyin: song4
dynastySlug: song
tags: []
---

## 正文

- 卧疴雲林下，寂寂誰與居。
- 高風下木葉，泠泠晚窗虛。
- 忽思往代事，聊披案上書。
- 始得暫欣然，稍久歎以吁。
- 衝冠或憤激，反袂還欷歔。
- 拊卷忽自歎，毋乃狂且迂。
- 此何豫爾事，况復千載餘。
- 來今正綿綿，爾心復何如。
- 有懷不自展，乃挾冰炭俱。
- 因此得沖靜，萬念悉掃除。
- 巖花吹幽香，清酒堪滿壺。
- 且復舉一觴，冥然聊自娛。

## 拼音

- wo4 ke1 yun2 lin2 xia4 ， ji4 ji4 shui2 yu3 ju1 。
- gao1 feng1 xia4 mu4 ye4 ， ling2 ling2 wan3 chuang1 xu1 。
- hu1 si1 wang3 dai4 shi4 ， liao2 pi1 an4 shang4 shu1 。
- shi3 de2 zan4 xin1 ran2 ， shao1 jiu3 tan4 yi3 xu1 。
- chong1 guan1 huo4 fen4 ji1 ， fan3 mei4 huan2 xi1 xu1 。
- fu3 juan4 hu1 zi4 tan4 ， wu2 nai3 kuang2 qie3 yu1 。
- ci3 he2 yu4 er3 shi4 ， kuang4 fu4 qian1 zai4 yu2 。
- lai2 jin1 zheng4 mian2 mian2 ， er3 xin1 fu4 he2 ru2 。
- you3 huai2 bu2 zi4 zhan3 ， nai3 xie2 bing1 tan4 ju4 。
- yin1 ci3 de2 chong1 jing4 ， wan4 nian4 xi1 sao3 chu2 。
- yan2 hua1 chui1 you1 xiang1 ， qing1 jiu3 kan1 man3 hu2 。
- qie3 fu4 ju3 yi4 shang1 ， ming2 ran2 liao2 zi4 yu2 。

## 注释

## 译文

## 赏析
