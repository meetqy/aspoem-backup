---
id: li-ting-rui-zhong-lie-hou-ku-hao-shan-shui-zuo-zang-shu-yi-xing-wu-shi-yuan-weng-qi-zu-zi-chuan-qi-shu-shi-fu-shi-gan-shang-jin-de-yang-shi-shu-fan-tan-yin-yang-jia-zhe-jian-zhi-zhe-qu-xi-yu-wen-qi-lun-sa-sa-ran-qi-wang-juan-yi-fu-ji-wei-zhi-di-li-li-fei-ru-bu-jing-yuan-weng-ru-zhe-jing-wu-li-gu-yi-wei-fu
title: 忠烈侯酷好山水作葬書以行於世元翁其族子傳其書侍父仕贛上盡得楊氏術凡談陰陽家者見之輒屈膝余聞其論灑灑然起忘倦矣夫既謂之地理理非儒不精元翁儒者精於理固宜爲賦
titlePinyin: zhong1 lie4 hou2 ku4 hao3 shan1 shui3 zuo4 zang4 shu1 yi3 xing2 wu1 shi4 yuan2 weng1 qi2 zu2 zi3 chuan2 qi2 shu1 shi4 fu4 shi4 gan4 shang4 jin4 de2 yang2 shi4 shu4 fan2 tan2 yin1 yang2 jia1 zhe3 jian4 zhi1 zhe2 qu1 xi1 yu2 wen2 qi2 lun4 sa3 sa3 ran2 qi3 wang4 juan4 yi3 fu1 ji4 wei4 zhi1 di4 li3 li3 fei1 ru2 bu4 jing1 yuan2 weng1 ru2 zhe3 jing1 wu1 li3 gu4 yi2 wei2 fu4
titleSlug: zhong-lie-hou-ku-hao-shan-shui-zuo-zang-shu-yi-xing-wu-shi-yuan-weng-qi-zu-zi-chuan-qi-shu-shi-fu-shi-gan-shang-jin-de-yang-shi-shu-fan-tan-yin-yang-jia-zhe-jian-zhi-zhe-qu-xi-yu-wen-qi-lun-sa-sa-ran-qi-wang-juan-yi-fu-ji-wei-zhi-di-li-li-fei-ru-bu-jing-yuan-weng-ru-zhe-jing-wu-li-gu-yi-wei-fu
author: 黎廷瑞
authorPinyin: li2 ting2 rui4
authorSlug: li-ting-rui
dynasty: 宋
dynastyPinyin: song4
dynastySlug: song
tags: []
---

## 正文

- 英英太極翁，器明吳楚甲。
- 馳輅使沙漠，杖鉞帥巴峽。
- 南瞻嶺表縮，東睨溟漲狹。
- 林居念環轍，簡脫卑藏筴。
- 夫君玉樹彥，同祖寶劍匣。
- 六籍既淹通，異聞更博洽。
- 姬公卜宅洛，成后鼎定郟。
- 理也匪荒唐，古甿遺檢柙。
- 支分景純書，嫡出楊氏法。
- 蒼蒼鬰孤臺，仙枝竹林插。
- 芳春適游衍，千金日娛狎。
- 厚坤行萬龍，立特飛次夾。
- 幽幽何綿綿，意脈能擢掐。
- 神文遂爾授，玄鎬了然胠。
- 俗師守橐囊，群喙閙鳬鴨。
- 青霄孤鶴唳，未吐氣先壓。
- 蹇予少狂走，黄塵滿烏帢。
- 山川子長筆，天地伯倫鍤。
- 某丘可以老，白石盟願歃。
- 祝君昌茲術，四海救貧乏。

## 拼音

- ying1 ying1 tai4 ji2 weng1 ， qi4 ming2 wu2 chu3 jia3 。
- chi2 lu4 shi3 sha1 mo4 ， zhang4 yue4 shuai4 ba1 xia2 。
- nan2 zhan1 ling3 biao3 suo1 ， dong1 ni4 ming2 zhang3 xia2 。
- lin2 ju1 nian4 huan2 zhe2 ， jian3 tuo1 bei1 cang2 ce4 。
- fu1 jun1 yu4 shu4 yan4 ， tong2 zu3 bao3 jian4 xia2 。
- liu4 ji2 ji4 yan1 tong1 ， yi4 wen2 geng4 bo2 qia4 。
- ji1 gong1 bu3 zhai2 luo4 ， cheng2 hou4 ding3 ding4 jia2 。
- li3 ye3 fei3 huang1 tang2 ， gu3 meng2 yi2 jian3 xia2 。
- zhi1 fen1 jing3 chun2 shu1 ， di2 chu1 yang2 shi4 fa3 。
- cang1 cang1 yu4 gu1 tai2 ， xian1 zhi1 zhu2 lin2 cha1 。
- fang1 chun1 shi4 you2 yan3 ， qian1 jin1 ri4 yu2 xia2 。
- hou4 kun1 xing2 wan4 long2 ， li4 te4 fei1 ci4 jia1 。
- you1 you1 he2 mian2 mian2 ， yi4 mai4 neng2 zhuo2 qia1 。
- shen2 wen2 sui4 er3 shou4 ， xuan2 gao3 liao3 ran2 qu1 。
- su2 shi1 shou3 tuo2 nang2 ， qun2 hui4 nao4 fu2 ya1 。
- qing1 xiao1 gu1 he4 li4 ， wei4 tu3 qi4 xian1 ya1 。
- jian3 yu3 shao3 kuang2 zou3 ， huang2 chen2 man3 wu1 qia4 。
- shan1 chuan1 zi3 chang2 bi3 ， tian1 di4 bo2 lun2 cha1 。
- mou3 qiu1 ke3 yi3 lao3 ， bai2 shi2 meng2 yuan4 sha4 。
- zhu4 jun1 chang1 zi1 shu4 ， si4 hai3 jiu4 pin2 fa2 。

## 注释

## 译文

## 赏析
