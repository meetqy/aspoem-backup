---
id: li-ting-rui-bo-lei-jiang-kou
title: 泊雷江口
titlePinyin: bo2 lei2 jiang1 kou3
titleSlug: bo-lei-jiang-kou
author: 黎廷瑞
authorPinyin: li2 ting2 rui4
authorSlug: li-ting-rui
dynasty: 宋
dynastyPinyin: song4
dynastySlug: song
tags: []
---

## 正文

- 解纜風雨息，傍晚復大吼。
- 浪如雪山來，船作騎馬走。
- 魚龍欲作勢，問予驚怖否。
- 那知狂書生，有膽大如斗。
- 莊周論天地，我見僅如缶。
- 可憐一勺多，浩蕩夸己有。
- 大方付一笑，河伯亦俯首。
- 天開鏡面平，蕩槳泊江口。
- 新月照船窗，烹魚醖我酒。

## 拼音

- jie3 lan3 feng1 yu3 xi1 ， bang4 wan3 fu4 da4 hou3 。
- lang4 ru2 xue3 shan1 lai2 ， chuan2 zuo4 qi2 ma3 zou3 。
- yu2 long2 yu4 zuo4 shi4 ， wen4 yu3 jing1 bu4 fou3 。
- na4 zhi1 kuang2 shu1 sheng1 ， you3 dan3 da4 ru2 dou4 。
- zhuang1 zhou1 lun4 tian1 di4 ， wo3 jian4 jin3 ru2 fou3 。
- ke3 lian2 yi4 shao2 duo1 ， hao4 dang4 kua1 ji3 you3 。
- da4 fang1 fu4 yi2 xiao4 ， he2 bo2 yi4 fu3 shou3 。
- tian1 kai1 jing4 mian4 ping2 ， dang4 jiang3 bo2 jiang1 kou3 。
- xin1 yue4 zhao4 chuan2 chuang1 ， peng1 yu2 yun4 wo3 jiu3 。

## 注释

## 译文

## 赏析
