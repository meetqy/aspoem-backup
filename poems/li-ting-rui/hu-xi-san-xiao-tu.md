---
id: li-ting-rui-hu-xi-san-xiao-tu
title: 虎溪三笑圖
titlePinyin: hu3 xi1 san1 xiao4 tu2
titleSlug: hu-xi-san-xiao-tu
author: 黎廷瑞
authorPinyin: li2 ting2 rui4
authorSlug: li-ting-rui
dynasty: 宋
dynastyPinyin: song4
dynastySlug: song
tags: []
---

## 正文

- 陰壁摻苦竹，秋池淡芙蓉。
- 二老廬山間，風味夙昔同。
- 亦有栗里人，心事黄花叢。
- 囊中無一錢，眼底四海空。
- 羲皇未渠愜，上與無懷通。
- 衆羽集新條，雲霄一冥鴻。
- 凈社亦可人，念爾名教宗。
- 博酒空勤渠，攢眉一聲鐘。
- 蒼苔片石在，醉卧空山中。
- 良辰入奇懷，杖屨閒相從。
- 偶然出岫雲，儵爾風飄蓬。
- 虎溪有嚴禁，詎敢待此翁。
- 行行不知遠，大笑分西東。
- 風流一時散，千載留高蹤。
- 溪光與山色，隠隠尚笑容。
- 笑意果何如，畫史安能窮。
- 按圖付一嘿，翳景生長松。

## 拼音

- yin1 bi4 chan1 ku3 zhu2 ， qiu1 chi2 dan4 fu2 rong2 。
- er4 lao3 lu2 shan1 jian4 ， feng1 wei4 su4 xi1 tong2 。
- yi4 you3 li4 li3 ren2 ， xin1 shi4 huang2 hua1 cong2 。
- nang2 zhong1 wu2 yi4 qian2 ， yan3 di3 si4 hai3 kong1 。
- xi1 huang2 wei4 qu2 qie4 ， shang4 yu3 wu2 huai2 tong1 。
- zhong4 yu3 ji2 xin1 tiao2 ， yun2 xiao1 yi4 ming2 hong2 。
- jing4 she4 yi4 ke3 ren2 ， nian4 er3 ming2 jiao4 zong1 。
- bo2 jiu3 kong1 qin2 qu2 ， zan3 mei2 yi4 sheng1 zhong1 。
- cang1 tai2 pian4 shi2 zai4 ， zui4 wo4 kong1 shan1 zhong1 。
- liang2 chen2 ru4 qi2 huai2 ， zhang4 ju4 xian2 xiang1 cong2 。
- ou3 ran2 chu1 xiu4 yun2 ， shu1 er3 feng1 piao1 peng2 。
- hu3 xi1 you3 yan2 jin4 ， ju4 gan3 dai4 ci3 weng1 。
- hang2 hang2 bu4 zhi1 yuan3 ， da4 xiao4 fen1 xi1 dong1 。
- feng1 liu2 yi4 shi2 san4 ， qian1 zai4 liu2 gao1 zong1 。
- xi1 guang1 yu3 shan1 se4 ， yin3 yin3 shang4 xiao4 rong2 。
- xiao4 yi4 guo3 he2 ru2 ， hua4 shi3 an1 neng2 qiong2 。
- an4 tu2 fu4 yi4 hei1 ， yi4 jing3 sheng1 chang2 song1 。

## 注释

## 译文

## 赏析
