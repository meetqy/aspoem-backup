---
id: li-ting-rui-ren-xu-zheng-dan-ri-shi-zhi-yin-you-shi-ming-ri-yu-wei-xue-zai-fu
title: 壬戌正旦日蝕值陰有詩明日雨微雪再賦
titlePinyin: ren2 xu1 zheng1 dan4 ri4 shi2 zhi2 yin1 you3 shi1 ming2 ri4 yu3 wei1 xue3 zai4 fu4
titleSlug: ren-xu-zheng-dan-ri-shi-zhi-yin-you-shi-ming-ri-yu-wei-xue-zai-fu
author: 黎廷瑞
authorPinyin: li2 ting2 rui4
authorSlug: li-ting-rui
dynasty: 宋
dynastyPinyin: song4
dynastySlug: song
tags: []
---

## 正文

- 艷娥煽妖悖且饕，雲師圍之騎周遭。
- 飛廉喑嗚挾箭號，萬鼓動地助戰鏖。
- 吳剛棄斧北且逃，扶桑君還騎巨鰲。
- 銀蜍腹聚流清膏，玉兔顙折飛白毛。
- 蒼茫殺氣橫四郊，凍鳶無語饑鴻嗷。
- 紫皇第功封二豪，汝馬可歸弓可櫜。
- 黄道肅穆君請遨，黔首顒顒光勿韜。
- 願駕丹轂揚錦旄，疾驅六龍升海濤。
- 五色爛爛中天高，衣披水子絳錦袍。
- 葵心不寧憂忉忉，矯首東方歌楚騷。

## 拼音

- yan4 e2 shan1 yao1 bei4 qie3 tao1 ， yun2 shi1 wei2 zhi1 qi2 zhou1 zao1 。
- fei1 lian2 yin1 wu1 xie2 jian4 hao4 ， wan4 gu3 dong4 di4 zhu4 zhan4 ao2 。
- wu2 gang1 qi4 fu3 bei3 qie3 tao2 ， fu2 sang1 jun1 huan2 qi2 ju4 ao2 。
- yin2 chu2 fu4 ju4 liu2 qing1 gao1 ， yu4 tu4 sang3 zhe2 fei1 bai2 mao2 。
- cang1 mang2 sha1 qi4 heng2 si4 jiao1 ， dong4 yuan1 wu2 yu3 ji1 hong2 ao2 。
- zi3 huang2 di4 gong1 feng1 er4 hao2 ， ru3 ma3 ke3 gui1 gong1 ke3 gao1 。
- huang2 dao4 su4 mu4 jun1 qing3 ao2 ， qian2 shou3 yong2 yong2 guang1 wu4 tao1 。
- yuan4 jia4 dan1 gu3 yang2 jin3 mao2 ， ji2 qu1 liu4 long2 sheng1 hai3 tao1 。
- wu3 se4 lan4 lan4 zhong1 tian1 gao1 ， yi1 pi1 shui3 zi3 jiang4 jin3 pao2 。
- kui2 xin1 bu4 ning2 you1 dao1 dao1 ， jiao3 shou3 dong1 fang1 ge1 chu3 sao1 。

## 注释

## 译文

## 赏析
