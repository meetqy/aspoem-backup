---
id: li-ting-rui-tie-di-xing-zeng-ding-yun-wu
title: 鐵笛行贈丁雲屋
titlePinyin: tie3 di2 xing2 zeng4 ding1 yun2 wu1
titleSlug: tie-di-xing-zeng-ding-yun-wu
author: 黎廷瑞
authorPinyin: li2 ting2 rui4
authorSlug: li-ting-rui
dynasty: 宋
dynastyPinyin: song4
dynastySlug: song
tags: []
---

## 正文

- 斗牛之墟有伏龍，寶氣夜起天爲虹。
- 雷公往矣不再逢，潭底高卧吟秋風。
- 忽羞珠宮薄且闕，返形化作紅爐雪。
- 背負七星雷吐舌，五色石墮天驚裂。
- 何人携此過武亭，真仙東遊弭節聽。
- 知音千載空翠屏，猿啼鬼哭烟冥冥。
- 華表雲深鶴一隻，渺渺孤吟空八極。
- 左呼廬阜老仙客，右呼西風古禪伯。
- 江上暮雲寒蕭蕭，梅花未動飄葉凋。
- 紅尾鳳凰飛翠霄，好去瑶臺吹玉簫。

## 拼音

- dou4 niu2 zhi1 xu1 you3 fu2 long2 ， bao3 qi4 ye4 qi3 tian1 wei2 hong2 。
- lei2 gong1 wang3 yi3 bu2 zai4 feng2 ， tan2 di3 gao1 wo4 yin2 qiu1 feng1 。
- hu1 xiu1 zhu1 gong1 bao2 qie3 que4 ， fan3 xing2 hua4 zuo4 hong2 lu2 xue3 。
- bei4 fu4 qi1 xing1 lei2 tu3 she2 ， wu3 se4 shi2 duo4 tian1 jing1 lie4 。
- he2 ren2 xie2 ci3 guo4 wu3 ting2 ， zhen1 xian1 dong1 you2 mi3 jie2 ting1 。
- zhi1 yin1 qian1 zai4 kong1 cui4 ping2 ， yuan2 ti2 gui3 ku1 yan1 ming2 ming2 。
- hua2 biao3 yun2 shen1 he4 yi4 zhi1 ， miao3 miao3 gu1 yin2 kong1 ba1 ji2 。
- zuo3 hu1 lu2 fu4 lao3 xian1 ke4 ， you4 hu1 xi1 feng1 gu3 shan4 bo2 。
- jiang1 shang4 mu4 yun2 han2 xiao1 xiao1 ， mei2 hua1 wei4 dong4 piao1 ye4 diao1 。
- hong2 wei3 feng4 huang2 fei1 cui4 xiao1 ， hao3 qu4 yao2 tai2 chui1 yu4 xiao1 。

## 注释

## 译文

## 赏析
