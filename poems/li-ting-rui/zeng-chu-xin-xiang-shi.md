---
id: li-ting-rui-zeng-chu-xin-xiang-shi
title: 贈初心相士
titlePinyin: zeng4 chu1 xin1 xiang4 shi4
titleSlug: zeng-chu-xin-xiang-shi
author: 黎廷瑞
authorPinyin: li2 ting2 rui4
authorSlug: li-ting-rui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 王識九江黥，侯許平陽奴。
- 臭奇恒互出，冠屨奄相踰。
- 此說偶奇驗，人人生妄圖。
- 曷不返吾照，湛然觀本初。
- 天地付我形，森列萬理俱。
- 形拘有枯菀，理充無智愚。
- 塗人可以禹，爲善即舜徒。
- 奈何遺此心，豢此尺寸膚。
- 君顓唐舉術，乃取荀卿書。
- 論心不論形，名象足啟余。
- 宇宙共一軌，紛紛落迷塗。
- 願言述吾語，一呼旋其車。

## 拼音

- wang2 shi2 jiu3 jiang1 qing2 ， hou2 xu1 ping2 yang2 nu2 。
- chou4 qi2 heng2 hu4 chu1 ， guan1 ju4 yan3 xiang1 yu2 。
- ci3 shuo1 ou3 qi2 yan4 ， ren2 ren2 sheng1 wang4 tu2 。
- he2 bu4 fan3 wu2 zhao4 ， zhan4 ran2 guan1 ben3 chu1 。
- tian1 di4 fu4 wo3 xing2 ， sen1 lie4 wan4 li3 ju4 。
- xing2 ju1 you3 ku1 wan3 ， li3 chong1 wu2 zhi4 yu2 。
- tu2 ren2 ke3 yi3 yu3 ， wei2 shan4 ji2 shun4 tu2 。
- nai4 he2 yi2 ci3 xin1 ， huan4 ci3 chi3 cun4 fu1 。
- jun1 zhuan1 tang2 ju3 shu4 ， nai3 qu3 xun2 qing1 shu1 。
- lun4 xin1 bu2 lun4 xing2 ， ming2 xiang4 zu2 qi3 yu2 。
- yu3 zhou4 gong4 yi4 gui3 ， fen1 fen1 luo4 mi2 tu2 。
- yuan4 yan2 shu4 wu2 yu3 ， yi4 hu1 xuan2 qi2 ju1 。

## 注释

## 译文

## 赏析
