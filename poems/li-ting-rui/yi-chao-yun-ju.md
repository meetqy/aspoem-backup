---
id: li-ting-rui-yi-chao-yun-ju
title: 憶巢雲居
titlePinyin: yi4 chao2 yun2 ju1
titleSlug: yi-chao-yun-ju
author: 黎廷瑞
authorPinyin: li2 ting2 rui4
authorSlug: li-ting-rui
dynasty: 宋
dynastyPinyin: song4
dynastySlug: song
tags: []
---

## 正文

- 棄家錦宮城，結屋廬山前。
- 退鷁空悠悠，冥鴻自翩翩。
- 吟章一傾蓋，見賞朱絲絃。
- 及此再承晤，交情重纏綿。
- 冥賞富雲壑，清聽窮風泉。
- 携壺流雪臺，吹笙落星船。
- 重陰閟華景，平陸成修川。
- 君應有先識，化鶴不待年。
- 重來訪舊隠，滿目空悽然。
- 琴書竟奚屬，詩畫知誰傳。
- 拊懷重感歎，回首還延緣。
- 摇摇松梢雲，疑是巢中仙。

## 拼音

- qi4 jia1 jin3 gong1 cheng2 ， jie2 wu1 lu2 shan1 qian2 。
- tui4 yi4 kong1 you1 you1 ， ming2 hong2 zi4 pian1 pian1 。
- yin2 zhang1 yi4 qing1 gai4 ， jian4 shang3 zhu1 si1 xian2 。
- ji2 ci3 zai4 cheng2 wu4 ， jiao1 qing0 zhong4 chan2 mian2 。
- ming2 shang3 fu4 yun2 he4 ， qing1 ting1 qiong2 feng1 quan2 。
- xie2 hu2 liu2 xue3 tai2 ， chui1 sheng1 luo4 xing1 chuan2 。
- zhong4 yin1 bi4 hua2 jing3 ， ping2 lu4 cheng2 xiu1 chuan1 。
- jun1 ying1 you3 xian1 shi2 ， hua4 he4 bu2 dai4 nian2 。
- zhong4 lai2 fang3 jiu4 yin3 ， man3 mu4 kong1 qi1 ran2 。
- qin2 shu1 jing4 xi1 shu3 ， shi1 hua4 zhi1 shui2 chuan2 。
- fu3 huai2 zhong4 gan3 tan4 ， hui2 shou3 huan2 yan2 yuan2 。
- yao2 yao2 song1 shao1 yun2 ， yi2 shi4 chao2 zhong1 xian1 。

## 注释

## 译文

## 赏析
