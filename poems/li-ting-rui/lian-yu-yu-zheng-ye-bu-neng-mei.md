---
id: li-ting-rui-lian-yu-yu-zheng-ye-bu-neng-mei
title: 連雨鬰蒸夜不能寐
titlePinyin: lian2 yu3 yu4 zheng1 ye4 bu4 neng2 mei4
titleSlug: lian-yu-yu-zheng-ye-bu-neng-mei
author: 黎廷瑞
authorPinyin: li2 ting2 rui4
authorSlug: li-ting-rui
dynasty: 宋
dynastyPinyin: song4
dynastySlug: song
tags: []
---

## 正文

- 閉門十日雨，簷溜如泉聲。
- 沈陰晦蘭燼，潤氣蒸桃笙。
- 饞蚤既跋扈，饕蚊復縱橫。
- 展轉强就寐，草塘蛙亂鳴。
- 亦知夜漏促，安得曙色明。
- 晨鐘度深竹，雲岫開新晴。
- 隠几補前夢，暫喜身境清。
- 聒耳蟬嘒嘒，沿睫蠅營營。
- 所響輒如此，吾生安得寧。
- 感歎還失笑，此物方施行。
- 天運如循環，轉眼秋風生。

## 拼音

- bi4 men2 shi2 ri4 yu3 ， yan2 liu1 ru2 quan2 sheng1 。
- shen3 yin1 hui4 lan2 jin4 ， run4 qi4 zheng1 tao2 sheng1 。
- chan2 zao3 ji4 ba2 hu4 ， tao1 wen2 fu4 zong4 heng2 。
- zhan3 zhuan3 qiang2 jiu4 mei4 ， cao3 tang2 wa1 luan4 ming2 。
- yi4 zhi1 ye4 lou4 cu4 ， an1 de2 shu3 se4 ming2 。
- chen2 zhong1 du4 shen1 zhu2 ， yun2 xiu4 kai1 xin1 qing2 。
- yin3 ji3 bu3 qian2 meng4 ， zan4 xi3 shen1 jing4 qing1 。
- guo1 er3 chan2 hui4 hui4 ， yan2 jie2 ying2 ying2 ying2 。
- suo3 xiang3 zhe2 ru2 ci3 ， wu2 sheng1 an1 de2 ning2 。
- gan3 tan4 huan2 shi1 xiao4 ， ci3 wu4 fang1 shi1 xing2 。
- tian1 yun4 ru2 xun2 huan2 ， zhuan3 yan3 qiu1 feng1 sheng1 。

## 注释

## 译文

## 赏析
