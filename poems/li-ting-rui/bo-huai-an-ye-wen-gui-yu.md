---
id: li-ting-rui-bo-huai-an-ye-wen-gui-yu
title: 泊淮岸夜聞鬼語
titlePinyin: bo2 huai2 an4 ye4 wen2 gui3 yu3
titleSlug: bo-huai-an-ye-wen-gui-yu
author: 黎廷瑞
authorPinyin: li2 ting2 rui4
authorSlug: li-ting-rui
dynasty: 宋
dynastyPinyin: song4
dynastySlug: song
tags: []
---

## 正文

- 北風行平林，蘆葉響乾雨。
- 青燐走平沙，獨夜鬼相語。
- 沉吟乍幽咽，怨哭倍酸楚。
- 遺臠烏鳶飽，滯魄狐兔伍。
- 白骨委飛霜，零落從草莽。
- 草死東風吹復生，骨枯東風吹不榮。
- 汝悲信悲不足詰，吾欲詰爾爾試聽。
- 君不見劉項割鴻溝，又不見孫曹戰赤壁。
- 回頭萬事曉雲空，石馬荒荒土花碧。
- 世間倘有長生藥，薊子白雲丁令鶴。
- 霸城相見悲銅狄，華表歸來歎城郭。
- 汝不見興與衰，又不憂寒與饑。
- 濠上之叟不汝欺，汝有至樂爾不知。
- 嗚呼人生何苦爾何樂，人生羨汝不可學。

## 拼音

- bei3 feng1 xing2 ping2 lin2 ， lu2 ye4 xiang3 qian2 yu3 。
- qing1 lin2 zou3 ping2 sha1 ， du2 ye4 gui3 xiang1 yu3 。
- chen2 yin2 zha4 you1 ye4 ， yuan4 ku1 bei4 suan1 chu3 。
- yi2 luan2 wu1 yuan1 bao3 ， zhi4 po4 hu2 tu4 wu3 。
- bai2 gu3 wei3 fei1 shuang1 ， ling2 luo4 cong2 cao3 mang3 。
- cao3 si3 dong1 feng1 chui1 fu4 sheng1 ， gu3 ku1 dong1 feng1 chui1 bu4 rong2 。
- ru3 bei1 xin4 bei1 bu4 zu2 jie2 ， wu2 yu4 jie2 er3 er3 shi4 ting1 。
- jun1 bu2 jian4 liu2 xiang4 ge1 hong2 gou1 ， you4 bu2 jian4 sun1 cao2 zhan4 chi4 bi4 。
- hui2 tou2 wan4 shi4 xiao3 yun2 kong1 ， shi2 ma3 huang1 huang1 tu3 hua1 bi4 。
- shi4 jian4 tang3 you3 chang2 sheng1 yao4 ， ji4 zi3 bai2 yun2 ding1 ling4 he4 。
- ba4 cheng2 xiang1 jian4 bei1 tong2 di2 ， hua2 biao3 gui1 lai2 tan4 cheng2 guo1 。
- ru3 bu2 jian4 xing1 yu3 shuai1 ， you4 bu4 you1 han2 yu3 ji1 。
- hao2 shang4 zhi1 sou3 bu4 ru3 qi1 ， ru3 you3 zhi4 le4 er3 bu4 zhi1 。
- wu1 hu1 ren2 sheng1 he2 ku3 er3 he2 le4 ， ren2 sheng1 xian4 ru3 bu4 ke3 xue2 。

## 注释

## 译文

## 赏析
