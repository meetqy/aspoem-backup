---
id: liu-zai-song-feng-xuan-wan-wang
title: 松風軒晚望
titlePinyin: song1 feng1 xuan1 wan3 wang4
titleSlug: song-feng-xuan-wan-wang
author: 劉宰
authorPinyin: liu2 zai3
authorSlug: liu-zai
dynasty: 宋
dynastyPinyin: song4
dynastySlug: song
tags: []
---

## 正文

- 遠山亞歸雲，近山留夕照。
- 澄江橫浄練，怒風收衆竅。
- 東南佳山水，此地宅其要。
- 連甍三萬家，金璧互輝耀。
- 閒房列歌舞，傑觀富登眺。
- 物理會有極，却慮成悲嘯。
- 我家三茅峯，一室倚青峭。
- 下有荆溪水，水深魚可釣。
- 歸歟有成計，靜坐觀衆妙。
- 功名付公等，連茹祇明詔。
- 他年問無恙，短策寄嶺嶠。
- 浩歌暢幽懷，狂斐君勿誚。

## 拼音

- yuan3 shan1 ya1 gui1 yun2 ， jin4 shan1 liu2 xi1 zhao4 。
- cheng2 jiang1 heng2 jing4 lian4 ， nu4 feng1 shou1 zhong4 qiao4 。
- dong1 nan2 jia1 shan1 shui3 ， ci3 di4 zhai2 qi2 yao4 。
- lian2 meng2 san1 wan4 jia1 ， jin1 bi4 hu4 hui1 yao4 。
- xian2 fang2 lie4 ge1 wu3 ， jie2 guan1 fu4 deng1 tiao4 。
- wu4 li3 hui4 you3 ji2 ， que4 lü4 cheng2 bei1 xiao4 。
- wo3 jia1 san1 mao2 feng1 ， yi2 shi4 yi3 qing1 qiao4 。
- xia4 you3 jing1 xi1 shui3 ， shui3 shen1 yu2 ke3 diao4 。
- gui1 yu2 you3 cheng2 ji4 ， jing4 zuo4 guan1 zhong4 miao4 。
- gong1 ming2 fu4 gong1 deng3 ， lian2 ru2 qi2 ming2 zhao4 。
- ta1 nian2 wen4 wu2 yang4 ， duan3 ce4 ji4 ling3 jiao4 。
- hao4 ge1 chang4 you1 huai2 ， kuang2 fei3 jun1 wu4 qiao4 。

## 注释

## 译文

## 赏析
