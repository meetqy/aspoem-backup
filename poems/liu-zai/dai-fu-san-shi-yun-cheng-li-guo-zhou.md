---
id: liu-zai-dai-fu-san-shi-yun-cheng-li-guo-zhou
title: 代賦三十韻呈李果州
titlePinyin: dai4 fu4 san1 shi2 yun4 cheng2 li3 guo3 zhou1
titleSlug: dai-fu-san-shi-yun-cheng-li-guo-zhou
author: 劉宰
authorPinyin: liu2 zai3
authorSlug: liu-zai
dynasty: 宋
dynastyPinyin: song4
dynastySlug: song
tags: []
---

## 正文

- 退之抗表出潮陽，高風萬世爲美談。
- 衡開雲氣偶然爾，浪占顯晦吾所慚。
- 皇華使者課第一，詔歸臺省陪朝參。
- 獻疏豈止一痛哭，引去自言七不堪。
- 留行隠几卧不應，一麾出守天西南。
- 利名百念已灰冷，掃除不盡山水貪。
- 行遍金焦到茅阜，知有佳處須窮探。
- 春花秋葉事已過，惟有山髮呈䰐鬖。
- 山神頗亦愧岑寂，夜奏萬谷笙鐘酣。
- 起看瓊樹繞琳宇，更馳玉馬無停驂。
- 子猷好事古無比，雪中求往固所諳。
- 青鞋直上最高頂，天風縹緲吹楩楠。
- 兩峯相對如拱立，上公衮冕朝子男。
- 羣山斂退就平地，滅沒不見如紀譚。
- 巨浸東連大洋海，浩蕩直與天涯涵。
- 却顧淮源赤山下，僅若覆水盈罃甔。
- 久留不奈景清絕，山腰下轉臨深潭。
- 客來客去泉自湧，可能喜笑靜中含。
- 嵌崖往往記遺蹟，舊雨剝蝕苔蘚篸。
- 客懷感此重太息，學仙便欲老石龕。
- 癡狂正復自譏笑，曠望聊爾依精藍。
- 元符舊事不可問，翠微傑觀猶耽耽。
- 有田連阡不輸稅，飽食豈計皇恩覃。
- 渠儂不知游子恨，寶鑰屢啟彫龍函。
- 留連信宿苦未厭，一笑相屬樂且湛。
- 龐眉道士庸中佼，成書自許窺老聃。
- 扣門有問不得吐，退自包裹如春蠶。
- 髯李於書頗涉獵，醫卜並試仍多婪。
- 提携瓶酒味苦短，黄獨屢薦山肴甘。
- 坐談衮衮不知曉，林杪忽送鐘聲韽。
- 人生離別易感愴，况我垂白今毿毿。
- 明朝日出山下路，宿雲散盡開晴嵐。
- 君歸千騎圍晝錦，我留古木繚茅庵。
- 期君再整沖天翼，老我甘作書中蟫。

## 拼音

- tui4 zhi1 kang4 biao3 chu1 chao2 yang2 ， gao1 feng1 wan4 shi4 wei2 mei3 tan2 。
- heng2 kai1 yun2 qi4 ou3 ran2 er3 ， lang4 zhan4 xian3 hui4 wu2 suo3 can2 。
- huang2 hua2 shi3 zhe3 ke4 di4 yi1 ， zhao4 gui1 tai2 sheng3 pei2 chao2 can1 。
- xian4 shu1 qi3 zhi3 yi2 tong4 ku1 ， yin3 qu4 zi4 yan2 qi1 bu4 kan1 。
- liu2 xing2 yin3 ji3 wo4 bu4 ying1 ， yi4 hui1 chu1 shou3 tian1 xi1 nan2 。
- li4 ming2 bai3 nian4 yi3 hui1 leng3 ， sao3 chu2 bu2 jin4 shan1 shui3 tan1 。
- xing2 bian4 jin1 jiao1 dao4 mao2 fu4 ， zhi1 you3 jia1 chu3 xu1 qiong2 tan4 。
- chun1 hua1 qiu1 ye4 shi4 yi3 guo4 ， wei2 you3 shan1 fa4 cheng2 䰐 san1 。
- shan1 shen2 po1 yi4 kui4 cen2 ji4 ， ye4 zou4 wan4 gu3 sheng1 zhong1 han1 。
- qi3 kan4 qiong2 shu4 rao4 lin2 yu3 ， geng4 chi2 yu4 ma3 wu2 ting2 can1 。
- zi3 you2 hao3 shi4 gu3 wu2 bi3 ， xue3 zhong1 qiu2 wang3 gu4 suo3 an1 。
- qing1 xie2 zhi2 shang4 zui4 gao1 ding3 ， tian1 feng1 piao3 miao3 chui1 pian2 nan2 。
- liang3 feng1 xiang1 dui4 ru2 gong3 li4 ， shang4 gong1 gun3 mian3 chao2 zi3 nan2 。
- qun2 shan1 lian3 tui4 jiu4 ping2 di4 ， mie4 mei2 bu2 jian4 ru2 ji4 tan2 。
- ju4 jin4 dong1 lian2 da4 yang2 hai3 ， hao4 dang4 zhi2 yu3 tian1 ya2 han2 。
- que4 gu4 huai2 yuan2 chi4 shan1 xia4 ， jin3 ruo4 fu4 shui3 ying2 ying1 dan1 。
- jiu3 liu2 bu2 nai4 jing3 qing1 jue2 ， shan1 yao1 xia4 zhuan3 lin2 shen1 tan2 。
- ke4 lai2 ke4 qu4 quan2 zi4 yong3 ， ke3 neng2 xi3 xiao4 jing4 zhong1 han2 。
- qian4 ya2 wang3 wang3 ji4 yi2 ji4 ， jiu4 yu3 bao1 shi2 tai2 xian3 zan1 。
- ke4 huai2 gan3 ci3 zhong4 tai4 xi1 ， xue2 xian1 bian4 yu4 lao3 shi2 kan1 。
- chi1 kuang2 zheng4 fu4 zi4 ji1 xiao4 ， kuang4 wang4 liao2 er3 yi1 jing1 lan2 。
- yuan2 fu2 jiu4 shi4 bu4 ke3 wen4 ， cui4 wei1 jie2 guan1 you2 dan1 dan1 。
- you3 tian2 lian2 qian1 bu4 shu1 shui4 ， bao3 shi2 qi3 ji4 huang2 en1 qin2 。
- qu2 nong2 bu4 zhi1 you2 zi3 hen4 ， bao3 yue4 lü3 qi3 diao1 long2 han2 。
- liu2 lian2 xin4 su4 ku3 wei4 yan4 ， yi2 xiao4 xiang1 shu3 le4 qie3 zhan4 。
- pang2 mei2 dao4 shi0 yong1 zhong1 jiao3 ， cheng2 shu1 zi4 xu1 kui1 lao3 dan1 。
- kou4 men2 you3 wen4 bu4 de2 tu3 ， tui4 zi4 bao1 guo3 ru2 chun1 can2 。
- ran2 li3 wu1 shu1 po1 she4 lie4 ， yi1 bu3 bing4 shi4 reng2 duo1 lan2 。
- ti2 xie2 ping2 jiu3 wei4 ku3 duan3 ， huang2 du2 lü3 jian4 shan1 yao2 gan1 。
- zuo4 tan2 gun3 gun3 bu4 zhi1 xiao3 ， lin2 miao3 hu1 song4 zhong1 sheng1 an1 。
- ren2 sheng1 li2 bie2 yi4 gan3 chuang4 ， kuang4 wo3 chui2 bai2 jin1 san1 san1 。
- ming2 chao2 ri4 chu1 shan1 xia4 lu4 ， su4 yun2 san4 jin4 kai1 qing2 lan2 。
- jun1 gui1 qian1 qi2 wei2 zhou4 jin3 ， wo3 liu2 gu3 mu4 liao2 mao2 an1 。
- qi1 jun1 zai4 zheng3 chong1 tian1 yi4 ， lao3 wo3 gan1 zuo4 shu1 zhong1 yin2 。

## 注释

## 译文

## 赏析
