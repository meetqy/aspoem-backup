---
id: liu-zai-zou-bi-xie-wang-qu-fei-qian-kui-jiang-ji
title: 走筆謝王去非遣餽江鱭
titlePinyin: zou3 bi3 xie4 wang2 qu4 fei1 qian3 kui4 jiang1 ji4
titleSlug: zou-bi-xie-wang-qu-fei-qian-kui-jiang-ji
author: 劉宰
authorPinyin: liu2 zai3
authorSlug: liu-zai
dynasty: 唐
dynastyPinyin: tang2
dynastySlug: tang
tags: [] 
---

## 正文

- 環坐正無悰，駢頭得嘉餽。
- 鮮明訝銀尺，廉纖非蠆尾。
- 肩聳乍驚雷，腮紅新出水。
- 芼以薑桂椒，未熟香浮鼻。
- 河魨愧有毒，江鱸慚寡味。
- 更咨座上客，送歸煩玉指。
- 飣餖雜青紅，百巧出刀匕。
- 翩翩鶴來翔，粲粲花呈媚。
- 頗疑壺中景，髣髴具盤底。
- 又疑三神山，幻化出人世。
- 更於屬饜餘，想像無窮意。
- 知君束裝冗，不敢折簡致。
- 厚賜何可忘，因筆聊舉似。

## 拼音

- huan2 zuo4 zheng4 wu2 cong2 ， pian2 tou2 de2 jia1 kui4 。
- xian1 ming2 ya4 yin2 chi3 ， lian2 xian1 fei1 chai4 wei3 。
- jian1 song3 zha4 jing1 lei2 ， sai1 hong2 xin1 chu1 shui3 。
- mao4 yi3 jiang1 gui4 jiao1 ， wei4 shu2 xiang1 fu2 bi2 。
- he2 tun2 kui4 you3 du2 ， jiang1 lu2 can2 gua3 wei4 。
- geng4 zi1 zuo4 shang4 ke4 ， song4 gui1 fan2 yu4 zhi3 。
- ding4 dou4 za2 qing1 hong2 ， bai3 qiao3 chu1 dao1 bi3 。
- pian1 pian1 he4 lai2 xiang2 ， can4 can4 hua1 cheng2 mei4 。
- po1 yi2 hu2 zhong1 jing3 ， fang3 fu2 ju4 pan2 di3 。
- you4 yi2 san1 shen2 shan1 ， huan4 hua4 chu1 ren2 shi4 。
- geng4 wu1 shu3 yan4 yu2 ， xiang3 xiang4 wu2 qiong2 yi4 。
- zhi1 jun1 shu4 zhuang1 rong3 ， bu4 gan3 zhe2 jian3 zhi4 。
- hou4 ci4 he2 ke3 wang4 ， yin1 bi3 liao2 ju3 si4 。

## 注释

## 译文

## 赏析
