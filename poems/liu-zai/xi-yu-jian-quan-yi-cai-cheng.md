---
id: liu-zai-xi-yu-jian-quan-yi-cai-cheng
title: 喜雨柬權邑蔡丞
titlePinyin: xi3 yu3 jian3 quan2 yi4 cai4 cheng2
titleSlug: xi-yu-jian-quan-yi-cai-cheng
author: 劉宰
authorPinyin: liu2 zai3
authorSlug: liu-zai
dynasty: 宋
dynastyPinyin: song4
dynastySlug: song
tags: []
---

## 正文

- 高槐障午暑，巨竹摇清風。
- 中郎百世英，一官此從容。
- 心事付盟鷗，年光占候蟲。
- 客來欲有言，一笑撫雙松。
- 曰余不負丞，哦詩有新工。
- 天意亦憐才，要施及物功。
- 適此歲薦饑，旱氣日藴隆。
- 雨應長官祈，猶未周四封。
- 鴈鶩抱文書，朋來立庭中。
- 公曰旱既甚，此理貴感通。
- 潔齊走羣望，精意格蒼穹。
- 西山殷其雷，萬疊聳雲峯。
- 南湖飛霹靂，彷彿追蛟龍。
- 斯須天壤間，萬象俱晦蒙。
- 飛湍連日夜，一洗旱魃空。
- 樹藝走丁壯，讙呼沸兒童。
- 歲功已權輿，餘閒清缿筩。
- 行歌何所云，丞哉寧負公。

## 拼音

- gao1 huai2 zhang4 wu3 shu3 ， ju4 zhu2 yao2 qing1 feng1 。
- zhong1 lang2 bai3 shi4 ying1 ， yi4 guan1 ci3 cong2 rong2 。
- xin1 shi4 fu4 meng2 ou1 ， nian2 guang1 zhan4 hou4 chong2 。
- ke4 lai2 yu4 you3 yan2 ， yi2 xiao4 fu3 shuang1 song1 。
- yue1 yu2 bu2 fu4 cheng2 ， o4 shi1 you3 xin1 gong1 。
- tian1 yi4 yi4 lian2 cai2 ， yao4 shi1 ji2 wu4 gong1 。
- shi4 ci3 sui4 jian4 ji1 ， han4 qi4 ri4 yun4 long2 。
- yu3 ying1 chang2 guan1 qi2 ， you2 wei4 zhou1 si4 feng1 。
- yan4 wu4 bao4 wen2 shu1 ， peng2 lai2 li4 ting2 zhong1 。
- gong1 yue1 han4 ji4 shen4 ， ci3 li3 gui4 gan3 tong1 。
- jie2 qi2 zou3 qun2 wang4 ， jing1 yi4 ge2 cang1 qiong2 。
- xi1 shan1 yin1 qi2 lei2 ， wan4 die2 song3 yun2 feng1 。
- nan2 hu2 fei1 pi1 li4 ， pang2 fu2 zhui1 jiao1 long2 。
- si1 xu1 tian1 rang3 jian4 ， wan4 xiang4 ju4 hui4 meng2 。
- fei1 tuan1 lian2 ri4 ye4 ， yi4 xi3 han4 ba2 kong1 。
- shu4 yi4 zou3 ding1 zhuang4 ， huan1 hu1 fei4 er2 tong2 。
- sui4 gong1 yi3 quan2 yu2 ， yu2 xian2 qing1 xiang4 tong3 。
- xing2 ge1 he2 suo3 yun2 ， cheng2 zai1 ning2 fu4 gong1 。

## 注释

## 译文

## 赏析
