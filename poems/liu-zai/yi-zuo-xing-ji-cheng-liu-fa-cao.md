---
id: liu-zai-yi-zuo-xing-ji-cheng-liu-fa-cao
title: 憶昨行寄呈劉法曹
titlePinyin: yi4 zuo2 xing2 ji4 cheng2 liu2 fa3 cao2
titleSlug: yi-zuo-xing-ji-cheng-liu-fa-cao
author: 劉宰
authorPinyin: liu2 zai3
authorSlug: liu-zai
dynasty: 唐
dynastyPinyin: tang2
dynastySlug: tang
tags: [] 
---

## 正文

- 憶昨太守宣城陳，人物風流法從臣。
- 太息官倉取無藝，要與邑民圖久計。
- 總將一石計其贏，三斗八升爲定制。
- 厥初號令如雷霆，奉行誰敢圭撮增。
- 愚民不解深長慮，競喜當時斗斛平。
- 新守迎來舊守去，號令雖嚴誰復顧。
- 斛面坡陀斗面高，三斗八升作常賦。
- 後來主簿辛君機，太學聲名盛一時。
- 朅來意與上官合，委向倉中司出納。
- 籌算親臨絕蔽欺，戶庭凜凜無喧雜。
- 愚民乍喜見明官，槩量寧論加勺合。
- 上供送使有成數，羨餘到底歸州府。
- 明年按籍取之民，三斗八升更增五。
- 往者不可諫，來者圖之猶未晚。
- 只今太守龔黄比，千里癢疴如切己。
- 公事勤勞絕燕私，私錢大半供公使。
- 選官受秋輸，而得法曹賢。
- 除弊幾十九，積羨踰三千。
- 三千寧足州家用，祇恐從今還作俑。
- 明年四斗三升之上更增科，三十六都之人將奈何。

## 拼音

- yi4 zuo2 tai4 shou3 xuan1 cheng2 chen2 ， ren2 wu4 feng1 liu2 fa3 cong2 chen2 。
- tai4 xi1 guan1 cang1 qu3 wu2 yi4 ， yao4 yu3 yi4 min2 tu2 jiu3 ji4 。
- zong3 jiang1 yi4 shi2 ji4 qi2 ying2 ， san1 dou3 ba1 sheng1 wei2 ding4 zhi4 。
- jue2 chu1 hao4 ling4 ru2 lei2 ting2 ， feng4 xing2 shui2 gan3 gui1 cuo1 zeng1 。
- yu2 min2 bu4 jie3 shen1 chang2 lü4 ， jing4 xi3 dang1 shi2 dou4 hu2 ping2 。
- xin1 shou3 ying2 lai2 jiu4 shou3 qu4 ， hao4 ling4 sui1 yan2 shui2 fu4 gu4 。
- hu2 mian4 po1 tuo2 dou4 mian4 gao1 ， san1 dou3 ba1 sheng1 zuo4 chang2 fu4 。
- hou4 lai2 zhu3 bo2 xin1 jun1 ji1 ， tai4 xue2 sheng1 ming2 sheng4 yi4 shi2 。
- qie4 lai2 yi4 yu3 shang4 guan1 he2 ， wei3 xiang4 cang1 zhong1 si1 chu1 na4 。
- chou2 suan4 qin1 lin2 jue2 bi4 qi1 ， hu4 ting2 lin3 lin3 wu2 xuan1 za2 。
- yu2 min2 zha4 xi3 jian4 ming2 guan1 ， gai4 liang2 ning2 lun4 jia1 shao2 he2 。
- shang4 gong4 song4 shi3 you3 cheng2 shu4 ， xian4 yu2 dao4 di3 gui1 zhou1 fu3 。
- ming2 nian2 an4 ji2 qu3 zhi1 min2 ， san1 dou3 ba1 sheng1 geng4 zeng1 wu3 。
- wang3 zhe3 bu4 ke3 jian4 ， lai2 zhe3 tu2 zhi1 you2 wei4 wan3 。
- zhi1 jin1 tai4 shou3 gong1 huang2 bi3 ， qian1 li3 yang3 ke1 ru2 qie4 ji3 。
- gong1 shi4 qin2 lao2 jue2 yan4 si1 ， si1 qian2 da4 ban4 gong4 gong1 shi3 。
- xuan3 guan1 shou4 qiu1 shu1 ， er2 de2 fa3 cao2 xian2 。
- chu2 bi4 ji1 shi2 jiu3 ， ji1 xian4 yu2 san1 qian1 。
- san1 qian1 ning2 zu2 zhou1 jia1 yong4 ， qi2 kong3 cong2 jin1 huan2 zuo4 yong3 。
- ming2 nian2 si4 dou3 san1 sheng1 zhi1 shang4 geng4 zeng1 ke1 ， san1 shi2 liu4 dou1 zhi1 ren2 jiang1 nai4 he2 。

## 注释

## 译文

## 赏析
