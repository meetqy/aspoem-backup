---
id: liu-zai-he-dan-yang-xu-wen-du-ling-jun
title: 和丹陽徐文度令君
titlePinyin: he2 dan1 yang2 xu2 wen2 du4 ling4 jun1
titleSlug: he-dan-yang-xu-wen-du-ling-jun
author: 劉宰
authorPinyin: liu2 zai3
authorSlug: liu-zai
dynasty: 宋
dynastyPinyin: song4
dynastySlug: song
tags: []
---

## 正文

- 微生嘆數奇，衰疾久見面。
- 遥聞鄉大夫，今日潘懷縣。
- 列宿羅胸中，可但書萬卷。
- 撫字究衷曲，誅求無俗見。
- 已多鍾子知，且上北海薦。
- 顧以疾自歉，往見身如絆。
- 緬想滄浪臺，吏退足清燕。
- 詩壇建旗鼓，來往紛俊彥。
- 未修維梓敬，徒起臨淵羨。
- 邂逅得披承，英風起衰懦。
- 靦顔謝不敏，多言幾誕謾。
- 歸來飭泓穎，秋暑尚嚴憚。
- 居然得新詩，大篇驚趣辦。
- 瑟縮綴苦語，緘題寄回便。
- 何當重扣門，一奏白石粲。

## 拼音

- wei1 sheng1 tan4 shu4 qi2 ， shuai1 ji2 jiu3 jian4 mian4 。
- yao2 wen2 xiang1 da4 fu1 ， jin1 ri4 pan1 huai2 xian4 。
- lie4 su4 luo2 xiong1 zhong1 ， ke3 dan4 shu1 wan4 juan4 。
- fu3 zi4 jiu1 zhong1 qu3 ， zhu1 qiu2 wu2 su2 jian4 。
- yi3 duo1 zhong1 zi3 zhi1 ， qie3 shang4 bei3 hai3 jian4 。
- gu4 yi3 ji2 zi4 qian4 ， wang3 jian4 shen1 ru2 ban4 。
- mian3 xiang3 cang1 lang4 tai2 ， li4 tui4 zu2 qing1 yan4 。
- shi1 tan2 jian4 qi2 gu3 ， lai2 wang3 fen1 jun4 yan4 。
- wei4 xiu1 wei2 zi3 jing4 ， tu2 qi3 lin2 yuan1 xian4 。
- xie4 hou4 de2 pi1 cheng2 ， ying1 feng1 qi3 shuai1 nuo4 。
- mian3 yan2 xie4 bu4 min3 ， duo1 yan2 ji1 dan4 man2 。
- gui1 lai2 chi4 hong2 ying3 ， qiu1 shu3 shang4 yan2 dan4 。
- ju1 ran2 de2 xin1 shi1 ， da4 pian1 jing1 qu4 ban4 。
- se4 suo1 zhui4 ku3 yu3 ， jian1 ti2 ji4 hui2 bian4 。
- he2 dang1 zhong4 kou4 men2 ， yi2 zou4 bai2 shi2 can4 。

## 注释

## 译文

## 赏析
