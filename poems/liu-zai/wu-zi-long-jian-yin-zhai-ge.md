---
id: liu-zai-wu-zi-long-jian-yin-zhai-ge
title: 吳子隆兼隠齋歌
titlePinyin: wu2 zi3 long2 jian1 yin3 zhai1 ge1
titleSlug: wu-zi-long-jian-yin-zhai-ge
author: 劉宰
authorPinyin: liu2 zai3
authorSlug: liu-zai
dynasty: 宋
dynastyPinyin: song4
dynastySlug: song
tags: []
---

## 正文

- 前驅十里旌旗紅，後騎蹀躞如游龍。
- 綺窗阿閣最深處，歸來燕坐圍香風。
- 不如理掾吳夫子，岸幘高吟酒一中。
- 嵩少山頭渭水邊，耕雲釣月老林泉。
- 巢由不生沮溺死，魚蝦麋鹿俱忘年。
- 不如理掾吳夫子，安閒寄傲庭西偏。
- 富貴誠可樂，幽棲端足尚。
- 牽黄復出上蔡門，李斯悔殺爲秦相。
- 介推有母須求祿，不應決意歸綿上。
- 吳夫子，聽我歌。
- 當朝劍佩冠峩峩，趨營未免傷天和。
- 古來隠者亦已多，潔身亂倫如彼何。
- 君今非仕亦非隠，京塵不染白玉珂。
- 青衫從事今十載，萬事忘懷真實在。
- 但令堂上笑平反，豈計庭前羅翠黛。
- 是中不減山中樂，底用青鞋游物外。
- 吳夫子，吾所敬。
- 兼隠名齋足相稱，誰其尸之勾漏令。

## 拼音

- qian2 qu1 shi2 li3 jing1 qi2 hong2 ， hou4 qi2 die2 xie4 ru2 you2 long2 。
- qi3 chuang1 a1 ge2 zui4 shen1 chu3 ， gui1 lai2 yan4 zuo4 wei2 xiang1 feng1 。
- bu4 ru2 li3 yuan4 wu2 fu1 zi3 ， an4 ze2 gao1 yin2 jiu3 yi4 zhong1 。
- song1 shao3 shan1 tou2 wei4 shui3 bian1 ， geng1 yun2 diao4 yue4 lao3 lin2 quan2 。
- chao2 you2 bu4 sheng1 ju3 ni4 si3 ， yu2 xia1 mi2 lu4 ju4 wang4 nian2 。
- bu4 ru2 li3 yuan4 wu2 fu1 zi3 ， an1 xian2 ji4 ao4 ting2 xi1 pian1 。
- fu4 gui4 cheng2 ke3 le4 ， you1 qi1 duan1 zu2 shang4 。
- qian1 huang2 fu4 chu1 shang4 cai4 men2 ， li3 si1 hui3 sha1 wei2 qin2 xiang1 。
- jie4 tui1 you3 mu3 xu1 qiu2 lu4 ， bu4 ying1 jue2 yi4 gui1 mian2 shang4 。
- wu2 fu1 zi3 ， ting1 wo3 ge1 。
- dang1 chao2 jian4 pei4 guan1 e2 e2 ， qu1 ying2 wei4 mian3 shang1 tian1 he2 。
- gu3 lai2 yin3 zhe3 yi4 yi3 duo1 ， jie2 shen1 luan4 lun2 ru2 bi3 he2 。
- jun1 jin1 fei1 shi4 yi4 fei1 yin3 ， jing1 chen2 bu4 ran3 bai2 yu4 ke1 。
- qing1 shan1 cong2 shi4 jin1 shi2 zai4 ， wan4 shi4 wang4 huai2 zhen1 shi2 zai4 。
- dan4 ling4 tang2 shang4 xiao4 ping2 fan3 ， qi3 ji4 ting2 qian2 luo2 cui4 dai4 。
- shi4 zhong1 bu4 jian3 shan1 zhong1 le4 ， di3 yong4 qing1 xie2 you2 wu4 wai4 。
- wu2 fu1 zi3 ， wu2 suo3 jing4 。
- jian1 yin3 ming2 zhai1 zu2 xiang1 cheng1 ， shui2 qi2 shi1 zhi1 gou1 lou4 ling4 。

## 注释

## 译文

## 赏析
