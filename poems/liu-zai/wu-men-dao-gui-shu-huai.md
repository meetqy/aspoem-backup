---
id: liu-zai-wu-men-dao-gui-shu-huai
title: 吳門道歸書懷
titlePinyin: wu2 men2 dao4 gui1 shu1 huai2
titleSlug: wu-men-dao-gui-shu-huai
author: 劉宰
authorPinyin: liu2 zai3
authorSlug: liu-zai
dynasty: 宋
dynastyPinyin: song4
dynastySlug: song
tags: []
---

## 正文

- 投閒三十年，日與木石俱。
- 暮景際休明，搜羅逮樵漁。
- 洪造賜甄收，羣公交薦書。
- 殷勤奉明詔，婉孌辭田廬。
- 一寒不自揣，五窮暗揶揄。
- 行行步京畿，迎勞多軒車。
- 眼青見故人，皆歎此老臞。
- 形容不自惜，奈此氣昏愚。
- 席間迷舊識，筆底誤新書。
- 十目所共睹，一語良非虛。
- 儻昧知止戒，不反田園居。
- 去去入脩門，蹇步接天衢。
- 深虞眩聞見，狂易滋發舒。
- 籲天寫真情，浩歌賦歸歟。

## 拼音

- tou2 xian2 san1 shi2 nian2 ， ri4 yu3 mu4 shi2 ju4 。
- mu4 jing3 ji4 xiu1 ming2 ， sou1 luo2 dai3 qiao2 yu2 。
- hong2 zao4 ci4 zhen1 shou1 ， qun2 gong1 jiao1 jian4 shu1 。
- yin1 qin2 feng4 ming2 zhao4 ， wan3 luan2 ci2 tian2 lu2 。
- yi4 han2 bu2 zi4 chuai1 ， wu3 qiong2 an4 ye2 yu2 。
- xing2 xing2 bu4 jing1 ji1 ， ying2 lao2 duo1 xuan1 ju1 。
- yan3 qing1 jian4 gu4 ren2 ， jie1 tan4 ci3 lao3 qu2 。
- xing2 rong2 bu2 zi4 xi1 ， nai4 ci3 qi4 hun1 yu2 。
- xi2 jian4 mi2 jiu4 shi2 ， bi3 di3 wu4 xin1 shu1 。
- shi2 mu4 suo3 gong4 du3 ， yi4 yu3 liang2 fei1 xu1 。
- tang3 mei4 zhi1 zhi3 jie4 ， bu4 fan3 tian2 yuan2 ju1 。
- qu4 qu4 ru4 xiu1 men2 ， jian3 bu4 jie1 tian1 qu2 。
- shen1 yu2 xuan4 wen2 jian4 ， kuang2 yi4 zi1 fa1 shu1 。
- yu4 tian1 xie3 zhen1 qing2 ， hao4 ge1 fu4 gui1 yu2 。

## 注释

## 译文

## 赏析
