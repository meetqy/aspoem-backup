---
id: liu-zai-xie-zhu-you-yi-ju-you-de-ji-ting
title: 謝諸友移具游德及亭
titlePinyin: xie4 zhu1 you3 yi2 ju4 you2 de2 ji2 ting2
titleSlug: xie-zhu-you-yi-ju-you-de-ji-ting
author: 劉宰
authorPinyin: liu2 zai3
authorSlug: liu-zai
dynasty: 宋
dynastyPinyin: song4
dynastySlug: song
tags: []
---

## 正文

- 老去疎文會，朋來愜素心。
- 結廬慚遠引，挈榼荷親臨。
- 反旆孤成約，臨池得勝尋。
- 鳥飛青嶂遠，魚戲碧波深。
- 揮麈荷香度，開樽柳色侵。
- 已欣年洊稔，猶冀雨爲霖。
- 學道心無得，爲農力不任。
- 每因情款款，常恐歲駸駸。
- 坐久便徐步，觴頻怯滿斟。
- 非因苦衰疾，豈憚豁煩襟。
- 羈旅忘家食，辛勤念子衿。
- 範模資伯父，燈火惜分陰。
- 一第均兒戲，微言久陸沈。
- 簞瓢誠有味，山水會知音。
- 子事增吾感，吾言豈子箴。
- 他年黄鵠舉，莫忘候蟲吟。

## 拼音

- lao3 qu4 shu1 wen2 hui4 ， peng2 lai2 qie4 su4 xin1 。
- jie2 lu2 can2 yuan3 yin3 ， qie4 ke1 he2 qin1 lin2 。
- fan3 pei4 gu1 cheng2 yue1 ， lin2 chi2 de2 sheng4 xun2 。
- niao3 fei1 qing1 zhang4 yuan3 ， yu2 xi4 bi4 bo1 shen1 。
- hui1 zhu3 he2 xiang1 du4 ， kai1 zun1 liu3 se4 qin1 。
- yi3 xin1 nian2 jian4 ren3 ， you2 ji4 yu3 wei2 lin2 。
- xue2 dao4 xin1 wu2 de2 ， wei2 nong2 li4 bu2 ren4 。
- mei3 yin1 qing2 kuan3 kuan3 ， chang2 kong3 sui4 qin1 qin1 。
- zuo4 jiu3 bian4 xu2 bu4 ， shang1 bin1 qie4 man3 zhen1 。
- fei1 yin1 ku3 shuai1 ji2 ， qi3 dan4 huo1 fan2 jin1 。
- ji1 lü3 wang4 jia1 shi2 ， xin1 qin2 nian4 zi3 jin1 。
- fan4 mo2 zi1 bo2 fu4 ， deng1 huo3 xi1 fen1 yin1 。
- yi2 di4 jun1 er2 xi4 ， wei1 yan2 jiu3 lu4 shen3 。
- dan1 piao2 cheng2 you3 wei4 ， shan1 shui3 hui4 zhi1 yin1 。
- zi3 shi4 zeng1 wu2 gan3 ， wu2 yan2 qi3 zi3 zhen1 。
- ta1 nian2 huang2 hu2 ju3 ， mo4 wang4 hou4 chong2 yin2 。

## 注释

## 译文

## 赏析
