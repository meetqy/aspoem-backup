---
id: liu-zai-dong-shan-bai-yun
title: 東禪百韻
titlePinyin: dong1 shan4 bai3 yun4
titleSlug: dong-shan-bai-yun
author: 劉宰
authorPinyin: liu2 zai3
authorSlug: liu-zai
dynasty: 唐
dynastyPinyin: tang2
dynastySlug: tang
tags: [] 
---

## 正文

- 羣居厭囂煩，兀坐悵離索。
- 動靜兩何心，求端徯先覺。
- 張氏好兄弟，同游得先諾。
- 重以臨邛客，雍容出蓮幕。
- 二難秀金枝，高會困酬酢。
- 客來驚醉夢，倒屣出簾箔。
- 符子方下帷，訓子傳家學。
- 湯子方涉筆，詞賦工雕斵。
- 閉門各有適，跫然聞剝啄。
- 錢君丈人行，邂逅同出郭。
- 衝飈翼飛蓋，宿潤沾芒屩。
- 山僧迎戶外，蕭散出林鶴。
- 升堂忽起敬，先正事超卓。
- 於今國猶活，繄爾盡忠恪。
- 禪房燈火闇，遺像丹青落。
- 惟餘我輩人，往事記其略。
- 緬懷百年後，賢愚一丘貉。
- 風爐催煮茗，胸次澆磊落。
- 開軒一凝睇，偉觀奪巖壑。
- 古木矯龍蛇，藤蘿喧鳥雀。
- 亭亭階前竹，左右森矛矟。
- 老榦欲摩空，穉綠猶含籜。
- 微風度疎櫺，萬竅呈笙籥。
- 鼎來聞歌呼，冠带亦褒博。
- 汝豈陳孟公，四坐爲驚愕。
- 禍福寧所知，字畫妄穿鑿。
- 俳優時所拙，掀髯資一噱。
- 山僧如有意，太息事殊昨。
- 衆真擁靈君，昨夢非冥漠。
- 人情良易感，意氣隨飄泊。
- 焉知宋玉賦，浪費屠門嚼。
- 朝雲無定姿，密意終難托。
- 棄置勿重陳，聲色等臭惡。
- 觴行奉壺矢，尚想古樂樂。
- 圍棊對空枰，白日忽飛雹。
- 勢成秦始大，計誤魯日削。
- 將士兒戯爾，迴旋守宮鑰。
- 車馬或殆煩，俘虜到幃幄。
- 張拳合奇偶，奮臂幾攫摶。
- 嘉名襲百子，覆射師方朔。
- 數窮或自蹈，世事真難度。
- 情性漸浩浩，奧義相磨琢。
- 壽夭徵彭殤，小大稽鵬鸒。
- 天高何所懸，地垕何所著。
- 孰怒而雷震，孰笑而電爍。
- 興王悼煢獨，季世慘炮烙。
- 道隆此何幸，道降此何薄。
- 生乎誰汝恩，逝矣誰汝虐。
- 毫釐有必爭，司馬振鐃鐲。
- 義正誓不屈，勇士赴鼎鑊。
- 少焉兩忘言，水浄潛鱗灼。
- 行樂未有極，暮霞橫日脚。
- 催歸走童隸，欲去仍復却。
- 顧瞻忽有念，鬰悒忘諧謔。
- 鑿井成先志，結甃石鑿鑿。
- 危亭俯逵道，棟宇更旁拓。
- 北牖瞰清渠，西軒粲花藥。
- 借問彼何營，游手事蒲博。
- 荆簪田家婦，羣居勇奔躍。
- 有問不能對，彼豈棄耕穫。
- 似言歲苦饑，貨鬻逮錢鎛。
- 多謝賢令君，惻怛憂民瘼。
- 精誠徹高厚，一雨洗炎熇。
- 種藝貴及時，少稽溝澮涸。
- 丁錢曾幾何，秋苗遺合勺。
- 牌追甚星火，胥吏踰毒蠚。
- 或云勾稽職，久矣廢矩彠。
- 催科苦重疊，受害徧貧弱。
- 丁壯腹難枵，努力重鋤穫。
- 老婦徒跣去，詎敢辭笞掠。
- 暮歸已戴星，晨出雞咿喔。
- 疾行君勿嗤，寸步千里邈。
- 吾聞古哲王，重本抑末作。
- 豈其倚市門，餘財暨丹雘。
- 而此力田民，往往困椎剝。
- 令君誠昭昭，忠告期諤諤。
- 念此久忘歸，露濡襟袖渥。
- 餘香來佛殿，幽響動簷鐸。
- 空庭炳雙燭，木末翻鳥鵲。
- 清興浩無涯，洗盞復更酌。
- 殘盃屏督郵，珍送來絲絡。
- 茲懽誠有餘，茲會歎難數。
- 別駕人中仙，精爽排秋鶚。
- 六年脫曹尉，緹車佐方嶽。
- 少須尺一詔，歸持紫荷橐。
- 堂堂蒲圻掾，少學鄙衛霍。
- 棲遲綰黄綬，百鍊斂鋒鍔。
- 踞鞍尚堪行，投筆清河洛。
- 含山控邊陲，壯志方蹻蹻。
- 逝將策殊勳，恩光輝棣萼。
- 粹然六君子，總抱荆山璞。
- 或登賢能書，拏雲出頭角。
- 或游王侯間，健筆驅蛟鱷。
- 或欲振家聲，塵言束高閣。
- 行矣拔連茹，大廷副親擢。
- 誰其戀鄉邑，株守甘齷齪。
- 惟予與世違，自分同尺蠖。
- 他時一樽酒，重赴山僧約。

## 拼音

- qun2 ju1 yan4 xiao1 fan2 ， wu4 zuo4 chang4 li2 suo3 。
- dong4 jing4 liang3 he2 xin1 ， qiu2 duan1 xi1 xian1 jue2 。
- zhang1 shi4 hao3 xiong1 di4 ， tong2 you2 de2 xian1 nuo4 。
- zhong4 yi3 lin2 qiong2 ke4 ， yong1 rong2 chu1 lian2 mu4 。
- er4 nan2 xiu4 jin1 zhi1 ， gao1 hui4 kun4 chou2 zuo4 。
- ke4 lai2 jing1 zui4 meng4 ， dao3 xi3 chu1 lian2 bo2 。
- fu2 zi3 fang1 xia4 wei2 ， xun4 zi3 chuan2 jia1 xue2 。
- tang1 zi3 fang1 she4 bi3 ， ci2 fu4 gong1 diao1 zhuo2 。
- bi4 men2 ge4 you3 shi4 ， qiong2 ran2 wen2 bao1 zhuo2 。
- qian2 jun1 zhang4 ren2 xing2 ， xie4 hou4 tong2 chu1 guo1 。
- chong1 biao1 yi4 fei1 gai4 ， su4 run4 zhan1 mang2 jue1 。
- shan1 seng1 ying2 hu4 wai4 ， xiao1 san4 chu1 lin2 he4 。
- sheng1 tang2 hu1 qi3 jing4 ， xian1 zheng4 shi4 chao1 zhuo2 。
- wu1 jin1 guo2 you2 huo2 ， yi1 er3 jin4 zhong1 ke4 。
- shan4 fang2 deng1 huo3 an4 ， yi2 xiang4 dan1 qing1 luo4 。
- wei2 yu2 wo3 bei4 ren2 ， wang3 shi4 ji4 qi2 lüe4 。
- mian3 huai2 bai3 nian2 hou4 ， xian2 yu2 yi4 qiu1 mo4 。
- feng1 lu2 cui1 zhu3 ming2 ， xiong1 ci4 jiao1 lei3 luo4 。
- kai1 xuan1 yi4 ning2 di4 ， wei3 guan1 duo2 yan2 he4 。
- gu3 mu4 jiao3 long2 she2 ， teng2 luo2 xuan1 niao3 que4 。
- ting2 ting2 jie1 qian2 zhu2 ， zuo3 you4 sen1 mao2 shuo4 。
- lao3 gan4 yu4 mo2 kong1 ， zhi4 lü4 you2 han2 tuo4 。
- wei1 feng1 du4 shu1 ling2 ， wan4 qiao4 cheng2 sheng1 yue4 。
- ding3 lai2 wen2 ge1 hu1 ， guan1 dai4 yi4 bao1 bo2 。
- ru3 qi3 chen2 meng4 gong1 ， si4 zuo4 wei2 jing1 e4 。
- huo4 fu2 ning2 suo3 zhi1 ， zi4 hua4 wang4 chuan1 zao2 。
- pai2 you1 shi2 suo3 zhuo1 ， xian1 ran2 zi1 yi4 jue2 。
- shan1 seng1 ru2 you3 yi4 ， tai4 xi1 shi4 shu1 zuo2 。
- zhong4 zhen1 yong1 ling2 jun1 ， zuo2 meng4 fei1 ming2 mo4 。
- ren2 qing2 liang2 yi4 gan3 ， yi4 qi4 sui2 piao1 bo2 。
- yan1 zhi1 song4 yu4 fu4 ， lang4 fei4 tu2 men2 jiao2 。
- chao2 yun2 wu2 ding4 zi1 ， mi4 yi4 zhong1 nan2 tuo1 。
- qi4 zhi4 wu4 zhong4 chen2 ， sheng1 se4 deng3 chou4 e4 。
- shang1 xing2 feng4 hu2 shi3 ， shang4 xiang3 gu3 le4 le4 。
- wei2 qi2 dui4 kong1 ping2 ， bai2 ri4 hu1 fei1 bao2 。
- shi4 cheng2 qin2 shi3 da4 ， ji4 wu4 lu3 ri4 xiao1 。
- jiang1 shi4 er2 xi4 er3 ， hui2 xuan2 shou3 gong1 yue4 。
- ju1 ma3 huo4 dai4 fan2 ， fu2 lu3 dao4 wei2 wo4 。
- zhang1 quan2 he2 ji1 ou3 ， fen4 bi4 ji1 jue2 tuan2 。
- jia1 ming2 xi2 bai3 zi3 ， fu4 she4 shi1 fang1 shuo4 。
- shu4 qiong2 huo4 zi4 dao3 ， shi4 shi4 zhen1 nan2 du4 。
- qing2 xing4 jian4 hao4 hao4 ， ao4 yi4 xiang1 mo2 zhuo2 。
- shou4 yao1 zhi3 peng2 shang1 ， xiao3 da4 ji1 peng2 yu4 。
- tian1 gao1 he2 suo3 xuan2 ， di4 hou4 he2 suo3 zhu4 。
- shu2 nu4 er2 lei2 zhen4 ， shu2 xiao4 er2 dian4 shuo4 。
- xing1 wang2 dao4 qiong2 du2 ， ji4 shi4 can3 pao2 luo4 。
- dao4 long2 ci3 he2 xing4 ， dao4 jiang4 ci3 he2 bao2 。
- sheng1 hu1 shui2 ru3 en1 ， shi4 yi3 shui2 ru3 nüe4 。
- hao2 li2 you3 bi4 zheng1 ， si1 ma3 zhen4 nao2 zhuo2 。
- yi4 zheng4 shi4 bu4 qu1 ， yong3 shi4 fu4 ding3 huo4 。
- shao3 yan1 liang3 wang4 yan2 ， shui3 jing4 qian2 lin2 zhuo2 。
- xing2 le4 wei4 you3 ji2 ， mu4 xia2 heng2 ri4 jiao3 。
- cui1 gui1 zou3 tong2 li4 ， yu4 qu4 reng2 fu4 que4 。
- gu4 zhan1 hu1 you3 nian4 ， yu4 yi4 wang4 xie2 xue4 。
- zao2 jing3 cheng2 xian1 zhi4 ， jie2 zhou4 shi2 zao2 zao2 。
- wei1 ting2 fu3 kui2 dao4 ， dong4 yu3 geng4 pang2 tuo4 。
- bei3 you3 kan4 qing1 qu2 ， xi1 xuan1 can4 hua1 yao4 。
- jie4 wen4 bi3 he2 ying2 ， you2 shou3 shi4 pu2 bo2 。
- jing1 zan1 tian2 jia1 fu4 ， qun2 ju1 yong3 ben1 yue4 。
- you3 wen4 bu4 neng2 dui4 ， bi3 qi3 qi4 geng1 huo4 。
- si4 yan2 sui4 ku3 ji1 ， huo4 yu4 dai3 qian2 bo2 。
- duo1 xie4 xian2 ling4 jun1 ， ce4 da2 you1 min2 mo4 。
- jing1 cheng2 che4 gao1 hou4 ， yi4 yu3 xi3 yan2 he4 。
- zhong3 yi4 gui4 ji2 shi2 ， shao3 ji1 gou1 kuai4 he2 。
- ding1 qian2 ceng2 ji1 he2 ， qiu1 miao2 yi2 he2 shao2 。
- pai2 zhui1 shen4 xing1 huo3 ， xu1 li4 yu2 du2 he1 。
- huo4 yun2 gou1 ji1 zhi2 ， jiu3 yi3 fei4 ju3 huo4 。
- cui1 ke1 ku3 zhong4 die2 ， shou4 hai4 bian4 pin2 ruo4 。
- ding1 zhuang4 fu4 nan2 xiao1 ， nu3 li4 zhong4 chu2 huo4 。
- lao3 fu4 tu2 xian3 qu4 ， ju4 gan3 ci2 chi1 lüe4 。
- mu4 gui1 yi3 dai4 xing1 ， chen2 chu1 ji1 yi1 wo1 。
- ji2 xing2 jun1 wu4 chi1 ， cun4 bu4 qian1 li3 miao3 。
- wu2 wen2 gu3 zhe2 wang2 ， zhong4 ben3 yi4 mo4 zuo4 。
- qi3 qi2 yi3 shi4 men2 ， yu2 cai2 ji4 dan1 huo4 。
- er2 ci3 li4 tian2 min2 ， wang3 wang3 kun4 zhui1 bao1 。
- ling4 jun1 cheng2 zhao1 zhao1 ， zhong1 gao4 qi1 e4 e4 。
- nian4 ci3 jiu3 wang4 gui1 ， lu4 ru2 jin1 xiu4 wo4 。
- yu2 xiang1 lai2 fo2 dian4 ， you1 xiang3 dong4 yan2 duo2 。
- kong1 ting2 bing3 shuang1 zhu2 ， mu4 mo4 fan1 niao3 que4 。
- qing1 xing1 hao4 wu2 ya2 ， xi3 zhan3 fu4 geng4 zhuo2 。
- can2 bei1 ping2 du1 you2 ， zhen1 song4 lai2 si1 luo4 。
- zi1 huan1 cheng2 you3 yu2 ， zi1 hui4 tan4 nan2 shu4 。
- bie2 jia4 ren2 zhong1 xian1 ， jing1 shuang3 pai2 qiu1 e4 。
- liu4 nian2 tuo1 cao2 wei4 ， ti2 ju1 zuo3 fang1 yue4 。
- shao3 xu1 chi3 yi2 zhao4 ， gui1 chi2 zi3 he2 tuo2 。
- tang2 tang2 pu2 qi2 yuan4 ， shao3 xue2 bi3 wei4 huo4 。
- qi1 chi2 wan3 huang2 shou4 ， bai3 lian4 lian3 feng1 e4 。
- ju4 an1 shang4 kan1 xing2 ， tou2 bi3 qing1 he2 luo4 。
- han2 shan1 kong4 bian1 chui2 ， zhuang4 zhi4 fang1 qiao1 qiao1 。
- shi4 jiang1 ce4 shu1 xun1 ， en1 guang1 hui1 di4 e4 。
- cui4 ran2 liu4 jun1 zi3 ， zong3 bao4 jing1 shan1 pu2 。
- huo4 deng1 xian2 neng2 shu1 ， na2 yun2 chu1 tou2 jiao3 。
- huo4 you2 wang2 hou2 jian4 ， jian4 bi3 qu1 jiao1 e4 。
- huo4 yu4 zhen4 jia1 sheng1 ， chen2 yan2 shu4 gao1 ge2 。
- xing2 yi3 ba2 lian2 ru2 ， da4 ting2 fu4 qin1 zhuo2 。
- shui2 qi2 lian4 xiang1 yi4 ， zhu1 shou3 gan1 wo4 chuo4 。
- wei2 yu3 yu3 shi4 wei2 ， zi4 fen1 tong2 chi3 huo4 。
- ta1 shi2 yi4 zun1 jiu3 ， zhong4 fu4 shan1 seng1 yue1 。

## 注释

## 译文

## 赏析
