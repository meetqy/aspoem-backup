---
id: liu-zai-wei-yu-bu-chu-jian-zhang-duan-mao-kun-zhong-fu-bo-shou-zhu-xiong
title: 畏雨不出簡張端袤昆仲符伯壽諸兄
titlePinyin: wei4 yu3 bu4 chu1 jian3 zhang1 duan1 mao4 kun1 zhong4 fu2 bo2 shou4 zhu1 xiong1
titleSlug: wei-yu-bu-chu-jian-zhang-duan-mao-kun-zhong-fu-bo-shou-zhu-xiong
author: 劉宰
authorPinyin: liu2 zai3
authorSlug: liu-zai
dynasty: 宋
dynastyPinyin: song4
dynastySlug: song
tags: []
---

## 正文

- 我居市北子市南，中間萬口喧春蠶。
- 子來自南我自北，繚繞東西厭匍匐。
- 塊坐不言中有得，谷鳥一聲驚晝息。
- 翻然却念友多聞，獨有君家好弟昆。
- 嘯軒團團朝至昏，古往今來入討論。
- 興來握手眇乾坤，一鼓平沙萬馬奔。
- 隔牆更喚符夫子，青眼相看忘汝爾。
- 金丸屢墮銅壺冰，欲竟書囊了無底。
- 不辭勇往問荀陳，脩竹亭前一欠伸。
- 朝來好語聞行人，老龍駕雨上天津。

## 拼音

- wo3 ju1 shi4 bei3 zi3 shi4 nan2 ， zhong1 jian4 wan4 kou3 xuan1 chun1 can2 。
- zi3 lai2 zi4 nan2 wo3 zi4 bei3 ， liao2 rao4 dong1 xi1 yan4 pu2 fu2 。
- kuai4 zuo4 bu4 yan2 zhong1 you3 de2 ， gu3 niao3 yi4 sheng1 jing1 zhou4 xi1 。
- fan1 ran2 que4 nian4 you3 duo1 wen2 ， du2 you3 jun1 jia1 hao3 di4 kun1 。
- xiao4 xuan1 tuan2 tuan2 chao2 zhi4 hun1 ， gu3 wang3 jin1 lai2 ru4 tao3 lun4 。
- xing1 lai2 wo4 shou3 miao3 qian2 kun1 ， yi4 gu3 ping2 sha1 wan4 ma3 ben1 。
- ge2 qiang2 geng4 huan4 fu2 fu1 zi3 ， qing1 yan3 xiang1 kan4 wang4 ru3 er3 。
- jin1 wan2 lü3 duo4 tong2 hu2 bing1 ， yu4 jing4 shu1 nang2 le0 wu2 di3 。
- bu4 ci2 yong3 wang3 wen4 xun2 chen2 ， xiu1 zhu2 ting2 qian2 yi2 qian4 shen1 。
- chao2 lai2 hao3 yu3 wen2 xing2 ren2 ， lao3 long2 jia4 yu3 shang4 tian1 jin1 。

## 注释

## 译文

## 赏析
