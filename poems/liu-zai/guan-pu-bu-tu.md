---
id: liu-zai-guan-pu-bu-tu
title: 觀瀑布圖
titlePinyin: guan1 pu4 bu4 tu2
titleSlug: guan-pu-bu-tu
author: 劉宰
authorPinyin: liu2 zai3
authorSlug: liu-zai
dynasty: 宋
dynastyPinyin: song4
dynastySlug: song
tags: []
---

## 正文

- 仰觀山糢糊，俯視山歷歷。
- 見卑不見高，此恨通今昔。
- 觀者笑且言，畫手非用力。
- 安知畫工心獨苦，世上悠悠幾人識。
- 君看白練飛，杳不見來跡。
- 疑從九霄中，直下恣噴激。
- 六月天無風，大暑鑠金石。
- 此景獨清涼，飛雪灑石壁。
- 此豈銀河翻，餘派墮空碧。
- 抑豈龍門決，洪波注八極。
- 方知畫者心，不止存目擊。
- 山上更有山，去天不盈尺。
- 丹崖與翠巘，羣仙所游息。
- 煙雲不可到，日星在几席。
- 甘露被草木，醴泉出巖隙。
- 流落人間者，萬派祇餘瀝。
- 知畫豈予能，因畫重悽惻。
- 聖賢言外意，未可紙上得。
- 所以說詩者，要在以意逆。
- 安得畫外觀山人，共向書中探端的。

## 拼音

- yang3 guan1 shan1 mo2 hu2 ， fu3 shi4 shan1 li4 li4 。
- jian4 bei1 bu2 jian4 gao1 ， ci3 hen4 tong1 jin1 xi1 。
- guan1 zhe3 xiao4 qie3 yan2 ， hua4 shou3 fei1 yong4 li4 。
- an1 zhi1 hua4 gong1 xin1 du2 ku3 ， shi4 shang4 you1 you1 ji1 ren2 shi2 。
- jun1 kan4 bai2 lian4 fei1 ， yao3 bu2 jian4 lai2 ji4 。
- yi2 cong2 jiu3 xiao1 zhong1 ， zhi2 xia4 zi4 pen1 ji1 。
- liu4 yue4 tian1 wu2 feng1 ， da4 shu3 shuo4 jin1 shi2 。
- ci3 jing3 du2 qing1 liang2 ， fei1 xue3 sa3 shi2 bi4 。
- ci3 qi3 yin2 he2 fan1 ， yu2 pai4 duo4 kong1 bi4 。
- yi4 qi3 long2 men2 jue2 ， hong2 bo1 zhu4 ba1 ji2 。
- fang1 zhi1 hua4 zhe3 xin1 ， bu4 zhi3 cun2 mu4 ji1 。
- shan1 shang4 geng4 you3 shan1 ， qu4 tian1 bu4 ying2 chi3 。
- dan1 ya2 yu3 cui4 yan3 ， qun2 xian1 suo3 you2 xi1 。
- yan1 yun2 bu4 ke3 dao4 ， ri4 xing1 zai4 ji3 xi2 。
- gan1 lu4 bei4 cao3 mu4 ， li3 quan2 chu1 yan2 xi4 。
- liu2 luo4 ren2 jian4 zhe3 ， wan4 pai4 qi2 yu2 li4 。
- zhi1 hua4 qi3 yu3 neng2 ， yin1 hua4 zhong4 qi1 ce4 。
- sheng4 xian2 yan2 wai4 yi4 ， wei4 ke3 zhi3 shang4 de2 。
- suo3 yi3 shuo1 shi1 zhe3 ， yao4 zai4 yi3 yi4 ni4 。
- an1 de2 hua4 wai4 guan1 shan1 ren2 ， gong4 xiang4 shu1 zhong1 tan4 duan1 di4 。

## 注释

## 译文

## 赏析
