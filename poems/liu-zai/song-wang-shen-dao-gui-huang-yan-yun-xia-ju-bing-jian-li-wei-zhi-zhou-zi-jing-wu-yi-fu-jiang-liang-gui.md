---
id: liu-zai-song-wang-shen-dao-gui-huang-yan-yun-xia-ju-bing-jian-li-wei-zhi-zhou-zi-jing-wu-yi-fu-jiang-liang-gui
title: 送王深道歸黄巖雲霞居并簡李微之周子靖吳毅夫蔣良貴
titlePinyin: song4 wang2 shen1 dao4 gui1 huang2 yan2 yun2 xia2 ju1 bing4 jian3 li3 wei1 zhi1 zhou1 zi3 jing4 wu2 yi4 fu1 jiang3 liang2 gui4
titleSlug: song-wang-shen-dao-gui-huang-yan-yun-xia-ju-bing-jian-li-wei-zhi-zhou-zi-jing-wu-yi-fu-jiang-liang-gui
author: 劉宰
authorPinyin: liu2 zai3
authorSlug: liu-zai
dynasty: 宋
dynastyPinyin: song4
dynastySlug: song
tags: []
---

## 正文

- 之子雲霞居，地隔千萬山。
- 三年三過我，一見一開顔。
- 袖出西游編，字字破天慳。
- 可憐東門享，不及海上閒。
- 後會不可期，天步方艱難。
- 贈別可無言，鳥倦宜知還。
- 白髮暮倚閭，山空水潺潺。
- 道逢兩倫魁，風采照人寰。
- 出處各有適，爲問二者間。
- 李周兩太史，筆削凜二班。
- 爲問靜中得，何方濟時艱。
- 老我疾病餘，癙憂涕空潸。
- 回鴈可寄書，勿諉殆且煩。

## 拼音

- zhi1 zi3 yun2 xia2 ju1 ， di4 ge2 qian1 wan4 shan1 。
- san1 nian2 san1 guo4 wo3 ， yi2 jian4 yi4 kai1 yan2 。
- xiu4 chu1 xi1 you2 bian1 ， zi4 zi4 po4 tian1 qian1 。
- ke3 lian2 dong1 men2 xiang3 ， bu4 ji2 hai3 shang4 xian2 。
- hou4 hui4 bu4 ke3 qi1 ， tian1 bu4 fang1 jian1 nan2 。
- zeng4 bie2 ke3 wu2 yan2 ， niao3 juan4 yi2 zhi1 huan2 。
- bai2 fa4 mu4 yi3 lü2 ， shan1 kong1 shui3 chan2 chan2 。
- dao4 feng2 liang3 lun2 kui2 ， feng1 cai3 zhao4 ren2 huan2 。
- chu1 chu3 ge4 you3 shi4 ， wei2 wen4 er4 zhe3 jian4 。
- li3 zhou1 liang3 tai4 shi3 ， bi3 xiao1 lin3 er4 ban1 。
- wei2 wen4 jing4 zhong1 de2 ， he2 fang1 ji4 shi2 jian1 。
- lao3 wo3 ji2 bing4 yu2 ， shu3 you1 ti4 kong1 shan1 。
- hui2 yan4 ke3 ji4 shu1 ， wu4 wei3 dai4 qie3 fan2 。

## 注释

## 译文

## 赏析
