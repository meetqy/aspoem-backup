---
id: liu-zai-man-tang-guan-xue-fen-yun-de-yuan-zi
title: 漫塘觀雪分韻得遠字
titlePinyin: man4 tang2 guan1 xue3 fen1 yun4 de2 yuan3 zi4
titleSlug: man-tang-guan-xue-fen-yun-de-yuan-zi
author: 劉宰
authorPinyin: liu2 zai3
authorSlug: liu-zai
dynasty: 宋
dynastyPinyin: song4
dynastySlug: song
tags: []
---

## 正文

- 入臘甫自茲，得雪殊不晚。
- 凝寒祛厲氣，積潤滋麥本。
- 清興浩無極，步屐忘足蹇。
- 扣門呼石交，頸縮語猶謇。
- 挾携事登眺，南去還北反。
- 所向游目礙，窘若虎就圈。
- 歸來漫塘上，四望與天遠。
- 蓑重漁舟歸，煙橫樵舍飯。
- 稜層敞瑶池，燦爛開瓊苑。
- 玉龍擁寒城，銀海迷疊巘。
- 頗喜漫翁貧，覽富逾北阮。
- 呼兒具杯酌，採掇翻蔬畹。
- 不辭多酌我，自愧飲河鼴。
- 少焉斂夕氛，桂魄爭婉娩。
- 翻思造化工，舒卷意難忖。
- 方其陰風壯，一噫萬象偃。
- 聚將藪澤平，散欲天壤混。
- 端疑冰山固，可但拳石狠。
- 及其遂離析，去去不可挽。
- 日月麗太清，草木被餘煖。
- 區分鏡出匣，渙散渠決堰。
- 向來天壤間，了不計增損。
- 呼吸一氣爾，人當解茲悃。
- 恭惟聖明君，憂民中繾綣。
- 方冬祈瑞應，此足慰勤懇。
- 貴瑞不貴多，真宰亦知撙。
- 公等調元手，聖世須補衮。
- 未應事閒曠，崖壑慣棲遯。
- 我智拙於鳩，一枝聊自穩。
- 但喜占豐年，努力務耕墾。

## 拼音

- ru4 la4 fu3 zi4 zi1 ， de2 xue3 shu1 bu4 wan3 。
- ning2 han2 qu1 li4 qi4 ， ji1 run4 zi1 mai4 ben3 。
- qing1 xing1 hao4 wu2 ji2 ， bu4 ji1 wang4 zu2 jian3 。
- kou4 men2 hu1 shi2 jiao1 ， jing3 suo1 yu3 you2 jian3 。
- xie2 xie2 shi4 deng1 tiao4 ， nan2 qu4 huan2 bei3 fan3 。
- suo3 xiang4 you2 mu4 ai4 ， jiong3 ruo4 hu3 jiu4 quan1 。
- gui1 lai2 man4 tang2 shang4 ， si4 wang4 yu3 tian1 yuan3 。
- suo1 zhong4 yu2 zhou1 gui1 ， yan1 heng2 qiao2 she4 fan4 。
- leng2 ceng2 chang3 yao2 chi2 ， can4 lan4 kai1 qiong2 yuan4 。
- yu4 long2 yong1 han2 cheng2 ， yin2 hai3 mi2 die2 yan3 。
- po1 xi3 man4 weng1 pin2 ， lan3 fu4 yu2 bei3 ruan3 。
- hu1 er2 ju4 bei1 zhuo2 ， cai3 duo1 fan1 shu1 wan3 。
- bu4 ci2 duo1 zhuo2 wo3 ， zi4 kui4 yin3 he2 yan3 。
- shao3 yan1 lian3 xi1 fen1 ， gui4 po4 zheng1 wan3 mian3 。
- fan1 si1 zao4 hua4 gong1 ， shu1 juan3 yi4 nan2 cun3 。
- fang1 qi2 yin1 feng1 zhuang4 ， yi4 yi1 wan4 xiang4 yan3 。
- ju4 jiang1 sou3 ze2 ping2 ， san4 yu4 tian1 rang3 hun4 。
- duan1 yi2 bing1 shan1 gu4 ， ke3 dan4 quan2 shi2 hen3 。
- ji2 qi2 sui4 li2 xi1 ， qu4 qu4 bu4 ke3 wan3 。
- ri4 yue4 li2 tai4 qing1 ， cao3 mu4 bei4 yu2 xuan1 。
- qu1 fen1 jing4 chu1 xia2 ， huan4 san4 qu2 jue2 yan4 。
- xiang4 lai2 tian1 rang3 jian4 ， liao3 bu2 ji4 zeng1 sun3 。
- hu1 xi1 yi2 qi4 er3 ， ren2 dang1 jie3 zi1 kun3 。
- gong1 wei2 sheng4 ming2 jun1 ， you1 min2 zhong1 qian3 quan3 。
- fang1 dong1 qi2 rui4 ying1 ， ci3 zu2 wei4 qin2 ken3 。
- gui4 rui4 bu2 gui4 duo1 ， zhen1 zai3 yi4 zhi1 zun3 。
- gong1 deng3 diao4 yuan2 shou3 ， sheng4 shi4 xu1 bu3 gun3 。
- wei4 ying1 shi4 xian2 kuang4 ， ya2 he4 guan4 qi1 dun4 。
- wo3 zhi4 zhuo1 wu1 jiu1 ， yi4 zhi1 liao2 zi4 wen3 。
- dan4 xi3 zhan4 feng1 nian2 ， nu3 li4 wu4 geng1 ken3 。

## 注释

## 译文

## 赏析
