---
id: liu-zai-ye-quan-xing
title: 野犬行
titlePinyin: ye3 quan3 xing2
titleSlug: ye-quan-xing
author: 劉宰
authorPinyin: liu2 zai3
authorSlug: liu-zai
dynasty: 宋
dynastyPinyin: song4
dynastySlug: song
tags: []
---

## 正文

- 野有犬，林有烏。
- 犬餓得食聲咿嗚，烏驅不去尾畢逋。
- 田舍無煙人跡疎，我欲言之涕淚俱。
- 村南村北衢路隅，妻喚不省哭者夫，父氣欲絕孤兒扶。
- 夜半夫死兒亦殂，屍橫路隅一縷無。
- 烏啄眼，犬銜鬚，身上那有全肌膚。
- 叫呼伍伯煩里閭，淺土元不蓋頭顱。
- 過者且勿嘆，聞者且莫吁。
- 生必有死數莫吁，饑凍而死非幸歟。
- 君不見荒祠之中荆棘裏，臠割不知誰氏子。
- 蒼天蒼天叫不聞，應羨道旁饑凍死。

## 拼音

- ye3 you3 quan3 ， lin2 you3 wu1 。
- quan3 e4 de2 shi2 sheng1 yi1 wu1 ， wu1 qu1 bu2 qu4 wei3 bi4 bu1 。
- tian2 she4 wu2 yan1 ren2 ji4 shu1 ， wo3 yu4 yan2 zhi1 ti4 lei4 ju4 。
- cun1 nan2 cun1 bei3 qu2 lu4 yu2 ， qi1 huan4 bu4 sheng3 ku1 zhe3 fu1 ， fu4 qi4 yu4 jue2 gu1 er2 fu2 。
- ye4 ban4 fu1 si3 er2 yi4 cu2 ， shi1 heng2 lu4 yu2 yi4 lü3 wu2 。
- wu1 zhuo2 yan3 ， quan3 xian2 xu1 ， shen1 shang4 na4 you3 quan2 ji1 fu1 。
- jiao4 hu1 wu3 bo2 fan2 li3 lü2 ， qian3 tu3 yuan2 bu2 gai4 tou2 lu2 。
- guo4 zhe3 qie3 wu4 tan4 ， wen2 zhe3 qie3 mo4 xu1 。
- sheng1 bi4 you3 si3 shu4 mo4 xu1 ， ji1 dong4 er2 si3 fei1 xing4 yu2 。
- jun1 bu2 jian4 huang1 ci2 zhi1 zhong1 jing1 ji2 li3 ， luan2 ge1 bu4 zhi1 shui2 shi4 zi3 。
- cang1 tian1 cang1 tian1 jiao4 bu4 wen2 ， ying1 xian4 dao4 pang2 ji1 dong4 si3 。

## 注释

## 译文

## 赏析
