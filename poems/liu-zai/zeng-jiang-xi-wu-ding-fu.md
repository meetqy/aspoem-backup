---
id: liu-zai-zeng-jiang-xi-wu-ding-fu
title: 贈江西吳定夫
titlePinyin: zeng4 jiang1 xi1 wu2 ding4 fu1
titleSlug: zeng-jiang-xi-wu-ding-fu
author: 劉宰
authorPinyin: liu2 zai3
authorSlug: liu-zai
dynasty: 宋
dynastyPinyin: song4
dynastySlug: song
tags: []
---

## 正文

- 定夫江海士，瘦骨如臞仙。
- 翩然及吾門，不假左右先。
- 我方厭塵埃，一笑喜相延。
- 肩懸兩破囊，既見始解纏。
- 我欲具杯酒，割雞烹小鮮。
- 自言乃長齋，不受世葷羶。
- 少休入西山，幽尋徧崖顛。
- 山空四無人，白眼問青天。
- 洞口得老翁，守死易一編。
- 高談慰寂寞，其然豈其然。
- 去去不忍別，解衣示勤拳。
- 及歸已彌旬，爲我少留連。
- 道逢一病媼，背僂兩足攣。
- 津頭見羈旅，數口依敗船。
- 料理窮晨昏，奔走環市廛。
- 足攣不良行，結廬倚牆垣。
- 船敗不可航，買舟捐萬錢。
- 爲慮極靡密，要使終安全。
- 詰旦擬東還，既夕重周旋。
- 嗟子塵外客，而結區中緣。
- 吾衰不能爾，愧汗與涕漣。
- 或疑破囊中，探用若流泉。
- 子豈費長房，一壺掛簷前。
- 或疑瞿曇老，濟世法無邊。
- 勤君爲此來，昏頑警沈綿。
- 君師魯東家，二說當捨旃。
- 理一而分殊，先儒有遺言。
- 君歸更商略，書來慰殘年。

## 拼音

- ding4 fu1 jiang1 hai3 shi4 ， shou4 gu3 ru2 qu2 xian1 。
- pian1 ran2 ji2 wu2 men2 ， bu4 jia3 zuo3 you4 xian1 。
- wo3 fang1 yan4 chen2 ai1 ， yi2 xiao4 xi3 xiang1 yan2 。
- jian1 xuan2 liang3 po4 nang2 ， ji4 jian4 shi3 jie3 chan2 。
- wo3 yu4 ju4 bei1 jiu3 ， ge1 ji1 peng1 xiao3 xian1 。
- zi4 yan2 nai3 chang2 zhai1 ， bu2 shou4 shi4 hun1 shan1 。
- shao3 xiu1 ru4 xi1 shan1 ， you1 xun2 bian4 ya2 dian1 。
- shan1 kong1 si4 wu2 ren2 ， bai2 yan3 wen4 qing1 tian1 。
- dong4 kou3 de2 lao3 weng1 ， shou3 si3 yi4 yi4 bian1 。
- gao1 tan2 wei4 ji4 mo4 ， qi2 ran2 qi3 qi2 ran2 。
- qu4 qu4 bu4 ren3 bie2 ， jie3 yi1 shi4 qin2 quan2 。
- ji2 gui1 yi3 mi2 xun2 ， wei2 wo3 shao3 liu2 lian2 。
- dao4 feng2 yi2 bing4 ao3 ， bei4 lü3 liang3 zu2 luan2 。
- jin1 tou2 jian4 ji1 lü3 ， shu4 kou3 yi1 bai4 chuan2 。
- liao4 li3 qiong2 chen2 hun1 ， ben1 zou3 huan2 shi4 chan2 。
- zu2 luan2 bu4 liang2 xing2 ， jie2 lu2 yi3 qiang2 yuan2 。
- chuan2 bai4 bu4 ke3 hang2 ， mai3 zhou1 juan1 wan4 qian2 。
- wei2 lü4 ji2 mi2 mi4 ， yao4 shi3 zhong1 an1 quan2 。
- jie2 dan4 ni3 dong1 huan2 ， ji4 xi1 zhong4 zhou1 xuan2 。
- jie1 zi3 chen2 wai4 ke4 ， er2 jie2 qu1 zhong1 yuan2 。
- wu2 shuai1 bu4 neng2 er3 ， kui4 han4 yu3 ti4 lian2 。
- huo4 yi2 po4 nang2 zhong1 ， tan4 yong4 ruo4 liu2 quan2 。
- zi3 qi3 fei4 chang2 fang2 ， yi4 hu2 gua4 yan2 qian2 。
- huo4 yi2 qu2 tan2 lao3 ， ji4 shi4 fa3 wu2 bian1 。
- qin2 jun1 wei2 ci3 lai2 ， hun1 wan2 jing3 shen3 mian2 。
- jun1 shi1 lu3 dong1 jia1 ， er4 shuo1 dang1 she3 zhan1 。
- li3 yi1 er2 fen1 shu1 ， xian1 ru2 you3 yi2 yan2 。
- jun1 gui1 geng4 shang1 lüe4 ， shu1 lai2 wei4 can2 nian2 。

## 注释

## 译文

## 赏析
