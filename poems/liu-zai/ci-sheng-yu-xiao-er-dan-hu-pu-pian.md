---
id: liu-zai-ci-sheng-yu-xiao-er-dan-hu-pu-pian
title: 次聖與小兒啖虎脯篇
titlePinyin: ci4 sheng4 yu3 xiao3 er2 dan4 hu3 pu2 pian1
titleSlug: ci-sheng-yu-xiao-er-dan-hu-pu-pian
author: 劉宰
authorPinyin: liu2 zai3
authorSlug: liu-zai
dynasty: 宋
dynastyPinyin: song4
dynastySlug: song
tags: []
---

## 正文

- 折臂最小兒，骨聳顙微廣。
- 弗說螺螄小，可以吞大象。
- 那敢謂其然，且幸日稍長。
- 顧似陶家郎，智識殊不爽。
- 强令侍師席，跳踉繞函丈。
- 胡能辨滋味，舍魚取熊掌。
- 但見蔬菓列，攫取如技癢。
- 嘉餽得虎臠，新獵出林莽。
- 對之懶下箸，殺氣猶可想。
- 呼兒食之既，睥睨尚來往。
- 饕餮我所羞，跌蕩或稱賞。
- 服猛豈渠能，過奬謝吾黨。
- 深慚如敝帚，有誤千金享。

## 拼音

- zhe2 bi4 zui4 xiao3 er2 ， gu3 song3 sang3 wei1 guang3 。
- fu2 shuo1 luo2 si1 xiao3 ， ke3 yi3 tun1 da4 xiang4 。
- na4 gan3 wei4 qi2 ran2 ， qie3 xing4 ri4 shao1 chang2 。
- gu4 si4 tao2 jia1 lang2 ， zhi4 shi2 shu1 bu4 shuang3 。
- qiang2 ling4 shi4 shi1 xi2 ， tiao4 liang2 rao4 han2 zhang4 。
- hu2 neng2 bian4 zi1 wei4 ， she4 yu2 qu3 xiong2 zhang3 。
- dan4 jian4 shu1 guo3 lie4 ， jue2 qu3 ru2 ji4 yang3 。
- jia1 kui4 de2 hu3 luan2 ， xin1 lie4 chu1 lin2 mang3 。
- dui4 zhi1 lan3 xia4 zhu4 ， sha1 qi4 you2 ke3 xiang3 。
- hu1 er2 shi2 zhi1 ji4 ， pi4 ni4 shang4 lai2 wang3 。
- tao1 tie4 wo3 suo3 xiu1 ， die1 dang4 huo4 cheng1 shang3 。
- fu2 meng3 qi3 qu2 neng2 ， guo4 jiang3 xie4 wu2 dang3 。
- shen1 can2 ru2 bi4 zhou3 ， you3 wu4 qian1 jin1 xiang3 。

## 注释

## 译文

## 赏析
