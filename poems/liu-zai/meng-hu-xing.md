---
id: liu-zai-meng-hu-xing
title: 猛虎行
titlePinyin: meng3 hu3 xing2
titleSlug: meng-hu-xing
author: 劉宰
authorPinyin: liu2 zai3
authorSlug: liu-zai
dynasty: 宋
dynastyPinyin: song4
dynastySlug: song
tags: []
---

## 正文

- 市有虎，毋妄言。
- 當關虎士森戈鋋，市上一呼人駕肩。
- 虎雖猛，那得前。
- 市有虎，言非妄。
- 君不見左馮諸邑天下壯。
- 斧斤聲斷林壑空，猛虎通衢恣來往。
- 食人肉，飲人血，沈痛積冤何可說。
- 凝香堂上紫煙浮，風流太守憂民憂。
- 一朝下令開信賞，藉皮枕骨彌山丘。
- 虎已滅，人患絕，夜永猶聞泣幽咽。
- 泰山之側如可居，子後夫前甘死別。

## 拼音

- shi4 you3 hu3 ， wu2 wang4 yan2 。
- dang1 guan1 hu3 shi4 sen1 ge1 chan2 ， shi4 shang4 yi4 hu1 ren2 jia4 jian1 。
- hu3 sui1 meng3 ， na4 de2 qian2 。
- shi4 you3 hu3 ， yan2 fei1 wang4 。
- jun1 bu2 jian4 zuo3 feng2 zhu1 yi4 tian1 xia4 zhuang4 。
- fu3 jin1 sheng1 duan4 lin2 he4 kong1 ， meng3 hu3 tong1 qu2 zi4 lai2 wang3 。
- shi2 ren2 rou4 ， yin3 ren2 xue4 ， shen3 tong4 ji1 yuan1 he2 ke3 shuo1 。
- ning2 xiang1 tang2 shang4 zi3 yan1 fu2 ， feng1 liu2 tai4 shou3 you1 min2 you1 。
- yi4 zhao1 xia4 ling4 kai1 xin4 shang3 ， jie4 pi2 zhen3 gu3 mi2 shan1 qiu1 。
- hu3 yi3 mie4 ， ren2 huan4 jue2 ， ye4 yong3 you2 wen2 qi4 you1 ye4 。
- tai4 shan1 zhi1 ce4 ru2 ke3 ju1 ， zi3 hou4 fu1 qian2 gan1 si3 bie2 。

## 注释

## 译文

## 赏析
