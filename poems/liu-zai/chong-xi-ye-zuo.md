---
id: liu-zai-chong-xi-ye-zuo
title: 崇禧夜坐
titlePinyin: chong2 xi3 ye4 zuo4
titleSlug: chong-xi-ye-zuo
author: 劉宰
authorPinyin: liu2 zai3
authorSlug: liu-zai
dynasty: 宋
dynastyPinyin: song4
dynastySlug: song
tags: []
---

## 正文

- 淮浙千萬山，茲山鍾秀異。
- 山中四時好，雪景更佳耳。
- 危登俯八荒，豈無超詣士。
- 春游眩紅紫，秋賞挹蒼翠。
- 衝寒繚冰崖，問訊世能幾。
- 山神出奇觀，似慰遠來意。
- 漫空飛六花，匝地掩蕪穢。
- 頗疑羣玉府，飄墮人間世。
- 又疑姑射僊，與物洗疵癘。
- 意行輒有得，曠望了無際。
- 便欲呼雲車，御風駕六氣。
- 舉酒酹初平，逍遥聊卒歲。

## 拼音

- huai2 zhe4 qian1 wan4 shan1 ， zi1 shan1 zhong1 xiu4 yi4 。
- shan1 zhong1 si4 shi2 hao3 ， xue3 jing3 geng4 jia1 er3 。
- wei1 deng1 fu3 ba1 huang1 ， qi3 wu2 chao1 yi4 shi4 。
- chun1 you2 xuan4 hong2 zi3 ， qiu1 shang3 yi4 cang1 cui4 。
- chong1 han2 liao2 bing1 ya2 ， wen4 xun4 shi4 neng2 ji1 。
- shan1 shen2 chu1 qi2 guan1 ， si4 wei4 yuan3 lai2 yi4 。
- man4 kong1 fei1 liu4 hua1 ， za1 di4 yan3 wu2 hui4 。
- po1 yi2 qun2 yu4 fu3 ， piao1 duo4 ren2 jian4 shi4 。
- you4 yi2 gu1 she4 xian1 ， yu3 wu4 xi3 ci1 li4 。
- yi4 xing2 zhe2 you3 de2 ， kuang4 wang4 le0 wu2 ji4 。
- bian4 yu4 hu1 yun2 ju1 ， yu4 feng1 jia4 liu4 qi4 。
- ju3 jiu3 lei4 chu1 ping2 ， xiao1 yao2 liao2 zu2 sui4 。

## 注释

## 译文

## 赏析
