---
id: liu-zai-he-li-guo-zhou-tong-you-mao-shan-zeng
title: 和李果州同遊茅山贈
titlePinyin: he2 li3 guo3 zhou1 tong2 you2 mao2 shan1 zeng4
titleSlug: he-li-guo-zhou-tong-you-mao-shan-zeng
author: 劉宰
authorPinyin: liu2 zai3
authorSlug: liu-zai
dynasty: 宋
dynastyPinyin: song4
dynastySlug: song
tags: []
---

## 正文

- 我家荆溪東，矮屋八九間。
- 石田人不耕，自占水一灣。
- 十年去城市，樂此清晝閒。
- 飽聞西州英，奧學窺孔顔。
- 見賢豈無時，冰開水潺潺。
- 朅來潔齊俟，一語開冥頑。
- 錦機神所祕，啟示不吾慳。
- 追隨妙高臺，勇往不作艱。
- 蹇步驅弗前，逸駕杳難攀。
- 惆悵默無言，詩卷慚空還。
- 三茅在何許，天末聳髻鬟。
- 勝處不可窮，老我嘗窺斑。
- 幽人去不歸，夜鶴守松關。
- 夫君金玉姿，秀氣超人寰。
- 興來得同遊，句就知難刪。
- 應同太史筆，有副藏名山。

## 拼音

- wo3 jia1 jing1 xi1 dong1 ， ai3 wu1 ba1 jiu3 jian4 。
- shi2 tian2 ren2 bu4 geng1 ， zi4 zhan4 shui3 yi4 wan1 。
- shi2 nian2 qu4 cheng2 shi4 ， le4 ci3 qing1 zhou4 xian2 。
- bao3 wen2 xi1 zhou1 ying1 ， ao4 xue2 kui1 kong3 yan2 。
- jian4 xian2 qi3 wu2 shi2 ， bing1 kai1 shui3 chan2 chan2 。
- qie4 lai2 jie2 qi2 si4 ， yi4 yu3 kai1 ming2 wan2 。
- jin3 ji1 shen2 suo3 bi4 ， qi3 shi4 bu4 wu2 qian1 。
- zhui1 sui2 miao4 gao1 tai2 ， yong3 wang3 bu2 zuo4 jian1 。
- jian3 bu4 qu1 fu2 qian2 ， yi4 jia4 yao3 nan2 pan1 。
- chou2 chang4 mo4 wu2 yan2 ， shi1 juan4 can2 kong1 huan2 。
- san1 mao2 zai4 he2 xu1 ， tian1 mo4 song3 ji4 huan2 。
- sheng4 chu3 bu4 ke3 qiong2 ， lao3 wo3 chang2 kui1 ban1 。
- you1 ren2 qu4 bu4 gui1 ， ye4 he4 shou3 song1 guan1 。
- fu1 jun1 jin1 yu4 zi1 ， xiu4 qi4 chao1 ren2 huan2 。
- xing1 lai2 de2 tong2 you2 ， ju4 jiu4 zhi1 nan2 shan1 。
- ying1 tong2 tai4 shi3 bi3 ， you3 fu4 cang2 ming2 shan1 。

## 注释

## 译文

## 赏析
