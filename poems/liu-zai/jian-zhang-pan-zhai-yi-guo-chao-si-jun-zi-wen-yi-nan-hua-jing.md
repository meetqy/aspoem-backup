---
id: liu-zai-jian-zhang-pan-zhai-yi-guo-chao-si-jun-zi-wen-yi-nan-hua-jing
title: 簡張槃齋以國朝四君子文易南華經
titlePinyin: jian3 zhang1 pan2 zhai1 yi3 guo2 chao2 si4 jun1 zi3 wen2 yi4 nan2 hua2 jing1
titleSlug: jian-zhang-pan-zhai-yi-guo-chao-si-jun-zi-wen-yi-nan-hua-jing
author: 劉宰
authorPinyin: liu2 zai3
authorSlug: liu-zai
dynasty: 宋
dynastyPinyin: song4
dynastySlug: song
tags: []
---

## 正文

- 我宋百年間，人物兩漢上。
- 堂堂司馬公，奧學邁舒向。
- 廬陵祖韓孟，首以六經唱。
- 升堂子曾子，功亦孟氏抗。
- 荆舒徇偏見，晚拂天下望。
- 斯文價金玉，表表足相尚。
- 一編誰纂聚，百世得宗匠。
- 晴窗一開卷，璀璨羅萬象。
- 餘功墮毫穎，雲煙起千嶂。
- 老我憂患餘，苦學殊少壯。
- 適越資章甫，篋笥增冗長。
- 之子秀儒林，筆力錦江浪。
- 九原如可作，四子推輩行。
- 殷勤特送似，或可起遺忘。
- 漆園有傲吏，所樂在閒曠。
- 插架有全書，引領祈拜貺。
- 所志逍遥游，不受鵾鵬誑。
- 他年子奮飛，榮問日休暢。
- 濠梁如有意，回首問無恙。

## 拼音

- wo3 song4 bai3 nian2 jian4 ， ren2 wu4 liang3 han4 shang4 。
- tang2 tang2 si1 ma3 gong1 ， ao4 xue2 mai4 shu1 xiang4 。
- lu2 ling2 zu3 han2 meng4 ， shou3 yi3 liu4 jing1 chang4 。
- sheng1 tang2 zi3 ceng2 zi3 ， gong1 yi4 meng4 shi4 kang4 。
- jing1 shu1 xun4 pian1 jian4 ， wan3 fu2 tian1 xia4 wang4 。
- si1 wen2 jia4 jin1 yu4 ， biao3 biao3 zu2 xiang1 shang4 。
- yi4 bian1 shui2 zuan3 ju4 ， bai3 shi4 de2 zong1 jiang4 。
- qing2 chuang1 yi4 kai1 juan4 ， cui3 can4 luo2 wan4 xiang4 。
- yu2 gong1 duo4 hao2 ying3 ， yun2 yan1 qi3 qian1 zhang4 。
- lao3 wo3 you1 huan4 yu2 ， ku3 xue2 shu1 shao3 zhuang4 。
- shi4 yue4 zi1 zhang1 fu3 ， qie4 si4 zeng1 rong3 chang2 。
- zhi1 zi3 xiu4 ru2 lin2 ， bi3 li4 jin3 jiang1 lang4 。
- jiu3 yuan2 ru2 ke3 zuo4 ， si4 zi3 tui1 bei4 xing2 。
- yin1 qin2 te4 song4 si4 ， huo4 ke3 qi3 yi2 wang4 。
- qi1 yuan2 you3 ao4 li4 ， suo3 le4 zai4 xian2 kuang4 。
- cha1 jia4 you3 quan2 shu1 ， yin3 ling3 qi2 bai4 kuang4 。
- suo3 zhi4 xiao1 yao2 you2 ， bu2 shou4 kun1 peng2 kuang2 。
- ta1 nian2 zi3 fen4 fei1 ， rong2 wen4 ri4 xiu1 chang4 。
- hao2 liang2 ru2 you3 yi4 ， hui2 shou3 wen4 wu2 yang4 。

## 注释

## 译文

## 赏析
