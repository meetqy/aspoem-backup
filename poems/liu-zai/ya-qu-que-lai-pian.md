---
id: liu-zai-ya-qu-que-lai-pian
title: 雅去鵲來篇
titlePinyin: ya3 qu4 que4 lai2 pian1
titleSlug: ya-qu-que-lai-pian
author: 劉宰
authorPinyin: liu2 zai3
authorSlug: liu-zai
dynasty: 宋
dynastyPinyin: song4
dynastySlug: song
tags: []
---

## 正文

- 昨日雅鳴繞庭樹，道上行人色驚懼。
- 試呼行者問如何，身爲戶長催殘稅。
- 稅殘自昔稱難理，三年尤非四年比。
- 加之逐保有逃戶，每一申明官長怒。
- 人逃信矣田不逃，其奈逃田不知處。
- 厥初經界失區畫，比近立租相什伯。
- 大家置産錢欲輕，小家鬻産價欲增。
- 上田只割下田賦，賦存田盡因逃去。
- 或因土瘠遂流移，歲久田侵人不知。
- 更有鄉胥迫科抑，多推少割隨胸臆。
- 民愚而神難盡欺，往往增入逃戶籍。
- 以茲逃戶日增多，戶長蚩蚩奈若何。
- 向來差役多輕重，戶長之中中産衆。
- 比來里正多義役，各欲供須有全力。
- 搜羅中産無孑遺，戶長人人家四壁。
- 官司禱雨徧明神，施行寬政蠲房緡。
- 房緡僅可寬游手，那得實惠霑農民。
- 千錢代輸猶可出，今日方輸又明日。
- 父兮母兮叫不聞，遺體鞭笞同木石。
- 日日雅鳴期會到，血洒公庭深不掃。
- 遂令著處聽雅鳴，魂飛魄散心如擣。
- 和氣致祥乖致異，已甘旱魃來爲祟。
- 忽驚雅散鵲交飛，高枝報喜仍低枝。
- 萬口懽呼聲動地，府今盡放三年稅。
- 曳鈴走卒天上來，立張大牓當衢市。
- 黠胥駭愕頓兩足，戶長仰天攢十指。
- 瘡痍未愈失呻吟，感激過深仍涕淚。
- 又說新租亦寬限，四年舊欠寧不爾。
- 亦知經賦難逭責，少紓庶可容催索。
- 使君從善真如流，仁人之言爲慮周。
- 畫諾一時良易易，幾人共拜更生賜。
- 人意會同天意感，急足未回時雨至。
- 始知此術勝祈禳，開闔陰陽俄頃耳。
- 何妨甘澤尚愆期，我作此詩禱告之。
- 象龍可仆蜥蜴縱，蛟龍自起霹靂隨。
- 謂予不信難强語，請驗吾邦今日雨。
- 詩成欲謝更有祈，新租輸送此其時。
- 分科本色歸上戶，細民勿使折納遲。
- 四年逃閣尚充數，積弊那能倉卒去。
- 且應除豁見真的，孰恃强梁敢逋負。
- 若然民病八九瘳，閒暇何妨版籍修。
- 推排得人弊可見，逃租十失五可收。
- 更令義役廣前制，戶長里胥同一體。
- 庶幾二役適均平，不使貧民偏受敝。
- 豈惟澍雨快一朝，縱有凶年皆樂歲。
- 報喜不惟乾鵲噪，丈人屋上烏亦好。

## 拼音

- zuo2 ri4 ya3 ming2 rao4 ting2 shu4 ， dao4 shang4 xing2 ren2 se4 jing1 ju4 。
- shi4 hu1 xing2 zhe3 wen4 ru2 he2 ， shen1 wei2 hu4 chang2 cui1 can2 shui4 。
- shui4 can2 zi4 xi1 cheng1 nan2 li3 ， san1 nian2 you2 fei1 si4 nian2 bi3 。
- jia1 zhi1 zhu2 bao3 you3 tao2 hu4 ， mei3 yi4 shen1 ming2 guan1 chang2 nu4 。
- ren2 tao2 xin4 yi3 tian2 bu4 tao2 ， qi2 nai4 tao2 tian2 bu4 zhi1 chu3 。
- jue2 chu1 jing1 jie4 shi1 qu1 hua4 ， bi3 jin4 li4 zu1 xiang1 shen2 bo2 。
- da4 jia1 zhi4 chan3 qian2 yu4 qing1 ， xiao3 jia1 yu4 chan3 jia4 yu4 zeng1 。
- shang4 tian2 zhi1 ge1 xia4 tian2 fu4 ， fu4 cun2 tian2 jin4 yin1 tao2 qu4 。
- huo4 yin1 tu3 ji2 sui4 liu2 yi2 ， sui4 jiu3 tian2 qin1 ren2 bu4 zhi1 。
- geng4 you3 xiang1 xu1 po4 ke1 yi4 ， duo1 tui1 shao3 ge1 sui2 xiong1 yi4 。
- min2 yu2 er2 shen2 nan2 jin4 qi1 ， wang3 wang3 zeng1 ru4 tao2 hu4 ji2 。
- yi3 zi1 tao2 hu4 ri4 zeng1 duo1 ， hu4 chang2 chi1 chi1 nai4 ruo4 he2 。
- xiang4 lai2 cha4 yi4 duo1 qing1 zhong4 ， hu4 chang2 zhi1 zhong1 zhong1 chan3 zhong4 。
- bi3 lai2 li3 zheng4 duo1 yi4 yi4 ， ge4 yu4 gong4 xu1 you3 quan2 li4 。
- sou1 luo2 zhong1 chan3 wu2 jie2 yi2 ， hu4 chang2 ren2 ren2 jia1 si4 bi4 。
- guan1 si0 dao3 yu3 bian4 ming2 shen2 ， shi1 xing2 kuan1 zheng4 juan1 fang2 min2 。
- fang2 min2 jin3 ke3 kuan1 you2 shou3 ， na4 de2 shi2 hui4 zhan1 nong2 min2 。
- qian1 qian2 dai4 shu1 you2 ke3 chu1 ， jin1 ri4 fang1 shu1 you4 ming2 ri4 。
- fu4 xi1 mu3 xi1 jiao4 bu4 wen2 ， yi2 ti3 bian1 chi1 tong2 mu4 shi2 。
- ri4 ri4 ya3 ming2 qi1 hui4 dao4 ， xue4 sa3 gong1 ting2 shen1 bu4 sao3 。
- sui4 ling4 zhu4 chu3 ting1 ya3 ming2 ， hun2 fei1 po4 san4 xin1 ru2 dao3 。
- he2 qi4 zhi4 xiang2 guai1 zhi4 yi4 ， yi3 gan1 han4 ba2 lai2 wei2 sui4 。
- hu1 jing1 ya3 san4 que4 jiao1 fei1 ， gao1 zhi1 bao4 xi3 reng2 di1 zhi1 。
- wan4 kou3 huan1 hu1 sheng1 dong4 di4 ， fu3 jin1 jin4 fang4 san1 nian2 shui4 。
- ye4 ling2 zou3 zu2 tian1 shang4 lai2 ， li4 zhang1 da4 bang3 dang1 qu2 shi4 。
- xia2 xu1 hai4 e4 dun4 liang3 zu2 ， hu4 chang2 yang3 tian1 zan3 shi2 zhi3 。
- chuang1 yi2 wei4 yu4 shi1 shen1 yin2 ， gan3 ji1 guo4 shen1 reng2 ti4 lei4 。
- you4 shuo1 xin1 zu1 yi4 kuan1 xian4 ， si4 nian2 jiu4 qian4 ning2 bu4 er3 。
- yi4 zhi1 jing1 fu4 nan2 huan4 ze2 ， shao3 shu1 shu4 ke3 rong2 cui1 suo3 。
- shi3 jun1 cong2 shan4 zhen1 ru2 liu2 ， ren2 ren2 zhi1 yan2 wei2 lü4 zhou1 。
- hua4 nuo4 yi4 shi2 liang2 yi4 yi4 ， ji1 ren2 gong4 bai4 geng1 sheng1 ci4 。
- ren2 yi4 hui4 tong2 tian1 yi4 gan3 ， ji2 zu2 wei4 hui2 shi2 yu3 zhi4 。
- shi3 zhi1 ci3 shu4 sheng4 qi2 rang2 ， kai1 he2 yin1 yang2 e2 qing3 er3 。
- he2 fang2 gan1 ze2 shang4 qian1 qi1 ， wo3 zuo4 ci3 shi1 dao3 gao4 zhi1 。
- xiang4 long2 ke3 pu2 xi1 yi4 zong4 ， jiao1 long2 zi4 qi3 pi1 li4 sui2 。
- wei4 yu3 bu2 xin4 nan2 qiang2 yu3 ， qing3 yan4 wu2 bang1 jin1 ri4 yu3 。
- shi1 cheng2 yu4 xie4 geng4 you3 qi2 ， xin1 zu1 shu1 song4 ci3 qi2 shi2 。
- fen1 ke1 ben3 se4 gui1 shang4 hu4 ， xi4 min2 wu4 shi3 zhe2 na4 chi2 。
- si4 nian2 tao2 ge2 shang4 chong1 shu4 ， ji1 bi4 na4 neng2 cang1 zu2 qu4 。
- qie3 ying1 chu2 huo1 jian4 zhen1 de0 ， shu2 shi4 qiang2 liang2 gan3 bu1 fu4 。
- ruo4 ran2 min2 bing4 ba1 jiu3 chou1 ， xian2 xia2 he2 fang2 ban3 ji2 xiu1 。
- tui1 pai2 de2 ren2 bi4 ke3 jian4 ， tao2 zu1 shi2 shi1 wu3 ke3 shou1 。
- geng4 ling4 yi4 yi4 guang3 qian2 zhi4 ， hu4 chang2 li3 xu1 tong2 yi4 ti3 。
- shu4 ji1 er4 yi4 shi4 jun1 ping2 ， bu4 shi3 pin2 min2 pian1 shou4 bi4 。
- qi3 wei2 shu4 yu3 kuai4 yi4 zhao1 ， zong4 you3 xiong1 nian2 jie1 le4 sui4 。
- bao4 xi3 bu4 wei2 qian2 que4 zao4 ， zhang4 ren2 wu1 shang4 wu1 yi4 hao3 。

## 注释

## 译文

## 赏析
