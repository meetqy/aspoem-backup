---
id: liu-zai-yi-zhen-cheng-you-ren
title: 儀真呈友人
titlePinyin: yi2 zhen1 cheng2 you3 ren2
titleSlug: yi-zhen-cheng-you-ren
author: 劉宰
authorPinyin: liu2 zai3
authorSlug: liu-zai
dynasty: 宋
dynastyPinyin: song4
dynastySlug: song
tags: []
---

## 正文

- 近聞李郭舟，送往涉重湖。
- 我欲與之俱，鷁飛過宋都。
- 死生見交情，嗟我失東隅。
- 歸來整杖屨，顔厚見彼姝。
- 念昔擔簦日，籃縷出無襦。
- 公子載與歸，樽酒日相娛。
- 所愧身爲客，如彼繞樹烏。
- 食苹鹿在野，呦呦呼其𪋯。
- 鴻鴈稽來書，提壺空勸沽。
- 輸君山中行，梅梢嗅紫萸。
- 又有好事人，開宴勤招呼。
- 翻然棄舟楫，躍馬問長途。
- 嗟我困行役，勝遊那能覦。
- 方今神聖君，南風歌有虞。
- 所須賢與能，搜羅遍八區。
- 公等梁棟姿，咳唾玉與珠。
- 尚從山澤遊，此理良可吁。
- 翻思六月息，豈即非南圖。
- 料公賜環日，禍轉當亡胡。
- 願借尚方劍，先斬張禹顱。
- 小子雖不敏，敢效一得愚。

## 拼音

- jin4 wen2 li3 guo1 zhou1 ， song4 wang3 she4 zhong4 hu2 。
- wo3 yu4 yu3 zhi1 ju4 ， yi4 fei1 guo4 song4 dou1 。
- si3 sheng1 jian4 jiao1 qing0 ， jie1 wo3 shi1 dong1 yu2 。
- gui1 lai2 zheng3 zhang4 ju4 ， yan2 hou4 jian4 bi3 shu1 。
- nian4 xi1 dan1 deng1 ri4 ， lan2 lü3 chu1 wu2 ru2 。
- gong1 zi3 zai4 yu3 gui1 ， zun1 jiu3 ri4 xiang1 yu2 。
- suo3 kui4 shen1 wei2 ke4 ， ru2 bi3 rao4 shu4 wu1 。
- shi2 ping2 lu4 zai4 ye3 ， you1 you1 hu1 qi2 𪋯。
- hong2 yan4 ji1 lai2 shu1 ， ti2 hu2 kong1 quan4 gu1 。
- shu1 jun1 shan1 zhong1 hang2 ， mei2 shao1 xiu4 zi3 yu2 。
- you4 you3 hao3 shi4 ren2 ， kai1 yan4 qin2 zhao1 hu0 。
- fan1 ran2 qi4 zhou1 ji2 ， yue4 ma3 wen4 chang2 tu2 。
- jie1 wo3 kun4 xing2 yi4 ， sheng4 you2 na4 neng2 yu2 。
- fang1 jin1 shen2 sheng4 jun1 ， nan2 feng1 ge1 you3 yu2 。
- suo3 xu1 xian2 yu3 neng2 ， sou1 luo2 bian4 ba1 qu1 。
- gong1 deng3 liang2 dong4 zi1 ， hai1 tuo4 yu4 yu3 zhu1 。
- shang4 cong2 shan1 ze2 you2 ， ci3 li3 liang2 ke3 xu1 。
- fan1 si1 liu4 yue4 xi1 ， qi3 ji2 fei1 nan2 tu2 。
- liao4 gong1 ci4 huan2 ri4 ， huo4 zhuan3 dang1 wang2 hu2 。
- yuan4 jie4 shang4 fang1 jian4 ， xian1 zhan3 zhang1 yu3 lu2 。
- xiao3 zi0 sui1 bu4 min3 ， gan3 xiao4 yi4 de2 yu2 。

## 注释

## 译文

## 赏析
