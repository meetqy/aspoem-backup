---
id: liu-zai-zai-yun-xie-he-zhang-qi-er
title: 再韻謝和章  其二
titlePinyin: zai4 yun4 xie4 he2 zhang1     qi2 er4
titleSlug: zai-yun-xie-he-zhang-qi-er
author: 劉宰
authorPinyin: liu2 zai3
authorSlug: liu-zai
dynasty: 宋
dynastyPinyin: song4
dynastySlug: song
tags: []
---

## 正文

- 公詩滄海生明月，草木光輝涯不竭。
- 僕如拙匠運斧斤，顔汗淋漓指流血。
- 心知短綆難汲深，拱把之木無繁陰。
- 風雅墮地幾千祀，牢落荒林鳴絡緯。
- 眼明紙上走虬龍，古錦囊中新奏功。
- 搜奇往往魑魅泣，窮高不礙天門重。
- 鵬飛羊角三萬里，筆勢翩翩有如此。
- 渠儂辟易虎負嵎，公獨從容禹行水。
- 端由萬卷胸中在，左右尋源無不會。
- 詩壇獨上四無人，烏兔驅車天倚蓋。
- 曹劉沈謝不支吾，陰何間隔孫山外。
- 池塘不夢春草青，愚生已分老田塍。
- 縣榻空煩禮徐穉，一笑相逢俄隔歲。
- 不辭入府異龐公，祇恐言詩非木賜。
- 朝來好語日邊傳，大惠寧許一州專。
- 詔書絡繹催朝天，紫薇帝庭領列仙。
- 釣船已入酒聖手，清風一枕無何有。
- 遮留當道擁車輪，尚能喚起隨邦人。

## 拼音

- gong1 shi1 cang1 hai3 sheng1 ming2 yue4 ， cao3 mu4 guang1 hui1 ya2 bu4 jie2 。
- pu2 ru2 zhuo1 jiang4 yun4 fu3 jin1 ， yan2 han4 lin2 li2 zhi3 liu2 xue4 。
- xin1 zhi1 duan3 geng3 nan2 ji2 shen1 ， gong3 ba3 zhi1 mu4 wu2 fan2 yin1 。
- feng1 ya3 duo4 di4 ji1 qian1 si4 ， lao2 luo4 huang1 lin2 ming2 luo4 wei3 。
- yan3 ming2 zhi3 shang4 zou3 qiu2 long2 ， gu3 jin3 nang2 zhong1 xin1 zou4 gong1 。
- sou1 qi2 wang3 wang3 chi1 mei4 qi4 ， qiong2 gao1 bu2 ai4 tian1 men2 zhong4 。
- peng2 fei1 yang2 jiao3 san1 wan4 li3 ， bi3 shi4 pian1 pian1 you3 ru2 ci3 。
- qu2 nong2 pi4 yi4 hu3 fu4 yu2 ， gong1 du2 cong2 rong2 yu3 xing2 shui3 。
- duan1 you2 wan4 juan4 xiong1 zhong1 zai4 ， zuo3 you4 xun2 yuan2 wu2 bu2 hui4 。
- shi1 tan2 du2 shang4 si4 wu2 ren2 ， wu1 tu4 qu1 ju1 tian1 yi3 gai4 。
- cao2 liu2 shen3 xie4 bu4 zhi1 wu2 ， yin1 he2 jian4 ge2 sun1 shan1 wai4 。
- chi2 tang2 bu2 meng4 chun1 cao3 qing1 ， yu2 sheng1 yi3 fen1 lao3 tian2 cheng2 。
- xian4 ta4 kong1 fan2 li3 xu2 zhi4 ， yi2 xiao4 xiang1 feng2 e2 ge2 sui4 。
- bu4 ci2 ru4 fu3 yi4 pang2 gong1 ， qi2 kong3 yan2 shi1 fei1 mu4 ci4 。
- chao2 lai2 hao3 yu3 ri4 bian1 chuan2 ， da4 hui4 ning2 xu1 yi4 zhou1 zhuan1 。
- zhao4 shu1 luo4 yi4 cui1 chao2 tian1 ， zi3 wei1 di4 ting2 ling3 lie4 xian1 。
- diao4 chuan2 yi3 ru4 jiu3 sheng4 shou3 ， qing1 feng1 yi4 zhen3 wu2 he2 you3 。
- zhe1 liu2 dang1 dao4 yong1 ju1 lun2 ， shang4 neng2 huan4 qi3 sui2 bang1 ren2 。

## 注释

## 译文

## 赏析
