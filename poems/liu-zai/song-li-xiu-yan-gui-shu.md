---
id: liu-zai-song-li-xiu-yan-gui-shu
title: 送李秀嵓歸蜀
titlePinyin: song4 li3 xiu4 yan2 gui1 shu3
titleSlug: song-li-xiu-yan-gui-shu
author: 劉宰
authorPinyin: liu2 zai3
authorSlug: liu-zai
dynasty: 宋
dynastyPinyin: song4
dynastySlug: song
tags: []
---

## 正文

- 平生秀嵓翁，嘉遯輕朝衣。
- 聖世重特招，趣駕不容違。
- 我豈匏瓜哉，先聖固所睎。
- 長江一萬里，舟行疾如飛。
- 東南盛人物，十九飫甘肥。
- 頗藉子公力，寧知伯玉非。
- 秀嵓曰異哉，我本起布韋。
- 豈比淮之水，東下雜於淝。
- 論奏了不阿，正直鬼神依。
- 讒言嗟止棘，曰歸詠采薇。
- 歲晏江濤平，雨雪從霏微。
- 懸知到家日，花竹遶山扉。

## 拼音

- ping2 sheng1 xiu4 yan2 weng1 ， jia1 dun4 qing1 chao2 yi1 。
- sheng4 shi4 zhong4 te4 zhao1 ， qu4 jia4 bu4 rong2 wei2 。
- wo3 qi3 pao2 gua1 zai1 ， xian1 sheng4 gu4 suo3 xi1 。
- chang2 jiang1 yi2 wan4 li3 ， zhou1 xing2 ji2 ru2 fei1 。
- dong1 nan2 sheng4 ren2 wu4 ， shi2 jiu3 yu4 gan1 fei2 。
- po1 jie4 zi3 gong1 li4 ， ning2 zhi1 bo2 yu4 fei1 。
- xiu4 yan2 yue1 yi4 zai1 ， wo3 ben3 qi3 bu4 wei2 。
- qi3 bi3 huai2 zhi1 shui3 ， dong1 xia4 za2 wu1 fei2 。
- lun4 zou4 le0 bu4 a1 ， zheng4 zhi2 gui3 shen2 yi1 。
- chan2 yan2 jie1 zhi3 ji2 ， yue1 gui1 yong3 cai3 wei1 。
- sui4 yan4 jiang1 tao1 ping2 ， yu3 xue3 cong2 fei1 wei1 。
- xuan2 zhi1 dao4 jia1 ri4 ， hua1 zhu2 rao4 shan1 fei1 。

## 注释

## 译文

## 赏析
