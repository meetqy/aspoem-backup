---
id: shi-xin-yue-xian-zi-zan-qi-yi
title: 蜆子贊  其一
titlePinyin: xian3 zi3 zan4     qi2 yi1
titleSlug: xian-zi-zan-qi-yi
author: 釋心月
authorPinyin: shi4 xin1 yue4
authorSlug: shi-xin-yue
dynasty: 宋
dynastyPinyin: song4
dynastySlug: song
tags: []
---

## 正文

- 師荒村古廟兮，人紺宇蓮宮。
- 師紙錢堆裏兮，人瓔珞聚中。
- 師撈 {丷 / 八} 摝蜆兮，人打鳳羅龍。
- 師鱣鮮枯槁兮，人玉食雍容。
- 師與人隠顯各異兮，卷舒一同。
- 爲華嚴之弟兮，不入華嚴保社。
- 爲洞山之子兮，不紹洞山門風。
- 欲遯其迹迹愈著，欲晦其名名愈崇。
- 夫能謹初護末，不沿他酒臺盤兮，人莫知師之所知。
- 師獨樂其樂，樂亦無窮。
- 果如是兮，安有今日。
- 持短尺以量虛空，磨淡墨以邈虛空者哉。

## 拼音

- shi1 huang1 cun1 gu3 miao4 xi1 ， ren2 gan4 yu3 lian2 gong1 。
- shi1 zhi3 qian2 dui1 li3 xi1 ， ren2 ying1 luo4 ju4 zhong1 。
- shi1 lao1  { ba1  /  ba1 }  lu4 xian3 xi1 ， ren2 da3 feng4 luo2 long2 。
- shi1 zhan1 xian1 ku1 gao3 xi1 ， ren2 yu4 shi2 yong1 rong2 。
- shi1 yu3 ren2 yin3 xian3 ge4 yi4 xi1 ， juan3 shu1 yi4 tong2 。
- wei2 hua2 yan2 zhi1 di4 xi1 ， bu2 ru4 hua2 yan2 bao3 she4 。
- wei2 dong4 shan1 zhi1 zi3 xi1 ， bu2 shao4 dong4 shan1 men2 feng1 。
- yu4 dun4 qi2 ji4 ji4 yu4 zhu4 ， yu4 hui4 qi2 ming2 ming2 yu4 chong2 。
- fu1 neng2 jin3 chu1 hu4 mo4 ， bu4 yan2 ta1 jiu3 tai2 pan2 xi1 ， ren2 mo4 zhi1 shi1 zhi1 suo3 zhi1 。
- shi1 du2 le4 qi2 le4 ， le4 yi4 wu2 qiong2 。
- guo3 ru2 shi4 xi1 ， an1 you3 jin1 ri4 。
- chi2 duan3 chi3 yi3 liang2 xu1 kong1 ， mo2 dan4 mo4 yi3 miao3 xu1 kong1 zhe3 zai1 。

## 注释

## 译文

## 赏析
