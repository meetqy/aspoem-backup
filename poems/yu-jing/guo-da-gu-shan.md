---
id: yu-jing-guo-da-gu-shan
title: 過大孤山
titlePinyin: guo4 da4 gu1 shan1
titleSlug: guo-da-gu-shan
author: 余靖
authorPinyin: yu2 jing4
authorSlug: yu-jing
dynasty: 宋
dynastyPinyin: song4
dynastySlug: song
tags: []
---

## 正文

- 有形天地分，設險山河壯。
- 孤山鎮南服，峨峨楚之望。
- 中立亡所倚，屹然怪其狀。
- 石嵾入春空，翠柱搘秋浪。
- 片時起雪痕，萬頃排霜杖。
- 噫氣專呼吸，橫流以溟漲。
- 行人多躁進，那解明得喪。
- 不顧風濤險，半就江魚葬。
- 挂席經其旁，往往乞靈貺。
- 遂因孤獨名，塑立輕盈像。
- 綽約姑射姿，夢魂巫峽想。
- 如何方面祠，終古承其妄。
- 五嶽視三公，降殺不過兩。
- 不然爲子男，何以通祀享。
- 四氣均分風，條融各有掌。
- 避其狂怒勢，亦可利攸往。
- 亭育天地心，憑險恣蕩漾。
- 正直鬼神德，非名奚獨饗。
- 不使悔吝侵，庶幾忠信仗。
- 在人不在神，勿爲虛稽顙。

## 拼音

- you3 xing2 tian1 di4 fen1 ， she4 xian3 shan1 he2 zhuang4 。
- gu1 shan1 zhen4 nan2 fu2 ， e2 e2 chu3 zhi1 wang4 。
- zhong1 li4 wang2 suo3 yi3 ， yi4 ran2 guai4 qi2 zhuang4 。
- shi2 cen1 ru4 chun1 kong1 ， cui4 zhu4 zhi1 qiu1 lang4 。
- pian4 shi2 qi3 xue3 hen2 ， wan4 qing3 pai2 shuang1 zhang4 。
- yi1 qi4 zhuan1 hu1 xi1 ， heng2 liu2 yi3 ming2 zhang3 。
- xing2 ren2 duo1 zao4 jin4 ， na4 jie3 ming2 de2 sang1 。
- bu2 gu4 feng1 tao1 xian3 ， ban4 jiu4 jiang1 yu2 zang4 。
- gua4 xi2 jing1 qi2 pang2 ， wang3 wang3 qi3 ling2 kuang4 。
- sui4 yin1 gu1 du2 ming2 ， su4 li4 qing1 ying2 xiang4 。
- chuo4 yue1 gu1 she4 zi1 ， meng4 hun2 wu1 xia2 xiang3 。
- ru2 he2 fang1 mian4 ci2 ， zhong1 gu3 cheng2 qi2 wang4 。
- wu3 yue4 shi4 san1 gong1 ， jiang4 sha1 bu2 guo4 liang3 。
- bu4 ran2 wei2 zi3 nan2 ， he2 yi3 tong1 si4 xiang3 。
- si4 qi4 jun1 fen1 feng1 ， tiao2 rong2 ge4 you3 zhang3 。
- bi4 qi2 kuang2 nu4 shi4 ， yi4 ke3 li4 you1 wang3 。
- ting2 yu4 tian1 di4 xin1 ， ping2 xian3 zi4 dang4 yang4 。
- zheng4 zhi2 gui3 shen2 de2 ， fei1 ming2 xi1 du2 xiang3 。
- bu4 shi3 hui3 lin4 qin1 ， shu4 ji1 zhong1 xin4 zhang4 。
- zai4 ren2 bu2 zai4 shen2 ， wu4 wei2 xu1 ji1 sang3 。

## 注释

## 译文

## 赏析
