---
id: yu-jing-he-bo-gong-zi-zao-xin-cha
title: 和伯恭自造新茶
titlePinyin: he2 bo2 gong1 zi4 zao4 xin1 cha2
titleSlug: he-bo-gong-zi-zao-xin-cha
author: 余靖
authorPinyin: yu2 jing4
authorSlug: yu-jing
dynasty: 宋
dynastyPinyin: song4
dynastySlug: song
tags: []
---

## 正文

- 郡庭無事即仙家，野圃栽成紫筍茶。
- 疏雨半晴回暖氣，輕雷初過得新芽。
- 烘褫精謹松齋靜，採擷縈迂澗路斜。
- 江水對煎萍彷彿，越甌新試雪交加。
- 一槍試焙春尤早，三盞搜腸句更加。
- 多謝彩牋貽雅貺，想資詩筆思無涯。

## 拼音

- jun4 ting2 wu2 shi4 ji2 xian1 jia1 ， ye3 pu3 zai1 cheng2 zi3 sun3 cha2 。
- shu1 yu3 ban4 qing2 hui2 nuan3 qi4 ， qing1 lei2 chu1 guo4 de2 xin1 ya2 。
- hong1 chi3 jing1 jin3 song1 zhai1 jing4 ， cai3 xie2 ying2 yu1 jian4 lu4 xie2 。
- jiang1 shui3 dui4 jian1 ping2 pang2 fu2 ， yue4 ou1 xin1 shi4 xue3 jiao1 jia1 。
- yi4 qiang1 shi4 bei4 chun1 you2 zao3 ， san1 zhan3 sou1 chang2 ju4 geng4 jia1 。
- duo1 xie4 cai3 jian1 yi2 ya3 kuang4 ， xiang3 zi1 shi1 bi3 si1 wu2 ya2 。

## 注释

## 译文

## 赏析
