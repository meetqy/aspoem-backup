---
id: yu-jing-you-shao-shi
title: 遊韶石
titlePinyin: you2 shao2 shi2
titleSlug: you-shao-shi
author: 余靖
authorPinyin: yu2 jing4
authorSlug: yu-jing
dynasty: 宋
dynastyPinyin: song4
dynastySlug: song
tags: []
---

## 正文

- 世務常喧囂，物外有真賞。
- 結友探勝槩，放情諧素想。
- 韶山南國鎮，靈蹤傳自曩。
- 雙闕倚天秀，一徑尋雲上。
- 長江遠縈带，衆巒疑負襁。
- 千里眇平視，萬形羅怪象。
- 日影避崑崙，鼇頭冠方丈。
- 青螺佛髻高，羣玉仙都敞。
- 霞城晴煜爚，桃溪春浩蕩。
- 仰攀霄漢近，俯瞰神魂怳。
- 澗深溜如織，巖虛動成響。
- 造化與真質，妙畫胡能倣。
- 賤子生海隅，逢辰辱朝奬。
- 靡成彝鼎勳，甘從丘壑往。
- 驚禽戀故林，困驥畏羈鞅。
- 茲遊得幽深，同懷樂清曠。
- 世言帝有虞，朔南聲教廣。
- 丹冥卜巡幸，翠華臨蒼莽。
- 簫韶曾此奏，鐘石無遺像。
- 但覺薰風存，翛然天籟爽。
- 姬公著治典，歷代所遵仗。
- 九野奠山川，萬靈通肸蠁。
- 醫閭與吳嶽，半列戎夷壤。
- 四時迎氣祠，猶煩禮官掌。
- 況乃祝融區，羣物資含養。
- 來儀威鳳居，樂育菁莪長。
- 膚寸起成霖，崇高一方仰。
- 躋之佐衡霍，無慙公侯享。

## 拼音

- shi4 wu4 chang2 xuan1 xiao1 ， wu4 wai4 you3 zhen1 shang3 。
- jie2 you3 tan4 sheng4 gai4 ， fang4 qing2 xie2 su4 xiang3 。
- shao2 shan1 nan2 guo2 zhen4 ， ling2 zong1 chuan2 zi4 nang3 。
- shuang1 que4 yi3 tian1 xiu4 ， yi2 jing4 xun2 yun2 shang4 。
- chang2 jiang1 yuan3 ying2 dai4 ， zhong4 luan2 yi2 fu4 qiang3 。
- qian1 li3 miao3 ping2 shi4 ， wan4 xing2 luo2 guai4 xiang4 。
- ri4 ying3 bi4 kun1 lun2 ， ao2 tou2 guan1 fang1 zhang4 。
- qing1 luo2 fo2 ji4 gao1 ， qun2 yu4 xian1 du1 chang3 。
- xia2 cheng2 qing2 yu4 yue4 ， tao2 xi1 chun1 hao4 dang4 。
- yang3 pan1 xiao1 han4 jin4 ， fu3 kan4 shen2 hun2 huang3 。
- jian4 shen1 liu1 ru2 zhi1 ， yan2 xu1 dong4 cheng2 xiang3 。
- zao4 hua4 yu3 zhen1 zhi4 ， miao4 hua4 hu2 neng2 fang3 。
- jian4 zi3 sheng1 hai3 yu2 ， feng2 chen2 ru3 chao2 jiang3 。
- mi2 cheng2 yi2 ding3 xun1 ， gan1 cong2 qiu1 he4 wang3 。
- jing1 qin2 lian4 gu4 lin2 ， kun4 ji4 wei4 ji1 yang1 。
- zi1 you2 de2 you1 shen1 ， tong2 huai2 le4 qing1 kuang4 。
- shi4 yan2 di4 you3 yu2 ， shuo4 nan2 sheng1 jiao4 guang3 。
- dan1 ming2 bu3 xun2 xing4 ， cui4 hua2 lin2 cang1 mang3 。
- xiao1 shao2 ceng2 ci3 zou4 ， zhong1 shi2 wu2 yi2 xiang4 。
- dan4 jue2 xun1 feng1 cun2 ， xiao1 ran2 tian1 lai4 shuang3 。
- ji1 gong1 zhu4 zhi4 dian3 ， li4 dai4 suo3 zun1 zhang4 。
- jiu3 ye3 dian4 shan1 chuan1 ， wan4 ling2 tong1 xi1 xiang3 。
- yi1 lü2 yu3 wu2 yue4 ， ban4 lie4 rong2 yi2 rang3 。
- si4 shi2 ying2 qi4 ci2 ， you2 fan2 li3 guan1 zhang3 。
- kuang4 nai3 zhu4 rong2 qu1 ， qun2 wu4 zi1 han2 yang3 。
- lai2 yi2 wei1 feng4 ju1 ， le4 yu4 jing1 e2 chang2 。
- fu1 cun4 qi3 cheng2 lin2 ， chong2 gao1 yi4 fang1 yang3 。
- ji1 zhi1 zuo3 heng2 huo4 ， wu2 can2 gong1 hou2 xiang3 。

## 注释

## 译文

## 赏析
