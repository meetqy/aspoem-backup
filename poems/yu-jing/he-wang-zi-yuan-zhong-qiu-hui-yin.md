---
id: yu-jing-he-wang-zi-yuan-zhong-qiu-hui-yin
title: 和王子元中秋會飲
titlePinyin: he2 wang2 zi3 yuan2 zhong1 qiu1 hui4 yin3
titleSlug: he-wang-zi-yuan-zhong-qiu-hui-yin
author: 余靖
authorPinyin: yu2 jing4
authorSlug: yu-jing
dynasty: 宋
dynastyPinyin: song4
dynastySlug: song
tags: []
---

## 正文

- 混元鼓橐四氣平，西商之氣爽且輕。
- 望舒按轡出東海，孤輪斲冰碾太清。
- 碧落坦夷輪不停，銀河浩蕩波無聲。
- 千家萬家調管絃，唯恐遊氛翳至明。
- 秋深夜永景澄霽，老兔不死穴青冥。
- 世間榮謝易反掌，得意難與良辰并。
- 我謫閑官歸故里，君承新渥來江城。
- 相逢並座敘離闊，把酒共見圓蟾生。
- 嫦娥耐閒不肯嫁，破鑑再合光熒熒。
- 白露乍零羣動息，浮雲一開萬目傾。
- 但知吟處罇前樂，勿問區區時世情。
- 高人洗耳讓天下，下士紾臂爭杯羹。
- 賢愚相遠九牛毛，寵辱去就何足驚。
- 醉鄉無關好遊處，勞生萬慮徒營營。

## 拼音

- hun4 yuan2 gu3 tuo2 si4 qi4 ping2 ， xi1 shang1 zhi1 qi4 shuang3 qie3 qing1 。
- wang4 shu1 an4 pei4 chu1 dong1 hai3 ， gu1 lun2 zhuo2 bing1 nian3 tai4 qing1 。
- bi4 luo4 tan3 yi2 lun2 bu4 ting2 ， yin2 he2 hao4 dang4 bo1 wu2 sheng1 。
- qian1 jia1 wan4 jia1 diao4 guan3 xian2 ， wei2 kong3 you2 fen1 yi4 zhi4 ming2 。
- qiu1 shen1 ye4 yong3 jing3 cheng2 ji4 ， lao3 tu4 bu4 si3 xue2 qing1 ming2 。
- shi4 jian4 rong2 xie4 yi4 fan3 zhang3 ， de2 yi4 nan2 yu3 liang2 chen2 bing4 。
- wo3 zhe2 xian2 guan1 gui1 gu4 li3 ， jun1 cheng2 xin1 wo4 lai2 jiang1 cheng2 。
- xiang1 feng2 bing4 zuo4 xu4 li2 kuo4 ， ba3 jiu3 gong4 jian4 yuan2 chan2 sheng1 。
- chang2 e2 nai4 xian2 bu4 ken3 jia4 ， po4 jian4 zai4 he2 guang1 ying2 ying2 。
- bai2 lu4 zha4 ling2 qun2 dong4 xi1 ， fu2 yun2 yi4 kai1 wan4 mu4 qing1 。
- dan4 zhi1 yin2 chu3 zun1 qian2 le4 ， wu4 wen4 qu1 qu1 shi2 shi4 qing2 。
- gao1 ren2 xi3 er3 rang4 tian1 xia4 ， xia4 shi4 tian3 bi4 zheng1 bei1 geng1 。
- xian2 yu2 xiang1 yuan3 jiu3 niu2 mao2 ， chong3 ru3 qu4 jiu4 he2 zu2 jing1 。
- zui4 xiang1 wu2 guan1 hao3 you2 chu3 ， lao2 sheng1 wan4 lü4 tu2 ying2 ying2 。

## 注释

## 译文

## 赏析
