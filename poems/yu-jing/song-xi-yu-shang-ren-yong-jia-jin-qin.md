---
id: yu-jing-song-xi-yu-shang-ren-yong-jia-jin-qin
title: 送希昱上人永嘉覲親
titlePinyin: song4 xi1 yu4 shang4 ren2 yong3 jia1 jin4 qin1
titleSlug: song-xi-yu-shang-ren-yong-jia-jin-qin
author: 余靖
authorPinyin: yu2 jing4
authorSlug: yu-jing
dynasty: 宋
dynastyPinyin: song4
dynastySlug: song
tags: []
---

## 正文

- 閶闔西風高，振錫吳門去。
- 三江碧浸天，惟持一杯渡。
- 敗葉梧桐秋，雲中永嘉樹。
- 借問何言歸，親齒桑榆暮。
- 再懷生育仁，聊爲馨潔具。
- 聆師金石詞，鄭重加欽慕。
- 陸梁原上獸，羣居先識母。
- 嗷嗷林中烏，歛翼受子哺。
- 云何蚩蚩輩，勝衣復能語。
- 口腹徒自豐，骨肉如行路。
- 師本談空人，浮雲無去住。
- 未出輪回身，歸心應有悟。
- 臨岐索贈言，愧乏雕章句。
- 願達採詩官，當令不孝懼。

## 拼音

- chang1 he2 xi1 feng1 gao1 ， zhen4 xi1 wu2 men2 qu4 。
- san1 jiang1 bi4 jin4 tian1 ， wei2 chi2 yi4 bei1 du4 。
- bai4 ye4 wu2 tong2 qiu1 ， yun2 zhong1 yong3 jia1 shu4 。
- jie4 wen4 he2 yan2 gui1 ， qin1 chi3 sang1 yu2 mu4 。
- zai4 huai2 sheng1 yu4 ren2 ， liao2 wei2 xin1 jie2 ju4 。
- ling2 shi1 jin1 shi2 ci2 ， zheng4 zhong4 jia1 qin1 mu4 。
- lu4 liang2 yuan2 shang4 shou4 ， qun2 ju1 xian1 shi2 mu3 。
- ao2 ao2 lin2 zhong1 wu1 ， lian3 yi4 shou4 zi3 bu3 。
- yun2 he2 chi1 chi1 bei4 ， sheng4 yi1 fu4 neng2 yu3 。
- kou3 fu4 tu2 zi4 feng1 ， gu3 rou4 ru2 xing2 lu4 。
- shi1 ben3 tan2 kong1 ren2 ， fu2 yun2 wu2 qu4 zhu4 。
- wei4 chu1 lun2 hui2 shen1 ， gui1 xin1 ying1 you3 wu4 。
- lin2 qi2 suo3 zeng4 yan2 ， kui4 fa2 diao1 zhang1 ju4 。
- yuan4 da2 cai3 shi1 guan1 ， dang1 ling4 bu2 xiao4 ju4 。

## 注释

## 译文

## 赏析
