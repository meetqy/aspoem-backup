---
id: yu-jing-song-men-shou-feng
title: 松門守風
titlePinyin: song1 men2 shou3 feng1
titleSlug: song-men-shou-feng
author: 余靖
authorPinyin: yu2 jing4
authorSlug: yu-jing
dynasty: 宋
dynastyPinyin: song4
dynastySlug: song
tags: []
---

## 正文

- 彭蠡古來險，湯湯貫侯衛。
- 源長雲共浮，望極天無際。
- 傳聞五月交，茲時一陰至。
- 颶風生海隅，餘力千里曀。
- 萬竅爭怒號，驚濤得狂勢。
- 涌恐楚山拔，聲疑夏鼎沸。
- 妖蜃吐濃烟，層臺誇壯麗。
- 奔雷鳴大車，連鼓聲粗厲。
- 豈誠陰陽爭，長憂天地閉。
- 孤舟一葉輕，飄如斿在綴。
- 所以泝沿人，未嘗貪既濟。
- 逆猶上坂丸，順比飛鴻翅。
- 直待浮雲收，乾坤廓然霽。
- 湖光百里平，波色連天翠。
- 然後榜蘭橈，以避蛟龍害。
- 進退甘遲留，克保無祇悔。
- 我願修身者，體此操舟態。
- 動靜惟時幾，畏慎存纖芥。
- 跬足雖平易，盡心防曖昧。
- 長如履險時，終身不危殆。

## 拼音

- peng2 li2 gu3 lai2 xian3 ， tang1 tang1 guan4 hou2 wei4 。
- yuan2 chang2 yun2 gong4 fu2 ， wang4 ji2 tian1 wu2 ji4 。
- chuan2 wen2 wu3 yue4 jiao1 ， zi1 shi2 yi4 yin1 zhi4 。
- ju4 feng1 sheng1 hai3 yu2 ， yu2 li4 qian1 li3 yi4 。
- wan4 qiao4 zheng1 nu4 hao4 ， jing1 tao1 de2 kuang2 shi4 。
- yong3 kong3 chu3 shan1 ba2 ， sheng1 yi2 xia4 ding3 fei4 。
- yao1 shen4 tu3 nong2 yan1 ， ceng2 tai2 kua1 zhuang4 li2 。
- ben1 lei2 ming2 da4 ju1 ， lian2 gu3 sheng1 cu1 li4 。
- qi3 cheng2 yin1 yang2 zheng1 ， chang2 you1 tian1 di4 bi4 。
- gu1 zhou1 yi2 ye4 qing1 ， piao1 ru2 you2 zai4 zhui4 。
- suo3 yi3 su4 yan2 ren2 ， wei4 chang2 tan1 ji4 ji4 。
- ni4 you2 shang4 ban3 wan2 ， shun4 bi3 fei1 hong2 chi4 。
- zhi2 dai4 fu2 yun2 shou1 ， qian2 kun1 kuo4 ran2 ji4 。
- hu2 guang1 bai3 li3 ping2 ， bo1 se4 lian2 tian1 cui4 。
- ran2 hou4 bang3 lan2 rao2 ， yi3 bi4 jiao1 long2 hai4 。
- jin4 tui4 gan1 chi2 liu2 ， ke4 bao3 wu2 qi2 hui3 。
- wo3 yuan4 xiu1 shen1 zhe3 ， ti3 ci3 cao1 zhou1 tai4 。
- dong4 jing4 wei2 shi2 ji1 ， wei4 shen4 cun2 xian1 jie4 。
- kui3 zu2 sui1 ping2 yi4 ， jin4 xin1 fang2 ai4 mei4 。
- chang2 ru2 lü3 xian3 shi2 ， zhong1 shen1 bu4 wei1 dai4 。

## 注释

## 译文

## 赏析
