---
id: pan-xing-si-xiao-yao-ting
title: 逍遥亭
titlePinyin: xiao1 yao2 ting2
titleSlug: xiao-yao-ting
author: 潘興嗣
authorPinyin: pan1 xing1 si4
authorSlug: pan-xing-si
dynasty: 宋
dynastyPinyin: song4
dynastySlug: song
tags: []
---

## 正文

- 作亭名逍遥，此理誠不虛。
- 寬於一天下，原憲惟桑樞。
- 况我卜清曠，風雨庇有餘。
- 方池容瀲灧，小徑足縈迂。
- 花木頗窈窕，松筠亦扶疏。
- 鳴蛙送鼓吹，好鳥來笙竽。
- 可琴亦可咏，可飲亦可娛。
- 盤雖無下筯，賓食亦有魚。
- 恢論或申旦，隠几忘移晡。
- 困來展足眠，醉倒從人扶。
- 率爾但付暢，因煩而領無。
- 鄴侯三萬軸，方朔五車書。
- 棄置復棄置，任自相賢愚。
- 無妨吾逍遥，此樂誠何如。

## 拼音

- zuo4 ting2 ming2 xiao1 yao2 ， ci3 li3 cheng2 bu4 xu1 。
- kuan1 wu1 yi4 tian1 xia4 ， yuan2 xian4 wei2 sang1 shu1 。
- kuang4 wo3 bu3 qing1 kuang4 ， feng1 yu3 bi4 you3 yu2 。
- fang1 chi2 rong2 lian4 yan4 ， xiao3 jing4 zu2 ying2 yu1 。
- hua1 mu4 po1 yao3 tiao3 ， song1 yun2 yi4 fu2 shu1 。
- ming2 wa1 song4 gu3 chui1 ， hao3 niao3 lai2 sheng1 yu2 。
- ke3 qin2 yi4 ke3 yong3 ， ke3 yin3 yi4 ke3 yu2 。
- pan2 sui1 wu2 xia4 zhu4 ， bin1 shi2 yi4 you3 yu2 。
- hui1 lun4 huo4 shen1 dan4 ， yin3 ji3 wang4 yi2 bu1 。
- kun4 lai2 zhan3 zu2 mian2 ， zui4 dao3 cong2 ren2 fu2 。
- lü4 er3 dan4 fu4 chang4 ， yin1 fan2 er2 ling3 wu2 。
- ye4 hou2 san1 wan4 zhou2 ， fang1 shuo4 wu3 ju1 shu1 。
- qi4 zhi4 fu4 qi4 zhi4 ， ren4 zi4 xiang1 xian2 yu2 。
- wu2 fang2 wu2 xiao1 yao2 ， ci3 le4 cheng2 he2 ru2 。

## 注释

## 译文

## 赏析
