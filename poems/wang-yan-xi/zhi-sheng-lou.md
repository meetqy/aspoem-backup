---
id: wang-yan-xi-zhi-sheng-lou
title: 制勝樓
titlePinyin: zhi4 sheng4 lou2
titleSlug: zhi-sheng-lou
author: 王延禧
authorPinyin: wang2 yan2 xi3
authorSlug: wang-yan-xi
dynasty: 宋
dynastyPinyin: song4
dynastySlug: song
tags: []
---

## 正文

- 夔子城新築，長江便作壕。
- 欲兼諸面敵，故起北樓高。
- 即舊基仍峻，因時力不勞。
- 青天纔咫尺，翠壁似週遭。
- 近照東西瀼，遙分上下牢。
- 百蠻歸指掌，三峽見秋毫。
- 帝道方無外，皇威到不毛。
- 三鉤閑夜鎖，八陣縱春邀。
- 守土慚非稱，提兵亦繆叨。
- 經營皆使指，備豫本戎韜。
- 功乏爲山助，名加制勝褒。
- 登臨欲吟咤，深愧杜陵豪。

## 拼音

- kui2 zi3 cheng2 xin1 zhu4 ， chang2 jiang1 bian4 zuo4 hao2 。
- yu4 jian1 zhu1 mian4 di2 ， gu4 qi3 bei3 lou2 gao1 。
- ji2 jiu4 ji1 reng2 jun4 ， yin1 shi2 li4 bu4 lao2 。
- qing1 tian1 cai2 zhi3 chi3 ， cui4 bi4 si4 zhou1 zao1 。
- jin4 zhao4 dong1 xi1 rang2 ， yao2 fen1 shang4 xia4 lao2 。
- bai3 man2 gui1 zhi3 zhang3 ， san1 xia2 jian4 qiu1 hao2 。
- di4 dao4 fang1 wu2 wai4 ， huang2 wei1 dao4 bu4 mao2 。
- san1 gou1 xian2 ye4 suo3 ， ba1 zhen4 zong4 chun1 yao1 。
- shou3 tu3 can2 fei1 cheng1 ， ti2 bing1 yi4 mou2 dao1 。
- jing1 ying2 jie1 shi3 zhi3 ， bei4 yu4 ben3 rong2 tao1 。
- gong1 fa2 wei2 shan1 zhu4 ， ming2 jia1 zhi4 sheng4 bao1 。
- deng1 lin2 yu4 yin2 zha4 ， shen1 kui4 du4 ling2 hao2 。

## 注释

## 译文

## 赏析
