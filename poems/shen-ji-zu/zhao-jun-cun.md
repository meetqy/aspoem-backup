---
id: shen-ji-zu-zhao-jun-cun
title: 昭君村
titlePinyin: zhao1 jun1 cun1
titleSlug: zhao-jun-cun
author: 沈繼祖
authorPinyin: shen3 ji4 zu3
authorSlug: shen-ji-zu
dynasty: 宋
dynastyPinyin: song4
dynastySlug: song
tags: []
---

## 正文

- 黄沙漫空天一色，漠北陰山斷行跡。
- 明妃辭漢適單于，委骨胡沙無來日。
- 心事欲向琵琶傳，天荒地老何人識。
- 胡鴈經年去會還，漢月幾夜圓復缺。
- 鴈飛那解寄音塵，月明不管人愁絕。
- 冢上千年不改青，怨入邊風與羌笛。
- 誰爲君王設此謀，縱殺畫工果何益。
- 至今猶使昭君村，有女炙面殊不惜。
- 漢已無策唐效之，公主淪棄豺狼域。
- 何不設備禦狂胡，人言仲舒計已疏。
- 不以女色媚穹廬，聖宋之德千古無。

## 拼音

- huang2 sha1 man4 kong1 tian1 yi2 se4 ， mo4 bei3 yin1 shan1 duan4 xing2 ji4 。
- ming2 fei1 ci2 han4 shi4 dan1 yu2 ， wei3 gu3 hu2 sha1 wu2 lai2 ri4 。
- xin1 shi4 yu4 xiang4 pi2 pa0 chuan2 ， tian1 huang1 di4 lao3 he2 ren2 shi2 。
- hu2 yan4 jing1 nian2 qu4 hui4 huan2 ， han4 yue4 ji1 ye4 yuan2 fu4 que1 。
- yan4 fei1 na4 jie3 ji4 yin1 chen2 ， yue4 ming2 bu4 guan3 ren2 chou2 jue2 。
- zhong3 shang4 qian1 nian2 bu4 gai3 qing1 ， yuan4 ru4 bian1 feng1 yu3 qiang1 di2 。
- shui2 wei2 jun1 wang2 she4 ci3 mou2 ， zong4 sha1 hua4 gong1 guo3 he2 yi4 。
- zhi4 jin1 you2 shi3 zhao1 jun1 cun1 ， you3 nü3 zhi4 mian4 shu1 bu4 xi1 。
- han4 yi3 wu2 ce4 tang2 xiao4 zhi1 ， gong1 zhu3 lun2 qi4 chai2 lang2 yu4 。
- he2 bu2 she4 bei4 yu4 kuang2 hu2 ， ren2 yan2 zhong4 shu1 ji4 yi3 shu1 。
- bu4 yi3 nü3 se4 mei4 qiong2 lu2 ， sheng4 song4 zhi1 de2 qian1 gu3 wu2 。

## 注释

## 译文

## 赏析
