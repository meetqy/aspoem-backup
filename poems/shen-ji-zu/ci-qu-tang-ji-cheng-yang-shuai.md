---
id: shen-ji-zu-ci-qu-tang-ji-cheng-yang-shuai
title: 次瞿塘寄呈楊帥
titlePinyin: ci4 qu2 tang2 ji4 cheng2 yang2 shuai4
titleSlug: ci-qu-tang-ji-cheng-yang-shuai
author: 沈繼祖
authorPinyin: shen3 ji4 zu3
authorSlug: shen-ji-zu
dynasty: 宋
dynastyPinyin: song4
dynastySlug: song
tags: []
---

## 正文

- 轉柁邊樓隔夕陽，竹枝歌斷送飛航。
- 敢同計事追韓信，每辱揚鞭問葛彊。
- 鴈影入江三峽冷，猿音呼月五更長。
- 功名歲晚貂裘弊，歸鬢應憐已點霜。

## 拼音

- zhuan3 tuo2 bian1 lou2 ge2 xi1 yang2 ， zhu2 zhi1 ge1 duan4 song4 fei1 hang2 。
- gan3 tong2 ji4 shi4 zhui1 han2 xin4 ， mei3 ru3 yang2 bian1 wen4 ge3 qiang2 。
- yan4 ying3 ru4 jiang1 san1 xia2 leng3 ， yuan2 yin1 hu1 yue4 wu3 geng1 chang2 。
- gong1 ming2 sui4 wan3 diao1 qiu2 bi4 ， gui1 bin4 ying1 lian2 yi3 dian3 shuang1 。

## 注释

## 译文

## 赏析
