---
id: shen-ji-zu-he-huang-shu-wan-you-xi-hu-yun
title: 和黄叔萬游西湖韻
titlePinyin: he2 huang2 shu1 wan4 you2 xi1 hu2 yun4
titleSlug: he-huang-shu-wan-you-xi-hu-yun
author: 沈繼祖
authorPinyin: shen3 ji4 zu3
authorSlug: shen-ji-zu
dynasty: 宋
dynastyPinyin: song4
dynastySlug: song
tags: []
---

## 正文

- 城西去天纔尺五，遡游從之不脩阻。
- 西湖春水漲舊痕，葡萄盎盎浮春醑。
- 魚成隊陣影虛游，禽呼友朋聲樂與。
- 船行是處有佳趣，芳草和煙迷斷浦。
- 小橋曲徑通深幽，疑在閬風與玄圃。
- 花飛猶有半粧在，柳長尚作畫眉嫵。
- 酒中之仙僅八人，把盃誰是湖山主。
- 樓臺倒影俯清漪，密樹摇風翠交舞。
- 妙處政自落筆難，安得君房妙言語。
- 只將劇飲餞殘春，一醉忘形到爾汝。
- 黄香可人招不來，雲煙落紙英詞吐。
- 三年與君巴峽游，至今詩名播西土。
- 金華不生有嫡孫，一時紙貴人爭覩。
- 維莫之春作茲游，絕憶蘇仙賦東武。
- 從今風月三千篇，要掃冰溪九萬楮。
- 芰荷立水更重游，當戒行厨治尊俎。

## 拼音

- cheng2 xi1 qu4 tian1 cai2 chi3 wu3 ， su4 you2 cong2 zhi1 bu4 xiu1 zu3 。
- xi1 hu2 chun1 shui3 zhang3 jiu4 hen2 ， pu2 tao0 ang4 ang4 fu2 chun1 xu3 。
- yu2 cheng2 dui4 zhen4 ying3 xu1 you2 ， qin2 hu1 you3 peng2 sheng1 le4 yu3 。
- chuan2 xing2 shi4 chu3 you3 jia1 qu4 ， fang1 cao3 he2 yan1 mi2 duan4 pu3 。
- xiao3 qiao2 qu3 jing4 tong1 shen1 you1 ， yi2 zai4 lang4 feng1 yu3 xuan2 pu3 。
- hua1 fei1 you2 you3 ban4 zhuang1 zai4 ， liu3 chang2 shang4 zuo4 hua4 mei2 wu3 。
- jiu3 zhong1 zhi1 xian1 jin3 ba1 ren2 ， ba3 bei1 shui2 shi4 hu2 shan1 zhu3 。
- lou2 tai2 dao4 ying3 fu3 qing1 yi1 ， mi4 shu4 yao2 feng1 cui4 jiao1 wu3 。
- miao4 chu3 zheng4 zi4 luo4 bi3 nan2 ， an1 de2 jun1 fang2 miao4 yan2 yu3 。
- zhi1 jiang1 ju4 yin3 jian4 can2 chun1 ， yi2 zui4 wang4 xing2 dao4 er3 ru3 。
- huang2 xiang1 ke3 ren2 zhao1 bu4 lai2 ， yun2 yan1 luo4 zhi3 ying1 ci2 tu3 。
- san1 nian2 yu3 jun1 ba1 xia2 you2 ， zhi4 jin1 shi1 ming2 bo1 xi1 tu3 。
- jin1 hua2 bu4 sheng1 you3 di2 sun1 ， yi4 shi2 zhi3 gui4 ren2 zheng1 du3 。
- wei2 mo4 zhi1 chun1 zuo4 zi1 you2 ， jue2 yi4 su1 xian1 fu4 dong1 wu3 。
- cong2 jin1 feng1 yue4 san1 qian1 pian1 ， yao4 sao3 bing1 xi1 jiu3 wan4 chu3 。
- ji4 he2 li4 shui3 geng4 chong2 you2 ， dang1 jie4 xing2 chu2 zhi4 zun1 zu3 。

## 注释

## 译文

## 赏析
