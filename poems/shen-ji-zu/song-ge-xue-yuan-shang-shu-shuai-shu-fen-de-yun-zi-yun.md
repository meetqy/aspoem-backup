---
id: shen-ji-zu-song-ge-xue-yuan-shang-shu-shuai-shu-fen-de-yun-zi-yun
title: 送閣學袁尚書帥蜀分得雲字韻
titlePinyin: song4 ge2 xue2 yuan2 shang4 shu1 shuai4 shu3 fen1 de0 yun2 zi4 yun4
titleSlug: song-ge-xue-yuan-shang-shu-shuai-shu-fen-de-yun-zi-yun
author: 沈繼祖
authorPinyin: shen3 ji4 zu3
authorSlug: shen-ji-zu
dynasty: 宋
dynastyPinyin: song4
dynastySlug: song
tags: []
---

## 正文

- 秋郊時出祖，秋盡不餘分。
- 西湖貯秋色，護日浮輕雲。
- 煌煌元戎乘，行旃駐河濆。
- 璧水官僚多，飛蓋凝祥氛。
- 坐間皆詩流，觴詠更紛紜。
- 司成風騷將，詩壇推冠軍。
- 分韻召衆作，號令聽鼓鼖。
- 古詩重送別，今當超前聞。
- 偉哉益州牧，學奧窮典墳。
- 知略輳上前，一洗凡馬群。
- 久著侍臣冠，獻納趨朝昕。
- 全蜀謀帥重，臨遣上意勤。
- 惟先撫摩術，可策恢復勳。
- 大讎竟未復，以周事夷獯。
- 蜀民貧已甚，苛取猶絲棼。
- 公施活國手，如拯溺救焚。
- 未省錦城樂，侈靡徒紛紛。
- 行看清獻歸，以道佐吾君。
- 百壺致飲餞，寧復惜醉醺。
- 蜀都雖可賦，於公何足云。
- 諸葛有盛心，獨得之河汾。
- 贈言吾豈敢，此意渺無垠。
- 抑使後來者，有感於斯文。

## 拼音

- qiu1 jiao1 shi2 chu1 zu3 ， qiu1 jin4 bu4 yu2 fen1 。
- xi1 hu2 zhu4 qiu1 se4 ， hu4 ri4 fu2 qing1 yun2 。
- huang2 huang2 yuan2 rong2 cheng2 ， xing2 zhan1 zhu4 he2 pen1 。
- bi4 shui3 guan1 liao2 duo1 ， fei1 gai4 ning2 xiang2 fen1 。
- zuo4 jian4 jie1 shi1 liu2 ， shang1 yong3 geng4 fen1 yun2 。
- si1 cheng2 feng1 sao1 jiang1 ， shi1 tan2 tui1 guan1 jun1 。
- fen1 yun4 zhao4 zhong4 zuo4 ， hao4 ling4 ting1 gu3 fen2 。
- gu3 shi1 zhong4 song4 bie2 ， jin1 dang1 chao1 qian2 wen2 。
- wei3 zai1 yi4 zhou1 mu4 ， xue2 ao4 qiong2 dian3 fen2 。
- zhi1 lüe4 cou4 shang4 qian2 ， yi4 xi3 fan2 ma3 qun2 。
- jiu3 zhu4 shi4 chen2 guan1 ， xian4 na4 qu1 chao2 xin1 。
- quan2 shu3 mou2 shuai4 zhong4 ， lin2 qian3 shang4 yi4 qin2 。
- wei2 xian1 fu3 mo2 shu4 ， ke3 ce4 hui1 fu4 xun1 。
- da4 chou2 jing4 wei4 fu4 ， yi3 zhou1 shi4 yi2 xun1 。
- shu3 min2 pin2 yi3 shen4 ， ke1 qu3 you2 si1 fen2 。
- gong1 shi1 huo2 guo2 shou3 ， ru2 zheng3 ni4 jiu4 fen2 。
- wei4 sheng3 jin3 cheng2 le4 ， chi3 mi2 tu2 fen1 fen1 。
- xing2 kan4 qing1 xian4 gui1 ， yi3 dao4 zuo3 wu2 jun1 。
- bai3 hu2 zhi4 yin3 jian4 ， ning2 fu4 xi1 zui4 xun1 。
- shu3 du1 sui1 ke3 fu4 ， wu1 gong1 he2 zu2 yun2 。
- zhu1 ge3 you3 sheng4 xin1 ， du2 de2 zhi1 he2 fen2 。
- zeng4 yan2 wu2 qi3 gan3 ， ci3 yi4 miao3 wu2 yin2 。
- yi4 shi3 hou4 lai2 zhe3 ， you3 gan3 wu1 si1 wen2 。

## 注释

## 译文

## 赏析
