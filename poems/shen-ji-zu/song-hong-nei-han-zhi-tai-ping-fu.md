---
id: shen-ji-zu-song-hong-nei-han-zhi-tai-ping-fu
title: 送洪內翰知太平府
titlePinyin: song4 hong2 nei4 han4 zhi1 tai4 ping2 fu3
titleSlug: song-hong-nei-han-zhi-tai-ping-fu
author: 沈繼祖
authorPinyin: shen3 ji4 zu3
authorSlug: shen-ji-zu
dynasty: 宋
dynastyPinyin: song4
dynastySlug: song
tags: []
---

## 正文

- 文章有正派，此派公獨傳。
- 中絕僅如綫，鸞膠真續弦。
- 自有科舉累，吾道幾棄捐。
- 相挻入茫昧，一律爭談玄。
- 誰洗新學腸，少愈自聖顛。
- 斯文日琢喪，未喪關諸天。
- 上帝實惠顧，爲時生此賢。
- 高文破崖岸，天地發大全。
- 論事似陸贄，實錄如史遷。
- 緒餘寄吟詠，直追風雅篇。
- 根本於丘軻，道德其淵源。
- 如奏清廟瑟，三歎遺音存。
- 如聞陽春曲，和者奚寡焉。
- 公昔在西掖，絲綸代王言。
- 胥吏俱腕脫，思湧驚飛泉。
- 玉堂久揮翰，夜席屢爲前。
- 禁中得頗牧，可但詞采專。
- 草書招贊普，傳檄定幽燕。
- 欲清塞北塵，自許素志堅。
- 經綸天下手，繪像期凌煙。
- 異論忽矛盾，去國何翩然。
- 申伯宣輔相，有時于蕃宣。
- 帆錦落天東，寒色與江連。
- 雪意聚忽散，鴈字整復偏。
- 行行采石江，斗酒酹謫僊。
- 古來文士貴，寵數極異恩。
- 金井沃醉面，落筆動至尊。
- 願言投譖者，以雪千載冤。
- 偉哉扶靴氣，寧復事拘攣。
- 異世儻同調，一繫五湖船。

## 拼音

- wen2 zhang1 you3 zheng4 pai4 ， ci3 pai4 gong1 du2 chuan2 。
- zhong1 jue2 jin3 ru2 xian4 ， luan2 jiao1 zhen1 xu4 xian2 。
- zi4 you3 ke1 ju3 lei4 ， wu2 dao4 ji1 qi4 juan1 。
- xiang1 shan1 ru4 mang2 mei4 ， yi2 lü4 zheng1 tan2 xuan2 。
- shui2 xi3 xin1 xue2 chang2 ， shao3 yu4 zi4 sheng4 dian1 。
- si1 wen2 ri4 zhuo2 sang1 ， wei4 sang1 guan1 zhu1 tian1 。
- shang4 di4 shi2 hui4 gu4 ， wei2 shi2 sheng1 ci3 xian2 。
- gao1 wen2 po4 ya2 an4 ， tian1 di4 fa1 da4 quan2 。
- lun4 shi4 si4 lu4 zhi4 ， shi2 lu4 ru2 shi3 qian1 。
- xu4 yu2 ji4 yin2 yong3 ， zhi2 zhui1 feng1 ya3 pian1 。
- gen1 ben3 wu1 qiu1 ke1 ， dao4 de2 qi2 yuan1 yuan2 。
- ru2 zou4 qing1 miao4 se4 ， san1 tan4 yi2 yin1 cun2 。
- ru2 wen2 yang2 chun1 qu3 ， he2 zhe3 xi1 gua3 yan1 。
- gong1 xi1 zai4 xi1 ye4 ， si1 lun2 dai4 wang2 yan2 。
- xu1 li4 ju4 wan4 tuo1 ， si1 yong3 jing1 fei1 quan2 。
- yu4 tang2 jiu3 hui1 han4 ， ye4 xi2 lü3 wei2 qian2 。
- jin4 zhong1 de2 po1 mu4 ， ke3 dan4 ci2 cai3 zhuan1 。
- cao3 shu1 zhao1 zan4 pu3 ， chuan2 xi2 ding4 you1 yan1 。
- yu4 qing1 sai4 bei3 chen2 ， zi4 xu1 su4 zhi4 jian1 。
- jing1 lun2 tian1 xia4 shou3 ， hui4 xiang4 qi1 ling2 yan1 。
- yi4 lun4 hu1 mao2 dun4 ， qu4 guo2 he2 pian1 ran2 。
- shen1 bo2 xuan1 fu3 xiang1 ， you3 shi2 yu2 fan1 xuan1 。
- fan1 jin3 luo4 tian1 dong1 ， han2 se4 yu3 jiang1 lian2 。
- xue3 yi4 ju4 hu1 san4 ， yan4 zi4 zheng3 fu4 pian1 。
- hang2 hang2 cai3 shi2 jiang1 ， dou4 jiu3 lei4 zhe2 xian1 。
- gu3 lai2 wen2 shi4 gui4 ， chong3 shu4 ji2 yi4 en1 。
- jin1 jing3 wo4 zui4 mian4 ， luo4 bi3 dong4 zhi4 zun1 。
- yuan4 yan2 tou2 zen4 zhe3 ， yi3 xue3 qian1 zai4 yuan1 。
- wei3 zai1 fu2 xue1 qi4 ， ning2 fu4 shi4 ju1 luan2 。
- yi4 shi4 tang3 tong2 diao4 ， yi2 xi4 wu3 hu2 chuan2 。

## 注释

## 译文

## 赏析
