---
id: he-gao-qi-tai-shan
title: 七臺山
titlePinyin: qi1 tai2 shan1
titleSlug: qi-tai-shan
author: 何鎬
authorPinyin: he2 gao3
authorSlug: he-gao
dynasty: 宋
dynastyPinyin: song4
dynastySlug: song
tags: []
---

## 正文

- 一上青雲梯，杖藜披素襟。
- 追隨同聲客，不作殊方音。
- 過雨飛重泉，積煙昏茂林。
- 疊嶂杳峭崿，竦峰起嶇嶔。
- 仰闞天門開，俯窺地戶深。
- 丹壑收暝色，絳霞結幕輕。
- 天空抗高館，嵐散凌孤岑。
- 滄海飛赤舄，疎林散黄金。
- 彷彿天仙來，逍遥上帝臨。
- 雷電屢興滅，日月相深沈。
- 遐討挹元氣，冥搜清道心。

## 拼音

- yi2 shang4 qing1 yun2 ti1 ， zhang4 li2 pi1 su4 jin1 。
- zhui1 sui2 tong2 sheng1 ke4 ， bu2 zuo4 shu1 fang1 yin1 。
- guo4 yu3 fei1 zhong4 quan2 ， ji1 yan1 hun1 mao4 lin2 。
- die2 zhang4 yao3 qiao4 e4 ， song3 feng1 qi3 qu1 qin1 。
- yang3 kan4 tian1 men2 kai1 ， fu3 kui1 di4 hu4 shen1 。
- dan1 he4 shou1 ming2 se4 ， jiang4 xia2 jie2 mu4 qing1 。
- tian1 kong1 kang4 gao1 guan3 ， lan2 san4 ling2 gu1 cen2 。
- cang1 hai3 fei1 chi4 xi4 ， shu1 lin2 san4 huang2 jin1 。
- pang2 fu2 tian1 xian1 lai2 ， xiao1 yao2 shang4 di4 lin2 。
- lei2 dian4 lü3 xing1 mie4 ， ri4 yue4 xiang4 shen1 shen3 。
- xia2 tao3 yi4 yuan2 qi4 ， ming2 sou1 qing1 dao4 xin1 。

## 注释

## 译文

## 赏析
