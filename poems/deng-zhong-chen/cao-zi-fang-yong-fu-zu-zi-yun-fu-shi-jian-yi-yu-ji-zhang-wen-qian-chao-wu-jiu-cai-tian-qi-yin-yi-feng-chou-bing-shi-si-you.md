---
id: deng-zhong-chen-cao-zi-fang-yong-fu-zu-zi-yun-fu-shi-jian-yi-yu-ji-zhang-wen-qian-chao-wu-jiu-cai-tian-qi-yin-yi-feng-chou-bing-shi-si-you
title: 曹子方用釜俎字韻賦詩見遺予洎張文潛晁無咎蔡天啓因以奉酬并示四友
titlePinyin: cao2 zi3 fang1 yong4 fu3 zu3 zi4 yun4 fu4 shi1 jian4 yi2 yu3 ji4 zhang1 wen2 qian2 chao2 wu2 jiu4 cai4 tian1 qi3 yin1 yi3 feng4 chou2 bing4 shi4 si4 you3
titleSlug: cao-zi-fang-yong-fu-zu-zi-yun-fu-shi-jian-yi-yu-ji-zhang-wen-qian-chao-wu-jiu-cai-tian-qi-yin-yi-feng-chou-bing-shi-si-you
author: 鄧忠臣
authorPinyin: deng4 zhong1 chen2
authorSlug: deng-zhong-chen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 長愛陳思詠萁釜，幾年不見徂南土。
- 朅來相逢翰墨場，夜窗共聽空堦雨。
- 躍馬蔡卿能齧肥，好書張侯期飲乳。
- 晁令知從博士遷，智囊不厭傳經苦。
- 於兹邂逅如夙契，睠我劬勞勤晤語。
- 詩成乍變龍虎文，筆落更驚鸞鳯舞。
- 我將隱遁山林姿，公等整頓乾坤户。
- 分同斥鷃搶榆枋，難伴犧牛登鼎俎。

## 拼音

- chang2 ai4 chen2 si1 yong3 qi2 fu3 ， ji1 nian2 bu2 jian4 cu2 nan2 tu3 。
- qie4 lai2 xiang1 feng2 han4 mo4 chang3 ， ye4 chuang1 gong4 ting1 kong1 jie1 yu3 。
- yue4 ma3 cai4 qing1 neng2 nie4 fei2 ， hao3 shu1 zhang1 hou2 qi1 yin3 ru3 。
- chao2 ling4 zhi1 cong2 bo2 shi4 qian1 ， zhi4 nang2 bu2 yan4 chuan2 jing1 ku3 。
- wu1 zi1 xie4 hou4 ru2 su4 qi4 ， juan4 wo3 qu2 lao2 qin2 wu4 yu3 。
- shi1 cheng2 zha4 bian4 long2 hu3 wen2 ， bi3 luo4 geng4 jing1 luan2 feng4 wu3 。
- wo3 jiang1 yin3 dun4 shan1 lin2 zi1 ， gong1 deng3 zheng3 dun4 qian2 kun1 hu4 。
- fen1 tong2 chi4 yan4 qiang1 yu2 fang1 ， nan2 ban4 xi1 niu2 deng1 ding3 zu3 。

## 注释

## 译文

## 赏析
