---
id: deng-zhong-chen-chu-fu-da-yu-xi-cheng-wu-jiu-si-shou-qi-er
title: 初伏大雨戲呈無咎四首  其二
titlePinyin: chu1 fu2 da4 yu3 xi4 cheng2 wu2 jiu4 si4 shou3     qi2 er4
titleSlug: chu-fu-da-yu-xi-cheng-wu-jiu-si-shou-qi-er
author: 鄧忠臣
authorPinyin: deng4 zhong1 chen2
authorSlug: deng-zhong-chen
dynasty: 宋
dynastyPinyin: song4
dynastySlug: song
tags: []
---

## 正文

- 汗流龜趺如炊釜，蜉蝣飛空蟻運土。
- 眼看纎雲上太清，曾不崇朝八荒雨。
- 金柔火老旱太甚，咀嚼冰雪如餳乳。
- 豐隆列缺及時來，蒼生解除焦焚苦。
- 張侯不辭茅屋漏，倚柱長吟可人語。
- 愛君豪猛爲君和，撫劍悲歌終起舞。
- 南城酒壚醅新潑，不獨黄公當門户。
- 滿酤鴟夷極懽酌，細摘園蔬供鼎爼。

## 拼音

- han4 liu2 gui1 fu1 ru2 chui1 fu3 ， fu2 you2 fei1 kong1 yi3 yun4 tu3 。
- yan3 kan4 xian1 yun2 shang4 tai4 qing1 ， ceng2 bu4 chong2 chao2 ba1 huang1 yu3 。
- jin1 rou2 huo3 lao3 han4 tai4 shen4 ， ju3 jue2 bing1 xue3 ru2 xing2 ru3 。
- feng1 long2 lie4 que1 ji2 shi2 lai2 ， cang1 sheng1 jie3 chu2 jiao1 fen2 ku3 。
- zhang1 hou2 bu4 ci2 mao2 wu1 lou4 ， yi3 zhu4 chang2 yin2 ke3 ren2 yu3 。
- ai4 jun1 hao2 meng3 wei2 jun1 he2 ， fu3 jian4 bei1 ge1 zhong1 qi3 wu3 。
- nan2 cheng2 jiu3 lu2 pei1 xin1 po1 ， bu4 du2 huang2 gong1 dang1 men2 hu4 。
- man3 gu1 chi1 yi2 ji2 huan1 zhuo2 ， xi4 zhai1 yuan2 shu1 gong4 ding3 zu3 。

## 注释

## 译文

## 赏析
