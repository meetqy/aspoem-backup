---
id: deng-zhong-chen-jing-ci-wu-jiu-lai-yun-shu-xie-su-huai-jian-cheng-wen-qian-tian-qi-bo-shi-zhong-yuan
title: 敬次無咎來韻抒寫素懷兼呈文潛天啟伯時仲遠
titlePinyin: jing4 ci4 wu2 jiu4 lai2 yun4 shu1 xie3 su4 huai2 jian1 cheng2 wen2 qian2 tian1 qi3 bo2 shi2 zhong4 yuan3
titleSlug: jing-ci-wu-jiu-lai-yun-shu-xie-su-huai-jian-cheng-wen-qian-tian-qi-bo-shi-zhong-yuan
author: 鄧忠臣
authorPinyin: deng4 zhong1 chen2
authorSlug: deng-zhong-chen
dynasty: 宋
dynastyPinyin: song4
dynastySlug: song
tags: []
---

## 正文

- 梁宋吳楚各異方，交情一契不相忘。
- 况乃顔色瓊枝芳，石渠金馬從諸郎。
- 我從瀟湘煙水長，江湖飫見山色蒼。
- 扣舷弄月浩歌狂，朅來濫吹崇賢堂。
- 儲胥乍駭緑沉槍，擊鼓震礱庸蜀羌。
- 爰居受饗謀非臧，悔辭卑飛斑竹崗。
- 終日獺祭書繞床，故山秋菊英可糧。
- 西風夢掛南斗旁，翠蚪絳螭交首驤。
- 坐看樓闕照天隍，壯心鬱律軍騰裝。
- 弢弓卧甲氣不揚，揮斤欲斵？人亡。
- 劍價倚待風胡償，雲間邂逅得智囊。
- 洞庭鈞天奏帝鄉，慷慨奮激萬夫行。
- 天路滅没飛驌驦，張侯同聲羽應商。
- 蓬萊方丈屋連房，海口瀾翻議百王。
- 太乙下照青藜光，要我挾槧弄鉛黄。
- 四庫顛倒翻芸香，蔡卿有來安西凉。
- 慨慕玉闗歸獻觴，同官李柳並翺翔。
- 鸞和節奏聲央央，誰其力薦慰所望。
- 九閽白日無雪霜，垂光虹霓急草章。
- 沉冥清遠雨蜀莊，人間勢利本不忙。
- 麒麟鸑鷟國珍祥，每恨官隔西掖墻。
- 可使簸揚挹酒漿，不似箕斗名虛張。

## 拼音

- liang2 song4 wu2 chu3 ge4 yi4 fang1 ， jiao1 qing0 yi2 qi4 bu4 xiang1 wang4 。
- kuang4 nai3 yan2 se4 qiong2 zhi1 fang1 ， shi2 qu2 jin1 ma3 cong2 zhu1 lang2 。
- wo3 cong2 xiao1 xiang1 yan1 shui3 chang2 ， jiang1 hu2 yu4 jian4 shan1 se4 cang1 。
- kou4 xian2 nong4 yue4 hao4 ge1 kuang2 ， qie4 lai2 lan4 chui1 chong2 xian2 tang2 。
- chu3 xu1 zha4 hai4 lü4 chen2 qiang1 ， ji1 gu3 zhen4 long2 yong1 shu3 qiang1 。
- yuan2 ju1 shou4 xiang3 mou2 fei1 zang1 ， hui3 ci2 bei1 fei1 ban1 zhu2 gang3 。
- zhong1 ri4 ta3 ji4 shu1 rao4 chuang2 ， gu4 shan1 qiu1 ju2 ying1 ke3 liang2 。
- xi1 feng1 meng4 gua4 nan2 dou3 pang2 ， cui4 dou3 jiang4 chi1 jiao1 shou3 xiang1 。
- zuo4 kan4 lou2 que4 zhao4 tian1 huang2 ， zhuang4 xin1 yu4 lü4 jun1 teng2 zhuang1 。
- tao1 gong1 wo4 jia3 qi4 bu4 yang2 ， hui1 jin1 yu4 zhuo2 ？ ren2 wang2 。
- jian4 jia4 yi3 dai4 feng1 hu2 chang2 ， yun2 jian4 xie4 hou4 de2 zhi4 nang2 。
- dong4 ting2 jun1 tian1 zou4 di4 xiang1 ， kang1 kai3 fen4 ji1 wan4 fu1 xing2 。
- tian1 lu4 mie4 mei2 fei1 su4 shuang1 ， zhang1 hou2 tong2 sheng1 yu3 ying1 shang1 。
- peng2 lai2 fang1 zhang4 wu1 lian2 fang2 ， hai3 kou3 lan2 fan1 yi4 bai3 wang2 。
- tai4 yi3 xia4 zhao4 qing1 li2 guang1 ， yao4 wo3 xie2 qian4 nong4 qian1 huang2 。
- si4 ku4 dian1 dao3 fan1 yun2 xiang1 ， cai4 qing1 you3 lai2 an1 xi1 liang2 。
- kai3 mu4 yu4 guan1 gui1 xian4 shang1 ， tong2 guan1 li3 liu3 bing4 ao2 xiang2 。
- luan2 he2 jie2 zou4 sheng1 yang1 yang1 ， shui2 qi2 li4 jian4 wei4 suo3 wang4 。
- jiu3 hun1 bai2 ri4 wu2 xue3 shuang1 ， chui2 guang1 hong2 ni2 ji2 cao3 zhang1 。
- chen2 ming2 qing1 yuan3 yu3 shu3 zhuang1 ， ren2 jian4 shi4 li4 ben3 bu4 mang2 。
- qi2 lin2 yue4 zhuo2 guo2 zhen1 xiang2 ， mei3 hen4 guan1 ge2 xi1 ye4 qiang2 。
- ke3 shi3 bo4 yang2 yi4 jiu3 jiang1 ， bu2 si4 ji1 dou3 ming2 xu1 zhang1 。

## 注释

## 译文

## 赏析
