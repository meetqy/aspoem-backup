---
id: deng-zhong-chen-kao-jiao-tong-wen-guan-xi-zeng-zi-fang-jian-cheng-wen-qian
title: 考校同文館戲贈子方兼呈文潛
titlePinyin: kao3 jiao4 tong2 wen2 guan3 xi4 zeng4 zi3 fang1 jian1 cheng2 wen2 qian2
titleSlug: kao-jiao-tong-wen-guan-xi-zeng-zi-fang-jian-cheng-wen-qian
author: 鄧忠臣
authorPinyin: deng4 zhong1 chen2
authorSlug: deng-zhong-chen
dynasty: 宋
dynastyPinyin: song4
dynastySlug: song
tags: []
---

## 正文

- 五年坎壈哀南方，江湖魏闕兩相忘。
- 洞蘿巖桂搴孤芳，月潭風渚儔漁郎。
- 單閼孟夏草木長，望都樓觀鬱蒼蒼。
- 誰令焚芰辭楚狂，復來上君白玉堂。
- 黄門戟曜羽林槍，未央引籍班氐羌。
- 雲屯錦縛馬斯臧，大官日膳瓊爲粮。
- 追隨威鳯鳴南岡，豈敢偃息復在床。
- 投鈴歸休下殿傍，衞士傳詔來如驤。
- 館閶闔外西城隍，書槖迫遽不及裝。
- 籲俊士集要言揚，得弓勿問何人亡。
- 趙璧既入秦城償，頴脱喜見錐出囊。
- 同人于野不擇鄉，峨峨羽翮整顔行。
- 王閑玉勒皆驌驦，伯喈懷贖望金商。
- 魁梧奇偉值文房，家令數術應帝王。
- 三英粲粲日爭光，我輒與之較雌黄。
- 芳菲滿室蘭生香，坐堂月久秋氣凉。
- 將軍思歸歌撫觴，倚梧目送雁南翔。
- 想見葭菼水中央，洞庭河漢遥相望。
- 香楓葉老赤染霜，感慨少日七步章。
- 長安城西約鄭莊，牽率不往有底忙。
- 人生可意乃吉祥，快馬劃過小苑墻。
- 入門爛醉銀瓶漿，秦箏趙瑟喜高張。

## 拼音

- wu3 nian2 kan3 lan3 ai1 nan2 fang1 ， jiang1 hu2 wei4 que4 liang3 xiang1 wang4 。
- dong4 luo2 yan2 gui4 qian1 gu1 fang1 ， yue4 tan2 feng1 zhu3 chou2 yu2 lang2 。
- dan1 e4 meng4 xia4 cao3 mu4 chang2 ， wang4 dou1 lou2 guan1 yu4 cang1 cang1 。
- shui2 ling4 fen2 ji4 ci2 chu3 kuang2 ， fu4 lai2 shang4 jun1 bai2 yu4 tang2 。
- huang2 men2 ji3 yao4 yu3 lin2 qiang1 ， wei4 yang1 yin3 ji2 ban1 di1 qiang1 。
- yun2 tun2 jin3 fu4 ma3 si1 zang1 ， da4 guan1 ri4 shan4 qiong2 wei2 liang2 。
- zhui1 sui2 wei1 feng4 ming2 nan2 gang1 ， qi3 gan3 yan3 xi1 fu4 zai4 chuang2 。
- tou2 ling2 gui1 xiu1 xia4 dian4 bang4 ， wei4 shi4 chuan2 zhao4 lai2 ru2 xiang1 。
- guan3 chang1 he2 wai4 xi1 cheng2 huang2 ， shu1 tuo2 po4 ju4 bu4 ji2 zhuang1 。
- yu4 jun4 shi4 ji2 yao4 yan2 yang2 ， de2 gong1 wu4 wen4 he2 ren2 wang2 。
- zhao4 bi4 ji4 ru4 qin2 cheng2 chang2 ， ying3 tuo1 xi3 jian4 zhui1 chu1 nang2 。
- tong2 ren2 yu2 ye3 bu4 ze2 xiang1 ， e2 e2 yu3 he2 zheng3 yan2 xing2 。
- wang2 xian2 yu4 le4 jie1 su4 shuang1 ， bo2 jie1 huai2 shu2 wang4 jin1 shang1 。
- kui2 wu0 qi2 wei3 zhi2 wen2 fang2 ， jia1 ling4 shu4 shu4 ying1 di4 wang2 。
- san1 ying1 can4 can4 ri4 zheng1 guang1 ， wo3 zhe2 yu3 zhi1 jiao4 ci2 huang2 。
- fang1 fei1 man3 shi4 lan2 sheng1 xiang1 ， zuo4 tang2 yue4 jiu3 qiu1 qi4 liang2 。
- jiang1 jun1 si1 gui1 ge1 fu3 shang1 ， yi3 wu2 mu4 song4 yan4 nan2 xiang2 。
- xiang3 jian4 jia1 tan3 shui3 zhong1 yang1 ， dong4 ting2 he2 han4 yao2 xiang1 wang4 。
- xiang1 feng1 ye4 lao3 chi4 ran3 shuang1 ， gan3 kai3 shao3 ri4 qi1 bu4 zhang1 。
- chang2 an1 cheng2 xi1 yue1 zheng4 zhuang1 ， qian1 lü4 bu4 wang3 you3 di3 mang2 。
- ren2 sheng1 ke3 yi4 nai3 ji2 xiang2 ， kuai4 ma3 hua2 guo4 xiao3 yuan4 qiang2 。
- ru4 men2 lan4 zui4 yin2 ping2 jiang1 ， qin2 zheng1 zhao4 se4 xi3 gao1 zhang1 。

## 注释

## 译文

## 赏析
