---
id: hu-rong-mo-chi
title: 墨池
titlePinyin: mo4 chi2
titleSlug: mo-chi
author: 胡融
authorPinyin: hu2 rong2
authorSlug: hu-rong
dynasty: 宋
dynastyPinyin: song4
dynastySlug: song
tags: []
---

## 正文

- 吾聞逸少筆，人手銛如戈。
- 結廬在華頂，鑿池派天河。
- 書將鬼汗寫，墨遣神手磨。
- 掞藻卧白雲，禿兔堆成坡。
- 臨池日月遠，素流變玄波。
- 咨嗟撫遺蹟，寒猨啼薜蘿。
- 搏壁尋瘞鶴，入洞求換鵞。
- 長松落青蔭，石巘空摩挲。

## 拼音

- wu2 wen2 yi4 shao3 bi3 ， ren2 shou3 xian1 ru2 ge1 。
- jie2 lu2 zai4 hua2 ding3 ， zao2 chi2 pai4 tian1 he2 。
- shu1 jiang1 gui3 han4 xie3 ， mo4 qian3 shen2 shou3 mo2 。
- yan4 zao3 wo4 bai2 yun2 ， tu1 tu4 dui1 cheng2 po1 。
- lin2 chi2 ri4 yue4 yuan3 ， su4 liu2 bian4 xuan2 bo1 。
- zi1 jie1 fu3 yi2 ji4 ， han2 yuan2 ti2 bi4 luo2 。
- bo2 bi4 xun2 yi4 he4 ， ru4 dong4 qiu2 huan4 e2 。
- chang2 song1 luo4 qing1 yin1 ， shi2 yan3 kong1 mo2 suo1 。

## 注释

## 译文

## 赏析
