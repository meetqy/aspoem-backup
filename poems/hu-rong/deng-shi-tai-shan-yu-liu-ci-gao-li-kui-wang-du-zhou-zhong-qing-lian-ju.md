---
id: hu-rong-deng-shi-tai-shan-yu-liu-ci-gao-li-kui-wang-du-zhou-zhong-qing-lian-ju
title: 登石臺山與劉次皋李揆王度周仲卿聯句
titlePinyin: deng1 shi2 tai2 shan1 yu3 liu2 ci4 gao1 li3 kui2 wang2 du4 zhou1 zhong4 qing1 lian2 ju4
titleSlug: deng-shi-tai-shan-yu-liu-ci-gao-li-kui-wang-du-zhou-zhong-qing-lian-ju
author: 胡融
authorPinyin: hu2 rong2
authorSlug: hu-rong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 璇臺插中天，乾坤發端倪。
- 荆榛夾險道，自古誰攀躋。
- 嘉予二三友，乘興同杖藜。
- 行行陟其巔，一遊手自携。
- 上摩白兔宮，下躡青雲梯。
- 傲晲羣動間，太倉米一稊。
- 俯瞰萬家邑，戶牖開蜜脾。
- 羣巒盡東騖，駛若萬驥馳。
- 馬秦忽破碎，象島尤瑰琦。
- 杜鵑狀雄尊，白鯉波連漪。
- 視城橫朱鳥，秀連秋水湄。
- 崟崟摘星嶺，上可捫南箕。
- 羽人煉丹丘，迄今有遺基。
- 維西控桐柏，巖壑爭獻奇。
- 鴈蕩直括蒼，勢自金庭□。
- 奔雷三十六，趕起龍鳳姿。
- 繼北際四明，塢嶴非人窺。
- 天門何蕩蕩，香巖獨嵬嵬。
- 帽峰冠朝霞，髻山染夕霏。
- 眼闊浮世狹，身高衆山低。
- 清遊慨俗子，險語驚山魑。
- 持盃迭獻酬，磨石共鎸題。
- 短李才調逸，手力拔象犀。
- 髯胡詩之豪，鼻息干雲霓。
- 閒雅推王子，皎然霞外期。
- 劉君一癯仙，胸中無町畦。
- 周節萬夫敵，猛將聞鼓聲。
- 或倦而憇石，或勇而臨涯。
- 或袖手冥搜，或抵掌滑稽。
- 或倚松盤桓，或望雲慘悽。
- 矯矯出籠鶴，卑卑在樊籬。
- 靜躁各異物，物情無不齊。
- 來塗逢野嫗，問我何所知。
- 自言石出世，曾夢金仙栖。
- 獻歲買官酒，登山酹地祇。
- 君今契我夢，從此開山蹊。
- 彼嫗尚爾耳，我曹焉已而。
- 他年五君咏，永勒茲山陲。

## 拼音

- xuan2 tai2 cha1 zhong1 tian1 ， qian2 kun1 fa1 duan1 ni2 。
- jing1 zhen1 jia1 xian3 dao4 ， zi4 gu3 shui2 pan1 ji1 。
- jia1 yu3 er4 san1 you3 ， cheng2 xing1 tong2 zhang4 li2 。
- hang2 hang2 zhi4 qi2 dian1 ， yi4 you2 shou3 zi4 xie2 。
- shang4 mo2 bai2 tu4 gong1 ， xia4 nie4 qing1 yun2 ti1 。
- ao4 ni3 qun2 dong4 jian4 ， tai4 cang1 mi3 yi4 ti2 。
- fu3 kan4 wan4 jia1 yi4 ， hu4 you3 kai1 mi4 pi2 。
- qun2 luan2 jin4 dong1 wu4 ， shi3 ruo4 wan4 ji4 chi2 。
- ma3 qin2 hu1 po4 sui4 ， xiang4 dao3 you2 gui1 qi2 。
- du4 jian1 zhuang4 xiong2 zun1 ， bai2 li3 bo1 lian2 yi1 。
- shi4 cheng2 heng2 zhu1 niao3 ， xiu4 lian2 qiu1 shui3 mei2 。
- yin2 yin2 zhai1 xing1 ling3 ， shang4 ke3 men2 nan2 ji1 。
- yu3 ren2 lian4 dan1 qiu1 ， qi4 jin1 you3 yi2 ji1 。
- wei2 xi1 kong4 tong2 bai3 ， yan2 he4 zheng1 xian4 qi2 。
- yan4 dang4 zhi2 kuo4 cang1 ， shi4 zi4 jin1 ting2 □。
- ben1 lei2 san1 shi2 liu4 ， gan3 qi3 long2 feng4 zi1 。
- ji4 bei3 ji4 si4 ming2 ， wu4 ao4 fei1 ren2 kui1 。
- tian1 men2 he2 dang4 dang4 ， xiang1 yan2 du2 wei2 wei2 。
- mao4 feng1 guan1 chao2 xia2 ， ji4 shan1 ran3 xi1 fei1 。
- yan3 kuo4 fu2 shi4 xia2 ， shen1 gao1 zhong4 shan1 di1 。
- qing1 you2 kai3 su2 zi3 ， xian3 yu3 jing1 shan1 chi1 。
- chi2 bei1 die2 xian4 chou2 ， mo2 shi2 gong4 juan1 ti2 。
- duan3 li3 cai2 diao4 yi4 ， shou3 li4 ba2 xiang4 xi1 。
- ran2 hu2 shi1 zhi1 hao2 ， bi2 xi1 gan1 yun2 ni2 。
- xian2 ya3 tui1 wang2 zi3 ， jiao3 ran2 xia2 wai4 qi1 。
- liu2 jun1 yi4 qu2 xian1 ， xiong1 zhong1 wu2 ting3 qi2 。
- zhou1 jie2 wan4 fu1 di2 ， meng3 jiang1 wen2 gu3 sheng1 。
- huo4 juan4 er2 qi4 shi2 ， huo4 yong3 er2 lin2 ya2 。
- huo4 xiu4 shou3 ming2 sou1 ， huo4 di3 zhang3 hua2 ji1 。
- huo4 yi3 song1 pan2 huan2 ， huo4 wang4 yun2 can3 qi1 。
- jiao3 jiao3 chu1 long2 he4 ， bei1 bei1 zai4 fan2 li2 。
- jing4 zao4 ge4 yi4 wu4 ， wu4 qing2 wu2 bu4 qi2 。
- lai2 tu2 feng2 ye3 yu4 ， wen4 wo3 he2 suo3 zhi1 。
- zi4 yan2 shi2 chu1 shi4 ， ceng2 meng4 jin1 xian1 qi1 。
- xian4 sui4 mai3 guan1 jiu3 ， deng1 shan1 lei4 di4 qi2 。
- jun1 jin1 qi4 wo3 meng4 ， cong2 ci3 kai1 shan1 qi1 。
- bi3 yu4 shang4 er3 er3 ， wo3 cao2 yan1 yi3 er2 。
- ta1 nian2 wu3 jun1 yong3 ， yong3 le4 zi1 shan1 chui2 。

## 注释

## 译文

## 赏析
