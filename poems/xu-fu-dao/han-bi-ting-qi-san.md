---
id: xu-fu-dao-han-bi-ting-qi-san
title: 涵碧亭  其三
titlePinyin: han2 bi4 ting2     qi2 san1
titleSlug: han-bi-ting-qi-san
author: 許復道
authorPinyin: xu1 fu4 dao4
authorSlug: xu-fu-dao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 沿途聽潺湲，蒙茸冒沙石。
- 誰知此山下，千里在咫尺。
- 潭潭光明宮，皎皎心印宅。
- 石細泉自香，水凈林逾碧。
- 太清無潛鱗，至弱而能力。
- 玉龍出蒼峽，威勇壯莫敵。
- 風雨填空來，萬夫助推激。
- 座中起波濤，足下殷霹靂。
- 我來縱雄觀，神意了莫逆。
- 心鏡浄表裏，坐久萬籟息。
- 悠然到平淡，渙若春冰釋。
- 棲遲羅書記，想像劉賓客。
- 勝緣在山閒，每至忽有得。
- 何以謝山靈，作詩慰岑寂。

## 拼音

- yan2 tu2 ting1 chan2 yuan2 ， meng2 rong2 mao4 sha1 shi2 。
- shui2 zhi1 ci3 shan1 xia4 ， qian1 li3 zai4 zhi3 chi3 。
- tan2 tan2 guang1 ming2 gong1 ， jiao3 jiao3 xin1 yin4 zhai2 。
- shi2 xi4 quan2 zi4 xiang1 ， shui3 jing4 lin2 yu2 bi4 。
- tai4 qing1 wu2 qian2 lin2 ， zhi4 ruo4 er2 neng2 li4 。
- yu4 long2 chu1 cang1 xia2 ， wei1 yong3 zhuang4 mo4 di2 。
- feng1 yu3 tian2 kong4 lai2 ， wan4 fu1 zhu4 tui1 ji1 。
- zuo4 zhong1 qi3 bo1 tao1 ， zu2 xia4 yin1 pi1 li4 。
- wo3 lai2 zong4 xiong2 guan1 ， shen2 yi4 le0 mo4 ni4 。
- xin1 jing4 jing4 biao3 li3 ， zuo4 jiu3 wan4 lai4 xi1 。
- you1 ran2 dao4 ping2 dan4 ， huan4 ruo4 chun1 bing1 shi4 。
- qi1 chi2 luo2 shu1 ji4 ， xiang3 xiang4 liu2 bin1 ke4 。
- sheng4 yuan2 zai4 shan1 xian2 ， mei3 zhi4 hu1 you3 de2 。
- he2 yi3 xie4 shan1 ling2 ， zuo4 shi1 wei4 cen2 ji4 。

## 注释

## 译文

## 赏析
