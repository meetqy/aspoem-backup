---
id: ci-jue-shu-miao-yuan-ta-yuan-zhang-dao-zhe-wu-bi-shu-da-dong-men-wai-you-miao-yuan-ta-yuan-seng-ming-xing-qin-su-xing-zhang-shi-ren-yi-qi-jing-wu-xiu-xing-yin-wei-zhi-dao-zhe
title: 書妙圓塔院張道者屋壁（蜀大東門外有妙圓塔院，僧名行勤，俗姓張氏，人以其精於修行，因謂之道者。）
titlePinyin: shu1 miao4 yuan2 ta3 yuan4 zhang1 dao4 zhe3 wu1 bi4 （ shu3 da4 dong1 men2 wai4 you3 miao4 yuan2 ta3 yuan4 ， seng1 ming2 xing2 qin2 ， su2 xing4 zhang1 shi4 ， ren2 yi3 qi2 jing1 wu1 xiu1 xing2 ， yin1 wei4 zhi1 dao4 zhe3 。 ）
titleSlug: shu-miao-yuan-ta-yuan-zhang-dao-zhe-wu-bi-shu-da-dong-men-wai-you-miao-yuan-ta-yuan-seng-ming-xing-qin-su-xing-zhang-shi-ren-yi-qi-jing-wu-xiu-xing-yin-wei-zhi-dao-zhe
author: 慈覺
authorPinyin: ci2 jue2
authorSlug: ci-jue
dynasty: 唐
dynastyPinyin: tang2
dynastySlug: tang
tags: []
---

## 正文

- 成都有一張道者，五十年來住村野。
- 祇將淡薄作家風，未省承迎相苟且。
- 南地禪宗盡偏參，西蜀叢林遊已罷。
- 深知大藏是解粘，不把三乘定真假。
- 張道者，傍沙溪，居蘭若，草作衣裳茅作舍。
- 活計生涯一物無，免被外人來借借。
- 寅齋午睡樂咍咍，檀越供須都不謝。
- 沿身不直五分銅，一句玄玄豈論價。
- 張道者，貌古神清不可畫。
- 鶴性雲情本自然，生死無心全不怕。
- 縱逢刼火未爲災，暗裏龍蛇應歎訝。
- 張道者，不說禪，不答話，蓋爲人心難誘化。
- 盡奔名利謾馳驅，個個何曾有般若。
- 分明與說速休心，供家卻道也爛也。
- 張道者，不聚徒，甚脫灑，不結遠公白蓮社。
- 心似秋潭月一輪，何用聲名播天下。
- （《茅亭客話》三）。

## 拼音

- cheng2 du1 you3 yi4 zhang1 dao4 zhe3 ， wu3 shi2 nian2 lai2 zhu4 cun1 ye3 。
- qi2 jiang1 dan4 bo2 zuo4 jia1 feng1 ， wei4 sheng3 cheng2 ying2 xiang1 gou3 qie3 。
- nan2 di4 shan4 zong1 jin4 pian1 can1 ， xi1 shu3 cong2 lin2 you2 yi3 ba4 。
- shen1 zhi1 da4 zang4 shi4 jie3 nian2 ， bu4 ba3 san1 cheng2 ding4 zhen1 jia3 。
- zhang1 dao4 zhe3 ， bang4 sha1 xi1 ， ju1 lan2 ruo4 ， cao3 zuo4 yi1 shang0 mao2 zuo4 she4 。
- huo2 ji4 sheng1 ya2 yi2 wu4 wu2 ， mian3 bei4 wai4 ren2 lai2 jie4 jie4 。
- yin2 zhai1 wu3 shui4 le4 hai1 hai1 ， tan2 yue4 gong4 xu1 dou1 bu2 xie4 。
- yan2 shen1 bu4 zhi2 wu3 fen1 tong2 ， yi2 ju4 xuan2 xuan2 qi3 lun4 jia4 。
- zhang1 dao4 zhe3 ， mao4 gu3 shen2 qing1 bu4 ke3 hua4 。
- he4 xing4 yun2 qing2 ben3 zi4 ran2 ， sheng1 si3 wu2 xin1 quan2 bu2 pa4 。
- zong4 feng2 jie2 huo3 wei4 wei2 zai1 ， an4 li3 long2 she2 ying1 tan4 ya4 。
- zhang1 dao4 zhe3 ， bu4 shuo1 shan4 ， bu4 da2 hua4 ， gai4 wei2 ren2 xin1 nan2 you4 hua4 。
- jin4 ben1 ming2 li4 man2 chi2 qu1 ， ge4 ge4 he2 ceng2 you3 bo1 re3 。
- fen1 ming2 yu3 shuo1 su4 xiu1 xin1 ， gong4 jia1 que4 dao4 ye3 lan4 ye3 。
- zhang1 dao4 zhe3 ， bu2 ju4 tu2 ， shen4 tuo1 sa3 ， bu4 jie2 yuan3 gong1 bai2 lian2 she4 。
- xin1 si4 qiu1 tan2 yue4 yi1 lun2 ， he2 yong4 sheng1 ming2 bo1 tian1 xia4 。
- （《 mao2 ting2 ke4 hua4 》 san1 ）。

## 注释

## 译文

## 赏析
