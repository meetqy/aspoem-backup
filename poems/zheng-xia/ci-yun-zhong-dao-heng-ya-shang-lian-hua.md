---
id: zheng-xia-ci-yun-zhong-dao-heng-ya-shang-lian-hua
title: 次韻种道行衙賞蓮花
titlePinyin: ci4 yun4 zhong3 dao4 heng0 ya2 shang3 lian2 hua1
titleSlug: ci-yun-zhong-dao-heng-ya-shang-lian-hua
author: 鄭俠
authorPinyin: zheng4 xia2
authorSlug: zheng-xia
dynasty: 宋
dynastyPinyin: song4
dynastySlug: song
tags: []
---

## 正文

- 城中勢利如聚蛙，聒聒鼓閙窮兩衙。
- 忽聞携樽命真賞，如見地涌金蓮花。
- 况兹危亭跨高爽，極目四顧窮天涯。
- 紅蕖繚遶幾數畝，盛粧翠蓋相撐拏。
- 輿肩不換足已到，咫尺異彼窮幽遐。
- 居之自可換凡骨，不必飲露餐朝霞。
- 堂堂露衢不户牖，非此非彼無追賒。
- 幸時有酒共酩酊，不爾一啜先春茶。
- 楸枰小小較勝負，往往笑語成讙譁。
- 歸来清風恐飄帽，月影已向西樓斜。
- 長舒兩脚就枕簟，一覺已聽清晨笳。

## 拼音

- cheng2 zhong1 shi4 li4 ru2 ju4 wa1 ， guo1 guo1 gu3 nao4 qiong2 liang3 ya2 。
- hu1 wen2 xie2 zun1 ming4 zhen1 shang3 ， ru2 jian4 di4 yong3 jin1 lian2 hua1 。
- kuang4 zi1 wei1 ting2 kua4 gao1 shuang3 ， ji2 mu4 si4 gu4 qiong2 tian1 ya2 。
- hong2 qu2 liao2 rao4 ji1 shu4 mu3 ， sheng4 zhuang1 cui4 gai4 xiang1 cheng1 na2 。
- yu2 jian1 bu2 huan4 zu2 yi3 dao4 ， zhi3 chi3 yi4 bi3 qiong2 you1 xia2 。
- ju1 zhi1 zi4 ke3 huan4 fan2 gu3 ， bu2 bi4 yin3 lu4 can1 zhao1 xia2 。
- tang2 tang2 lu4 qu2 bu2 hu4 you3 ， fei1 ci3 fei1 bi3 wu2 zhui1 she1 。
- xing4 shi2 you3 jiu3 gong4 ming3 ding3 ， bu4 er3 yi2 chuo4 xian1 chun1 cha2 。
- qiu1 ping2 xiao3 xiao3 jiao4 sheng4 fu4 ， wang3 wang3 xiao4 yu3 cheng2 huan1 hua2 。
- gui1 lai2 qing1 feng1 kong3 piao1 mao4 ， yue4 ying3 yi3 xiang4 xi1 lou2 xie2 。
- chang2 shu1 liang3 jiao3 jiu4 zhen3 dian4 ， yi4 jue2 yi3 ting1 qing1 chen2 jia1 。

## 注释

## 译文

## 赏析
