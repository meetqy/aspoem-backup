---
id: zheng-xia-liu-huan-zhu-chao-shi-zhong-ping-zhong-na-guan-zhe-ci-zeng-yi-shi
title: 六鐶助潮士鍾平仲納官輙辭贈以詩
titlePinyin: liu4 huan2 zhu4 chao2 shi4 zhong1 ping2 zhong4 na4 guan1 zhe2 ci2 zeng4 yi3 shi1
titleSlug: liu-huan-zhu-chao-shi-zhong-ping-zhong-na-guan-zhe-ci-zeng-yi-shi
author: 鄭俠
authorPinyin: zheng4 xia2
authorSlug: zheng-xia
dynasty: 唐
dynastyPinyin: tang2
dynastySlug: tang
tags: [] 
---

## 正文

- 掲陽繁富州，鍾子閈城閈。
- 怡然保清操，不與世俗換。
- 豪家富廪庾，鼠雀嫌陳爛。
- 鍾子無田園，斗糴供晡旦。
- 甲第闢公門，奴僮立如雁。
- 鍾子無使令，其子供靧盥。
- 無妻備組紃，無婢奉炊爨。
- 市屋十數椽，廛商是隣畔。
- 暝陰滋蠧蝕，飛屑落几案。
- 炎蒸鬰不通，揮扇尚流汗。
- 絃誦不輟音，學海窮瀰漫。
- 文章有星斗，胸臆藏璀璨。
- 何殊盛衣冠，而坐於塗炭。
- 下藥百十包，蟲腐皆逾半。
- 經年無人顧，蛛網潜滋蔓。
- 苦李十數株，採摘亦素幹。
- 此外乃一無，兒女不蔽骭。
- 固非人所堪，隨分亦侃侃。
- 何意官物租，添輸告踰貫。
- 太守爲學校，芹茆思樂泮。
- 買田垂萬年，供給期無岸。
- 誰人不樂輸，我獨無計辦。
- 此時私愁憂，幾至方寸亂。
- 我身困長途，脫身自投竄。
- 聞此心惻然，不覺潜浩嘆。
- 六鐶聊助君，鷺股難廣獻。
- 聊欲分子憂，使免頻勾唤。
- 知子謂子貧，不知謂矜慢。
- 斯則朋遊愆，此時那可斷。
- 子猶重辭讓，揖拜如戰汗。
- 急取慎勿辭，六鐶如六萬。

## 拼音

- jie1 yang2 fan2 fu4 zhou1 ， zhong1 zi3 han4 cheng2 han4 。
- yi2 ran2 bao3 qing1 cao1 ， bu4 yu3 shi4 su2 huan4 。
- hao2 jia1 fu4 lin3 yu3 ， shu3 que4 xian2 chen2 lan4 。
- zhong1 zi3 wu2 tian2 yuan2 ， dou4 di2 gong4 bu1 dan4 。
- jia3 di4 pi4 gong1 men2 ， nu2 tong2 li4 ru2 yan4 。
- zhong1 zi3 wu2 shi3 ling4 ， qi2 zi3 gong4 hui4 guan4 。
- wu2 qi1 bei4 zu3 xun2 ， wu2 bi4 feng4 chui1 cuan4 。
- shi4 wu1 shi2 shu4 chuan2 ， chan2 shang1 shi4 lin2 pan4 。
- ming2 yin1 zi1 du4 shi2 ， fei1 xie4 luo4 ji1 an4 。
- yan2 zheng1 yu4 bu4 tong1 ， hui1 shan4 shang4 liu2 han4 。
- xian2 song4 bu2 chuo4 yin1 ， xue2 hai3 qiong2 mi2 man4 。
- wen2 zhang1 you3 xing1 dou3 ， xiong1 yi4 cang2 cui3 can4 。
- he2 shu1 sheng4 yi1 guan1 ， er2 zuo4 wu1 tu2 tan4 。
- xia4 yao4 bai3 shi2 bao1 ， chong2 fu3 jie1 yu2 ban4 。
- jing1 nian2 wu2 ren2 gu4 ， zhu1 wang3 qian2 zi1 man4 。
- ku3 li3 shi2 shu4 zhu1 ， cai3 zhai1 yi4 su4 gan4 。
- ci3 wai4 nai3 yi4 wu2 ， er2 nü3 bu2 bi4 gan4 。
- gu4 fei1 ren2 suo3 kan1 ， sui2 fen1 yi4 kan3 kan3 。
- he2 yi4 guan1 wu4 zu1 ， tian1 shu1 gao4 yu2 guan4 。
- tai4 shou3 wei2 xue2 xiao4 ， qin2 mao2 si1 le4 pan4 。
- mai3 tian2 chui2 wan4 nian2 ， gong4 gei3 qi1 wu2 an4 。
- shui2 ren2 bu2 le4 shu1 ， wo3 du2 wu2 ji4 ban4 。
- ci3 shi2 si1 chou2 you1 ， ji1 zhi4 fang1 cun4 luan4 。
- wo3 shen1 kun4 chang2 tu2 ， tuo1 shen1 zi4 tou2 cuan4 。
- wen2 ci3 xin1 ce4 ran2 ， bu4 jue2 qian2 hao4 tan4 。
- liu4 huan2 liao2 zhu4 jun1 ， lu4 gu3 nan2 guang3 xian4 。
- liao2 yu4 fen1 zi3 you1 ， shi3 mian3 bin1 gou1 huan4 。
- zhi1 zi3 wei4 zi3 pin2 ， bu4 zhi1 wei4 jin1 man4 。
- si1 ze2 peng2 you2 qian1 ， ci3 shi2 na4 ke3 duan4 。
- zi3 you2 zhong4 ci2 rang4 ， yi1 bai4 ru2 zhan4 han4 。
- ji2 qu3 shen4 wu4 ci2 ， liu4 huan2 ru2 liu4 wan4 。

## 注释

## 译文

## 赏析
