---
id: zheng-xia-shi-lu-shan-si-lao-sheng-shi
title: 示廬山寺老勝師
titlePinyin: shi4 lu2 shan1 si4 lao3 sheng4 shi1
titleSlug: shi-lu-shan-si-lao-sheng-shi
author: 鄭俠
authorPinyin: zheng4 xia2
authorSlug: zheng-xia
dynasty: 唐
dynastyPinyin: tang2
dynastySlug: tang
tags: [] 
---

## 正文

- 離鄉十九年，日有如年久。
- 歸来山水亦依然，人物存亡半非舊。
- 廬阜之前我舅宅，此寺如我東西家。
- 每来舅家必到此，粤自齒稚今疏牙。
- 庾嶺閩山四千里，青衫謫逐自我始。
- 築臺東望幾悽凉，親故滿前爭不喜。
- 林下相逢真實人，非戚非疏非故新。
- 執手之言行處親，是以還家一百二十日，五回松下問禪因。
- 此身非我身，有君有父，有神有民。
- 俯仰回環知有待，古之人居不黔突，行不已輪。
- 師住無住，我動非動。
- 来不須迎，去不須送。
- 聚散會離，百年一夢。
- 大千沙界等閒言，尋常只把毫端弄。

## 拼音

- li2 xiang1 shi2 jiu3 nian2 ， ri4 you3 ru2 nian2 jiu3 。
- gui1 lai2 shan1 shui3 yi4 yi1 ran2 ， ren2 wu4 cun2 wang2 ban4 fei1 jiu4 。
- lu2 fu4 zhi1 qian2 wo3 jiu4 zhai2 ， ci3 si4 ru2 wo3 dong1 xi1 jia1 。
- mei3 lai2 jiu4 jia1 bi4 dao4 ci3 ， yue4 zi4 chi3 zhi4 jin1 shu1 ya2 。
- yu3 ling3 min3 shan1 si4 qian1 li3 ， qing1 shan1 zhe2 zhu2 zi4 wo3 shi3 。
- zhu4 tai2 dong1 wang4 ji1 qi1 liang2 ， qin1 gu4 man3 qian2 zheng1 bu4 xi3 。
- lin2 xia4 xiang1 feng2 zhen1 shi2 ren2 ， fei1 qi1 fei1 shu1 fei1 gu4 xin1 。
- zhi2 shou3 zhi1 yan2 xing2 chu3 qin1 ， shi4 yi3 huan2 jia1 yi4 bai3 er4 shi2 ri4 ， wu3 hui2 song1 xia4 wen4 shan4 yin1 。
- ci3 shen1 fei1 wo3 shen1 ， you3 jun1 you3 fu4 ， you3 shen2 you3 min2 。
- fu3 yang3 hui2 huan2 zhi1 you3 dai4 ， gu3 zhi1 ren2 ju1 bu4 qian2 tu1 ， xing2 bu4 yi3 lun2 。
- shi1 zhu4 wu2 zhu4 ， wo3 dong4 fei1 dong4 。
- lai2 bu4 xu1 ying2 ， qu4 bu4 xu1 song4 。
- ju4 san4 hui4 li2 ， bai3 nian2 yi2 meng4 。
- da4 qian1 sha1 jie4 deng3 xian2 yan2 ， xun2 chang2 zhi1 ba3 hao2 duan1 nong4 。

## 注释

## 译文

## 赏析
