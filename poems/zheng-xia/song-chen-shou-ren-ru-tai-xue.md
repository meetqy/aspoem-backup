---
id: zheng-xia-song-chen-shou-ren-ru-tai-xue
title: 送陳守仁入太學
titlePinyin: song4 chen2 shou3 ren2 ru4 tai4 xue2
titleSlug: song-chen-shou-ren-ru-tai-xue
author: 鄭俠
authorPinyin: zheng4 xia2
authorSlug: zheng-xia
dynasty: 宋
dynastyPinyin: song4
dynastySlug: song
tags: []
---

## 正文

- 父子本天性，至恩無比倫。
- 矧公之尊府，子舍公一身。
- 料從少小来，迨兹壯有室。
- 未甞越旬月，遠去慈親膝。
- 借問今何之，千里具行裝。
- 荅言爲道藝，憤悱趨上庠。
- 有客前獻言，惟道若大路。
- 駕子天神明，賢聖在舉步。
- 幽堂列墳典，周孔以爲師。
- 學成名亦遂，且不離庭闈。
- 荅云子言善，在予非不知。
- 父母生我身，劬勞靡不爲。
- 垂髫俾之學，外不與毫絲。
- 乃今有室家，兒女髪已束。
- 分寸無所立，何以酬顧復。
- 如彼甲與乙，名高髦俊科。
- 又若丙與丁，禄位今嵳峨。
- 是皆予親友，予獨無所就。
- 是以不寧居，忙於賈求售。
- 昔者三千徒，負笈洙泗濵。
- 孟軻遠遊學，母老仍家貧。
- 尚違晨昏侍，以就德業新。
- 盖以慈愛心，惟期已成達。
- 男子四方志，安能戀房闥。
- 客前賀曰都，事固無必非。
- 子志乃如此，顧予安得知。
- 在家事多奪，遠大非可必。
- 大孝在顯親，爲子觧羈馽。
- 日月如逝波，無方可維縶。
- 陶侃惜分陰，仲尼猶不及。
- 自古力道業，寸晷重琳璆。
- 子今道所出，處處足澆浮。
- 陽和達京輦，士女方春遊。
- 百寶粧樓臺，歌喉珠宛轉。
- 惱亂巧迎逢，偏能伺方便。
- 平生足持守，到此總不見。
- 又有非軰流，頻頻甚鷽斯。
- 顧盼借顔色，談咲懐奸欺。
- 從容樽酒間，留連棊局上。
- 英豪俊傑心，鮮不由此放。
- 子今志者大，思慮宜蚤正。
- 慎子之朋儕，力與光陰競。
- 由此期顯親，昊天其斯應。

## 拼音

- fu4 zi3 ben3 tian1 xing4 ， zhi4 en1 wu2 bi3 lun2 。
- shen3 gong1 zhi1 zun1 fu3 ， zi3 she4 gong1 yi4 shen1 。
- liao4 cong2 shao3 xiao3 lai2 ， dai4 zi1 zhuang4 you3 shi4 。
- wei4 chang2 yue4 xun2 yue4 ， yuan3 qu4 ci2 qin1 xi1 。
- jie4 wen4 jin1 he2 zhi1 ， qian1 li3 ju4 xing2 zhuang1 。
- da2 yan2 wei2 dao4 yi4 ， fen4 fei3 qu1 shang4 xiang2 。
- you3 ke4 qian2 xian4 yan2 ， wei2 dao4 ruo4 da4 lu4 。
- jia4 zi3 tian1 shen2 ming2 ， xian2 sheng4 zai4 ju3 bu4 。
- you1 tang2 lie4 fen2 dian3 ， zhou1 kong3 yi3 wei2 shi1 。
- xue2 cheng2 ming2 yi4 sui4 ， qie3 bu4 li2 ting2 wei2 。
- da2 yun2 zi0 yan2 shan4 ， zai4 yu3 fei1 bu4 zhi1 。
- fu4 mu3 sheng1 wo3 shen1 ， qu2 lao2 mi2 bu4 wei2 。
- chui2 tiao2 bi3 zhi1 xue2 ， wai4 bu4 yu3 hao2 si1 。
- nai3 jin1 you3 shi4 jia1 ， er2 nü3 fa4 yi3 shu4 。
- fen1 cun4 wu2 suo3 li4 ， he2 yi3 chou2 gu4 fu4 。
- ru2 bi3 jia3 yu3 yi3 ， ming2 gao1 mao2 jun4 ke1 。
- you4 ruo4 bing3 yu3 ding1 ， lu4 wei4 jin1 cuo2 e2 。
- shi4 jie1 yu3 qin1 you3 ， yu3 du2 wu2 suo3 jiu4 。
- shi4 yi3 bu4 ning2 ju1 ， mang2 wu1 jia3 qiu2 shou4 。
- xi1 zhe3 san1 qian1 tu2 ， fu4 ji2 zhu1 si4 bin1 。
- meng4 ke1 yuan3 you2 xue2 ， mu3 lao3 reng2 jia1 pin2 。
- shang4 wei2 chen2 hun1 shi4 ， yi3 jiu4 de2 ye4 xin1 。
- gai4 yi3 ci2 ai4 xin1 ， wei2 qi1 yi3 cheng2 da2 。
- nan2 zi3 si4 fang1 zhi4 ， an1 neng2 lian4 fang2 ta4 。
- ke4 qian2 he4 yue1 dou1 ， shi4 gu4 wu2 bi4 fei1 。
- zi3 zhi4 nai3 ru2 ci3 ， gu4 yu3 an1 de2 zhi1 。
- zai4 jia1 shi4 duo1 duo2 ， yuan3 da4 fei1 ke3 bi4 。
- da4 xiao4 zai4 xian3 qin1 ， wei2 zi3 jie3 ji1 zhi2 。
- ri4 yue4 ru2 shi4 bo1 ， wu2 fang1 ke3 wei2 zhi2 。
- tao2 kan3 xi1 fen1 yin1 ， zhong4 ni2 you2 bu4 ji2 。
- zi4 gu3 li4 dao4 ye4 ， cun4 gui3 zhong4 lin2 qiu2 。
- zi3 jin1 dao4 suo3 chu1 ， chu3 chu3 zu2 jiao1 fu2 。
- yang2 he2 da2 jing1 nian3 ， shi4 nü3 fang1 chun1 you2 。
- bai3 bao3 zhuang1 lou2 tai2 ， ge1 hou2 zhu1 wan3 zhuan3 。
- nao3 luan4 qiao3 ying2 feng2 ， pian1 neng2 si4 fang1 bian4 。
- ping2 sheng1 zu2 chi2 shou3 ， dao4 ci3 zong3 bu2 jian4 。
- you4 you3 fei1 bei4 liu2 ， bin1 bin1 shen4 xue2 si1 。
- gu4 pan4 jie4 yan2 se4 ， tan2 xiao4 huai2 jian1 qi1 。
- cong2 rong2 zun1 jiu3 jian4 ， liu2 lian2 qi2 ju2 shang4 。
- ying1 hao2 jun4 jie2 xin1 ， xian1 bu4 you2 ci3 fang4 。
- zi3 jin1 zhi4 zhe3 da4 ， si1 lü4 yi2 zao3 zheng4 。
- shen4 zi3 zhi1 peng2 chai2 ， li4 yu3 guang1 yin1 jing4 。
- you2 ci3 qi1 xian3 qin1 ， hao4 tian1 qi2 si1 ying1 。

## 注释

## 译文

## 赏析
