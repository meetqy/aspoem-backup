---
id: zheng-xia-zai-dao-wu-zi-ye-sui-han-tang
title: 再到吳子野歲寒堂
titlePinyin: zai4 dao4 wu2 zi3 ye3 sui4 han2 tang2
titleSlug: zai-dao-wu-zi-ye-sui-han-tang
author: 鄭俠
authorPinyin: zheng4 xia2
authorSlug: zheng-xia
dynasty: 宋
dynastyPinyin: song4
dynastySlug: song
tags: []
---

## 正文

- 再到歲寒堂，仍登歲寒閣。
- 閣上與堂前，物物皆如昨。
- 鉄幹偃虬龍，雲峰自巖壑。
- 文章有神力，璧笥光彩錯。
- 主人歲寒翁，古意何淡薄。
- 山肴具樽酒，忻喜爲我酌。
- 高論冩胞懐，千弩射鯨鱷。
- 速悟有寶龜，靈通非火灼。
- 辯議恣酬荅，亦以資笑謔。
- 想翁賓去後，前扄徐徐鑰。
- 萬卷羅目前，舒卷良自若。
- 盛暑一榻風，祁寒一爐藥。
- 翛然去與来，一個無住着。
- 我亦淡泊人，世味聊咀嚼。
- 無種不取嘗，畢竟何美惡。
- 但聞歲寒風，便覺世齷齪。
- 今兹翁如龍，看彼皆尺蠖。
- 今兹翁如鴻，視彼皆籠縛。
- 故願歲寒翁，高收歲寒脚。
- 踞坐百千年，看春華秋落。
- 無令木石心，長笑人脆弱。

## 拼音

- zai4 dao4 sui4 han2 tang2 ， reng2 deng1 sui4 han2 ge2 。
- ge2 shang4 yu3 tang2 qian2 ， wu4 wu4 jie1 ru2 zuo2 。
- tie3 gan4 yan3 qiu2 long2 ， yun2 feng1 zi4 yan2 he4 。
- wen2 zhang1 you3 shen2 li4 ， bi4 si4 guang1 cai3 cuo4 。
- zhu3 ren2 sui4 han2 weng1 ， gu3 yi4 he2 dan4 bo2 。
- shan1 yao2 ju4 zun1 jiu3 ， xin1 xi3 wei2 wo3 zhuo2 。
- gao1 lun4 xie3 bao1 huai2 ， qian1 nu3 she4 jing1 e4 。
- su4 wu4 you3 bao3 gui1 ， ling2 tong1 fei1 huo3 zhuo2 。
- bian4 yi4 zi4 chou2 da2 ， yi4 yi3 zi1 xiao4 xue4 。
- xiang3 weng1 bin1 qu4 hou4 ， qian2 shang3 xu2 xu2 yue4 。
- wan4 juan4 luo2 mu4 qian2 ， shu1 juan3 liang2 zi4 ruo4 。
- sheng4 shu3 yi2 ta4 feng1 ， qi2 han2 yi4 lu2 yao4 。
- xiao1 ran2 qu4 yu3 lai2 ， yi2 ge4 wu2 zhu4 zhe0 。
- wo3 yi4 dan4 bo2 ren2 ， shi4 wei4 liao2 ju3 jue2 。
- wu2 zhong3 bu4 qu3 chang2 ， bi4 jing4 he2 mei3 e4 。
- dan4 wen2 sui4 han2 feng1 ， bian4 jue2 shi4 wo4 chuo4 。
- jin1 zi1 weng1 ru2 long2 ， kan4 bi3 jie1 chi3 huo4 。
- jin1 zi1 weng1 ru2 hong2 ， shi4 bi3 jie1 long2 fu4 。
- gu4 yuan4 sui4 han2 weng1 ， gao1 shou1 sui4 han2 jiao3 。
- ju4 zuo4 bai3 qian1 nian2 ， kan4 chun1 hua2 qiu1 luo4 。
- wu2 ling4 mu4 shi2 xin1 ， chang2 xiao4 ren2 cui4 ruo4 。

## 注释

## 译文

## 赏析
