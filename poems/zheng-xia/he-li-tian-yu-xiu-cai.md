---
id: zheng-xia-he-li-tian-yu-xiu-cai
title: 和李天與秀才
titlePinyin: he2 li3 tian1 yu3 xiu4 cai0
titleSlug: he-li-tian-yu-xiu-cai
author: 鄭俠
authorPinyin: zheng4 xia2
authorSlug: zheng-xia
dynasty: 宋
dynastyPinyin: song4
dynastySlug: song
tags: []
---

## 正文

- 西塘老人唤回翁，愚惷無他生所鍾。
- 簧鼓不聞非耳聾，形器不涉非無蹤。
- 盡傷萬類物所蒙，圭璋貝璧矜昻顒。
- 瑣屑之私背大公，塵埃蔀明荆塞胸。
- 宜厚而薄歉爲豐，奚以經濟躋和冲。
- 王功曰勲民曰庸，勲誰烈烈庸誰同。
- 掊夷劓奪祈爵封，若人無所用其忠。
- 扣天惟兹冀祖宗，願一更改由大通。
- 雪霜巖巖有高松，羅網密密皆去鴻。
- 此身萬死非災凶，生隨螻蟻氣蜺虹。
- 共追太古還醇醲，不忍生置爐鼎中。
- 聖德如天非世逢，迨兹白髪猶顓侗。
- 圭刀爲活羣賈傭，何乃紫木臨身宫。
- 地不愛寶人来共，威儀黨黨君子風。
- 袖中球琳来相從，手搜明珠心益恭。
- 偉哉斯人空不空，其中宏深外雍雍。
- 淡交庶幾寧鄙衷，箇中自古無蛇龍。

## 拼音

- xi1 tang2 lao3 ren2 huan4 hui2 weng1 ， yu2 chun3 wu2 ta1 sheng1 suo3 zhong1 。
- huang2 gu3 bu4 wen2 fei1 er3 long2 ， xing2 qi4 bu2 she4 fei1 wu2 zong1 。
- jin4 shang1 wan4 lei4 wu4 suo3 meng2 ， gui1 zhang1 bei4 bi4 jin1 ang2 yong2 。
- suo3 xie4 zhi1 si1 bei4 da4 gong1 ， chen2 ai1 bu4 ming2 jing1 sai1 xiong1 。
- yi2 hou4 er2 bao2 qian4 wei2 feng1 ， xi1 yi3 jing1 ji4 ji1 he2 chong1 。
- wang2 gong1 yue1 xun1 min2 yue1 yong1 ， xun1 shui2 lie4 lie4 yong1 shui2 tong2 。
- pou2 yi2 yi4 duo2 qi2 jue2 feng1 ， ruo4 ren2 wu2 suo3 yong4 qi2 zhong1 。
- kou4 tian1 wei2 zi1 ji4 zu3 zong0 ， yuan4 yi2 geng1 gai3 you2 da4 tong1 。
- xue3 shuang1 yan2 yan2 you3 gao1 song1 ， luo2 wang3 mi4 mi4 jie1 qu4 hong2 。
- ci3 shen1 wan4 si3 fei1 zai1 xiong1 ， sheng1 sui2 lou2 yi3 qi4 ni2 hong2 。
- gong4 zhui1 tai4 gu3 huan2 chun2 nong2 ， bu4 ren3 sheng1 zhi4 lu2 ding3 zhong1 。
- sheng4 de2 ru2 tian1 fei1 shi4 feng2 ， dai4 zi1 bai2 fa4 you2 zhuan1 dong4 。
- gui1 dao1 wei2 huo2 qun2 jia3 yong1 ， he2 nai3 zi3 mu4 lin2 shen1 gong1 。
- di4 bu2 ai4 bao3 ren2 lai2 gong4 ， wei1 yi2 dang3 dang3 jun1 zi3 feng1 。
- xiu4 zhong1 qiu2 lin2 lai2 xiang1 cong2 ， shou3 sou1 ming2 zhu1 xin1 yi4 gong1 。
- wei3 zai1 si1 ren2 kong1 bu0 kong1 ， qi2 zhong1 hong2 shen1 wai4 yong1 yong1 。
- dan4 jiao1 shu4 ji1 ning2 bi3 zhong1 ， ge4 zhong1 zi4 gu3 wu2 she2 long2 。

## 注释

## 译文

## 赏析
