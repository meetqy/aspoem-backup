---
id: zheng-xia-ci-yun-zi-fa-quan-jiu
title: 次韻子發勸酒
titlePinyin: ci4 yun4 zi3 fa1 quan4 jiu3
titleSlug: ci-yun-zi-fa-quan-jiu
author: 鄭俠
authorPinyin: zheng4 xia2
authorSlug: zheng-xia
dynasty: 宋
dynastyPinyin: song4
dynastySlug: song
tags: []
---

## 正文

- 子真依前家谷口，無地栽禾只栽柳。
- 否亨千態古難常，與物浮沉兒女詬。
- 鵾鵬海伏而天飛，鷦鷯林棲惟一枝。
- 迂談濶論偶相識，千世一遇非爲遲。
- 君看大旱希雲霓，又看朝隮雷雨隨。
- 天之神力豈不大，若豐若約無定姿。
- 况夫人物在宇宙，無異蠅蟻停盃巵。
- 生亡尚非已主宰，滋味得不隨醇醨。
- 是以衆人察察日不足，我獨悶悶頑無知。
- 方吾醺酣以盂杯爲小，正見滄海如池沼。
- 子又作詩勸我醉如泥，得非亦以惽惽爲勝曉。

## 拼音

- zi3 zhen1 yi1 qian2 jia1 gu3 kou3 ， wu2 di4 zai1 he2 zhi1 zai1 liu3 。
- fou3 heng1 qian1 tai4 gu3 nan2 chang2 ， yu3 wu4 fu2 chen2 er2 nü3 gou4 。
- kun1 peng2 hai3 fu2 er2 tian1 fei1 ， jiao1 liao2 lin2 qi1 wei2 yi1 zhi1 。
- yu1 tan2 kuo4 lun4 ou3 xiang1 shi2 ， qian1 shi4 yi2 yu4 fei1 wei2 chi2 。
- jun1 kan4 da4 han4 xi1 yun2 ni2 ， you4 kan4 chao2 ji1 lei2 yu3 sui2 。
- tian1 zhi1 shen2 li4 qi3 bu2 da4 ， ruo4 feng1 ruo4 yue1 wu2 ding4 zi1 。
- kuang4 fu1 ren2 wu4 zai4 yu3 zhou4 ， wu2 yi4 ying2 yi3 ting2 bei1 zhi1 。
- sheng1 wang2 shang4 fei1 yi3 zhu3 zai3 ， zi1 wei4 de2 bu4 sui2 chun2 li2 。
- shi4 yi3 zhong4 ren2 cha2 cha2 ri4 bu4 zu2 ， wo3 du2 men4 men4 wan2 wu2 zhi1 。
- fang1 wu2 xun1 han1 yi3 yu2 bei1 wei2 xiao3 ， zheng4 jian4 cang1 hai3 ru2 chi2 zhao3 。
- zi3 you4 zuo4 shi1 quan4 wo3 zui4 ru2 ni2 ， de2 fei1 yi4 yi3 min3 min3 wei2 sheng4 xiao3 。

## 注释

## 译文

## 赏析
