---
id: zheng-xia-shang-zhi-jun-cheng-yi
title: 上知郡承議
titlePinyin: shang4 zhi1 jun4 cheng2 yi4
titleSlug: shang-zhi-jun-cheng-yi
author: 鄭俠
authorPinyin: zheng4 xia2
authorSlug: zheng-xia
dynasty: 宋
dynastyPinyin: song4
dynastySlug: song
tags: []
---

## 正文

- 至樂之性長自餘，世物莫得而榛蕪。
- 陰陽變化在舒慘，千里豈足勞建除。
- 憶昔僣侈擅一隅，瓊宫貝闕粧金珠。
- 窮奢極靡相傾奪，所不可道矧可書。
- 天清地寧聖神出，蕩蕩一化渾太虗。
- 頽基故址盡荒草，往往狐兎来爭居。
- 魚書虎符若郵傳，幾人到此圖安舒。
- 譚公賢明大國後，寶璞豈肯彫璠璵。
- 拂除荒穢出夷曠，茨茅墩瓦從古初。
- 璧書齊丘儉化論，譬如論海先河渠。
- 千古興亡一端夢，逍遥巾氅日裕如。
- 有客登亭見施設，笑殺瑣瑣誇瀛壺。

## 拼音

- zhi4 le4 zhi1 xing4 chang2 zi4 yu2 ， shi4 wu4 mo4 de2 er2 zhen1 wu2 。
- yin1 yang2 bian4 hua4 zai4 shu1 can3 ， qian1 li3 qi3 zu2 lao2 jian4 chu2 。
- yi4 xi1 tie3 chi3 shan4 yi4 yu2 ， qiong2 gong1 bei4 que4 zhuang1 jin1 zhu1 。
- qiong2 she1 ji2 mi2 xiang1 qing1 duo2 ， suo3 bu4 ke3 dao4 shen3 ke3 shu1 。
- tian1 qing1 di4 ning2 sheng4 shen2 chu1 ， dang4 dang4 yi2 hua4 hun2 tai4 xu1 。
- tui2 ji1 gu4 zhi3 jin4 huang1 cao3 ， wang3 wang3 hu2 tu4 lai2 zheng1 ju1 。
- yu2 shu1 hu3 fu2 ruo4 you2 chuan2 ， ji1 ren2 dao4 ci3 tu2 an1 shu1 。
- tan2 gong1 xian2 ming2 da4 guo2 hou4 ， bao3 pu2 qi3 ken3 diao1 fan2 yu2 。
- fu2 chu2 huang1 hui4 chu1 yi2 kuang4 ， ci2 mao2 dun1 wa3 cong2 gu3 chu1 。
- bi4 shu1 qi2 qiu1 jian3 hua4 lun4 ， pi4 ru2 lun4 hai3 xian1 he2 qu2 。
- qian1 gu3 xing1 wang2 yi4 duan1 meng4 ， xiao1 yao2 jin1 chang3 ri4 yu4 ru2 。
- you3 ke4 deng1 ting2 jian4 shi1 she4 ， xiao4 sha1 suo3 suo3 kua1 ying2 hu2 。

## 注释

## 译文

## 赏析
