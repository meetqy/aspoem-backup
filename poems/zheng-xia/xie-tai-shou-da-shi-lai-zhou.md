---
id: zheng-xia-xie-tai-shou-da-shi-lai-zhou
title: 謝太守答詩莱州
titlePinyin: xie4 tai4 shou3 da2 shi1 lai2 zhou1
titleSlug: xie-tai-shou-da-shi-lai-zhou
author: 鄭俠
authorPinyin: zheng4 xia2
authorSlug: zheng-xia
dynasty: 唐
dynastyPinyin: tang2
dynastySlug: tang
tags: [] 
---

## 正文

- 閑齋掩晝扉，疏竹間風韻。
- 兀坐無所爲，仰高方苦峻。
- 闗闗兩喜鵲，如以？来獻。
- 疑其喜過常，精爽抑何頓。
- 謂當有嘉賓，結駟問原憲。
- 不然親交書，萬里来問訊。
- 何意二千石，新書爛盈卷。
- 使者入衡門，紅光十餘仭。
- 衣冠出蓬室，再拜望城閫。
- 開緘列宿動，芒角相輝焕。
- 捧讀未終篇，欽降已三嘆。
- 譬如涉春波，渺不知涯岸。
- 又若驚雷霆，但覺目眩轉。
- 誰言匹夫窮，陋巷一簞飯。
- 箧有無價珍，貴於青玉案。
- 昨者鄙俚辭，惟求指瑕舋。
- 敢期明月珠，傾瀉殊不悋。
- 重重借褒譽，許與良過分。
- 酷愛愚且直，還憐貧且困。
- 惟人最難知，聖哲其猶恨。
- 自非明如日，安得物無遁。
- 程孔昔中塗，邂逅適所願。
- 傾盖畢所懐，日西不知倦。
- 聖賢欣道合，萬古直一瞬。
- 凄凉千載餘，此道誰復振。
- 未聞似今日，曾不拜公面。
- 顧遇過所親，思知久彌浚。
- 重念樗散材，平生慕忠順。
- 青衫百僚末，言責固所逭。
- 若其愛君心，豈以爵禄辨。
- 謂宜爲民上，必與同喜愠。
- 謂宜食君禄，寧當復私狥。
- 刀斧且滿前，斯誠豈磨磷。
- 千載幸一時，岩廊拱堯舜。
- 夔臯豈無人，共鯀偶未竄。
- 眷委一失真，聰明不無亂。
- 出令以便民，動皆爲深患。
- 疲羸死饑凍，重負遭囚絆。
- 奔逃苟自活，父子潜分散。
- 以天征不義，如以雨蘇旱。
- 簞食迎王師，東征西夷怨。
- 未聞百萬帥，戈鋋日持玩。
- 南取十數洞，西開五六郡。
- 府庫爲一空，白骨成龍斷。
- 大臣弄權柄，生殺在顧盼。
- 威福不有歸，佞邪尚何憚。
- 公忠獲罪咎，正直招訶譴。
- 幽恚鬰不伸，變異以頻見。
- 陰陽爲之沴，淫潦仍乾暵。
- 方且頌太平，長歌事賡賛。
- 天子九重門，深居拱閒燕。
- 人人懐欺匿，比周相引荐。
- 以侠觀此時，綱維一何紊。
- 滔滔恐皆溺，心竊擬手援。
- 是以屢上章，指陳幾欲徧。
- 初雖蒙嘉納，終不離讒間。
- 棄逐来窮陬，星霜兩經閏。
- 簮紳滿朝著，大半嗟排擯。
- 誰爲憫窮褐，粟帛推餘羨。
- 誰爲念孤獨，齒牙借餘論。
- 重傷棄逐久，不敢略自辯。
- 高堂有單親，日久庭闈戀。
- 同時得罪人，一赦皆從便。
- 惟兹尚遠斥，不許歸寧覲。
- 擬扣閶闔門，明颺紫宸殿。
- 恨無可言路，勇决固所斷。
- 嗟嗟道云亡，丈夫兒女懦。
- 勢利同險巇，風雲借餘便。
- 誰非顧金錢，誰非思達宦。
- 孳孳顧理義，惻惻念寒畯。
- 如公今幾人，百世紹休聞。

## 拼音

- xian2 zhai1 yan3 zhou4 fei1 ， shu1 zhu2 jian4 feng1 yun4 。
- wu4 zuo4 wu2 suo3 wei2 ， yang3 gao1 fang1 ku3 jun4 。
- guan1 guan1 liang3 xi3 que4 ， ru2 yi3 ？ lai2 xian4 。
- yi2 qi2 xi3 guo4 chang2 ， jing1 shuang3 yi4 he2 dun4 。
- wei4 dang1 you3 jia1 bin1 ， jie2 si4 wen4 yuan2 xian4 。
- bu4 ran2 qin1 jiao1 shu1 ， wan4 li3 lai2 wen4 xun4 。
- he2 yi4 er4 qian1 shi2 ， xin1 shu1 lan4 ying2 juan4 。
- shi3 zhe3 ru4 heng2 men2 ， hong2 guang1 shi2 yu2 ren4 。
- yi1 guan1 chu1 peng2 shi4 ， zai4 bai4 wang4 cheng2 kun3 。
- kai1 jian1 lie4 su4 dong4 ， mang2 jiao3 xiang1 hui1 huan4 。
- peng3 du2 wei4 zhong1 pian1 ， qin1 jiang4 yi3 san1 tan4 。
- pi4 ru2 she4 chun1 bo1 ， miao3 bu4 zhi1 ya2 an4 。
- you4 ruo4 jing1 lei2 ting2 ， dan4 jue2 mu4 xuan4 zhuan3 。
- shui2 yan2 pi3 fu1 qiong2 ， lou4 xiang4 yi4 dan1 fan4 。
- qie4 you3 wu2 jia4 zhen1 ， gui4 wu1 qing1 yu4 an4 。
- zuo2 zhe3 bi3 li3 ci2 ， wei2 qiu2 zhi3 xia2 xin4 。
- gan3 qi1 ming2 yue4 zhu1 ， qing1 xie4 shu1 bu2 lin4 。
- chong2 chong2 jie4 bao1 yu4 ， xu1 yu3 liang2 guo4 fen1 。
- ku4 ai4 yu2 qie3 zhi2 ， huan2 lian2 pin2 qie3 kun4 。
- wei2 ren2 zui4 nan2 zhi1 ， sheng4 zhe2 qi2 you2 hen4 。
- zi4 fei1 ming2 ru2 ri4 ， an1 de2 wu4 wu2 dun4 。
- cheng2 kong3 xi1 zhong1 tu2 ， xie4 hou4 shi4 suo3 yuan4 。
- qing1 gai4 bi4 suo3 huai2 ， ri4 xi1 bu4 zhi1 juan4 。
- sheng4 xian2 xin1 dao4 he2 ， wan4 gu3 zhi2 yi2 shun4 。
- qi1 liang2 qian1 zai4 yu2 ， ci3 dao4 shui2 fu4 zhen4 。
- wei4 wen2 si4 jin1 ri4 ， ceng2 bu2 bai4 gong1 mian4 。
- gu4 yu4 guo4 suo3 qin1 ， si1 zhi1 jiu3 mi2 jun4 。
- zhong4 nian4 chu1 san4 cai2 ， ping2 sheng1 mu4 zhong1 shun4 。
- qing1 shan1 bai3 liao2 mo4 ， yan2 ze2 gu4 suo3 huan4 。
- ruo4 qi2 ai4 jun1 xin1 ， qi3 yi3 jue2 lu4 bian4 。
- wei4 yi2 wei2 min2 shang4 ， bi4 yu3 tong2 xi3 yun4 。
- wei4 yi2 shi2 jun1 lu4 ， ning2 dang1 fu4 si1 xun4 。
- dao1 fu3 qie3 man3 qian2 ， si1 cheng2 qi3 mo2 lin2 。
- qian1 zai4 xing4 yi4 shi2 ， yan2 lang2 gong3 yao2 shun4 。
- kui2 gao1 qi3 wu2 ren2 ， gong4 gun3 ou3 wei4 cuan4 。
- juan4 wei3 yi4 shi1 zhen1 ， cong1 ming2 bu4 wu2 luan4 。
- chu1 ling4 yi3 bian4 min2 ， dong4 jie1 wei2 shen1 huan4 。
- pi2 lei2 si3 ji1 dong4 ， zhong4 fu4 zao1 qiu2 ban4 。
- ben1 tao2 gou3 zi4 huo2 ， fu4 zi3 qian2 fen1 san4 。
- yi3 tian1 zheng1 bu2 yi4 ， ru2 yi3 yu3 su1 han4 。
- dan1 shi2 ying2 wang2 shi1 ， dong1 zheng1 xi1 yi2 yuan4 。
- wei4 wen2 bai3 wan4 shuai4 ， ge1 chan2 ri4 chi2 wan2 。
- nan2 qu3 shi2 shu4 dong4 ， xi1 kai1 wu3 liu4 jun4 。
- fu3 ku4 wei2 yi4 kong1 ， bai2 gu3 cheng2 long2 duan4 。
- da4 chen2 nong4 quan2 bing3 ， sheng1 sha1 zai4 gu4 pan4 。
- wei1 fu2 bu4 you3 gui1 ， ning4 xie2 shang4 he2 dan4 。
- gong1 zhong1 huo4 zui4 jiu4 ， zheng4 zhi2 zhao1 he1 qian3 。
- you1 hui4 yu4 bu4 shen1 ， bian4 yi4 yi3 bin1 jian4 。
- yin1 yang2 wei2 zhi1 li4 ， yin2 liao2 reng2 qian2 han4 。
- fang1 qie3 song4 tai4 ping2 ， chang2 ge1 shi4 geng1 zan4 。
- tian1 zi3 jiu3 chong2 men2 ， shen1 ju1 gong3 xian2 yan4 。
- ren2 ren2 huai2 qi1 ni4 ， bi3 zhou1 xiang1 yin3 jian4 。
- yi3 xia2 guan1 ci3 shi2 ， gang1 wei2 yi4 he2 wen3 。
- tao1 tao1 kong3 jie1 ni4 ， xin1 qie4 ni3 shou3 yuan2 。
- shi4 yi3 lü3 shang4 zhang1 ， zhi3 chen2 ji1 yu4 bian4 。
- chu1 sui1 meng2 jia1 na4 ， zhong1 bu4 li2 chan2 jian4 。
- qi4 zhu2 lai2 qiong2 zou1 ， xing1 shuang1 liang3 jing1 run4 。
- zan1 shen1 man3 chao2 zhu4 ， da4 ban4 jie1 pai2 bin4 。
- shui2 wei2 min3 qiong2 he4 ， su4 bo2 tui1 yu2 xian4 。
- shui2 wei2 nian4 gu1 du2 ， chi3 ya2 jie4 yu2 lun4 。
- zhong4 shang1 qi4 zhu2 jiu3 ， bu4 gan3 lüe4 zi4 bian4 。
- gao1 tang2 you3 dan1 qin1 ， ri4 jiu3 ting2 wei2 lian4 。
- tong2 shi2 de2 zui4 ren2 ， yi2 she4 jie1 cong2 bian4 。
- wei2 zi1 shang4 yuan3 chi4 ， bu4 xu1 gui1 ning2 jin4 。
- ni3 kou4 chang1 he2 men2 ， ming2 yang2 zi3 chen2 dian4 。
- hen4 wu2 ke3 yan2 lu4 ， yong3 jue2 gu4 suo3 duan4 。
- jie1 jie1 dao4 yun2 wang2 ， zhang4 fu0 er2 nü3 nuo4 。
- shi4 li4 tong2 xian3 xi1 ， feng1 yun2 jie4 yu2 bian4 。
- shui2 fei1 gu4 jin1 qian2 ， shui2 fei1 si1 da2 huan4 。
- zi1 zi1 gu4 li3 yi4 ， ce4 ce4 nian4 han2 jun4 。
- ru2 gong1 jin1 ji1 ren2 ， bai3 shi4 shao4 xiu1 wen2 。

## 注释

## 译文

## 赏析
