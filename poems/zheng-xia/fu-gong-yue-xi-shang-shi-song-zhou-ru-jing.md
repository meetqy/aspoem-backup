---
id: zheng-xia-fu-gong-yue-xi-shang-shi-song-zhou-ru-jing
title: 賦公悅席上事送周如京
titlePinyin: fu4 gong1 yue4 xi2 shang4 shi4 song4 zhou1 ru2 jing1
titleSlug: fu-gong-yue-xi-shang-shi-song-zhou-ru-jing
author: 鄭俠
authorPinyin: zheng4 xia2
authorSlug: zheng-xia
dynasty: 宋
dynastyPinyin: song4
dynastySlug: song
tags: []
---

## 正文

- 逢世路分歸洛陽，有客邂逅樵溪曲。
- 高談傾蓋萬珠璣，相對崇朝惟不足。
- 武陽太守山簡徒，喜賢樂事天下無。
- 爲客留公駐斯須，精庖饌玉歌貫珠。
- 坐中賓客皆豪傑，凛凛清風生頬舌。
- 性情浩浩談云云，不待酒味既凛冽。
- 逡巡行幕如風翻，二姝新出屏幃間。
- 一人捧心餘故態，對客悄悄眉峰攅。
- 一人襜裾半雲霧，仙袂應曲飄飄舉。
- 解作陽闗意外聲，舊人只把花卿數。
- 此宵嘉會世所稀，席上更覽周侯詩。
- 彫金有格但聞說，不覽新集那得知。
- 侠於周侯非甚舊，朋友十輩識公九。
- 此公惜别事如何，反覆清篇還執手。
- 龍韜虎略何處藏，却向吟筆呈鋒鋩。
- 堪作太平祥瑞録，將軍白首弄篇章。

## 拼音

- feng2 shi4 lu4 fen1 gui1 luo4 yang2 ， you3 ke4 xie4 hou4 qiao2 xi1 qu3 。
- gao1 tan2 qing1 gai4 wan4 zhu1 ji1 ， xiang1 dui4 chong2 chao2 wei2 bu4 zu2 。
- wu3 yang2 tai4 shou3 shan1 jian3 tu2 ， xi3 xian2 le4 shi4 tian1 xia4 wu2 。
- wei2 ke4 liu2 gong1 zhu4 si1 xu1 ， jing1 pao2 zhuan4 yu4 ge1 guan4 zhu1 。
- zuo4 zhong1 bin1 ke4 jie1 hao2 jie2 ， lin3 lin3 qing1 feng1 sheng1 jia2 she2 。
- xing4 qing2 hao4 hao4 tan2 yun2 yun2 ， bu2 dai4 jiu3 wei4 ji4 lin3 lie4 。
- qun1 xun2 xing2 mu4 ru2 feng1 fan1 ， er4 shu1 xin1 chu1 ping2 wei2 jian4 。
- yi4 ren2 peng3 xin1 yu2 gu4 tai4 ， dui4 ke4 qiao1 qiao1 mei2 feng1 zan3 。
- yi4 ren2 chan1 ju1 ban4 yun2 wu4 ， xian1 mei4 ying1 qu3 piao1 piao1 ju3 。
- jie3 zuo4 yang2 guan1 yi4 wai4 sheng1 ， jiu4 ren2 zhi1 ba3 hua1 qing1 shu4 。
- ci3 xiao1 jia1 hui4 shi4 suo3 xi1 ， xi2 shang4 geng4 lan3 zhou1 hou2 shi1 。
- diao1 jin1 you3 ge2 dan4 wen2 shuo1 ， bu4 lan3 xin1 ji2 na4 de2 zhi1 。
- xia2 wu1 zhou1 hou2 fei1 shen4 jiu4 ， peng2 you3 shi2 bei4 shi2 gong1 jiu3 。
- ci3 gong1 xi1 bie2 shi4 ru2 he2 ， fan3 fu4 qing1 pian1 huan2 zhi2 shou3 。
- long2 tao1 hu3 lüe4 he2 chu3 cang2 ， que4 xiang4 yin2 bi3 cheng2 feng1 mang2 。
- kan1 zuo4 tai4 ping2 xiang2 rui4 lu4 ， jiang1 jun1 bai2 shou3 nong4 pian1 zhang1 。

## 注释

## 译文

## 赏析
