---
id: zheng-xia-jiao-zi-sun-du-shu
title: 教子孫讀書
titlePinyin: jiao4 zi3 sun1 du2 shu1
titleSlug: jiao-zi-sun-du-shu
author: 鄭俠
authorPinyin: zheng4 xia2
authorSlug: zheng-xia
dynasty: 宋
dynastyPinyin: song4
dynastySlug: song
tags: []
---

## 正文

- 水在盤盂中，可以鑑毛髪。
- 盤盂若動揺，星日亦不察。
- 鏡在臺架上，可以照顔面。
- 臺架若動揺，眉目不可辨。
- 精神在人身，水鏡爲擬倫。
- 身定則神凝，明於烏兎輪。
- 是以學道者，要先安其身。
- 坐欲安如山，行若畏動塵。
- 目不妄動視，口不妄談論。
- 儼然望而畏，暴慢不得親。
- 淡然虗而一，志慮則不分。
- 眼見口即誦，耳識潜自聞。
- 神焉黙省記，如口味甘珍。
- 一遍勝十遍，不令人艱辛。

## 拼音

- shui3 zai4 pan2 yu2 zhong1 ， ke3 yi3 jian4 mao2 fa4 。
- pan2 yu2 ruo4 dong4 yao2 ， xing1 ri4 yi4 bu4 cha2 。
- jing4 zai4 tai2 jia4 shang4 ， ke3 yi3 zhao4 yan2 mian4 。
- tai2 jia4 ruo4 dong4 yao2 ， mei2 mu4 bu4 ke3 bian4 。
- jing1 shen2 zai4 ren2 shen1 ， shui3 jing4 wei2 ni3 lun2 。
- shen1 ding4 ze2 shen2 ning2 ， ming2 wu1 wu1 tu4 lun2 。
- shi4 yi3 xue2 dao4 zhe3 ， yao4 xian1 an1 qi2 shen1 。
- zuo4 yu4 an1 ru2 shan1 ， xing2 ruo4 wei4 dong4 chen2 。
- mu4 bu2 wang4 dong4 shi4 ， kou3 bu2 wang4 tan2 lun4 。
- yan3 ran2 wang4 er2 wei4 ， bao4 man4 bu4 de2 qin1 。
- dan4 ran2 xu1 er2 yi1 ， zhi4 lü4 ze2 bu4 fen1 。
- yan3 jian4 kou3 ji2 song4 ， er3 shi2 qian2 zi4 wen2 。
- shen2 yan1 mo4 sheng3 ji4 ， ru2 kou3 wei4 gan1 zhen1 。
- yi2 bian4 sheng4 shi2 bian4 ， bu2 ling4 ren2 jian1 xin1 。

## 注释

## 译文

## 赏析
