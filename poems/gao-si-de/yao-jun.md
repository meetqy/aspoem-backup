---
id: gao-si-de-yao-jun
title: 要君
titlePinyin: yao4 jun1
titleSlug: yao-jun
author: 高斯得
authorPinyin: gao1 si1 de2
authorSlug: gao-si-de
dynasty: 宋
dynastyPinyin: song4
dynastySlug: song
tags: []
---

## 正文

- 聖人戒要君，春秋罪同弒。
- 推此無上心，將何所不至。
- 近者凶相歸，决烈誰能比。
- 羣愚惑其跡，咸謂難奪志。
- 老夫非聖人，固知决無是。
- 或問何以知，答云非奧祕。
- 豈有患失夫，能爲勇退事。
- 未聞介推歸，留母以爲質。
- 府中俱蕩析，般移到花卉。
- 殿前卒二百，輦載填城市。
- 都人尨其愚，家家失歡喜。
- 讙言真不返，剝剝競彈指。
- 朝士獨可憐，一朝失怙恃。
- 聯章乞還相，留莽無少異。
- 天王雖聖明，勉徇非得已。
- 御前金字牌，一日數十置。
- 冠蓋何紛紛，排日遣郎吏。
- 端明奉璽書，侍郎傳睿旨。
- 師王袖親批，祈懇流涕泗。
- 相公卧愈堅，那肯東山起。
- 陛下如迫臣，臣當還故里。
- 羣使駭其言，連名奏天陛。
- 安知夜半舟，已渡曹娥水。
- 新亭候徒勞，劉裕已還第。
- 狄青度崑崙，李愬擒元濟。
- 忍於君父前，用此軍中詭。
- 一勞可永逸，所欲已稱遂。
- 從今政事堂，深根且固蔕。
- 願已愜臧孫，專當踰季氏。
- 上蒼孔威神，那知從汝未。

## 拼音

- sheng4 ren2 jie4 yao4 jun1 ， chun1 qiu1 zui4 tong2 shi4 。
- tui1 ci3 wu2 shang4 xin1 ， jiang1 he2 suo3 bu2 zhi4 。
- jin4 zhe3 xiong1 xiang4 gui1 ， jue2 lie4 shui2 neng2 bi3 。
- qun2 yu2 huo4 qi2 ji4 ， xian2 wei4 nan2 duo2 zhi4 。
- lao3 fu1 fei1 sheng4 ren2 ， gu4 zhi1 jue2 wu2 shi4 。
- huo4 wen4 he2 yi3 zhi1 ， da2 yun2 fei1 ao4 bi4 。
- qi3 you3 huan4 shi1 fu1 ， neng2 wei2 yong3 tui4 shi4 。
- wei4 wen2 jie4 tui1 gui1 ， liu2 mu3 yi3 wei2 zhi4 。
- fu3 zhong1 ju4 dang4 xi1 ， ban1 yi2 dao4 hua1 hui4 。
- dian4 qian2 zu2 er4 bai3 ， nian3 zai4 tian2 cheng2 shi4 。
- dou1 ren2 meng2 qi2 yu2 ， jia1 jia1 shi1 huan1 xi3 。
- huan1 yan2 zhen1 bu4 fan3 ， bao1 bao1 jing4 dan4 zhi3 。
- chao2 shi4 du2 ke3 lian2 ， yi4 zhao1 shi1 hu4 shi4 。
- lian2 zhang1 qi3 huan2 xiang1 ， liu2 mang3 wu2 shao3 yi4 。
- tian1 wang2 sui1 sheng4 ming2 ， mian3 xun4 fei1 dei3 yi3 。
- yu4 qian2 jin1 zi4 pai2 ， yi2 ri4 shu4 shi2 zhi4 。
- guan1 gai4 he2 fen1 fen1 ， pai2 ri4 qian3 lang2 li4 。
- duan1 ming2 feng4 xi3 shu1 ， shi4 lang2 chuan2 rui4 zhi3 。
- shi1 wang2 xiu4 qin1 pi1 ， qi2 ken3 liu2 ti4 si4 。
- xiang4 gong0 wo4 yu4 jian1 ， na4 ken3 dong1 shan1 qi3 。
- bi4 xia4 ru2 po4 chen2 ， chen2 dang1 huan2 gu4 li3 。
- qun2 shi3 hai4 qi2 yan2 ， lian2 ming2 zou4 tian1 bi4 。
- an1 zhi1 ye4 ban4 zhou1 ， yi3 du4 cao2 e2 shui3 。
- xin1 ting2 hou4 tu2 lao2 ， liu2 yu4 yi3 huan2 di4 。
- di2 qing1 du4 kun1 lun2 ， li3 shuo4 qin2 yuan2 ji4 。
- ren3 wu1 jun1 fu4 qian2 ， yong4 ci3 jun1 zhong1 gui3 。
- yi4 lao2 ke3 yong3 yi4 ， suo3 yu4 yi3 cheng1 sui4 。
- cong2 jin1 zheng4 shi4 tang2 ， shen1 gen1 qie3 gu4 di4 。
- yuan4 yi3 qie4 zang1 sun1 ， zhuan1 dang1 yu2 ji4 shi4 。
- shang4 cang1 kong3 wei1 shen2 ， na4 zhi1 cong2 ru3 wei4 。

## 注释

## 译文

## 赏析
