---
id: gao-si-de-ci-yun-wang-bing-chun-tou-zeng-san-shi-yun
title: 次韻王秉純投贈三十韻
titlePinyin: ci4 yun4 wang2 bing3 chun2 tou2 zeng4 san1 shi2 yun4
titleSlug: ci-yun-wang-bing-chun-tou-zeng-san-shi-yun
author: 高斯得
authorPinyin: gao1 si1 de2
authorSlug: gao-si-de
dynasty: 唐
dynastyPinyin: tang2
dynastySlug: tang
tags: [] 
---

## 正文

- 狂客寫孤憤，危詞戁戁憸。
- 秋巖露節角，春林掃穠纖。
- 長鋏剚橫鰐，寸鐵刳妖蟾。
- 赤子臨橫草，蒼生捐蓋苫。
- 無衣可自蔽，有突何由黔。
- 冽泉浸苞稂，白露摧蒼蒹。
- 念此心怛怛，因之淚漸漸。
- 誰能坐捫舌，聊欲一奮髯。
- 百憂不易窮，千篇猶未饜。
- 生氣凜不憊，死灰驚復炎。
- 敢云寡鶴唱，尚欲神龍潜。
- 拾遺愛薛孟，謫仙重王閻。
- 相邀共夜話，快讀臨風簷。
- 更闌堲頻折，樂極酒屢拈。
- 國家正閑暇，上下方熙恬。
- 賈誼枉流慟，桓侯笑鍼砭。
- 無庸事吟諷，且復披湘縑。
- 緬懷西方美，遐想虞庭僉。
- 狂愚易搆禍，譏刺徒招嫌。
- 舌出躬是瘁，戲言心如惔。
- 且當阮籍醉，莫待申屠箝。
- 及今不自悔，明神將汝殲。
- 之子七步才，時命三年淹。
- 江湖久放浪，虀鹽應饇懕。
- 端如伏檻虎，更似緣竿鮎。
- 匱藏玉有美，臺餽金無兼。
- 我欲引自近，寒盟應重燖。
- 弁山蕨可茹，苕溪鯽堪黏。
- 諾金雖未墜，許劍已可覘。
- 從今但洗耳，水程報郵籤。

## 拼音

- kuang2 ke4 xie3 gu1 fen4 ， wei1 ci2 nan3 nan3 xian1 。
- qiu1 yan2 lu4 jie2 jiao3 ， chun1 lin2 sao3 nong2 xian1 。
- chang2 jia2 zi4 heng2 e4 ， cun4 tie3 ku1 yao1 chan2 。
- chi4 zi3 lin2 heng2 cao3 ， cang1 sheng1 juan1 gai4 shan1 。
- wu2 yi1 ke3 zi4 bi4 ， you3 tu1 he2 you2 qian2 。
- lie4 quan2 jin4 bao1 lang2 ， bai2 lu4 cui1 cang1 jian1 。
- nian4 ci3 xin1 da2 da2 ， yin1 zhi1 lei4 jian4 jian4 。
- shui2 neng2 zuo4 men2 she2 ， liao2 yu4 yi2 fen4 ran2 。
- bai3 you1 bu2 yi4 qiong2 ， qian1 pian1 you2 wei4 yan4 。
- sheng1 qi4 lin3 bu2 bei4 ， si3 hui1 jing1 fu4 yan2 。
- gan3 yun2 gua3 he4 chang4 ， shang4 yu4 shen2 long2 qian2 。
- shi2 yi2 ai4 xue1 meng4 ， zhe2 xian1 zhong4 wang2 yan2 。
- xiang1 yao1 gong4 ye4 hua4 ， kuai4 du2 lin2 feng1 yan2 。
- geng4 lan2 ji2 bin1 zhe2 ， le4 ji2 jiu3 lü3 nian1 。
- guo2 jia1 zheng4 xian2 xia2 ， shang4 xia4 fang1 xi1 tian2 。
- jia3 yi4 wang3 liu2 tong4 ， huan2 hou2 xiao4 zhen1 bian1 。
- wu2 yong1 shi4 yin2 feng3 ， qie3 fu4 pi1 xiang1 jian1 。
- mian3 huai2 xi1 fang1 mei3 ， xia2 xiang3 yu2 ting2 qian1 。
- kuang2 yu2 yi4 gou4 huo4 ， ji1 ci4 tu2 zhao1 xian2 。
- she2 chu1 gong1 shi4 cui4 ， xi4 yan2 xin1 ru2 dan4 。
- qie3 dang1 ruan3 ji2 zui4 ， mo4 dai4 shen1 tu2 qian2 。
- ji2 jin1 bu2 zi4 hui3 ， ming2 shen2 jiang1 ru3 jian1 。
- zhi1 zi3 qi1 bu4 cai2 ， shi2 ming4 san1 nian2 yan1 。
- jiang1 hu2 jiu3 fang4 lang4 ， ji1 yan2 ying1 yu4 yan1 。
- duan1 ru2 fu2 jian4 hu3 ， geng4 si4 yuan2 gan1 nian2 。
- kui4 cang2 yu4 you3 mei3 ， tai2 kui4 jin1 wu2 jian1 。
- wo3 yu4 yin3 zi4 jin4 ， han2 meng2 ying1 zhong4 xun2 。
- bian4 shan1 jue2 ke3 ru2 ， tiao2 xi1 ji4 kan1 nian2 。
- nuo4 jin1 sui1 wei4 zhui4 ， xu1 jian4 yi3 ke3 chan1 。
- cong2 jin1 dan4 xi3 er3 ， shui3 cheng2 bao4 you2 qian1 。

## 注释

## 译文

## 赏析
