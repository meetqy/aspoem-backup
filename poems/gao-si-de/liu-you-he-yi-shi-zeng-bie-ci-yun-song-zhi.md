---
id: gao-si-de-liu-you-he-yi-shi-zeng-bie-ci-yun-song-zhi
title: 劉友鶴以詩贈別次韻送之
titlePinyin: liu2 you3 he4 yi3 shi1 zeng4 bie2 ci4 yun4 song4 zhi1
titleSlug: liu-you-he-yi-shi-zeng-bie-ci-yun-song-zhi
author: 高斯得
authorPinyin: gao1 si1 de2
authorSlug: gao-si-de
dynasty: 唐
dynastyPinyin: tang2
dynastySlug: tang
tags: [] 
---

## 正文

- 昔披朝霞尋洞天，五峰矗漢高巑岏。
- 靈君營魄去千歲，秋桂春蘿空鎖寒。
- 古心未死不忍去，摇摇風纛空中懸。
- 五年失脚墮時網，夢思重到無由緣。
- 朅來出守山水郡，公餘頗得窮幽偏。
- 丹丘仙客舊心賞，騎鶴過之同晤言。
- 詩妍青林華煜煜，氣老幽澗松桓桓。
- 問余君土信奇絕，孰與吾山多紫烟。
- 桐江緡魚炯志節，緱山笙鶴誇神仙。
- 能衡鐵炭識輕重，衆山部婁真如拳。
- 羽人聞此深領會，笑指雙臺催棹船。
- 題詩莫作世間語，會有剜剔青苔看。

## 拼音

- xi1 pi1 zhao1 xia2 xun2 dong4 tian1 ， wu3 feng1 chu4 han4 gao1 cuan2 wan2 。
- ling2 jun1 ying2 po4 qu4 qian1 sui4 ， qiu1 gui4 chun1 luo2 kong1 suo3 han2 。
- gu3 xin1 wei4 si3 bu4 ren3 qu4 ， yao2 yao2 feng1 dao4 kong1 zhong1 xuan2 。
- wu3 nian2 shi1 jiao3 duo4 shi2 wang3 ， meng4 si1 zhong4 dao4 wu2 you2 yuan2 。
- qie4 lai2 chu1 shou3 shan1 shui3 jun4 ， gong1 yu2 po1 de2 qiong2 you1 pian1 。
- dan1 qiu1 xian1 ke4 jiu4 xin1 shang3 ， qi2 he4 guo4 zhi1 tong2 wu4 yan2 。
- shi1 yan2 qing1 lin2 hua2 yu4 yu4 ， qi4 lao3 you1 jian4 song1 huan2 huan2 。
- wen4 yu2 jun1 tu3 xin4 qi2 jue2 ， shu2 yu3 wu2 shan1 duo1 zi3 yan1 。
- tong2 jiang1 min2 yu2 jiong3 zhi4 jie2 ， gou1 shan1 sheng1 he4 kua1 shen2 xian1 。
- neng2 heng2 tie3 tan4 shi2 qing1 zhong4 ， zhong4 shan1 bu4 lou2 zhen1 ru2 quan2 。
- yu3 ren2 wen2 ci3 shen1 ling3 hui4 ， xiao4 zhi3 shuang1 tai2 cui1 zhao4 chuan2 。
- ti2 shi1 mo4 zuo4 shi4 jian4 yu3 ， hui4 you3 wan1 ti1 qing1 tai2 kan4 。

## 注释

## 译文

## 赏析
