---
id: gao-si-de-ci-yun-liu-yang-yuan-jian-ji
title: 次韻劉養源見寄
titlePinyin: ci4 yun4 liu2 yang3 yuan2 jian4 ji4
titleSlug: ci-yun-liu-yang-yuan-jian-ji
author: 高斯得
authorPinyin: gao1 si1 de2
authorSlug: gao-si-de
dynasty: 宋
dynastyPinyin: song4
dynastySlug: song
tags: []
---

## 正文

- 咨余暮齒依蒲柳，見君無門慚九九。
- 小臣久去孔鸞庭，太史曾供牛馬走。
- 忽聞妖彗出不虞，天子驚惶下手書。
- 孤忠泣血悼危亂，有詔不應心何如。
- 一陽剝盡羣陰長，四海八荒俱痛癢。
- 充庭溢序豈無人，借問何人真挺鯁。
- 老夫空憶陳王前，語戇惟懼人抄傳。
- 擒賊擒王真古語，肯於鷄肋安尊拳。
- 相如雖乏三千牘，自謂一言能報國。
- 此腰揕斧尚不辭，更問世間閒禍福。
- 但愁蠖濩宸居深，司馬門遠終浮湛。
- 德音秩秩猶在耳，罪言殺士俄相尋。
- 權戚當朝底時節，不見朱雲攀檻折。
- 弗於要處箴膏肓，毛舉萬端何屑屑。
- 友鶴仙人當暮秋，詩來開卷風颼颼。
- 句法森嚴何所自，丈夫冠冕垂前旒。
- 淡交如君真耐久，何不來同一杯酒。
- 期君他日孟浩然，男兒事業無窮年。

## 拼音

- zi1 yu2 mu4 chi3 yi1 pu2 liu3 ， jian4 jun1 wu2 men2 can2 jiu3 jiu3 。
- xiao3 chen2 jiu3 qu4 kong3 luan2 ting2 ， tai4 shi3 ceng2 gong4 niu2 ma3 zou3 。
- hu1 wen2 yao1 hui4 chu1 bu4 yu2 ， tian1 zi3 jing1 huang2 xia4 shou3 shu1 。
- gu1 zhong1 qi4 xue4 dao4 wei1 luan4 ， you3 zhao4 bu4 ying1 xin1 he2 ru2 。
- yi4 yang2 bao1 jin4 qun2 yin1 chang2 ， si4 hai3 ba1 huang1 ju4 tong4 yang3 。
- chong1 ting2 yi4 xu4 qi3 wu2 ren2 ， jie4 wen4 he2 ren2 zhen1 ting3 geng3 。
- lao3 fu1 kong1 yi4 chen2 wang2 qian2 ， yu3 zhuang4 wei2 ju4 ren2 chao1 chuan2 。
- qin2 zei2 qin2 wang2 zhen1 gu3 yu3 ， ken3 wu1 ji1 lei4 an1 zun1 quan2 。
- xiang1 ru2 sui1 fa2 san1 qian1 du2 ， zi4 wei4 yi4 yan2 neng2 bao4 guo2 。
- ci3 yao1 zhen4 fu3 shang4 bu4 ci2 ， geng4 wen4 shi4 jian4 xian2 huo4 fu2 。
- dan4 chou2 huo4 hu4 chen2 ju1 shen1 ， si1 ma3 men2 yuan3 zhong1 fu2 zhan4 。
- de2 yin1 zhi4 zhi4 you2 zai4 er3 ， zui4 yan2 sha1 shi4 e2 xiang1 xun2 。
- quan2 qi1 dang1 chao2 di3 shi2 jie2 ， bu2 jian4 zhu1 yun2 pan1 jian4 zhe2 。
- fu2 wu1 yao4 chu3 zhen1 gao1 huang1 ， mao2 ju3 wan4 duan1 he2 xie4 xie4 。
- you3 he4 xian1 ren2 dang1 mu4 qiu1 ， shi1 lai2 kai1 juan4 feng1 sou1 sou1 。
- ju4 fa3 sen1 yan2 he2 suo3 zi4 ， zhang4 fu0 guan1 mian3 chui2 qian2 liu2 。
- dan4 jiao1 ru2 jun1 zhen1 nai4 jiu3 ， he2 bu4 lai2 tong2 yi4 bei1 jiu3 。
- qi1 jun1 ta1 ri4 meng4 hao4 ran2 ， nan2 er2 shi4 ye4 wu2 qiong2 nian2 。

## 注释

## 译文

## 赏析
