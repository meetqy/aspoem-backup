---
id: gao-si-de-zou-shu-mi-wan-shi
title: 鄒樞密挽詩
titlePinyin: zou1 shu1 mi4 wan3 shi1
titleSlug: zou-shu-mi-wan-shi
author: 高斯得
authorPinyin: gao1 si1 de2
authorSlug: gao-si-de
dynasty: 宋
dynastyPinyin: song4
dynastySlug: song
tags: []
---

## 正文

- 有偉倫魁彥，風標九牧傾。
- 直聲同日揭，峻節與霜明。
- 賀旅羞權隸，佳兵折寇萌。
- 一麾人共惜，再入道彌貞。
- 專對思尊主，塗歸首正名。
- 終然踈汲黯，誰復挽陽城。
- 訪落當元祀，干旄並兩英。
- 馹車方稅鞅，局面已翻枰。
- 不憚箋天苦，堅留出晝行。
- 一言嬰虎怒，八載與鷗盟。
- 改瑟新元化，持樞贊國成。
- 咎言方洶湧，悟主獨和平。
- 南谷撩歸夢，東藩薄宦情。
- 寒花馨晚節，潜穎謝浮榮。
- 落落靈光殿，堂堂董相塋。
- 國人歌輟杵，志士淚緣纓。
- 隸也常尊孟，嗟哉未識荆。
- 易名如得與，猶足慰平生。

## 拼音

- you3 wei3 lun2 kui2 yan4 ， feng1 biao1 jiu3 mu4 qing1 。
- zhi2 sheng1 tong2 ri4 jie1 ， jun4 jie2 yu3 shuang1 ming2 。
- he4 lü3 xiu1 quan2 li4 ， jia1 bing1 zhe2 kou4 meng2 。
- yi4 hui1 ren2 gong4 xi1 ， zai4 ru4 dao4 mi2 zhen1 。
- zhuan1 dui4 si1 zun1 zhu3 ， tu2 gui1 shou3 zheng4 ming2 。
- zhong1 ran2 shu1 ji2 an4 ， shui2 fu4 wan3 yang2 cheng2 。
- fang3 luo4 dang1 yuan2 si4 ， gan1 mao2 bing4 liang3 ying1 。
- ri4 ju1 fang1 shui4 yang1 ， ju2 mian4 yi3 fan1 ping2 。
- bu2 dan4 jian1 tian1 ku3 ， jian1 liu2 chu1 zhou4 xing2 。
- yi4 yan2 ying1 hu3 nu4 ， ba1 zai4 yu3 ou1 meng2 。
- gai3 se4 xin1 yuan2 hua4 ， chi2 shu1 zan4 guo2 cheng2 。
- jiu4 yan2 fang1 xiong1 yong3 ， wu4 zhu3 du2 he2 ping2 。
- nan2 gu3 liao2 gui1 meng4 ， dong1 fan1 bao2 huan4 qing2 。
- han2 hua1 xin1 wan3 jie2 ， qian2 ying3 xie4 fu2 rong2 。
- luo4 luo4 ling2 guang1 dian4 ， tang2 tang2 dong3 xiang1 ying2 。
- guo2 ren2 ge1 chuo4 chu3 ， zhi4 shi4 lei4 yuan2 ying1 。
- li4 ye3 chang2 zun1 meng4 ， jie1 zai1 wei4 shi2 jing1 。
- yi4 ming2 ru2 de2 yu3 ， you2 zu2 wei4 ping2 sheng1 。

## 注释

## 译文

## 赏析
