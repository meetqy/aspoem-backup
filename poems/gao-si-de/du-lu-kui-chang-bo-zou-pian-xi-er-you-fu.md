---
id: gao-si-de-du-lu-kui-chang-bo-zou-pian-xi-er-you-fu
title: 讀陸逵常簿奏篇喜而有賦
titlePinyin: du2 lu4 kui2 chang2 bo2 zou4 pian1 xi3 er2 you3 fu4
titleSlug: du-lu-kui-chang-bo-zou-pian-xi-er-you-fu
author: 高斯得
authorPinyin: gao1 si1 de2
authorSlug: gao-si-de
dynasty: 宋
dynastyPinyin: song4
dynastySlug: song
tags: []
---

## 正文

- 老翁關門貪睡味，朝廷近事到耳疎。
- 朝起忽收故舊信，得此痛哭流涕書。
- 書中所道果何事，人心天命關機樞。
- 昔無叛民今已起，赤子至此誰之辜。
- 公田下損而上益，楮法子廢而母孤。
- 三尺孤童盡知得，誰能暴虎編其須。
- 朝陽一鳴百聵醒，幸哉僅有而絕無。
- 三后在天甚神聖，佑此一脈皇基扶。
- 我非慶曆石守道，聊題數語昭羣愚。

## 拼音

- lao3 weng1 guan1 men2 tan1 shui4 wei4 ， chao2 ting2 jin4 shi4 dao4 er3 shu1 。
- chao2 qi3 hu1 shou1 gu4 jiu4 xin4 ， de2 ci3 tong4 ku1 liu2 ti4 shu1 。
- shu1 zhong1 suo3 dao4 guo3 he2 shi4 ， ren2 xin1 tian1 ming4 guan1 ji1 shu1 。
- xi1 wu2 pan4 min2 jin1 yi3 qi3 ， chi4 zi3 zhi4 ci3 shui2 zhi1 gu1 。
- gong1 tian2 xia4 sun3 er2 shang4 yi4 ， chu3 fa3 zi0 fei4 er2 mu3 gu1 。
- san1 chi3 gu1 tong2 jin4 zhi1 de2 ， shui2 neng2 bao4 hu3 bian1 qi2 xu1 。
- chao2 yang2 yi4 ming2 bai3 kui4 xing3 ， xing4 zai1 jin3 you3 er2 jue2 wu2 。
- san1 hou4 zai4 tian1 shen4 shen2 sheng4 ， you4 ci3 yi2 mai4 huang2 ji1 fu2 。
- wo3 fei1 qing4 li4 shi2 shou3 dao4 ， liao2 ti2 shu4 yu3 zhao1 qun2 yu2 。

## 注释

## 译文

## 赏析
