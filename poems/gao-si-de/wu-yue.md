---
id: gao-si-de-wu-yue
title: 五月
titlePinyin: wu3 yue4
titleSlug: wu-yue
author: 高斯得
authorPinyin: gao1 si1 de2
authorSlug: gao-si-de
dynasty: 宋
dynastyPinyin: song4
dynastySlug: song
tags: []
---

## 正文

- 五月出師時，老臣抱憂懼。
- 端筴問詹尹，願告吉凶故。
- 卦得明夷終，驚愕不敢露。
- 庸知三日後，日眚大可怖。
- 天象與人占，真如相對語。
- 師出無寸功，敗書常踵路。
- 世道復誰論，當局委而去。
- 更令水中榆，裊裊擎槃露。
- 秋風日以高，吾未得死所。
- 援筆識蓍辭，淚血滿襟素。

## 拼音

- wu3 yue4 chu1 shi1 shi2 ， lao3 chen2 bao4 you1 ju4 。
- duan1 ce4 wen4 zhan1 yin3 ， yuan4 gao4 ji2 xiong1 gu4 。
- gua4 de2 ming2 yi2 zhong1 ， jing1 e4 bu4 gan3 lu4 。
- yong1 zhi1 san1 ri4 hou4 ， ri4 sheng3 da4 ke3 bu4 。
- tian1 xiang4 yu3 ren2 zhan4 ， zhen1 ru2 xiang1 dui4 yu3 。
- shi1 chu1 wu2 cun4 gong1 ， bai4 shu1 chang2 zhong3 lu4 。
- shi4 dao4 fu4 shui2 lun4 ， dang1 ju2 wei3 er2 qu4 。
- geng4 ling4 shui3 zhong1 yu2 ， niao3 niao3 qing2 pan2 lu4 。
- qiu1 feng1 ri4 yi3 gao1 ， wu2 wei4 de2 si3 suo3 。
- yuan2 bi3 shi2 shi1 ci2 ， lei4 xue4 man3 jin1 su4 。

## 注释

## 译文

## 赏析
