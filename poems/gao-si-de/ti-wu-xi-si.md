---
id: gao-si-de-ti-wu-xi-si
title: 題浯谿寺
titlePinyin: ti2 wu2 xi1 si4
titleSlug: ti-wu-xi-si
author: 高斯得
authorPinyin: gao1 si1 de2
authorSlug: gao-si-de
dynasty: 宋
dynastyPinyin: song4
dynastySlug: song
tags: []
---

## 正文

- 舂陵太守真好奇，結茅肥遯湘江湄。
- 三吾出意作新字，脫略蒼籀遺冰斯。
- 溪山於我本何有，占斷不許傍人窺。
- 人生天地遠行客，戀身外物庸非癡。
- 漫郎仙去五百載，名字永與茲山垂。
- 要知忠義不磨處，雖不自與人與之。
- 至今過者望卷石，森然魄動中興碑。
- 此公何用專壑鄙，世上寧有爭墩兒。
- 我來訪古刜蓬藋，悵然不識亭臺基。
- 掃出蟬噪發斯義，元子可作然吾詩。

## 拼音

- chong1 ling2 tai4 shou3 zhen1 hao4 qi2 ， jie2 mao2 fei2 dun4 xiang1 jiang1 mei2 。
- san1 wu2 chu1 yi4 zuo4 xin1 zi4 ， tuo1 lüe4 cang1 zhou4 yi2 bing1 si1 。
- xi1 shan1 wu1 wo3 ben3 he2 you3 ， zhan4 duan4 bu4 xu1 bang4 ren2 kui1 。
- ren2 sheng1 tian1 di4 yuan3 xing2 ke4 ， lian4 shen1 wai4 wu4 yong1 fei1 chi1 。
- man4 lang2 xian1 qu4 wu3 bai3 zai4 ， ming2 zi4 yong3 yu3 zi1 shan1 chui2 。
- yao4 zhi1 zhong1 yi4 bu4 mo2 chu3 ， sui1 bu2 zi4 yu3 ren2 yu3 zhi1 。
- zhi4 jin1 guo4 zhe3 wang4 juan4 shi2 ， sen1 ran2 po4 dong4 zhong1 xing1 bei1 。
- ci3 gong1 he2 yong4 zhuan1 he4 bi3 ， shi4 shang4 ning2 you3 zheng1 dun1 er2 。
- wo3 lai2 fang3 gu3 fu2 peng2 diao4 ， chang4 ran2 bu4 shi2 ting2 tai2 ji1 。
- sao3 chu1 chan2 zao4 fa1 si1 yi4 ， yuan2 zi3 ke3 zuo4 ran2 wu2 shi1 。

## 注释

## 译文

## 赏析
