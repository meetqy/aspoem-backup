---
id: gao-si-de-xie-zheng-ru-hui-xiang-jiu-shi
title: 謝鄭如晦餉酒詩
titlePinyin: xie4 zheng4 ru2 hui4 xiang3 jiu3 shi1
titleSlug: xie-zheng-ru-hui-xiang-jiu-shi
author: 高斯得
authorPinyin: gao1 si1 de2
authorSlug: gao-si-de
dynasty: 宋
dynastyPinyin: song4
dynastySlug: song
tags: []
---

## 正文

- 淵明久閑居，欲釀苦無秫。
- 蕭條倚東籬，目斷盃中物。
- 可人王荆州，白衣來扣寂。
- 高情屬天雲，于今照方策。
- 我窮交舊絕，門外無行迹。
- 舊時如海腸，轍鮒等枯澀。
- 誰憐東溟臣，西江分一滴。
- 嗟哉子立賢，肯念黄州客。
- 清酒冬百壺，昔酒夏千石。
- 陶然北窗下，但覺天地窄。
- 東西高雖異，南北鄭能一。
- 感荷吾子德，酬報乏珪璧。
- 但誦昌黎詩，以謝鄭羣錫。

## 拼音

- yuan1 ming2 jiu3 xian2 ju1 ， yu4 niang4 ku3 wu2 shu2 。
- xiao1 tiao2 yi3 dong1 li2 ， mu4 duan4 bei1 zhong1 wu4 。
- ke3 ren2 wang2 jing1 zhou1 ， bai2 yi1 lai2 kou4 ji4 。
- gao1 qing2 shu3 tian1 yun2 ， yu2 jin1 zhao4 fang1 ce4 。
- wo3 qiong2 jiao1 jiu4 jue2 ， men2 wai4 wu2 xing2 ji4 。
- jiu4 shi2 ru2 hai3 chang2 ， zhe2 fu4 deng3 ku1 se4 。
- shui2 lian2 dong1 ming2 chen2 ， xi1 jiang1 fen1 yi4 di1 。
- jie1 zai1 zi3 li4 xian2 ， ken3 nian4 huang2 zhou1 ke4 。
- qing1 jiu3 dong1 bai3 hu2 ， xi1 jiu3 xia4 qian1 shi2 。
- tao2 ran2 bei3 chuang1 xia4 ， dan4 jue2 tian1 di4 zhai3 。
- dong1 xi1 gao1 sui1 yi4 ， nan2 bei3 zheng4 neng2 yi1 。
- gan3 he4 wu2 zi3 de2 ， chou2 bao4 fa2 gui1 bi4 。
- dan4 song4 chang1 li2 shi1 ， yi3 xie4 zheng4 qun2 xi1 。

## 注释

## 译文

## 赏析
