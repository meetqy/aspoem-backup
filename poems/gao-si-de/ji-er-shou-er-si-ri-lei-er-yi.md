---
id: gao-si-de-ji-er-shou-er-si-ri-lei-er-yi
title: 記二首兒四日雷二異
titlePinyin: ji4 er4 shou3 er2 si4 ri4 lei2 er4 yi4
titleSlug: ji-er-shou-er-si-ri-lei-er-yi
author: 高斯得
authorPinyin: gao1 si1 de2
authorSlug: gao-si-de
dynasty: 唐
dynastyPinyin: tang2
dynastySlug: tang
tags: [] 
---

## 正文

- 咸淳七年正二月，天災人異何稠疊。
- 細推厥咎端有繇，孤臣未言先泣血。
- 日當丙子月當寅，湖州毘山有妖孽。
- 曹家産子威殺人，二首一身連骨節。
- 左首似爹右似娘，渾舍驚走趾欲折。
- 里胥不敢上其事，一州喧喧騰頰舌。
- 從來天子天下首，二首之占何待說。
- 我聞唐家儀鳳年，的證端爲今日設。
- 涇州之民有生兒，異幹同軀不容裂。
- 是時武氏乘其夫，唐祚中微殆將滅。
- 聖朝家法與唐異，四星在天循軌轍。
- 咎在君陽非太陰，媧羿雖殊禍俱烈。
- 人妖示變未三旬，二月天災來不輟。
- 粵從己亥至壬寅，據曆雷聲未當發。
- 胡爲砰訇震天鼓，四日四夜聲不絕。
- 上天威怒端有意，要使吾君用剛决。
- 夏竦姦邪致天變，仁皇感悟真明哲。
- 只憑霹靂一聲雷，掃去有同湯沃雪。
- 後來高廟遵故典，湯相罷歸同一訣。
- 奈何災異過兩朝，猶復留此大饕餮。
- 二首之兒四日雷，占雖不同應無別。
- 作詩會入五行傳，謹勿流傳取剠刖。

## 拼音

- xian2 chun2 qi1 nian2 zheng4 er4 yue4 ， tian1 zai1 ren2 yi4 he2 chou2 die2 。
- xi4 tui1 jue2 jiu4 duan1 you3 yao2 ， gu1 chen2 wei4 yan2 xian1 qi4 xue4 。
- ri4 dang1 bing3 zi3 yue4 dang1 yin2 ， hu2 zhou1 pi2 shan1 you3 yao1 nie4 。
- cao2 jia1 chan3 zi3 wei1 sha1 ren2 ， er4 shou3 yi4 shen1 lian2 gu3 jie2 。
- zuo3 shou3 si4 die1 you4 si4 niang2 ， hun2 she4 jing1 zou3 zhi3 yu4 zhe2 。
- li3 xu1 bu4 gan3 shang4 qi2 shi4 ， yi4 zhou1 xuan1 xuan1 teng2 jia2 she2 。
- cong2 lai2 tian1 zi3 tian1 xia4 shou3 ， er4 shou3 zhi1 zhan4 he2 dai4 shuo1 。
- wo3 wen2 tang2 jia1 yi2 feng4 nian2 ， de0 zheng4 duan1 wei2 jin1 ri4 she4 。
- jing1 zhou1 zhi1 min2 you3 sheng1 er2 ， yi4 gan4 tong2 qu1 bu4 rong2 lie4 。
- shi4 shi2 wu3 shi4 cheng2 qi2 fu1 ， tang2 zuo4 zhong1 wei1 dai4 jiang1 mie4 。
- sheng4 chao2 jia1 fa3 yu3 tang2 yi4 ， si4 xing1 zai4 tian1 xun2 gui3 zhe2 。
- jiu4 zai4 jun1 yang2 fei1 tai4 yin1 ， wa1 yi4 sui1 shu1 huo4 ju4 lie4 。
- ren2 yao1 shi4 bian4 wei4 san1 xun2 ， er4 yue4 tian1 zai1 lai2 bu2 chuo4 。
- yue4 cong2 ji3 hai4 zhi4 ren2 yin2 ， ju4 li4 lei2 sheng1 wei4 dang1 fa1 。
- hu2 wei2 peng1 hong1 zhen4 tian1 gu3 ， si4 ri4 si4 ye4 sheng1 bu4 jue2 。
- shang4 tian1 wei1 nu4 duan1 you3 yi4 ， yao4 shi3 wu2 jun1 yong4 gang1 jue2 。
- xia4 song3 jian1 xie2 zhi4 tian1 bian4 ， ren2 huang2 gan3 wu4 zhen1 ming2 zhe2 。
- zhi1 ping2 pi1 li4 yi4 sheng1 lei2 ， sao3 qu4 you3 tong2 tang1 wo4 xue3 。
- hou4 lai2 gao1 miao4 zun1 gu4 dian3 ， tang1 xiang1 ba4 gui1 tong2 yi4 jue2 。
- nai4 he2 zai1 yi4 guo4 liang3 chao2 ， you2 fu4 liu2 ci3 da4 tao1 tie4 。
- er4 shou3 zhi1 er2 si4 ri4 lei2 ， zhan4 sui1 bu4 tong2 ying1 wu2 bie2 。
- zuo4 shi1 hui4 ru4 wu3 xing2 chuan2 ， jin3 wu4 liu2 chuan2 qu3 qing2 yue4 。

## 注释

## 译文

## 赏析
