---
id: gao-si-de-wei-wen-le-tang-wu-lu-ting-jie-chao
title: 爲溫樂堂五綠亭解嘲
titlePinyin: wei2 wen1 le4 tang2 wu3 lü4 ting2 jie3 chao2
titleSlug: wei-wen-le-tang-wu-lu-ting-jie-chao
author: 高斯得
authorPinyin: gao1 si1 de2
authorSlug: gao-si-de
dynasty: 宋
dynastyPinyin: song4
dynastySlug: song
tags: []
---

## 正文

- 園林非不佳，名字著難穩。
- 稍與流俗異，譏呵來噂噂。
- 我堂名溫樂，竊慕涑水翁。
- 我亭名五綠，又希午橋公。
- 客來笑不已，誚我何其鄙。
- 拳拳二相國，所愛人爵耳。
- 聞之爲一咍，爭端自予開。
- 嗟予信鄙矣，笑客亦愚哉。
- 相誠吾所愛，何必裴與馬。
- 唐非無李盧，宋亦有章蔡。
- 爾知相何物，是謂聖賢宅。
- 士而不爲此，何以下膏澤。
- 孟軻出晝意，宣尼載質心。
- 溫豈獨甘樂，裴非錮園林。
- 二扁有深意，客詎窺其涘。
- 吾言豈狂言，刀尺自孔氏。

## 拼音

- yuan2 lin2 fei1 bu4 jia1 ， ming2 zi4 zhu4 nan2 wen3 。
- shao1 yu3 liu2 su2 yi4 ， ji1 he1 lai2 zun3 zun3 。
- wo3 tang2 ming2 wen1 le4 ， qie4 mu4 su4 shui3 weng1 。
- wo3 ting2 ming2 wu3 lü4 ， you4 xi1 wu3 qiao2 gong1 。
- ke4 lai2 xiao4 bu4 yi3 ， qiao4 wo3 he2 qi2 bi3 。
- quan2 quan2 er4 xiang1 guo2 ， suo3 ai4 ren2 jue2 er3 。
- wen2 zhi1 wei2 yi4 hai1 ， zheng1 duan1 zi4 yu3 kai1 。
- jie1 yu3 xin4 bi3 yi3 ， xiao4 ke4 yi4 yu2 zai1 。
- xiang1 cheng2 wu2 suo3 ai4 ， he2 bi4 pei2 yu3 ma3 。
- tang2 fei1 wu2 li3 lu2 ， song4 yi4 you3 zhang1 cai4 。
- er3 zhi1 xiang1 he2 wu4 ， shi4 wei4 sheng4 xian2 zhai2 。
- shi4 er2 bu4 wei2 ci3 ， he2 yi3 xia4 gao1 ze2 。
- meng4 ke1 chu1 zhou4 yi4 ， xuan1 ni2 zai4 zhi4 xin1 。
- wen1 qi3 du2 gan1 le4 ， pei2 fei1 gu4 yuan2 lin2 。
- er4 bian3 you3 shen1 yi4 ， ke4 ju4 kui1 qi2 si4 。
- wu2 yan2 qi3 kuang2 yan2 ， dao1 chi3 zi4 kong3 shi4 。

## 注释

## 译文

## 赏析
