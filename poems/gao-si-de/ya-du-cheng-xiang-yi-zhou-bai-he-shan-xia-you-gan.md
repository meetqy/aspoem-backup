---
id: gao-si-de-ya-du-cheng-xiang-yi-zhou-bai-he-shan-xia-you-gan
title: 迓杜丞相檥舟白鶴山下有感
titlePinyin: ya4 du4 cheng2 xiang4 yi3 zhou1 bai2 he4 shan1 xia4 you3 gan3
titleSlug: ya-du-cheng-xiang-yi-zhou-bai-he-shan-xia-you-gan
author: 高斯得
authorPinyin: gao1 si1 de2
authorSlug: gao-si-de
dynasty: 宋
dynastyPinyin: song4
dynastySlug: song
tags: []
---

## 正文

- 維舟候新鉉，薄言憩茲山。
- 叢祠倚層阜，迴阡俯澄灣。
- 竚立心目瞿，白鶴懸榜顔。
- 嘉名契舊隠，身疑墮其間。
- 沓嶂森古木，荒塗翳枯菅。
- 田空少鴻鴈，谷腥富豺獌。
- 更懷山中人，騎鶴去不還。
- 平生抱炯介，輈張困羣姦。
- 徂謝易永久，十年閟松關。
- 紛吾信虛薄，宿昔蒙砭頑。
- 及茲落海嶠，初心汩憂患。
- 朅來因見召，感涕凄其潸。
- 亦欲蔭青茆，賞心諒難攀。
- 孤憤竟何及，顛毛自令䰔。

## 拼音

- wei2 zhou1 hou4 xin1 xuan4 ， bo2 yan2 qi4 zi1 shan1 。
- cong2 ci2 yi3 ceng2 fu4 ， hui2 qian1 fu3 cheng2 wan1 。
- zhu4 li4 xin1 mu4 qu2 ， bai2 he4 xuan2 bang3 yan2 。
- jia1 ming2 qi4 jiu4 yin3 ， shen1 yi2 duo4 qi2 jian4 。
- ta4 zhang4 sen1 gu3 mu4 ， huang1 tu2 yi4 ku1 jian1 。
- tian2 kong1 shao3 hong2 yan4 ， gu3 xing1 fu4 chai2 man4 。
- geng4 huai2 shan1 zhong1 ren2 ， qi2 he4 qu4 bu4 huan2 。
- ping2 sheng1 bao4 jiong3 jie4 ， zhou1 zhang1 kun4 qun2 jian1 。
- cu2 xie4 yi4 yong3 jiu3 ， shi2 nian2 bi4 song1 guan1 。
- fen1 wu2 xin4 xu1 bao2 ， su4 xi1 meng2 bian1 wan2 。
- ji2 zi1 luo4 hai3 jiao4 ， chu1 xin1 gu3 you1 huan4 。
- qie4 lai2 yin1 jian4 zhao4 ， gan3 ti4 qi1 qi2 shan1 。
- yi4 yu4 yin1 qing1 mao2 ， shang3 xin1 liang4 nan2 pan1 。
- gu1 fen4 jing4 he2 ji2 ， dian1 mao2 zi4 ling4 䰔。

## 注释

## 译文

## 赏析
