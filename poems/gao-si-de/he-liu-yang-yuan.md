---
id: gao-si-de-he-liu-yang-yuan
title: 和劉養源
titlePinyin: he2 liu2 yang3 yuan2
titleSlug: he-liu-yang-yuan
author: 高斯得
authorPinyin: gao1 si1 de2
authorSlug: gao-si-de
dynasty: 宋
dynastyPinyin: song4
dynastySlug: song
tags: []
---

## 正文

- 日景何須土圭測，臘盡熙熙好春色。
- 明眉翠柳弄精神，調舌珍禽破岑寂。
- 疊嶂融融遲日麗，雙溪渙渙層冰釋。
- 行看騎簇昭亭曉，還聞猿嘯高齋夕。
- 宛陵山澤紛紆餘，爾來憔悴緣急符。
- 安得春風百萬斛，爲散和氣還郊墟。
- 北帝回車已浸遠，東皇布令應潛孚。
- 原疇蘇醒天雨玉，草木滋潤淵生珠。
- 我詩背城猶借一，吏氣暫掃因元日。
- 預憂簿領還壓頭，不得時陪竹林七。
- 苕溪葦間舟延緣，白魚朱橘不論錢。
- 幽棲已入五更夢，早春顧渚何時煎。
- 老師謹勿先抽單，苦嫌道院颼颼寒。
- 吟編未載兩觳觫，莫惜娉婷珠一斛。

## 拼音

- ri4 jing3 he2 xu1 tu3 gui1 ce4 ， la4 jin4 xi1 xi1 hao3 chun1 se4 。
- ming2 mei2 cui4 liu3 nong4 jing1 shen2 ， diao4 she2 zhen1 qin2 po4 cen2 ji4 。
- die2 zhang4 rong2 rong2 chi2 ri4 li2 ， shuang1 xi1 huan4 huan4 ceng2 bing1 shi4 。
- xing2 kan4 qi2 cu4 zhao1 ting2 xiao3 ， huan2 wen2 yuan2 xiao4 gao1 zhai1 xi1 。
- wan3 ling2 shan1 ze2 fen1 yu1 yu2 ， er3 lai2 qiao2 cui4 yuan2 ji2 fu2 。
- an1 de2 chun1 feng1 bai3 wan4 hu2 ， wei2 san4 he2 qi4 huan2 jiao1 xu1 。
- bei3 di4 hui2 ju1 yi3 jin4 yuan3 ， dong1 huang2 bu4 ling4 ying1 qian2 fu2 。
- yuan2 chou2 su1 xing3 tian1 yu3 yu4 ， cao3 mu4 zi1 run4 yuan1 sheng1 zhu1 。
- wo3 shi1 bei4 cheng2 you2 jie4 yi1 ， li4 qi4 zan4 sao3 yin1 yuan2 ri4 。
- yu4 you1 bo2 ling3 huan2 ya1 tou2 ， bu4 de2 shi2 pei2 zhu2 lin2 qi1 。
- tiao2 xi1 wei3 jian4 zhou1 yan2 yuan2 ， bai2 yu2 zhu1 ju2 bu2 lun4 qian2 。
- you1 qi1 yi3 ru4 wu3 geng1 meng4 ， zao3 chun1 gu4 zhu3 he2 shi2 jian1 。
- lao3 shi1 jin3 wu4 xian1 chou1 dan1 ， ku3 xian2 dao4 yuan4 sou1 sou1 han2 。
- yin2 bian1 wei4 zai4 liang3 hu2 su4 ， mo4 xi1 ping1 ting2 zhu1 yi4 hu2 。

## 注释

## 译文

## 赏析
