---
id: gao-si-de-song-bu-fu-di-gui-jin-ling
title: 送不浮弟歸金陵
titlePinyin: song4 bu4 fu2 di4 gui1 jin1 ling2
titleSlug: song-bu-fu-di-gui-jin-ling
author: 高斯得
authorPinyin: gao1 si1 de2
authorSlug: gao-si-de
dynasty: 宋
dynastyPinyin: song4
dynastySlug: song
tags: []
---

## 正文

- 分袂四百旬，盍簪三十日。
- 君來一何遲，君去一何疾。
- 題彼原上鴒，飛鳴不相失。
- 奈何緣薄宦，參辰各方一。
- 我鬚盡成絲，君紒纔如栗。
- 人生幾相見，歲月去如斥。
- 兩蘇欠同歸，二陸事堪慄。
- 天倫盎中薺，富貴劍頭蜜。
- 崏下饒蹲鴟，吳中富仙朮。
- 縱不死同丘，其可生異室。
- 願君解龜後，休汝毋他適。
- 建鄴水易滋，武昌魚多乙。
- 急來共藜羹，蔭此青林密。
- 春風棣華開，溪頭望歸鷁。

## 拼音

- fen1 mei4 si4 bai3 xun2 ， he2 zan1 san1 shi2 ri4 。
- jun1 lai2 yi4 he2 chi2 ， jun1 qu4 yi4 he2 ji2 。
- ti2 bi3 yuan2 shang4 ling2 ， fei1 ming2 bu4 xiang1 shi1 。
- nai4 he2 yuan2 bao2 huan4 ， can1 chen2 ge4 fang1 yi1 。
- wo3 xu1 jin4 cheng2 si1 ， jun1 ji4 cai2 ru2 li4 。
- ren2 sheng1 ji1 xiang1 jian4 ， sui4 yue4 qu4 ru2 chi4 。
- liang3 su1 qian4 tong2 gui1 ， er4 lu4 shi4 kan1 li4 。
- tian1 lun2 ang4 zhong1 ji4 ， fu4 gui4 jian4 tou2 mi4 。
- min2 xia4 rao2 dun1 chi1 ， wu2 zhong1 fu4 xian1 zhu2 。
- zong4 bu4 si3 tong2 qiu1 ， qi2 ke3 sheng1 yi4 shi4 。
- yuan4 jun1 jie3 gui1 hou4 ， xiu1 ru3 wu2 ta1 shi4 。
- jian4 ye4 shui3 yi4 zi1 ， wu3 chang1 yu2 duo1 yi3 。
- ji2 lai2 gong4 li2 geng1 ， yin1 ci3 qing1 lin2 mi4 。
- chun1 feng1 di4 hua2 kai1 ， xi1 tou2 wang4 gui1 yi4 。

## 注释

## 译文

## 赏析
