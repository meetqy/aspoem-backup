---
id: gao-si-de-zhong-qiu-du-zuo-you-gan
title: 中秋獨坐有感
titlePinyin: zhong1 qiu1 du2 zuo4 you3 gan3
titleSlug: zhong-qiu-du-zuo-you-gan
author: 高斯得
authorPinyin: gao1 si1 de2
authorSlug: gao-si-de
dynasty: 宋
dynastyPinyin: song4
dynastySlug: song
tags: []
---

## 正文

- 三年三中秋，月作一樣奇。
- 清貧不設客，老倦不吟詩。
- 今年更淒涼，兒孫鎖秋闈。
- 獨坐南窗下，兀兀如孤羆。
- 追思歡娛地，無如少壯時。
- 尚記壬辰歲，鶴山靖州歸。
- 八月十五夜，月華散前墀。
- 諸父秋山閣，羣從幽芳池。
- 賦詩各分韻，醉墨紛淋漓。
- 鶴山讀我句，終夜相嗟咨。
- 明朝操紙來，傾倒里中兒。
- 一往三十載，坐念心生悲。
- 前輩已彫謝，諸兄亦無遺。
- 奇孤一身在，流落天之涯。
- 明月如昨日，而我鬢成絲。
- 天人固異分，何煩涕交頤。

## 拼音

- san1 nian2 san1 zhong1 qiu1 ， yue4 zuo4 yi2 yang4 qi2 。
- qing1 pin2 bu2 she4 ke4 ， lao3 juan4 bu4 yin2 shi1 。
- jin1 nian2 geng4 qi1 liang2 ， er2 sun1 suo3 qiu1 wei2 。
- du2 zuo4 nan2 chuang1 xia4 ， wu4 wu4 ru2 gu1 pi2 。
- zhui1 si1 huan1 yu2 di4 ， wu2 ru2 shao3 zhuang4 shi2 。
- shang4 ji4 ren2 chen2 sui4 ， he4 shan1 jing4 zhou1 gui1 。
- ba1 yue4 shi2 wu3 ye4 ， yue4 hua2 san4 qian2 chi2 。
- zhu1 fu4 qiu1 shan1 ge2 ， qun2 cong2 you1 fang1 chi2 。
- fu4 shi1 ge4 fen1 yun4 ， zui4 mo4 fen1 lin2 li2 。
- he4 shan1 du2 wo3 ju4 ， zhong1 ye4 xiang1 jie1 zi1 。
- ming2 chao2 cao1 zhi3 lai2 ， qing1 dao3 li3 zhong1 er2 。
- yi4 wang3 san1 shi2 zai4 ， zuo4 nian4 xin1 sheng1 bei1 。
- qian2 bei4 yi3 diao1 xie4 ， zhu1 xiong1 yi4 wu2 yi2 。
- qi2 gu1 yi4 shen1 zai4 ， liu2 luo4 tian1 zhi1 ya2 。
- ming2 yue4 ru2 zuo2 ri4 ， er2 wo3 bin4 cheng2 si1 。
- tian1 ren2 gu4 yi4 fen1 ， he2 fan2 ti4 jiao1 yi2 。

## 注释

## 译文

## 赏析
