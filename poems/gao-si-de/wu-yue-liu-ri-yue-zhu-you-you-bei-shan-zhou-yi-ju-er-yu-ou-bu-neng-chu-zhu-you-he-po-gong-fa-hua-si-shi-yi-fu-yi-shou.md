---
id: gao-si-de-wu-yue-liu-ri-yue-zhu-you-you-bei-shan-zhou-yi-ju-er-yu-ou-bu-neng-chu-zhu-you-he-po-gong-fa-hua-si-shi-yi-fu-yi-shou
title: 五月六日約諸友遊北山舟已具而予偶不能出諸友和坡公法華寺詩亦賦一首
titlePinyin: wu3 yue4 liu4 ri4 yue1 zhu1 you3 you2 bei3 shan1 zhou1 yi3 ju4 er2 yu3 ou3 bu4 neng2 chu1 zhu1 you3 he2 po1 gong1 fa3 hua2 si4 shi1 yi4 fu4 yi4 shou3
titleSlug: wu-yue-liu-ri-yue-zhu-you-you-bei-shan-zhou-yi-ju-er-yu-ou-bu-neng-chu-zhu-you-he-po-gong-fa-hua-si-shi-yi-fu-yi-shou
author: 高斯得
authorPinyin: gao1 si1 de2
authorSlug: gao-si-de
dynasty: 宋
dynastyPinyin: song4
dynastySlug: song
tags: []
---

## 正文

- 區中無由舒眼界，欲上雲峰觀九派。
- 頗聞黄龍擅奇特，儻得窺臨真一快。
- 清苕一綫僅委蛇，具區萬頃何滂湃。
- 又聞法華兩招提，清曠夐絕人境隘。
- 池光瀲灧鏡無臺，山色清寒身不壞。
- 石林幻出三玲瓏，萬虎千羆斷雄怪。
- 幽貞叶策天相之，梅雨初晴白日曬。
- 州家幸肯借官船，亟饌魚蝦菹韮薤。
- 奈何欲往竟不諧，徒羨諸公脫天械。
- 歸來爭發古錦囊，令予伎癢如爬疥。
- 嵇康本自不羈人，况復時屯方翮鎩。
- 終當於此結菁茅，庶可償渠猿鶴債。

## 拼音

- qu1 zhong1 wu2 you2 shu1 yan3 jie4 ， yu4 shang4 yun2 feng1 guan1 jiu3 pai4 。
- po1 wen2 huang2 long2 shan4 qi2 te4 ， tang3 de2 kui1 lin2 zhen1 yi2 kuai4 。
- qing1 tiao2 yi2 xian4 jin3 wei1 yi2 ， ju4 qu1 wan4 qing3 he2 pang1 pai4 。
- you4 wen2 fa3 hua2 liang3 zhao1 ti2 ， qing1 kuang4 xuan4 jue2 ren2 jing4 ai4 。
- chi2 guang1 lian4 yan4 jing4 wu2 tai2 ， shan1 se4 qing1 han2 shen1 bu2 huai4 。
- shi2 lin2 huan4 chu1 san1 ling2 long2 ， wan4 hu3 qian1 pi2 duan4 xiong2 guai4 。
- you1 zhen1 ye4 ce4 tian1 xiang1 zhi1 ， mei2 yu3 chu1 qing2 bai2 ri4 shai4 。
- zhou1 jia1 xing4 ken3 jie4 guan1 chuan2 ， ji2 zhuan4 yu2 xia1 zu1 jiu3 xie4 。
- nai4 he2 yu4 wang3 jing4 bu4 xie2 ， tu2 xian4 zhu1 gong1 tuo1 tian1 xie4 。
- gui1 lai2 zheng1 fa1 gu3 jin3 nang2 ， ling4 yu3 ji4 yang3 ru2 pa2 jie4 。
- ji1 kang1 ben3 zi4 bu4 ji1 ren2 ， kuang4 fu4 shi2 tun2 fang1 he2 sha1 。
- zhong1 dang1 wu1 ci3 jie2 jing1 mao2 ， shu4 ke3 chang2 qu2 yuan2 he4 zhai4 。

## 注释

## 译文

## 赏析
