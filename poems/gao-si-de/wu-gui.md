---
id: gao-si-de-wu-gui
title: 物貴
titlePinyin: wu4 gui4
titleSlug: wu-gui
author: 高斯得
authorPinyin: gao1 si1 de2
authorSlug: gao-si-de
dynasty: 宋
dynastyPinyin: song4
dynastySlug: song
tags: []
---

## 正文

- 一從泉法亂，都野咸荒荒。
- 片楮母偏重，無子相低昂。
- 姦人竊其權，百物因大翔。
- 握薪重尋桂，尺魚貴河魴。
- 我聞輦轂下，鞅法牛毛詳。
- 物物揭成價，大字懸康莊。
- 膴鮑榷公肆，餠師聚官場。
- 市易祖嘉問，均輸肖弘羊。
- 罻羅四面布，摇手觸刑章。
- 哀哉今之人，逢時何不祥。
- 穀斛八錢漢，米斗三錢唐。
- 安得生其時，鼓腹詠太康。

## 拼音

- yi4 cong2 quan2 fa3 luan4 ， dou1 ye3 xian2 huang1 huang1 。
- pian4 chu3 mu3 pian1 zhong4 ， wu2 zi3 xiang1 di1 ang2 。
- jian1 ren2 qie4 qi2 quan2 ， bai3 wu4 yin1 da4 xiang2 。
- wo4 xin1 zhong4 xun2 gui4 ， chi3 yu2 gui4 he2 fang2 。
- wo3 wen2 nian3 gu3 xia4 ， yang1 fa3 niu2 mao2 xiang2 。
- wu4 wu4 jie1 cheng2 jia4 ， da4 zi4 xuan2 kang1 zhuang1 。
- wu3 bao4 que4 gong1 si4 ， bing3 shi1 ju4 guan1 chang3 。
- shi4 yi4 zu3 jia1 wen4 ， jun1 shu1 xiao4 hong2 yang2 。
- wei4 luo2 si4 mian4 bu4 ， yao2 shou3 chu4 xing2 zhang1 。
- ai1 zai1 jin1 zhi1 ren2 ， feng2 shi2 he2 bu4 xiang2 。
- gu3 hu2 ba1 qian2 han4 ， mi3 dou4 san1 qian2 tang2 。
- an1 de2 sheng1 qi2 shi2 ， gu3 fu4 yong3 tai4 kang1 。

## 注释

## 译文

## 赏析
