---
id: gao-si-de-ci-yun-gong-yuan-xiong-hui-shi-jian-lao
title: 次韻功遠兄惠詩見勞
titlePinyin: ci4 yun4 gong1 yuan3 xiong1 hui4 shi1 jian4 lao2
titleSlug: ci-yun-gong-yuan-xiong-hui-shi-jian-lao
author: 高斯得
authorPinyin: gao1 si1 de2
authorSlug: gao-si-de
dynasty: 唐
dynastyPinyin: tang2
dynastySlug: tang
tags: [] 
---

## 正文

- 平生聞父師，擇術明諾諤。
- 豈不依德言，其奈根器弱。
- 昕庭開獸樽，坐聽諸臣咋。
- 誰其酌嘗之，自牖勤納約。
- 維時鶴山翁，鐵作元祐脚。
- 振鬣一以鳴，萬馬立皆却。
- 此老埋虎丘，自頃氣何索。
- 徽音闋不嗣，吾儕得無怍。
- 偶從鋒鏑餘，來被纓組縛。
- 每懷季父風，自笑吾痹惡。
- 十駕希乘黄，其敢自菲薄。
- 啾啾竟何裨，有如叢間爵。
- 那知桓將軍，早已憚孫綽。
- 鴥彼韝上鷹，掣臂將汝攫。
- 何不追冥鴻，幡然見幾作。
- 會逢故人劉，危言取眙愕。
- 腥庮忌雕胡，薋菉妬芳若。
- 遂仇作俑人，意欲屏醫藥。
- 樂哉餘不亭，閑身頗堪著。
- 寒谿靜可鑒，青山崒如削。
- 未能及黎侯，且可棲晉鄂。
- 憑誰共行藏，歸語故山鶴。

## 拼音

- ping2 sheng1 wen2 fu4 shi1 ， ze2 shu4 ming2 nuo4 e4 。
- qi3 bu4 yi1 de2 yan2 ， qi2 nai4 gen1 qi4 ruo4 。
- xin1 ting2 kai1 shou4 zun1 ， zuo4 ting1 zhu1 chen2 za3 。
- shui2 qi2 zhuo2 chang2 zhi1 ， zi4 you3 qin2 na4 yue1 。
- wei2 shi2 he4 shan1 weng1 ， tie3 zuo4 yuan2 you4 jiao3 。
- zhen4 lie4 yi4 yi3 ming2 ， wan4 ma3 li4 jie1 que4 。
- ci3 lao3 mai2 hu3 qiu1 ， zi4 qing3 qi4 he2 suo3 。
- hui1 yin1 que4 bu2 si4 ， wu2 chai2 de2 wu2 zuo4 。
- ou3 cong2 feng1 di2 yu2 ， lai2 bei4 ying1 zu3 fu4 。
- mei3 huai2 ji4 fu4 feng1 ， zi4 xiao4 wu2 bi4 e4 。
- shi2 jia4 xi1 cheng2 huang2 ， qi2 gan3 zi4 fei3 bo2 。
- jiu1 jiu1 jing4 he2 bi4 ， you3 ru2 cong2 jian4 jue2 。
- na4 zhi1 huan2 jiang1 jun1 ， zao3 yi3 dan4 sun1 chuo4 。
- yu4 bi3 gou1 shang4 ying1 ， che4 bi4 jiang1 ru3 jue2 。
- he2 bu4 zhui1 ming2 hong2 ， fan1 ran2 jian4 ji1 zuo4 。
- hui4 feng2 gu4 ren2 liu2 ， wei1 yan2 qu3 yi2 e4 。
- xing1 you2 ji4 diao1 hu2 ， ci2 lu4 du4 fang1 ruo4 。
- sui4 chou2 zuo4 yong3 ren2 ， yi4 yu4 ping2 yi1 yao4 。
- le4 zai1 yu2 bu4 ting2 ， xian2 shen1 po1 kan1 zhu4 。
- han2 xi1 jing4 ke3 jian4 ， qing1 shan1 zu2 ru2 xiao1 。
- wei4 neng2 ji2 li2 hou2 ， qie3 ke3 qi1 jin4 e4 。
- ping2 shui2 gong4 xing2 cang2 ， gui1 yu3 gu4 shan1 he4 。

## 注释

## 译文

## 赏析
