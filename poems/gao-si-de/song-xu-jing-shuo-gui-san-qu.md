---
id: gao-si-de-song-xu-jing-shuo-gui-san-qu
title: 送徐景說歸三衢
titlePinyin: song4 xu2 jing3 shuo1 gui1 san1 qu2
titleSlug: song-xu-jing-shuo-gui-san-qu
author: 高斯得
authorPinyin: gao1 si1 de2
authorSlug: gao-si-de
dynasty: 宋
dynastyPinyin: song4
dynastySlug: song
tags: []
---

## 正文

- 秋風吐商氣，庭樹慽以飛。
- 美人悼時節，去意不可鞿。
- 朋陰傲排盪，晨光弄熹微。
- 靈修豈敢怨，浩蕩終難依。
- 岐分蹈一失，决此存亡機。
- 僵株擢新稊，倏忽成十圍。
- 陽阸人所願，蒼天詎能違。
- 蹇予於夫子，亮節深所希。
- 取舍既共是，排拫亦同非。
- 豈伊桐江上，裴回送將歸。
- 時危抱深感，人遠傷遐睎。
- 國家福未艾，祖宗臨孔威。
- 願子崇明德，桑榆借光輝。

## 拼音

- qiu1 feng1 tu3 shang1 qi4 ， ting2 shu4 qi1 yi3 fei1 。
- mei3 ren2 dao4 shi2 jie2 ， qu4 yi4 bu4 ke3 ji1 。
- peng2 yin1 ao4 pai2 dang4 ， chen2 guang1 nong4 xi1 wei1 。
- ling2 xiu1 qi3 gan3 yuan4 ， hao4 dang4 zhong1 nan2 yi1 。
- qi2 fen1 dao3 yi4 shi1 ， jue2 ci3 cun2 wang2 ji1 。
- jiang1 zhu1 zhuo2 xin1 ti2 ， shu1 hu1 cheng2 shi2 wei2 。
- yang2 e4 ren2 suo3 yuan4 ， cang1 tian1 ju4 neng2 wei2 。
- jian3 yu3 wu1 fu1 zi3 ， liang4 jie2 shen1 suo3 xi1 。
- qu3 she3 ji4 gong4 shi4 ， pai2 hen2 yi4 tong2 fei1 。
- qi3 yi1 tong2 jiang1 shang4 ， pei2 hui2 song4 jiang1 gui1 。
- shi2 wei1 bao4 shen1 gan3 ， ren2 yuan3 shang1 xia2 xi1 。
- guo2 jia1 fu2 wei4 ai4 ， zu3 zong0 lin2 kong3 wei1 。
- yuan4 zi3 chong2 ming2 de2 ， sang1 yu2 jie4 guang1 hui1 。

## 注释

## 译文

## 赏析
