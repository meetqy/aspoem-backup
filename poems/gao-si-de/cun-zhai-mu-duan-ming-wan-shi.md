---
id: gao-si-de-cun-zhai-mu-duan-ming-wan-shi
title: 存齋牟端明挽詩
titlePinyin: cun2 zhai1 mu4 duan1 ming2 wan3 shi1
titleSlug: cun-zhai-mu-duan-ming-wan-shi
author: 高斯得
authorPinyin: gao1 si1 de2
authorSlug: gao-si-de
dynasty: 唐
dynastyPinyin: tang2
dynastySlug: tang
tags: [] 
---

## 正文

- 碩德千人表，高風一世欽。
- 師承文靖正，識拔秀巖深。
- 奧學方前古，雄文獨擅今。
- 史筵新發軔，儒館力抽簪。
- 蕭艾俄當路，蘅蘭夐出林。
- 螭頭恩舄奕，豹尾步嶔崟。
- 斮脛思全玉，圍腰肯待金。
- 綬甘辭若若，戟喜對森森。
- 孽火遭千劫，讒波沸百壬。
- 然臍機穽巧，拔眼計謀陰。
- 誣詆淵衷監，成蠲寵命臨。
- 一麾猶偃蹇，三節又侵尋。
- 聽履星辰近，司綸雨露湛。
- 世方期汲直，人已感遲任。
- 披腹平生節，攀髯晚歲心。
- 幅巾朝第就，遺服暮庭廞。
- 書殿榮封塚，玄臺閟在岑。
- 鶴山初共被，苕水晚同襟。
- 感舊鬚成雪，懷人涕作霖。
- 元成負文采，端可嗣徽音。

## 拼音

- shuo4 de2 qian1 ren2 biao3 ， gao1 feng1 yi2 shi4 qin1 。
- shi1 cheng2 wen2 jing4 zheng4 ， shi2 ba2 xiu4 yan2 shen1 。
- ao4 xue2 fang1 qian2 gu3 ， xiong2 wen2 du2 shan4 jin1 。
- shi3 yan2 xin1 fa1 ren4 ， ru2 guan3 li4 chou1 zan1 。
- xiao1 ai4 e2 dang1 lu4 ， heng2 lan2 xuan4 chu1 lin2 。
- chi1 tou2 en1 xi4 yi4 ， bao4 wei3 bu4 qin1 yin2 。
- zhuo2 jing4 si1 quan2 yu4 ， wei2 yao1 ken3 dai4 jin1 。
- shou4 gan1 ci2 ruo4 ruo4 ， ji3 xi3 dui4 sen1 sen1 。
- nie4 huo3 zao1 qian1 jie2 ， chan2 bo1 fei4 bai3 ren2 。
- ran2 qi2 ji1 jing3 qiao3 ， ba2 yan3 ji4 mou2 yin1 。
- wu1 di3 yuan1 zhong1 jian1 ， cheng2 juan1 chong3 ming4 lin2 。
- yi4 hui1 you2 yan3 jian3 ， san1 jie2 you4 qin1 xun2 。
- ting1 lü3 xing1 chen2 jin4 ， si1 lun2 yu3 lu4 zhan4 。
- shi4 fang1 qi1 ji2 zhi2 ， ren2 yi3 gan3 chi2 ren4 。
- pi1 fu4 ping2 sheng1 jie2 ， pan1 ran2 wan3 sui4 xin1 。
- fu2 jin1 chao2 di4 jiu4 ， yi2 fu2 mu4 ting2 xin1 。
- shu1 dian4 rong2 feng1 zhong3 ， xuan2 tai2 bi4 zai4 cen2 。
- he4 shan1 chu1 gong4 bei4 ， tiao2 shui3 wan3 tong2 jin1 。
- gan3 jiu4 xu1 cheng2 xue3 ， huai2 ren2 ti4 zuo4 lin2 。
- yuan2 cheng2 fu4 wen2 cai3 ， duan1 ke3 si4 hui1 yin1 。

## 注释

## 译文

## 赏析
