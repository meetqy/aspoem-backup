---
id: gao-si-de-jie-sang-tan
title: 劫桑嘆
titlePinyin: jie2 sang1 tan4
titleSlug: jie-sang-tan
author: 高斯得
authorPinyin: gao1 si1 de2
authorSlug: gao-si-de
dynasty: 唐
dynastyPinyin: tang2
dynastySlug: tang
tags: [] 
---

## 正文

- 美哉豳郊道，風日清且熙。
- 條桑紛冉冉，采蘩復祁祁。
- 盛時不可再，亂世誠堪悲。
- 守令既闇懦，兇黠何紛披。
- 千林非無主，奪攘無孑遺。
- 白刃鬭原野，長乂守路垂。
- 羸童擁樹泣，弱隸空籃歸。
- 更憐貧家女，束手看蠶饑。
- 爾蠶何不幸，生此叔季時。
- 千筐與萬箔，委棄如京坻。
- 昔聞花門亂，倒麥折桑枝。
- 幸無風塵警，氣象胡爾爲。
- 天門萬里遠，吾君那得知。
- 恨無古膚使，觀風采吾詩。

## 拼音

- mei3 zai1 bin1 jiao1 dao4 ， feng1 ri4 qing1 qie3 xi1 。
- tiao2 sang1 fen1 ran3 ran3 ， cai3 fan2 fu4 qi2 qi2 。
- sheng4 shi2 bu4 ke3 zai4 ， luan4 shi4 cheng2 kan1 bei1 。
- shou3 ling4 ji4 an4 nuo4 ， xiong1 xia2 he2 fen1 pi1 。
- qian1 lin2 fei1 wu2 zhu3 ， duo2 rang3 wu2 jie2 yi2 。
- bai2 ren4 dou4 yuan2 ye3 ， chang2 yi4 shou3 lu4 chui2 。
- lei2 tong2 yong1 shu4 qi4 ， ruo4 li4 kong1 lan2 gui1 。
- geng4 lian2 pin2 jia1 nü3 ， shu4 shou3 kan4 can2 ji1 。
- er3 can2 he2 bu2 xing4 ， sheng1 ci3 shu1 ji4 shi2 。
- qian1 kuang1 yu3 wan4 bo2 ， wei3 qi4 ru2 jing1 di3 。
- xi1 wen2 hua1 men2 luan4 ， dao3 mai4 zhe2 sang1 zhi1 。
- xing4 wu2 feng1 chen2 jing3 ， qi4 xiang4 hu2 er3 wei2 。
- tian1 men2 wan4 li3 yuan3 ， wu2 jun1 na4 de2 zhi1 。
- hen4 wu2 gu3 fu1 shi3 ， guan1 feng1 cai3 wu2 shi1 。

## 注释

## 译文

## 赏析
