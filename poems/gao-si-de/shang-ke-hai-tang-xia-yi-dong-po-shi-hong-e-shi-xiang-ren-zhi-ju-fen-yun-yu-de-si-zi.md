---
id: gao-si-de-shang-ke-hai-tang-xia-yi-dong-po-shi-hong-e-shi-xiang-ren-zhi-ju-fen-yun-yu-de-si-zi
title: 觴客海棠下以東坡詩紅萼是鄉人之句分韻予得絲字
titlePinyin: shang1 ke4 hai3 tang2 xia4 yi3 dong1 po1 shi1 hong2 e4 shi4 xiang1 ren2 zhi1 ju4 fen1 yun4 yu3 de2 si1 zi4
titleSlug: shang-ke-hai-tang-xia-yi-dong-po-shi-hong-e-shi-xiang-ren-zhi-ju-fen-yun-yu-de-si-zi
author: 高斯得
authorPinyin: gao1 si1 de2
authorSlug: gao-si-de
dynasty: 宋
dynastyPinyin: song4
dynastySlug: song
tags: []
---

## 正文

- 南國候傷早，東皇駕如馳。
- 月正未强半，紅紫皆離披。
- 蜀花異凡品，作態能矜持。
- 可憐多迫蹵，竟隨羣卉移。
- 如彼市門女，狼籍施臙脂。
- 又如賤錦工，忙擲梭中絲。
- 匆匆不耐看，欲速將何爲。
- 碧雞有佳人，睡足晨粧遲。
- 含姿自愛惜，肯受春風欺。
- 思之不可見，感事腸生悲。

## 拼音

- nan2 guo2 hou4 shang1 zao3 ， dong1 huang2 jia4 ru2 chi2 。
- yue4 zheng4 wei4 qiang2 ban4 ， hong2 zi3 jie1 li2 pi1 。
- shu3 hua1 yi4 fan2 pin3 ， zuo4 tai4 neng2 jin1 chi2 。
- ke3 lian2 duo1 po4 cu4 ， jing4 sui2 qun2 hui4 yi2 。
- ru2 bi3 shi4 men2 nü3 ， lang2 ji2 shi1 yan1 zhi1 。
- you4 ru2 jian4 jin3 gong1 ， mang2 zhi4 suo1 zhong1 si1 。
- cong1 cong1 bu2 nai4 kan4 ， yu4 su4 jiang1 he2 wei2 。
- bi4 ji1 you3 jia1 ren2 ， shui4 zu2 chen2 zhuang1 chi2 。
- han2 zi1 zi4 ai4 xi1 ， ken3 shou4 chun1 feng1 qi1 。
- si1 zhi1 bu4 ke3 jian4 ， gan3 shi4 chang2 sheng1 bei1 。

## 注释

## 译文

## 赏析
