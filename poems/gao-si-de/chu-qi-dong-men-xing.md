---
id: gao-si-de-chu-qi-dong-men-xing
title: 出其東門行
titlePinyin: chu1 qi2 dong1 men2 xing2
titleSlug: chu-qi-dong-men-xing
author: 高斯得
authorPinyin: gao1 si1 de2
authorSlug: gao-si-de
dynasty: 宋
dynastyPinyin: song4
dynastySlug: song
tags: []
---

## 正文

- 君不見會稽太守第五倫，罷官潛去逃吏民。
- 不知當時何所畏，乘船夜渡曹娥津。
- 只緣惠愛入人髓，攀車叩馬千萬羣。
- 使君若不行詭道，愛河浩渺難抽身。
- 舊聞吳興解郡綬，歸路南指朝天京。
- 爾來史項後先去，云何却出東城闉。
- 橫山伺候不知數，携壺挈榼相邀迎。
- 使君自揣非壽我，西子不潔將汙人。
- 水軍二百耀南路，三更一舸臨湖門。
- 會稽吳興迹相似，誰知愛惡殊其情。
- 畏匡戒薛聖賢有，豈比汝曹祇自焚。
- 嗟哉後人亦監此，慎忽繼踵成三人。
- 從今要辨守賢否，只觀去路東南分。

## 拼音

- jun1 bu2 jian4 hui4 ji1 tai4 shou3 di4 wu3 lun2 ， ba4 guan1 qian2 qu4 tao2 li4 min2 。
- bu4 zhi1 dang1 shi2 he2 suo3 wei4 ， cheng2 chuan2 ye4 du4 cao2 e2 jin1 。
- zhi1 yuan2 hui4 ai4 ru4 ren2 sui3 ， pan1 ju1 kou4 ma3 qian1 wan4 qun2 。
- shi3 jun1 ruo4 bu4 xing2 gui3 dao4 ， ai4 he2 hao4 miao3 nan2 chou1 shen1 。
- jiu4 wen2 wu2 xing1 jie3 jun4 shou4 ， gui1 lu4 nan2 zhi3 chao2 tian1 jing1 。
- er3 lai2 shi3 xiang4 hou4 xian1 qu4 ， yun2 he2 que4 chu1 dong1 cheng2 yin1 。
- heng2 shan1 ci4 hou0 bu4 zhi1 shu4 ， xie2 hu2 qie4 ke1 xiang1 yao1 ying2 。
- shi3 jun1 zi4 chuai1 fei1 shou4 wo3 ， xi1 zi3 bu4 jie2 jiang1 wu1 ren2 。
- shui3 jun1 er4 bai3 yao4 nan2 lu4 ， san1 geng1 yi4 ge3 lin2 hu2 men2 。
- hui4 ji1 wu2 xing1 ji4 xiang1 si4 ， shui2 zhi1 ai4 e4 shu1 qi2 qing2 。
- wei4 kuang1 jie4 xue1 sheng4 xian2 you3 ， qi3 bi3 ru3 cao2 qi2 zi4 fen2 。
- jie1 zai1 hou4 ren2 yi4 jian1 ci3 ， shen4 hu1 ji4 zhong3 cheng2 san1 ren2 。
- cong2 jin1 yao4 bian4 shou3 xian2 fou3 ， zhi1 guan1 qu4 lu4 dong1 nan2 fen1 。

## 注释

## 译文

## 赏析
