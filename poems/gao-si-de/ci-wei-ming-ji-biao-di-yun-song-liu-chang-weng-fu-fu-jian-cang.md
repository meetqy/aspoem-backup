---
id: gao-si-de-ci-wei-ming-ji-biao-di-yun-song-liu-chang-weng-fu-fu-jian-cang
title: 次魏明己表弟韻送劉長翁赴福建倉
titlePinyin: ci4 wei4 ming2 ji3 biao3 di4 yun4 song4 liu2 chang2 weng1 fu4 fu2 jian4 cang1
titleSlug: ci-wei-ming-ji-biao-di-yun-song-liu-chang-weng-fu-fu-jian-cang
author: 高斯得
authorPinyin: gao1 si1 de2
authorSlug: gao-si-de
dynasty: 宋
dynastyPinyin: song4
dynastySlug: song
tags: []
---

## 正文

- 玉皇拔西珍，金節撫南服。
- 雄稜摺荒陬，祥飆扇寒谷。
- 長孺振河內，相如諭巴蜀。
- 唯昔垂鴻名，于今躡遐躅。
- 墨夫跼一迹，赤子懸萬目。
- 周原重華遣，漢庭愜剸屬。
- 棲粱飽群鴻，復陂歌兩鵠。
- 欽哉使指將，俾爾民命續。
- 寧虛獨坐三，與布寬條六。
- 豈伊於粵陋，獨占京東福。
- 盍朝翠雲裘，重佩水蒼玉。
- 危枰活枯棋，駭浪安巨舳。
- 儒登朝廷尊，賢聚功化速。
- 匪惟密親願，茲謂蒼生祝。
- 攀援駟馬車，惆悵驪駒曲。
- 音塵慰寂蔑，炯介在明淑。
- 贈言希古人，陳義詭流俗。
- 謹毋千倉求，惟先百姓足。
- 道學振考亭，文風傾嶽麓。
- 庶幾七閩人，勿替千禩肅。

## 拼音

- yu4 huang2 ba2 xi1 zhen1 ， jin1 jie2 fu3 nan2 fu2 。
- xiong2 leng2 zhe2 huang1 zou1 ， xiang2 biao1 shan4 han2 gu3 。
- chang2 ru2 zhen4 he2 nei4 ， xiang1 ru2 yu4 ba1 shu3 。
- wei2 xi1 chui2 hong2 ming2 ， yu2 jin1 nie4 xia2 zhu2 。
- mo4 fu1 ju2 yi2 ji4 ， chi4 zi3 xuan2 wan4 mu4 。
- zhou1 yuan2 zhong4 hua2 qian3 ， han4 ting2 qie4 tuan2 shu3 。
- qi1 liang2 bao3 qun2 hong2 ， fu4 bei1 ge1 liang3 hu2 。
- qin1 zai1 shi3 zhi3 jiang1 ， bi3 er3 min2 ming4 xu4 。
- ning2 xu1 du2 zuo4 san1 ， yu3 bu4 kuan1 tiao2 liu4 。
- qi3 yi1 wu1 yue4 lou4 ， du2 zhan4 jing1 dong1 fu2 。
- he2 chao2 cui4 yun2 qiu2 ， zhong4 pei4 shui3 cang1 yu4 。
- wei1 ping2 huo2 ku1 qi2 ， hai4 lang4 an1 ju4 zhu2 。
- ru2 deng1 chao2 ting2 zun1 ， xian2 ju4 gong1 hua4 su4 。
- fei3 wei2 mi4 qin1 yuan4 ， zi1 wei4 cang1 sheng1 zhu4 。
- pan1 yuan2 si4 ma3 ju1 ， chou2 chang4 li2 ju1 qu3 。
- yin1 chen2 wei4 ji4 mie4 ， jiong3 jie4 zai4 ming2 shu1 。
- zeng4 yan2 xi1 gu3 ren2 ， chen2 yi4 gui3 liu2 su2 。
- jin3 wu2 qian1 cang1 qiu2 ， wei2 xian1 bai3 xing4 zu2 。
- dao4 xue2 zhen4 kao3 ting2 ， wen2 feng1 qing1 yue4 lu4 。
- shu4 ji1 qi1 min3 ren2 ， wu4 ti4 qian1 si4 su4 。

## 注释

## 译文

## 赏析
