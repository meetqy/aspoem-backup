---
id: gao-si-de-zai-ci-yun
title: 再次韻
titlePinyin: zai4 ci4 yun4
titleSlug: zai-ci-yun
author: 高斯得
authorPinyin: gao1 si1 de2
authorSlug: gao-si-de
dynasty: 宋
dynastyPinyin: song4
dynastySlug: song
tags: []
---

## 正文

- 神仙不求三朶花，顔色不求陰麗華。
- 但願時清風日好，娛此無裘癡鈍老。
- 花光雲錦柳麴塵，買春不用孔方兄。
- 止過寂寂還寂寂，有弟有弟遠方集。
- 客來我常爲段干，長恐高卧驚袁安。
- 踉鏘開門門措指，爲見阿同無量喜。
- 阿同爾來新詩多，句法不減水部何。
- 盎然醺人如酒美，夢回牙頰聞餘旨。
- 我詩端如食小鮮，間厠八珍徒赧然。
- 掀髯浩歌不能止，酒酣一麾鐵如意。
- 高樓搥碎謫仙狂，茫茫宇宙隘而妨。
- 手捋虎須終不悔，謫仙與我如龔隗。

## 拼音

- shen2 xian1 bu4 qiu2 san1 duo3 hua1 ， yan2 se4 bu4 qiu2 yin1 li2 hua2 。
- dan4 yuan4 shi2 qing1 feng1 ri4 hao3 ， yu2 ci3 wu2 qiu2 chi1 dun4 lao3 。
- hua1 guang1 yun2 jin3 liu3 qu1 chen2 ， mai3 chun1 bu2 yong4 kong3 fang1 xiong1 。
- zhi3 guo4 ji4 ji4 huan2 ji4 ji4 ， you3 di4 you3 di4 yuan3 fang1 ji2 。
- ke4 lai2 wo3 chang2 wei2 duan4 gan1 ， chang2 kong3 gao1 wo4 jing1 yuan2 an1 。
- liang4 qiang1 kai1 men2 men2 cuo4 zhi3 ， wei2 jian4 a1 tong2 wu2 liang2 xi3 。
- a1 tong2 er3 lai2 xin1 shi1 duo1 ， ju4 fa3 bu4 jian3 shui3 bu4 he2 。
- ang4 ran2 xun1 ren2 ru2 jiu3 mei3 ， meng4 hui2 ya2 jia2 wen2 yu2 zhi3 。
- wo3 shi1 duan1 ru2 shi2 xiao3 xian1 ， jian4 ce4 ba1 zhen1 tu2 nan3 ran2 。
- xian1 ran2 hao4 ge1 bu4 neng2 zhi3 ， jiu3 han1 yi4 hui1 tie3 ru2 yi4 。
- gao1 lou2 chui2 sui4 zhe2 xian1 kuang2 ， mang2 mang2 yu3 zhou4 ai4 er2 fang2 。
- shou3 lü3 hu3 xu1 zhong1 bu4 hui3 ， zhe2 xian1 yu3 wo3 ru2 gong1 wei3 。

## 注释

## 译文

## 赏析
