---
id: gao-si-de-xi-hu-jing-du-you-ren-you-rou-jian-zhi-e
title: 西湖競渡遊人有蹂踐之厄
titlePinyin: xi1 hu2 jing4 du4 you2 ren2 you3 rou2 jian4 zhi1 e4
titleSlug: xi-hu-jing-du-you-ren-you-rou-jian-zhi-e
author: 高斯得
authorPinyin: gao1 si1 de2
authorSlug: gao-si-de
dynasty: 宋
dynastyPinyin: song4
dynastySlug: song
tags: []
---

## 正文

- 杭州城西二月八，湖上處處笙歌發。
- 行都士女出如雲，驊騮塞路車聯轄。
- 龍舟競渡數千艘，紅旗綠棹紛相戞。
- 有似昆明水戰時，石鯨秋風動鱗甲。
- 抽釵脫釧解佩環，匝岸遊人爭賞設。
- 平章家住葛山下，麗服明粧四羅列。
- 喚船催入裏湖來，金錢百萬標竿揭。
- 傾湖坌至人相登，萬衆崩騰遭踏殺。
- 府門一旦尸如山，生者呻吟肱髀折。
- 西湖自是天下景，何况遨頭古今壓。
- 一時死者何足道，且得嘉話傳千葉。
- 諫官御史門下士，九重天高誰敢說。
- 溪翁聊爾作歌謠，謹勿傳抄取黥刖。

## 拼音

- hang2 zhou1 cheng2 xi1 er4 yue4 ba1 ， hu2 shang4 chu3 chu3 sheng1 ge1 fa1 。
- xing2 dou1 shi4 nü3 chu1 ru2 yun2 ， hua2 liu2 sai1 lu4 ju1 lian2 xia2 。
- long2 zhou1 jing4 du4 shu4 qian1 sou1 ， hong2 qi2 lü4 zhao4 fen1 xiang1 jia2 。
- you3 si4 kun1 ming2 shui3 zhan4 shi2 ， shi2 jing1 qiu1 feng1 dong4 lin2 jia3 。
- chou1 chai1 tuo1 chuan4 jie3 pei4 huan2 ， za1 an4 you2 ren2 zheng1 shang3 she4 。
- ping2 zhang1 jia1 zhu4 ge3 shan1 xia4 ， li2 fu2 ming2 zhuang1 si4 luo2 lie4 。
- huan4 chuan2 cui1 ru4 li3 hu2 lai2 ， jin1 qian2 bai3 wan4 biao1 gan1 jie1 。
- qing1 hu2 ben4 zhi4 ren2 xiang1 deng1 ， wan4 zhong4 beng1 teng2 zao1 ta4 sha1 。
- fu3 men2 yi2 dan4 shi1 ru2 shan1 ， sheng1 zhe3 shen1 yin2 gong1 bi4 zhe2 。
- xi1 hu2 zi4 shi4 tian1 xia4 jing3 ， he2 kuang4 ao2 tou2 gu3 jin1 ya1 。
- yi4 shi2 si3 zhe3 he2 zu2 dao4 ， qie3 de2 jia1 hua4 chuan2 qian1 ye4 。
- jian4 guan1 yu4 shi3 men2 xia4 shi4 ， jiu3 chong2 tian1 gao1 shui2 gan3 shuo1 。
- xi1 weng1 liao2 er3 zuo4 ge1 yao2 ， jin3 wu4 chuan2 chao1 qu3 qing2 yue4 。

## 注释

## 译文

## 赏析
