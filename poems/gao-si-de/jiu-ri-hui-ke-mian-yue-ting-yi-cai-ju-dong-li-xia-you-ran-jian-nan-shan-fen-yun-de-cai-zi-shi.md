---
id: gao-si-de-jiu-ri-hui-ke-mian-yue-ting-yi-cai-ju-dong-li-xia-you-ran-jian-nan-shan-fen-yun-de-cai-zi-shi
title: 九日會客面嶽亭以采菊東籬下悠然見南山分韻得采字詩
titlePinyin: jiu3 ri4 hui4 ke4 mian4 yue4 ting2 yi3 cai3 ju2 dong1 li2 xia4 you1 ran2 jian4 nan2 shan1 fen1 yun4 de2 cai3 zi4 shi1
titleSlug: jiu-ri-hui-ke-mian-yue-ting-yi-cai-ju-dong-li-xia-you-ran-jian-nan-shan-fen-yun-de-cai-zi-shi
author: 高斯得
authorPinyin: gao1 si1 de2
authorSlug: gao-si-de
dynasty: 宋
dynastyPinyin: song4
dynastySlug: song
tags: []
---

## 正文

- 四運相摧斥，秋容忽而改。
- 英英晚節花，含霜發鮮彩。
- 游子感蕭辰，命侶登爽塏。
- 湘山儼橫陳，秀色如有待。
- 獨憐祝融峯，盡日埋靉靆。
- 安得誅雲師，吾將罪真宰。
- 悠悠元亮心，千載宛如在。
- 遥知把不盈，搔首終朝采。
- 勝達不可追，迷塗誰堪悔。
- 棄置勿復談，且復澆磊磈。

## 拼音

- si4 yun4 xiang1 cui1 chi4 ， qiu1 rong2 hu1 er2 gai3 。
- ying1 ying1 wan3 jie2 hua1 ， han2 shuang1 fa1 xian1 cai3 。
- you2 zi3 gan3 xiao1 chen2 ， ming4 lü3 deng1 shuang3 kai3 。
- xiang1 shan1 yan3 heng2 chen2 ， xiu4 se4 ru2 you3 dai4 。
- du2 lian2 zhu4 rong2 feng1 ， jin4 ri4 mai2 ai4 dai4 。
- an1 de2 zhu1 yun2 shi1 ， wu2 jiang1 zui4 zhen1 zai3 。
- you1 you1 yuan2 liang4 xin1 ， qian1 zai4 wan3 ru2 zai4 。
- yao2 zhi1 ba3 bu4 ying2 ， sao1 shou3 zhong1 chao2 cai3 。
- sheng4 da2 bu4 ke3 zhui1 ， mi2 tu2 shui2 kan1 hui3 。
- qi4 zhi4 wu4 fu4 tan2 ， qie3 fu4 jiao1 lei3 wei3 。

## 注释

## 译文

## 赏析
