---
id: huang-fu-ceng-xi-zhang-ge-song-ming-chu-shang-ren-gui-fo-chuan
title: 錫杖歌送明楚上人歸佛川
titlePinyin: xi1 zhang4 ge1 song4 ming2 chu3 shang4 ren2 gui1 fo2 chuan1
titleSlug: xi-zhang-ge-song-ming-chu-shang-ren-gui-fo-chuan
author: 皇甫曾
authorPinyin: huang2 fu3 ceng2
authorSlug: huang-fu-ceng
dynasty: 唐
dynastyPinyin: tang2
dynastySlug: tang
tags: []
---

## 正文

- 上人遠自西天至，頭陀行遍南朝寺。
- 口翻貝葉古字經，手持金策聲泠泠。
- 護法護身惟振錫，石瀨雲溪深寂寂。
- 乍來松徑風露寒，遙暎霜天月成魄。
- 後夜空山禪誦時，寥寥挂在枯樹枝。
- 真法嘗傳心不住，東西南北隨緣路。
- 佛川此去何時迴，應真莫便遊天台。

## 拼音

- shang4 ren2 yuan3 zi4 xi1 tian1 zhi4 ， tou2 tuo2 xing2 bian4 nan2 chao2 si4 。
- kou3 fan1 bei4 ye4 gu3 zi4 jing1 ， shou3 chi2 jin1 ce4 sheng1 ling2 ling2 。
- hu4 fa3 hu4 shen1 wei2 zhen4 xi1 ， shi2 lai4 yun2 xi1 shen1 ji4 ji4 。
- zha4 lai2 song1 jing4 feng1 lu4 han2 ， yao2 ying4 shuang1 tian1 yue4 cheng2 po4 。
- hou4 ye4 kong1 shan1 shan4 song4 shi2 ， liao2 liao2 gua4 zai4 ku1 shu4 zhi1 。
- zhen1 fa3 chang2 chuan2 xin1 bu2 zhu4 ， dong1 xi1 nan2 bei3 sui2 yuan2 lu4 。
- fo2 chuan1 ci3 qu4 he2 shi2 hui2 ， ying1 zhen1 mo4 bian4 you2 tian1 tai2 。

## 注释

## 译文

## 赏析
