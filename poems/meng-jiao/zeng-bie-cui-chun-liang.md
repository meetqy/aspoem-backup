---
id: meng-jiao-zeng-bie-cui-chun-liang
title: 贈別崔純亮
titlePinyin: zeng4 bie2 cui1 chun2 liang4
titleSlug: zeng-bie-cui-chun-liang
author: 孟郊
authorPinyin: meng4 jiao1
authorSlug: meng-jiao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 食薺腸亦苦，強歌聲無歡。
- 出門即有礙，誰謂天地寬。
- 有礙非遐方，長安大道傍。
- 小人智慮險，平地生太行。
- 鏡破不改光，蘭死不改香。
- 始知君子心，交久道益彰。
- 君心與我懷，離別俱迴遑。
- 譬如浸蘖泉，流苦已日長。
- 忍泣目易衰，忍憂形易傷。
- 項籍豈不壯，賈生豈不良。
- 當其失意時，涕泗各沾裳。
- 古人勸加餐，此餐難自強。
- 一飯九祝噎，一嗟十斷腸。
- 況是兒女怨，怨氣凌彼蒼。
- 彼蒼若有知，白日下清霜。
- 今朝始驚歎，碧落空茫茫。

## 拼音

- shi2 ji4 chang2 yi4 ku3 ， qiang2 ge1 sheng1 wu2 huan1 。
- chu1 men2 ji2 you3 ai4 ， shui2 wei4 tian1 di4 kuan1 。
- you3 ai4 fei1 xia2 fang1 ， chang2 an1 da4 dao4 bang4 。
- xiao3 ren2 zhi4 lü4 xian3 ， ping2 di4 sheng1 tai4 hang2 。
- jing4 po4 bu4 gai3 guang1 ， lan2 si3 bu4 gai3 xiang1 。
- shi3 zhi1 jun1 zi3 xin1 ， jiao1 jiu3 dao4 yi4 zhang1 。
- jun1 xin1 yu3 wo3 huai2 ， li2 bie2 ju4 hui2 huang2 。
- pi4 ru2 jin4 nie4 quan2 ， liu2 ku3 yi3 ri4 chang2 。
- ren3 qi4 mu4 yi4 shuai1 ， ren3 you1 xing2 yi4 shang1 。
- xiang4 ji2 qi3 bu2 zhuang4 ， jia3 sheng1 qi3 bu4 liang2 。
- dang1 qi2 shi1 yi4 shi2 ， ti4 si4 ge4 zhan1 shang0 。
- gu3 ren2 quan4 jia1 can1 ， ci3 can1 nan2 zi4 qiang2 。
- yi2 fan4 jiu3 zhu4 ye1 ， yi4 jie1 shi2 duan4 chang2 。
- kuang4 shi4 er2 nü3 yuan4 ， yuan4 qi4 ling2 bi3 cang1 。
- bi3 cang1 ruo4 you3 zhi1 ， bai2 ri4 xia4 qing1 shuang1 。
- jin1 zhao1 shi3 jing1 tan4 ， bi4 luo4 kong1 mang2 mang2 。

## 注释

## 译文

## 赏析
