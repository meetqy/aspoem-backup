---
id: meng-jiao-zi-tan
title: 自歎
titlePinyin: zi4 tan4
titleSlug: zi-tan
author: 孟郊
authorPinyin: meng4 jiao1
authorSlug: meng-jiao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 愁與髮相形，一愁白數莖。
- 有髮能幾多，禁愁日日生。
- 古若不置兵，天下無戰爭。
- 古若不置名，道路無欹傾。
- 太行聳巍峩，是天產不平。
- 黃河奔濁浪，是天生不清。
- 四蹄日日多，雙輪日日成。
- 二物不在天，安能免營營。

## 拼音

- chou2 yu3 fa4 xiang1 xing2 ， yi4 chou2 bai2 shu4 jing4 。
- you3 fa4 neng2 ji1 duo1 ， jin4 chou2 ri4 ri4 sheng1 。
- gu3 ruo4 bu2 zhi4 bing1 ， tian1 xia4 wu2 zhan4 zheng1 。
- gu3 ruo4 bu2 zhi4 ming2 ， dao4 lu4 wu2 qi1 qing1 。
- tai4 hang2 song3 wei1 e2 ， shi4 tian1 chan3 bu4 ping2 。
- huang2 he2 ben1 zhuo2 lang4 ， shi4 tian1 sheng1 bu4 qing1 。
- si4 ti2 ri4 ri4 duo1 ， shuang1 lun2 ri4 ri4 cheng2 。
- er4 wu4 bu2 zai4 tian1 ， an1 neng2 mian3 ying2 ying2 。

## 注释

## 译文

## 赏析
