---
id: meng-jiao-yan-he-nan
title: 嚴河南
titlePinyin: yan2 he2 nan2
titleSlug: yan-he-nan
author: 孟郊
authorPinyin: meng4 jiao1
authorSlug: meng-jiao
dynasty: 唐
dynastyPinyin: tang2
dynastySlug: tang
tags: []
---

## 正文

- 赤令風骨峭，語言清霜寒。
- 不必用雄威，見者毛髮攢。
- 我有赤令心，未得赤令官。
- 終朝衡門下，忍志將筑彈。
- 君從西省郎，正有東洛觀。
- 洛民蕭條久，威恩憫撫難。
- 苦竹聲嘯雪，夜齋聞千竿。
- 詩人偶寄耳，聽苦心多端。
- 多端落杯酒，酒中方得歡。
- 隱士多飲酒，此言信難刊。
- 取次令坊沽，舉止務在寬。
- 何必紅燭嬌，始言清宴闌。
- 丈夫莫矜莊，矜莊不中看。

## 拼音

- chi4 ling4 feng1 gu3 qiao4 ， yu3 yan2 qing1 shuang1 han2 。
- bu2 bi4 yong4 xiong2 wei1 ， jian4 zhe3 mao2 fa4 zan3 。
- wo3 you3 chi4 ling4 xin1 ， wei4 de2 chi4 ling4 guan1 。
- zhong1 chao2 heng2 men2 xia4 ， ren3 zhi4 jiang1 zhu4 dan4 。
- jun1 cong2 xi1 sheng3 lang2 ， zheng4 you3 dong1 luo4 guan1 。
- luo4 min2 xiao1 tiao2 jiu3 ， wei1 en1 min3 fu3 nan2 。
- ku3 zhu2 sheng1 xiao4 xue3 ， ye4 zhai1 wen2 qian1 gan1 。
- shi1 ren2 ou3 ji4 er3 ， ting1 ku3 xin1 duo1 duan1 。
- duo1 duan1 luo4 bei1 jiu3 ， jiu3 zhong1 fang1 de2 huan1 。
- yin3 shi4 duo1 yin3 jiu3 ， ci3 yan2 xin4 nan2 kan1 。
- qu3 ci4 ling4 fang1 gu1 ， ju3 zhi3 wu4 zai4 kuan1 。
- he2 bi4 hong2 zhu2 jiao1 ， shi3 yan2 qing1 yan4 lan2 。
- zhang4 fu0 mo4 jin1 zhuang1 ， jin1 zhuang1 bu4 zhong1 kan4 。

## 注释

## 译文

## 赏析
