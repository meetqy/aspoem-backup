---
id: meng-jiao-he-xuan-zhou-qian-pan-guan-shi-yuan-ting-qian-shi-nan-shu
title: 和宣州錢判官使院廳前石楠樹
titlePinyin: he2 xuan1 zhou1 qian2 pan4 guan1 shi3 yuan4 ting1 qian2 shi2 nan2 shu4
titleSlug: he-xuan-zhou-qian-pan-guan-shi-yuan-ting-qian-shi-nan-shu
author: 孟郊
authorPinyin: meng4 jiao1
authorSlug: meng-jiao
dynasty: 唐
dynastyPinyin: tang2
dynastySlug: tang
tags: []
---

## 正文

- 大朴既一剖，衆材爭萬殊。
- 懿茲南海華，來與北壤俱。
- 生長如自惜，雪霜無凋渝。
- 籠籠抱靈秀，簇簇抽芳膚。
- 寒日吐丹豔，頳子流細珠。
- 鴛鴦花數重，翡翠葉四鋪。
- 雨洗新妝色，一枝如一姝。
- 聳異敷庭際，傾妍來坐隅。
- 散彩飾机案，餘輝盈盤盂。
- 高意因造化，常情逐榮枯。
- 主公方寸中，陶植在須臾。
- 養此奉君子，賞覿日爲娛。
- 始覺石楠詠，價傾賦兩都。
- 棠頌庶可比，桂詞難以踰。
- 因謝丘墟木，空采落泥塗。
- 時來開佳姿，道去臥枯株。
- 爭芳無由緣，受氣如鬱紆。
- 抽肝在郢匠，歎息何踟躕。

## 拼音

- da4 pu3 ji4 yi4 pou1 ， zhong4 cai2 zheng1 wan4 shu1 。
- yi4 zi1 nan2 hai3 hua2 ， lai2 yu3 bei3 rang3 ju4 。
- sheng1 chang2 ru2 zi4 xi1 ， xue3 shuang1 wu2 diao1 yu2 。
- long2 long2 bao4 ling2 xiu4 ， cu4 cu4 chou1 fang1 fu1 。
- han2 ri4 tu3 dan1 yan4 ， cheng1 zi3 liu2 xi4 zhu1 。
- yuan1 yang1 hua1 shu4 zhong4 ， fei3 cui4 ye4 si4 pu1 。
- yu3 xi3 xin1 zhuang1 se4 ， yi4 zhi1 ru2 yi1 shu1 。
- song3 yi4 fu1 ting2 ji4 ， qing1 yan2 lai2 zuo4 yu2 。
- san4 cai3 shi4 ji1 an4 ， yu2 hui1 ying2 pan2 yu2 。
- gao1 yi4 yin1 zao4 hua4 ， chang2 qing2 zhu2 rong2 ku1 。
- zhu3 gong1 fang1 cun4 zhong1 ， tao2 zhi2 zai4 xu1 yu2 。
- yang3 ci3 feng4 jun1 zi3 ， shang3 di2 ri4 wei2 yu2 。
- shi3 jue2 shi2 nan2 yong3 ， jia4 qing1 fu4 liang3 dou1 。
- tang2 song4 shu4 ke3 bi3 ， gui4 ci2 nan2 yi3 yu2 。
- yin1 xie4 qiu1 xu1 mu4 ， kong1 cai3 luo4 ni2 tu2 。
- shi2 lai2 kai1 jia1 zi1 ， dao4 qu4 wo4 ku1 zhu1 。
- zheng1 fang1 wu2 you2 yuan2 ， shou4 qi4 ru2 yu4 yu1 。
- chou1 gan1 zai4 ying3 jiang4 ， tan4 xi1 he2 chi2 chu2 。

## 注释

## 译文

## 赏析
