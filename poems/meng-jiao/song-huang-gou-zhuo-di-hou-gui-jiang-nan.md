---
id: meng-jiao-song-huang-gou-zhuo-di-hou-gui-jiang-nan
title: 送黃構擢第後歸江南
titlePinyin: song4 huang2 gou4 zhuo2 di4 hou4 gui1 jiang1 nan2
titleSlug: song-huang-gou-zhuo-di-hou-gui-jiang-nan
author: 孟郊
authorPinyin: meng4 jiao1
authorSlug: meng-jiao
dynasty: 唐
dynastyPinyin: tang2
dynastySlug: tang
tags: []
---

## 正文

- 澹澹滄海氣，結成黃香才。
- 幼齡思奮飛，弱冠遊靈臺。
- 一鶚顧喬木，衆禽不敢猜。
- 一驥騁長衢，衆獸不敢陪。
- 遂得會風雨，感通如雲雷。
- 至矣小宗伯，確乎心不回。
- 能令幽靜人，聲實喧九垓。
- 却憶江南道，祖筵花裏開。
- 春風不能別，別罷空徘徊。

## 拼音

- dan4 dan4 cang1 hai3 qi4 ， jie2 cheng2 huang2 xiang1 cai2 。
- you4 ling2 si1 fen4 fei1 ， ruo4 guan4 you2 ling2 tai2 。
- yi2 e4 gu4 qiao2 mu4 ， zhong4 qin2 bu4 gan3 cai1 。
- yi2 ji4 cheng3 chang2 qu2 ， zhong4 shou4 bu4 gan3 pei2 。
- sui4 de2 hui4 feng1 yu3 ， gan3 tong1 ru2 yun2 lei2 。
- zhi4 yi3 xiao3 zong1 bo2 ， que4 hu1 xin1 bu4 hui2 。
- neng2 ling4 you1 jing4 ren2 ， sheng1 shi2 xuan1 jiu3 gai1 。
- que4 yi4 jiang1 nan2 dao4 ， zu3 yan2 hua1 li3 kai1 。
- chun1 feng1 bu4 neng2 bie2 ， bie2 ba4 kong1 pai2 huai2 。

## 注释

## 译文

## 赏析
