---
id: meng-jiao-lian-zhou-yin-san
title: 連州吟 三
titlePinyin: lian2 zhou1 yin2   san1
titleSlug: lian-zhou-yin-san
author: 孟郊
authorPinyin: meng4 jiao1
authorSlug: meng-jiao
dynasty: 唐
dynastyPinyin: tang2
dynastySlug: tang
tags: []
---

## 正文

- 朝亦連州吟，暮亦連州吟。
- 連州果有信，一紙萬里心。
- 開緘白雲斷，明月墮衣襟。
- 南風嘶舜琯，苦竹動猿音。
- 萬里愁一色，瀟湘雨淫淫。
- 兩劒忽相觸，雙蛟恣浮沈。
- 鬬水正迴斡，倒流安可禁。
- 空愁江海信，驚浪隔相尋。

## 拼音

- chao2 yi4 lian2 zhou1 yin2 ， mu4 yi4 lian2 zhou1 yin2 。
- lian2 zhou1 guo3 you3 xin4 ， yi4 zhi3 wan4 li3 xin1 。
- kai1 jian1 bai2 yun2 duan4 ， ming2 yue4 duo4 yi1 jin1 。
- nan2 feng1 si1 shun4 guan3 ， ku3 zhu2 dong4 yuan2 yin1 。
- wan4 li3 chou2 yi2 se4 ， xiao1 xiang1 yu3 yin2 yin2 。
- liang3 jian4 hu1 xiang1 chu4 ， shuang1 jiao1 zi4 fu2 shen3 。
- dou4 shui3 zheng4 hui2 wo4 ， dao4 liu2 an1 ke3 jin4 。
- kong1 chou2 jiang1 hai3 xin4 ， jing1 lang4 ge2 xiang1 xun2 。

## 注释

## 译文

## 赏析
