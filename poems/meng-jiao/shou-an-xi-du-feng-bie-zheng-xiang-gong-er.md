---
id: meng-jiao-shou-an-xi-du-feng-bie-zheng-xiang-gong-er
title: 壽安西渡奉別鄭相公 二
titlePinyin: shou4 an1 xi1 du4 feng4 bie2 zheng4 xiang4 gong0   er4
titleSlug: shou-an-xi-du-feng-bie-zheng-xiang-gong-er
author: 孟郊
authorPinyin: meng4 jiao1
authorSlug: meng-jiao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 東都清風減，君子西歸朝。
- 獨抱歲晏恨，泗吟不成謠。
- 貴遊意多味，賤別情易消。
- 迴鴈憶前叫，浪鳧念後漂。
- 悠悠孤飛景，聳聳銜霜條。
- 昧趣多滯澀，嬾朋寡新僚。
- 病深理方悟，悔至心自燒。
- 寂靜道何在，憂勤學空饒。
- 乃知減聞見，始遂情逍遙。
- 文字徒營織，聲華諒疑驕。
- 顧慙耕稼士，朴略氣韻調。
- 善士有餘食，佳畦冬生苗。
- 養人在養身，此旨清如韶。
- 願貢高古言，敢望錫類招。

## 拼音

- dong1 dou1 qing1 feng1 jian3 ， jun1 zi3 xi1 gui1 chao2 。
- du2 bao4 sui4 yan4 hen4 ， si4 yin2 bu4 cheng2 yao2 。
- gui4 you2 yi4 duo1 wei4 ， jian4 bie2 qing2 yi4 xiao1 。
- hui2 yan4 yi4 qian2 jiao4 ， lang4 fu2 nian4 hou4 piao1 。
- you1 you1 gu1 fei1 jing3 ， song3 song3 xian2 shuang1 tiao2 。
- mei4 qu4 duo1 zhi4 se4 ， lan3 peng2 gua3 xin1 liao2 。
- bing4 shen1 li3 fang1 wu4 ， hui3 zhi4 xin1 zi4 shao1 。
- ji4 jing4 dao4 he2 zai4 ， you1 qin2 xue2 kong1 rao2 。
- nai3 zhi1 jian3 wen2 jian4 ， shi3 sui4 qing2 xiao1 yao2 。
- wen2 zi4 tu2 ying2 zhi1 ， sheng1 hua2 liang4 yi2 jiao1 。
- gu4 can2 geng1 jia4 shi4 ， pu3 lüe4 qi4 yun4 diao4 。
- shan4 shi4 you3 yu2 shi2 ， jia1 qi2 dong1 sheng1 miao2 。
- yang3 ren2 zai4 yang3 shen1 ， ci3 zhi3 qing1 ru2 shao2 。
- yuan4 gong4 gao1 gu3 yan2 ， gan3 wang4 xi1 lei4 zhao1 。

## 注释

## 译文

## 赏析
