---
id: meng-jiao-han-xi-liu
title: 寒溪 六
titlePinyin: han2 xi1   liu4
titleSlug: han-xi-liu
author: 孟郊
authorPinyin: meng4 jiao1
authorSlug: meng-jiao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 因凍死得食，殺風仍不休。
- 以兵爲仁義，仁義生刀頭。
- 刀頭仁義腥，君子不可求。
- 波瀾抽劒冰，相劈如仇讐。
- 尖雪入魚心，魚心明愀愀。
- 怳如罔兩說，似訴割切由。
- 誰使異方氣，入此中土流。
- 翦盡一月春，閉爲百谷幽。
- 仰懷新霽光，下照疑憂愁。

## 拼音

- yin1 dong4 si3 de2 shi2 ， sha1 feng1 reng2 bu4 xiu1 。
- yi3 bing1 wei2 ren2 yi4 ， ren2 yi4 sheng1 dao1 tou2 。
- dao1 tou2 ren2 yi4 xing1 ， jun1 zi3 bu4 ke3 qiu2 。
- bo1 lan2 chou1 jian4 bing1 ， xiang1 pi1 ru2 chou2 chou2 。
- jian1 xue3 ru4 yu2 xin1 ， yu2 xin1 ming2 qiao3 qiao3 。
- huang3 ru2 wang3 liang3 shuo1 ， si4 su4 ge1 qie1 you2 。
- shui2 shi3 yi4 fang1 qi4 ， ru4 ci3 zhong1 tu3 liu2 。
- jian3 jin4 yi1 yue4 chun1 ， bi4 wei2 bai3 gu3 you1 。
- yang3 huai2 xin1 ji4 guang1 ， xia4 zhao4 yi2 you1 chou2 。

## 注释

## 译文

## 赏析
