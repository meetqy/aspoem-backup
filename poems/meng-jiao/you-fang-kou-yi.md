---
id: meng-jiao-you-fang-kou-yi
title: 遊枋口 一
titlePinyin: you2 fang1 kou3   yi1
titleSlug: you-fang-kou-yi
author: 孟郊
authorPinyin: meng4 jiao1
authorSlug: meng-jiao
dynasty: 唐
dynastyPinyin: tang2
dynastySlug: tang
tags: []
---

## 正文

- 一步復一步，出行千里幽。
- 爲取山水意，故作寂寞遊。
- 太行青巔高，枋口碧照浮。
- 明明無底鏡，泛泛忘機鷗。
- 老逸不自限，病狂不可周。
- 恣閑饒淡薄，怠玩多淹留。
- 芳物競晼晚，綠梢挂新柔。
- 和友鶯相遶，言語亦以稠。
- 始知萬類然，靜躁難相求。

## 拼音

- yi2 bu4 fu4 yi2 bu4 ， chu1 xing2 qian1 li3 you1 。
- wei2 qu3 shan1 shui3 yi4 ， gu4 zuo4 ji4 mo4 you2 。
- tai4 hang2 qing1 dian1 gao1 ， fang1 kou3 bi4 zhao4 fu2 。
- ming2 ming2 wu2 di3 jing4 ， fan4 fan4 wang4 ji1 ou1 。
- lao3 yi4 bu2 zi4 xian4 ， bing4 kuang2 bu4 ke3 zhou1 。
- zi4 xian2 rao2 dan4 bo2 ， dai4 wan2 duo1 yan1 liu2 。
- fang1 wu4 jing4 wan3 wan3 ， lü4 shao1 gua4 xin1 rou2 。
- he2 you3 ying1 xiang1 rao4 ， yan2 yu3 yi4 yi3 chou2 。
- shi3 zhi1 wan4 lei4 ran2 ， jing4 zao4 nan2 xiang1 qiu2 。

## 注释

## 译文

## 赏析
