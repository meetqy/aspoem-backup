---
id: meng-jiao-han-xi-wu
title: 寒溪 五
titlePinyin: han2 xi1   wu3
titleSlug: han-xi-wu
author: 孟郊
authorPinyin: meng4 jiao1
authorSlug: meng-jiao
dynasty: 唐
dynastyPinyin: tang2
dynastySlug: tang
tags: []
---

## 正文

- 一曲一直水，白龍何鱗鱗。
- 凍飆雜碎號，韲音坑谷辛。
- 柧椾吃無力，飛走更相仁。
- 猛弓一折絃，餘喘爭來賓。
- 大嚴此之立，小殺不復陳。
- 皎皎何皎皎，氤氳復氤氳。
- 瑞晴刷日月，高碧開星辰。
- 獨立兩脚雪，孤吟千慮新。
- 天欃徒昭昭，箕舌虛齗齗。
- 堯聖不聽汝，孔微亦有臣。
- 諫書竟成章，古義終難陳。

## 拼音

- yi4 qu3 yi4 zhi2 shui3 ， bai2 long2 he2 lin2 lin2 。
- dong4 biao1 za2 sui4 hao4 ， ji1 yin1 keng1 gu3 xin1 。
- gu1 jian1 chi1 wu2 li4 ， fei1 zou3 geng4 xiang1 ren2 。
- meng3 gong1 yi4 zhe2 xian2 ， yu2 chuan3 zheng1 lai2 bin1 。
- da4 yan2 ci3 zhi1 li4 ， xiao3 sha1 bu2 fu4 chen2 。
- jiao3 jiao3 he2 jiao3 jiao3 ， yin1 yun1 fu4 yin1 yun1 。
- rui4 qing2 shua1 ri4 yue4 ， gao1 bi4 kai1 xing1 chen2 。
- du2 li4 liang3 jiao3 xue3 ， gu1 yin2 qian1 lü4 xin1 。
- tian1 chan2 tu2 zhao1 zhao1 ， ji1 she2 xu1 yin1 yin1 。
- yao2 sheng4 bu4 ting1 ru3 ， kong3 wei1 yi4 you3 chen2 。
- jian4 shu1 jing4 cheng2 zhang1 ， gu3 yi4 zhong1 nan2 chen2 。

## 注释

## 译文

## 赏析
