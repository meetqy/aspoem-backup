---
id: meng-jiao-shou-an-xi-du-feng-bie-zheng-xiang-gong
title: 壽安西渡奉別鄭相公
titlePinyin: shou4 an1 xi1 du4 feng4 bie2 zheng4 xiang4 gong0
titleSlug: shou-an-xi-du-feng-bie-zheng-xiang-gong
author: 孟郊
authorPinyin: meng4 jiao1
authorSlug: meng-jiao
dynasty: 唐
dynastyPinyin: tang2
dynastySlug: tang
tags: []
---

## 正文

- 洛河向西道，石波橫磷磷。清風送君子，車遠無還塵。
- 春別亦蕭索，況茲冰霜晨。零落景易入，鬱抑抱難申。
- 百宵華燈宴，一旦星散人。歲去弦吐箭，憂來蠶抽綸。
- 綿綿無窮事，各各馳繞身。徘徊黃縹緲，倏忽春霜賓。
- 相為物表物，永謝區中姻。日嗟來教士，仰望無由親。
- 東都清風減，君子西歸朝。獨抱歲晏恨，泗吟不成謠。
- 貴遊意多味，賤別情易消。回雁憶前叫，浪鳧念後漂。
- 悠悠孤飛景，聳聳銜霜條。昧趣多滯澀，懶朋寡新僚。
- 病深理方悟，悔至心自燒。寂靜道何在，憂勤學空饒。
- 乃知減聞見，始遂情逍遙。文字徒營織，聲華諒疑驕。
- 顧慚耕稼士，樸略氣韻調。善士有餘食，佳畦冬生苗。
- 養人在養身，此旨清如韶。願貢高古言，敢望錫類招。

## 拼音

- luo4 he2 xiang4 xi1 dao4 ， shi2 bo1 heng2 lin2 lin2 。 qing1 feng1 song4 jun1 zi3 ， ju1 yuan3 wu2 huan2 chen2 。
- chun1 bie2 yi4 xiao1 suo3 ， kuang4 zi1 bing1 shuang1 chen2 。 ling2 luo4 jing3 yi4 ru4 ， yu4 yi4 bao4 nan2 shen1 。
- bai3 xiao1 hua2 deng1 yan4 ， yi2 dan4 xing1 san4 ren2 。 sui4 qu4 xian2 tu3 jian4 ， you1 lai2 can2 chou1 lun2 。
- mian2 mian2 wu2 qiong2 shi4 ， ge4 ge4 chi2 rao4 shen1 。 pai2 huai2 huang2 piao3 miao3 ， shu1 hu1 chun1 shuang1 bin1 。
- xiang1 wei2 wu4 biao3 wu4 ， yong3 xie4 qu1 zhong1 yin1 。 ri4 jie1 lai2 jiao4 shi4 ， yang3 wang4 wu2 you2 qin1 。
- dong1 dou1 qing1 feng1 jian3 ， jun1 zi3 xi1 gui1 chao2 。 du2 bao4 sui4 yan4 hen4 ， si4 yin2 bu4 cheng2 yao2 。
- gui4 you2 yi4 duo1 wei4 ， jian4 bie2 qing2 yi4 xiao1 。 hui2 yan4 yi4 qian2 jiao4 ， lang4 fu2 nian4 hou4 piao1 。
- you1 you1 gu1 fei1 jing3 ， song3 song3 xian2 shuang1 tiao2 。 mei4 qu4 duo1 zhi4 se4 ， lan3 peng2 gua3 xin1 liao2 。
- bing4 shen1 li3 fang1 wu4 ， hui3 zhi4 xin1 zi4 shao1 。 ji4 jing4 dao4 he2 zai4 ， you1 qin2 xue2 kong1 rao2 。
- nai3 zhi1 jian3 wen2 jian4 ， shi3 sui4 qing2 xiao1 yao2 。 wen2 zi4 tu2 ying2 zhi1 ， sheng1 hua2 liang4 yi2 jiao1 。
- gu4 can2 geng1 jia4 shi4 ， pu3 lüe4 qi4 yun4 diao4 。 shan4 shi4 you3 yu2 shi2 ， jia1 qi2 dong1 sheng1 miao2 。
- yang3 ren2 zai4 yang3 shen1 ， ci3 zhi3 qing1 ru2 shao2 。 yuan4 gong4 gao1 gu3 yan2 ， gan3 wang4 xi1 lei4 zhao1 。

## 注释

## 译文

## 赏析
