---
id: meng-jiao-tong-nian-chun-yan
title: 同年春燕
titlePinyin: tong2 nian2 chun1 yan4
titleSlug: tong-nian-chun-yan
author: 孟郊
authorPinyin: meng4 jiao1
authorSlug: meng-jiao
dynasty: 唐
dynastyPinyin: tang2
dynastySlug: tang
tags: []
---

## 正文

- 少年三十士，嘉會良在茲。
- 高歌搖春風，醉舞摧花枝。
- 意蕩晼晚景，喜凝芳菲時。
- 馬跡攢騕褭，樂聲韻參差。
- 視聽改舊趣，物象含新姿。
- 紅雨花上滴，綠煙柳際垂。
- 淹中講精義，南皮獻清詞。
- 前賢與今人，千載爲一期。
- 明鑒有皎潔，澄玉無磷緇。
- 永與沙泥別，各整雲漢儀。
- 盛氣自中積，英名日四馳。
- 塞鴻絕儔匹，海月難等夷。
- 鬱抑忽已盡，親朋樂無涯。
- 幽蘅發空曲，芳杜綿所思。
- 浮跡自聚散，壯心誰別離。
- 願保金石志，無令有奪移。

## 拼音

- shao4 nian2 san1 shi2 shi4 ， jia1 hui4 liang2 zai4 zi1 。
- gao1 ge1 yao2 chun1 feng1 ， zui4 wu3 cui1 hua1 zhi1 。
- yi4 dang4 wan3 wan3 jing3 ， xi3 ning2 fang1 fei1 shi2 。
- ma3 ji4 zan3 yao3 niao3 ， le4 sheng1 yun4 can1 cha4 。
- shi4 ting1 gai3 jiu4 qu4 ， wu4 xiang4 han2 xin1 zi1 。
- hong2 yu3 hua1 shang4 di1 ， lü4 yan1 liu3 ji4 chui2 。
- yan1 zhong1 jiang3 jing1 yi4 ， nan2 pi2 xian4 qing1 ci2 。
- qian2 xian2 yu3 jin1 ren2 ， qian1 zai4 wei2 yi1 qi1 。
- ming2 jian4 you3 jiao3 jie2 ， cheng2 yu4 wu2 lin2 zi1 。
- yong3 yu3 sha1 ni2 bie2 ， ge4 zheng3 yun2 han4 yi2 。
- sheng4 qi4 zi4 zhong1 ji1 ， ying1 ming2 ri4 si4 chi2 。
- sai1 hong2 jue2 chou2 pi3 ， hai3 yue4 nan2 deng3 yi2 。
- yu4 yi4 hu1 yi3 jin4 ， qin1 peng2 le4 wu2 ya2 。
- you1 heng2 fa1 kong1 qu3 ， fang1 du4 mian2 suo3 si1 。
- fu2 ji4 zi4 ju4 san4 ， zhuang4 xin1 shui2 bie2 li2 。
- yuan4 bao3 jin1 shi2 zhi4 ， wu2 ling4 you3 duo2 yi2 。

## 注释

## 译文

## 赏析
