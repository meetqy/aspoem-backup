---
id: meng-jiao-qiu-huai
title: 秋懷
titlePinyin: qiu1 huai2
titleSlug: qiu-huai
author: 孟郊
authorPinyin: meng4 jiao1
authorSlug: meng-jiao
dynasty: 唐
dynastyPinyin: tang2
dynastySlug: tang
tags: []
---

## 正文

- 孤骨夜難臥，吟蟲相唧唧。老泣無涕洟，秋露為滴瀝。
- 去壯暫如翦，來衰紛似織。觸緒無新心，叢悲有餘憶。
- 詎忍逐南帆，江山踐往昔。
- 秋月顏色冰，老客志氣單。冷露滴夢破，峭風梳骨寒。
- 席上印病文，腸中轉愁盤。疑懷無所憑，虛聽多無端。
- 梧桐枯崢嶸，聲響如哀彈。
- 一尺月透戶，仡栗如劍飛。老骨坐亦驚，病力所尚微。
- 蟲苦貪剪色，鳥危巢焚輝。孀娥理故絲，孤哭抽餘思。
- 浮年不可追，衰步多夕歸。
- 秋至老更貧，破屋無門扉。一片月落床，四壁風入衣。
- 疏夢不復遠，弱心良易歸。商葩將去綠，繚繞爭餘輝。
- 野步踏事少，病謀向物違。幽幽草根蟲，生意與我微。
- 竹風相戛語，幽閨暗中聞。鬼神滿衰聽，恍惚難自分。
- 商葉墮幹雨，秋衣臥單雲。病骨可剸物，酸呻亦成文。
- 瘦攢如此枯，壯落隨西曛。褭褭一線命，徒言系絪縕。
- 老骨懼秋月，秋月刀劍棱。纖輝不可幹，冷魂坐自凝。
- 羈雌巢空鏡，仙飆蕩浮冰。驚步恐自翻，病大不敢淩。
- 單床寤皎皎，瘦臥心兢兢。洗河不見水，透濁為清澄。
- 詩壯昔空說，詩衰今何憑。
- 老病多異慮，朝夕非一心。商蟲哭衰運，繁響不可尋。
- 秋草瘦如發，貞芳綴疏金。晚鮮詎幾時，馳景還易陰。
- 弱習徒自恥，莫知欲何任。露才一見讒，潛智早已深。
- 防深不防露，此意古所箴。
- 歲暮景氣幹，秋風兵甲聲。織織勞無衣，喓喓徒自鳴。
- 商聲聳中夜，蹇支廢前行。青發如秋園，一剪不復生。
- 少年如餓花，瞥見不復明。君子山嶽定，小人絲毫爭。
- 多爭多無壽，天道戒其盈。
- 冷露多瘁索，枯風曉吹噓。秋深月清苦，蟲老聲粗疏。
- 赬珠枝累累，芳金蔓舒舒。草木亦趣時，寒榮似春餘。
- 悲彼零落生，與我心何如。
- 老人朝夕異，生死每日中。坐隨一啜安，臥與萬景空。
- 視短不到門，聽澀詎逐風。還如刻削形，免有纖悉聰。
- 浪浪謝初始，皎皎幸歸終。孤隔文章友，親密蒿萊翁。
- 歲綠閔以黃，秋節迸又窮。四時既相迫，萬慮自然叢。
- 南逸浩淼際，北貧磽確中。曩懷沉遙江，衰思結秋嵩。
- 鋤食難滿腹，葉衣多醜躬。塵縷不自整，古吟將誰通。
- 幽竹嘯鬼神，楚鐵生虯龍。志士多異感，運鬱由邪衷。
- 常思書破衣，至死教初童。習樂莫習聲，習聲多頑聾。
- 明明胸中言，願寫為高崇。
- 幽苦日日甚，老力步步微。常恐暫下床，至門不復歸。
- 饑者重一食，寒者重一衣。泛廣豈無涘，恣行亦有隨。
- 語中失次第，身外生瘡痍。桂蠹既潛朽，桂花損貞姿。
- 詈言一失香，千古聞臭詞。將死始前悔，前悔不可追。
- 哀哉輕薄行，終日與駟馳。
- 流運閃欲盡，枯折皆相號。棘枝風哭酸，桐葉霜顏高。
- 老蟲幹鐵鳴，驚獸孤玉咆。商氣洗聲瘦，晚陰驅景勞。
- 集耳不可遏，噎神不可逃。蹇行散餘鬱，幽坐誰與曹。
- 抽壯無一線，剪懷盈千刀。清詩既名脁，金菊亦姓陶。
- 收拾昔所棄，咨嗟今比毛。幽幽歲晏言，零落不可操。
- 霜氣入病骨，老人身生冰。衰毛暗相刺，冷痛不可勝。
- 鷕鷕伸至明，強強攬所憑。瘦坐形欲折，腹饑心將崩。
- 勸藥左右愚，言語如見憎。聳耳噎神開，始知功用能。
- 日中視餘瘡，暗隙聞繩蠅。彼嗅一何酷，此味半點凝。
- 潛毒爾無厭，餘生我堪矜。凍飛幸不遠，冬令反心懲。
- 出沒各有時，寒熱苦相淩。仰謝調運翁，請命願有征。
- 黃河倒上天，眾水有卻來。人心不及水，一直去不回。
- 一直亦有巧，不肯至蓬萊。一直不知疲，唯聞至省台。
- 忍古不失古，失古志易摧。失古劍亦折，失古琴亦哀。
- 夫子失古淚，當時落漼漼。詩老失古心，至今寒皚皚。
- 古骨無濁肉，古衣如蘚苔。勸君勉忍古，忍古銷塵埃。
- 詈言不見血，殺人何紛紛。聲如窮家犬，吠竇何誾誾。
- 詈痛幽鬼哭，詈侵黃金貧。言詞豈用多，憔悴在一聞。
- 古詈舌不死，至今書云云。今人詠古書，善惡宜自分。
- 秦火不爇舌，秦火空爇文。所以詈更生，至今橫絪縕。

## 拼音

- gu1 gu3 ye4 nan2 wo4 ， yin2 chong2 xiang1 ji1 ji1 。 lao3 qi4 wu2 ti4 yi2 ， qiu1 lu4 wei2 di1 li4 。
- qu4 zhuang4 zan4 ru2 jian3 ， lai2 shuai1 fen1 si4 zhi1 。 chu4 xu4 wu2 xin1 xin1 ， cong2 bei1 you3 yu2 yi4 。
- ju4 ren3 zhu2 nan2 fan1 ， jiang1 shan1 jian4 wang3 xi1 。
- qiu1 yue4 yan2 se4 bing1 ， lao3 ke4 zhi4 qi4 dan1 。 leng3 lu4 di1 meng4 po4 ， qiao4 feng1 shu1 gu3 han2 。
- xi2 shang4 yin4 bing4 wen2 ， chang2 zhong1 zhuan3 chou2 pan2 。 yi2 huai2 wu2 suo3 ping2 ， xu1 ting1 duo1 wu2 duan1 。
- wu2 tong2 ku1 zheng1 rong2 ， sheng1 xiang3 ru2 ai1 dan4 。
- yi4 chi3 yue4 tou4 hu4 ， yi4 li4 ru2 jian4 fei1 。 lao3 gu3 zuo4 yi4 jing1 ， bing4 li4 suo3 shang4 wei1 。
- chong2 ku3 tan1 jian3 se4 ， niao3 wei1 chao2 fen2 hui1 。 shuang1 e2 li3 gu4 si1 ， gu1 ku1 chou1 yu2 si1 。
- fu2 nian2 bu4 ke3 zhui1 ， shuai1 bu4 duo1 xi1 gui1 。
- qiu1 zhi4 lao3 geng4 pin2 ， po4 wu1 wu2 men2 fei1 。 yi2 pian4 yue4 luo4 chuang2 ， si4 bi4 feng1 ru4 yi1 。
- shu1 meng4 bu2 fu4 yuan3 ， ruo4 xin1 liang2 yi4 gui1 。 shang1 pa1 jiang1 qu4 lü4 ， liao2 rao4 zheng1 yu2 hui1 。
- ye3 bu4 ta4 shi4 shao3 ， bing4 mou2 xiang4 wu4 wei2 。 you1 you1 cao3 gen1 chong2 ， sheng1 yi4 yu3 wo3 wei1 。
- zhu2 feng1 xiang1 jia2 yu3 ， you1 gui1 an4 zhong1 wen2 。 gui3 shen2 man3 shuai1 ting1 ， huang3 hu1 nan2 zi4 fen1 。
- shang1 ye4 duo4 gan4 yu3 ， qiu1 yi1 wo4 dan1 yun2 。 bing4 gu3 ke3 tuan2 wu4 ， suan1 shen1 yi4 cheng2 wen2 。
- shou4 zan3 ru2 ci3 ku1 ， zhuang4 luo4 sui2 xi1 xun1 。 niao3 niao3 yi2 xian4 ming4 ， tu2 yan2 xi4 yin1 yun4 。
- lao3 gu3 ju4 qiu1 yue4 ， qiu1 yue4 dao1 jian4 leng2 。 xian1 hui1 bu4 ke3 gan4 ， leng3 hun2 zuo4 zi4 ning2 。
- ji1 ci2 chao2 kong1 jing4 ， xian1 biao1 dang4 fu2 bing1 。 jing1 bu4 kong3 zi4 fan1 ， bing4 da4 bu4 gan3 ling2 。
- dan1 chuang2 wu4 jiao3 jiao3 ， shou4 wo4 xin1 jing1 jing1 。 xi3 he2 bu2 jian4 shui3 ， tou4 zhuo2 wei2 qing1 cheng2 。
- shi1 zhuang4 xi1 kong1 shuo1 ， shi1 shuai1 jin1 he2 ping2 。
- lao3 bing4 duo1 yi4 lü4 ， chao2 xi1 fei1 yi4 xin1 。 shang1 chong2 ku1 shuai1 yun4 ， fan2 xiang3 bu4 ke3 xun2 。
- qiu1 cao3 shou4 ru2 fa1 ， zhen1 fang1 zhui4 shu1 jin1 。 wan3 xian1 ju4 ji1 shi2 ， chi2 jing3 huan2 yi4 yin1 。
- ruo4 xi2 tu2 zi4 chi3 ， mo4 zhi1 yu4 he2 ren4 。 lu4 cai2 yi2 jian4 chan2 ， qian2 zhi4 zao3 yi3 shen1 。
- fang2 shen1 bu4 fang2 lu4 ， ci3 yi4 gu3 suo3 zhen1 。
- sui4 mu4 jing3 qi4 gan4 ， qiu1 feng1 bing1 jia3 sheng1 。 zhi1 zhi1 lao2 wu2 yi1 ， yao1 yao1 tu2 zi4 ming2 。
- shang1 sheng1 song3 zhong1 ye4 ， jian3 zhi1 fei4 qian2 xing2 。 qing1 fa1 ru2 qiu1 yuan2 ， yi4 jian3 bu2 fu4 sheng1 。
- shao4 nian2 ru2 e4 hua1 ， pie1 jian4 bu2 fu4 ming2 。 jun1 zi3 shan1 yue4 ding4 ， xiao3 ren2 si1 hao2 zheng1 。
- duo1 zheng1 duo1 wu2 shou4 ， tian1 dao4 jie4 qi2 ying2 。
- leng3 lu4 duo1 cui4 suo3 ， ku1 feng1 xiao3 chui1 xu1 。 qiu1 shen1 yue4 qing1 ku3 ， chong2 lao3 sheng1 cu1 shu1 。
- cheng1 zhu1 zhi1 lei2 lei2 ， fang1 jin1 man4 shu1 shu1 。 cao3 mu4 yi4 qu4 shi2 ， han2 rong2 si4 chun1 yu2 。
- bei1 bi3 ling2 luo4 sheng1 ， yu3 wo3 xin1 he2 ru2 。
- lao3 ren2 zhao1 xi1 yi4 ， sheng1 si3 mei3 ri4 zhong1 。 zuo4 sui2 yi2 chuo4 an1 ， wo4 yu3 wan4 jing3 kong1 。
- shi4 duan3 bu2 dao4 men2 ， ting1 se4 ju4 zhu2 feng1 。 huan2 ru2 ke4 xiao1 xing2 ， mian3 you3 xian1 xi1 cong1 。
- lang4 lang4 xie4 chu1 shi3 ， jiao3 jiao3 xing4 gui1 zhong1 。 gu1 ge2 wen2 zhang1 you3 ， qin1 mi4 hao1 lai2 weng1 。
- sui4 lü4 min3 yi3 huang2 ， qiu1 jie2 beng4 you4 qiong2 。 si4 shi2 ji4 xiang1 po4 ， wan4 lü4 zi4 ran2 cong2 。
- nan2 yi4 hao4 miao3 ji4 ， bei3 pin2 qiao1 que4 zhong1 。 nang3 huai2 chen2 yao2 jiang1 ， shuai1 si1 jie2 qiu1 song1 。
- chu2 shi2 nan2 man3 fu4 ， ye4 yi1 duo1 chou3 gong1 。 chen2 lü3 bu2 zi4 zheng3 ， gu3 yin2 jiang1 shui2 tong1 。
- you1 zhu2 xiao4 gui3 shen2 ， chu3 tie3 sheng1 qiu2 long2 。 zhi4 shi4 duo1 yi4 gan3 ， yun4 yu4 you2 xie2 zhong1 。
- chang2 si1 shu1 po4 yi1 ， zhi4 si3 jiao4 chu1 tong2 。 xi2 le4 mo4 xi2 sheng1 ， xi2 sheng1 duo1 wan2 long2 。
- ming2 ming2 xiong1 zhong1 yan2 ， yuan4 xie3 wei2 gao1 chong2 。
- you1 ku3 ri4 ri4 shen4 ， lao3 li4 bu4 bu4 wei1 。 chang2 kong3 zan4 xia4 chuang2 ， zhi4 men2 bu2 fu4 gui1 。
- ji1 zhe3 zhong4 yi4 shi2 ， han2 zhe3 zhong4 yi4 yi1 。 fan4 guang3 qi3 wu2 si4 ， zi4 xing2 yi4 you3 sui2 。
- yu3 zhong1 shi1 ci4 di4 ， shen1 wai4 sheng1 chuang1 yi2 。 gui4 du4 ji4 qian2 xiu3 ， gui4 hua1 sun3 zhen1 zi1 。
- li4 yan2 yi4 shi1 xiang1 ， qian1 gu3 wen2 chou4 ci2 。 jiang1 si3 shi3 qian2 hui3 ， qian2 hui3 bu4 ke3 zhui1 。
- ai1 zai1 qing1 bao2 xing2 ， zhong1 ri4 yu3 si4 chi2 。
- liu2 yun4 shan3 yu4 jin4 ， ku1 zhe2 jie1 xiang1 hao4 。 ji2 zhi1 feng1 ku1 suan1 ， tong2 ye4 shuang1 yan2 gao1 。
- lao3 chong2 gan4 tie3 ming2 ， jing1 shou4 gu1 yu4 pao2 。 shang1 qi4 xi3 sheng1 shou4 ， wan3 yin1 qu1 jing3 lao2 。
- ji2 er3 bu4 ke3 e4 ， ye1 shen2 bu4 ke3 tao2 。 jian3 xing2 san4 yu2 yu4 ， you1 zuo4 shui2 yu3 cao2 。
- chou1 zhuang4 wu2 yi2 xian4 ， jian3 huai2 ying2 qian1 dao1 。 qing1 shi1 ji4 ming2 tiao3 ， jin1 ju2 yi4 xing4 tao2 。
- shou1 shi0 xi1 suo3 qi4 ， zi1 jie1 jin1 bi3 mao2 。 you1 you1 sui4 yan4 yan2 ， ling2 luo4 bu4 ke3 cao1 。
- shuang1 qi4 ru4 bing4 gu3 ， lao3 ren2 shen1 sheng1 bing1 。 shuai1 mao2 an4 xiang1 ci4 ， leng3 tong4 bu4 ke3 sheng4 。
- yao3 yao3 shen1 zhi4 ming2 ， qiang2 qiang2 lan3 suo3 ping2 。 shou4 zuo4 xing2 yu4 zhe2 ， fu4 ji1 xin1 jiang1 beng1 。
- quan4 yao4 zuo3 you4 yu2 ， yan2 yu3 ru2 jian4 zeng1 。 song3 er3 ye1 shen2 kai1 ， shi3 zhi1 gong1 yong4 neng2 。
- ri4 zhong1 shi4 yu2 chuang1 ， an4 xi4 wen2 sheng2 ying2 。 bi3 xiu4 yi4 he2 ku4 ， ci3 wei4 ban4 dian3 ning2 。
- qian2 du2 er3 wu2 yan4 ， yu2 sheng1 wo3 kan1 jin1 。 dong4 fei1 xing4 bu4 yuan3 ， dong1 ling4 fan3 xin1 cheng2 。
- chu1 mei2 ge4 you3 shi2 ， han2 re4 ku3 xiang4 ling2 。 yang3 xie4 diao4 yun4 weng1 ， qing3 ming4 yuan4 you3 zheng1 。
- huang2 he2 dao3 shang4 tian1 ， zhong4 shui3 you3 que4 lai2 。 ren2 xin1 bu4 ji2 shui3 ， yi4 zhi2 qu4 bu4 hui2 。
- yi4 zhi2 yi4 you3 qiao3 ， bu4 ken3 zhi4 peng2 lai2 。 yi4 zhi2 bu4 zhi1 pi2 ， wei2 wen2 zhi4 sheng3 tai2 。
- ren3 gu3 bu4 shi1 gu3 ， shi1 gu3 zhi4 yi4 cui1 。 shi1 gu3 jian4 yi4 zhe2 ， shi1 gu3 qin2 yi4 ai1 。
- fu1 zi3 shi1 gu3 lei4 ， dang1 shi2 luo4 cui3 cui3 。 shi1 lao3 shi1 gu3 xin1 ， zhi4 jin1 han2 ai2 ai2 。
- gu3 gu3 wu2 zhuo2 rou4 ， gu3 yi1 ru2 xian3 tai2 。 quan4 jun1 mian3 ren3 gu3 ， ren3 gu3 xiao1 chen2 ai1 。
- li4 yan2 bu2 jian4 xue4 ， sha1 ren2 he2 fen1 fen1 。 sheng1 ru2 qiong2 jia1 quan3 ， fei4 dou4 he2 yin2 yin2 。
- li4 tong4 you1 gui3 ku1 ， li4 qin1 huang2 jin1 pin2 。 yan2 ci2 qi3 yong4 duo1 ， qiao2 cui4 zai4 yi4 wen2 。
- gu3 li4 she2 bu4 si3 ， zhi4 jin1 shu1 yun2 yun2 。 jin1 ren2 yong3 gu3 shu1 ， shan4 e4 yi2 zi4 fen1 。
- qin2 huo3 bu2 ruo4 she2 ， qin2 huo3 kong1 ruo4 wen2 。 suo3 yi3 li4 geng1 sheng1 ， zhi4 jin1 heng2 yin1 yun4 。

## 注释

## 译文

## 赏析
