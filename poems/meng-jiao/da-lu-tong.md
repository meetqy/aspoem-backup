---
id: meng-jiao-da-lu-tong
title: 答盧仝
titlePinyin: da2 lu2 tong2
titleSlug: da-lu-tong
author: 孟郊
authorPinyin: meng4 jiao1
authorSlug: meng-jiao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 楚屈入水死，詩孟踏雪僵。
- 直氣苟有存，死亦何所妨。
- 日劈高查牙，清稜含冰漿。
- 前古後古冰，與山氣勢強。
- 閃怪千石形，異狀安可量。
- 有時春鏡破，百道聲飛揚。
- 潛仙不足言，朗客無隱腸。
- 爲君傾海宇，日夕多文章。
- 天下豈無緣，此山雪昂藏。
- 煩君前致詞，哀我老更狂。
- 狂歌不及狂，歌聲緣鳳皇。
- 鳳兮何當來，消我孤直瘡。
- 君文真鳳聲，宣隘滿鏗鏘。
- 洛友零落盡，逮茲悲重傷。
- 獨自奮異骨，將騎白角翔。
- 再三勸莫行，寒氣有刀槍。
- 仰慙君子多，慎勿作芬芳。

## 拼音

- chu3 qu1 ru4 shui3 si3 ， shi1 meng4 ta4 xue3 jiang1 。
- zhi2 qi4 gou3 you3 cun2 ， si3 yi4 he2 suo3 fang2 。
- ri4 pi1 gao1 cha2 ya2 ， qing1 leng2 han2 bing1 jiang1 。
- qian2 gu3 hou4 gu3 bing1 ， yu3 shan1 qi4 shi4 qiang2 。
- shan3 guai4 qian1 shi2 xing2 ， yi4 zhuang4 an1 ke3 liang2 。
- you3 shi2 chun1 jing4 po4 ， bai3 dao4 sheng1 fei1 yang2 。
- qian2 xian1 bu4 zu2 yan2 ， lang3 ke4 wu2 yin3 chang2 。
- wei2 jun1 qing1 hai3 yu3 ， ri4 xi1 duo1 wen2 zhang1 。
- tian1 xia4 qi3 wu2 yuan2 ， ci3 shan1 xue3 ang2 cang2 。
- fan2 jun1 qian2 zhi4 ci2 ， ai1 wo3 lao3 geng4 kuang2 。
- kuang2 ge1 bu4 ji2 kuang2 ， ge1 sheng1 yuan2 feng4 huang2 。
- feng4 xi1 he2 dang1 lai2 ， xiao1 wo3 gu1 zhi2 chuang1 。
- jun1 wen2 zhen1 feng4 sheng1 ， xuan1 ai4 man3 keng1 qiang1 。
- luo4 you3 ling2 luo4 jin4 ， dai3 zi1 bei1 zhong4 shang1 。
- du2 zi4 fen4 yi4 gu3 ， jiang1 qi2 bai2 jiao3 xiang2 。
- zai4 san1 quan4 mo4 xing2 ， han2 qi4 you3 dao1 qiang1 。
- yang3 can2 jun1 zi3 duo1 ， shen4 wu4 zuo4 fen1 fang1 。

## 注释

## 译文

## 赏析
