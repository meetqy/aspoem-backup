---
id: meng-jiao-yin-shi
title: 隱士
titlePinyin: yin3 shi4
titleSlug: yin-shi
author: 孟郊
authorPinyin: meng4 jiao1
authorSlug: meng-jiao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 本末一相返，漂浮不還真。
- 山野多餒士，市井無飢人。
- 虎豹忌當道，麋鹿知藏身。
- 奈何貪競者，日與患害親。
- 顏貌歲歲改，利心朝朝新。
- 孰知富生禍，取富不取貧。
- 寶玉忌出璞，出璞先爲塵。
- 松栢忌出山，出山先爲薪。
- 君子隱石壁，道書爲我隣。
- 寢興思其義，澹泊味始真。
- 陶公自放歸，尚平去有依。
- 草木擇地生，禽鳥順性飛。
- 青青與冥冥，所保各不違。

## 拼音

- ben3 mo4 yi4 xiang1 fan3 ， piao1 fu2 bu4 huan2 zhen1 。
- shan1 ye3 duo1 nei3 shi4 ， shi4 jing3 wu2 ji1 ren2 。
- hu3 bao4 ji4 dang1 dao4 ， mi2 lu4 zhi1 cang2 shen1 。
- nai4 he2 tan1 jing4 zhe3 ， ri4 yu3 huan4 hai4 qin1 。
- yan2 mao4 sui4 sui4 gai3 ， li4 xin1 zhao1 zhao1 xin1 。
- shu2 zhi1 fu4 sheng1 huo4 ， qu3 fu4 bu4 qu3 pin2 。
- bao3 yu4 ji4 chu1 pu2 ， chu1 pu2 xian1 wei2 chen2 。
- song1 bai3 ji4 chu1 shan1 ， chu1 shan1 xian1 wei2 xin1 。
- jun1 zi3 yin3 shi2 bi4 ， dao4 shu1 wei2 wo3 lin2 。
- qin3 xing1 si1 qi2 yi4 ， dan4 bo2 wei4 shi3 zhen1 。
- tao2 gong1 zi4 fang4 gui1 ， shang4 ping2 qu4 you3 yi1 。
- cao3 mu4 ze2 di4 sheng1 ， qin2 niao3 shun4 xing4 fei1 。
- qing1 qing1 yu3 ming2 ming2 ， suo3 bao3 ge4 bu4 wei2 。

## 注释

## 译文

## 赏析
