---
id: meng-jiao-xiang-xian-yuan
title: 湘弦怨
titlePinyin: xiang1 xian2 yuan4
titleSlug: xiang-xian-yuan
author: 孟郊
authorPinyin: meng4 jiao1
authorSlug: meng-jiao
dynasty: 唐
dynastyPinyin: tang2
dynastySlug: tang
tags: []
---

## 正文

- 昧者理芳草，蒿蘭同一鋤。
- 狂飆怒秋林，曲直同一枯。
- 嘉木忌深蠹，哲人悲巧誣。
- 靈均入迴流，靳尚爲良謨。
- 我願分衆泉，清濁各異渠。
- 我願分衆巢，梟鸞相遠居。
- 此志諒難保，此情竟何如。
- 湘弦少知音，孤響空踟蹰。

## 拼音

- mei4 zhe3 li3 fang1 cao3 ， hao1 lan2 tong2 yi4 chu2 。
- kuang2 biao1 nu4 qiu1 lin2 ， qu1 zhi2 tong2 yi4 ku1 。
- jia1 mu4 ji4 shen1 du4 ， zhe2 ren2 bei1 qiao3 wu1 。
- ling2 jun1 ru4 hui2 liu2 ， jin4 shang4 wei2 liang2 mo2 。
- wo3 yuan4 fen1 zhong4 quan2 ， qing1 zhuo2 ge4 yi4 qu2 。
- wo3 yuan4 fen1 zhong4 chao2 ， xiao1 luan2 xiang1 yuan3 ju1 。
- ci3 zhi4 liang4 nan2 bao3 ， ci3 qing2 jing4 he2 ru2 。
- xiang1 xian2 shao3 zhi1 yin1 ， gu1 xiang3 kong1 chi2 chu2 。

## 注释

## 译文

## 赏析
