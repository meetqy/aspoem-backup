---
id: meng-jiao-han-xi
title: 寒溪
titlePinyin: han2 xi1
titleSlug: han-xi
author: 孟郊
authorPinyin: meng4 jiao1
authorSlug: meng-jiao
dynasty: 唐
dynastyPinyin: tang2
dynastySlug: tang
tags: []
---

## 正文

- 霜洗水色盡，寒溪見纖鱗。幸臨虛空鏡，照此殘悴身。
- 潛滑不自隱，露底瑩更新。豁如君子懷，曾是危陷人。
- 始明淺俗心，夜結朝已津。淨漱一掬碧，遠消千慮塵。
- 始知泥步泉，莫與山源鄰。
- 洛陽岸邊道，孟氏莊前溪。舟行素冰折，聲作青瑤嘶。
- 綠水結綠玉，白波生白珪。明明寶鏡中，物物天照齊。
- 仄步下危曲，攀枯聞孀啼。霜芬稍消歇，凝景微茫齊。
- 癡坐直視聽，戇行失蹤蹊。岸童劚棘勞，語言多悲淒。
- 曉飲一杯酒，踏雪過清溪。波瀾凍為刀，剸割鳧與鷖。
- 宿羽皆翦棄，血聲沉沙泥。獨立欲何語，默念心酸嘶。
- 凍血莫作春，作春生不齊。凍血莫作花，作花發孀啼。
- 幽幽棘針村，凍死難耕犁。
- 篙工磓玉星，一路隨迸螢。朔凍哀徹底，獠饞詠潛鯹。
- 冰齒相磨齧，風音酸鐸鈴。清悲不可逃，洗出纖悉聽。
- 碧瀲卷已盡，彩縷飛飄零。下躡滑不定，上棲折難停。
- 哮嘐呷喢冤，仰訴何時寧。
- 一曲一直水，白龍何鱗鱗。凍飆雜碎號，齏音坑谷辛。
- 柧椾吃無力，飛走更相仁。猛弓一折弦，餘喘爭來賓。
- 大嚴此之立，小殺不復陳。皎皎何皎皎，氤氳複氤氳。
- 瑞晴刷日月，高碧開星辰。獨立兩腳雪，孤吟千慮新。
- 天欃徒昭昭，箕舌虛齗齗。堯聖不聽汝，孔微亦有臣。
- 諫書竟成章，古義終難陳。
- 因凍死得食，殺風仍不休。以兵為仁義，仁義生刀頭。
- 刀頭仁義腥，君子不可求。波瀾抽劍冰，相劈如仇讎。
- 尖雪入魚心，魚心明愀愀。怳如罔兩說，似訴割切由。
- 誰使異方氣，入此中土流。翦盡一月春，閉為百穀幽。
- 仰懷新霽光，下照疑憂愁。
- 溪老哭甚寒，涕泗冰珊珊。飛死走死形，雪裂紛心肝。
- 劍刃凍不割，弓弦強難彈。常聞君子武，不食天殺殘。
- 斸玉掩骼胔，弔瓊哀闌干。
- 溪風擺餘凍，溪景銜明春。玉消花滴滴，虯解光鱗鱗。
- 懸步下清曲，消期濯芳津。千里冰裂處，一勺暖亦仁。
- 凝精互相洗，漪漣競將新。忽如劍瘡盡，初起百戰身。

## 拼音

- shuang1 xi3 shui3 se4 jin4 ， han2 xi1 jian4 xian1 lin2 。 xing4 lin2 xu1 kong1 jing4 ， zhao4 ci3 can2 cui4 shen1 。
- qian2 hua2 bu2 zi4 yin3 ， lou4 di3 ying2 geng1 xin1 。 huo1 ru2 jun1 zi3 huai2 ， ceng2 shi4 wei1 xian4 ren2 。
- shi3 ming2 qian3 su2 xin1 ， ye4 jie2 chao2 yi3 jin1 。 jing4 shu4 yi4 ju1 bi4 ， yuan3 xiao1 qian1 lü4 chen2 。
- shi3 zhi1 ni2 bu4 quan2 ， mo4 yu3 shan1 yuan2 lin2 。
- luo4 yang2 an4 bian1 dao4 ， meng4 shi4 zhuang1 qian2 xi1 。 zhou1 xing2 su4 bing1 zhe2 ， sheng1 zuo4 qing1 yao2 si1 。
- lü4 shui3 jie2 lü4 yu4 ， bai2 bo1 sheng1 bai2 gui1 。 ming2 ming2 bao3 jing4 zhong1 ， wu4 wu4 tian1 zhao4 qi2 。
- ze4 bu4 xia4 wei1 qu3 ， pan1 ku1 wen2 shuang1 ti2 。 shuang1 fen1 shao1 xiao1 xie1 ， ning2 jing3 wei1 mang2 qi2 。
- chi1 zuo4 zhi2 shi4 ting1 ， zhuang4 xing2 shi1 zong1 qi1 。 an4 tong2 zhu2 ji2 lao2 ， yu3 yan2 duo1 bei1 qi1 。
- xiao3 yin3 yi4 bei1 jiu3 ， ta4 xue3 guo4 qing1 xi1 。 bo1 lan2 dong4 wei2 dao1 ， tuan2 ge1 fu2 yu3 yi1 。
- su4 yu3 jie1 jian3 qi4 ， xue4 sheng1 chen2 sha1 ni2 。 du2 li4 yu4 he2 yu3 ， mo4 nian4 xin1 suan1 si1 。
- dong4 xue4 mo4 zuo4 chun1 ， zuo4 chun1 sheng1 bu4 qi2 。 dong4 xue4 mo4 zuo4 hua1 ， zuo4 hua1 fa1 shuang1 ti2 。
- you1 you1 ji2 zhen1 cun1 ， dong4 si3 nan2 geng1 li2 。
- gao1 gong1 dui1 yu4 xing1 ， yi2 lu4 sui2 beng4 ying2 。 shuo4 dong4 ai1 che4 di3 ， liao2 chan2 yong3 qian2 xing1 。
- bing1 chi3 xiang1 mo2 nie4 ， feng1 yin1 suan1 duo2 ling2 。 qing1 bei1 bu4 ke3 tao2 ， xi3 chu1 xian1 xi1 ting1 。
- bi4 lian4 juan4 yi3 jin4 ， cai3 lü3 fei1 piao1 ling2 。 xia4 nie4 hua2 bu2 ding4 ， shang4 qi1 zhe2 nan2 ting2 。
- xiao4 jiao1 xia1 sha4 yuan1 ， yang3 su4 he2 shi2 ning2 。
- yi4 qu3 yi4 zhi2 shui3 ， bai2 long2 he2 lin2 lin2 。 dong4 biao1 za2 sui4 hao4 ， ji1 yin1 keng1 gu3 xin1 。
- gu1 jian1 chi1 wu2 li4 ， fei1 zou3 geng4 xiang1 ren2 。 meng3 gong1 yi4 zhe2 xian2 ， yu2 chuan3 zheng1 lai2 bin1 。
- da4 yan2 ci3 zhi1 li4 ， xiao3 sha1 bu2 fu4 chen2 。 jiao3 jiao3 he2 jiao3 jiao3 ， yin1 yun1 fu4 yin1 yun1 。
- rui4 qing2 shua1 ri4 yue4 ， gao1 bi4 kai1 xing1 chen2 。 du2 li4 liang3 jiao3 xue3 ， gu1 yin2 qian1 lü4 xin1 。
- tian1 chan2 tu2 zhao1 zhao1 ， ji1 she2 xu1 yin1 yin1 。 yao2 sheng4 bu4 ting1 ru3 ， kong3 wei1 yi4 you3 chen2 。
- jian4 shu1 jing4 cheng2 zhang1 ， gu3 yi4 zhong1 nan2 chen2 。
- yin1 dong4 si3 de2 shi2 ， sha1 feng1 reng2 bu4 xiu1 。 yi3 bing1 wei2 ren2 yi4 ， ren2 yi4 sheng1 dao1 tou2 。
- dao1 tou2 ren2 yi4 xing1 ， jun1 zi3 bu4 ke3 qiu2 。 bo1 lan2 chou1 jian4 bing1 ， xiang1 pi1 ru2 chou2 chou2 。
- jian1 xue3 ru4 yu2 xin1 ， yu2 xin1 ming2 qiao3 qiao3 。 huang3 ru2 wang3 liang3 shuo1 ， si4 su4 ge1 qie1 you2 。
- shui2 shi3 yi4 fang1 qi4 ， ru4 ci3 zhong1 tu3 liu2 。 jian3 jin4 yi1 yue4 chun1 ， bi4 wei2 bai3 gu3 you1 。
- yang3 huai2 xin1 ji4 guang1 ， xia4 zhao4 yi2 you1 chou2 。
- xi1 lao3 ku1 shen4 han2 ， ti4 si4 bing1 shan1 shan1 。 fei1 si3 zou3 si3 xing2 ， xue3 lie4 fen1 xin1 gan1 。
- jian4 ren4 dong4 bu4 ge1 ， gong1 xian2 qiang2 nan2 dan4 。 chang2 wen2 jun1 zi3 wu3 ， bu4 shi2 tian1 sha1 can2 。
- zhu2 yu4 yan3 ge2 zi4 ， diao4 qiong2 ai1 lan2 gan1 。
- xi1 feng1 bai3 yu2 dong4 ， xi1 jing3 xian2 ming2 chun1 。 yu4 xiao1 hua1 di1 di1 ， qiu2 jie3 guang1 lin2 lin2 。
- xuan2 bu4 xia4 qing1 qu3 ， xiao1 qi1 zhuo2 fang1 jin1 。 qian1 li3 bing1 lie4 chu3 ， yi4 shao2 nuan3 yi4 ren2 。
- ning2 jing1 hu4 xiang1 xi3 ， yi1 lian2 jing4 jiang1 xin1 。 hu1 ru2 jian4 chuang1 jin4 ， chu1 qi3 bai3 zhan4 shen1 。

## 注释

## 译文

## 赏析
