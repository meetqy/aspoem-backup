---
id: meng-jiao-nan-yang-gong-qing-dong-ying-tao-ting-zi-chun-yan
title: 南陽公請東櫻桃亭子春讌
titlePinyin: nan2 yang2 gong1 qing3 dong1 ying1 tao2 ting2 zi0 chun1 yan4
titleSlug: nan-yang-gong-qing-dong-ying-tao-ting-zi-chun-yan
author: 孟郊
authorPinyin: meng4 jiao1
authorSlug: meng-jiao
dynasty: 唐
dynastyPinyin: tang2
dynastySlug: tang
tags: []
---

## 正文

- 萬木皆未秀，一林先含春。
- 此地獨何力，我公布深仁。
- 霜葉日舒卷，風枝遠埃塵。
- 初英濯紫霞，飛雨流清津。
- 賞異出囂雜，折芳積懽忻。
- 文心茲焉重，俗尚安能珍。
- 碧玉粧粉比，飛瓊穠豔均。
- 鴛鴦七十二，花態併相新。
- 常恐遺秀志，迨茲廣讌陳。
- 芳菲爭勝引，歌詠竟良辰。
- 方知戲馬會，永謝登龍賓。

## 拼音

- wan4 mu4 jie1 wei4 xiu4 ， yi4 lin2 xian1 han2 chun1 。
- ci3 di4 du2 he2 li4 ， wo3 gong1 bu4 shen1 ren2 。
- shuang1 ye4 ri4 shu1 juan3 ， feng1 zhi1 yuan3 ai1 chen2 。
- chu1 ying1 zhuo2 zi3 xia2 ， fei1 yu3 liu2 qing1 jin1 。
- shang3 yi4 chu1 xiao1 za2 ， zhe2 fang1 ji1 huan1 xin1 。
- wen2 xin1 zi1 yan1 zhong4 ， su2 shang4 an1 neng2 zhen1 。
- bi4 yu4 zhuang1 fen3 bi3 ， fei1 qiong2 nong2 yan4 jun1 。
- yuan1 yang1 qi1 shi2 er4 ， hua1 tai4 bing4 xiang1 xin1 。
- chang2 kong3 yi2 xiu4 zhi4 ， dai4 zi1 guang3 yan4 chen2 。
- fang1 fei1 zheng1 sheng4 yin3 ， ge1 yong3 jing4 liang2 chen2 。
- fang1 zhi1 xi4 ma3 hui4 ， yong3 xie4 deng1 long2 bin1 。

## 注释

## 译文

## 赏析
