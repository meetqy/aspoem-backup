---
id: meng-jiao-ai-meng-yun-qing-song-yang-huang-ju
title: 哀孟雲卿嵩陽荒居
titlePinyin: ai1 meng4 yun2 qing1 song1 yang2 huang1 ju1
titleSlug: ai-meng-yun-qing-song-yang-huang-ju
author: 孟郊
authorPinyin: meng4 jiao1
authorSlug: meng-jiao
dynasty: 唐
dynastyPinyin: tang2
dynastySlug: tang
tags: []
---

## 正文

- 戚戚抱幽獨，宴宴沈荒居。
- 不聞新歡笑，但覩舊詩書。
- 藝蘗意彌苦，耕山食無餘。
- 定交昔何在，至戚今或疎。
- 薄俗易銷歇，淳風難久舒。
- 秋蕪上空堂，寒槿落枯渠。
- 薙草恐傷蕙，攝衣自理鋤。
- 殘芳亦可餌，遺秀誰忍除。
- 徘徊未能去，爲爾涕漣如。

## 拼音

- qi1 qi1 bao4 you1 du2 ， yan4 yan4 shen3 huang1 ju1 。
- bu4 wen2 xin1 huan1 xiao4 ， dan4 du3 jiu4 shi1 shu1 。
- yi4 bo4 yi4 mi2 ku3 ， geng1 shan1 shi2 wu2 yu2 。
- ding4 jiao1 xi1 he2 zai4 ， zhi4 qi1 jin1 huo4 shu1 。
- bao2 su2 yi4 xiao1 xie1 ， chun2 feng1 nan2 jiu3 shu1 。
- qiu1 wu2 shang4 kong1 tang2 ， han2 jin3 luo4 ku1 qu2 。
- ti4 cao3 kong3 shang1 hui4 ， she4 yi1 zi4 li3 chu2 。
- can2 fang1 yi4 ke3 er3 ， yi2 xiu4 shui2 ren3 chu2 。
- pai2 huai2 wei4 neng2 qu4 ， wei2 er3 ti4 lian2 ru2 。

## 注释

## 译文

## 赏析
