---
id: meng-jiao-wan-xue-yin
title: 晚雪吟
titlePinyin: wan3 xue3 yin2
titleSlug: wan-xue-yin
author: 孟郊
authorPinyin: meng4 jiao1
authorSlug: meng-jiao
dynasty: 唐
dynastyPinyin: tang2
dynastySlug: tang
tags: []
---

## 正文

- 貧富喜雪晴，出門意皆饒。
- 鏡海見纖悉，冰天步飄颻。
- 一一仙子行，家家塵聲銷。
- 小兒擊玉指，大耋歌聖朝。
- 睿氣流不盡，瑞仙何敻寥。
- 始知望幸色，終疑異禮招。
- 市井亦清潔，閭閻聳岧嶤。
- 蒼生願東顧，翠華仍西遙。
- 天念豈薄厚，宸衷多憂焦。
- 憂焦致太平，以茲時比堯。
- 古耳有未通，新詞有潛韶。
- 甘爲酒伶擯，坐恥歌女嬌。
- 選音不易言，裁正逢今朝。
- 今朝前古文，律異同一調。
- 願於堯琯中，奏盡鬱抑謠。

## 拼音

- pin2 fu4 xi3 xue3 qing2 ， chu1 men2 yi4 jie1 rao2 。
- jing4 hai3 jian4 xian1 xi1 ， bing1 tian1 bu4 piao1 yao2 。
- yi1 yi1 xian1 zi3 xing2 ， jia1 jia1 chen2 sheng1 xiao1 。
- xiao3 er2 ji1 yu4 zhi3 ， da4 die2 ge1 sheng4 chao2 。
- rui4 qi4 liu2 bu2 jin4 ， rui4 xian1 he2 xiong4 liao2 。
- shi3 zhi1 wang4 xing4 se4 ， zhong1 yi2 yi4 li3 zhao1 。
- shi4 jing3 yi4 qing1 jie2 ， lü2 yan2 song3 tiao2 yao2 。
- cang1 sheng1 yuan4 dong1 gu4 ， cui4 hua2 reng2 xi1 yao2 。
- tian1 nian4 qi3 bao2 hou4 ， chen2 zhong1 duo1 you1 jiao1 。
- you1 jiao1 zhi4 tai4 ping2 ， yi3 zi1 shi2 bi3 yao2 。
- gu3 er3 you3 wei4 tong1 ， xin1 ci2 you3 qian2 shao2 。
- gan1 wei2 jiu3 ling2 bin4 ， zuo4 chi3 ge1 nü3 jiao1 。
- xuan3 yin1 bu2 yi4 yan2 ， cai2 zheng4 feng2 jin1 zhao1 。
- jin1 zhao1 qian2 gu3 wen2 ， lü4 yi4 tong2 yi2 diao4 。
- yuan4 wu1 yao2 guan3 zhong1 ， zou4 jin4 yu4 yi4 yao2 。

## 注释

## 译文

## 赏析
