---
id: meng-jiao-zhuo-di-hou-dong-gui-shu-huai-xian-zuo-zhu-lu-shi-yu
title: 擢第後東歸書懷獻座主呂侍御
titlePinyin: zhuo2 di4 hou4 dong1 gui1 shu1 huai2 xian4 zuo4 zhu3 lü3 shi4 yu4
titleSlug: zhuo-di-hou-dong-gui-shu-huai-xian-zuo-zhu-lu-shi-yu
author: 孟郊
authorPinyin: meng4 jiao1
authorSlug: meng-jiao
dynasty: 唐
dynastyPinyin: tang2
dynastySlug: tang
tags: []
---

## 正文

- 昔歲辭親淚，今爲戀主泣。
- 去住情難竝，別離景易戢。
- 夭矯大空鱗，曾爲小泉蟄。
- 幽意獨沈時，震雷忽相及。
- 神行既不宰，直致非所執。
- 至運本遺功，輕生各自立。
- 大君思此化，良佐自然集。
- 寶鏡無私光，時文有新習。
- 慈親誡志就，賤子歸情急。
- 擢第謝靈臺，牽衣出皇邑。
- 行襟海日曙，逸抱江風入。
- 蒹葭得波浪，芙蓉紅岸濕。
- 雲寺勢動搖，山鐘韻噓吸。
- 舊遊期再踐，懸水得重挹。
- 松蘿雖可居，青紫終當拾。

## 拼音

- xi1 sui4 ci2 qin1 lei4 ， jin1 wei2 lian4 zhu3 qi4 。
- qu4 zhu4 qing2 nan2 bing4 ， bie2 li2 jing3 yi4 ji2 。
- yao1 jiao3 da4 kong1 lin2 ， ceng2 wei2 xiao3 quan2 zhe2 。
- you1 yi4 du2 shen3 shi2 ， zhen4 lei2 hu1 xiang1 ji2 。
- shen2 xing2 ji4 bu4 zai3 ， zhi2 zhi4 fei1 suo3 zhi2 。
- zhi4 yun4 ben3 yi2 gong1 ， qing1 sheng1 ge4 zi4 li4 。
- da4 jun1 si1 ci3 hua4 ， liang2 zuo3 zi4 ran2 ji2 。
- bao3 jing4 wu2 si1 guang1 ， shi2 wen2 you3 xin1 xi2 。
- ci2 qin1 jie4 zhi4 jiu4 ， jian4 zi3 gui1 qing2 ji2 。
- zhuo2 di4 xie4 ling2 tai2 ， qian1 yi1 chu1 huang2 yi4 。
- xing2 jin1 hai3 ri4 shu3 ， yi4 bao4 jiang1 feng1 ru4 。
- jian1 jia1 de2 bo1 lang4 ， fu2 rong2 hong2 an4 shi1 。
- yun2 si4 shi4 dong4 yao2 ， shan1 zhong1 yun4 xu1 xi1 。
- jiu4 you2 qi1 zai4 jian4 ， xuan2 shui3 de2 zhong4 yi4 。
- song1 luo2 sui1 ke3 ju1 ， qing1 zi3 zhong1 dang1 shi2 。

## 注释

## 译文

## 赏析
