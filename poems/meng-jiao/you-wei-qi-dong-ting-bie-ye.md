---
id: meng-jiao-you-wei-qi-dong-ting-bie-ye
title: 遊韋七洞庭別業
titlePinyin: you2 wei2 qi1 dong4 ting2 bie2 ye4
titleSlug: you-wei-qi-dong-ting-bie-ye
author: 孟郊
authorPinyin: meng4 jiao1
authorSlug: meng-jiao
dynasty: 唐
dynastyPinyin: tang2
dynastySlug: tang
tags: []
---

## 正文

- 洞庭如瀟湘，疊翠蕩浮碧。
- 松桂無赤日，風物饒清激。
- 逍遙展幽韻，參差逗良覿。
- 道勝不知疲，冥搜自無斁。
- 曠然青霞抱，永矣白雪適。
- 崆峒非凡鄉，蓬瀛在仙籍。
- 無言從遠尚，還思君子識。
- 波濤漱古岸，鏗鏘辨奇石。
- 靈響非外求，殊音自中積。
- 人皆走煩濁，君能致虛寂。
- 何以祛擾擾，叩調清淅淅。
- 既懼豪華損，誓從詩書益。
- 一舉獨往姿，再搖飛遁跡。
- 山深有變異，意愜無驚惕。
- 采翠奪日月，照耀迷晝夕。
- 松齋何用掃，蘿院自然滌。
- 業峻謝煩蕪，文高追古昔。
- 暫遙朱門戀，終立青史績。
- 物表易淹留，人間重離析。
- 難隨洞庭酌，且醉橫塘席。

## 拼音

- dong4 ting2 ru2 xiao1 xiang1 ， die2 cui4 dang4 fu2 bi4 。
- song1 gui4 wu2 chi4 ri4 ， feng1 wu4 rao2 qing1 ji1 。
- xiao1 yao2 zhan3 you1 yun4 ， can1 cha4 dou4 liang2 di2 。
- dao4 sheng4 bu4 zhi1 pi2 ， ming2 sou1 zi4 wu2 yi4 。
- kuang4 ran2 qing1 xia2 bao4 ， yong3 yi3 bai2 xue3 shi4 。
- kong1 tong2 fei1 fan2 xiang1 ， peng2 ying2 zai4 xian1 ji2 。
- wu2 yan2 cong2 yuan3 shang4 ， huan2 si1 jun1 zi3 shi2 。
- bo1 tao1 shu4 gu3 an4 ， keng1 qiang1 bian4 qi2 shi2 。
- ling2 xiang3 fei1 wai4 qiu2 ， shu1 yin1 zi4 zhong1 ji1 。
- ren2 jie1 zou3 fan2 zhuo2 ， jun1 neng2 zhi4 xu1 ji4 。
- he2 yi3 qu1 rao3 rao3 ， kou4 diao4 qing1 xi1 xi1 。
- ji4 ju4 hao2 hua2 sun3 ， shi4 cong2 shi1 shu1 yi4 。
- yi4 ju3 du2 wang3 zi1 ， zai4 yao2 fei1 dun4 ji4 。
- shan1 shen1 you3 bian4 yi4 ， yi4 qie4 wu2 jing1 ti4 。
- cai3 cui4 duo2 ri4 yue4 ， zhao4 yao4 mi2 zhou4 xi1 。
- song1 zhai1 he2 yong4 sao3 ， luo2 yuan4 zi4 ran2 di2 。
- ye4 jun4 xie4 fan2 wu2 ， wen2 gao1 zhui1 gu3 xi1 。
- zan4 yao2 zhu1 men2 lian4 ， zhong1 li4 qing1 shi3 ji4 。
- wu4 biao3 yi4 yan1 liu2 ， ren2 jian4 zhong4 li2 xi1 。
- nan2 sui2 dong4 ting2 zhuo2 ， qie3 zui4 heng2 tang2 xi2 。

## 注释

## 译文

## 赏析
