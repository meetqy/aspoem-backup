---
id: meng-jiao-shang-zhang-xu-zhou
title: 上張徐州
titlePinyin: shang4 zhang1 xu2 zhou1
titleSlug: shang-zhang-xu-zhou
author: 孟郊
authorPinyin: meng4 jiao1
authorSlug: meng-jiao
dynasty: 唐
dynastyPinyin: tang2
dynastySlug: tang
tags: []
---

## 正文

- 爲水不入海，安得浮天波。
- 爲木不在山，安得橫日柯。
- 再來君子傍，始覺精義多。
- 大德唯一施，衆情自偏頗。
- 至樂無宮徵，至聲遺謳謌。
- 願鼓空桑弦，永使萬物和。
- 顧己誠拙訥，干名已蹉跎。
- 獻詞惟在口，所欲無餘佗。
- 乍作支泉石，乍作翳松蘿。
- 一不改方圓，破質爲琢磨。
- 賤子本如此，大賢心若何。
- 豈是無異途，異途難經過。

## 拼音

- wei2 shui3 bu2 ru4 hai3 ， an1 de2 fu2 tian1 bo1 。
- wei2 mu4 bu2 zai4 shan1 ， an1 de2 heng2 ri4 ke1 。
- zai4 lai2 jun1 zi3 bang4 ， shi3 jue2 jing1 yi4 duo1 。
- da4 de2 wei2 yi1 shi1 ， zhong4 qing2 zi4 pian1 po1 。
- zhi4 le4 wu2 gong1 zhi3 ， zhi4 sheng1 yi2 ou1 ge1 。
- yuan4 gu3 kong1 sang1 xian2 ， yong3 shi3 wan4 wu4 he2 。
- gu4 ji3 cheng2 zhuo1 ne4 ， gan1 ming2 yi3 cuo1 tuo2 。
- xian4 ci2 wei2 zai4 kou3 ， suo3 yu4 wu2 yu2 tuo2 。
- zha4 zuo4 zhi1 quan2 shi2 ， zha4 zuo4 yi4 song1 luo2 。
- yi2 bu4 gai3 fang1 yuan2 ， po4 zhi4 wei2 zuo2 mo0 。
- jian4 zi3 ben3 ru2 ci3 ， da4 xian2 xin1 ruo4 he2 。
- qi3 shi4 wu2 yi4 tu2 ， yi4 tu2 nan2 jing1 guo4 。

## 注释

## 译文

## 赏析
