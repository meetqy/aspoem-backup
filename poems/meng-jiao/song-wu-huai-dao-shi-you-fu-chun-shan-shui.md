---
id: meng-jiao-song-wu-huai-dao-shi-you-fu-chun-shan-shui
title: 送無懷道士遊富春山水
titlePinyin: song4 wu2 huai2 dao4 shi0 you2 fu4 chun1 shan1 shui3
titleSlug: song-wu-huai-dao-shi-you-fu-chun-shan-shui
author: 孟郊
authorPinyin: meng4 jiao1
authorSlug: meng-jiao
dynasty: 唐
dynastyPinyin: tang2
dynastySlug: tang
tags: []
---

## 正文

- 造化絕高處，富春獨多觀。
- 山濃翠滴灑，水折珠摧殘。
- 溪鏡不隱髮，樹衣長遇寒。
- 風猿虛空飛，月狖叫嘯酸。
- 信此神僊路，豈爲時俗安。
- 煮金陰陽火，囚怪星宿壇。
- 花發我未識，玉生忽藂攢。
- 蓬萊浮蕩漾，非道相從難。

## 拼音

- zao4 hua4 jue2 gao1 chu3 ， fu4 chun1 du2 duo1 guan1 。
- shan1 nong2 cui4 di1 sa3 ， shui3 zhe2 zhu1 cui1 can2 。
- xi1 jing4 bu4 yin3 fa4 ， shu4 yi1 chang2 yu4 han2 。
- feng1 yuan2 xu1 kong1 fei1 ， yue4 you4 jiao4 xiao4 suan1 。
- xin4 ci3 shen2 xian1 lu4 ， qi3 wei2 shi2 su2 an1 。
- zhu3 jin1 yin1 yang2 huo3 ， qiu2 guai4 xing1 xiu4 tan2 。
- hua1 fa1 wo3 wei4 shi2 ， yu4 sheng1 hu1 cong2 zan3 。
- peng2 lai2 fu2 dang4 yang4 ， fei1 dao4 xiang1 cong2 nan2 。

## 注释

## 译文

## 赏析
