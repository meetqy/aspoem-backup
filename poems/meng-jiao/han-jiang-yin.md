---
id: meng-jiao-han-jiang-yin
title: 寒江吟
titlePinyin: han2 jiang1 yin2
titleSlug: han-jiang-yin
author: 孟郊
authorPinyin: meng4 jiao1
authorSlug: meng-jiao
dynasty: 唐
dynastyPinyin: tang2
dynastySlug: tang
tags: []
---

## 正文

- 冬至日光白，始知陰氣凝。
- 寒江波浪凍，千里無平冰。
- 飛鳥絕高羽，行人皆晏興。
- 荻洲素浩渺，碕岸澌碐磳。
- 煙舟忽自阻，風帆不相乘。
- 何況異形體，信任爲股肱。
- 涉江莫涉凌，得意須得朋。
- 結交非賢良，誰免生愛憎。
- 凍水有再浪，失飛有載騰。
- 一言縱醜詞，萬響無善應。
- 取鑒諒不遠，江水千萬層。
- 何當春風吹，利涉吾道弘。

## 拼音

- dong1 zhi4 ri4 guang1 bai2 ， shi3 zhi1 yin1 qi4 ning2 。
- han2 jiang1 bo1 lang4 dong4 ， qian1 li3 wu2 ping2 bing1 。
- fei1 niao3 jue2 gao1 yu3 ， xing2 ren2 jie1 yan4 xing1 。
- di2 zhou1 su4 hao4 miao3 ， qi2 an4 si1 leng2 zeng1 。
- yan1 zhou1 hu1 zi4 zu3 ， feng1 fan1 bu4 xiang1 cheng2 。
- he2 kuang4 yi4 xing2 ti3 ， xin4 ren4 wei2 gu3 gong1 。
- she4 jiang1 mo4 she4 ling2 ， de2 yi4 xu1 de2 peng2 。
- jie2 jiao1 fei1 xian2 liang2 ， shui2 mian3 sheng1 ai4 zeng1 。
- dong4 shui3 you3 zai4 lang4 ， shi1 fei1 you3 zai4 teng2 。
- yi4 yan2 zong4 chou3 ci2 ， wan4 xiang3 wu2 shan4 ying1 。
- qu3 jian4 liang4 bu4 yuan3 ， jiang1 shui3 qian1 wan4 ceng2 。
- he2 dang1 chun1 feng1 chui1 ， li4 she4 wu2 dao4 hong2 。

## 注释

## 译文

## 赏析
