---
id: meng-jiao-yu-wang-er-shi-yi-yuan-wai-ya-you-fang-kou-liu-xi
title: 與王二十一員外涯遊枋口柳溪
titlePinyin: yu3 wang2 er4 shi2 yi1 yuan2 wai4 ya2 you2 fang1 kou3 liu3 xi1
titleSlug: yu-wang-er-shi-yi-yuan-wai-ya-you-fang-kou-liu-xi
author: 孟郊
authorPinyin: meng4 jiao1
authorSlug: meng-jiao
dynasty: 唐
dynastyPinyin: tang2
dynastySlug: tang
tags: []
---

## 正文

- 萬株古柳根，挐此磷磷溪。
- 野榜多屈曲，仙潯無端倪。
- 春桃散紅煙，寒竹含晚淒。
- 曉聽忽以異，芳樹安能齊。
- 共疑落鏡中，坐泛紅景低。
- 水意酒易醒，浪情事非迷。
- 小儒峭章句，大賢嘉提攜。
- 潛竇韻靈瑟，翠崖鳴玉珪。
- 主人稷卨翁，德茂芝朮畦。
- 鑿出幽隱端，氣象皆升躋。
- 曾是清樂抱，逮茲幾省溪。
- 宴位席蘭草，濫觴驚鳧鷖。
- 靈味薦魴瓣，金花屑橙韲。
- 江調擺衰俗，洛風遠塵泥。
- 徒言奏狂狷，詎敢忘筌蹄。

## 拼音

- wan4 zhu1 gu3 liu3 gen1 ， na2 ci3 lin2 lin2 xi1 。
- ye3 bang3 duo1 qu1 qu1 ， xian1 xun2 wu2 duan1 ni2 。
- chun1 tao2 san4 hong2 yan1 ， han2 zhu2 han2 wan3 qi1 。
- xiao3 ting1 hu1 yi3 yi4 ， fang1 shu4 an1 neng2 qi2 。
- gong4 yi2 luo4 jing4 zhong1 ， zuo4 fan4 hong2 jing3 di1 。
- shui3 yi4 jiu3 yi4 xing3 ， lang4 qing2 shi4 fei1 mi2 。
- xiao3 ru2 qiao4 zhang1 ju4 ， da4 xian2 jia1 ti2 xie2 。
- qian2 dou4 yun4 ling2 se4 ， cui4 ya2 ming2 yu4 gui1 。
- zhu3 ren2 ji4 xie4 weng1 ， de2 mao4 zhi1 zhu2 qi2 。
- zao2 chu1 you1 yin3 duan1 ， qi4 xiang4 jie1 sheng1 ji1 。
- ceng2 shi4 qing1 le4 bao4 ， dai3 zi1 ji1 sheng3 xi1 。
- yan4 wei4 xi2 lan2 cao3 ， lan4 shang1 jing1 fu2 yi1 。
- ling2 wei4 jian4 fang2 ban4 ， jin1 hua1 xie4 cheng2 ji1 。
- jiang1 diao4 bai3 shuai1 su2 ， luo4 feng1 yuan3 chen2 ni2 。
- tu2 yan2 zou4 kuang2 juan4 ， ju4 gan3 wang4 quan2 ti2 。

## 注释

## 译文

## 赏析
