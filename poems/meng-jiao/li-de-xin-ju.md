---
id: meng-jiao-li-de-xin-ju
title: 立德新居
titlePinyin: li4 de2 xin1 ju1
titleSlug: li-de-xin-ju
author: 孟郊
authorPinyin: meng4 jiao1
authorSlug: meng-jiao
dynasty: 唐
dynastyPinyin: tang2
dynastySlug: tang
tags: []
---

## 正文

- 立德何亭亭，西南聳高隅。陽崖泄春意，井圃留冬蕪。
- 勝引即紆道，幽行豈通衢。碧峰遠相揖，清思誰言孤。
- 寺秩雖貴家，濁醪良可哺。
- 聳城架霄漢，潔宅涵絪縕。開門洛北岸，時鎖嵩陽雲。
- 夜高星辰大，晝長天地分。厚韻屬疏語，薄名謝囂聞。
- 茲焉有殊隔，永矣難及群。
- 賓秩已覺厚，私儲常恐多。清貧聊自爾，素責將如何。
- 儉教先勉力，修襟無餘佗。良棲一枝木，靈巢片葉荷。
- 仰笑鶤鵬輩，委身拂天波。
- 疏門不掩水，洛色寒更高。曉碧流視聽，夕清濯衣袍。
- 為于仁義得，未覺登陟勞。遠岸雪難莫，勁枝風易號。
- 霜禽各嘯侶，吾亦愛吾曹。
- 崎嶇有懸步，委曲饒荒尋。遠樹足良木，疏巢無爭禽。
- 素魄銜夕岸，綠水生曉潯。空曠伊洛視，仿佛瀟湘心。
- 何必尚遠異，憂勞滿行襟。
- 懸途多仄足，崎圃無修畦。芳蘭與宿艾，手擷心不迷。
- 品子懶讀書，轅駒難服犁。虛食日相投，誇腸詎能低。
- 恥從新學遊，願將古農齊。
- 都城多聳秀，愛此高縣居。伊雒繞街巷，鴛鴦飛閻閭。
- 翠景何的礫，霜颸飄空虛。突出萬家表，獨治二畝蔬。
- 一旬一手版，十日九手鋤。
- 手鋤手自勖，激勸亦已饒。畏彼梨栗兒，空資玩弄驕。
- 夜景臥難盡，晝光坐易消。治舊得新義，耕荒生嘉苗。
- 鋤治苟愜適，心形俱逍遙。
- 玉蹄裂鳴水，金綬忽照門。拂拭貧士席，拜候丞相轅。
- 德疏未為高，禮至方覺尊。豈唯耀茲日，可以榮遠孫。
- 如何一陽朝，獨荷眾瑞繁。
- 東南富水木，寂寥蔽光輝。此地足文字，及時隘驂騑。
- 仄雪踏為平，澀行變如飛。令畦生氣色，嘉綠新霏微。
- 天意資厚養，賢人肯相違。

## 拼音

- li4 de2 he2 ting2 ting2 ， xi1 nan2 song3 gao1 yu2 。 yang2 ya2 xie4 chun1 yi4 ， jing3 pu3 liu2 dong1 wu2 。
- sheng4 yin3 ji2 yu1 dao4 ， you1 xing2 qi3 tong1 qu2 。 bi4 feng1 yuan3 xiang1 yi1 ， qing1 si1 shui2 yan2 gu1 。
- si4 zhi4 sui1 gui4 jia1 ， zhuo2 lao2 liang2 ke3 bu3 。
- song3 cheng2 jia4 xiao1 han4 ， jie2 zhai2 han2 yin1 yun4 。 kai1 men2 luo4 bei3 an4 ， shi2 suo3 song1 yang2 yun2 。
- ye4 gao1 xing1 chen2 da4 ， zhou4 chang2 tian1 di4 fen1 。 hou4 yun4 shu3 shu1 yu3 ， bao2 ming2 xie4 xiao1 wen2 。
- zi1 yan1 you3 shu1 ge2 ， yong3 yi3 nan2 ji2 qun2 。
- bin1 zhi4 yi3 jue2 hou4 ， si1 chu3 chang2 kong3 duo1 。 qing1 pin2 liao2 zi4 er3 ， su4 ze2 jiang1 ru2 he2 。
- jian3 jiao4 xian1 mian3 li4 ， xiu1 jin1 wu2 yu2 tuo2 。 liang2 qi1 yi4 zhi1 mu4 ， ling2 chao2 pian4 ye4 he2 。
- yang3 xiao4 kun1 peng2 bei4 ， wei3 shen1 fu2 tian1 bo1 。
- shu1 men2 bu4 yan3 shui3 ， luo4 se4 han2 geng4 gao1 。 xiao3 bi4 liu2 shi4 ting1 ， xi1 qing1 zhuo2 yi1 pao2 。
- wei2 yu2 ren2 yi4 de2 ， wei4 jue2 deng1 zhi4 lao2 。 yuan3 an4 xue3 nan2 mo4 ， jin4 zhi1 feng1 yi4 hao4 。
- shuang1 qin2 ge4 xiao4 lü3 ， wu2 yi4 ai4 wu2 cao2 。
- qi2 qu1 you3 xuan2 bu4 ， wei3 qu1 rao2 huang1 xun2 。 yuan3 shu4 zu2 liang2 mu4 ， shu1 chao2 wu2 zheng1 qin2 。
- su4 po4 xian2 xi1 an4 ， lü4 shui3 sheng1 xiao3 xun2 。 kong1 kuang4 yi1 luo4 shi4 ， fang3 fu2 xiao1 xiang1 xin1 。
- he2 bi4 shang4 yuan3 yi4 ， you1 lao2 man3 xing2 jin1 。
- xuan2 tu2 duo1 ze4 zu2 ， qi2 pu3 wu2 xiu1 qi2 。 fang1 lan2 yu3 su4 ai4 ， shou3 xie2 xin1 bu4 mi2 。
- pin3 zi3 lan3 du2 shu1 ， yuan2 ju1 nan2 fu2 li2 。 xu1 shi2 ri4 xiang1 tou2 ， kua1 chang2 ju4 neng2 di1 。
- chi3 cong2 xin1 xue2 you2 ， yuan4 jiang1 gu3 nong2 qi2 。
- du1 cheng2 duo1 song3 xiu4 ， ai4 ci3 gao1 xian4 ju1 。 yi1 luo4 rao4 jie1 xiang4 ， yuan1 yang1 fei1 yan2 lü2 。
- cui4 jing3 he2 de0 li4 ， shuang1 si1 piao1 kong1 xu1 。 tu1 chu1 wan4 jia1 biao3 ， du2 zhi4 er4 mu3 shu1 。
- yi4 xun2 yi4 shou3 ban3 ， shi2 ri4 jiu3 shou3 chu2 。
- shou3 chu2 shou3 zi4 xu4 ， ji1 quan4 yi4 yi3 rao2 。 wei4 bi3 li2 li4 er2 ， kong1 zi1 wan2 nong4 jiao1 。
- ye4 jing3 wo4 nan2 jin4 ， zhou4 guang1 zuo4 yi4 xiao1 。 zhi4 jiu4 de2 xin1 yi4 ， geng1 huang1 sheng1 jia1 miao2 。
- chu2 zhi4 gou3 qie4 shi4 ， xin1 xing2 ju4 xiao1 yao2 。
- yu4 ti2 lie4 ming2 shui3 ， jin1 shou4 hu1 zhao4 men2 。 fu2 shi4 pin2 shi4 xi2 ， bai4 hou4 cheng2 xiang4 yuan2 。
- de2 shu1 wei4 wei2 gao1 ， li3 zhi4 fang1 jue2 zun1 。 qi3 wei2 yao4 zi1 ri4 ， ke3 yi3 rong2 yuan3 sun1 。
- ru2 he2 yi4 yang2 chao2 ， du2 he2 zhong4 rui4 fan2 。
- dong1 nan2 fu4 shui3 mu4 ， ji4 liao2 bi4 guang1 hui1 。 ci3 di4 zu2 wen2 zi4 ， ji2 shi2 ai4 can1 fei1 。
- ze4 xue3 ta4 wei2 ping2 ， se4 xing2 bian4 ru2 fei1 。 ling4 qi2 sheng1 qi4 se4 ， jia1 lü4 xin1 fei1 wei1 。
- tian1 yi4 zi1 hou4 yang3 ， xian2 ren2 ken3 xiang1 wei2 。

## 注释

## 译文

## 赏析
