---
id: shi-pu-qia-he-ge-tian-min-nan-xiang-si-yun
title: 和葛天民南翔寺韵
titlePinyin: he2 ge3 tian1 min2 nan2 xiang2 si4 yun4
titleSlug: he-ge-tian-min-nan-xiang-si-yun
author: 釋普洽
authorPinyin: shi4 pu3 qia4
authorSlug: shi-pu-qia
dynasty: 宋
dynastyPinyin: song4
dynastySlug: song
tags: []
---

## 正文

- 白鶴南翔何日返，香雲不動春風轉。
- 屋爲鱗次枕江安，江作蛇行到門遠。
- 的的明燈金殿寒，沉沉複道長廊晚。
- 老翁矍鑠皎須眉，愛客將迎笑盈面。
- 自言天監拓基來，食指數千猶共飯。
- 斷碑壁下試摩挲，龜趺剝落生苔蘚。
- 茫茫往事比寒潮，蒼烟落日愁難遣。
- 遣中何處愜深深，玉甃新池開別院。
- 二齊已去老堪殂，故壘空來巢舊燕。
- 吾宗有弟知此懷，炊黍功名豈云願。
- 便呼阿買寫新詩，研池澀擁清冰片。

## 拼音

- bai2 he4 nan2 xiang2 he2 ri4 fan3 ， xiang1 yun2 bu2 dong4 chun1 feng1 zhuan3 。
- wu1 wei2 lin2 ci4 zhen3 jiang1 an1 ， jiang1 zuo4 she2 xing2 dao4 men2 yuan3 。
- de0 de0 ming2 deng1 jin1 dian4 han2 ， chen2 chen2 fu4 dao4 chang2 lang2 wan3 。
- lao3 weng1 jue2 shuo4 jiao3 xu1 mei2 ， ai4 ke4 jiang1 ying2 xiao4 ying2 mian4 。
- zi4 yan2 tian1 jian1 tuo4 ji1 lai2 ， shi2 zhi3 shu4 qian1 you2 gong4 fan4 。
- duan4 bei1 bi4 xia4 shi4 mo2 suo1 ， gui1 fu1 bao1 luo4 sheng1 tai2 xian3 。
- mang2 mang2 wang3 shi4 bi3 han2 chao2 ， cang1 yan1 luo4 ri4 chou2 nan2 qian3 。
- qian3 zhong1 he2 chu3 qie4 shen1 shen1 ， yu4 zhou4 xin1 chi2 kai1 bie2 yuan4 。
- er4 qi2 yi3 qu4 lao3 kan1 cu2 ， gu4 lei3 kong1 lai2 chao2 jiu4 yan4 。
- wu2 zong1 you3 di4 zhi1 ci3 huai2 ， chui1 shu3 gong1 ming2 qi3 yun2 yuan4 。
- bian4 hu1 a1 mai3 xie3 xin1 shi1 ， yan2 chi2 se4 yong1 qing1 bing1 pian4 。

## 注释

## 译文

## 赏析
