---
id: li-yi-cong-jun-ye-ci-liu-hu-bei-yin-ma-mo-jian-shi-wei-zhu-shang-ci
title: 從軍夜次六胡北飲馬磨劒石爲祝殤辭
titlePinyin: cong2 jun1 ye4 ci4 liu4 hu2 bei3 yin3 ma3 mo2 jian4 shi2 wei2 zhu4 shang1 ci2
titleSlug: cong-jun-ye-ci-liu-hu-bei-yin-ma-mo-jian-shi-wei-zhu-shang-ci
author: 李益
authorPinyin: li3 yi4
authorSlug: li-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 我行空磧，見沙之磷磷，與草之冪冪。
- 半沒胡兒磨劒石，當時洗劒血成川。
- 至今草與沙皆赤，我因扣石問以言。
- 水流嗚咽幽草根，君寧獨不怪陰燐。
- 吹火熒熒又爲碧，有鳥自稱蜀帝魂。
- 南人伐竹湘山下，交根接葉滿淚痕。
- 請君先問湘江水，然我此恨乃可論。
- 秦亡漢絕三十國，關山戰死知何極。
- 風飄雨灑水自流，此中有冤消不得。
- 爲之彈劒作哀吟，風沙四起雲沈沈。
- 滿營戰馬嘶欲盡，畢昴不見胡天陰。
- 東征曾弔長平苦，往往睛明獨風雨。
- 年移代去感精魂，空山月暗聞鼙鼓。
- 秦坑趙卒四十萬，未若格鬬傷戎虜。
- 聖君破胡爲六州，六州又盡爲胡丘。
- 韓公三城斷胡路，漢甲百萬屯邊秋。
- 乃分司空授朔土，擁以玉節臨諸侯。
- 漢爲一雪萬世讐，我今抽刀勒劒石，告爾萬世爲唐休。
- 又聞招魂有美酒，爲我澆酒祝東流。
- 殤爲魂兮，可以歸還故鄉些。
- 沙場地無人兮，爾獨不可以久留。

## 拼音

- wo3 xing2 kong1 qi4 ， jian4 sha1 zhi1 lin2 lin2 ， yu3 cao3 zhi1 mi4 mi4 。
- ban4 mei2 hu2 er2 mo2 jian4 shi2 ， dang1 shi2 xi3 jian4 xue4 cheng2 chuan1 。
- zhi4 jin1 cao3 yu3 sha1 jie1 chi4 ， wo3 yin1 kou4 shi2 wen4 yi3 yan2 。
- shui3 liu2 wu1 yan4 you1 cao3 gen1 ， jun1 ning2 du2 bu2 guai4 yin1 lin2 。
- chui1 huo3 ying2 ying2 you4 wei2 bi4 ， you3 niao3 zi4 cheng1 shu3 di4 hun2 。
- nan2 ren2 fa2 zhu2 xiang1 shan1 xia4 ， jiao1 gen1 jie1 ye4 man3 lei4 hen2 。
- qing3 jun1 xian1 wen4 xiang1 jiang1 shui3 ， ran2 wo3 ci3 hen4 nai3 ke3 lun4 。
- qin2 wang2 han4 jue2 san1 shi2 guo2 ， guan1 shan1 zhan4 si3 zhi1 he2 ji2 。
- feng1 piao1 yu3 sa3 shui3 zi4 liu2 ， ci3 zhong1 you3 yuan1 xiao1 bu4 de2 。
- wei2 zhi1 dan4 jian4 zuo4 ai1 yin2 ， feng1 sha1 si4 qi3 yun2 shen3 shen3 。
- man3 ying2 zhan4 ma3 si1 yu4 jin4 ， bi4 mao3 bu2 jian4 hu2 tian1 yin1 。
- dong1 zheng1 ceng2 diao4 chang2 ping2 ku3 ， wang3 wang3 jing1 ming2 du2 feng1 yu3 。
- nian2 yi2 dai4 qu4 gan3 jing1 hun2 ， kong1 shan1 yue4 an4 wen2 pi2 gu3 。
- qin2 keng1 zhao4 zu2 si4 shi2 wan4 ， wei4 ruo4 ge2 dou4 shang1 rong2 lu3 。
- sheng4 jun1 po4 hu2 wei2 liu4 zhou1 ， liu4 zhou1 you4 jin4 wei2 hu2 qiu1 。
- han2 gong1 san1 cheng2 duan4 hu2 lu4 ， han4 jia3 bai3 wan4 tun2 bian1 qiu1 。
- nai3 fen1 si1 kong1 shou4 shuo4 tu3 ， yong1 yi3 yu4 jie2 lin2 zhu1 hou2 。
- han4 wei2 yi4 xue3 wan4 shi4 chou2 ， wo3 jin1 chou1 dao1 le4 jian4 shi2 ， gao4 er3 wan4 shi4 wei2 tang2 xiu1 。
- you4 wen2 zhao1 hun2 you3 mei3 jiu3 ， wei2 wo3 jiao1 jiu3 zhu4 dong1 liu2 。
- shang1 wei2 hun2 xi1 ， ke3 yi3 gui1 huan2 gu4 xiang1 xie1 。
- sha1 chang3 di4 wu2 ren2 xi1 ， er3 du2 bu4 ke3 yi3 jiu3 liu2 。

## 注释

## 译文

## 赏析
