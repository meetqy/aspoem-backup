---
id: li-yi-zi-shuo-fang-huan-yu-zheng-shi-zhan-cui-cheng-zheng-zi-zhou-cen-zan-tong-hui-fa-yun-si-san-men-bi-shu
title: 自朔方還與鄭式瞻崔稱鄭子周岑贊同會法雲寺三門避暑
titlePinyin: zi4 shuo4 fang1 huan2 yu3 zheng4 shi4 zhan1 cui1 cheng1 zheng4 zi3 zhou1 cen2 zan4 tong2 hui4 fa3 yun2 si4 san1 men2 bi4 shu3
titleSlug: zi-shuo-fang-huan-yu-zheng-shi-zhan-cui-cheng-zheng-zi-zhou-cen-zan-tong-hui-fa-yun-si-san-men-bi-shu
author: 李益
authorPinyin: li3 yi4
authorSlug: li-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 予本疎放士，朅來非外矯。
- 誤落邊塵中，愛山見山少。
- 始投清涼宇，門值煙岫表。
- 參差互明滅，彩翠竟昏曉。
- 泠泠遠風來，過此羣木杪。
- 英英二三彥，襟曠去煩擾。
- 遊川出潛魚，息陰倦飛鳥。
- 徇物不可窮，唯於此心了。

## 拼音

- yu3 ben3 shu1 fang4 shi4 ， qie4 lai2 fei1 wai4 jiao3 。
- wu4 luo4 bian1 chen2 zhong1 ， ai4 shan1 jian4 shan1 shao3 。
- shi3 tou2 qing1 liang2 yu3 ， men2 zhi2 yan1 xiu4 biao3 。
- can1 cha4 hu4 ming2 mie4 ， cai3 cui4 jing4 hun1 xiao3 。
- ling2 ling2 yuan3 feng1 lai2 ， guo4 ci3 qun2 mu4 miao3 。
- ying1 ying1 er4 san1 yan4 ， jin1 kuang4 qu4 fan2 rao3 。
- you2 chuan1 chu1 qian2 yu2 ， xi1 yin1 juan4 fei1 niao3 。
- xun4 wu4 bu4 ke3 qiong2 ， wei2 wu1 ci3 xin1 le0 。

## 注释

## 译文

## 赏析
