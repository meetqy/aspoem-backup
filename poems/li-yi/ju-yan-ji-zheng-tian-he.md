---
id: li-yi-ju-yan-ji-zheng-tian-he
title: 居剡寄鄭天和
titlePinyin: ju1 yan3 ji4 zheng4 tian1 he2
titleSlug: ju-yan-ji-zheng-tian-he
author: 李易
authorPinyin: li3 yi4
authorSlug: li-yi
dynasty: 宋
dynastyPinyin: song4
dynastySlug: song
tags: []
---

## 正文

- 金庭洞在桐栢山，山高一萬八千丈。
- 中有神仙不死區，郁郁黄雲覆其上。
- 透巖流壑繞四旁，面勢參差皆意向。
- 雞登天姥有時聞，鶴在沃洲何待放。
- 彩衣大勝宮錦袍，白髮奉親仍敬養。
- 異才爭出輔清朝，爽氣自驚遊碧障。
- 古來無位有重名，吾家謫仙陸魯望。
- 平生願到猶不諧，矧復區區走俗狀。
- 桃源康樂舊鄉存，路接風煙甘遠往。
- 渡江正謂九華丹，石筍飛泉歸指掌。
- 鸞翔鵠浴傳異時，列岫方池閑想像。
- 剡溪隨處可卜居，乘興扁舟正相訪。

## 拼音

- jin1 ting2 dong4 zai4 tong2 bai3 shan1 ， shan1 gao1 yi1 wan4 ba1 qian1 zhang4 。
- zhong1 you3 shen2 xian1 bu4 si3 qu1 ， yu4 yu4 huang2 yun2 fu4 qi2 shang4 。
- tou4 yan2 liu2 he4 rao4 si4 pang2 ， mian4 shi4 can1 cha4 jie1 yi4 xiang4 。
- ji1 deng1 tian1 lao3 you3 shi2 wen2 ， he4 zai4 wo4 zhou1 he2 dai4 fang4 。
- cai3 yi1 da4 sheng4 gong1 jin3 pao2 ， bai2 fa4 feng4 qin1 reng2 jing4 yang3 。
- yi4 cai2 zheng1 chu1 fu3 qing1 chao2 ， shuang3 qi4 zi4 jing1 you2 bi4 zhang4 。
- gu3 lai2 wu2 wei4 you3 chong2 ming2 ， wu2 jia1 zhe2 xian1 lu4 lu3 wang4 。
- ping2 sheng1 yuan4 dao4 you2 bu4 xie2 ， shen3 fu4 qu1 qu1 zou3 su2 zhuang4 。
- tao2 yuan2 kang1 le4 jiu4 xiang1 cun2 ， lu4 jie1 feng1 yan1 gan1 yuan3 wang3 。
- du4 jiang1 zheng4 wei4 jiu3 hua2 dan1 ， shi2 sun3 fei1 quan2 gui1 zhi3 zhang3 。
- luan2 xiang2 hu2 yu4 chuan2 yi4 shi2 ， lie4 xiu4 fang1 chi2 xian2 xiang3 xiang4 。
- shan4 xi1 sui2 chu3 ke3 bu3 ju1 ， cheng2 xing1 pian1 zhou1 zheng4 xiang1 fang3 。

## 注释

## 译文

## 赏析
