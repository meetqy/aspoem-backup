---
id: li-yi-ru-hua-shan-fang-yin-zhe-jing-xian-ren-shi-tan
title: 入華山訪隱者經仙人石壇
titlePinyin: ru4 hua2 shan1 fang3 yin3 zhe3 jing1 xian1 ren2 shi2 tan2
titleSlug: ru-hua-shan-fang-yin-zhe-jing-xian-ren-shi-tan
author: 李益
authorPinyin: li3 yi4
authorSlug: li-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 三考四嶽下，官曹少休沐。
- 久負青山諾，今還獲所欲。
- 嘗聞玉清洞，金簡受玄籙。
- 夙駕昇天行，雲遊恣霞宿。
- 平明矯輕策，捫石入空曲。
- 仙人古石壇，苔遶青瑤局。
- 陽桂凌煙紫，陰蘿冒水綠。
- 隔世聞丹經，懸泉注明玉。
- 前驚羽人會，白日天居肅。
- 問我將致辭，笑之自相目。
- 竦身雲遂起，仰見雙白鵠。
- 墮其一紙書，文字類鳥足。
- 視之了不識，三返又三復。
- 歸來問方士，舉世莫解讀。
- 何必若蜉蝣，然後爲跼促。
- 鄙哉宦遊子，身志俱降辱。
- 再往不及期，勞歌叩山木。

## 拼音

- san1 kao3 si4 yue4 xia4 ， guan1 cao2 shao3 xiu1 mu4 。
- jiu3 fu4 qing1 shan1 nuo4 ， jin1 huan2 huo4 suo3 yu4 。
- chang2 wen2 yu4 qing1 dong4 ， jin1 jian3 shou4 xuan2 lu4 。
- su4 jia4 sheng1 tian1 xing2 ， yun2 you2 zi4 xia2 su4 。
- ping2 ming2 jiao3 qing1 ce4 ， men2 shi2 ru4 kong1 qu3 。
- xian1 ren2 gu3 shi2 tan2 ， tai2 rao4 qing1 yao2 ju2 。
- yang2 gui4 ling2 yan1 zi3 ， yin1 luo2 mao4 shui3 lü4 。
- ge2 shi4 wen2 dan1 jing1 ， xuan2 quan2 zhu4 ming2 yu4 。
- qian2 jing1 yu3 ren2 hui4 ， bai2 ri4 tian1 ju1 su4 。
- wen4 wo3 jiang1 zhi4 ci2 ， xiao4 zhi1 zi4 xiang1 mu4 。
- song3 shen1 yun2 sui4 qi3 ， yang3 jian4 shuang1 bai2 hu2 。
- duo4 qi2 yi1 zhi3 shu1 ， wen2 zi4 lei4 niao3 zu2 。
- shi4 zhi1 le0 bu4 shi2 ， san1 fan3 you4 san1 fu4 。
- gui1 lai2 wen4 fang1 shi4 ， ju3 shi4 mo4 jie3 du2 。
- he2 bi4 ruo4 fu2 you2 ， ran2 hou4 wei2 ju2 cu4 。
- bi3 zai1 huan4 you2 zi3 ， shen1 zhi4 ju4 jiang4 ru3 。
- zai4 wang3 bu4 ji2 qi1 ， lao2 ge1 kou4 shan1 mu4 。

## 注释

## 译文

## 赏析
