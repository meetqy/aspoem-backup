---
id: li-yi-hua-yin-dong-quan-tong-zhang-chu-shi-yi-cang-lu-shi-jian-jian-xian-nei-tong-guan-yin-ji-qi-zhong-shu
title: 華陰東泉同張處士詣藏律師兼簡縣內同官因寄齊中書
titlePinyin: hua2 yin1 dong1 quan2 tong2 zhang1 chu3 shi4 yi4 cang2 lü4 shi1 jian1 jian3 xian4 nei4 tong2 guan1 yin1 ji4 qi2 zhong1 shu1
titleSlug: hua-yin-dong-quan-tong-zhang-chu-shi-yi-cang-lu-shi-jian-jian-xian-nei-tong-guan-yin-ji-qi-zhong-shu
author: 李益
authorPinyin: li3 yi4
authorSlug: li-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 蒼崖抱寒泉，淪照洞金碧。
- 潛鱗孕明晦，山靈閟幽賾。
- 前峯何其詭，萬變窮日夕。
- 松老風易悲，山秋雲更白。
- 故人邑中吏，五里仙霧隔。
- 美質簡瓊瑤，英聲鏗金石。
- 煩君竟相問，問我此何適。
- 我因贊時理，書寄西飛翮。
- 哲匠熙百工，日月被光澤。
- 大國本多士，荆岑無遺璧。
- 高網彌八紘，皇圖明四闢。
- 羣材既兼暢，顧我在草澤。
- 貴無身外名，賤有區中役。
- 忽忽百齡內，殷殷千慮迫。
- 人生已如寄，在寄復爲客。
- 舊國不得歸，風塵滿阡陌。

## 拼音

- cang1 ya2 bao4 han2 quan2 ， lun2 zhao4 dong4 jin1 bi4 。
- qian2 lin2 yun4 ming2 hui4 ， shan1 ling2 bi4 you1 ze2 。
- qian2 feng1 he2 qi2 gui3 ， wan4 bian4 qiong2 ri4 xi1 。
- song1 lao3 feng1 yi4 bei1 ， shan1 qiu1 yun2 geng4 bai2 。
- gu4 ren2 yi4 zhong1 li4 ， wu3 li3 xian1 wu4 ge2 。
- mei3 zhi4 jian3 qiong2 yao2 ， ying1 sheng1 keng1 jin1 shi2 。
- fan2 jun1 jing4 xiang1 wen4 ， wen4 wo3 ci3 he2 shi4 。
- wo3 yin1 zan4 shi2 li3 ， shu1 ji4 xi1 fei1 he2 。
- zhe2 jiang4 xi1 bai3 gong1 ， ri4 yue4 bei4 guang1 ze2 。
- da4 guo2 ben3 duo1 shi4 ， jing1 cen2 wu2 yi2 bi4 。
- gao1 wang3 mi2 ba1 hong2 ， huang2 tu2 ming2 si4 pi4 。
- qun2 cai2 ji4 jian1 chang4 ， gu4 wo3 zai4 cao3 ze2 。
- gui4 wu2 shen1 wai4 ming2 ， jian4 you3 qu1 zhong1 yi4 。
- hu1 hu1 bai3 ling2 nei4 ， yin1 yin1 qian1 lü4 po4 。
- ren2 sheng1 yi3 ru2 ji4 ， zai4 ji4 fu4 wei2 ke4 。
- jiu4 guo2 bu4 de2 gui1 ， feng1 chen2 man3 qian1 mo4 。

## 注释

## 译文

## 赏析
