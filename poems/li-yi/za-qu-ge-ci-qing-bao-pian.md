---
id: li-yi-za-qu-ge-ci-qing-bao-pian
title: 雜曲歌辭 輕薄篇
titlePinyin: za2 qu3 ge1 ci2   qing1 bao2 pian1
titleSlug: za-qu-ge-ci-qing-bao-pian
author: 李益
authorPinyin: li3 yi4
authorSlug: li-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 豪不必馳千騎，雄不在垂雙鞬。
- 天生俊氣自相逐，出與鵰鶚同飛翻。
- 朝行九衢不得意，下鞭走馬城西原。
- 忽聞燕雁一聲去，迴鞭挾彈平陵園。
- 歸來青樓曲未半，美人玉色當金尊。
- 淮陰少年不相下，酒酣半笑倚市門。
- 安知我有不平色，白日欲顧紅塵昏。
- 死生容易如反掌，得意失意由一言。
- 少年但飲莫相問，此中報讐亦報恩。

## 拼音

- hao2 bu2 bi4 chi2 qian1 qi2 ， xiong2 bu2 zai4 chui2 shuang1 jian1 。
- tian1 sheng1 jun4 qi4 zi4 xiang1 zhu2 ， chu1 yu3 diao1 e4 tong2 fei1 fan1 。
- chao2 xing2 jiu3 qu2 bu4 de2 yi4 ， xia4 bian1 zou3 ma3 cheng2 xi1 yuan2 。
- hu1 wen2 yan4 yan4 yi4 sheng1 qu4 ， hui2 bian1 xie2 dan4 ping2 ling2 yuan2 。
- gui1 lai2 qing1 lou2 qu3 wei4 ban4 ， mei3 ren2 yu4 se4 dang1 jin1 zun1 。
- huai2 yin1 shao3 nian2 bu4 xiang1 xia4 ， jiu3 han1 ban4 xiao4 yi3 shi4 men2 。
- an1 zhi1 wo3 you3 bu4 ping2 se4 ， bai2 ri4 yu4 gu4 hong2 chen2 hun1 。
- si3 sheng1 rong2 yi4 ru2 fan3 zhang3 ， de2 yi4 shi1 yi4 you2 yi4 yan2 。
- shao4 nian2 dan4 yin3 mo4 xiang1 wen4 ， ci3 zhong1 bao4 chou2 yi4 bao4 en1 。

## 注释

## 译文

## 赏析
