---
id: li-yi-nian-nu-jiao
title: 念奴娇
titlePinyin: nian4 nu2 jiao1
titleSlug: nian-nu-jiao
author: 李亿
authorPinyin: li3 yi4
authorSlug: li-yi
dynasty: 宋
dynastyPinyin: song4
dynastySlug: song
tags: []
---

## 正文

- 镜鸾分影，望天涯肠断，悄无红叶。
- 几度秋风吹翠被，一缕幽香难灭。
- 燕卜新梁，花移别槛，回首春如客。
- 欢情何在，绿杨空销愁色。
- 可是今古风流，小乔姝丽，只许周郎得。
- 金谷珠帘空百尺，不碍梦魂飞入。
- 钗股盟深，旧缘未断，月有重圆日。
- 蓝桥路近，乘云先问消息。

## 拼音

- jing4 luan2 fen1 ying3 ， wang4 tian1 ya2 chang2 duan4 ， qiao1 wu2 hong2 ye4 。
- ji3 du4 qiu1 feng1 chui1 cui4 bei4 ， yi4 lü3 you1 xiang1 nan2 mie4 。
- yan4 bu3 xin1 liang2 ， hua1 yi2 bie2 kan3 ， hui2 shou3 chun1 ru2 ke4 。
- huan1 qing2 he2 zai4 ， lü4 yang2 kong1 xiao1 chou2 se4 。
- ke3 shi4 jin1 gu3 feng1 liu2 ， xiao3 qiao2 shu1 li4 ， zhi3 xu3 zhou1 lang2 de2 。
- jin1 gu3 zhu1 lian2 kong1 bai3 chi3 ， bu2 ai4 meng4 hun2 fei1 ru4 。
- chai1 gu3 meng2 shen1 ， jiu4 yuan2 wei4 duan4 ， yue4 you3 chong2 yuan2 ri4 。
- lan2 qiao2 lu4 jin4 ， cheng2 yun2 xian1 wen4 xiao1 xi0 。

## 注释

## 译文

## 赏析
