---
id: li-yi-wu-cheng-dao-zhong
title: 五城道中
titlePinyin: wu3 cheng2 dao4 zhong1
titleSlug: wu-cheng-dao-zhong
author: 李益
authorPinyin: li3 yi4
authorSlug: li-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 金鐃隨玉節，落日河邊路。
- 沙鳴後騎來，雁起前軍度。
- 五城鳴斥堠，三秦新召募。
- 天寒白登道，塞濁陰山霧。
- 仍聞舊兵老，尚在烏蘭戍。
- 笳簫漢思繁，旌旗邊色故。
- 寢興倦弓甲，勤役傷風露。
- 來遠賞不行，鋒交勳乃茂。
- 未知朔方道，何年罷兵賦。

## 拼音

- jin1 nao2 sui2 yu4 jie2 ， luo4 ri4 he2 bian1 lu4 。
- sha1 ming2 hou4 qi2 lai2 ， yan4 qi3 qian2 jun1 du4 。
- wu3 cheng2 ming2 chi4 hou4 ， san1 qin2 xin1 zhao4 mu4 。
- tian1 han2 bai2 deng1 dao4 ， sai1 zhuo2 yin1 shan1 wu4 。
- reng2 wen2 jiu4 bing1 lao3 ， shang4 zai4 wu1 lan2 shu4 。
- jia1 xiao1 han4 si1 fan2 ， jing1 qi2 bian1 se4 gu4 。
- qin3 xing1 juan4 gong1 jia3 ， qin2 yi4 shang1 feng1 lu4 。
- lai2 yuan3 shang3 bu4 xing2 ， feng1 jiao1 xun1 nai3 mao4 。
- wei4 zhi1 shuo4 fang1 dao4 ， he2 nian2 ba4 bing1 fu4 。

## 注释

## 译文

## 赏析
