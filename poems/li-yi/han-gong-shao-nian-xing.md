---
id: li-yi-han-gong-shao-nian-xing
title: 漢宮少年行
titlePinyin: han4 gong1 shao4 nian2 xing2
titleSlug: han-gong-shao-nian-xing
author: 李益
authorPinyin: li3 yi4
authorSlug: li-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 君不見上宮警夜營八屯，鼕鼕街鼓朝朱軒。
- 玉堦霜仗擁未合，少年排入銅龍門。
- 暗聞弦管九天上，宮漏沈沈清吹繁。
- 平明走馬絕馳道，呼鷹挾彈通繚垣。
- 玉籠金鎖養黃口，探雛取卵伴王孫。
- 分曹陸博快一擲，迎歡先意笑語喧。
- 巧爲柔媚學優孟，儒衣嬉戲冠沐猿。
- 晚來香街經柳市，行過倡舍宿桃根。
- 相逢杯酒一言失，迴朱點白聞至尊。
- 金張許史伺顏色，王侯將相莫敢論。
- 豈知人事無定勢，朝歡暮戚如掌翻。
- 椒房寵移子愛奪，一夕秋風生戾園。
- 徒用黃金將買賦，寧知白玉暗成痕。
- 持杯收水水已覆，徙薪避火火更燔。
- 欲求四老張丞相，南山如天不可上。

## 拼音

- jun1 bu2 jian4 shang4 gong1 jing3 ye4 ying2 ba1 tun2 ， dong1 dong1 jie1 gu3 chao2 zhu1 xuan1 。
- yu4 jie1 shuang1 zhang4 yong1 wei4 he2 ， shao4 nian2 pai2 ru4 tong2 long2 men2 。
- an4 wen2 xian2 guan3 jiu3 tian1 shang4 ， gong1 lou4 shen3 shen3 qing1 chui1 fan2 。
- ping2 ming2 zou3 ma3 jue2 chi2 dao4 ， hu1 ying1 xie2 dan4 tong1 liao2 yuan2 。
- yu4 long2 jin1 suo3 yang3 huang2 kou3 ， tan4 chu2 qu3 luan3 ban4 wang2 sun1 。
- fen1 cao2 lu4 bo2 kuai4 yi2 zhi4 ， ying2 huan1 xian1 yi4 xiao4 yu3 xuan1 。
- qiao3 wei2 rou2 mei4 xue2 you1 meng4 ， ru2 yi1 xi1 xi4 guan1 mu4 yuan2 。
- wan3 lai2 xiang1 jie1 jing1 liu3 shi4 ， xing2 guo4 chang4 she4 su4 tao2 gen1 。
- xiang1 feng2 bei1 jiu3 yi4 yan2 shi1 ， hui2 zhu1 dian3 bai2 wen2 zhi4 zun1 。
- jin1 zhang1 xu1 shi3 si4 yan2 se4 ， wang2 hou2 jiang1 xiang1 mo4 gan3 lun4 。
- qi3 zhi1 ren2 shi4 wu2 ding4 shi4 ， chao2 huan1 mu4 qi1 ru2 zhang3 fan1 。
- jiao1 fang2 chong3 yi2 zi3 ai4 duo2 ， yi4 xi1 qiu1 feng1 sheng1 li4 yuan2 。
- tu2 yong4 huang2 jin1 jiang1 mai3 fu4 ， ning2 zhi1 bai2 yu4 an4 cheng2 hen2 。
- chi2 bei1 shou1 shui3 shui3 yi3 fu4 ， xi3 xin1 bi4 huo3 huo3 geng4 fan2 。
- yu4 qiu2 si4 lao3 zhang1 cheng2 xiang4 ， nan2 shan1 ru2 tian1 bu4 ke3 shang4 。

## 注释

## 译文

## 赏析
