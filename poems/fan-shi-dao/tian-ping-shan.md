---
id: fan-shi-dao-tian-ping-shan
title: 天平山
titlePinyin: tian1 ping2 shan1
titleSlug: tian-ping-shan
author: 范師道
authorPinyin: fan4 shi1 dao4
authorSlug: fan-shi-dao
dynasty: 宋
dynastyPinyin: song4
dynastySlug: song
tags: []
---

## 正文

- 萬物天地間，或有奇勝跡。
- 見賞能幾人，不止今與昔。
- 吳門多好山，天平爲峻極。
- 旦暮常白雲，表裏皆珍石。
- 煙嵐十里光，松桂四時色。
- 我因一縱遊，煩襟爲開釋。
- 感古懷君子，翻然長太息。
- 樂天賞雲泉，詩章何歷歷。
- 垂今數百年，繼者漠然寂。
- 間遇希文來，雙旌守鄉國。
- 行春三讓原，吟哦盡所得。
- 子美天與才，尋幽多採摭。
- 賦百五十言，平地黄金擲。
- 三賢固有名，山亦資輝赫。
- 此去還幾年，不逢好事客。

## 拼音

- wan4 wu4 tian1 di4 jian4 ， huo4 you3 qi2 sheng4 ji4 。
- jian4 shang3 neng2 ji1 ren2 ， bu4 zhi3 jin1 yu3 xi1 。
- wu2 men2 duo1 hao3 shan1 ， tian1 ping2 wei2 jun4 ji2 。
- dan4 mu4 chang2 bai2 yun2 ， biao3 li3 jie1 zhen1 shi2 。
- yan1 lan2 shi2 li3 guang1 ， song1 gui4 si4 shi2 se4 。
- wo3 yin1 yi2 zong4 you2 ， fan2 jin1 wei2 kai1 shi4 。
- gan3 gu3 huai2 jun1 zi3 ， fan1 ran2 chang2 tai4 xi1 。
- le4 tian1 shang3 yun2 quan2 ， shi1 zhang1 he2 li4 li4 。
- chui2 jin1 shu4 bai3 nian2 ， ji4 zhe3 mo4 ran2 ji4 。
- jian4 yu4 xi1 wen2 lai2 ， shuang1 jing1 shou3 xiang1 guo2 。
- xing2 chun1 san1 rang4 yuan2 ， yin2 e2 jin4 suo3 de2 。
- zi3 mei3 tian1 yu3 cai2 ， xun2 you1 duo1 cai3 zhi2 。
- fu4 bai3 wu3 shi2 yan2 ， ping2 di4 huang2 jin1 zhi4 。
- san1 xian2 gu4 you3 ming2 ， shan1 yi4 zi1 hui1 he4 。
- ci3 qu4 huan2 ji1 nian2 ， bu4 feng2 hao3 shi4 ke4 。

## 注释

## 译文

## 赏析
