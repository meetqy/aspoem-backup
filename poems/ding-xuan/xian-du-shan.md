---
id: ding-xuan-xian-du-shan
title: 仙都山
titlePinyin: xian1 du1 shan1
titleSlug: xian-du-shan
author: 丁宣
authorPinyin: ding1 xuan1
authorSlug: ding-xuan
dynasty: 宋
dynastyPinyin: song4
dynastySlug: song
tags: []
---

## 正文

- 世上洞天三十六，縉雲第二十九區。
- 古木參天架雲屋，總真靈迹號仙都。
- 獨峰壁立二千尺，凌空聳翠屹然孤。
- 仰瞻絕頂烟嵐際，曾開菡萏名鼎湖。
- 舊說軒轅駐車轍，雲駢風馭經此塗。
- 石釜鍊竈丹砂就，乘龍帝鄉纔須臾。
- 紫虛碧落超塵世，侍臣無路攀龍鬚。
- 唐朝天子仙李裔，德格天心來瑞符。
- 祥煙嘉氣卿雲布，山中九傳萬歲呼。
- 步虛對峙雲斷續，東西互雲高下殊。
- 澗邊幽徑登鳥道，上有鏡巖如方壺。
- 巖中乳水瀝嵌罅，滴石成穴如仰盂。
- 水一晝夜斛加半，潦不泛溢旱不枯。
- 魯望曾記周景復，絕粒餐霞黄老徒。
- 棲真妙入懸珠會，八十餘年隱此居。
- 千古寥寥桑海變，仙跡渺邈還有無。
- 石門瀑布雖云好，此間殊勝未易俱。
- 特然造化鍾神秀，虎頭妙手亦難圖。

## 拼音

- shi4 shang4 dong4 tian1 san1 shi2 liu4 ， jin4 yun2 di4 er4 shi2 jiu3 qu1 。
- gu3 mu4 can1 tian1 jia4 yun2 wu1 ， zong3 zhen1 ling2 ji4 hao4 xian1 du1 。
- du2 feng1 bi4 li4 er4 qian1 chi3 ， ling2 kong1 song3 cui4 yi4 ran2 gu1 。
- yang3 zhan1 jue2 ding3 yan1 lan2 ji4 ， ceng2 kai1 han4 dan4 ming2 ding3 hu2 。
- jiu4 shuo1 xuan1 yuan2 zhu4 ju1 zhe2 ， yun2 pian2 feng1 yu4 jing1 ci3 tu2 。
- shi2 fu3 lian4 zao4 dan1 sha1 jiu4 ， cheng2 long2 di4 xiang1 cai2 xu1 yu2 。
- zi3 xu1 bi4 luo4 chao1 chen2 shi4 ， shi4 chen2 wu2 lu4 pan1 long2 xu1 。
- tang2 chao2 tian1 zi3 xian1 li3 yi4 ， de2 ge2 tian1 xin1 lai2 rui4 fu2 。
- xiang2 yan1 jia1 qi4 qing1 yun2 bu4 ， shan1 zhong1 jiu3 chuan2 wan4 sui4 hu1 。
- bu4 xu1 dui4 zhi4 yun2 duan4 xu4 ， dong1 xi1 hu4 yun2 gao1 xia4 shu1 。
- jian4 bian1 you1 jing4 deng1 niao3 dao4 ， shang4 you3 jing4 yan2 ru2 fang1 hu2 。
- yan2 zhong1 ru3 shui3 li4 qian4 xia4 ， di1 shi2 cheng2 xue2 ru2 yang3 yu2 。
- shui3 yi2 zhou4 ye4 hu2 jia1 ban4 ， liao2 bu2 fan4 yi4 han4 bu4 ku1 。
- lu3 wang4 ceng2 ji4 zhou1 jing3 fu4 ， jue2 li4 can1 xia2 huang2 lao3 tu2 。
- qi1 zhen1 miao4 ru4 xuan2 zhu1 hui4 ， ba1 shi2 yu2 nian2 yin3 ci3 ju1 。
- qian1 gu3 liao2 liao2 sang1 hai3 bian4 ， xian1 ji4 miao3 miao3 huan2 you3 wu2 。
- shi2 men2 pu4 bu4 sui1 yun2 hao3 ， ci3 jian4 shu1 sheng4 wei4 yi4 ju4 。
- te4 ran2 zao4 hua4 zhong1 shen2 xiu4 ， hu3 tou2 miao4 shou3 yi4 nan2 tu2 。

## 注释

## 译文

## 赏析
