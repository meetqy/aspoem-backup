---
id: xie-fang-de-xie-liu-chun-fu-hui-mu-mian-bu
title: 謝劉純父惠木綿布
titlePinyin: xie4 liu2 chun2 fu4 hui4 mu4 mian2 bu4
titleSlug: xie-liu-chun-fu-hui-mu-mian-bu
author: 謝枋得
authorPinyin: xie4 fang1 de2
authorSlug: xie-fang-de
dynasty: 唐
dynastyPinyin: tang2
dynastySlug: tang
tags: [] 
---

## 正文

- 嘉樹種木綿，天何厚八閩。
- 厥土不宜桑，蠶事殊艱辛。
- 木綿收千株，八口不憂貧。
- 江東易此種，亦可致富殷。
- 奈何來瘴癘，或者畏蒼旻。
- 吾知饒信間，蠶月如岐邠。
- 兒童皆衣帛，豈但奉老親。
- 婦女賤羅綺，賣絲買金銀。
- 角齒不兼與，天道斯平均。
- 所以木綿利，不畀江東人。
- 避秦衣木葉，矧肯羞懸鶉。
- 天下有元德，孔融願卜鄰。
- 綈袍望不及，共裘志自仁。
- 贈我以兩端，物意皆可珍。
- 潔白如雪積，麗密過綿純。
- 羔縫不足貴，狐腋難擬倫。
- 絺纊皆作貢，此物不薦陳。
- 豈非神禹意，隠匿遺小民。
- 詩多草木名，箋疏欲諄諄。
- 國家無楚越，欲識固無因。
- 剪裁爲大裘，窮冬勝三春。
- 拜嘉重感激，觸物尤酸辛。
- 吁嗟彼寒谷，鄒律今不神。
- 三宮坐穹廬，雨雪或十旬。
- 安得遺此惠，飛到君王身。
- 塞上寒墮指，挾纊誰爲溫。
- 人各賜兩端，費銀二萬斤。
- 大軍四十萬，談笑却胡塵。
- 感君道義交，何異骨肉親。
- 可與知者道，衆人笑且嗔。
- 玉案未能報，瓊琚情則真。
- 春秋二百年，幣交幾君臣。
- 季札有贈好，千古尚如新。

## 拼音

- jia1 shu4 zhong3 mu4 mian2 ， tian1 he2 hou4 ba1 min3 。
- jue2 tu3 bu4 yi2 sang1 ， can2 shi4 shu1 jian1 xin1 。
- mu4 mian2 shou1 qian1 zhu1 ， ba1 kou3 bu4 you1 pin2 。
- jiang1 dong1 yi4 ci3 zhong3 ， yi4 ke3 zhi4 fu4 yin1 。
- nai4 he2 lai2 zhang4 li4 ， huo4 zhe3 wei4 cang1 min2 。
- wu2 zhi1 rao2 xin4 jian4 ， can2 yue4 ru2 qi2 bin1 。
- er2 tong2 jie1 yi1 bo2 ， qi3 dan4 feng4 lao3 qin1 。
- fu4 nü3 jian4 luo2 qi3 ， mai4 si1 mai3 jin1 yin2 。
- jiao3 chi3 bu4 jian1 yu3 ， tian1 dao4 si1 ping2 jun1 。
- suo3 yi3 mu4 mian2 li4 ， bu2 bi4 jiang1 dong1 ren2 。
- bi4 qin2 yi1 mu4 ye4 ， shen3 ken3 xiu1 xuan2 chun2 。
- tian1 xia4 you3 yuan2 de2 ， kong3 rong2 yuan4 bu3 lin2 。
- ti4 pao2 wang4 bu4 ji2 ， gong4 qiu2 zhi4 zi4 ren2 。
- zeng4 wo3 yi3 liang3 duan1 ， wu4 yi4 jie1 ke3 zhen1 。
- jie2 bai2 ru2 xue3 ji1 ， li2 mi4 guo4 mian2 chun2 。
- gao1 feng2 bu4 zu2 gui4 ， hu2 ye4 nan2 ni3 lun2 。
- chi1 kuang4 jie1 zuo4 gong4 ， ci3 wu4 bu2 jian4 chen2 。
- qi3 fei1 shen2 yu3 yi4 ， yin3 ni4 yi2 xiao3 min2 。
- shi1 duo1 cao3 mu4 ming2 ， jian1 shu1 yu4 zhun1 zhun1 。
- guo2 jia1 wu2 chu3 yue4 ， yu4 shi2 gu4 wu2 yin1 。
- jian3 cai2 wei2 da4 qiu2 ， qiong2 dong1 sheng4 san1 chun1 。
- bai4 jia1 zhong4 gan3 ji1 ， chu4 wu4 you2 suan1 xin1 。
- xu1 jie1 bi3 han2 gu3 ， zou1 lü4 jin1 bu4 shen2 。
- san1 gong1 zuo4 qiong2 lu2 ， yu3 xue3 huo4 shi2 xun2 。
- an1 de2 yi2 ci3 hui4 ， fei1 dao4 jun1 wang2 shen1 。
- sai4 shang4 han2 duo4 zhi3 ， xie2 kuang4 shui2 wei2 wen1 。
- ren2 ge4 ci4 liang3 duan1 ， fei4 yin2 er4 wan4 jin1 。
- da4 jun1 si4 shi2 wan4 ， tan2 xiao4 que4 hu2 chen2 。
- gan3 jun1 dao4 yi4 jiao1 ， he2 yi4 gu3 rou4 qin1 。
- ke3 yu3 zhi1 zhe3 dao4 ， zhong4 ren2 xiao4 qie3 chen1 。
- yu4 an4 wei4 neng2 bao4 ， qiong2 ju1 qing2 ze2 zhen1 。
- chun1 qiu1 er4 bai3 nian2 ， bi4 jiao1 ji1 jun1 chen2 。
- ji4 zha2 you3 zeng4 hao3 ， qian1 gu3 shang4 ru2 xin1 。

## 注释

## 译文

## 赏析
