---
id: xie-fang-de-zeng-he-gu-mei-xue-yi
title: 贈何古梅學醫
titlePinyin: zeng4 he2 gu3 mei2 xue2 yi1
titleSlug: zeng-he-gu-mei-xue-yi
author: 謝枋得
authorPinyin: xie4 fang1 de2
authorSlug: xie-fang-de
dynasty: 宋
dynastyPinyin: song4
dynastySlug: song
tags: []
---

## 正文

- 永州何仙藥最靈，神丸能潰邕州城。
- 廣西兩道再清平，百萬赤子荷更生。
- 笙鶴一去三百年，東南忽變爲腥膻。
- 爲血爲肉生靈苦，在者瘡痍何日痊。
- 上界真人有同性，不學神仙學孔孟。
- 有術醫國無人知，要爲吾民救微命。
- 察脈肥瘠韓子精，論疾陰陽子産明。
- 神功端不讓思邈，古道依然如宋清。
- 得錢賣藥少取利，無錢乞藥喜捨施。
- 好客來時入酒壚，無朋終日閲書市。
- 憶昔民生三皇前，下壽無疾享百年。
- 神人妙用不可見，本草靈素猶有傳。
- 古云醫不通三書，世上斷不服其藥。
- 如君胸中有炎黄，冷笑三書盡糟粕。
- 我聞上帝最好生，活人功多朝玉京。
- 請看岐叟至陶葛，神仙多是良醫成。
- 東南干戈二十秋，人無貧富眉長愁。
- 千人幸有一人在，到處呻吟無歌謳。
- 遺黎若要家平康，但願良醫自天降。
- 不龜手藥有靈時，好看良醫作良相。

## 拼音

- yong3 zhou1 he2 xian1 yao4 zui4 ling2 ， shen2 wan2 neng2 kui4 yong1 zhou1 cheng2 。
- guang3 xi1 liang3 dao4 zai4 qing1 ping2 ， bai3 wan4 chi4 zi3 he2 geng1 sheng1 。
- sheng1 he4 yi2 qu4 san1 bai3 nian2 ， dong1 nan2 hu1 bian4 wei2 xing1 shan1 。
- wei2 xue4 wei2 rou4 sheng1 ling2 ku3 ， zai4 zhe3 chuang1 yi2 he2 ri4 quan2 。
- shang4 jie4 zhen1 ren2 you3 tong2 xing4 ， bu4 xue2 shen2 xian1 xue2 kong3 meng4 。
- you3 shu4 yi1 guo2 wu2 ren2 zhi1 ， yao4 wei2 wu2 min2 jiu4 wei1 ming4 。
- cha2 mai4 fei2 ji2 han2 zi3 jing1 ， lun4 ji2 yin1 yang2 zi3 chan3 ming2 。
- shen2 gong1 duan1 bu2 rang4 si1 miao3 ， gu3 dao4 yi1 ran2 ru2 song4 qing1 。
- de2 qian2 mai4 yao4 shao3 qu3 li4 ， wu2 qian2 qi3 yao4 xi3 she3 shi1 。
- hao4 ke4 lai2 shi2 ru4 jiu3 lu2 ， wu2 peng2 zhong1 ri4 yue4 shu1 shi4 。
- yi4 xi1 min2 sheng1 san1 huang2 qian2 ， xia4 shou4 wu2 ji2 xiang3 bai3 nian2 。
- shen2 ren2 miao4 yong4 bu4 ke3 jian4 ， ben3 cao3 ling2 su4 you2 you3 chuan2 。
- gu3 yun2 yi1 bu4 tong1 san1 shu1 ， shi4 shang4 duan4 bu4 fu2 qi2 yao4 。
- ru2 jun1 xiong1 zhong1 you3 yan2 huang2 ， leng3 xiao4 san1 shu1 jin4 zao1 po4 。
- wo3 wen2 shang4 di4 zui4 hao3 sheng1 ， huo2 ren2 gong1 duo1 chao2 yu4 jing1 。
- qing3 kan4 qi2 sou3 zhi4 tao2 ge3 ， shen2 xian1 duo1 shi4 liang2 yi1 cheng2 。
- dong1 nan2 gan1 ge1 er4 shi2 qiu1 ， ren2 wu2 pin2 fu4 mei2 chang2 chou2 。
- qian1 ren2 xing4 you3 yi4 ren2 zai4 ， dao4 chu3 shen1 yin2 wu2 ge1 ou1 。
- yi2 li2 ruo4 yao4 jia1 ping2 kang1 ， dan4 yuan4 liang2 yi1 zi4 tian1 jiang4 。
- bu4 gui1 shou3 yao4 you3 ling2 shi2 ， hao3 kan4 liang2 yi1 zuo4 liang2 xiang4 。

## 注释

## 译文

## 赏析
