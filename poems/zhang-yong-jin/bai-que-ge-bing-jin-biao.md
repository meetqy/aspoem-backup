---
id: zhang-yong-jin-bai-que-ge-bing-jin-biao
title: 白雀歌（幷進表）
titlePinyin: bai2 que4 ge1 （ bing4 jin4 biao3 ）
titleSlug: bai-que-ge-bing-jin-biao
author: 張永進
authorPinyin: zhang1 yong3 jin4
authorSlug: zhang-yong-jin
dynasty: 唐
dynastyPinyin: tang2
dynastySlug: tang
tags: []
---

## 正文

- 白雀飛來過白亭，鼓翅翻身入帝城。
- 深向後宮呈寶瑞，玉樓高處送嘉聲。
- 白衣白鞟白紗巾，白馬銀鞍珮白纓。
- 自古不聞書不戰，一劍能却百萬兵。
- 王母本住在崑崙，爲貢白環來入秦。
- 漢武遙指東方朔，朕感白霞天上人。
- 紫亭南嶺白狼遊，爲效禎祥屬此州，昔日周王呈九尾，爭似如今耀斗牛。
- 白旗白紱白旄頭，白玉雕鞍白瑞鳩，築壇待拜天郊後，自有金星助冕旒。
- 白巖聖迹俯王都，玉女乘虛定五湖。
- 白廣山巔雲繚繞，人歌聖德滿長衢。
- 金鞍山上白犛牛，擺撼霜毛始舉頭。
- 遶泉百匝騰空去，保王社稷定徽猷。
- 白山隄下白澄津，一道長河夾岸春。
- 白雪梨花連萬朶，王向東樓擁白雲。
- 東苑西園池白蘋（王校作「蓰」），白渠流水好陽春。
- 六宮盡是名家子，白羅綽約玉顏新。
- 平河北澤白龍宮，賀拔爲王此處逢。
- 昨來再起興雲雨，爲贊君王瑞一同。
- 嵯峨萬丈聳金山，白雲凝霜古聖壇。
- 金鞍長掛湫南樹，神通日夜助王歡。
- 山出西南獨秀高，白霞爲蓋繞周遭。
- 山腹有泉深萬丈，白龍時復震波濤。
- 白樓素屏白銀鈎，砌玉龍墀對五侯。
- 雉尾扇移香案出，似月如霜複殿幽。
- 白牙歸子白鎧鑪，倚障虬蟠銜白珠。
- 白衣童子携白紱，宮官執持（以上在伯二五九四號卷子）銀涶盂。
- 應須築殿白金欄，上稟金方頂蓋圓，白玉壘階爲蹬道，工輪化出大羅天。
- 白衣殿下白頭臣，廣運籌謀奉一人。
- 白帝化高千古後，猶傳盛德比松筠。
- 白衣居士寫金經，誓弼人王不出庭。
- 八大金剛持寶杵，長當護念我王城。
- 白壇白社白蓮花，大聖携持薦一家。
- 太子福延千萬葉，王妃長降五香車。
- 樓成白璧鑽珠珍，五部龍軒倚桷新。
- 葛拱白平紅鏤頂，白龍行雨灑埃塵。
- 白旌神纛樹龍墀，白象銜珠盡合儀。
- 春光駕幸東城苑，雅樂前臨日月旗。
- 百官在國惣酋豪，白刃交馳未告勞。
- 爲感我王洪澤厚，盡能平虜展戎韜。
- 白裾皂履出衆羣，國舅溫恭自束身。
- 羅公挺拔摧兇敵，按劍先登渾舍人。
- 白雪山巖澣海清，六戎交臂必須平。
- 我王自有如神將，沙南委付宋中丞。
- 白屋藏金鎮國豐，進達偏能報虜戎。
- 樓蘭獻捷千人喜，敕賜紅袍與上功。
- 文通守節白如銀，出入王宮潔一身。
- 每向三危修令得，唯祈寶壽薦明君。
- 𡩕（王校作「填」）詞陳白未能休，筆勢相催白汗流。
- 願見金山明聖主，延齡滄海萬千秋。

## 拼音

- bai2 que4 fei1 lai2 guo4 bai2 ting2 ， gu3 chi4 fan1 shen1 ru4 di4 cheng2 。
- shen1 xiang4 hou4 gong1 cheng2 bao3 rui4 ， yu4 lou2 gao1 chu3 song4 jia1 sheng1 。
- bai2 yi1 bai2 kuo4 bai2 sha1 jin1 ， bai2 ma3 yin2 an1 pei4 bai2 ying1 。
- zi4 gu3 bu4 wen2 shu1 bu2 zhan4 ， yi2 jian4 neng2 que4 bai3 wan4 bing1 。
- wang2 mu3 ben3 zhu4 zai4 kun1 lun2 ， wei2 gong4 bai2 huan2 lai2 ru4 qin2 。
- han4 wu3 yao2 zhi3 dong1 fang1 shuo4 ， zhen4 gan3 bai2 xia2 tian1 shang4 ren2 。
- zi3 ting2 nan2 ling3 bai2 lang2 you2 ， wei2 xiao4 zhen1 xiang2 shu3 ci3 zhou1 ， xi1 ri4 zhou1 wang2 cheng2 jiu3 wei3 ， zheng1 si4 ru2 jin1 yao4 dou4 niu2 。
- bai2 qi2 bai2 fu2 bai2 mao2 tou2 ， bai2 yu4 diao1 an1 bai2 rui4 jiu1 ， zhu4 tan2 dai4 bai4 tian1 jiao1 hou4 ， zi4 you3 jin1 xing1 zhu4 mian3 liu2 。
- bai2 yan2 sheng4 ji4 fu3 wang2 du1 ， yu4 nü3 cheng2 xu1 ding4 wu3 hu2 。
- bai2 guang3 shan1 dian1 yun2 liao2 rao4 ， ren2 ge1 sheng4 de2 man3 chang2 qu2 。
- jin1 an1 shan1 shang4 bai2 li2 niu2 ， bai3 han4 shuang1 mao2 shi3 ju3 tou2 。
- rao4 quan2 bai3 za1 teng2 kong1 qu4 ， bao3 wang2 she4 ji4 ding4 hui1 you2 。
- bai2 shan1 di1 xia4 bai2 cheng2 jin1 ， yi2 dao4 chang2 he2 jia1 an4 chun1 。
- bai2 xue3 li2 hua1 lian2 wan4 duo3 ， wang2 xiang4 dong1 lou2 yong1 bai2 yun2 。
- dong1 yuan4 xi1 yuan2 chi2 bai2 pin2 （ wang2 xiao4 zuo4 「 xi3 」）， bai2 qu2 liu2 shui3 hao3 yang2 chun1 。
- liu4 gong1 jin4 shi4 ming2 jia1 zi3 ， bai2 luo2 chuo4 yue1 yu4 yan2 xin1 。
- ping2 he2 bei3 ze2 bai2 long2 gong1 ， he4 ba2 wei2 wang2 ci3 chu3 feng2 。
- zuo2 lai2 zai4 qi3 xing1 yun2 yu3 ， wei2 zan4 jun1 wang2 rui4 yi4 tong2 。
- cuo2 e2 wan4 zhang4 song3 jin1 shan1 ， bai2 yun2 ning2 shuang1 gu3 sheng4 tan2 。
- jin1 an1 chang2 gua4 qiu1 nan2 shu4 ， shen2 tong1 ri4 ye4 zhu4 wang2 huan1 。
- shan1 chu1 xi1 nan2 du2 xiu4 gao1 ， bai2 xia2 wei2 gai4 rao4 zhou1 zao1 。
- shan1 fu4 you3 quan2 shen1 wan4 zhang4 ， bai2 long2 shi2 fu4 zhen4 bo1 tao1 。
- bai2 lou2 su4 ping2 bai2 yin2 gou1 ， qi4 yu4 long2 chi2 dui4 wu3 hou2 。
- zhi4 wei3 shan4 yi2 xiang1 an4 chu1 ， si4 yue4 ru2 shuang1 fu4 dian4 you1 。
- bai2 ya2 gui1 zi3 bai2 kai3 lu2 ， yi3 zhang4 qiu2 pan2 xian2 bai2 zhu1 。
- bai2 yi1 tong2 zi3 xie2 bai2 fu2 ， gong1 guan1 zhi2 chi2 （ yi3 shang4 zai4 bo2 er4 wu3 jiu3 si4 hao4 juan4 zi0 ） yin2 tuo1 yu2 。
- ying1 xu1 zhu4 dian4 bai2 jin1 lan2 ， shang4 bing3 jin1 fang1 ding3 gai4 yuan2 ， bai2 yu4 lei3 jie1 wei2 deng1 dao4 ， gong1 lun2 hua4 chu1 da4 luo2 tian1 。
- bai2 yi1 dian4 xia4 bai2 tou2 chen2 ， guang3 yun4 chou2 mou2 feng4 yi4 ren2 。
- bai2 di4 hua4 gao1 qian1 gu3 hou4 ， you2 chuan2 sheng4 de2 bi3 song1 yun2 。
- bai2 yi1 ju1 shi4 xie3 jin1 jing1 ， shi4 bi4 ren2 wang2 bu4 chu1 ting2 。
- ba1 da4 jin1 gang1 chi2 bao3 chu3 ， chang2 dang1 hu4 nian4 wo3 wang2 cheng2 。
- bai2 tan2 bai2 she4 bai2 lian2 hua1 ， da4 sheng4 xie2 chi2 jian4 yi4 jia1 。
- tai4 zi3 fu2 yan2 qian1 wan4 ye4 ， wang2 fei1 chang2 jiang4 wu3 xiang1 ju1 。
- lou2 cheng2 bai2 bi4 zuan1 zhu1 zhen1 ， wu3 bu4 long2 xuan1 yi3 jue2 xin1 。
- ge3 gong3 bai2 ping2 hong2 lou4 ding3 ， bai2 long2 xing2 yu3 sa3 ai1 chen2 。
- bai2 jing1 shen2 dao4 shu4 long2 chi2 ， bai2 xiang4 xian2 zhu1 jin4 he2 yi2 。
- chun1 guang1 jia4 xing4 dong1 cheng2 yuan4 ， ya3 le4 qian2 lin2 ri4 yue4 qi2 。
- bai3 guan1 zai4 guo2 zong3 qiu2 hao2 ， bai2 ren4 jiao1 chi2 wei4 gao4 lao2 。
- wei2 gan3 wo3 wang2 hong2 ze2 hou4 ， jin4 neng2 ping2 lu3 zhan3 rong2 tao1 。
- bai2 ju1 zao4 lü3 chu1 zhong4 qun2 ， guo2 jiu4 wen1 gong1 zi4 shu4 shen1 。
- luo2 gong1 ting3 ba2 cui1 xiong1 di2 ， an4 jian4 xian1 deng1 hun2 she4 ren2 。
- bai2 xue3 shan1 yan2 huan4 hai3 qing1 ， liu4 rong2 jiao1 bi4 bi4 xu1 ping2 。
- wo3 wang2 zi4 you3 ru2 shen2 jiang1 ， sha1 nan2 wei3 fu4 song4 zhong1 cheng2 。
- bai2 wu1 cang2 jin1 zhen4 guo2 feng1 ， jin4 da2 pian1 neng2 bao4 lu3 rong2 。
- lou2 lan2 xian4 jie2 qian1 ren2 xi3 ， chi4 ci4 hong2 pao2 yu3 shang4 gong1 。
- wen2 tong1 shou3 jie2 bai2 ru2 yin2 ， chu1 ru4 wang2 gong1 jie2 yi4 shen1 。
- mei3 xiang4 san1 wei1 xiu1 ling4 de2 ， wei2 qi2 bao3 shou4 jian4 ming2 jun1 。
- 𡩕（ wang2 xiao4 zuo4 「 tian2 」） ci2 chen2 bai2 wei4 neng2 xiu1 ， bi3 shi4 xiang1 cui1 bai2 han4 liu2 。
- yuan4 jian4 jin1 shan1 ming2 sheng4 zhu3 ， yan2 ling2 cang1 hai3 wan4 qian1 qiu1 。

## 注释

## 译文

## 赏析
