---
id: wang-an-li-qu-yuan-shu-mai-er-shi-er-yun-cheng-kai-fu
title: 麴院輸麥二十二韻呈開父
titlePinyin: qu1 yuan4 shu1 mai4 er4 shi2 er4 yun4 cheng2 kai1 fu4
titleSlug: qu-yuan-shu-mai-er-shi-er-yun-cheng-kai-fu
author: 王安禮
authorPinyin: wang2 an1 li3
authorSlug: wang-an-li
dynasty: 宋
dynastyPinyin: song4
dynastySlug: song
tags: []
---

## 正文

- 自訟愚且鄙，平生事辭翰。
- 爲文謝超卓，得祿未盈寸。
- 一官走窮僻，百事真黽勉。
- 昨者得州帖，輸租被公選。
- 麴舍只容膝，侍立如牛喘。
- 逢逢鼓咽耳，漠漠塵翳眼。
- 微風六月息，烈日四簷短。
- 一座灑腥雨，萬夫揮午汗。
- 斗升煩較量，朱墨謾勾竄。
- 豈惟畏刑書，農事寧可緩。
- 頼有葛衣翁，志趣頗高簡。
- 愛民一心勞，慰我百憂遣。
- 誰人坐華堂，玉簟羅婉孌。
- 清樽近美竹，冰紈依素扇。
- 賢愚定勞逸，貴賤天所綰。
- 賦分乃自然，何須慕華弁。
- 况予山野姿，夙尚本蕭散。
- 縈纒正自取，有類蠶作蠒。
- 得桷未知漸，盈庭巳占艮。
- 怳怪舊學凋，冥羞素期舛。
- 便當謝官長，趨墀來斂板。
- 才譾又不力，引去非宜款。

## 拼音

- zi4 song4 yu2 qie3 bi3 ， ping2 sheng1 shi4 ci2 han4 。
- wei2 wen2 xie4 chao1 zhuo2 ， de2 lu4 wei4 ying2 cun4 。
- yi4 guan1 zou3 qiong2 pi4 ， bai3 shi4 zhen1 min3 mian3 。
- zuo2 zhe3 de2 zhou1 tie1 ， shu1 zu1 bei4 gong1 xuan3 。
- qu1 she4 zhi1 rong2 xi1 ， shi4 li4 ru2 niu2 chuan3 。
- feng2 feng2 gu3 yan4 er3 ， mo4 mo4 chen2 yi4 yan3 。
- wei1 feng1 liu4 yue4 xi1 ， lie4 ri4 si4 yan2 duan3 。
- yi2 zuo4 sa3 xing1 yu3 ， wan4 fu1 hui1 wu3 han4 。
- dou3 sheng1 fan2 jiao4 liang2 ， zhu1 mo4 man2 gou1 cuan4 。
- qi3 wei2 wei4 xing2 shu1 ， nong2 shi4 ning2 ke3 huan3 。
- lai4 you3 ge3 yi1 weng1 ， zhi4 qu4 po1 gao1 jian3 。
- ai4 min2 yi4 xin1 lao2 ， wei4 wo3 bai3 you1 qian3 。
- shui2 ren2 zuo4 hua2 tang2 ， yu4 dian4 luo2 wan3 luan2 。
- qing1 zun1 jin4 mei3 zhu2 ， bing1 wan2 yi1 su4 shan4 。
- xian2 yu2 ding4 lao2 yi4 ， gui4 jian4 tian1 suo3 wan3 。
- fu4 fen1 nai3 zi4 ran2 ， he2 xu1 mu4 hua2 bian4 。
- kuang4 yu3 shan1 ye3 zi1 ， su4 shang4 ben3 xiao1 san4 。
- ying2 chan2 zheng4 zi4 qu3 ， you3 lei4 can2 zuo4 jian3 。
- de2 jue2 wei4 zhi1 jian4 ， ying2 ting2 si4 zhan4 gen4 。
- huang3 guai4 jiu4 xue2 diao1 ， ming2 xiu1 su4 qi1 chuan3 。
- bian4 dang1 xie4 guan1 chang2 ， qu1 chi2 lai2 lian3 ban3 。
- cai2 jian3 you4 bu2 li4 ， yin3 qu4 fei1 yi2 kuan3 。

## 注释

## 译文

## 赏析
