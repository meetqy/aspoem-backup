---
id: lin-yong-za-shu
title: 雜述
titlePinyin: za2 shu4
titleSlug: za-shu
author: 林泳
authorPinyin: lin2 yong3
authorSlug: lin-yong
dynasty: 宋
dynastyPinyin: song4
dynastySlug: song
tags: []
---

## 正文

- 俗士心胸塞，高人眼目醒。
- 羅浮夜半日，南極海中星。
- 觀心無別法，問夢有前人。
- 夜或長於夜，身還外此身。
- 萬種由心造，千靈並我生。
- 病中聞蟻鬭，悟處喜馿鳴。
- 天因斷鼇立，人共倮蟲生。
- 積氣元無物，含靈總有情。
- 壞衲歸杜窖，還舟上玉天。
- 莫疑佛富貴，不信鬼神仙。
- 功名祇可笑，時命偶相當。
- 雞豕能爲帝，蚍蜉亦有王。
- 色界真魔界，仙鄉半醉鄉。
- 錯尋醒酒石，癡覓返魂香。
- 生白靈觀妙，飛玄隠韻奇。
- 不嫌崇有論，却愛步虛詞。
- 叱訶鄭玄日，撏扯義山時。
- 誰信塚中易，人疑崑裏詩。
- 檐夫通筆意，海客悟琴心。
- 禪法空中得，書生紙上尋。

## 拼音

- su2 shi4 xin1 xiong1 sai1 ， gao1 ren2 yan3 mu4 xing3 。
- luo2 fu2 ye4 ban4 ri4 ， nan2 ji2 hai3 zhong1 xing1 。
- guan1 xin1 wu2 bie2 fa3 ， wen4 meng4 you3 qian2 ren2 。
- ye4 huo4 chang2 wu1 ye4 ， shen1 huan2 wai4 ci3 shen1 。
- wan4 zhong3 you2 xin1 zao4 ， qian1 ling2 bing4 wo3 sheng1 。
- bing4 zhong1 wen2 yi3 dou4 ， wu4 chu3 xi3 lu2 ming2 。
- tian1 yin1 duan4 ao2 li4 ， ren2 gong4 luo3 chong2 sheng1 。
- ji1 qi4 yuan2 wu2 wu4 ， han2 ling2 zong3 you3 qing2 。
- huai4 na4 gui1 du4 jiao4 ， huan2 zhou1 shang4 yu4 tian1 。
- mo4 yi2 fo2 fu4 gui4 ， bu2 xin4 gui3 shen2 xian1 。
- gong1 ming2 qi2 ke3 xiao4 ， shi2 ming4 ou3 xiang1 dang1 。
- ji1 shi3 neng2 wei2 di4 ， pi2 fu2 yi4 you3 wang2 。
- se4 jie4 zhen1 mo2 jie4 ， xian1 xiang1 ban4 zui4 xiang1 。
- cuo4 xun2 xing3 jiu3 shi2 ， chi1 mi4 fan3 hun2 xiang1 。
- sheng1 bai2 ling2 guan1 miao4 ， fei1 xuan2 yin3 yun4 qi2 。
- bu4 xian2 chong2 you3 lun4 ， que4 ai4 bu4 xu1 ci2 。
- chi4 he1 zheng4 xuan2 ri4 ， xian2 che3 yi4 shan1 shi2 。
- shui2 xin4 zhong3 zhong1 yi4 ， ren2 yi2 kun1 li3 shi1 。
- yan2 fu1 tong1 bi3 yi4 ， hai3 ke4 wu4 qin2 xin1 。
- shan4 fa3 kong1 zhong1 de2 ， shu1 sheng1 zhi3 shang4 xun2 。

## 注释

## 译文

## 赏析
