---
id: lian-qian-fu-fu-de-tong-jiang-hua-ling-guan-zhi-huang-xiong-you-yang-hua-yan-yi-pian
title: 賦得同江華令貫之黄兄遊陽華巖一篇
titlePinyin: fu4 de2 tong2 jiang1 hua2 ling4 guan4 zhi1 huang2 xiong1 you2 yang2 hua2 yan2 yi4 pian1
titleSlug: fu-de-tong-jiang-hua-ling-guan-zhi-huang-xiong-you-yang-hua-yan-yi-pian
author: 練潜夫
authorPinyin: lian4 qian2 fu1
authorSlug: lian-qian-fu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 萬里蒼山麓，陽華古洞天。
- 晨光迎海日，晝暝入溪烟。
- 穴窾蛟龍蟄，峰巉鬼魅鎸。
- 初筵堂半闢，末勢霤孤穿。
- 玉乳垂虛竇，金沙引漫泉。
- 欄危浮絕壁，庋迥跨遙川。
- 隠約燒丹竈，橫斜種玉田。
- 劌桐魚燭燭，撾石鼓鼘鼘。
- 翠羽岩蕉靜，玄幢石桂圓。
- 捫穹藤黝糾，襯步草茵綿。
- 暫止蘇門嘯，來因葉縣仙。
- 籃輿收弱屐，桂檝盪輕舷。
- 勝賞平生興，尋幽最可憐。
- 奇遊陵宇宙，班坐馥蘭荃。
- 谷鳥酤新釀，松風韵古弦。
- 祇應銷永晝，何用蠹塵編。
- 蔣賦初無得，元銘久更妍。
- 留連資曠士，吟詠屬高賢。
- 塵土閑中厭，山林老更便。
- 臨分凉月白，回首正依然。

## 拼音

- wan4 li3 cang1 shan1 lu4 ， yang2 hua2 gu3 dong4 tian1 。
- chen2 guang1 ying2 hai3 ri4 ， zhou4 ming2 ru4 xi1 yan1 。
- xue2 kuan3 jiao1 long2 zhe2 ， feng1 chan2 gui3 mei4 juan1 。
- chu1 yan2 tang2 ban4 pi4 ， mo4 shi4 liu4 gu1 chuan1 。
- yu4 ru3 chui2 xu1 dou4 ， jin1 sha1 yin3 man4 quan2 。
- lan2 wei1 fu2 jue2 bi4 ， gui3 jiong3 kua4 yao2 chuan1 。
- yin3 yue1 shao1 dan1 zao4 ， heng2 xie2 zhong3 yu4 tian2 。
- gui4 tong2 yu2 zhu2 zhu2 ， zhua1 shi2 gu3 yuan1 yuan1 。
- cui4 yu3 yan2 jiao1 jing4 ， xuan2 zhuang4 shi2 gui4 yuan2 。
- men2 qiong2 teng2 you3 jiu1 ， chen4 bu4 cao3 yin1 mian2 。
- zan4 zhi3 su1 men2 xiao4 ， lai2 yin1 ye4 xian4 xian1 。
- lan2 yu2 shou1 ruo4 ji1 ， gui4 ji2 dang4 qing1 xian2 。
- sheng4 shang3 ping2 sheng1 xing1 ， xun2 you1 zui4 ke3 lian2 。
- qi2 you2 ling2 yu3 zhou4 ， ban1 zuo4 fu4 lan2 quan2 。
- gu3 niao3 gu1 xin1 niang4 ， song1 feng1 yun4 gu3 xian2 。
- qi2 ying1 xiao1 yong3 zhou4 ， he2 yong4 du4 chen2 bian1 。
- jiang3 fu4 chu1 wu2 de2 ， yuan2 ming2 jiu3 geng4 yan2 。
- liu2 lian2 zi1 kuang4 shi4 ， yin2 yong3 shu3 gao1 xian2 。
- chen2 tu3 xian2 zhong1 yan4 ， shan1 lin2 lao3 geng4 bian4 。
- lin2 fen1 liang2 yue4 bai2 ， hui2 shou3 zheng4 yi1 ran2 。

## 注释

## 译文

## 赏析
