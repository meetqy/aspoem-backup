---
id: cui-yu-zhi-zhang-bi-shu-fen-fu-xing-zhu-tong-she-jian-bie-yong-shan-gu-wan-feng-chi-lian-xiang-du-xiao-ri-gong-huai-ying-xi-fen-yun-fu-shi-de-wan-zi
title: 張祕書分符星渚同舍餞別用山谷晚風池蓮香度曉日宮槐影西分韻賦詩得晚字
titlePinyin: zhang1 bi4 shu1 fen1 fu2 xing1 zhu3 tong2 she4 jian4 bie2 yong4 shan1 gu3 wan3 feng1 chi2 lian2 xiang1 du4 xiao3 ri4 gong1 huai2 ying3 xi1 fen1 yun4 fu4 shi1 de2 wan3 zi4
titleSlug: zhang-bi-shu-fen-fu-xing-zhu-tong-she-jian-bie-yong-shan-gu-wan-feng-chi-lian-xiang-du-xiao-ri-gong-huai-ying-xi-fen-yun-fu-shi-de-wan-zi
author: 崔與之
authorPinyin: cui1 yu3 zhi1
authorSlug: cui-yu-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 堂堂間世英，大名赫而烜。
- 全才得之天，學力培其本。
- 孤高壁萬仞，清郁蘭九畹。
- 胸中富甲兵，馳驟菁華苑。
- 文武康濟才，孤忠尤蹇蹇。
- 入可運籌幄，出可臨邊閫。
- 自許何太廉，一麾江湖遠。
- 我來陪雋游，方恨合并晚。
- 盍簪遽分袂，此情殊繾綣。
- 高牙奉親行，天涼綵輿穩。
- 廬山橫几案，道院庶嘉遯。
- 金弧夜騰光，三邊兵未偃。
- 豈不念王室，罄此忠赤悃。
- 當饋屢興歎，追鋒必于反。
- 江梅小春時，斑衣照歸衮。

## 拼音

- tang2 tang2 jian4 shi4 ying1 ， da4 ming2 he4 er2 xuan1 。
- quan2 cai2 de2 zhi1 tian1 ， xue2 li4 pei2 qi2 ben3 。
- gu1 gao1 bi4 wan4 ren4 ， qing1 yu4 lan2 jiu3 wan3 。
- xiong1 zhong1 fu4 jia3 bing1 ， chi2 zhou4 jing1 hua2 yuan4 。
- wen2 wu3 kang1 ji4 cai2 ， gu1 zhong1 you2 jian3 jian3 。
- ru4 ke3 yun4 chou2 wo4 ， chu1 ke3 lin2 bian1 kun3 。
- zi4 xu1 he2 tai4 lian2 ， yi4 hui1 jiang1 hu2 yuan3 。
- wo3 lai2 pei2 jun4 you2 ， fang1 hen4 he2 bing4 wan3 。
- he2 zan1 ju4 fen1 mei4 ， ci3 qing2 shu1 qian3 quan3 。
- gao1 ya2 feng4 qin1 xing2 ， tian1 liang2 cai3 yu2 wen3 。
- lu2 shan1 heng2 ji1 an4 ， dao4 yuan4 shu4 jia1 dun4 。
- jin1 hu2 ye4 teng2 guang1 ， san1 bian1 bing1 wei4 yan3 。
- qi3 bu2 nian4 wang2 shi4 ， qing4 ci3 zhong1 chi4 kun3 。
- dang1 kui4 lü3 xing1 tan4 ， zhui1 feng1 bi4 yu2 fan3 。
- jiang1 mei2 xiao3 chun1 shi2 ， ban1 yi1 zhao4 gui1 gun3 。

## 注释

## 译文

## 赏析
