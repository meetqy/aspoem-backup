---
id: cui-yu-zhi-song-yuan-xiao-shu-fu-hu-zhou-bie-jia
title: 送袁校書赴湖州別駕
titlePinyin: song4 yuan2 xiao4 shu1 fu4 hu2 zhou1 bie2 jia4
titleSlug: song-yuan-xiao-shu-fu-hu-zhou-bie-jia
author: 崔與之
authorPinyin: cui1 yu3 zhi1
authorSlug: cui-yu-zhi
dynasty: 宋
dynastyPinyin: song4
dynastySlug: song
tags: []
---

## 正文

- 奎壁光芒久聚東，奏篇入獻大明宮。
- 胸中抱負經綸業，筆下鋪張造化功。
- 四海高名如日揭，一襟和氣與春融。
- 誰知正大傳家學，惟有擎拳體國忠。
- 華踐峻登羣玉表，清脩屹立急流中。
- 校讐正對青藜月，關陝俄分畫戟風。
- 自喜合簪方衮衮，不堪分袂大怱怱。
- 送君悵望雲帆別，顧我凋殘雪鬢蓬。
- 戢羽孤棲憐鶴病，脫身高舉羨冥鴻。
- 星躔已應魁三象，天路須知尺五通。
- 箬水臘前新蟻綠，橘洲霜後巨螯紅。
- 清談岸幘聊遊戲，獻納歸班萬口同。

## 拼音

- kui2 bi4 guang1 mang2 jiu3 ju4 dong1 ， zou4 pian1 ru4 xian4 da4 ming2 gong1 。
- xiong1 zhong1 bao4 fu4 jing1 lun2 ye4 ， bi3 xia4 pu1 zhang1 zao4 hua4 gong1 。
- si4 hai3 gao1 ming2 ru2 ri4 jie1 ， yi4 jin1 he2 qi4 yu3 chun1 rong2 。
- shui2 zhi1 zheng4 da4 chuan2 jia1 xue2 ， wei2 you3 qing2 quan2 ti3 guo2 zhong1 。
- hua2 jian4 jun4 deng1 qun2 yu4 biao3 ， qing1 xiu1 yi4 li4 ji2 liu2 zhong1 。
- xiao4 chou2 zheng4 dui4 qing1 li2 yue4 ， guan1 shan3 e2 fen1 hua4 ji3 feng1 。
- zi4 xi3 he2 zan1 fang1 gun3 gun3 ， bu4 kan1 fen1 mei4 da4 cong1 cong1 。
- song4 jun1 chang4 wang4 yun2 fan1 bie2 ， gu4 wo3 diao1 can2 xue3 bin4 peng2 。
- ji2 yu3 gu1 qi1 lian2 he4 bing4 ， tuo1 shen1 gao1 ju3 xian4 ming2 hong2 。
- xing1 chan2 yi3 ying1 kui2 san1 xiang4 ， tian1 lu4 xu1 zhi1 chi3 wu3 tong1 。
- ruo4 shui3 la4 qian2 xin1 yi3 lü4 ， ju2 zhou1 shuang1 hou4 ju4 ao2 hong2 。
- qing1 tan2 an4 ze2 liao2 you2 xi4 ， xian4 na4 gui1 ban1 wan4 kou3 tong2 。

## 注释

## 译文

## 赏析
