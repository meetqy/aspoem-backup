---
id: cui-yu-zhi-chai-bi-shu-fen-fu-zhang-gong-tong-she-jian-bie-yong-cai-jun-mo-shi-xian-wan-shi-jie-chen-tu-liu-qu-gong-ming-jiu-yuan-kan-zhi-ju-fen-yun-fu-shi-de-shi-zi
title: 柴祕書分符章貢同舍餞別用蔡君謨世閒萬事皆塵土留取功名久遠看之句分韻賦詩得世字
titlePinyin: chai2 bi4 shu1 fen1 fu2 zhang1 gong4 tong2 she4 jian4 bie2 yong4 cai4 jun1 mo2 shi4 xian2 wan4 shi4 jie1 chen2 tu3 liu2 qu3 gong1 ming2 jiu3 yuan3 kan4 zhi1 ju4 fen1 yun4 fu4 shi1 de2 shi4 zi4
titleSlug: chai-bi-shu-fen-fu-zhang-gong-tong-she-jian-bie-yong-cai-jun-mo-shi-xian-wan-shi-jie-chen-tu-liu-qu-gong-ming-jiu-yuan-kan-zhi-ju-fen-yun-fu-shi-de-shi-zi
author: 崔與之
authorPinyin: cui1 yu3 zhi1
authorSlug: cui-yu-zhi
dynasty: 宋
dynastyPinyin: song4
dynastySlug: song
tags: []
---

## 正文

- 玉立蓬山巔，聲望高一世。
- 清秋玉壺露，耿耿無纖翳。
- 中流屹砥柱，愈激而愈厲。
- 平生學古胸，非爲資身計。
- 中邊事方殷，命脈實關繫。
- 憂世危明主，誰流洛陽涕。
- 直諫逆批鱗，言言皆獻替。
- 胡爲厭承明，退飛勇且銳。
- 有山鬰而孤，雄踞虎頭勢。
- 兆民困科擾，椎剝已無藝。
- 猩獠叢篁中，跳梁無虛歲。
- 弄印無以易，要起百年弊。
- 西風吹馬耳，新涼雨初霽。
- 尺劄聞先聲，遠氓已懷惠。
- 旌旗簇小隊，畫戟森兵衛。
- 一方覆盂安，中原誰共濟。
- 顧我亦漫仕，空山老松桂。
- 倦悔作歸夢，乞身尚濡滯。
- 著鞭公已先，脂秣以相繼。

## 拼音

- yu4 li4 peng2 shan1 dian1 ， sheng1 wang4 gao1 yi2 shi4 。
- qing1 qiu1 yu4 hu2 lu4 ， geng3 geng3 wu2 xian1 yi4 。
- zhong1 liu2 yi4 di3 zhu4 ， yu4 ji1 er2 yu4 li4 。
- ping2 sheng1 xue2 gu3 xiong1 ， fei1 wei2 zi1 shen1 ji4 。
- zhong1 bian1 shi4 fang1 yin1 ， ming4 mai4 shi2 guan1 xi4 。
- you1 shi4 wei1 ming2 zhu3 ， shui2 liu2 luo4 yang2 ti4 。
- zhi2 jian4 ni4 pi1 lin2 ， yan2 yan2 jie1 xian4 ti4 。
- hu2 wei2 yan4 cheng2 ming2 ， tui4 fei1 yong3 qie3 rui4 。
- you3 shan1 yu4 er2 gu1 ， xiong2 ju4 hu3 tou2 shi4 。
- zhao4 min2 kun4 ke1 rao3 ， zhui1 bao1 yi3 wu2 yi4 。
- xing1 liao2 cong2 huang2 zhong1 ， tiao4 liang2 wu2 xu1 sui4 。
- nong4 yin4 wu2 yi3 yi4 ， yao4 qi3 bai3 nian2 bi4 。
- xi1 feng1 chui1 ma3 er3 ， xin1 liang2 yu3 chu1 ji4 。
- chi3 zha1 wen2 xian1 sheng1 ， yuan3 mang2 yi3 huai2 hui4 。
- jing1 qi2 cu4 xiao3 dui4 ， hua4 ji3 sen1 bing1 wei4 。
- yi4 fang1 fu4 yu2 an1 ， zhong1 yuan2 shui2 gong4 ji4 。
- gu4 wo3 yi4 man4 shi4 ， kong1 shan1 lao3 song1 gui4 。
- juan4 hui3 zuo4 gui1 meng4 ， qi3 shen1 shang4 ru2 zhi4 。
- zhu4 bian1 gong1 yi3 xian1 ， zhi1 mo4 yi3 xiang1 ji4 。

## 注释

## 译文

## 赏析
