---
id: cui-yu-zhi-ti-ji-shui-yuan-tan-li-shi-ren-shou-tang
title: 題吉水黿潭李氏仁壽堂
titlePinyin: ti2 ji2 shui3 yuan2 tan2 li3 shi4 ren2 shou4 tang2
titleSlug: ti-ji-shui-yuan-tan-li-shi-ren-shou-tang
author: 崔與之
authorPinyin: cui1 yu3 zhi1
authorSlug: cui-yu-zhi
dynasty: 宋
dynastyPinyin: song4
dynastySlug: song
tags: []
---

## 正文

- 拙直多忤物，孤根徒自危。
- 祈閑三扣閽，天遠不我知。
- 尺書趣入覲，君命其可違。
- 火雲正燒空，短篷氣如炊。
- 脩途久困頓，病骨尤支離。
- 奄奄尚殘息，艤棹江之湄。
- 來登三元山，炎歊頓無威。
- 徘徊古亭上，好風吹客衣。
- 聊爲三日留，食斯眠於斯。
- 澗泉㶁㶁鳴，四山翠屏圍。
- 夜深松桂寒，朝瀣生林霏。
- 李君亦達士，與我真忘機。
- 乃於山之巔，預作佳城基。
- 生則此其樂，死則此其歸。
- 採藥求長年，華髮世所希。
- 荷鍤欲自埋，不以遺體爲。
- 要皆非中道，識者之所嗤。
- 知命故不憂，李君其庶幾。
- 觸目此境界，陡悟昔者非。
- 更作首丘想，行色應遲遲。
- 還遊仁壽菴，細玩淵明詩。
- 寓形復幾時，皇皇欲何之。
- 富貴非吾願，帝鄉不可期。
- 自憐一身孤，蒲柳先秋衰。
- 百念盡灰冷，故園勞所思。
- 我有石壁山，畝計十有奇。
- 歸去營一窟，曲肱送斜暉。
- 培植先人樹，投老長相依。
- 清泉白石盟，甘心天一涯。

## 拼音

- zhuo1 zhi2 duo1 wu3 wu4 ， gu1 gen1 tu2 zi4 wei1 。
- qi2 xian2 san1 kou4 hun1 ， tian1 yuan3 bu4 wo3 zhi1 。
- chi3 shu1 qu4 ru4 jin4 ， jun1 ming4 qi2 ke3 wei2 。
- huo3 yun2 zheng4 shao1 kong1 ， duan3 peng2 qi4 ru2 chui1 。
- xiu1 tu2 jiu3 kun4 dun4 ， bing4 gu3 you2 zhi1 li2 。
- yan3 yan3 shang4 can2 xi1 ， yi3 zhao4 jiang1 zhi1 mei2 。
- lai2 deng1 san1 yuan2 shan1 ， yan2 xiao1 dun4 wu2 wei1 。
- pai2 huai2 gu3 ting2 shang4 ， hao3 feng1 chui1 ke4 yi1 。
- liao2 wei2 san1 ri4 liu2 ， shi2 si1 mian2 wu1 si1 。
- jian4 quan2 㶁㶁 ming2 ， si4 shan1 cui4 ping2 wei2 。
- ye4 shen1 song1 gui4 han2 ， chao2 xie4 sheng1 lin2 fei1 。
- li3 jun1 yi4 da2 shi4 ， yu3 wo3 zhen1 wang4 ji1 。
- nai3 wu1 shan1 zhi1 dian1 ， yu4 zuo4 jia1 cheng2 ji1 。
- sheng1 ze2 ci3 qi2 le4 ， si3 ze2 ci3 qi2 gui1 。
- cai3 yao4 qiu2 chang2 nian2 ， hua2 fa4 shi4 suo3 xi1 。
- he2 cha1 yu4 zi4 mai2 ， bu4 yi3 yi2 ti3 wei2 。
- yao4 jie1 fei1 zhong1 dao4 ， shi2 zhe3 zhi1 suo3 chi1 。
- zhi1 ming4 gu4 bu4 you1 ， li3 jun1 qi2 shu4 ji1 。
- chu4 mu4 ci3 jing4 jie4 ， dou3 wu4 xi1 zhe3 fei1 。
- geng4 zuo4 shou3 qiu1 xiang3 ， xing2 se4 ying1 chi2 chi2 。
- huan2 you2 ren2 shou4 an1 ， xi4 wan2 yuan1 ming2 shi1 。
- yu4 xing2 fu4 ji1 shi2 ， huang2 huang2 yu4 he2 zhi1 。
- fu4 gui4 fei1 wu2 yuan4 ， di4 xiang1 bu4 ke3 qi1 。
- zi4 lian2 yi4 shen1 gu1 ， pu2 liu3 xian1 qiu1 shuai1 。
- bai3 nian4 jin4 hui1 leng3 ， gu4 yuan2 lao2 suo3 si1 。
- wo3 you3 shi2 bi4 shan1 ， mu3 ji4 shi2 you3 qi2 。
- gui1 qu4 ying2 yi4 ku1 ， qu3 gong1 song4 xie2 hui1 。
- pei2 zhi2 xian1 ren2 shu4 ， tou2 lao3 chang2 xiang1 yi1 。
- qing1 quan2 bai2 shi2 meng2 ， gan1 xin1 tian1 yi4 ya2 。

## 注释

## 译文

## 赏析
