---
id: cui-yu-zhi-shou-yong-zhou-zhao-shou
title: 壽邕州趙守
titlePinyin: shou4 yong1 zhou1 zhao4 shou3
titleSlug: shou-yong-zhou-zhao-shou
author: 崔與之
authorPinyin: cui1 yu3 zhi1
authorSlug: cui-yu-zhi
dynasty: 宋
dynastyPinyin: song4
dynastySlug: song
tags: []
---

## 正文

- 大厦開朱明，物態豐且碩。
- 薰絃發新奏，生意轉無極。
- 間氣清而和，融結賦有德。
- 碧梧挺幽榦，曠度漫九澤。
- 富哉學古胸，仁義供服食。
- 渾樸希世珍，外溫而內直。
- 驊騮開道路，聲光日斯赫。
- 九關通籍初，南來墜雙舄。
- 片心清徹底，杯水餞泥軾。
- 京兆入幕賓，去天不盈尺。
- 佳最入聰纊，行行陟文石。
- 邕爲五管雄，地控西南域。
- 專閫難其人，弄印無以易。
- 袖却經綸手，天邊樹牙戟。
- 猩獠叢篁中，深棲而屏息。
- 夜月照銅柱，警囊聲寂寂。
- 邊人解带卧，危地成樂國。
- 屏風御墨鮮，早晚來召驛。
- 媿我樸樕才，潦霧甘遠役。
- 題坐遇知己，孤根費培植。
- 崧高生申甫，好語諠井陌。
- 碧油塞雲端，阻莫陪賀客。
- 歌詠淇奧詩，清脩如圭璧。
- 他年玉班頭，蒼髯而赤黻。

## 拼音

- da4 sha4 kai1 zhu1 ming2 ， wu4 tai4 feng1 qie3 shuo4 。
- xun1 xian2 fa1 xin1 zou4 ， sheng1 yi4 zhuan3 wu2 ji2 。
- jian4 qi4 qing1 er2 he2 ， rong2 jie2 fu4 you3 de2 。
- bi4 wu2 ting3 you1 gan4 ， kuang4 du4 man4 jiu3 ze2 。
- fu4 zai1 xue2 gu3 xiong1 ， ren2 yi4 gong4 fu2 shi2 。
- hun2 pu3 xi1 shi4 zhen1 ， wai4 wen1 er2 nei4 zhi2 。
- hua2 liu2 kai1 dao4 lu4 ， sheng1 guang1 ri4 si1 he4 。
- jiu3 guan1 tong1 ji2 chu1 ， nan2 lai2 zhui4 shuang1 xi4 。
- pian4 xin1 qing1 che4 di3 ， bei1 shui3 jian4 ni2 shi4 。
- jing1 zhao4 ru4 mu4 bin1 ， qu4 tian1 bu4 ying2 chi3 。
- jia1 zui4 ru4 cong1 kuang4 ， hang2 hang2 zhi4 wen2 shi2 。
- yong1 wei2 wu3 guan3 xiong2 ， di4 kong4 xi1 nan2 yu4 。
- zhuan1 kun3 nan2 qi2 ren2 ， nong4 yin4 wu2 yi3 yi4 。
- xiu4 que4 jing1 lun2 shou3 ， tian1 bian1 shu4 ya2 ji3 。
- xing1 liao2 cong2 huang2 zhong1 ， shen1 qi1 er2 bing3 xi1 。
- ye4 yue4 zhao4 tong2 zhu4 ， jing3 nang2 sheng1 ji4 ji4 。
- bian1 ren2 jie3 dai4 wo4 ， wei1 di4 cheng2 le4 guo2 。
- ping2 feng1 yu4 mo4 xian1 ， zao3 wan3 lai2 zhao4 yi4 。
- kui4 wo3 pu3 su4 cai2 ， liao2 wu4 gan1 yuan3 yi4 。
- ti2 zuo4 yu4 zhi1 ji3 ， gu1 gen1 fei4 pei2 zhi2 。
- song1 gao1 sheng1 shen1 fu3 ， hao3 yu3 xuan1 jing3 mo4 。
- bi4 you2 sai1 yun2 duan1 ， zu3 mo4 pei2 he4 ke4 。
- ge1 yong3 qi2 ao4 shi1 ， qing1 xiu1 ru2 gui1 bi4 。
- ta1 nian2 yu4 ban1 tou2 ， cang1 ran2 er2 chi4 fu2 。

## 注释

## 译文

## 赏析
