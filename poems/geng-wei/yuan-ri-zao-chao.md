---
id: geng-wei-yuan-ri-zao-chao
title: 元日早朝
titlePinyin: yuan2 ri4 zao3 chao2
titleSlug: yuan-ri-zao-chao
author: 耿湋
authorPinyin: geng3 wei2
authorSlug: geng-wei
dynasty: 唐
dynastyPinyin: tang2
dynastySlug: tang
tags: []
---

## 正文

- 九陌朝臣滿，三朝候鼓賒。
- 遠珂時接韻，攢炬偶成花。
- 紫貝爲高闕，黃龍建大牙。
- 參差萬戟合，左右八貂斜。
- 羽扇紛朱檻，金鑪隔翠華。
- 微風傳曙漏，曉日上春霞。
- 環珮聲重疊，蠻夷服等差。
- 樂和天易感，山固壽無涯。
- 渥澤千年聖，車書四海家。
- 盛明多在位，誰得守蓬麻。

## 拼音

- jiu3 mo4 chao2 chen2 man3 ， san1 zhao1 hou4 gu3 she1 。
- yuan3 ke1 shi2 jie1 yun4 ， zan3 ju4 ou3 cheng2 hua1 。
- zi3 bei4 wei2 gao1 que4 ， huang2 long2 jian4 da4 ya2 。
- can1 cha4 wan4 ji3 he2 ， zuo3 you4 ba1 diao1 xie2 。
- yu3 shan4 fen1 zhu1 jian4 ， jin1 lu2 ge2 cui4 hua2 。
- wei1 feng1 chuan2 shu3 lou4 ， xiao3 ri4 shang4 chun1 xia2 。
- huan2 pei4 sheng1 zhong4 die2 ， man2 yi2 fu2 deng3 cha4 。
- le4 he2 tian1 yi4 gan3 ， shan1 gu4 shou4 wu2 ya2 。
- wo4 ze2 qian1 nian2 sheng4 ， ju1 shu1 si4 hai3 jia1 。
- sheng4 ming2 duo1 zai4 wei4 ， shui2 de2 shou3 peng2 ma2 。

## 注释

## 译文

## 赏析
