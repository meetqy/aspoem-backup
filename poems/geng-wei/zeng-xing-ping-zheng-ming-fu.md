---
id: geng-wei-zeng-xing-ping-zheng-ming-fu
title: 贈興平鄭明府
titlePinyin: zeng4 xing1 ping2 zheng4 ming2 fu3
titleSlug: zeng-xing-ping-zheng-ming-fu
author: 耿湋
authorPinyin: geng3 wei2
authorSlug: geng-wei
dynasty: 唐
dynastyPinyin: tang2
dynastySlug: tang
tags: []
---

## 正文

- 海內兵猶在，關西賦未均。
- 仍勞持斧使，尚宰茂陵人。
- 遙夜重城掩，清宵片月新。
- 綠琴聽古調，白屋被深仁。
- 跡與儒生合，心惟靜者親。
- 深情先結契，薄宦早趨塵。
- 貧病休何日，艱難過此身。
- 悠悠行遠道，冉冉過良辰。
- 明主知封事，長沮笑問津。
- 棲遑忽相見，欲語淚霑巾。

## 拼音

- hai3 nei4 bing1 you2 zai4 ， guan1 xi1 fu4 wei4 jun1 。
- reng2 lao2 chi2 fu3 shi3 ， shang4 zai3 mao4 ling2 ren2 。
- yao2 ye4 zhong4 cheng2 yan3 ， qing1 xiao1 pian4 yue4 xin1 。
- lü4 qin2 ting1 gu3 diao4 ， bai2 wu1 bei4 shen1 ren2 。
- ji4 yu3 ru2 sheng1 he2 ， xin1 wei2 jing4 zhe3 qin1 。
- shen1 qing2 xian1 jie2 qi4 ， bao2 huan4 zao3 qu1 chen2 。
- pin2 bing4 xiu1 he2 ri4 ， jian1 nan2 guo4 ci3 shen1 。
- you1 you1 xing2 yuan3 dao4 ， ran3 ran3 guo4 liang2 chen2 。
- ming2 zhu3 zhi1 feng1 shi4 ， chang2 ju3 xiao4 wen4 jin1 。
- qi1 huang2 hu1 xiang1 jian4 ， yu4 yu3 lei4 zhan1 jin1 。

## 注释

## 译文

## 赏析
