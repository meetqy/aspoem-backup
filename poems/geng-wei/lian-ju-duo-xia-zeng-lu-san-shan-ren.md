---
id: geng-wei-lian-ju-duo-xia-zeng-lu-san-shan-ren
title: 連句多暇贈陸三山人
titlePinyin: lian2 ju4 duo1 xia2 zeng4 lu4 san1 shan1 ren2
titleSlug: lian-ju-duo-xia-zeng-lu-san-shan-ren
author: 耿湋
authorPinyin: geng3 wei2
authorSlug: geng-wei
dynasty: 唐
dynastyPinyin: tang2
dynastySlug: tang
tags: []
---

## 正文

- 一生爲墨客，幾世作茶仙。
- 喜是攀闌者，慙非負鼎賢。
- 禁門聞曙漏，顧渚入晨煙。
- 拜井孤城裏，攜籠萬壑前。
- 閑喧悲異趣，語默取同年。
- 歷落驚相偶，衰羸猥見憐。
- 詩書聞講誦，文雅接蘭荃。
- 未敢重芳席，焉能弄綵箋。
- 黑池流研水，徑石澀苔錢。
- 何事親香案，無端狎釣船。
- 野中求逸禮，江上訪遺編。
- 莫發搜歌意，予心或不然。

## 拼音

- yi4 sheng1 wei2 mo4 ke4 ， ji1 shi4 zuo4 cha2 xian1 。
- xi3 shi4 pan1 lan2 zhe3 ， can2 fei1 fu4 ding3 xian2 。
- jin4 men2 wen2 shu3 lou4 ， gu4 zhu3 ru4 chen2 yan1 。
- bai4 jing3 gu1 cheng2 li3 ， xie2 long2 wan4 he4 qian2 。
- xian2 xuan1 bei1 yi4 qu4 ， yu3 mo4 qu3 tong2 nian2 。
- li4 luo4 jing1 xiang1 ou3 ， shuai1 lei2 wei3 jian4 lian2 。
- shi1 shu1 wen2 jiang3 song4 ， wen2 ya3 jie1 lan2 quan2 。
- wei4 gan3 zhong4 fang1 xi2 ， yan1 neng2 nong4 cai3 jian1 。
- hei1 chi2 liu2 yan2 shui3 ， jing4 shi2 se4 tai2 qian2 。
- he2 shi4 qin1 xiang1 an4 ， wu2 duan1 xia2 diao4 chuan2 。
- ye3 zhong1 qiu2 yi4 li3 ， jiang1 shang4 fang3 yi2 bian1 。
- mo4 fa1 sou1 ge1 yi4 ， yu3 xin1 huo4 bu4 ran2 。

## 注释

## 译文

## 赏析
