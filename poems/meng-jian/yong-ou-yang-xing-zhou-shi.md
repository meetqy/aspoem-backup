---
id: meng-jian-yong-ou-yang-xing-zhou-shi
title: 詠歐陽行周事
titlePinyin: yong3 ou1 yang2 xing2 zhou1 shi4
titleSlug: yong-ou-yang-xing-zhou-shi
author: 孟簡
authorPinyin: meng4 jian3
authorSlug: meng-jian
dynasty: 唐
dynastyPinyin: tang2
dynastySlug: tang
tags: []
---

## 正文

- 有客西北逐，驅馬次太原。
- 太原有佳人，神豔照行雲。
- 座上轉橫波，流光注夫君。
- 夫君意蕩漾，即日相交歡。
- 定情非一詞，結念誓青山。
- 生死不變易，中誠無間言。
- 此爲太學徒，彼屬北府官。
- 中夜欲相從，嚴城限軍門。
- 白日欲同居，君畏仁人聞。
- 忽如隴頭水，坐作東西分。
- 驚離腸千結，滴淚眼雙昏。
- 本達京師迴，賀期相追攀。
- 宿約始乖阻，彼憂已纏緜。
- 高髻若黃鸝，危鬢如玉蟬。
- 纖手自整理，剪刀斷其根。
- 柔情託侍兒，爲我遺所歡。
- 所歡使者來，侍兒因復前。
- 抆淚取遺寄，深誠祈爲傳。
- 封來贈君子，願言慰窮泉。
- 使者迴復命，遲遲蓄悲酸。
- 詹生喜言旋，倒屨走迎門。
- 長跪聽未畢，驚傷涕漣漣。
- 不飲亦不食，哀心百千端。
- 襟情一夕空，精爽旦日殘。
- 哀哉浩然氣，潰散歸化元。
- 短生雖別離，長夜無阻難。
- 雙魂終會合，兩劒遂蜿蜒。
- 丈夫早通脫，巧笑安能干。
- 防身本苦節，一去何由還。
- 後生莫沈迷，沈迷喪其真。

## 拼音

- you3 ke4 xi1 bei3 zhu2 ， qu1 ma3 ci4 tai4 yuan2 。
- tai4 yuan2 you3 jia1 ren2 ， shen2 yan4 zhao4 xing2 yun2 。
- zuo4 shang4 zhuan3 heng2 bo1 ， liu2 guang1 zhu4 fu1 jun1 。
- fu1 jun1 yi4 dang4 yang4 ， ji2 ri4 xiang1 jiao1 huan1 。
- ding4 qing2 fei1 yi4 ci2 ， jie2 nian4 shi4 qing1 shan1 。
- sheng1 si3 bu2 bian4 yi4 ， zhong1 cheng2 wu2 jian4 yan2 。
- ci3 wei2 tai4 xue2 tu2 ， bi3 shu3 bei3 fu3 guan1 。
- zhong1 ye4 yu4 xiang1 cong2 ， yan2 cheng2 xian4 jun1 men2 。
- bai2 ri4 yu4 tong2 ju1 ， jun1 wei4 ren2 ren2 wen2 。
- hu1 ru2 long3 tou2 shui3 ， zuo4 zuo4 dong1 xi1 fen1 。
- jing1 li2 chang2 qian1 jie2 ， di1 lei4 yan3 shuang1 hun1 。
- ben3 da2 jing1 shi1 hui2 ， he4 qi1 xiang1 zhui1 pan1 。
- su4 yue1 shi3 guai1 zu3 ， bi3 you1 yi3 chan2 mian2 。
- gao1 ji4 ruo4 huang2 li2 ， wei1 bin4 ru2 yu4 chan2 。
- xian1 shou3 zi4 zheng3 li3 ， jian3 dao1 duan4 qi2 gen1 。
- rou2 qing2 tuo1 shi4 er2 ， wei2 wo3 yi2 suo3 huan1 。
- suo3 huan1 shi3 zhe3 lai2 ， shi4 er2 yin1 fu4 qian2 。
- wen3 lei4 qu3 yi2 ji4 ， shen1 cheng2 qi2 wei2 chuan2 。
- feng1 lai2 zeng4 jun1 zi3 ， yuan4 yan2 wei4 qiong2 quan2 。
- shi3 zhe3 hui2 fu4 ming4 ， chi2 chi2 xu4 bei1 suan1 。
- zhan1 sheng1 xi3 yan2 xuan2 ， dao3 ju4 zou3 ying2 men2 。
- chang2 gui4 ting1 wei4 bi4 ， jing1 shang1 ti4 lian2 lian2 。
- bu4 yin3 yi4 bu4 shi2 ， ai1 xin1 bai3 qian1 duan1 。
- jin1 qing2 yi4 xi1 kong1 ， jing1 shuang3 dan4 ri4 can2 。
- ai1 zai1 hao4 ran2 qi4 ， kui4 san4 gui1 hua4 yuan2 。
- duan3 sheng1 sui1 bie2 li2 ， chang2 ye4 wu2 zu3 nan2 。
- shuang1 hun2 zhong1 hui4 he2 ， liang3 jian4 sui4 wan1 yan2 。
- zhang4 fu0 zao3 tong1 tuo1 ， qiao3 xiao4 an1 neng2 gan1 。
- fang2 shen1 ben3 ku3 jie2 ， yi2 qu4 he2 you2 huan2 。
- hou4 sheng1 mo4 shen3 mi2 ， shen3 mi2 sang1 qi2 zhen1 。

## 注释

## 译文

## 赏析
