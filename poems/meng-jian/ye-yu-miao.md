---
id: meng-jian-ye-yu-miao
title: 謁禹廟
titlePinyin: ye4 yu3 miao4
titleSlug: ye-yu-miao
author: 孟簡
authorPinyin: meng4 jian3
authorSlug: meng-jian
dynasty: 唐
dynastyPinyin: tang2
dynastySlug: tang
tags: []
---

## 正文

- 九土昔淪墊，八方抱殷憂。
- 哲王受《洪範》，羣物承天休。
- 源委有所在，勤勞會東州。
- 稽山何峻極，清廟居上頭。
- 律度非外事，辛壬寧少留。
- 歌謠自不去，覆載將何求？
- 靈長表遠績，經啓蒙宏猷。
- 孰敢備佐命，天吳與陽侯。
- 玄功餘玉帛，茂實結松楸。
- 蓋影庇風雨，湖光搖冕旒。
- 質明簫鼓作，通昔禮容脩。
- 騂牢設舊物，洿水配庶羞。
- 深沈本建極，傲很亦思柔。
- 陰怪尚奔走，靈徒如獻酬。
- 怳疑仙駕動，靜見宿雲收。
- 竹樹依積潤，菰蒲託清流。
- 謬茲領百越，忽復歷三秋。
- 丹懇諒可薦，庶幾無年尤。
- （見《會稽掇英總集》卷八）。

## 拼音

- jiu3 tu3 xi1 lun2 dian4 ， ba1 fang1 bao4 yin1 you1 。
- zhe2 wang2 shou4 《 hong2 fan4 》， qun2 wu4 cheng2 tian1 xiu1 。
- yuan2 wei3 you3 suo3 zai4 ， qin2 lao2 hui4 dong1 zhou1 。
- ji1 shan1 he2 jun4 ji2 ， qing1 miao4 ju1 shang4 tou2 。
- lü4 du4 fei1 wai4 shi4 ， xin1 ren2 ning2 shao3 liu2 。
- ge1 yao2 zi4 bu2 qu4 ， fu4 zai4 jiang1 he2 qiu2 ？
- ling2 chang2 biao3 yuan3 ji4 ， jing1 qi3 meng2 hong2 you2 。
- shu2 gan3 bei4 zuo3 ming4 ， tian1 wu2 yu3 yang2 hou2 。
- xuan2 gong1 yu2 yu4 bo2 ， mao4 shi2 jie2 song1 qiu1 。
- gai4 ying3 bi4 feng1 yu3 ， hu2 guang1 yao2 mian3 liu2 。
- zhi4 ming2 xiao1 gu3 zuo4 ， tong1 xi1 li3 rong2 xiu1 。
- xing1 lao2 she4 jiu4 wu4 ， wu1 shui3 pei4 shu4 xiu1 。
- shen1 shen3 ben3 jian4 ji2 ， ao4 hen3 yi4 si1 rou2 。
- yin1 guai4 shang4 ben1 zou3 ， ling2 tu2 ru2 xian4 chou2 。
- huang3 yi2 xian1 jia4 dong4 ， jing4 jian4 su4 yun2 shou1 。
- zhu2 shu4 yi1 ji1 run4 ， gu1 pu2 tuo1 qing1 liu2 。
- miu4 zi1 ling3 bai3 yue4 ， hu1 fu4 li4 san1 qiu1 。
- dan1 ken3 liang4 ke3 jian4 ， shu4 ji1 wu2 nian2 you2 。
- （ jian4 《 hui4 ji1 duo1 ying1 zong3 ji2 》 juan4 ba1 ）。

## 注释

## 译文

## 赏析
