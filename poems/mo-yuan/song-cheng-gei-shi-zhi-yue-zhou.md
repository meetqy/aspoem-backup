---
id: mo-yuan-song-cheng-gei-shi-zhi-yue-zhou
title: 送程給事知越州
titlePinyin: song4 cheng2 gei3 shi4 zhi1 yue4 zhou1
titleSlug: song-cheng-gei-shi-zhi-yue-zhou
author: 莫淵
authorPinyin: mo4 yuan1
authorSlug: mo-yuan
dynasty: 宋
dynastyPinyin: song4
dynastySlug: song
tags: []
---

## 正文

- 北虜分庭正，東藩得郡優。
- 兼曹拋玉殿，重閣指蓬邱。
- 節制連江海，封疆直斗牛。
- 地雖鄰故里，人始識元侯。
- 合浦珠還日，長河虎渡秋。
- 溪山歸勝覽，風月入冥搜。
- 使旆天邊去，樓船鑑裏遊。
- 茶槍香泛泛，竹箭綠修修。
- 樂苑花猶卉，蘭亭水尚流。
- 千尋經石簣，八月看潮頭。
- 蕭寺逢支遁，山陰憶子猷。
- 昔賢嘗縱樂，太守好銷憂。
- 倒載何妨作，扁舟未可謀。
- 朝綱須急治，民瘼俟全瘳。
- 青瑣從虛位，朱旛且少留。
- 行當宣室召，還應傅巖求。
- 德望終歸用，愚蒙祇自愁。
- 官資卑執戟，身勢類浮鷗。
- 每玷鄉人薦，長思國士酬。
- 那堪聞疊鼓，惆悵送行輈。

## 拼音

- bei3 lu3 fen1 ting2 zheng4 ， dong1 fan1 de2 jun4 you1 。
- jian1 cao2 pao1 yu4 dian4 ， zhong4 ge2 zhi3 peng2 qiu1 。
- jie2 zhi4 lian2 jiang1 hai3 ， feng1 jiang1 zhi2 dou4 niu2 。
- di4 sui1 lin2 gu4 li3 ， ren2 shi3 shi2 yuan2 hou2 。
- he2 pu3 zhu1 huan2 ri4 ， chang2 he2 hu3 du4 qiu1 。
- xi1 shan1 gui1 sheng4 lan3 ， feng1 yue4 ru4 ming2 sou1 。
- shi3 pei4 tian1 bian1 qu4 ， lou2 chuan2 jian4 li3 you2 。
- cha2 qiang1 xiang1 fan4 fan4 ， zhu2 jian4 lü4 xiu1 xiu1 。
- le4 yuan4 hua1 you2 hui4 ， lan2 ting2 shui3 shang4 liu2 。
- qian1 xun2 jing1 shi2 kui4 ， ba1 yue4 kan4 chao2 tou2 。
- xiao1 si4 feng2 zhi1 dun4 ， shan1 yin1 yi4 zi3 you2 。
- xi1 xian2 chang2 zong4 le4 ， tai4 shou3 hao3 xiao1 you1 。
- dao3 zai4 he2 fang2 zuo4 ， pian1 zhou1 wei4 ke3 mou2 。
- chao2 gang1 xu1 ji2 zhi4 ， min2 mo4 si4 quan2 chou1 。
- qing1 suo3 cong2 xu1 wei4 ， zhu1 fan1 qie3 shao3 liu2 。
- xing2 dang1 xuan1 shi4 zhao4 ， huan2 ying1 fu4 yan2 qiu2 。
- de2 wang4 zhong1 gui1 yong4 ， yu2 meng2 qi2 zi4 chou2 。
- guan1 zi1 bei1 zhi2 ji3 ， shen1 shi4 lei4 fu2 ou1 。
- mei3 dian4 xiang1 ren2 jian4 ， chang2 si1 guo2 shi4 chou2 。
- na4 kan1 wen2 die2 gu3 ， chou2 chang4 song4 xing2 zhou1 。

## 注释

## 译文

## 赏析
