---
id: wang-ling-ran-bian-di-liu
title: 汴堤柳
titlePinyin: bian4 di1 liu3
titleSlug: bian-di-liu
author: 王泠然
authorPinyin: wang2 ling2 ran2
authorSlug: wang-ling-ran
dynasty: 唐
dynastyPinyin: tang2
dynastySlug: tang
tags: []
---

## 正文

- 隋家天子憶揚州，厭坐深宮傍海游。
- 穿地鑿山開御路，鳴笳疊鼓泛清流。
- 流從鞏北分河口，直到淮南種官柳。
- 功成力盡人旋亡，代謝年移樹空有。
- 當時綵女侍君王，繡帳旌門對柳行。
- 青葉交垂連幔色，白花飛度染衣香。
- 今日摧殘何用道，數里曾無一枝好。
- 驛騎征帆損更多，山精野魅藏應老。
- 涼風八月露爲霜，日夜孤舟入帝鄉。
- 河畔時時聞木落，客中無不淚沾裳。

## 拼音

- sui2 jia1 tian1 zi3 yi4 yang2 zhou1 ， yan4 zuo4 shen1 gong1 bang4 hai3 you2 。
- chuan1 di4 zao2 shan1 kai1 yu4 lu4 ， ming2 jia1 die2 gu3 fan4 qing1 liu2 。
- liu2 cong2 gong3 bei3 fen1 he2 kou3 ， zhi2 dao4 huai2 nan2 zhong3 guan1 liu3 。
- gong1 cheng2 li4 jin4 ren2 xuan2 wang2 ， dai4 xie4 nian2 yi2 shu4 kong1 you3 。
- dang1 shi2 cai3 nü3 shi4 jun1 wang2 ， xiu4 zhang4 jing1 men2 dui4 liu3 xing2 。
- qing1 ye4 jiao1 chui2 lian2 man4 se4 ， bai2 hua1 fei1 du4 ran3 yi1 xiang1 。
- jin1 ri4 cui1 can2 he2 yong4 dao4 ， shu4 li3 ceng2 wu2 yi4 zhi1 hao3 。
- yi4 qi2 zheng1 fan1 sun3 geng4 duo1 ， shan1 jing1 ye3 mei4 cang2 ying1 lao3 。
- liang2 feng1 ba1 yue4 lu4 wei2 shuang1 ， ri4 ye4 gu1 zhou1 ru4 di4 xiang1 。
- he2 pan4 shi2 shi2 wen2 mu4 luo4 ， ke4 zhong1 wu2 bu2 lei4 zhan1 shang0 。

## 注释

## 译文

## 赏析
