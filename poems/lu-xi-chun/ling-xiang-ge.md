---
id: lu-xi-chun-ling-xiang-ge
title: 靈香閣
titlePinyin: ling2 xiang1 ge2
titleSlug: ling-xiang-ge
author: 呂希純
authorPinyin: lü3 xi1 chun2
authorSlug: lu-xi-chun
dynasty: 宋
dynastyPinyin: song4
dynastySlug: song
tags: []
---

## 正文

- 昔聞僧道開，清浄本求佛。
- 談經悟教藏，施藥蠲衆疾。
- 臨嶂起重閣，最上構禪室。
- 靈香邈可繼，壯麗固已軼。
- 桐廬瀟灑郡，茲閣更奇崛。
- 峰巒互掩映，松竹富蒙密。
- 我來一伏檻，紫翠競森出。
- 塵襟與羈幘，中坐怳已失。
- 清風來甚遠，沖氣久彌逸。
- 東軒視蟠桃，仙路如彷彿。

## 拼音

- xi1 wen2 seng1 dao4 kai1 ， qing1 jing4 ben3 qiu2 fo2 。
- tan2 jing1 wu4 jiao4 cang2 ， shi1 yao4 juan1 zhong4 ji2 。
- lin2 zhang4 qi3 zhong4 ge2 ， zui4 shang4 gou4 shan4 shi4 。
- ling2 xiang1 miao3 ke3 ji4 ， zhuang4 li2 gu4 yi3 yi4 。
- tong2 lu2 xiao1 sa3 jun4 ， zi1 ge2 geng4 qi2 jue2 。
- feng1 luan2 hu4 yan3 ying4 ， song1 zhu2 fu4 meng2 mi4 。
- wo3 lai2 yi4 fu2 jian4 ， zi3 cui4 jing4 sen1 chu1 。
- chen2 jin1 yu3 ji1 ze2 ， zhong1 zuo4 huang3 yi3 shi1 。
- qing1 feng1 lai2 shen4 yuan3 ， chong1 qi4 jiu3 mi2 yi4 。
- dong1 xuan1 shi4 pan2 tao2 ， xian1 lu4 ru2 pang2 fu2 。

## 注释

## 译文

## 赏析
