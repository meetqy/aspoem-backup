---
id: lu-xi-chun-gao-feng-an
title: 高峰庵
titlePinyin: gao1 feng1 an1
titleSlug: gao-feng-an
author: 呂希純
authorPinyin: lü3 xi1 chun2
authorSlug: lu-xi-chun
dynasty: 宋
dynastyPinyin: song4
dynastySlug: song
tags: []
---

## 正文

- 予嘗登高峰，近瞰碧溪塢。
- 老松如卧龍，夾道忽騰翥。
- 危梯過百折，直下看雲雨。
- 善導有遺蹤，十佛從口吐。
- 歲久缺其三，塵埃誰復數。
- 佛壽倘能續，佛像諒可補。
- 繞山行道迹，會轉坦無阻。
- 中休有磐石，蔽日多林莽。
- 安得德山流，來爲此峰主。
- 結茅孤頂上，端坐訶佛祖。

## 拼音

- yu3 chang2 deng1 gao1 feng1 ， jin4 kan4 bi4 xi1 wu4 。
- lao3 song1 ru2 wo4 long2 ， jia1 dao4 hu1 teng2 zhu4 。
- wei1 ti1 guo4 bai3 zhe2 ， zhi2 xia4 kan4 yun2 yu3 。
- shan4 dao3 you3 yi2 zong1 ， shi2 fo2 cong2 kou3 tu3 。
- sui4 jiu3 que1 qi2 san1 ， chen2 ai1 shui2 fu4 shu4 。
- fo2 shou4 tang3 neng2 xu4 ， fo2 xiang4 liang4 ke3 bu3 。
- rao4 shan1 hang2 dao4 ji4 ， hui4 zhuan3 tan3 wu2 zu3 。
- zhong1 xiu1 you3 pan2 shi2 ， bi4 ri4 duo1 lin2 mang3 。
- an1 de2 de2 shan1 liu2 ， lai2 wei2 ci3 feng1 zhu3 。
- jie2 mao2 gu1 ding3 shang4 ， duan1 zuo4 he1 fo2 zu3 。

## 注释

## 译文

## 赏析
