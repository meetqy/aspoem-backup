---
id: ding-xian-xian-jiang-dou-chun
title: 绛都春
titlePinyin: jiang4 dou1 chun1
titleSlug: jiang-dou-chun
author: 丁仙现
authorPinyin: ding1 xian1 xian4
authorSlug: ding-xian-xian
dynasty: 宋
dynastyPinyin: song4
dynastySlug: song
tags: []
---

## 正文

- 融和又报。
- 乍瑞霭霁色，皇州春早。
- 翠幰竞飞，玉勒争驰都门道。
- 鳌山彩结蓬莱岛。
- 向晚色、双龙衔照。
- 绛绡楼上，彤芝盖底，仰瞻天表。
- 缥缈。
- 风传帝乐，庆三殿共赏，群仙同到。
- 迤逦御香，飘满人间闻嬉笑。
- 须臾一点星球小。
- 渐隐隐、鸣鞘声杳。
- 游人月下归来，洞天未晓。

## 拼音

- rong2 he2 you4 bao4 。
- zha4 rui4 ai3 ji4 se4 ， huang2 zhou1 chun1 zao3 。
- cui4 xian3 jing4 fei1 ， yu4 le4 zheng1 chi2 dou1 men2 dao4 。
- ao2 shan1 cai3 jie2 peng2 lai2 dao3 。
- xiang4 wan3 se4 、 shuang1 long2 xian2 zhao4 。
- jiang4 xiao1 lou2 shang4 ， tong2 zhi1 gai4 di3 ， yang3 zhan1 tian1 biao3 。
- piao1 miao3 。
- feng1 chuan2 di4 le4 ， qing4 san1 dian4 gong4 shang3 ， qun2 xian1 tong2 dao4 。
- yi3 li3 yu4 xiang1 ， piao1 man3 ren2 jian1 wen2 xi1 xiao4 。
- xu1 yu2 yi4 dian3 xing1 qiu2 xiao3 。
- jian4 yin3 yin3 、 ming2 qiao4 sheng1 yao3 。
- you2 ren2 yue4 xia4 gui1 lai2 ， dong4 tian1 wei4 xiao3 。

## 注释

## 译文

## 赏析
