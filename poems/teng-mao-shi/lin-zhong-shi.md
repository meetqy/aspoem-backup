---
id: teng-mao-shi-lin-zhong-shi
title: 臨終詩
titlePinyin: lin2 zhong1 shi1
titleSlug: lin-zhong-shi
author: 滕茂實
authorPinyin: teng2 mao4 shi2
authorSlug: teng-mao-shi
dynasty: 宋
dynastyPinyin: song4
dynastySlug: song
tags: []
---

## 正文

- 虀鹽老書生，謬列王都官。
- 索米了無補，從事敢辭難。
- 殊鄰復盟好，仗節來榆關。
- 城守久不下，川塗望漫漫。
- 儉輩果不惜，一往何當還。
- 牧羊困蘇武，假道拘張騫。
- 流離念窘束，坐閱四序遷。
- 同來悉言歸，我獨留塞垣。
- 形影自相吊，國破家亦殘。
- 呼天竟不聞，痛甚傷肺肝。
- 相逢老兄弟，悼歎安得掛。
- 金人自南歸，得志鞍馬間。
- 波瀾卷大厦，一木難求安。
- 世事寧有此，聊發我所存。
- 爵祿非所慕，金珠敢懷貪。
- 就不違我心，渠不汗我顔。
- 昔燕破齊王，羣臣望風奔。
- 王蠋猶守節，燕人有甘言。
- 經首自絕脰，感槩今昔聞。
- 未嘗食齊祿，徒以世爲民。
- 況我祿數世，一死何足論。
- 遠或死江海，近或死朝昏。
- 斂我不須衣，裹尸以黄幡。
- 題作宋臣墓，篆字當深刊。
- 我室尚少艾，兒女皆童頑。
- 四海無置錐，飄流倍悲酸。
- 誰當給衣食，使不厄饑寒。
- 歲時一酹我，猶足慰我魂。
- 我魂亦悠悠，異鄉寄沉冤。
- 他時風雨夜，草木號空山。

## 拼音

- ji1 yan2 lao3 shu1 sheng1 ， miu4 lie4 wang2 du1 guan1 。
- suo3 mi3 le0 wu2 bu3 ， cong2 shi4 gan3 ci2 nan2 。
- shu1 lin2 fu4 meng2 hao3 ， zhang4 jie2 lai2 yu2 guan1 。
- cheng2 shou3 jiu3 bu2 xia4 ， chuan1 tu2 wang4 man4 man4 。
- jian3 bei4 guo3 bu4 xi1 ， yi4 wang3 he2 dang1 huan2 。
- mu4 yang2 kun4 su1 wu3 ， jia3 dao4 ju1 zhang1 qian1 。
- liu2 li2 nian4 jiong3 shu4 ， zuo4 yue4 si4 xu4 qian1 。
- tong2 lai2 xi1 yan2 gui1 ， wo3 du2 liu2 sai1 yuan2 。
- xing2 ying3 zi4 xiang1 diao4 ， guo2 po4 jia1 yi4 can2 。
- hu1 tian1 jing4 bu4 wen2 ， tong4 shen4 shang1 fei4 gan1 。
- xiang1 feng2 lao3 xiong1 di4 ， dao4 tan4 an1 de2 gua4 。
- jin1 ren2 zi4 nan2 gui1 ， de2 zhi4 an1 ma3 jian4 。
- bo1 lan2 juan4 da4 sha4 ， yi2 mu4 nan2 qiu2 an1 。
- shi4 shi4 ning2 you3 ci3 ， liao2 fa1 wo3 suo3 cun2 。
- jue2 lu4 fei1 suo3 mu4 ， jin1 zhu1 gan3 huai2 tan1 。
- jiu4 bu4 wei2 wo3 xin1 ， qu2 bu2 han4 wo3 yan2 。
- xi1 yan4 po4 qi2 wang2 ， qun2 chen2 wang4 feng1 ben1 。
- wang2 zhu2 you2 shou3 jie2 ， yan4 ren2 you3 gan1 yan2 。
- jing1 shou3 zi4 jue2 dou4 ， gan3 gai4 jin1 xi1 wen2 。
- wei4 chang2 shi2 qi2 lu4 ， tu2 yi3 shi4 wei2 min2 。
- kuang4 wo3 lu4 shu4 shi4 ， yi4 si3 he2 zu2 lun4 。
- yuan3 huo4 si3 jiang1 hai3 ， jin4 huo4 si3 chao2 hun1 。
- lian3 wo3 bu4 xu1 yi1 ， guo3 shi1 yi3 huang2 fan1 。
- ti2 zuo4 song4 chen2 mu4 ， zhuan4 zi4 dang1 shen1 kan1 。
- wo3 shi4 shang4 shao3 ai4 ， er2 nü3 jie1 tong2 wan2 。
- si4 hai3 wu2 zhi4 zhui1 ， piao1 liu2 bei4 bei1 suan1 。
- shui2 dang1 gei3 yi1 shi2 ， shi3 bu2 e4 ji1 han2 。
- sui4 shi2 yi2 lei4 wo3 ， you2 zu2 wei4 wo3 hun2 。
- wo3 hun2 yi4 you1 you1 ， yi4 xiang1 ji4 chen2 yuan1 。
- ta1 shi2 feng1 yu3 ye4 ， cao3 mu4 hao4 kong1 shan1 。

## 注释

## 译文

## 赏析
