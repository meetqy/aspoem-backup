---
id: lin-xi-yi-yun-mu-xiang-can-ge
title: 雲木相參歌
titlePinyin: yun2 mu4 xiang1 can1 ge1
titleSlug: yun-mu-xiang-can-ge
author: 林希逸
authorPinyin: lin2 xi1 yi4
authorSlug: lin-xi-yi
dynasty: 宋
dynastyPinyin: song4
dynastySlug: song
tags: []
---

## 正文

- 溪翁結茅傍溪南，近山繞屋青如藍。
- 天垂四野雲到地，千頃萬頃羅松杉。
- 着亭小小寄面勢，往來萬象窗中含。
- 有時倚杖日未吐，但見雲木朝相參。
- 蒼蒼古木大百圍，白雲無心出復歸。
- 雲無盡藏木不老，雲木千載長依依。
- 我醉呼雲雲不飛，風和萬竅如塤箎。
- 此時此景誰能畫，既以名亭聊賦之。

## 拼音

- xi1 weng1 jie2 mao2 bang4 xi1 nan2 ， jin4 shan1 rao4 wu1 qing1 ru2 lan2 。
- tian1 chui2 si4 ye3 yun2 dao4 di4 ， qian1 qing3 wan4 qing3 luo2 song1 shan1 。
- zhe0 ting2 xiao3 xiao3 ji4 mian4 shi4 ， wang3 lai2 wan4 xiang4 chuang1 zhong1 han2 。
- you3 shi2 yi3 zhang4 ri4 wei4 tu3 ， dan4 jian4 yun2 mu4 chao2 xiang1 can1 。
- cang1 cang1 gu3 mu4 da4 bai3 wei2 ， bai2 yun2 wu2 xin1 chu1 fu4 gui1 。
- yun2 wu2 jin4 cang2 mu4 bu4 lao3 ， yun2 mu4 qian1 zai4 chang2 yi1 yi1 。
- wo3 zui4 hu1 yun2 yun2 bu4 fei1 ， feng1 he2 wan4 qiao4 ru2 xun1 chi2 。
- ci3 shi2 ci3 jing3 shui2 neng2 hua4 ， ji4 yi3 ming2 ting2 liao2 fu4 zhi1 。

## 注释

## 译文

## 赏析
