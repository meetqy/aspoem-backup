---
id: lin-xi-yi-xie-liu-zheng-zou-hui-wen-xi-xiao-chang-li-ti-reng-yong-song-jia-lang-xian-yun-yi-shou
title: 謝劉正奏惠文戲效昌黎體仍用送賈浪仙韻一首
titlePinyin: xie4 liu2 zheng4 zou4 hui4 wen2 xi4 xiao4 chang1 li2 ti3 reng2 yong4 song4 jia3 lang4 xian1 yun4 yi4 shou3
titleSlug: xie-liu-zheng-zou-hui-wen-xi-xiao-chang-li-ti-reng-yong-song-jia-lang-xian-yun-yi-shou
author: 林希逸
authorPinyin: lin2 xi1 yi4
authorSlug: lin-xi-yi
dynasty: 宋
dynastyPinyin: song4
dynastySlug: song
tags: []
---

## 正文

- 可人忽及門，瑩骨清照膽。
- 銜袖子何謙，拜手吾豈敢。
- 于嗟泥尚蟠，有興月可攬。
- 何居欲困衡，迺爾蹈坎窞。
- 萬言蛹吐絲，一第髭摘頷。
- 攀天桂非高，佳境蔗方啖。
- 但思俗茫茫，頗怪雲黯黯。
- 顧我方阨窮，相看合悽慘。
- 藿食恣酣饕，大羹鄙漓澹。
- 甘守竹笭箵，疇憶蓋菡萏。
- 孤熊輩狸狌，芳卉雜葭菼。
- 躪藉衆靡憐，訪求情易感。
- 玉肆混琳珉，珍筵侶菹歜。
- 豈伊厭葱珩，雅欲共藜糝。
- 見睍失漉漉，聞雷嗟坎坎。
- 儷箋價編瓊，璆稿憤削槧。
- 新知乍激昂，老我長顑頷。
- 惟應旌翹翹，曾是御憯憯。
- 期君騏驥驤，眇彼蜉蝣撼。
- 層青富脩程，墳索且玄覽。

## 拼音

- ke3 ren2 hu1 ji2 men2 ， ying2 gu3 qing1 zhao4 dan3 。
- xian2 xiu4 zi0 he2 qian1 ， bai4 shou3 wu2 qi3 gan3 。
- yu2 jie1 ni2 shang4 pan2 ， you3 xing1 yue4 ke3 lan3 。
- he2 ju1 yu4 kun4 heng2 ， nai3 er3 dao3 kan3 dan4 。
- wan4 yan2 yong3 tu3 si1 ， yi2 di4 zi1 zhai1 han4 。
- pan1 tian1 gui4 fei1 gao1 ， jia1 jing4 zhe4 fang1 dan4 。
- dan4 si1 su2 mang2 mang2 ， po1 guai4 yun2 an4 an4 。
- gu4 wo3 fang1 e4 qiong2 ， xiang1 kan4 he2 qi1 can3 。
- huo4 shi2 zi4 han1 tao1 ， da4 geng1 bi3 li2 dan4 。
- gan1 shou3 zhu2 ling2 xing3 ， chou2 yi4 gai4 han4 dan4 。
- gu1 xiong2 bei4 li2 xing1 ， fang1 hui4 za2 jia1 tan3 。
- lin4 jie4 zhong4 mi2 lian2 ， fang3 qiu2 qing2 yi4 gan3 。
- yu4 si4 hun4 lin2 min2 ， zhen1 yan2 lü3 zu1 chu4 。
- qi3 yi1 yan4 cong1 heng2 ， ya3 yu4 gong4 li2 san3 。
- jian4 xian4 shi1 lu4 lu4 ， wen2 lei2 jie1 kan3 kan3 。
- li4 jian1 jia4 bian1 qiong2 ， qiu2 gao3 fen4 xiao1 qian4 。
- xin1 zhi1 zha4 ji1 ang2 ， lao3 wo3 chang2 kan3 han4 。
- wei2 ying1 jing1 qiao2 qiao2 ， ceng2 shi4 yu4 can3 can3 。
- qi1 jun1 qi2 ji4 xiang1 ， miao3 bi3 fu2 you2 han4 。
- ceng2 qing1 fu4 xiu1 cheng2 ， fen2 suo3 qie3 xuan2 lan3 。

## 注释

## 译文

## 赏析
