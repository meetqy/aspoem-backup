---
id: lin-xi-yi-ti-jiang-guan-dao-shan-shui-si-yan
title: 題江貫道山水四言
titlePinyin: ti2 jiang1 guan4 dao4 shan1 shui3 si4 yan2
titleSlug: ti-jiang-guan-dao-shan-shui-si-yan
author: 林希逸
authorPinyin: lin2 xi1 yi4
authorSlug: lin-xi-yi
dynasty: 宋
dynastyPinyin: song4
dynastySlug: song
tags: []
---

## 正文

- 遠山叢叢，遠樹濛濛。
- 咫尺萬里，江行其中。
- 短長何岸，高低何峰。
- 彼坻彼洔，彼瀑彼洪。
- 晴嵐乍豁，煙靄葱籠。
- 或斷或屬，且淡且濃。
- 爾崒奚寺，爾盤奚宮。
- 或垣陰翳，或梁嵌空。
- 有吠者厖，有樵者翁。
- 危檣落碇，短棹掀蓬。
- 往來異趣，寂動殊容。
- 羃翠其庭，豈非盧鴻。
- 略彴而渡，豈非龜蒙。
- 昔我經行，雲山萬重。
- 若淮南北，與江西東。
- 亦簑而雨，亦帽而風。
- 乃今追惟，夢境相從。
- 及此開卷，恍然昔同。
- 誰居作者，造化論功。
- 淹總其裔，熙成是宗。
- 聲聞九陛，既召而終。
- 謂彼樹白，讖其身窮。
- 其然豈然，訊之天公。
- 此名穹壤，疇曰不逢。

## 拼音

- yuan3 shan1 cong2 cong2 ， yuan3 shu4 meng2 meng2 。
- zhi3 chi3 wan4 li3 ， jiang1 xing2 qi2 zhong1 。
- duan3 chang2 he2 an4 ， gao1 di1 he2 feng1 。
- bi3 di3 bi3 zhi3 ， bi3 pu4 bi3 hong2 。
- qing2 lan2 zha4 huo1 ， yan1 ai3 cong1 long2 。
- huo4 duan4 huo4 shu3 ， qie3 dan4 qie3 nong2 。
- er3 zu2 xi1 si4 ， er3 pan2 xi1 gong1 。
- huo4 yuan2 yin1 yi4 ， huo4 liang2 qian4 kong1 。
- you3 fei4 zhe3 mang2 ， you3 qiao2 zhe3 weng1 。
- wei1 qiang2 luo4 ding4 ， duan3 zhao4 xian1 peng2 。
- wang3 lai2 yi4 qu4 ， ji4 dong4 shu1 rong2 。
- mi4 cui4 qi2 ting2 ， qi3 fei1 lu2 hong2 。
- lüe4 zhuo2 er2 du4 ， qi3 fei1 gui1 meng2 。
- xi1 wo3 jing1 xing2 ， yun2 shan1 wan4 zhong4 。
- ruo4 huai2 nan2 bei3 ， yu3 jiang1 xi1 dong1 。
- yi4 suo1 er2 yu3 ， yi4 mao4 er2 feng1 。
- nai3 jin1 zhui1 wei2 ， meng4 jing4 xiang1 cong2 。
- ji2 ci3 kai1 juan4 ， huang3 ran2 xi1 tong2 。
- shui2 ju1 zuo4 zhe3 ， zao4 hua4 lun4 gong1 。
- yan1 zong3 qi2 yi4 ， xi1 cheng2 shi4 zong1 。
- sheng1 wen2 jiu3 bi4 ， ji4 zhao4 er2 zhong1 。
- wei4 bi3 shu4 bai2 ， chen4 qi2 shen1 qiong2 。
- qi2 ran2 qi3 ran2 ， xun4 zhi1 tian1 gong1 。
- ci3 ming2 qiong2 rang3 ， chou2 yue1 bu4 feng2 。

## 注释

## 译文

## 赏析
