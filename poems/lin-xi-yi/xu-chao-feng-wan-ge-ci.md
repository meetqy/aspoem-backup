---
id: lin-xi-yi-xu-chao-feng-wan-ge-ci
title: 徐朝奉挽歌詞
titlePinyin: xu2 chao2 feng4 wan3 ge1 ci2
titleSlug: xu-chao-feng-wan-ge-ci
author: 林希逸
authorPinyin: lin2 xi1 yi4
authorSlug: lin-xi-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 薤露曲，薤露歌，人生如露可奈何。
- 如公九十鬢皤皤，有子百世名不磨。
- 排姦直氣貫羲娥，教忠蜚奏金鑾坡。
- 制書內出特旨褒，魚躍白金緋染袍。
- 徑阪之門道日高，葵藿園中翁共哦。
- 諸孫玉立春室和，生事以禮踰牲牢。
- 公從諸仙遊欄柯，送車千兩山之阿。
- 鴻章伐石質參軻，百年似此勝人多。
- 翁歸如蛻兒悲號，團欒一散頃兮俄。
- 門人從今廢蓼莪，事親無足可奈何。
- 事親無足可奈何，薤露曲，薤露歌。

## 拼音

- xie4 lu4 qu3 ， xie4 lu4 ge1 ， ren2 sheng1 ru2 lu4 ke3 nai4 he2 。
- ru2 gong1 jiu3 shi2 bin4 po2 po2 ， you3 zi3 bai3 shi4 ming2 bu4 mo2 。
- pai2 jian1 zhi2 qi4 guan4 xi1 e2 ， jiao4 zhong1 fei1 zou4 jin1 luan2 po1 。
- zhi4 shu1 nei4 chu1 te4 zhi3 bao1 ， yu2 yue4 bai2 jin1 fei1 ran3 pao2 。
- jing4 ban3 zhi1 men2 dao4 ri4 gao1 ， kui2 huo4 yuan2 zhong1 weng1 gong4 o4 。
- zhu1 sun1 yu4 li4 chun1 shi4 he2 ， sheng1 shi4 yi3 li3 yu2 sheng1 lao2 。
- gong1 cong2 zhu1 xian1 you2 lan2 ke1 ， song4 ju1 qian1 liang3 shan1 zhi1 a1 。
- hong2 zhang1 fa2 shi2 zhi4 can1 ke1 ， bai3 nian2 si4 ci3 sheng4 ren2 duo1 。
- weng1 gui1 ru2 tui4 er2 bei1 hao4 ， tuan2 luan2 yi2 san4 qing3 xi1 e2 。
- men2 ren2 cong2 jin1 fei4 liao3 e2 ， shi4 qin1 wu2 zu2 ke3 nai4 he2 。
- shi4 qin1 wu2 zu2 ke3 nai4 he2 ， xie4 lu4 qu3 ， xie4 lu4 ge1 。

## 注释

## 译文

## 赏析
