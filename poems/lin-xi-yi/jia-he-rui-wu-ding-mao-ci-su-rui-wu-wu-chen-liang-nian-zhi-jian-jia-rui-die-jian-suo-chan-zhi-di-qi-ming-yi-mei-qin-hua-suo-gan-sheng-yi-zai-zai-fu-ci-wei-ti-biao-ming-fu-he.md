---
id: lin-xi-yi-jia-he-rui-wu-ding-mao-ci-su-rui-wu-wu-chen-liang-nian-zhi-jian-jia-rui-die-jian-suo-chan-zhi-di-qi-ming-yi-mei-qin-hua-suo-gan-sheng-yi-zai-zai-fu-ci-wei-ti-biao-ming-fu-he
title: 嘉禾瑞於丁卯此粟瑞於戊辰兩年之間嘉瑞迭見所産之地其名亦美琴化所感盛矣哉再賦此爲梯飈明府賀
titlePinyin: jia1 he2 rui4 wu1 ding1 mao3 ci3 su4 rui4 wu1 wu4 chen2 liang3 nian2 zhi1 jian4 jia1 rui4 die2 jian4 suo3 chan3 zhi1 di4 qi2 ming2 yi4 mei3 qin2 hua4 suo3 gan3 sheng4 yi3 zai1 zai4 fu4 ci3 wei2 ti1 biao1 ming2 fu3 he4
titleSlug: jia-he-rui-wu-ding-mao-ci-su-rui-wu-wu-chen-liang-nian-zhi-jian-jia-rui-die-jian-suo-chan-zhi-di-qi-ming-yi-mei-qin-hua-suo-gan-sheng-yi-zai-zai-fu-ci-wei-ti-biao-ming-fu-he
author: 林希逸
authorPinyin: lin2 xi1 yi4
authorSlug: lin-xi-yi
dynasty: 宋
dynastyPinyin: song4
dynastySlug: song
tags: []
---

## 正文

- 我貧冬舂苦不足，常時屢貸監河粟。
- 大貧忍口活小貧，仰天但冀田中熟。
- 去年已喜見嘉禾，今年得粟喜奈何。
- 一莖六穗最奇者，四四三三云更多。
- 禾生之鄉曰太平，粟生之里曰永福。
- 天公此意豈偶然，拍手歌之仍鼓腹。
- 憂國何人不願豐，太倉那得相因紅。
- 但令此物如水火，酒肉如山八蜡通。
- 人言此邦今樂土，長官於民如父母。
- 曰暘曰雨天應之，叶氣嘉生有如許。
- 長官寧非佛地人，三年一念何其仁。
- 要知此瑞爲誰出，金粟如來箇後身。

## 拼音

- wo3 pin2 dong1 chong1 ku3 bu4 zu2 ， chang2 shi2 lü3 dai4 jian1 he2 su4 。
- da4 pin2 ren3 kou3 huo2 xiao3 pin2 ， yang3 tian1 dan4 ji4 tian2 zhong1 shu2 。
- qu4 nian2 yi3 xi3 jian4 jia1 he2 ， jin1 nian2 de2 su4 xi3 nai4 he2 。
- yi2 jing4 liu4 sui4 zui4 qi2 zhe3 ， si4 si4 san1 san1 yun2 geng4 duo1 。
- he2 sheng1 zhi1 xiang1 yue1 tai4 ping2 ， su4 sheng1 zhi1 li3 yue1 yong3 fu2 。
- tian1 gong1 ci3 yi4 qi3 ou3 ran2 ， pai1 shou3 ge1 zhi1 reng2 gu3 fu4 。
- you1 guo2 he2 ren2 bu2 yuan4 feng1 ， tai4 cang1 na4 de2 xiang1 yin1 hong2 。
- dan4 ling4 ci3 wu4 ru2 shui3 huo3 ， jiu3 rou4 ru2 shan1 ba1 la4 tong1 。
- ren2 yan2 ci3 bang1 jin1 le4 tu3 ， chang2 guan1 wu1 min2 ru2 fu4 mu3 。
- yue1 yang2 yue1 yu3 tian1 ying1 zhi1 ， ye4 qi4 jia1 sheng1 you3 ru2 xu1 。
- chang2 guan1 ning2 fei1 fo2 di4 ren2 ， san1 nian2 yi2 nian4 he2 qi2 ren2 。
- yao4 zhi1 ci3 rui4 wei2 shui2 chu1 ， jin1 su4 ru2 lai2 ge4 hou4 shen1 。

## 注释

## 译文

## 赏析
