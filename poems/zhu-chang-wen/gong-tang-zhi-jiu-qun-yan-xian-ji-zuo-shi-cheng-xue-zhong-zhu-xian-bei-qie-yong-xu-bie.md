---
id: zhu-chang-wen-gong-tang-zhi-jiu-qun-yan-xian-ji-zuo-shi-cheng-xue-zhong-zhu-xian-bei-qie-yong-xu-bie
title: 公堂置酒羣彥咸集作詩呈學中諸先輩且用敘別
titlePinyin: gong1 tang2 zhi4 jiu3 qun2 yan4 xian2 ji2 zuo4 shi1 cheng2 xue2 zhong1 zhu1 xian1 bei4 qie3 yong4 xu4 bie2
titleSlug: gong-tang-zhi-jiu-qun-yan-xian-ji-zuo-shi-cheng-xue-zhong-zhu-xian-bei-qie-yong-xu-bie
author: 朱長文
authorPinyin: zhu1 chang2 wen2
authorSlug: zhu-chang-wen
dynasty: 宋
dynastyPinyin: song4
dynastySlug: song
tags: []
---

## 正文

- 漢有郡文學，儒宮所宗師。
- 稚圭雖嘆滯，鄧禹猶願爲。
- 聖朝興庠序，內外振新規。
- 嗟余介且拙，性與丘壑宜。
- 青衫起泮水，六見開辛夷。
- 經術聊辨惑，文章非振奇。
- 羣英何濟濟，屈就董生帷。
- 講習良可樂，斆學交相資。
- 但觀芹藻長，不卹顔鬢衰。
- 忽傳太學命，飛詔下天涯。
- 自省草茅賤，豈稱廊廟知。
- 親友頗敦迫，黽勉趨官期。
- 生平好古心，或冀伸此時。
- 偶茲春奠畢，將與諸生辭。
- 濁酒多如澠，頒貺自守麾。
- 鄉飲久不講，禮意猶可追。
- 高閣矗丹檻，公堂煥雲楣。
- 裒衣二百衆，齒髮敘尊卑。
- 籩豆儼在列，鵷鴻來有儀。
- 珍饔薦瑶觴，雖醉尚肅祗。
- 式燕固云喜，有行尤愴離。
- 勉旃重勉旃，脩業戒荒嬉。
- 黼繡在德義，金玉惟書詩。
- 豫章生拱把，羣木共葳蕤。
- 養之得其性，自有凌雲枝。
- 又如甽澮流，不息趨天池。
- 居鄉爲閔參，得志慕皋夔。
- 當令竹帛間，炳炳令名垂。

## 拼音

- han4 you3 jun4 wen2 xue2 ， ru2 gong1 suo3 zong1 shi1 。
- zhi4 gui1 sui1 tan4 zhi4 ， deng4 yu3 you2 yuan4 wei2 。
- sheng4 chao2 xing1 xiang2 xu4 ， nei4 wai4 zhen4 xin1 gui1 。
- jie1 yu2 jie4 qie3 zhuo1 ， xing4 yu3 qiu1 he4 yi2 。
- qing1 shan1 qi3 pan4 shui3 ， liu4 jian4 kai1 xin1 yi2 。
- jing1 shu4 liao2 bian4 huo4 ， wen2 zhang1 fei1 zhen4 qi2 。
- qun2 ying1 he2 ji4 ji4 ， qu1 jiu4 dong3 sheng1 wei2 。
- jiang3 xi2 liang2 ke3 le4 ， xiao4 xue2 jiao1 xiang4 zi1 。
- dan4 guan1 qin2 zao3 chang2 ， bu2 xu4 yan2 bin4 shuai1 。
- hu1 chuan2 tai4 xue2 ming4 ， fei1 zhao4 xia4 tian1 ya2 。
- zi4 xing3 cao3 mao2 jian4 ， qi3 cheng1 lang2 miao4 zhi1 。
- qin1 you3 po1 dun1 po4 ， min3 mian3 qu1 guan1 qi1 。
- sheng1 ping2 hao3 gu3 xin1 ， huo4 ji4 shen1 ci3 shi2 。
- ou3 zi1 chun1 dian4 bi4 ， jiang1 yu3 zhu1 sheng1 ci2 。
- zhuo2 jiu3 duo1 ru2 mian3 ， ban1 kuang4 zi4 shou3 hui1 。
- xiang1 yin3 jiu3 bu4 jiang3 ， li3 yi4 you2 ke3 zhui1 。
- gao1 ge2 chu4 dan1 jian4 ， gong1 tang2 huan4 yun2 mei2 。
- pou2 yi1 er4 bai3 zhong4 ， chi3 fa4 xu4 zun1 bei1 。
- bian1 dou4 yan3 zai4 lie4 ， yuan1 hong2 lai2 you3 yi2 。
- zhen1 yong1 jian4 yao2 shang1 ， sui1 zui4 shang4 su4 zhi1 。
- shi4 yan4 gu4 yun2 xi3 ， you3 xing2 you2 chuang4 li2 。
- mian3 zhan1 zhong4 mian3 zhan1 ， xiu1 ye4 jie4 huang1 xi1 。
- fu3 xiu4 zai4 de2 yi4 ， jin1 yu4 wei2 shu1 shi1 。
- yu4 zhang1 sheng1 gong3 ba3 ， qun2 mu4 gong4 wei1 rui2 。
- yang3 zhi1 de2 qi2 xing4 ， zi4 you3 ling2 yun2 zhi1 。
- you4 ru2 zhen4 kuai4 liu2 ， bu4 xi1 qu1 tian1 chi2 。
- ju1 xiang1 wei2 min3 can1 ， de2 zhi4 mu4 gao1 kui2 。
- dang1 ling4 zhu2 bo2 jian4 ， bing3 bing3 ling4 ming2 chui2 。

## 注释

## 译文

## 赏析
