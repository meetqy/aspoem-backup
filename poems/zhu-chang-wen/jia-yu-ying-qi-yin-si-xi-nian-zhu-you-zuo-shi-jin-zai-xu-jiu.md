---
id: zhu-chang-wen-jia-yu-ying-qi-yin-si-xi-nian-zhu-you-zuo-shi-jin-zai-xu-jiu
title: 佳雨應祈因思昔年諸友作詩今再敘舊
titlePinyin: jia1 yu3 ying1 qi2 yin1 si1 xi1 nian2 zhu1 you3 zuo4 shi1 jin1 zai4 xu4 jiu4
titleSlug: jia-yu-ying-qi-yin-si-xi-nian-zhu-you-zuo-shi-jin-zai-xu-jiu
author: 朱長文
authorPinyin: zhu1 chang2 wen2
authorSlug: zhu-chang-wen
dynasty: 宋
dynastyPinyin: song4
dynastySlug: song
tags: []
---

## 正文

- 晏侯昔爲州，歲旱慶霖雨。
- 夫君與方子，吟思共清苦。
- 不才輒繼聲，玉石愧同處。
- 賡酬自邦君，高歌遍幕府。
- 開編讀英辭，風義恨修阻。
- 歷年屈指八，閱守今已五。
- 溫溫劉蘇州，揚仁美風土。
- 篇章極清新，操行到淳古。
- 去年掌膠庠，幸此廕德宇。
- 遇君來自西，暫作皋橋旅。
- 並游盍簪裾，良宴陪樽俎。
- 辱顧眼俱青，言詩多見與。
- 近當庚伏間，不雨病禾黍。
- 田乾如龜裂，一溉勞遠取。
- 如惔沴氣生，望歲羣心沮。
- 園居雖閒曠，何處逃藴暑。
- 使君憂憫深，雩祀以時舉。
- 精誠禱祠下，若與神告語。
- 隨車油雲飛，闔境膏澤溥。
- 槁苗興膴原，涸轍通別浦。
- 萬輪水可汲，千笠草務去。
- 秈禾與稏稻，指期入我庾。
- 清暉登溪山，餘潤滿林圃。
- 中吳垂白叟，買酒相抃舞。
- 掃石邀良朋，清風快談麈。
- 此時無一詩，歡意何以敘。
- 朝家日隆平，二聖保基緒。
- 施仁塞天淵，敷政皆堯禹。
- 舊臣留旦奭，新相拜房杜。
- 風和調舜琴，俗厚空周圄。
- 銷變召泰和，協氣應律呂。
- 吾儕夙承學，嘉慶幸親睹。
- 相期美康平，復見頌多稌。

## 拼音

- yan4 hou2 xi1 wei2 zhou1 ， sui4 han4 qing4 lin2 yu3 。
- fu1 jun1 yu3 fang1 zi0 ， yin2 si1 gong4 qing1 ku3 。
- bu4 cai2 zhe2 ji4 sheng1 ， yu4 shi2 kui4 tong2 chu3 。
- geng1 chou2 zi4 bang1 jun1 ， gao1 ge1 bian4 mu4 fu3 。
- kai1 bian1 du2 ying1 ci2 ， feng1 yi4 hen4 xiu1 zu3 。
- li4 nian2 qu1 zhi3 ba1 ， yue4 shou3 jin1 yi3 wu3 。
- wen1 wen1 liu2 su1 zhou1 ， yang2 ren2 mei3 feng1 tu3 。
- pian1 zhang1 ji2 qing1 xin1 ， cao1 xing2 dao4 chun2 gu3 。
- qu4 nian2 zhang3 jiao1 xiang2 ， xing4 ci3 yin4 de2 yu3 。
- yu4 jun1 lai2 zi4 xi1 ， zan4 zuo4 gao1 qiao2 lü3 。
- bing4 you2 he2 zan1 ju1 ， liang2 yan4 pei2 zun1 zu3 。
- ru3 gu4 yan3 ju4 qing1 ， yan2 shi1 duo1 jian4 yu3 。
- jin4 dang1 geng1 fu2 jian4 ， bu4 yu3 bing4 he2 shu3 。
- tian2 qian2 ru2 gui1 lie4 ， yi2 gai4 lao2 yuan3 qu3 。
- ru2 dan4 li4 qi4 sheng1 ， wang4 sui4 qun2 xin1 ju3 。
- yuan2 ju1 sui1 xian2 kuang4 ， he2 chu3 tao2 yun4 shu3 。
- shi3 jun1 you1 min3 shen1 ， yu2 si4 yi3 shi2 ju3 。
- jing1 cheng2 dao3 ci2 xia4 ， ruo4 yu3 shen2 gao4 yu3 。
- sui2 ju1 you2 yun2 fei1 ， he2 jing4 gao1 ze2 pu3 。
- gao3 miao2 xing1 wu3 yuan2 ， he2 zhe2 tong1 bie2 pu3 。
- wan4 lun2 shui3 ke3 ji2 ， qian1 li4 cao3 wu4 qu4 。
- xian1 he2 yu3 ya4 dao4 ， zhi3 qi1 ru4 wo3 yu3 。
- qing1 hui1 deng1 xi1 shan1 ， yu2 run4 man3 lin2 pu3 。
- zhong1 wu2 chui2 bai2 sou3 ， mai3 jiu3 xiang1 bian4 wu3 。
- sao3 shi2 yao1 liang2 peng2 ， qing1 feng1 kuai4 tan2 zhu3 。
- ci3 shi2 wu2 yi4 shi1 ， huan1 yi4 he2 yi3 xu4 。
- chao2 jia1 ri4 long2 ping2 ， er4 sheng4 bao3 ji1 xu4 。
- shi1 ren2 sai1 tian1 yuan1 ， fu1 zheng4 jie1 yao2 yu3 。
- jiu4 chen2 liu2 dan4 shi4 ， xin1 xiang1 bai4 fang2 du4 。
- feng1 he2 diao4 shun4 qin2 ， su2 hou4 kong1 zhou1 yu3 。
- xiao1 bian4 zhao4 tai4 he2 ， xie2 qi4 ying1 lü4 lü3 。
- wu2 chai2 su4 cheng2 xue2 ， jia1 qing4 xing4 qin1 du3 。
- xiang1 qi1 mei3 kang1 ping2 ， fu4 jian4 song4 duo1 tu2 。

## 注释

## 译文

## 赏析
