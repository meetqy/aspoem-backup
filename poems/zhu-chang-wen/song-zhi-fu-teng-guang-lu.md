---
id: zhu-chang-wen-song-zhi-fu-teng-guang-lu
title: 送知府滕光祿
titlePinyin: song4 zhi1 fu3 teng2 guang1 lu4
titleSlug: song-zhi-fu-teng-guang-lu
author: 朱長文
authorPinyin: zhu1 chang2 wen2
authorSlug: zhu-chang-wen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 榜登龍虎亞倫魁，一紀橫飛長憲臺。
- 謨議軒昂開日月，辭章雄偉鼓風雷。
- 朝端已慶明良會，廟論咸推將相才。
- 一跌雲衢成老大，幾遷方面嘆邅迴。
- 致君事業看霜鬢，經國風猷付玉杯。
- 驅弩屢驚園令出，引章還喜買臣來。
- 展墳乍覺青松長，視學追懷絳帳開。
- 榮滿江山增氣象，仁霑里閈舞兒鮐。
- 齊雲晚詠難留白，綠野新居欲繼裴。
- 淮海巨藩雖重寄，傅巖須起作鹽梅。

## 拼音

- bang3 deng1 long2 hu3 ya1 lun2 kui2 ， yi2 ji4 heng2 fei1 chang2 xian4 tai2 。
- mo2 yi4 xuan1 ang2 kai1 ri4 yue4 ， ci2 zhang1 xiong2 wei3 gu3 feng1 lei2 。
- chao2 duan1 yi3 qing4 ming2 liang2 hui4 ， miao4 lun4 xian2 tui1 jiang1 xiang1 cai2 。
- yi4 die1 yun2 qu2 cheng2 lao3 da4 ， ji1 qian1 fang1 mian4 tan4 zhan1 hui2 。
- zhi4 jun1 shi4 ye4 kan4 shuang1 bin4 ， jing1 guo2 feng1 you2 fu4 yu4 bei1 。
- qu1 nu3 lü3 jing1 yuan2 ling4 chu1 ， yin3 zhang1 huan2 xi3 mai3 chen2 lai2 。
- zhan3 fen2 zha4 jue2 qing1 song1 chang2 ， shi4 xue2 zhui1 huai2 jiang4 zhang4 kai1 。
- rong2 man3 jiang1 shan1 zeng1 qi4 xiang4 ， ren2 zhan1 li3 han4 wu3 er2 tai2 。
- qi2 yun2 wan3 yong3 nan2 liu2 bai2 ， lü4 ye3 xin1 ju1 yu4 ji4 pei2 。
- huai2 hai3 ju4 fan1 sui1 zhong4 ji4 ， fu4 yan2 xu1 qi3 zuo4 yan2 mei2 。

## 注释

## 译文

## 赏析
