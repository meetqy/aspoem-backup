---
id: zhu-chang-wen-chun-qiu-zhong-jiang-fu-meng-zhi-fu-jian-yi-lin-shi-xue-she-yan-lao-zhu-sheng-jin-cheng-xiao-shi-xu-xie
title: 春秋終講伏蒙知府諫議臨視學舍宴勞諸生謹成小詩敘謝
titlePinyin: chun1 qiu1 zhong1 jiang3 fu2 meng2 zhi1 fu3 jian4 yi4 lin2 shi4 xue2 she4 yan4 lao2 zhu1 sheng1 jin3 cheng2 xiao3 shi1 xu4 xie4
titleSlug: chun-qiu-zhong-jiang-fu-meng-zhi-fu-jian-yi-lin-shi-xue-she-yan-lao-zhu-sheng-jin-cheng-xiao-shi-xu-xie
author: 朱長文
authorPinyin: zhu1 chang2 wen2
authorSlug: zhu-chang-wen
dynasty: 宋
dynastyPinyin: song4
dynastySlug: song
tags: []
---

## 正文

- 泰山先生久冥寞，世把春秋束高閣。
- 腐儒退隠三十年，獨玩遺經思筆削。
- 濫居師席愧匪才，日演微言更歲籥。
- 欲遵廣路視堂奧，誓闢浮雲窺碧落。
- 茲辰講解告終篇，敢屈邦君親視學。
- 邦君舊是補衮才，忠論嘉謨動宸幄。
- 密爲福澤遍寰瀛，暫得麾符出京洛。
- 愛民如子不忍傷，政用中和屏威虐。
- 深惟教本在庠序，力助儒風止姦惡。
- 羣材儻得就長育，百堵何爲憚興作。
- 躭躭黌舍盡修嚴，翼翼公堂驟清廓。
- 已欣華構將落成，肯枉雙旌率僚幕。
- 清晨初謁二公祠，重道嚴師致恭恪。
- 更忘煩暑臨講席，自降威容聽揚搉。
- 羜肥酒釃宴諸生，金印煌煌對褒博。
- 傳聞長幼相告語，爭誦詩書親教約。
- 歡聲四出屏陰沴，雲霧俄收日華爍。
- 文翁化蜀士皆成，魯侯修泮民思樂。
- 自慚傳道竟何補，祿食充饑免藜藿。
- 幸逢賢守善承流，喜與吳人醉優渥。

## 拼音

- tai4 shan1 xian1 sheng0 jiu3 ming2 mo4 ， shi4 ba3 chun1 qiu1 shu4 gao1 ge2 。
- fu3 ru2 tui4 yin3 san1 shi2 nian2 ， du2 wan2 yi2 jing1 si1 bi3 xiao1 。
- lan4 ju1 shi1 xi2 kui4 fei3 cai2 ， ri4 yan3 wei1 yan2 geng4 sui4 yue4 。
- yu4 zun1 guang3 lu4 shi4 tang2 ao4 ， shi4 pi4 fu2 yun2 kui1 bi4 luo4 。
- zi1 chen2 jiang3 jie3 gao4 zhong1 pian1 ， gan3 qu1 bang1 jun1 qin1 shi4 xue2 。
- bang1 jun1 jiu4 shi4 bu3 gun3 cai2 ， zhong1 lun4 jia1 mo2 dong4 chen2 wo4 。
- mi4 wei2 fu2 ze2 bian4 huan2 ying2 ， zan4 de2 hui1 fu2 chu1 jing1 luo4 。
- ai4 min2 ru2 zi3 bu4 ren3 shang1 ， zheng4 yong4 zhong1 he2 ping2 wei1 nüe4 。
- shen1 wei2 jiao4 ben3 zai4 xiang2 xu4 ， li4 zhu4 ru2 feng1 zhi3 jian1 e4 。
- qun2 cai2 tang3 de2 jiu4 chang2 yu4 ， bai3 du3 he2 wei2 dan4 xing1 zuo4 。
- dan1 dan1 hong2 she4 jin4 xiu1 yan2 ， yi4 yi4 gong1 tang2 zhou4 qing1 kuo4 。
- yi3 xin1 hua2 gou4 jiang1 luo4 cheng2 ， ken3 wang3 shuang1 jing1 lü4 liao2 mu4 。
- qing1 chen2 chu1 ye4 er4 gong1 ci2 ， zhong4 dao4 yan2 shi1 zhi4 gong1 ke4 。
- geng4 wang4 fan2 shu3 lin2 jiang3 xi2 ， zi4 jiang4 wei1 rong2 ting1 yang2 que4 。
- zhu4 fei2 jiu3 shi1 yan4 zhu1 sheng1 ， jin1 yin4 huang2 huang2 dui4 bao1 bo2 。
- chuan2 wen2 chang2 you4 xiang1 gao4 yu3 ， zheng1 song4 shi1 shu1 qin1 jiao4 yue1 。
- huan1 sheng1 si4 chu1 ping2 yin1 li4 ， yun2 wu4 e2 shou1 ri4 hua2 shuo4 。
- wen2 weng1 hua4 shu3 shi4 jie1 cheng2 ， lu3 hou2 xiu1 pan4 min2 si1 le4 。
- zi4 can2 chuan2 dao4 jing4 he2 bu3 ， lu4 shi2 chong1 ji1 mian3 li2 huo4 。
- xing4 feng2 xian2 shou3 shan4 cheng2 liu2 ， xi3 yu3 wu2 ren2 zui4 you1 wo4 。

## 注释

## 译文

## 赏析
