---
id: wang-shi-peng-hong-jing-lu-yi-jun-niang-yin-ke-yu-ye-chu-yuan-fu-shi-jian-ji-ci-yun
title: 洪景盧以郡釀飲客于野處園賦詩見寄次韵
titlePinyin: hong2 jing3 lu2 yi3 jun4 niang4 yin3 ke4 yu2 ye3 chu3 yuan2 fu4 shi1 jian4 ji4 ci4 yun4
titleSlug: hong-jing-lu-yi-jun-niang-yin-ke-yu-ye-chu-yuan-fu-shi-jian-ji-ci-yun
author: 王十朋
authorPinyin: wang2 shi2 peng2
authorSlug: wang-shi-peng
dynasty: 宋
dynastyPinyin: song4
dynastySlug: song
tags: []
---

## 正文

- 老境厭吏事，歸心遶丘園。
- 日月忽有夏，炎蒸變春溫。
- 芝堂孰新釀，誰共論文尊。
- 緬懷蓬山舊，情好素所敦。
- 殷勤十從事，往掃東坡軒。
- 深杯滑琉璃，不比田家盆。
- 醉吟到高處，舞月成清歡。
- 我獨坐空齋，靜對忘憂萱。
- 萱多憂未忘，香清思猶昏。
- 懷君不成寐，兩處一聲猿。

## 拼音

- lao3 jing4 yan4 li4 shi4 ， gui1 xin1 rao4 qiu1 yuan2 。
- ri4 yue4 hu1 you3 xia4 ， yan2 zheng1 bian4 chun1 wen1 。
- zhi1 tang2 shu2 xin1 niang4 ， shui2 gong4 lun4 wen2 zun1 。
- mian3 huai2 peng2 shan1 jiu4 ， qing2 hao3 su4 suo3 dun1 。
- yin1 qin2 shi2 cong2 shi4 ， wang3 sao3 dong1 po1 xuan1 。
- shen1 bei1 hua2 liu2 li2 ， bu4 bi3 tian2 jia1 pen2 。
- zui4 yin2 dao4 gao1 chu3 ， wu3 yue4 cheng2 qing1 huan1 。
- wo3 du2 zuo4 kong1 zhai1 ， jing4 dui4 wang4 you1 xuan1 。
- xuan1 duo1 you1 wei4 wang4 ， xiang1 qing1 si1 you2 hun1 。
- huai2 jun1 bu4 cheng2 mei4 ， liang3 chu3 yi4 sheng1 yuan2 。

## 注释

## 译文

## 赏析
