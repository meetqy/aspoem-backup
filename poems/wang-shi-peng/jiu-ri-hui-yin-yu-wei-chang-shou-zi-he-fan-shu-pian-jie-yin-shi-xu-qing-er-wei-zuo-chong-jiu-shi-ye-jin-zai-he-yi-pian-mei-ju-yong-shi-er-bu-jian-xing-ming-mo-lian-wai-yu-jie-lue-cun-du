---
id: wang-shi-peng-jiu-ri-hui-yin-yu-wei-chang-shou-zi-he-fan-shu-pian-jie-yin-shi-xu-qing-er-wei-zuo-chong-jiu-shi-ye-jin-zai-he-yi-pian-mei-ju-yong-shi-er-bu-jian-xing-ming-mo-lian-wai-yu-jie-lue-cun-dui-ou-bi-you-neng-he-zhi-zhe
title: 九日會飲予爲唱首自和凡數篇皆因事敘情爾未作重九詩也今再和一篇每句用事而不見姓名末聯外餘皆略存對偶必有能和之者
titlePinyin: jiu3 ri4 hui4 yin3 yu3 wei2 chang4 shou3 zi4 he2 fan2 shu4 pian1 jie1 yin1 shi4 xu4 qing2 er3 wei4 zuo4 chong2 jiu3 shi1 ye3 jin1 zai4 he2 yi4 pian1 mei3 ju4 yong4 shi4 er2 bu2 jian4 xing4 ming2 mo4 lian2 wai4 yu2 jie1 lüe4 cun2 dui4 ou3 bi4 you3 neng2 he2 zhi1 zhe3
titleSlug: jiu-ri-hui-yin-yu-wei-chang-shou-zi-he-fan-shu-pian-jie-yin-shi-xu-qing-er-wei-zuo-chong-jiu-shi-ye-jin-zai-he-yi-pian-mei-ju-yong-shi-er-bu-jian-xing-ming-mo-lian-wai-yu-jie-lue-cun-dui-ou-bi-you-neng-he-zhi-zhe
author: 王十朋
authorPinyin: wang2 shi2 peng2
authorSlug: wang-shi-peng
dynasty: 宋
dynastyPinyin: song4
dynastySlug: song
tags: []
---

## 正文

- 獨坐東籬嘆無酒，種秫西疇謾盈畝。
- 菊花叢畔來白衣，桑落杯中付饞口。
- 汝南風俗有故事，龍山宴集多佳友。
- 靜聞彭澤三徑香，遥想藍田雙澗吼。
- 順時習射馬嘶風，隨俗登山囊繫手。
- 慈恩塔冷舊衣冠，戯馬臺空古刁斗。
- 三嗅馨香感槩中，細看茱萸酩酊後。
- 應制賦詩人孰在，坐湖聯句今還有。
- 明朝見花心已別，此日登高意宜後。
- 日月並應節物嘉，獨恨今年無閏九。

## 拼音

- du2 zuo4 dong1 li2 tan4 wu2 jiu3 ， zhong3 shu2 xi1 chou2 man2 ying2 mu3 。
- ju2 hua1 cong2 pan4 lai2 bai2 yi1 ， sang1 luo4 bei1 zhong1 fu4 chan2 kou3 。
- ru3 nan2 feng1 su2 you3 gu4 shi0 ， long2 shan1 yan4 ji2 duo1 jia1 you3 。
- jing4 wen2 peng2 ze2 san1 jing4 xiang1 ， yao2 xiang3 lan2 tian2 shuang1 jian4 hou3 。
- shun4 shi2 xi2 she4 ma3 si1 feng1 ， sui2 su2 deng1 shan1 nang2 xi4 shou3 。
- ci2 en1 ta3 leng3 jiu4 yi1 guan1 ， xi4 ma3 tai2 kong1 gu3 diao1 dou4 。
- san1 xiu4 xin1 xiang1 gan3 gai4 zhong1 ， xi4 kan4 zhu1 yu2 ming3 ding3 hou4 。
- ying1 zhi4 fu4 shi1 ren2 shu2 zai4 ， zuo4 hu2 lian2 ju4 jin1 huan2 you3 。
- ming2 chao2 jian4 hua1 xin1 yi3 bie2 ， ci3 ri4 deng1 gao1 yi4 yi2 hou4 。
- ri4 yue4 bing4 ying1 jie2 wu4 jia1 ， du2 hen4 jin1 nian2 wu2 run4 jiu3 。

## 注释

## 译文

## 赏析
