---
id: wang-shi-peng-he-han-da-liu-liu-zhou-shi-xia-ma
title: 和韓答柳柳州食蝦蟆
titlePinyin: he2 han2 da2 liu3 liu3 zhou1 shi2 xia1 ma0
titleSlug: he-han-da-liu-liu-zhou-shi-xia-ma
author: 王十朋
authorPinyin: wang2 shi2 peng2
authorSlug: wang-shi-peng
dynasty: 宋
dynastyPinyin: song4
dynastySlug: song
tags: []
---

## 正文

- 蟲魚千萬族，一一異狀貌。
- 飛潛同一性，巨細何必校。
- 彼微水中鼃，四足傴而皰。
- 自從科蚪初，生育在泥淖。
- 好鳴乃其性，非故欲喧閙。
- 蟈氏職洒灰，恐非聖人教。
- 吾聞人間世，生死同夢覺。
- 殺物傷吾仁，忍聽聲熚爆。
- 况我儒衣冠，絃誦生鄉校。
- 彼亦呼子曰，有意欲吾效。
- 人蟲各好生，奚用苦相撓。
- 退之憚食蛇，得得釋籠罩。
- 子厚放鷓鴣，仁心亦稍稍。
- 胡爲於此蟲，未盡忘嗜樂。
- 薦祠用梟獍，穿穽誅虎豹。
- 古人豈妄殺，去害除不孝。
- 願留茲鼓吹，駐我寒溪櫂。

## 拼音

- chong2 yu2 qian1 wan4 zu2 ， yi1 yi1 yi4 zhuang4 mao4 。
- fei1 qian2 tong2 yi2 xing4 ， ju4 xi4 he2 bi4 xiao4 。
- bi3 wei1 shui3 zhong1 wa1 ， si4 zu2 yu3 er2 pao4 。
- zi4 cong2 ke1 dou3 chu1 ， sheng1 yu4 zai4 ni2 nao4 。
- hao3 ming2 nai3 qi2 xing4 ， fei1 gu4 yu4 xuan1 nao4 。
- guo1 shi4 zhi2 sa3 hui1 ， kong3 fei1 sheng4 ren2 jiao4 。
- wu2 wen2 ren2 jian4 shi4 ， sheng1 si3 tong2 meng4 jue2 。
- sha1 wu4 shang1 wu2 ren2 ， ren3 ting1 sheng1 bi4 bao4 。
- kuang4 wo3 ru2 yi1 guan1 ， xian2 song4 sheng1 xiang1 xiao4 。
- bi3 yi4 hu1 zi3 yue1 ， you3 yi4 yu4 wu2 xiao4 。
- ren2 chong2 ge4 hao3 sheng1 ， xi1 yong4 ku3 xiang4 nao2 。
- tui4 zhi1 dan4 shi2 she2 ， de2 de2 shi4 long2 zhao4 。
- zi3 hou4 fang4 zhe4 gu1 ， ren2 xin1 yi4 shao1 shao1 。
- hu2 wei2 wu1 ci3 chong2 ， wei4 jin4 wang4 shi4 le4 。
- jian4 ci2 yong4 xiao1 jing4 ， chuan1 jing3 zhu1 hu3 bao4 。
- gu3 ren2 qi3 wang4 sha1 ， qu4 hai4 chu2 bu2 xiao4 。
- yuan4 liu2 zi1 gu3 chui1 ， zhu4 wo3 han2 xi1 zhao4 。

## 注释

## 译文

## 赏析
