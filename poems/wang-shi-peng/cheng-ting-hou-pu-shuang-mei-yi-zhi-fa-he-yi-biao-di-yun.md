---
id: wang-shi-peng-cheng-ting-hou-pu-shuang-mei-yi-zhi-fa-he-yi-biao-di-yun
title: 丞廳後圃雙梅一枝發和以表弟韵
titlePinyin: cheng2 ting1 hou4 pu3 shuang1 mei2 yi4 zhi1 fa1 he2 yi3 biao3 di4 yun4
titleSlug: cheng-ting-hou-pu-shuang-mei-yi-zhi-fa-he-yi-biao-di-yun
author: 王十朋
authorPinyin: wang2 shi2 peng2
authorSlug: wang-shi-peng
dynasty: 宋
dynastyPinyin: song4
dynastySlug: song
tags: []
---

## 正文

- 漫游蹤跡成浮家，一身四海驚年華。
- 不禁草木競時節，忽見霜幹排新花。
- 曉雲生寒日未透，南枝半肥北枝瘦。
- 就中一枝最先發，浪蕊浮花敢居右。
- 山翁涉世如狼胡，功名日遠霜凌鬚。
- 與花同是江南客，一笑爲解東陽臞。
- 吟哦繞樹正百匝，未放零落空殘株。
- 春風雜花儘明媚，此君風味懸知無。
- 雨中看子尚不惡，可堪老葉繙蟲書。

## 拼音

- man4 you2 zong1 ji4 cheng2 fu2 jia1 ， yi4 shen1 si4 hai3 jing1 nian2 hua2 。
- bu4 jin1 cao3 mu4 jing4 shi2 jie2 ， hu1 jian4 shuang1 gan4 pai2 xin1 hua1 。
- xiao3 yun2 sheng1 han2 ri4 wei4 tou4 ， nan2 zhi1 ban4 fei2 bei3 zhi1 shou4 。
- jiu4 zhong1 yi4 zhi1 zui4 xian1 fa1 ， lang4 rui3 fu2 hua1 gan3 ju1 you4 。
- shan1 weng1 she4 shi4 ru2 lang2 hu2 ， gong1 ming2 ri4 yuan3 shuang1 ling2 xu1 。
- yu3 hua1 tong2 shi4 jiang1 nan2 ke4 ， yi2 xiao4 wei2 jie3 dong1 yang2 qu2 。
- yin2 e2 rao4 shu4 zheng4 bai3 za1 ， wei4 fang4 ling2 luo4 kong1 can2 zhu1 。
- chun1 feng1 za2 hua1 jin3 ming2 mei4 ， ci3 jun1 feng1 wei4 xuan2 zhi1 wu2 。
- yu3 zhong1 kan4 zi3 shang4 bu2 e4 ， ke3 kan1 lao3 ye4 fan1 chong2 shu1 。

## 注释

## 译文

## 赏析
