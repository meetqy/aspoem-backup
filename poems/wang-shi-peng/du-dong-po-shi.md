---
id: wang-shi-peng-du-dong-po-shi
title: 讀東坡詩
titlePinyin: du2 dong1 po1 shi1
titleSlug: du-dong-po-shi
author: 王十朋
authorPinyin: wang2 shi2 peng2
authorSlug: wang-shi-peng
dynasty: 宋
dynastyPinyin: song4
dynastySlug: song
tags: []
---

## 正文

- 東坡文章冠天下，日月爭光薄風雅。
- 誰分宗派故謗傷，蚍蜉撼樹不自量。
- 堂堂天人歐陽子，引鞭遜避門下士。
- 天昌斯文大才出，先生弟子俱第一。
- 天人詩如李謫仙，此論最公誰不然。
- 詞無艱深非淺近，章成韵盡意不盡。
- 味長何止飛鳥驚，臆說紛紛幾元稹。
- 渾然天成無斧鑿，二百年來無此作。
- 誰與爭先惟大蘇，謫仙退之非過呼。
- 胸中萬卷古今有，筆下一點塵埃無。
- 武庫森然富摛掞，利鈍一從人點檢。
- 莫年海上詩更高，和陶之詩又過陶。
- 地闢天開含萬彙，少陵相逢亦應避。
- 北斗以南能幾人，大江之西有異議。
- 日光玉潔一退之，亦言能文不能詩。
- 碑淮頌聖十琴操，生民清廟離騷詞。
- 舂容大篇騁豪怪，韵到窘束尤瑰奇。
- 韓子於詩蓋餘事，詩至韓子將何譏。
- 文章定價如金玉，口爲輕重專門學。
- 向來學者尊西昆，詩無老杜文無韓。
- 凈掃書齋拂塵几，瓣香敬爲三夫子。

## 拼音

- dong1 po1 wen2 zhang1 guan1 tian1 xia4 ， ri4 yue4 zheng1 guang1 bao2 feng1 ya3 。
- shui2 fen1 zong1 pai4 gu4 bang4 shang1 ， pi2 fu2 han4 shu4 bu2 zi4 liang4 。
- tang2 tang2 tian1 ren2 ou1 yang2 zi3 ， yin3 bian1 xun4 bi4 men2 xia4 shi4 。
- tian1 chang1 si1 wen2 da4 cai2 chu1 ， xian1 sheng0 di4 zi3 ju4 di4 yi1 。
- tian1 ren2 shi1 ru2 li3 zhe2 xian1 ， ci3 lun4 zui4 gong1 shui2 bu4 ran2 。
- ci2 wu2 jian1 shen1 fei1 qian3 jin4 ， zhang1 cheng2 yun4 jin4 yi4 bu2 jin4 。
- wei4 chang2 he2 zhi3 fei1 niao3 jing1 ， yi4 shuo1 fen1 fen1 ji1 yuan2 zhen3 。
- hun2 ran2 tian1 cheng2 wu2 fu3 zao2 ， er4 bai3 nian2 lai2 wu2 ci3 zuo4 。
- shui2 yu3 zheng1 xian1 wei2 da4 su1 ， zhe2 xian1 tui4 zhi1 fei1 guo4 hu1 。
- xiong1 zhong1 wan4 juan4 gu3 jin1 you3 ， bi3 xia4 yi4 dian3 chen2 ai1 wu2 。
- wu3 ku4 sen1 ran2 fu4 chi1 yan4 ， li4 dun4 yi4 cong2 ren2 dian3 jian3 。
- mo4 nian2 hai3 shang4 shi1 geng4 gao1 ， he2 tao2 zhi1 shi1 you4 guo4 tao2 。
- di4 pi4 tian1 kai1 han2 wan4 hui4 ， shao3 ling2 xiang1 feng2 yi4 ying1 bi4 。
- bei3 dou3 yi3 nan2 neng2 ji1 ren2 ， da4 jiang1 zhi1 xi1 you3 yi4 yi4 。
- ri4 guang1 yu4 jie2 yi2 tui4 zhi1 ， yi4 yan2 neng2 wen2 bu4 neng2 shi1 。
- bei1 huai2 song4 sheng4 shi2 qin2 cao1 ， sheng1 min2 qing1 miao4 li2 sao1 ci2 。
- chong1 rong2 da4 pian1 cheng3 hao2 guai4 ， yun4 dao4 jiong3 shu4 you2 gui1 qi2 。
- han2 zi3 wu1 shi1 gai4 yu2 shi4 ， shi1 zhi4 han2 zi3 jiang1 he2 ji1 。
- wen2 zhang1 ding4 jia4 ru2 jin1 yu4 ， kou3 wei2 qing1 zhong4 zhuan1 men2 xue2 。
- xiang4 lai2 xue2 zhe3 zun1 xi1 kun1 ， shi1 wu2 lao3 du4 wen2 wu2 han2 。
- jing4 sao3 shu1 zhai1 fu2 chen2 ji3 ， ban4 xiang1 jing4 wei2 san1 fu1 zi3 。

## 注释

## 译文

## 赏析
