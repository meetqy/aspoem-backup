---
id: wang-shi-peng-xue-shi-zhao-ji-xin-gan-fen-zeng-zhi-zong-ti-bo-zhi-zong-you-shi-ci-yun
title: 薛士昭寄新柑分贈知宗提舶知宗有詩次韵
titlePinyin: xue1 shi4 zhao1 ji4 xin1 gan1 fen1 zeng4 zhi1 zong1 ti2 bo2 zhi1 zong1 you3 shi1 ci4 yun4
titleSlug: xue-shi-zhao-ji-xin-gan-fen-zeng-zhi-zong-ti-bo-zhi-zong-you-shi-ci-yun
author: 王十朋
authorPinyin: wang2 shi2 peng2
authorSlug: wang-shi-peng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 書後誰題字，鄉人遠寄柑。
- 薦新思起孝，知味戒生貪。
- 羅帕分猶未，金門獻正堪。
- 命名聊別僞，在果獨稱甘。
- 白雪初盈樹，黄金忽滿籃。
- 霜天欣始熟，茅舍飽相諳。
- 客重開須請，兒癡食更婪。
- 柳詩吟不厭，謝賦讀常躭。
- 若蜜萍難比，如拳栗有慙。
- 公家安定法，想見日酣酣。

## 拼音

- shu1 hou4 shui2 ti2 zi4 ， xiang1 ren2 yuan3 ji4 gan1 。
- jian4 xin1 si1 qi3 xiao4 ， zhi1 wei4 jie4 sheng1 tan1 。
- luo2 pa4 fen1 you2 wei4 ， jin1 men2 xian4 zheng4 kan1 。
- ming4 ming2 liao2 bie2 wei3 ， zai4 guo3 du2 cheng1 gan1 。
- bai2 xue3 chu1 ying2 shu4 ， huang2 jin1 hu1 man3 lan2 。
- shuang1 tian1 xin1 shi3 shu2 ， mao2 she4 bao3 xiang1 an1 。
- ke4 zhong4 kai1 xu1 qing3 ， er2 chi1 shi2 geng4 lan2 。
- liu3 shi1 yin2 bu2 yan4 ， xie4 fu4 du2 chang2 dan1 。
- ruo4 mi4 ping2 nan2 bi3 ， ru2 quan2 li4 you3 can2 。
- gong1 jia0 an1 ding4 fa3 ， xiang3 jian4 ri4 han1 han1 。

## 注释

## 译文

## 赏析
