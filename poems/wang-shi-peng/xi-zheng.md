---
id: wang-shi-peng-xi-zheng
title: 西征
titlePinyin: xi1 zheng1
titleSlug: xi-zheng
author: 王十朋
authorPinyin: wang2 shi2 peng2
authorSlug: wang-shi-peng
dynasty: 宋
dynastyPinyin: song4
dynastySlug: song
tags: []
---

## 正文

- 紹興建元二十二，良月壬午時丁未。
- 王家辭弟游帝都，出門滿眼思親淚。
- 鶺鴒送我過原隰，朋友携尊宿蕭寺。
- 朝離黄塘惜分別，莫宿青山嗟獨自。
- 初心滿擬游雁山，行止非人輒乖異。
- 黄巖留連越三宿，故舊過從日沈醉。
- 鄭生伴我千里行，近世人無此風義。
- 皇華亭上一回首，陡覺眉頭起鄉思。
- 西江十里浮橋邊，把酒登樓吟擁鼻。
- 山行初逢建子月，入眼梅花已春意。
- 前觀三渡覺非舊，下視兩灘真可畏。
- 渡頭仙人還笑我，髭鬚如棘猶名利。
- 欲入天台觀石橋，行來匆匆未能遂。
- 途中邂逅張老丞，十五年前樂清尉。
- 自嗟吾非沈謝輩，面目從來苦難記。
- 飛泉枕上夢成魔，達旦思家何曾睡。
- 細雨濛濛入關嶺，旅邸重尋舊題字。
- 雨脚微收過天姥，洗出峯巒疊蒼翠。
- 劉阮祠荒土猶赤，溪山真是神仙地。
- 道旁石現小金仙，傳舍荒凉誰廢置。
- 柘溪竹染兒女痕，石嶺松含棟梁器。
- 路入南明觀石佛，樓閣岧嶤更深邃。
- 八年行役兩來游，巖上題詩記前事。
- 乘興剡溪尋故人，久別相逢雜悲喜。
- 義風吹水送行舟，越國江山滿瞻視。
- 十四歲娥孝且烈，三百里湖明更媚。
- 千巖競秀壑爭流，終日貪看趣遥寄。
- 西興渡口聲如雷，銀浪崔嵬魄驚悸。
- 江神爲我風色平，天闕煌煌瞻象魏。
- 賢關訪舊話酸辛，更食虀鹽舊滋味。
- 學官欲以職事留，自媿非才力辭避。
- 觀臺雲物端可書，宮線初長日南至。
- 龍山僦舍觀大禮，儀仗森然典文備。
- 人臣貴盛古今無，秦公父子俱爲使。
- 景靈告謝樂聲回，鵷鷺花枝侈君賜。
- 西游連日覩天顔，和氣氤氳散憔悴。
- 歲云莫矣却歸來，捉筆書爲于役志。

## 拼音

- shao4 xing1 jian4 yuan2 er4 shi2 er4 ， liang2 yue4 ren2 wu3 shi2 ding1 wei4 。
- wang2 jia1 ci2 di4 you2 di4 du1 ， chu1 men2 man3 yan3 si1 qin1 lei4 。
- ji2 ling2 song4 wo3 guo4 yuan2 xi2 ， peng2 you0 xie2 zun1 su4 xiao1 si4 。
- chao2 li2 huang2 tang2 xi1 fen1 bie2 ， mo4 su4 qing1 shan1 jie1 du2 zi4 。
- chu1 xin1 man3 ni3 you2 yan4 shan1 ， xing2 zhi3 fei1 ren2 zhe2 guai1 yi4 。
- huang2 yan2 liu2 lian2 yue4 san1 su4 ， gu4 jiu4 guo4 cong2 ri4 shen3 zui4 。
- zheng4 sheng1 ban4 wo3 qian1 li3 xing2 ， jin4 shi4 ren2 wu2 ci3 feng1 yi4 。
- huang2 hua2 ting2 shang4 yi4 hui2 shou3 ， dou3 jue2 mei2 tou2 qi3 xiang1 si1 。
- xi1 jiang1 shi2 li3 fu2 qiao2 bian1 ， ba3 jiu3 deng1 lou2 yin2 yong1 bi2 。
- shan1 xing2 chu1 feng2 jian4 zi3 yue4 ， ru4 yan3 mei2 hua1 yi3 chun1 yi4 。
- qian2 guan1 san1 du4 jue2 fei1 jiu4 ， xia4 shi4 liang3 tan1 zhen1 ke3 wei4 。
- du4 tou2 xian1 ren2 huan2 xiao4 wo3 ， zi1 xu1 ru2 ji2 you2 ming2 li4 。
- yu4 ru4 tian1 tai2 guan1 shi2 qiao2 ， xing2 lai2 cong1 cong1 wei4 neng2 sui4 。
- tu2 zhong1 xie4 hou4 zhang1 lao3 cheng2 ， shi2 wu3 nian2 qian2 le4 qing1 wei4 。
- zi4 jie1 wu2 fei1 shen3 xie4 bei4 ， mian4 mu4 cong2 lai2 ku3 nan2 ji4 。
- fei1 quan2 zhen3 shang4 meng4 cheng2 mo2 ， da2 dan4 si1 jia1 he2 ceng2 shui4 。
- xi4 yu3 meng2 meng2 ru4 guan1 ling3 ， lü3 di3 zhong4 xun2 jiu4 ti2 zi4 。
- yu3 jiao3 wei1 shou1 guo4 tian1 lao3 ， xi3 chu1 feng1 luan2 die2 cang1 cui4 。
- liu2 ruan3 ci2 huang1 tu3 you2 chi4 ， xi1 shan1 zhen1 shi4 shen2 xian1 di4 。
- dao4 pang2 shi2 xian4 xiao3 jin1 xian1 ， chuan2 she4 huang1 liang2 shui2 fei4 zhi4 。
- zhe4 xi1 zhu2 ran3 er2 nü3 hen2 ， shi2 ling3 song1 han2 dong4 liang2 qi4 。
- lu4 ru4 nan2 ming2 guan1 shi2 fo2 ， lou2 ge2 tiao2 yao2 geng4 shen1 sui4 。
- ba1 nian2 xing2 yi4 liang3 lai2 you2 ， yan2 shang4 ti2 shi1 ji4 qian2 shi4 。
- cheng2 xing1 shan4 xi1 xun2 gu4 ren2 ， jiu3 bie2 xiang1 feng2 za2 bei1 xi3 。
- yi4 feng1 chui1 shui3 song4 xing2 zhou1 ， yue4 guo2 jiang1 shan1 man3 zhan1 shi4 。
- shi2 si4 sui4 e2 xiao4 qie3 lie4 ， san1 bai3 li3 hu2 ming2 geng4 mei4 。
- qian1 yan2 jing4 xiu4 he4 zheng1 liu2 ， zhong1 ri4 tan1 kan4 qu4 yao2 ji4 。
- xi1 xing1 du4 kou3 sheng1 ru2 lei2 ， yin2 lang4 cui1 wei2 po4 jing1 ji4 。
- jiang1 shen2 wei2 wo3 feng1 se4 ping2 ， tian1 que4 huang2 huang2 zhan1 xiang4 wei4 。
- xian2 guan1 fang3 jiu4 hua4 suan1 xin1 ， geng4 shi2 ji1 yan2 jiu4 zi1 wei4 。
- xue2 guan1 yu4 yi3 zhi2 shi4 liu2 ， zi4 kui4 fei1 cai2 li4 ci2 bi4 。
- guan1 tai2 yun2 wu4 duan1 ke3 shu1 ， gong1 xian4 chu1 chang2 ri4 nan2 zhi4 。
- long2 shan1 jiu4 she4 guan1 da4 li3 ， yi2 zhang4 sen1 ran2 dian3 wen2 bei4 。
- ren2 chen2 gui4 sheng4 gu3 jin1 wu2 ， qin2 gong1 fu4 zi3 ju4 wei2 shi3 。
- jing3 ling2 gao4 xie4 le4 sheng1 hui2 ， yuan1 lu4 hua1 zhi1 chi3 jun1 ci4 。
- xi1 you2 lian2 ri4 du3 tian1 yan2 ， he2 qi4 yin1 yun1 san4 qiao2 cui4 。
- sui4 yun2 mo4 yi3 que4 gui1 lai2 ， zhuo1 bi3 shu1 wei2 yu2 yi4 zhi4 。

## 注释

## 译文

## 赏析
