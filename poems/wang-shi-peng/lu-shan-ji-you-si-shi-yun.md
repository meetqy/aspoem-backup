---
id: wang-shi-peng-lu-shan-ji-you-si-shi-yun
title: 廬山紀游四十韵
titlePinyin: lu2 shan1 ji4 you2 si4 shi2 yun4
titleSlug: lu-shan-ji-you-si-shi-yun
author: 王十朋
authorPinyin: wang2 shi2 peng2
authorSlug: wang-shi-peng
dynasty: 宋
dynastyPinyin: song4
dynastySlug: song
tags: []
---

## 正文

- 我性好山水，思向廬山廬。
- 五老招我游，有約芝山初。
- 茲行適所願，孰曰非天與。
- 入眼庾公樓，興已先籃輿。
- 雲開聖治峯，石扣仙人居。
- 香爐望烟靄，浄社觀芙蕖。
- 虎溪聊自笑，天池步宜紓。
- 半月圓通留，幽亭樂有餘。
- 趣如六一翁，境似山環滁。
- 侯溪煮月泉，石耳供巖蔬。
- 破戒戲魚酒，踏園夢羊豬。
- 賢關得家音，天恩拜新除。
- 抗章復辭免，行色仍躊躇。
- 遂作南山游，首過荆林虛。
- 凌雲入康谷，臨流清可漁。
- 欲飲第一水，山深足趑趄。
- 湯泉本何來，忽從龍口噓。
- 鸞溪尋故家，墨沼波猶潴。
- 石鏡不可見，懸崖照誰梳。
- 尋真到簡寂，入觀驚丘墟。
- 緬懷黄與陸，何處飄霞裾。
- 眼明見飛瀑，澗壑鳴瓊琚。
- 何落句思李，練飛詩陋儒。
- 新橋跨虹霓，出月明蟾蜍。
- 兩州勞五馬，同日傳雙魚。
- 神光照萬杉，飛白留天書。
- 遥瞻星子城，青山點舂鉏。
- 我行未及西，三峽知何如。
- 登橋閲天險，奮地轟雷車。
- 壯哉五丁力，鑿此千尺渠。
- 群峯列耆老，深淵蓄璠璵。
- 古剎依朱砂，穿林駭猿狙。
- 萬卷已空閣，三竹猶扶踈。
- 肩輿足繭卒，傳詩手疲胥。
- 佳境尚無窮，雅興良已攄。
- 身隨禽往還，興逐雲卷舒。
- 重尋訥菴老，細論無言予。
- 節物變炎凉，遲留費居諸。
- 在路何悠悠，歸夢頻蘧蘧。
- 秋風雁還蕩，緘封寄鄉閭。

## 拼音

- wo3 xing4 hao3 shan1 shui3 ， si1 xiang4 lu2 shan1 lu2 。
- wu3 lao3 zhao1 wo3 you2 ， you3 yue1 zhi1 shan1 chu1 。
- zi1 xing2 shi4 suo3 yuan4 ， shu2 yue1 fei1 tian1 yu3 。
- ru4 yan3 yu3 gong1 lou2 ， xing1 yi3 xian1 lan2 yu2 。
- yun2 kai1 sheng4 zhi4 feng1 ， shi2 kou4 xian1 ren2 ju1 。
- xiang1 lu2 wang4 yan1 ai3 ， jing4 she4 guan1 fu2 qu2 。
- hu3 xi1 liao2 zi4 xiao4 ， tian1 chi2 bu4 yi2 shu1 。
- ban4 yue4 yuan2 tong1 liu2 ， you1 ting2 le4 you3 yu2 。
- qu4 ru2 liu4 yi1 weng1 ， jing4 si4 shan1 huan2 chu2 。
- hou2 xi1 zhu3 yue4 quan2 ， shi2 er3 gong4 yan2 shu1 。
- po4 jie4 xi4 yu2 jiu3 ， ta4 yuan2 meng4 yang2 zhu1 。
- xian2 guan1 de2 jia1 yin1 ， tian1 en1 bai4 xin1 chu2 。
- kang4 zhang1 fu4 ci2 mian3 ， xing2 se4 reng2 chou2 chu2 。
- sui4 zuo4 nan2 shan1 you2 ， shou3 guo4 jing1 lin2 xu1 。
- ling2 yun2 ru4 kang1 gu3 ， lin2 liu2 qing1 ke3 yu2 。
- yu4 yin3 di4 yi1 shui3 ， shan1 shen1 zu2 zi1 ju1 。
- tang1 quan2 ben3 he2 lai2 ， hu1 cong2 long2 kou3 xu1 。
- luan2 xi1 xun2 gu4 jia1 ， mo4 zhao3 bo1 you2 zhu1 。
- shi2 jing4 bu4 ke3 jian4 ， xuan2 ya2 zhao4 shui2 shu1 。
- xun2 zhen1 dao4 jian3 ji4 ， ru4 guan1 jing1 qiu1 xu1 。
- mian3 huai2 huang2 yu3 lu4 ， he2 chu3 piao1 xia2 ju1 。
- yan3 ming2 jian4 fei1 pu4 ， jian4 he4 ming2 qiong2 ju1 。
- he2 luo4 ju4 si1 li3 ， lian4 fei1 shi1 lou4 ru2 。
- xin1 qiao2 kua4 hong2 ni2 ， chu1 yue4 ming2 chan2 chu2 。
- liang3 zhou1 lao2 wu3 ma3 ， tong2 ri4 chuan2 shuang1 yu2 。
- shen2 guang1 zhao4 wan4 shan1 ， fei1 bai2 liu2 tian1 shu1 。
- yao2 zhan1 xing1 zi0 cheng2 ， qing1 shan1 dian3 chong1 chu2 。
- wo3 xing2 wei4 ji2 xi1 ， san1 xia2 zhi1 he2 ru2 。
- deng1 qiao2 yue4 tian1 xian3 ， fen4 di4 hong1 lei2 ju1 。
- zhuang4 zai1 wu3 ding1 li4 ， zao2 ci3 qian1 chi3 qu2 。
- qun2 feng1 lie4 qi2 lao3 ， shen1 yuan1 xu4 fan2 yu2 。
- gu3 cha4 yi1 zhu1 sha1 ， chuan1 lin2 hai4 yuan2 ju1 。
- wan4 juan4 yi3 kong1 ge2 ， san1 zhu2 you2 fu2 shu1 。
- jian1 yu2 zu2 jian3 zu2 ， chuan2 shi1 shou3 pi2 xu1 。
- jia1 jing4 shang4 wu2 qiong2 ， ya3 xing1 liang2 yi3 shu1 。
- shen1 sui2 qin2 wang3 huan2 ， xing1 zhu2 yun2 juan3 shu1 。
- zhong4 xun2 ne4 an1 lao3 ， xi4 lun4 wu2 yan2 yu3 。
- jie2 wu4 bian4 yan2 liang2 ， chi2 liu2 fei4 ju1 zhu1 。
- zai4 lu4 he2 you1 you1 ， gui1 meng4 bin1 qu2 qu2 。
- qiu1 feng1 yan4 huan2 dang4 ， jian1 feng1 ji4 xiang1 lü2 。

## 注释

## 译文

## 赏析
