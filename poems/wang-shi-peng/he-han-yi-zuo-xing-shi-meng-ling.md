---
id: wang-shi-peng-he-han-yi-zuo-xing-shi-meng-ling
title: 和韓憶昨行示夢齡
titlePinyin: he2 han2 yi4 zuo2 xing2 shi4 meng4 ling2
titleSlug: he-han-yi-zuo-xing-shi-meng-ling
author: 王十朋
authorPinyin: wang2 shi2 peng2
authorSlug: wang-shi-peng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 憶昨少年氣銳心未灰，平明出門薄暮迴。
- 解衣換酒期必醉，亂花壓面欹條枚。
- 年華荏苒今半世，觸事徃徃生悲哀。
- 歡娛無復少年味，勉强談笑陪尊罍。
- 飲纔過量輙成疾，秋霜入鬢剛腸摧。
- 子年少我氣鼎盛，琅玕夜誦聲如雷。
- 匈中平時足藴藉，頤神養素成嬰孩。
- 松姿柏質異蒲柳，堅剛不怕霜霰漼。
- 凌雲變化未可料，豈比嵲屼風中桅。
- 胡爲鬰鬰乃如許，與我老者同虺隤。
- 豈緣心事未如願，一念遂覺憂愁來。
- 還驚世態多險阻，忤意未兌生嫌猜。
- 壯懷千里力未致，齟齬翻類三足能。
- 傷和伐性致坎軻，兩眉蹙恨憑誰開。
- 吾聞君子貴知命，數者於我何有哉。
- 又聞古人亦迍蹇，在易固有無妄災。
- 閉門靜坐養時晦，拂拭心鏡捐塵埃。
- 他年定作仁者壽，齒背會見同鯢鮐。
- 聖賢遺訓載子腹，此事寧不知所裁。
- 否徃泰來固有日，坦塗利轂寧須推。

## 拼音

- yi4 zuo2 shao4 nian2 qi4 rui4 xin1 wei4 hui1 ， ping2 ming2 chu1 men2 bo2 mu4 hui2 。
- jie3 yi1 huan4 jiu3 qi1 bi4 zui4 ， luan4 hua1 ya1 mian4 qi1 tiao2 mei2 。
- nian2 hua2 ren3 ran3 jin1 ban4 shi4 ， chu4 shi4 wang3 wang3 sheng1 bei1 ai1 。
- huan1 yu2 wu2 fu4 shao4 nian2 wei4 ， mian3 qiang3 tan2 xiao4 pei2 zun1 lei2 。
- yin3 cai2 guo4 liang2 zhe2 cheng2 ji2 ， qiu1 shuang1 ru4 bin4 gang1 chang2 cui1 。
- zi3 nian2 shao4 wo3 qi4 ding3 sheng4 ， lang2 gan1 ye4 song4 sheng1 ru2 lei2 。
- xiong1 zhong1 ping2 shi2 zu2 yun4 jie4 ， yi2 shen2 yang3 su4 cheng2 ying1 hai2 。
- song1 zi1 bai3 zhi4 yi4 pu2 liu3 ， jian1 gang1 bu2 pa4 shuang1 xian4 cui3 。
- ling2 yun2 bian4 hua4 wei4 ke3 liao4 ， qi3 bi3 nie4 wu4 feng1 zhong1 wei2 。
- hu2 wei2 yu4 yu4 nai3 ru2 xu1 ， yu3 wo3 lao3 zhe3 tong2 hui1 tui2 。
- qi3 yuan2 xin1 shi4 wei4 ru2 yuan4 ， yi2 nian4 sui4 jue2 you1 chou2 lai2 。
- huan2 jing1 shi4 tai4 duo1 xian3 zu3 ， wu3 yi4 wei4 dui4 sheng1 xian2 cai1 。
- zhuang4 huai2 qian1 li3 li4 wei4 zhi4 ， ju3 yu3 fan1 lei4 san1 zu2 neng2 。
- shang1 he2 fa2 xing4 zhi4 kan3 ke1 ， liang3 mei2 cu4 hen4 ping2 shui2 kai1 。
- wu2 wen2 jun1 zi3 gui4 zhi1 ming4 ， shu4 zhe3 wu1 wo3 he2 you3 zai1 。
- you4 wen2 gu3 ren2 yi4 zhun1 jian3 ， zai4 yi4 gu4 you3 wu2 wang4 zai1 。
- bi4 men2 jing4 zuo4 yang3 shi2 hui4 ， fu2 shi4 xin1 jing4 juan1 chen2 ai1 。
- ta1 nian2 ding4 zuo4 ren2 zhe3 shou4 ， chi3 bei4 hui4 jian4 tong2 ni2 tai2 。
- sheng4 xian2 yi2 xun4 zai4 zi3 fu4 ， ci3 shi4 ning2 bu4 zhi1 suo3 cai2 。
- fou3 wang3 tai4 lai2 gu4 you3 ri4 ， tan3 tu2 li4 gu3 ning2 xu1 tui1 。

## 注释

## 译文

## 赏析
