---
id: wang-shi-peng-zeng-chen-ti-ren
title: 贈陳體仁
titlePinyin: zeng4 chen2 ti3 ren2
titleSlug: zeng-chen-ti-ren
author: 王十朋
authorPinyin: wang2 shi2 peng2
authorSlug: wang-shi-peng
dynasty: 宋
dynastyPinyin: song4
dynastySlug: song
tags: []
---

## 正文

- 我來守清源，德星識二陳。
- 大陳如金玉，一室清無塵。
- 厭世不肯留，至今里稱仁。
- 儒先賀州守，才氣超等倫。
- 胸中包古今，筆下真有神。
- 唾手取甲科，齒髮方青春。
- 聲名滿天下，文字驚縉紳。
- 勞人暫州縣，平步當要津。
- 蹉跎忽至今，此志猶未伸。
- 真人奉香火，蕭寺含悲辛。
- 講席延諸生，黄卷訶古人。
- 異端斥佛老，吾道鳴孟荀。
- 聊籍束脩禮，少資囊橐貧。
- 我忝二千石，二年牧斯民。
- 不能助玉川，恥與韓公均。
- 贈我詩與文，字字皆可珍。
- 寵褒恨太過，感激難具論。
- 願公少自愛，行矣當致身。
- 門下有高第，廟堂手經綸。
- 房魏方得君，詎肯忘河汾。

## 拼音

- wo3 lai2 shou3 qing1 yuan2 ， de2 xing1 shi2 er4 chen2 。
- da4 chen2 ru2 jin1 yu4 ， yi2 shi4 qing1 wu2 chen2 。
- yan4 shi4 bu4 ken3 liu2 ， zhi4 jin1 li3 cheng1 ren2 。
- ru2 xian1 he4 zhou1 shou3 ， cai2 qi4 chao1 deng3 lun2 。
- xiong1 zhong1 bao1 gu3 jin1 ， bi3 xia4 zhen1 you3 shen2 。
- tuo4 shou3 qu3 jia3 ke1 ， chi3 fa4 fang1 qing1 chun1 。
- sheng1 ming2 man3 tian1 xia4 ， wen2 zi4 jing1 jin4 shen1 。
- lao2 ren2 zan4 zhou1 xian4 ， ping2 bu4 dang1 yao4 jin1 。
- cuo1 tuo2 hu1 zhi4 jin1 ， ci3 zhi4 you2 wei4 shen1 。
- zhen1 ren2 feng4 xiang1 huo3 ， xiao1 si4 han2 bei1 xin1 。
- jiang3 xi2 yan2 zhu1 sheng1 ， huang2 juan4 he1 gu3 ren2 。
- yi4 duan1 chi4 fo2 lao3 ， wu2 dao4 ming2 meng4 xun2 。
- liao2 ji2 shu4 xiu1 li3 ， shao3 zi1 nang2 tuo2 pin2 。
- wo3 tian3 er4 qian1 shi2 ， er4 nian2 mu4 si1 min2 。
- bu4 neng2 zhu4 yu4 chuan1 ， chi3 yu3 han2 gong1 jun1 。
- zeng4 wo3 shi1 yu3 wen2 ， zi4 zi4 jie1 ke3 zhen1 。
- chong3 bao1 hen4 tai4 guo4 ， gan3 ji1 nan2 ju4 lun4 。
- yuan4 gong1 shao3 zi4 ai4 ， xing2 yi3 dang1 zhi4 shen1 。
- men2 xia4 you3 gao1 di4 ， miao4 tang2 shou3 jing1 lun2 。
- fang2 wei4 fang1 de2 jun1 ， ju4 ken3 wang4 he2 fen2 。

## 注释

## 译文

## 赏析
