---
id: wang-shi-peng-ci-yun-jia-sou-du-he-han-shi
title: 次韻嘉叟讀和韓詩
titlePinyin: ci4 yun4 jia1 sou3 du2 he2 han2 shi1
titleSlug: ci-yun-jia-sou-du-he-han-shi
author: 王十朋
authorPinyin: wang2 shi2 peng2
authorSlug: wang-shi-peng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 孔孟久不作，况雄莫能和。
- 韓公生有唐，力欲拯頹挫。
- 文興八代衰，學捄諸子過。
- 佛老蔓中華，微公衽其左。
- 餘事以詩鳴，語險鬼膽破。
- 汗瀾高駕天，捷敏劇飛笴。
- 騎龍歸帝旁，玉日人間墮。
- 汗流籍湜輩，圭璧分半箇。
- 柳和詞擬騷，郊聯語成些。
- 咸知太山仰，誰繼北窗卧。
- 我本虀鹽生，久供筆硯課。
- 幽香摘天葩，光艷拾珠唾。
- 後公三百年，杖屨無從荷。
- 世無六一翁，孰知珍古貨。
- 巴詞擬陽春，僭竊罪宜坐。
- 神交有吾宗，涉世同坎軻。
- 學繼青箱玉，詩高碧紗播。
- 勉令添和篇，才薄知何奈。
- 謬同赤效白，深媿愈知賀。
- 世事置勿論，蚊睫蟲容麽。

## 拼音

- kong3 meng4 jiu3 bu2 zuo4 ， kuang4 xiong2 mo4 neng2 he2 。
- han2 gong1 sheng1 you3 tang2 ， li4 yu4 zheng3 tui2 cuo4 。
- wen2 xing1 ba1 dai4 shuai1 ， xue2 jiu4 zhu1 zi3 guo4 。
- fo2 lao3 man4 zhong1 hua2 ， wei1 gong1 ren4 qi2 zuo3 。
- yu2 shi4 yi3 shi1 ming2 ， yu3 xian3 gui3 dan3 po4 。
- han4 lan2 gao1 jia4 tian1 ， jie2 min3 ju4 fei1 gan3 。
- qi2 long2 gui1 di4 pang2 ， yu4 ri4 ren2 jian4 duo4 。
- han4 liu2 ji2 shi2 bei4 ， gui1 bi4 fen1 ban4 ge4 。
- liu3 he2 ci2 ni3 sao1 ， jiao1 lian2 yu3 cheng2 xie1 。
- xian2 zhi1 tai4 shan1 yang3 ， shui2 ji4 bei3 chuang1 wo4 。
- wo3 ben3 ji1 yan2 sheng1 ， jiu3 gong4 bi3 yan4 ke4 。
- you1 xiang1 zhai1 tian1 pa1 ， guang1 yan4 shi2 zhu1 tuo4 。
- hou4 gong1 san1 bai3 nian2 ， zhang4 ju4 wu2 cong2 he2 。
- shi4 wu2 liu4 yi1 weng1 ， shu2 zhi1 zhen1 gu3 huo4 。
- ba1 ci2 ni3 yang2 chun1 ， jian4 qie4 zui4 yi2 zuo4 。
- shen2 jiao1 you3 wu2 zong1 ， she4 shi4 tong2 kan3 ke1 。
- xue2 ji4 qing1 xiang1 yu4 ， shi1 gao1 bi4 sha1 bo1 。
- mian3 ling4 tian1 he2 pian1 ， cai2 bao2 zhi1 he2 nai4 。
- miu4 tong2 chi4 xiao4 bai2 ， shen1 kui4 yu4 zhi1 he4 。
- shi4 shi4 zhi4 wu4 lun4 ， wen2 jie2 chong2 rong2 mo2 。

## 注释

## 译文

## 赏析
