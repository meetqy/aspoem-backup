---
id: wang-shi-peng-chi-luo-yong-chang-li-yun
title: 齒落用昌黎韻
titlePinyin: chi3 luo4 yong4 chang1 li2 yun4
titleSlug: chi-luo-yong-chang-li-yun
author: 王十朋
authorPinyin: wang2 shi2 peng2
authorSlug: wang-shi-peng
dynasty: 宋
dynastyPinyin: song4
dynastySlug: song
tags: []
---

## 正文

- 我來饒與夔，三載墮兩齒。
- 懸知年非永，早悟仕當已。
- 要須未落時，猛效二疏止。
- 胡爲一再落，不已良可耻。
- 慨然懷古人，未有長不死。
- 因思年方少，輩行多勝己。
- 顔紅齒牢潔，徃徃同逝水。
- 吾衰况如許，寧復老彭比。
- 覽鏡視顔色，今昨不相似。
- 行年五十五，萬事可休矣。
- 功名與富貴，磨滅何足紀。
- 但願早還鄉，俯育三百指。
- 婚嫁畢兒女，松楸依怙恃。
- 弟兄飲真率，故舊忘汝爾。
- 齒牙任摇脫，肉食吾不視。
- 有身久爲患，無齒實堪喜。
- 始憂笑韓公，可惜陋子美。
- 未必傷我心，茲言聞柳子。

## 拼音

- wo3 lai2 rao2 yu3 kui2 ， san1 zai4 duo4 liang3 chi3 。
- xuan2 zhi1 nian2 fei1 yong3 ， zao3 wu4 shi4 dang1 yi3 。
- yao4 xu1 wei4 luo4 shi2 ， meng3 xiao4 er4 shu1 zhi3 。
- hu2 wei2 yi2 zai4 luo4 ， bu4 yi3 liang2 ke3 chi3 。
- kai3 ran2 huai2 gu3 ren2 ， wei4 you3 chang2 bu4 si3 。
- yin1 si1 nian2 fang1 shao3 ， bei4 xing2 duo1 sheng4 ji3 。
- yan2 hong2 chi3 lao2 jie2 ， wang3 wang3 tong2 shi4 shui3 。
- wu2 shuai1 kuang4 ru2 xu1 ， ning2 fu4 lao3 peng2 bi3 。
- lan3 jing4 shi4 yan2 se4 ， jin1 zuo2 bu4 xiang1 si4 。
- xing2 nian2 wu3 shi2 wu3 ， wan4 shi4 ke3 xiu1 yi3 。
- gong1 ming2 yu3 fu4 gui4 ， mo2 mie4 he2 zu2 ji4 。
- dan4 yuan4 zao3 huan2 xiang1 ， fu3 yu4 san1 bai3 zhi3 。
- hun1 jia4 bi4 er2 nü3 ， song1 qiu1 yi1 hu4 shi4 。
- di4 xiong0 yin3 zhen1 shuai4 ， gu4 jiu4 wang4 ru3 er3 。
- chi3 ya2 ren4 yao2 tuo1 ， rou4 shi2 wu2 bu2 shi4 。
- you3 shen1 jiu3 wei2 huan4 ， wu2 chi3 shi2 kan1 xi3 。
- shi3 you1 xiao4 han2 gong1 ， ke3 xi1 lou4 zi3 mei3 。
- wei4 bi4 shang1 wo3 xin1 ， zi1 yan2 wen2 liu3 zi3 。

## 注释

## 译文

## 赏析
