---
id: wang-shi-peng-wang-zi-zhi-zang-zai-jiu-yue-er-bu-de-qi-ri-shi-wu-ri-du-po-shi-zhi-ying-gong-liao-xu-shi-bu-jue-bei-ti-shi-ri-xin-you-de-fei-zang-ri-xie-shi-yi-yu-ai
title: 亡姊之葬在九月而不得其日十五日讀坡詩至英公燎須事不覺悲涕是日辛酉得非葬日邪詩以寓哀
titlePinyin: wang2 zi3 zhi1 zang4 zai4 jiu3 yue4 er2 bu4 de2 qi2 ri4 shi2 wu3 ri4 du2 po1 shi1 zhi4 ying1 gong1 liao2 xu1 shi4 bu4 jue2 bei1 ti4 shi4 ri4 xin1 you3 de2 fei1 zang4 ri4 xie2 shi1 yi3 yu4 ai1
titleSlug: wang-zi-zhi-zang-zai-jiu-yue-er-bu-de-qi-ri-shi-wu-ri-du-po-shi-zhi-ying-gong-liao-xu-shi-bu-jue-bei-ti-shi-ri-xin-you-de-fei-zang-ri-xie-shi-yi-yu-ai
author: 王十朋
authorPinyin: wang2 shi2 peng2
authorSlug: wang-shi-peng
dynasty: 宋
dynastyPinyin: song4
dynastySlug: song
tags: []
---

## 正文

- 先人六兒女，姊長孝且慈。
- 德淑命不淑，哀哉止於斯。
- 莫年失愛子，哭泣鬢成絲。
- 年纔五十七，一病不可醫。
- 姊死我在傍，姊葬吾不知。
- 初聞卜九月，不得日與時。
- 丐祠既不遂，臨穴竟無期。
- 日月爲我昏，風雨爲我悲。
- 宦游何所得，抱恨渺無涯。
- 尚餘英公須，未作子厚碑。
- 便當回雁蕩，那忍過秭歸。

## 拼音

- xian1 ren2 liu4 er2 nü3 ， zi3 chang2 xiao4 qie3 ci2 。
- de2 shu1 ming4 bu4 shu1 ， ai1 zai1 zhi3 wu1 si1 。
- mo4 nian2 shi1 ai4 zi3 ， ku1 qi4 bin4 cheng2 si1 。
- nian2 cai2 wu3 shi2 qi1 ， yi2 bing4 bu4 ke3 yi1 。
- zi3 si3 wo3 zai4 bang4 ， zi3 zang4 wu2 bu4 zhi1 。
- chu1 wen2 bu3 jiu3 yue4 ， bu4 de2 ri4 yu3 shi2 。
- gai4 ci2 ji4 bu2 sui4 ， lin2 xue2 jing4 wu2 qi1 。
- ri4 yue4 wei2 wo3 hun1 ， feng1 yu3 wei2 wo3 bei1 。
- huan4 you2 he2 suo3 de2 ， bao4 hen4 miao3 wu2 ya2 。
- shang4 yu2 ying1 gong1 xu1 ， wei4 zuo4 zi3 hou4 bei1 。
- bian4 dang1 hui2 yan4 dang4 ， na4 ren3 guo4 zi3 gui1 。

## 注释

## 译文

## 赏析
