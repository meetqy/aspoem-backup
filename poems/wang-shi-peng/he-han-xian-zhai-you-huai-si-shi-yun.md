---
id: wang-shi-peng-he-han-xian-zhai-you-huai-si-shi-yun
title: 和韓縣齋有懷四十韻
titlePinyin: he2 han2 xian4 zhai1 you3 huai2 si4 shi2 yun4
titleSlug: he-han-xian-zhai-you-huai-si-shi-yun
author: 王十朋
authorPinyin: wang2 shi2 peng2
authorSlug: wang-shi-peng
dynasty: 宋
dynastyPinyin: song4
dynastySlug: song
tags: []
---

## 正文

- 讀書窺古今，掩卷成叱咤。
- 唐虞昔垂衣，禹稷起躬稼。
- 人材各超絕，王業迭興謝。
- 典謨光日月，雅頌藹蘭麝。
- 孟軻論易地，顔回堪並駕。
- 窮達雖殊途，聖賢實同價。
- 避就鄉隣鬭，泣笑疏戚謝。
- 甘心惟飲瓢，沒齒不談霸。
- 斯人嗟已亡，末俗遂多詐。
- 祿從枉道求，氣爲權門下。
- 爭爲邑犬吠，翻取獵師駡。
- 幽人思隠盤，高士欲耕灞。
- 予生苦多難，安跡殊未暇。
- 冬行皸兩足，夜坐痹雙髂。
- 黄卷徒自勞，青雲未能跨。
- 借勢乏王公，成名無僕射。
- 大學厭虀鹽，親闈疏膾炙。
- 眷眷日懷歸，區區每求假。
- 飛同鷁過宋，閑若馬歸華。
- 陋巷懷哲人，短檠燒午夜。
- 對床有兄弟，通家足姻婭。
- 談笑開芳尊，塵勞釋征靶。
- 篇章日盈囊，卷帙時抽架。
- 詠歌同舞雩，歎息殊觀蠟。
- 有田聊代祿，無謫不祈赦。
- 未爲雄草玄，謾學愈苴罅。
- 嘯傲窮朝曛，絃歌達冬夏。
- 頭角姑自藏，齒牙誰肯借。
- 眠從弟子嘲，醉不金吾怕。
- 心知得失妄，眼見炎凉乍。
- 造物豈吾苦，交情勿渠訝。
- 馬來未爲福，火盡安足藉。
- 孝弟儻自脩，長幼必能化。
- 力耕西疇禾，剩種東臯柘。
- 旨甘奉盤餐，溫凊飾臺榭。
- 斗粟鑒漢謠，一爨共崔舍。
- 仰效慈烏哺，俯笑寒鴟嚇。
- 但令尊不空，莫厭客頻迓。
- 風篁觀掩冉，山禽聽嬌姹。
- 困窮乃吾幸，此禍不須嫁。

## 拼音

- du2 shu1 kui1 gu3 jin1 ， yan3 juan4 cheng2 chi4 zha4 。
- tang2 yu2 xi1 chui2 yi1 ， yu3 ji4 qi3 gong1 jia4 。
- ren2 cai2 ge4 chao1 jue2 ， wang2 ye4 die2 xing1 xie4 。
- dian3 mo2 guang1 ri4 yue4 ， ya3 song4 ai3 lan2 she4 。
- meng4 ke1 lun4 yi4 di4 ， yan2 hui2 kan1 bing4 jia4 。
- qiong2 da2 sui1 shu1 tu2 ， sheng4 xian2 shi2 tong2 jia4 。
- bi4 jiu4 xiang1 lin2 dou4 ， qi4 xiao4 shu1 qi1 xie4 。
- gan1 xin1 wei2 yin3 piao2 ， mei2 chi3 bu4 tan2 ba4 。
- si1 ren2 jie1 yi3 wang2 ， mo4 su2 sui4 duo1 zha4 。
- lu4 cong2 wang3 dao4 qiu2 ， qi4 wei2 quan2 men2 xia4 。
- zheng1 wei2 yi4 quan3 fei4 ， fan1 qu3 lie4 shi1 ma4 。
- you1 ren2 si1 yin3 pan2 ， gao1 shi4 yu4 geng1 ba4 。
- yu3 sheng1 ku3 duo1 nan2 ， an1 ji4 shu1 wei4 xia2 。
- dong1 xing2 jun1 liang3 zu2 ， ye4 zuo4 bi4 shuang1 qia4 。
- huang2 juan4 tu2 zi4 lao2 ， qing1 yun2 wei4 neng2 kua4 。
- jie4 shi4 fa2 wang2 gong1 ， cheng2 ming2 wu2 pu2 she4 。
- da4 xue2 yan4 ji1 yan2 ， qin1 wei2 shu1 kuai4 zhi4 。
- juan4 juan4 ri4 huai2 gui1 ， qu1 qu1 mei3 qiu2 jia3 。
- fei1 tong2 yi4 guo4 song4 ， xian2 ruo4 ma3 gui1 hua2 。
- lou4 xiang4 huai2 zhe2 ren2 ， duan3 qing2 shao1 wu3 ye4 。
- dui4 chuang2 you3 xiong1 di4 ， tong1 jia1 zu2 yin1 ya4 。
- tan2 xiao4 kai1 fang1 zun1 ， chen2 lao2 shi4 zheng1 ba3 。
- pian1 zhang1 ri4 ying2 nang2 ， juan4 zhi4 shi2 chou1 jia4 。
- yong3 ge1 tong2 wu3 yu2 ， tan4 xi1 shu1 guan1 la4 。
- you3 tian2 liao2 dai4 lu4 ， wu2 zhe2 bu4 qi2 she4 。
- wei4 wei2 xiong2 cao3 xuan2 ， man2 xue2 yu4 ju1 xia4 。
- xiao4 ao4 qiong2 chao2 xun1 ， xian2 ge1 da2 dong1 xia4 。
- tou2 jiao3 gu1 zi4 cang2 ， chi3 ya2 shui2 ken3 jie4 。
- mian2 cong2 di4 zi3 chao2 ， zui4 bu4 jin1 wu2 pa4 。
- xin1 zhi1 de2 shi1 wang4 ， yan3 jian4 yan2 liang2 zha4 。
- zao4 wu4 qi3 wu2 ku3 ， jiao1 qing0 wu4 qu2 ya4 。
- ma3 lai2 wei4 wei2 fu2 ， huo3 jin4 an1 zu2 jie4 。
- xiao4 di4 tang3 zi4 xiu1 ， chang2 you4 bi4 neng2 hua4 。
- li4 geng1 xi1 chou2 he2 ， sheng4 zhong3 dong1 gao1 zhe4 。
- zhi3 gan1 feng4 pan2 can1 ， wen1 qing4 shi4 tai2 xie4 。
- dou4 su4 jian4 han4 yao2 ， yi2 cuan4 gong4 cui1 she4 。
- yang3 xiao4 ci2 wu1 bu3 ， fu3 xiao4 han2 chi1 he4 。
- dan4 ling4 zun1 bu4 kong1 ， mo4 yan4 ke4 bin1 ya4 。
- feng1 huang2 guan1 yan3 ran3 ， shan1 qin2 ting1 jiao1 cha4 。
- kun4 qiong2 nai3 wu2 xing4 ， ci3 huo4 bu4 xu1 jia4 。

## 注释

## 译文

## 赏析
