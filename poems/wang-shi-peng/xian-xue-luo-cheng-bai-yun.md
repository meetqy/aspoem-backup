---
id: wang-shi-peng-xian-xue-luo-cheng-bai-yun
title: 縣學落成百韻
titlePinyin: xian4 xue2 luo4 cheng2 bai3 yun4
titleSlug: xian-xue-luo-cheng-bai-yun
author: 王十朋
authorPinyin: wang2 shi2 peng2
authorSlug: wang-shi-peng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 炎正中微後，皇家再造年。
- 斯文天未喪，吾道聖相傳。
- 黼扆端周冕，巖廊拱舜絃。
- 宸章麗朝日，奎畫煥中天。
- 賈馬朝丹闕，皇夔捧御筵。
- 雲龍慶相遇，星鳳快爭先。
- 金馬袍披錦，戎亭帳褫氊。
- 崇儒符漢武，復古慕周宣。
- 方議成均制，仍增博士員。
- 佇觀旂茷茷，行賁帛戔戔。
- 詞賦揚群彥，賢良策萬全。
- 圜橋漢億萬，鼓篋魯三千。
- 狂客休歌鳳，騷人肯釣鯿。
- 文風暢蠻貊，士氣壓腥羶。
- 王化誠無外，吾邦素自偏。
- 魚鹽人競習，刀筆世相沿。
- 甘學樊遲稼，紛求許汜田。
- 揶揄戲縫掖，膜唄奉真詮。
- 未振寒鄉陋，那經殺氣纏。
- 閭閻森白刃，庠序燎寒煙。
- 斷簡嗟何考，青衿痛自憐。
- 詩存傷瓠葉，禮廢憶豚肩。
- 磬碎交州石，弓焚矍相弦。
- 水流空渙渙，草碧自芊芊。
- 有識思興起，無知分棄捐。
- 桑弧誰復射，城闕孰思還。
- 弟子貧原憲，先生冷鄭虔。
- 嗣音幾泯滅，素業遂迍邅。
- 屢應三年詔，曾微萬選錢。
- 龍門無幾到，虎榜不多聯。
- 愈賦徒傷感，郊腸厭炒煎。
- 儒冠空嘆誤，鐵硯莫知研。
- 白日非偏照，寒灰自不然。
- 百年嗟委靡，今日幸夤緣。
- 令尹真人傑，同僚命世賢。
- 崔丞老文學，梅尉舊神仙。
- 樂善誠何篤，承流志更專。
- 下車傷弊俗，修泮慕遺編。
- 浮議疇能奪，良謀斷不愆。
- 商財方萃聚，卜日肯遷延。
- 役命諸生董，基謀爽塏遷。
- 鄧林搜蓊鬰，淇竹翦嬋娟。
- 祕殿雄千尺，脩廊跨百廛。
- 虹梁掛天宇，雲棟軼星躔。
- 縹縹飛鴛瓦，沉沉耀采椽。
- 沚茂春色早，壇杏午陰圓。
- 方沼分寒溜，明窗瞰碧漣。
- 前山昂馬首，勝地奪龍眠。
- 瀑水靈源近，簫峯秀色妍。
- 規模何廓廓，氣象更綿綿。
- 先聖風流遠，新宮象貌鮮。
- 森羅龍衮列，肅穆雁行連。
- 劍珮星辰上，丹青日月邊。
- 衣裳明黼黻，冠冕飾紘綖。
- 祀事脩崇報，心齋務至蠲。
- 新儀仍再習，吉日已重涓。
- 漏箭催庭燎，鸞刀待餼牽。
- 充庭端弁服，夾道擁車駢。
- 秉笏趍帷幄，升階省豆籩。
- 馨香登黍稷，肥腯薦牲牷。
- 蔬擷羅芹藻，魚羞備薧鱻。
- 犧尊澄玉液，寶篆噴龍涎。
- 薦裸仍更貌，觀瞻競曲拳。
- 禮文稽戴鄭，樂舞奏韶卷。
- 設禮筵初秩，登門屨已填。
- 盍簪聯桂玉，紉佩雜蘭荃。
- 飾喜捐絲竹，論文具管牋。
- 獻酬咸僂傴，進退各周旋。
- 揮麈談飛屑，濡毫思湧泉。
- 妙詞歌郢客，醉墨灑張顛。
- 共喜從于邁，俱忘詠式遄。
- 武紛堂上接，衣擁坐隅褰。
- 父鄙金籯滿，師誇腹笥便。
- 雩風開性柳，教雨長材楩。
- 鼓瑟求曾點，攀鱗至閔騫。
- 水平翻振鷺，天闊戾飛鳶。
- 鶑思友遷木，驊群盡著鞭。
- 草空收七壁，雀過墮三鱣。
- 道也將行矣，辰乎盍勉旃。
- 搜尋羅簡札，點勘費丹鉛。
- 潔浄窮爻象，溫柔考注箋。
- 典謨稽古學，倉制究殘編。
- 異教排韓子，遺絰抱玉川。
- 壯夫羞篆刻，童子悟幽玄。
- 道德勤鑽仰，文章變儼駢。
- 科名真溷爾，翰墨蓋游焉。
- 雪耻終興越，成功必覇燕。
- 真成兩闕里，別是一陶甄。
- 化出文翁表，功居范甯前。
- 聲莘終不朽，琬琰豈須鎸。
- 未學成鳩拙，窮居類兔跧。
- 腸枯無錦綉，門冷乏貂蟬。
- 簞食雖云樂，藜牀已厭穿。
- 室空司馬壁，食窘魯公饘。
- 誤拜殽陵賜，長懷渭水畋。
- 斷絃音寂寞，抱玉涕潺湲。
- 覽鏡時猶在，焚舟志益堅。
- 燕歸欣遇厦，魚得敢忘筌。
- 願赴功名會，終歸造化權。
- 唯憑大爐火，早晚鑄顔淵。

## 拼音

- yan2 zheng4 zhong1 wei1 hou4 ， huang2 jia1 zai4 zao4 nian2 。
- si1 wen2 tian1 wei4 sang1 ， wu2 dao4 sheng4 xiang1 chuan2 。
- fu3 yi3 duan1 zhou1 mian3 ， yan2 lang2 gong3 shun4 xian2 。
- chen2 zhang1 li2 zhao1 ri4 ， kui2 hua4 huan4 zhong1 tian1 。
- jia3 ma3 chao2 dan1 que4 ， huang2 kui2 peng3 yu4 yan2 。
- yun2 long2 qing4 xiang1 yu4 ， xing1 feng4 kuai4 zheng1 xian1 。
- jin1 ma3 pao2 pi1 jin3 ， rong2 ting2 zhang4 chi3 zhan1 。
- chong2 ru2 fu2 han4 wu3 ， fu4 gu3 mu4 zhou1 xuan1 。
- fang1 yi4 cheng2 jun1 zhi4 ， reng2 zeng1 bo2 shi4 yuan2 。
- zhu4 guan1 qi2 fa2 fa2 ， xing2 bi4 bo2 jian1 jian1 。
- ci2 fu4 yang2 qun2 yan4 ， xian2 liang2 ce4 wan4 quan2 。
- huan2 qiao2 han4 yi4 wan4 ， gu3 qie4 lu3 san1 qian1 。
- kuang2 ke4 xiu1 ge1 feng4 ， sao1 ren2 ken3 diao4 bian1 。
- wen2 feng1 chang4 man2 mo4 ， shi4 qi4 ya1 xing1 shan1 。
- wang2 hua4 cheng2 wu2 wai4 ， wu2 bang1 su4 zi4 pian1 。
- yu2 yan2 ren2 jing4 xi2 ， dao1 bi3 shi4 xiang4 yan2 。
- gan1 xue2 fan2 chi2 jia4 ， fen1 qiu2 xu1 si4 tian2 。
- ye2 yu2 xi4 feng2 ye4 ， mo2 bei0 feng4 zhen1 quan2 。
- wei4 zhen4 han2 xiang1 lou4 ， na4 jing1 sha1 qi4 chan2 。
- lü2 yan2 sen1 bai2 ren4 ， xiang2 xu4 liao2 han2 yan1 。
- duan4 jian3 jie1 he2 kao3 ， qing1 jin1 tong4 zi4 lian2 。
- shi1 cun2 shang1 hu4 ye4 ， li3 fei4 yi4 tun2 jian1 。
- qing4 sui4 jiao1 zhou1 shi2 ， gong1 fen2 jue2 xiang1 xian2 。
- shui3 liu2 kong1 huan4 huan4 ， cao3 bi4 zi4 qian1 qian1 。
- you3 shi2 si1 xing1 qi3 ， wu2 zhi1 fen1 qi4 juan1 。
- sang1 hu2 shui2 fu4 she4 ， cheng2 que4 shu2 si1 huan2 。
- di4 zi3 pin2 yuan2 xian4 ， xian1 sheng0 leng3 zheng4 qian2 。
- si4 yin1 ji1 min3 mie4 ， su4 ye4 sui4 zhun1 zhan1 。
- lü3 ying1 san1 nian2 zhao4 ， ceng2 wei1 wan4 xuan3 qian2 。
- long2 men2 wu2 ji1 dao4 ， hu3 bang3 bu4 duo1 lian2 。
- yu4 fu4 tu2 shang1 gan3 ， jiao1 chang2 yan4 chao3 jian1 。
- ru2 guan1 kong1 tan4 wu4 ， tie3 yan4 mo4 zhi1 yan2 。
- bai2 ri4 fei1 pian1 zhao4 ， han2 hui1 zi4 bu4 ran2 。
- bai3 nian2 jie1 wei3 mi3 ， jin1 ri4 xing4 yin2 yuan2 。
- ling4 yin3 zhen1 ren2 jie2 ， tong2 liao2 ming4 shi4 xian2 。
- cui1 cheng2 lao3 wen2 xue2 ， mei2 wei4 jiu4 shen2 xian1 。
- le4 shan4 cheng2 he2 du3 ， cheng2 liu2 zhi4 geng4 zhuan1 。
- xia4 ju1 shang1 bi4 su2 ， xiu1 pan4 mu4 yi2 bian1 。
- fu2 yi4 chou2 neng2 duo2 ， liang2 mou2 duan4 bu4 qian1 。
- shang1 cai2 fang1 cui4 ju4 ， bu3 ri4 ken3 qian1 yan2 。
- yi4 ming4 zhu1 sheng1 dong3 ， ji1 mou2 shuang3 kai3 qian1 。
- deng4 lin2 sou1 weng3 yu4 ， qi2 zhu2 jian3 chan2 juan1 。
- bi4 dian4 xiong2 qian1 chi3 ， xiu1 lang2 kua4 bai3 chan2 。
- hong2 liang2 gua4 tian1 yu3 ， yun2 dong4 yi4 xing1 chan2 。
- piao3 piao3 fei1 yuan1 wa3 ， chen2 chen2 yao4 cai3 chuan2 。
- zhi3 mao4 chun1 se4 zao3 ， tan2 xing4 wu3 yin1 yuan2 。
- fang1 zhao3 fen1 han2 liu1 ， ming2 chuang1 kan4 bi4 lian2 。
- qian2 shan1 ang2 ma3 shou3 ， sheng4 di4 duo2 long2 mian2 。
- pu4 shui3 ling2 yuan2 jin4 ， xiao1 feng1 xiu4 se4 yan2 。
- gui1 mo2 he2 kuo4 kuo4 ， qi4 xiang4 geng4 mian2 mian2 。
- xian1 sheng4 feng1 liu2 yuan3 ， xin1 gong1 xiang4 mao4 xian1 。
- sen1 luo2 long2 gun3 lie4 ， su4 mu4 yan4 hang2 lian2 。
- jian4 pei4 xing1 chen2 shang4 ， dan1 qing1 ri4 yue4 bian1 。
- yi1 shang0 ming2 fu3 fu2 ， guan1 mian3 shi4 hong2 yan2 。
- si4 shi4 xiu1 chong2 bao4 ， xin1 zhai1 wu4 zhi4 juan1 。
- xin1 yi2 reng2 zai4 xi2 ， ji2 ri4 yi3 zhong4 juan1 。
- lou4 jian4 cui1 ting2 liao2 ， luan2 dao1 dai4 xi4 qian1 。
- chong1 ting2 duan1 bian4 fu2 ， jia1 dao4 yong1 ju1 pian2 。
- bing3 hu4 qu1 wei2 wo4 ， sheng1 jie1 sheng3 dou4 bian1 。
- xin1 xiang1 deng1 shu3 ji4 ， fei2 tu2 jian4 sheng1 quan2 。
- shu1 xie2 luo2 qin2 zao3 ， yu2 xiu1 bei4 kao3 xian1 。
- xi1 zun1 cheng2 yu4 ye4 ， bao3 zhuan4 pen1 long2 xian2 。
- jian4 luo3 reng2 geng4 mao4 ， guan1 zhan1 jing4 qu3 quan2 。
- li3 wen2 ji1 dai4 zheng4 ， le4 wu3 zou4 shao2 juan4 。
- she4 li3 yan2 chu1 zhi4 ， deng1 men2 ju4 yi3 tian2 。
- he2 zan1 lian2 gui4 yu4 ， ren4 pei4 za2 lan2 quan2 。
- shi4 xi3 juan1 si1 zhu2 ， lun4 wen2 ju4 guan3 jian1 。
- xian4 chou2 xian2 lü3 yu3 ， jin4 tui4 ge4 zhou1 xuan2 。
- hui1 zhu3 tan2 fei1 xie4 ， ru2 hao2 si1 yong3 quan2 。
- miao4 ci2 ge1 ying3 ke4 ， zui4 mo4 sa3 zhang1 dian1 。
- gong4 xi3 cong2 yu2 mai4 ， ju4 wang4 yong3 shi4 chuan2 。
- wu3 fen1 tang2 shang4 jie1 ， yi1 yong1 zuo4 yu2 qian1 。
- fu4 bi3 jin1 ying2 man3 ， shi1 kua1 fu4 si4 bian4 。
- yu2 feng1 kai1 xing4 liu3 ， jiao4 yu3 chang2 cai2 pian2 。
- gu3 se4 qiu2 ceng2 dian3 ， pan1 lin2 zhi4 min3 qian1 。
- shui3 ping2 fan1 zhen4 lu4 ， tian1 kuo4 li4 fei1 yuan1 。
- ying1 si1 you3 qian1 mu4 ， hua2 qun2 jin4 zhu4 bian1 。
- cao3 kong1 shou1 qi1 bi4 ， que4 guo4 duo4 san1 zhan1 。
- dao4 ye3 jiang1 xing2 yi3 ， chen2 hu1 he2 mian3 zhan1 。
- sou1 xun2 luo2 jian3 zha2 ， dian3 kan1 fei4 dan1 qian1 。
- jie2 jing4 qiong2 yao2 xiang4 ， wen1 rou2 kao3 zhu4 jian1 。
- dian3 mo2 ji1 gu3 xue2 ， cang1 zhi4 jiu1 can2 bian1 。
- yi4 jiao4 pai2 han2 zi3 ， yi2 die2 bao4 yu4 chuan1 。
- zhuang4 fu1 xiu1 zhuan4 ke4 ， tong2 zi3 wu4 you1 xuan2 。
- dao4 de2 qin2 zuan1 yang3 ， wen2 zhang1 bian4 yan3 pian2 。
- ke1 ming2 zhen1 hun4 er3 ， han4 mo4 gai4 you2 yan1 。
- xue3 chi3 zhong1 xing1 yue4 ， cheng2 gong1 bi4 ba4 yan4 。
- zhen1 cheng2 liang3 que4 li3 ， bie2 shi4 yi4 tao2 zhen1 。
- hua4 chu1 wen2 weng1 biao3 ， gong1 ju1 fan4 ning2 qian2 。
- sheng1 shen1 zhong1 bu4 xiu3 ， wan3 yan3 qi3 xu1 juan1 。
- wei4 xue2 cheng2 jiu1 zhuo1 ， qiong2 ju1 lei4 tu4 quan2 。
- chang2 ku1 wu2 jin3 xiu4 ， men2 leng3 fa2 diao1 chan2 。
- dan1 shi2 sui1 yun2 le4 ， li2 chuang2 yi3 yan4 chuan1 。
- shi4 kong1 si1 ma3 bi4 ， shi2 jiong3 lu3 gong1 zhan1 。
- wu4 bai4 yao2 ling2 ci4 ， chang2 huai2 wei4 shui3 tian2 。
- duan4 xian2 yin1 ji4 mo4 ， bao4 yu4 ti4 chan2 yuan2 。
- lan3 jing4 shi2 you2 zai4 ， fen2 zhou1 zhi4 yi4 jian1 。
- yan4 gui1 xin1 yu4 sha4 ， yu2 de2 gan3 wang4 quan2 。
- yuan4 fu4 gong1 ming2 hui4 ， zhong1 gui1 zao4 hua4 quan2 。
- wei2 ping2 da4 lu2 huo3 ， zao3 wan3 zhu4 yan2 yuan1 。

## 注释

## 译文

## 赏析
