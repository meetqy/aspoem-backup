---
id: wang-shi-peng-chen-ti-xing-yong-zhong-yi-qing-ming-shi-zhi-xian-de-ye-shi-yi-mei-zhi
title: 陳提刑永仲以清名室志先德也詩以美之
titlePinyin: chen2 ti2 xing2 yong3 zhong4 yi3 qing1 ming2 shi4 zhi4 xian1 de2 ye3 shi1 yi3 mei3 zhi1
titleSlug: chen-ti-xing-yong-zhong-yi-qing-ming-shi-zhi-xian-de-ye-shi-yi-mei-zhi
author: 王十朋
authorPinyin: wang2 shi2 peng2
authorSlug: wang-shi-peng
dynasty: 宋
dynastyPinyin: song4
dynastySlug: song
tags: []
---

## 正文

- 龐公嘗有言，我獨遺以清。
- 賢者於子孫，所遺良不輕。
- 潁川老龍公，落落前朝英。
- 帝命作南伯，清德如廣平。
- 宸翰一字褒，不啻華衮榮。
- 是以自賢孫，持節蜚英聲。
- 結廬桐城隅，室以清爲名。
- 仰不忝厥祖，俯能規後生。
- 我來聚星地，喜見此老成。
- 公清不自言，藹然著鄉評。
- 時焉訪其室，鄙吝不敢萌。
- 如覿任棠水，似濯滄浪纓。
- 願移清室風，于以清寰瀛。

## 拼音

- pang2 gong1 chang2 you3 yan2 ， wo3 du2 yi2 yi3 qing1 。
- xian2 zhe3 wu1 zi3 sun1 ， suo3 yi2 liang2 bu4 qing1 。
- ying3 chuan1 lao3 long2 gong1 ， luo4 luo4 qian2 chao2 ying1 。
- di4 ming4 zuo4 nan2 bo2 ， qing1 de2 ru2 guang3 ping2 。
- chen2 han4 yi2 zi4 bao1 ， bu2 chi4 hua2 gun3 rong2 。
- shi4 yi3 zi4 xian2 sun1 ， chi2 jie2 fei1 ying1 sheng1 。
- jie2 lu2 tong2 cheng2 yu2 ， shi4 yi3 qing1 wei2 ming2 。
- yang3 bu4 tian3 jue2 zu3 ， fu3 neng2 gui1 hou4 sheng1 。
- wo3 lai2 ju4 xing1 di4 ， xi3 jian4 ci3 lao3 cheng2 。
- gong1 qing1 bu2 zi4 yan2 ， ai3 ran2 zhu4 xiang1 ping2 。
- shi2 yan1 fang3 qi2 shi4 ， bi3 lin4 bu4 gan3 meng2 。
- ru2 di2 ren4 tang2 shui3 ， si4 zhuo2 cang1 lang4 ying1 。
- yuan4 yi2 qing1 shi4 feng1 ， yu2 yi3 qing1 huan2 ying2 。

## 注释

## 译文

## 赏析
