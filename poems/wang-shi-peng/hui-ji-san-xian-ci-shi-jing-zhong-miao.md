---
id: wang-shi-peng-hui-ji-san-xian-ci-shi-jing-zhong-miao
title: 會稽三賢祠詩 旌忠廟
titlePinyin: hui4 ji1 san1 xian2 ci2 shi1   jing1 zhong1 miao4
titleSlug: hui-ji-san-xian-ci-shi-jing-zhong-miao
author: 王十朋
authorPinyin: wang2 shi2 peng2
authorSlug: wang-shi-peng
dynasty: 宋
dynastyPinyin: song4
dynastySlug: song
tags: []
---

## 正文

- 國家徃徃艱難中，搢紳節義掃地空。
- 靖康有一忠愍公，建炎獨有唐侯忠。
- 唐侯爵位何曾隆，身居行伍儕羆熊。
- 平生經史漫不通，嚴霜烈日藴在衷。
- 憤然一奮不顧躬，太尉奪笏嗟怱怱。
- 子房鐵椎計已窮，張巡就縛氣尚雄。
- 杲卿鋸解駡未終，忠血義肉塗地紅。
- 烈氣英魂薄蒼穹，事驚朝野聞帝聰。
- 立廟旌忠浙江東，睢陽雙廟同高風。
- 名書青史等岱崧，當時開門誰納戎，貽臭千古如蛆蟲。

## 拼音

- guo2 jia1 wang3 wang3 jian1 nan2 zhong1 ， jin4 shen1 jie2 yi4 sao3 di4 kong1 。
- jing4 kang1 you3 yi4 zhong1 min3 gong1 ， jian4 yan2 du2 you3 tang2 hou2 zhong1 。
- tang2 hou2 jue2 wei4 he2 ceng2 long2 ， shen1 ju1 hang2 wu3 chai2 pi2 xiong2 。
- ping2 sheng1 jing1 shi3 man4 bu4 tong1 ， yan2 shuang1 lie4 ri4 yun4 zai4 zhong1 。
- fen4 ran2 yi2 fen4 bu2 gu4 gong1 ， tai4 wei4 duo2 hu4 jie1 cong1 cong1 。
- zi3 fang2 tie3 zhui1 ji4 yi3 qiong2 ， zhang1 xun2 jiu4 fu4 qi4 shang4 xiong2 。
- gao3 qing1 ju4 jie3 ma4 wei4 zhong1 ， zhong1 xue4 yi4 rou4 tu2 di4 hong2 。
- lie4 qi4 ying1 hun2 bao2 cang1 qiong2 ， shi4 jing1 chao2 ye3 wen2 di4 cong1 。
- li4 miao4 jing1 zhong1 zhe4 jiang1 dong1 ， sui1 yang2 shuang1 miao4 tong2 gao1 feng1 。
- ming2 shu1 qing1 shi3 deng3 dai4 song1 ， dang1 shi2 kai1 men2 shui2 na4 rong2 ， yi2 chou4 qian1 gu3 ru2 qu1 chong2 。

## 注释

## 译文

## 赏析
