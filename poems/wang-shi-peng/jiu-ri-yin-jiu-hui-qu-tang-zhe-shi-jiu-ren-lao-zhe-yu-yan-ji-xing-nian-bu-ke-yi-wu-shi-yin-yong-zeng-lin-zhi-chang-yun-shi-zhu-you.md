---
id: wang-shi-peng-jiu-ri-yin-jiu-hui-qu-tang-zhe-shi-jiu-ren-lao-zhe-yu-yan-ji-xing-nian-bu-ke-yi-wu-shi-yin-yong-zeng-lin-zhi-chang-yun-shi-zhu-you
title: 九日飲酒會趣堂者十九人老者與焉既醒念不可以無詩因用贈林知常韻示諸友
titlePinyin: jiu3 ri4 yin3 jiu3 hui4 qu4 tang2 zhe3 shi2 jiu3 ren2 lao3 zhe3 yu3 yan1 ji4 xing3 nian4 bu4 ke3 yi3 wu2 shi1 yin1 yong4 zeng4 lin2 zhi1 chang2 yun4 shi4 zhu1 you3
titleSlug: jiu-ri-yin-jiu-hui-qu-tang-zhe-shi-jiu-ren-lao-zhe-yu-yan-ji-xing-nian-bu-ke-yi-wu-shi-yin-yong-zeng-lin-zhi-chang-yun-shi-zhu-you
author: 王十朋
authorPinyin: wang2 shi2 peng2
authorSlug: wang-shi-peng
dynasty: 宋
dynastyPinyin: song4
dynastySlug: song
tags: []
---

## 正文

- 我似楊雄貧嗜酒，筆作耕犁紙爲畝。
- 辛勤耕植三十年，往往糟醨罕濡口。
- 今年九日甕盎空，誰饌先生荷諸友。
- 衰顔迎醉生嫩紅，饞腹隨餐失饑吼。
- 菊花不上老人頭，酒盞聊傳此時手。
- 文字飲韓嘉數子，禮法拘髠惟一斗。
- 衰翁興盡輒先歸，不待盃盤狼籍後。
- 坐客高歌驚四隣，吾鄉已在無何有。
- 明朝黄花亦不惡，俗眼無端自疏厚。
- 酒醒聊記坐中人，有似平原凡十九。

## 拼音

- wo3 si4 yang2 xiong2 pin2 shi4 jiu3 ， bi3 zuo4 geng1 li2 zhi3 wei2 mu3 。
- xin1 qin2 geng1 zhi2 san1 shi2 nian2 ， wang3 wang3 zao1 li2 han3 ru2 kou3 。
- jin1 nian2 jiu3 ri4 weng4 ang4 kong1 ， shui2 zhuan4 xian1 sheng0 he2 zhu1 you3 。
- shuai1 yan2 ying2 zui4 sheng1 nen4 hong2 ， chan2 fu4 sui2 can1 shi1 ji1 hou3 。
- ju2 hua1 bu2 shang4 lao3 ren2 tou2 ， jiu3 zhan3 liao2 chuan2 ci3 shi2 shou3 。
- wen2 zi4 yin3 han2 jia1 shu4 zi3 ， li3 fa3 ju1 kun1 wei2 yi1 dou4 。
- shuai1 weng1 xing1 jin4 zhe2 xian1 gui1 ， bu2 dai4 bei1 pan2 lang2 ji2 hou4 。
- zuo4 ke4 gao1 ge1 jing1 si4 lin2 ， wu2 xiang1 yi3 zai4 wu2 he2 you3 。
- ming2 chao2 huang2 hua1 yi4 bu2 e4 ， su2 yan3 wu2 duan1 zi4 shu1 hou4 。
- jiu3 xing3 liao2 ji4 zuo4 zhong1 ren2 ， you3 si4 ping2 yuan2 fan2 shi2 jiu3 。

## 注释

## 译文

## 赏析
