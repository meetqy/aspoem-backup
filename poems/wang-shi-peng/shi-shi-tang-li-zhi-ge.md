---
id: wang-shi-peng-shi-shi-tang-li-zhi-ge
title: 詩史堂荔枝歌
titlePinyin: shi1 shi3 tang2 li4 zhi1 ge1
titleSlug: shi-shi-tang-li-zhi-ge
author: 王十朋
authorPinyin: wang2 shi2 peng2
authorSlug: wang-shi-peng
dynasty: 宋
dynastyPinyin: song4
dynastySlug: song
tags: []
---

## 正文

- 君不見詩人以來一子美，莫年流落來夔子。
- 賦詩三百六十篇，西瀼東屯客愁裏。
- 何人作堂畫遺像，收拾光芒榜詩史。
- 堂前何有有荔枝，樹猶未老熟獨遲。
- 世人貴早不貴晚，倘非我輩誰賞之。
- 涪陵昔遭妃子污，萬顆包羞莫能訴。
- 瀘戎一經少陵擘，至今傳誦輕紅句。
- 少陵傷時淚成血，一點丹心不磨滅。
- 散成朱實滿炎方，風味如詩兩奇絕。
- 樂天曾畫忠州圖，自言香味人間無。
- 君謨亦作閩中譜，陳紫聲名重南土。
- 何如詩史堂前株，正是一飯孤忠餘。
- 人爲世重物亦重，端如丈人屋上烏。
- 巴圖閩譜合避路，奚用品第分錙銖。
- 攙先熟者如楊盧，但可與之作前驅。
- 閩娘十八婢妾爾，將軍大樹真傭奴。
- 我生四百餘年後，來作先生游處守。
- 登堂三嘆荔正丹，聊效柳人祠子厚。
- 安得先生今復生，添賦夔州歌一首，要使荔枝之名長不朽。

## 拼音

- jun1 bu2 jian4 shi1 ren2 yi3 lai2 yi4 zi3 mei3 ， mo4 nian2 liu2 luo4 lai2 kui2 zi3 。
- fu4 shi1 san1 bai3 liu4 shi2 pian1 ， xi1 rang2 dong1 tun2 ke4 chou2 li3 。
- he2 ren2 zuo4 tang2 hua4 yi2 xiang4 ， shou1 shi0 guang1 mang2 bang3 shi1 shi3 。
- tang2 qian2 he2 you3 you3 li4 zhi1 ， shu4 you2 wei4 lao3 shu2 du2 chi2 。
- shi4 ren2 gui4 zao3 bu2 gui4 wan3 ， tang3 fei1 wo3 bei4 shui2 shang3 zhi1 。
- fu2 ling2 xi1 zao1 fei1 zi0 wu1 ， wan4 ke1 bao1 xiu1 mo4 neng2 su4 。
- lu2 rong2 yi4 jing1 shao3 ling2 bo4 ， zhi4 jin1 chuan2 song4 qing1 hong2 ju4 。
- shao3 ling2 shang1 shi2 lei4 cheng2 xue4 ， yi4 dian3 dan1 xin1 bu4 mo2 mie4 。
- san4 cheng2 zhu1 shi2 man3 yan2 fang1 ， feng1 wei4 ru2 shi1 liang3 qi2 jue2 。
- le4 tian1 ceng2 hua4 zhong1 zhou1 tu2 ， zi4 yan2 xiang1 wei4 ren2 jian4 wu2 。
- jun1 mo2 yi4 zuo4 min3 zhong1 pu3 ， chen2 zi3 sheng1 ming2 zhong4 nan2 tu3 。
- he2 ru2 shi1 shi3 tang2 qian2 zhu1 ， zheng4 shi4 yi2 fan4 gu1 zhong1 yu2 。
- ren2 wei2 shi4 zhong4 wu4 yi4 zhong4 ， duan1 ru2 zhang4 ren2 wu1 shang4 wu1 。
- ba1 tu2 min3 pu3 he2 bi4 lu4 ， xi1 yong4 pin3 di4 fen1 zi1 zhu1 。
- chan1 xian1 shu2 zhe3 ru2 yang2 lu2 ， dan4 ke3 yu3 zhi1 zuo4 qian2 qu1 。
- min3 niang2 shi2 ba1 bi4 qie4 er3 ， jiang1 jun1 da4 shu4 zhen1 yong1 nu2 。
- wo3 sheng1 si4 bai3 yu2 nian2 hou4 ， lai2 zuo4 xian1 sheng0 you2 chu3 shou3 。
- deng1 tang2 san1 tan4 li4 zheng4 dan1 ， liao2 xiao4 liu3 ren2 ci2 zi3 hou4 。
- an1 de2 xian1 sheng0 jin1 fu4 sheng1 ， tian1 fu4 kui2 zhou1 ge1 yi4 shou3 ， yao4 shi3 li4 zhi1 zhi1 ming2 chang2 bu4 xiu3 。

## 注释

## 译文

## 赏析
