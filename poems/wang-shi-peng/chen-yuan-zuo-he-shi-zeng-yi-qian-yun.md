---
id: wang-shi-peng-chen-yuan-zuo-he-shi-zeng-yi-qian-yun
title: 陳元佐和詩贈以前韻
titlePinyin: chen2 yuan2 zuo3 he2 shi1 zeng4 yi3 qian2 yun4
titleSlug: chen-yuan-zuo-he-shi-zeng-yi-qian-yun
author: 王十朋
authorPinyin: wang2 shi2 peng2
authorSlug: wang-shi-peng
dynasty: 宋
dynastyPinyin: song4
dynastySlug: song
tags: []
---

## 正文

- 無功懶仕由堪酒，故向東臯事田畝。
- 自慚耕稼非老農，歲入何曾給糊口。
- 通功易事媿無術，謾闢書齋會鄉友。
- 出技慙如鼯鼠窮，說法强爲師子吼。
- 交游漸覺不在眼，老拙自知當縮手。
- 陳生慷慨真可人，文似良金膽如斗。
- 論交何止十年前，耐久遥期十年後。
- 把酒殷勤問黄菊，十年故舊寧多有。
- 士窮要使節義敦，不見韓公稱子厚。
- 北窗捉筆書惡詩，醉中戯贈陳三九。

## 拼音

- wu2 gong1 lan3 shi4 you2 kan1 jiu3 ， gu4 xiang4 dong1 gao1 shi4 tian2 mu3 。
- zi4 can2 geng1 jia4 fei1 lao3 nong2 ， sui4 ru4 he2 ceng2 gei3 hu2 kou3 。
- tong1 gong1 yi4 shi4 kui4 wu2 shu4 ， man2 pi4 shu1 zhai1 hui4 xiang1 you3 。
- chu1 ji4 can2 ru2 wu2 shu3 qiong2 ， shuo1 fa3 qiang2 wei2 shi1 zi3 hou3 。
- jiao1 you2 jian4 jue2 bu2 zai4 yan3 ， lao3 zhuo1 zi4 zhi1 dang1 suo1 shou3 。
- chen2 sheng1 kang1 kai3 zhen1 ke3 ren2 ， wen2 si4 liang2 jin1 dan3 ru2 dou4 。
- lun4 jiao1 he2 zhi3 shi2 nian2 qian2 ， nai4 jiu3 yao2 qi1 shi2 nian2 hou4 。
- ba3 jiu3 yin1 qin2 wen4 huang2 ju2 ， shi2 nian2 gu4 jiu4 ning2 duo1 you3 。
- shi4 qiong2 yao4 shi3 jie2 yi4 dun1 ， bu2 jian4 han2 gong1 cheng1 zi3 hou4 。
- bei3 chuang1 zhuo1 bi3 shu1 e4 shi1 ， zui4 zhong1 xi4 zeng4 chen2 san1 jiu3 。

## 注释

## 译文

## 赏析
