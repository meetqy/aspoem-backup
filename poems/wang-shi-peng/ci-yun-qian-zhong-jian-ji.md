---
id: wang-shi-peng-ci-yun-qian-zhong-jian-ji
title: 次韻謙仲見寄
titlePinyin: ci4 yun4 qian1 zhong4 jian4 ji4
titleSlug: ci-yun-qian-zhong-jian-ji
author: 王十朋
authorPinyin: wang2 shi2 peng2
authorSlug: wang-shi-peng
dynasty: 宋
dynastyPinyin: song4
dynastySlug: song
tags: []
---

## 正文

- 湖山藍黛青，湖水琉璃碧。
- 我時湖邊游，山水正秋色。
- 詩翁偶乘興，來作湖邊客。
- 談鋒兩初交，意氣已相得。
- 詩壇予與盟，文會公爲伯。
- 豪詞肆滂沛，淡語入幽寂。
- 心匠巧雕斵，物態窮搜覓。
- 壯哉五言城，卓爾萬仞壁。
- 初疑公腸胃，百怪所窟宅。
- 吐氣干雲霄，宜欲鬭霹靂。
- 妙奪解牛術，奏刀聲砉剨。
- 我才寸莛微，洪鍾詎能擊。
- 又如鳴蟋蟀，啾然和金石。
- 未窺學藩籬，敢語討奧賾。
- 繆爲馬慕韓，浪作赤效白。
- 奬拔非所蒙，猖狂固宜責。
- 新篇又拜嘉，開緘光豔射。
- 藏之比明珠，長使夜照席。
- 惜哉不遇時，豈爲臧倉隔。
- 儒冠五十年，世路疲行役。
- 操矛赴文場，戰藝輙敗北。
- 書劍兩無成，泥塗困蹤跡。
- 龍鍾似東野，窮愁攬懷臆。
- 空吟三百篇，高視古無敵。
- 霜風剪林木，黄葉滿澤國。
- 我思公不見，羸馬未能策。
- 恨無神仙術，安得生兩翼。
- 因召管城穎，免冠加拂拭。
- 書帛寄征鴻，心目兩俱極。

## 拼音

- hu2 shan1 lan2 dai4 qing1 ， hu2 shui3 liu2 li2 bi4 。
- wo3 shi2 hu2 bian1 you2 ， shan1 shui3 zheng4 qiu1 se4 。
- shi1 weng1 ou3 cheng2 xing1 ， lai2 zuo4 hu2 bian1 ke4 。
- tan2 feng1 liang3 chu1 jiao1 ， yi4 qi4 yi3 xiang1 de2 。
- shi1 tan2 yu3 yu3 meng2 ， wen2 hui4 gong1 wei2 bo2 。
- hao2 ci2 si4 pang1 pei4 ， dan4 yu3 ru4 you1 ji4 。
- xin1 jiang4 qiao3 diao1 zhuo2 ， wu4 tai4 qiong2 sou1 mi4 。
- zhuang4 zai1 wu3 yan2 cheng2 ， zhuo2 er3 wan4 ren4 bi4 。
- chu1 yi2 gong1 chang2 wei4 ， bai3 guai4 suo3 ku1 zhai2 。
- tu3 qi4 gan1 yun2 xiao1 ， yi2 yu4 dou4 pi1 li4 。
- miao4 duo2 jie3 niu2 shu4 ， zou4 dao1 sheng1 hua1 huo1 。
- wo3 cai2 cun4 ting2 wei1 ， hong2 zhong1 ju4 neng2 ji1 。
- you4 ru2 ming2 xi1 shuai4 ， jiu1 ran2 he2 jin1 shi2 。
- wei4 kui1 xue2 fan1 li2 ， gan3 yu3 tao3 ao4 ze2 。
- mou2 wei2 ma3 mu4 han2 ， lang4 zuo4 chi4 xiao4 bai2 。
- jiang3 ba2 fei1 suo3 meng2 ， chang1 kuang2 gu4 yi2 ze2 。
- xin1 pian1 you4 bai4 jia1 ， kai1 jian1 guang1 yan4 she4 。
- cang2 zhi1 bi3 ming2 zhu1 ， chang2 shi3 ye4 zhao4 xi2 。
- xi1 zai1 bu2 yu4 shi2 ， qi3 wei2 zang1 cang1 ge2 。
- ru2 guan1 wu3 shi2 nian2 ， shi4 lu4 pi2 xing2 yi4 。
- cao1 mao2 fu4 wen2 chang3 ， zhan4 yi4 zhe2 bai4 bei3 。
- shu1 jian4 liang3 wu2 cheng2 ， ni2 tu2 kun4 zong1 ji4 。
- long2 zhong1 si4 dong1 ye3 ， qiong2 chou2 lan3 huai2 yi4 。
- kong1 yin2 san1 bai3 pian1 ， gao1 shi4 gu3 wu2 di2 。
- shuang1 feng1 jian3 lin2 mu4 ， huang2 ye4 man3 ze2 guo2 。
- wo3 si1 gong1 bu2 jian4 ， lei2 ma3 wei4 neng2 ce4 。
- hen4 wu2 shen2 xian1 shu4 ， an1 de2 sheng1 liang3 yi4 。
- yin1 zhao4 guan3 cheng2 ying3 ， mian3 guan1 jia1 fu2 shi4 。
- shu1 bo2 ji4 zheng1 hong2 ， xin1 mu4 liang3 ju4 ji2 。

## 注释

## 译文

## 赏析
