---
id: wang-shi-peng-fu-lao
title: 父老
titlePinyin: fu4 lao3
titleSlug: fu-lao
author: 王十朋
authorPinyin: wang2 shi2 peng2
authorSlug: wang-shi-peng
dynasty: 宋
dynastyPinyin: song4
dynastySlug: song
tags: []
---

## 正文

- 父老自何處，同來送使君。
- 手中一爐香，敬爲使君焚。
- 使君無善政，父老何慇懃。
- 同辭答使君，去秋稼如雲。
- 淫雨害垂成，一年計徒勤。
- 使君體上意，租苗放三分。
- 父子免流離，歡然事耕耘。
- 年凶米不貴，夜靜犬不聞。
- 顰眉答父老，正緣此紛紛。
- 黄堂非坐處，歸歟老桑枌。

## 拼音

- fu4 lao3 zi4 he2 chu3 ， tong2 lai2 song4 shi3 jun1 。
- shou3 zhong1 yi4 lu2 xiang1 ， jing4 wei2 shi3 jun1 fen2 。
- shi3 jun1 wu2 shan4 zheng4 ， fu4 lao3 he2 yin1 qin2 。
- tong2 ci2 da2 shi3 jun1 ， qu4 qiu1 jia4 ru2 yun2 。
- yin2 yu3 hai4 chui2 cheng2 ， yi4 nian2 ji4 tu2 qin2 。
- shi3 jun1 ti3 shang4 yi4 ， zu1 miao2 fang4 san1 fen1 。
- fu4 zi3 mian3 liu2 li2 ， huan1 ran2 shi4 geng1 yun2 。
- nian2 xiong1 mi3 bu2 gui4 ， ye4 jing4 quan3 bu4 wen2 。
- pin2 mei2 da2 fu4 lao3 ， zheng4 yuan2 ci3 fen1 fen1 。
- huang2 tang2 fei1 zuo4 chu3 ， gui1 yu2 lao3 sang1 fen2 。

## 注释

## 译文

## 赏析
