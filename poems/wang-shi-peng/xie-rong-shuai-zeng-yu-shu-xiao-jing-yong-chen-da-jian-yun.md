---
id: wang-shi-peng-xie-rong-shuai-zeng-yu-shu-xiao-jing-yong-chen-da-jian-yun
title: 謝榮帥贈御書孝經用陳大監韵
titlePinyin: xie4 rong2 shuai4 zeng4 yu4 shu1 xiao4 jing1 yong4 chen2 da4 jian1 yun4
titleSlug: xie-rong-shuai-zeng-yu-shu-xiao-jing-yong-chen-da-jian-yun
author: 王十朋
authorPinyin: wang2 shi2 peng2
authorSlug: wang-shi-peng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 輦轂之下先彈壓，茲言雖佳未足法。
- 丈人身居彈壓地，撫字心勞民自洽。
- 神聖當天萬物春，王畿共理嘉得人。
- 雲漢昭回賜優渥，不特爲公端爲民。
- 聖經一章公獨得，黄堂葱鬰生春色。
- 賢哉名卿才大夫，匪懈事君端可則。
- 石刻分餘猶及我，榮耀驚聞浙江左。
- 從今蔀屋光屬天，更有寵褒雲八朵。
- 願公勉爲不朽傳，長如治吳與治川。
- 要令列郡法青白，了無一吏橫索錢。

## 拼音

- nian3 gu3 zhi1 xia4 xian1 dan4 ya1 ， zi1 yan2 sui1 jia1 wei4 zu2 fa3 。
- zhang4 ren2 shen1 ju1 dan4 ya1 di4 ， fu3 zi4 xin1 lao2 min2 zi4 qia4 。
- shen2 sheng4 dang1 tian1 wan4 wu4 chun1 ， wang2 ji1 gong4 li3 jia1 de2 ren2 。
- yun2 han4 zhao1 hui2 ci4 you1 wo4 ， bu2 te4 wei2 gong1 duan1 wei2 min2 。
- sheng4 jing1 yi4 zhang1 gong1 du2 de2 ， huang2 tang2 cong1 yu4 sheng1 chun1 se4 。
- xian2 zai1 ming2 qing1 cai2 dai4 fu0 ， fei3 xie4 shi4 jun1 duan1 ke3 ze2 。
- shi2 ke4 fen1 yu2 you2 ji2 wo3 ， rong2 yao4 jing1 wen2 zhe4 jiang1 zuo3 。
- cong2 jin1 bu4 wu1 guang1 shu3 tian1 ， geng4 you3 chong3 bao1 yun2 ba1 duo3 。
- yuan4 gong1 mian3 wei2 bu4 xiu3 chuan2 ， chang2 ru2 zhi4 wu2 yu3 zhi4 chuan1 。
- yao4 ling4 lie4 jun4 fa3 qing1 bai2 ， liao3 wu2 yi2 li4 heng2 suo3 qian2 。

## 注释

## 译文

## 赏析
