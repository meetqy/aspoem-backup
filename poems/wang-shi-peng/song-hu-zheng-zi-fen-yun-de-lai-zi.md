---
id: wang-shi-peng-song-hu-zheng-zi-fen-yun-de-lai-zi
title: 送胡正字分韵得來字
titlePinyin: song4 hu2 zheng4 zi4 fen1 yun4 de2 lai2 zi4
titleSlug: song-hu-zheng-zi-fen-yun-de-lai-zi
author: 王十朋
authorPinyin: wang2 shi2 peng2
authorSlug: wang-shi-peng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 武夷之山高崔嵬，武夷先生賢矣哉。
- 山中高卧似孤竹，顔蒼節勁清無埃。
- 吾君養老過西伯，不遠千里歸乎來。
- 胸中萬卷可醫國，首薦廊廟真人才。
- 人言朝奏暮必逐，天顔獨爲忠言開。
- 崇文三館不浪闢，端爲天下收奇瓌。
- 平時論議即涵養，富貴豈以三緘媒。
- 西京老儒作符命，蒼黄投閣良可哀。
- 何如皇朝有歐范，開口不憚干霆雷。
- 先生學力到前輩，一時盛事光麟臺。
- 宸衷宵旰急忠讜，佇觀前席延鄒枚。
- 先生掉頭竟不往，扁舟自載高風回。
- 道山游從盡英雋，顧我晚進寧容陪。
- 梅花滿枝柳弄色，賦詩送別同銜杯。
- 吾廬三徑亦荒草，松菊怪我何遲徊。

## 拼音

- wu3 yi2 zhi1 shan1 gao1 cui1 wei2 ， wu3 yi2 xian1 sheng0 xian2 yi3 zai1 。
- shan1 zhong1 gao1 wo4 si4 gu1 zhu2 ， yan2 cang1 jie2 jin4 qing1 wu2 ai1 。
- wu2 jun1 yang3 lao3 guo4 xi1 bo2 ， bu4 yuan3 qian1 li3 gui1 hu1 lai2 。
- xiong1 zhong1 wan4 juan4 ke3 yi1 guo2 ， shou3 jian4 lang2 miao4 zhen1 ren2 cai2 。
- ren2 yan2 chao2 zou4 mu4 bi4 zhu2 ， tian1 yan2 du2 wei2 zhong1 yan2 kai1 。
- chong2 wen2 san1 guan3 bu2 lang4 pi4 ， duan1 wei2 tian1 xia4 shou1 qi2 gui1 。
- ping2 shi2 lun4 yi4 ji2 han2 yang3 ， fu4 gui4 qi3 yi3 san1 jian1 mei2 。
- xi1 jing1 lao3 ru2 zuo4 fu2 ming4 ， cang1 huang2 tou2 ge2 liang2 ke3 ai1 。
- he2 ru2 huang2 chao2 you3 ou1 fan4 ， kai1 kou3 bu2 dan4 gan1 ting2 lei2 。
- xian1 sheng0 xue2 li4 dao4 qian2 bei4 ， yi4 shi2 sheng4 shi4 guang1 lin2 tai2 。
- chen2 zhong1 xiao1 gan4 ji2 zhong1 dang3 ， zhu4 guan1 qian2 xi2 yan2 zou1 mei2 。
- xian1 sheng0 diao4 tou2 jing4 bu4 wang3 ， pian1 zhou1 zi4 zai4 gao1 feng1 hui2 。
- dao4 shan1 you2 cong2 jin4 ying1 jun4 ， gu4 wo3 wan3 jin4 ning2 rong2 pei2 。
- mei2 hua1 man3 zhi1 liu3 nong4 se4 ， fu4 shi1 song4 bie2 tong2 xian2 bei1 。
- wu2 lu2 san1 jing4 yi4 huang1 cao3 ， song1 ju2 guai4 wo3 he2 chi2 huai2 。

## 注释

## 译文

## 赏析
