---
id: wang-shi-peng-ci-yun-chen-da-jian-jian-zeng
title: 次韻陳大監見贈
titlePinyin: ci4 yun4 chen2 da4 jian1 jian4 zeng4
titleSlug: ci-yun-chen-da-jian-jian-zeng
author: 王十朋
authorPinyin: wang2 shi2 peng2
authorSlug: wang-shi-peng
dynasty: 宋
dynastyPinyin: song4
dynastySlug: song
tags: []
---

## 正文

- 中興天子尤崇儒，衆賢彙進如聯珠。
- 鄒枚待詔萃金馬，臯夔接武相俞都。
- 策士初期異人出，不尚虛文與聲律。
- 况當盛世多賈生，晁錯豈容爲第一。
- 自慙俗學非名家，遺經獨抱居東嘉。
- 齏鹽太學浪十載，豈有文許時人夸。
- 芻言旅奏宸庭策，狂妄誤蒙明主擇。
- 生天偶在千佛先，材劣名浮有餘責。
- 潁川丈人詩絕奇，長篇勉我毋趨時。
- 欲報君恩答知己，胸中耿耿何當施。

## 拼音

- zhong1 xing1 tian1 zi3 you2 chong2 ru2 ， zhong4 xian2 hui4 jin4 ru2 lian2 zhu1 。
- zou1 mei2 dai4 zhao4 cui4 jin1 ma3 ， gao1 kui2 jie1 wu3 xiang1 yu2 dou1 。
- ce4 shi4 chu1 qi1 yi4 ren2 chu1 ， bu2 shang4 xu1 wen2 yu3 sheng1 lü4 。
- kuang4 dang1 sheng4 shi4 duo1 jia3 sheng1 ， chao2 cuo4 qi3 rong2 wei2 di4 yi1 。
- zi4 can2 su2 xue2 fei1 ming2 jia1 ， yi2 jing1 du2 bao4 ju1 dong1 jia1 。
- ji1 yan2 tai4 xue2 lang4 shi2 zai4 ， qi3 you3 wen2 xu1 shi2 ren2 kua1 。
- chu2 yan2 lü3 zou4 chen2 ting2 ce4 ， kuang2 wang4 wu4 meng2 ming2 zhu3 ze2 。
- sheng1 tian1 ou3 zai4 qian1 fo2 xian1 ， cai2 lie4 ming2 fu2 you3 yu2 ze2 。
- ying3 chuan1 zhang4 ren2 shi1 jue2 qi2 ， chang2 pian1 mian3 wo3 wu2 qu1 shi2 。
- yu4 bao4 jun1 en1 da2 zhi1 ji3 ， xiong1 zhong1 geng3 geng3 he2 dang1 shi1 。

## 注释

## 译文

## 赏析
