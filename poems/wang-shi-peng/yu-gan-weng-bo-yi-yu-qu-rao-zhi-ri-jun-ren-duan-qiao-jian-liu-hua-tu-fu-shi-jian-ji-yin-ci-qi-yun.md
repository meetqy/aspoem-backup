---
id: wang-shi-peng-yu-gan-weng-bo-yi-yu-qu-rao-zhi-ri-jun-ren-duan-qiao-jian-liu-hua-tu-fu-shi-jian-ji-yin-ci-qi-yun
title: 餘干翁簿以予去饒之日郡人斷橋見留畫圖賦詩見寄因次其韵
titlePinyin: yu2 gan1 weng1 bo2 yi3 yu3 qu4 rao2 zhi1 ri4 jun4 ren2 duan4 qiao2 jian4 liu2 hua4 tu2 fu4 shi1 jian4 ji4 yin1 ci4 qi2 yun4
titleSlug: yu-gan-weng-bo-yi-yu-qu-rao-zhi-ri-jun-ren-duan-qiao-jian-liu-hua-tu-fu-shi-jian-ji-yin-ci-qi-yun
author: 王十朋
authorPinyin: wang2 shi2 peng2
authorSlug: wang-shi-peng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 我慕鄭子真，躬耕老巖谷。
- 不慕蘇季子，腰金詫宗族。
- 失脚落塵網，回頭念幽獨。
- 向來鴛鷺行，進退慚碌碌。
- 把麾鄱君國，飲水清灣曲。
- 緬懷九賢人，痛閔千里俗。
- 奉揚乏仁風，黎庶因炎燠。
- 疇能政有成，敢望諾無宿。
- 厚顔叨祿廩，汗背擁旌纛。
- 命下忽夔門，諸公孰推轂。
- 水陸三千里，湖重嶺仍複。
- 至喜謁文忠，秭歸懷李矗。
- 鄱人憐老守，去類楚臣逐。
- 出門橋已斷，擁道頞爭蹙。
- 初無龔黄政，濫繼秦侯躅。
- 仇香舊同僚，別寄兩竿牘。
- 賦詩仍畫圖，開卷宛在目。
- 清音滿干越，餘韵到巴蜀。
- 我有二頃田，荒蕪雁山腹。
- 願畫歸去來，芒鞋事耕育。

## 拼音

- wo3 mu4 zheng4 zi3 zhen1 ， gong1 geng1 lao3 yan2 gu3 。
- bu2 mu4 su1 ji4 zi0 ， yao1 jin1 cha4 zong1 zu2 。
- shi1 jiao3 luo4 chen2 wang3 ， hui2 tou2 nian4 you1 du2 。
- xiang4 lai2 yuan1 lu4 xing2 ， jin4 tui4 can2 lu4 lu4 。
- ba3 hui1 po2 jun1 guo2 ， yin3 shui3 qing1 wan1 qu3 。
- mian3 huai2 jiu3 xian2 ren2 ， tong4 min3 qian1 li3 su2 。
- feng4 yang2 fa2 ren2 feng1 ， li2 shu4 yin1 yan2 yu4 。
- chou2 neng2 zheng4 you3 cheng2 ， gan3 wang4 nuo4 wu2 su4 。
- hou4 yan2 dao1 lu4 lin3 ， han4 bei4 yong1 jing1 dao4 。
- ming4 xia4 hu1 kui2 men2 ， zhu1 gong1 shu2 tui1 gu3 。
- shui3 lu4 san1 qian1 li3 ， hu2 zhong4 ling3 reng2 fu4 。
- zhi4 xi3 ye4 wen2 zhong1 ， zi3 gui1 huai2 li3 chu4 。
- po2 ren2 lian2 lao3 shou3 ， qu4 lei4 chu3 chen2 zhu2 。
- chu1 men2 qiao2 yi3 duan4 ， yong1 dao4 e4 zheng1 cu4 。
- chu1 wu2 gong1 huang2 zheng4 ， lan4 ji4 qin2 hou2 zhu2 。
- chou2 xiang1 jiu4 tong2 liao2 ， bie2 ji4 liang3 gan1 du2 。
- fu4 shi1 reng2 hua4 tu2 ， kai1 juan4 wan3 zai4 mu4 。
- qing1 yin1 man3 gan1 yue4 ， yu2 yun4 dao4 ba1 shu3 。
- wo3 you3 er4 qing3 tian2 ， huang1 wu2 yan4 shan1 fu4 。
- yuan4 hua4 gui1 qu4 lai2 ， mang2 xie2 shi4 geng1 yu4 。

## 注释

## 译文

## 赏析
