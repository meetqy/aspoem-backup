---
id: wang-shi-peng-zhi-zong-gan-shi-yong-yun-po-xian-yu-ji-he-zhi-fu-qu-suo-wei-yong-zhi-yun-xu-fu-yi-shou-san-shi-yun
title: 知宗柑詩用韵頗險予既和之復取所未用之韵續賦一首三十韵
titlePinyin: zhi1 zong1 gan1 shi1 yong4 yun4 po1 xian3 yu3 ji4 he2 zhi1 fu4 qu3 suo3 wei4 yong4 zhi1 yun4 xu4 fu4 yi4 shou3 san1 shi2 yun4
titleSlug: zhi-zong-gan-shi-yong-yun-po-xian-yu-ji-he-zhi-fu-qu-suo-wei-yong-zhi-yun-xu-fu-yi-shou-san-shi-yun
author: 王十朋
authorPinyin: wang2 shi2 peng2
authorSlug: wang-shi-peng
dynasty: 宋
dynastyPinyin: song4
dynastySlug: song
tags: []
---

## 正文

- 書閲揚州貢，功觀禹化覃。
- 香苞分橘柚，秋色動江潭。
- 破暑花凝雪，凌寒葉染藍。
- 金衣愛子照，珠實碧波涵。
- 未上諸侯計，曾聞四浩談。
- 顔歡陸績母，業世李衡男。
- 送客愈吟桂，記時坡詠儋。
- 洞庭夸浙右，溫郡冠江南。
- 節物清霜重，家山綠蒂含。
- 青黄出籬落，朱綠耀林嵐。
- 昔貢千金顆，遥馳萬里函。
- 新宜薦寢廟，香可供瞿曇。
- 夔子那能比，羅浮未許叅。
- 何人傳黄陸，端類列非聃。
- 在品寧爲四，蒙恩或賜三。
- 鄉情寄初熟，旅况憶幽探。
- 嘉拜親開合，珍藏凈洗甔。
- 行將解印綬，歸種當田蠶。
- 根向橫陽覓，泥尋斥鹵檐。
- 荒蕪耘徑草，封植伴溪楠。
- 不用千頭富，聊資一餉湛。
- 茅齋闢杜甫，仙井汲蘇躭。
- 佳境妙餐蔗，閑庭勝蒔苷。
- 雁行三峽荔，奴視四明蚶。
- 欲繼花爲譜，應同柳駐驂。
- 禦偷籬著棘，愁凍灌添泔。
- 掩映青雲葉，光華碧玉篸。
- 釀成浮甕蟻，蒸辟蠹書蟫。
- 護蒂期存乳，留皮欲去痰。
- 恨無親可遺，松慘白巖庵。

## 拼音

- shu1 yue4 yang2 zhou1 gong4 ， gong1 guan1 yu3 hua4 qin2 。
- xiang1 bao1 fen1 ju2 you4 ， qiu1 se4 dong4 jiang1 tan2 。
- po4 shu3 hua1 ning2 xue3 ， ling2 han2 ye4 ran3 lan2 。
- jin1 yi1 ai4 zi3 zhao4 ， zhu1 shi2 bi4 bo1 han2 。
- wei4 shang4 zhu1 hou2 ji4 ， ceng2 wen2 si4 hao4 tan2 。
- yan2 huan1 lu4 ji4 mu3 ， ye4 shi4 li3 heng2 nan2 。
- song4 ke4 yu4 yin2 gui4 ， ji4 shi2 po1 yong3 dan1 。
- dong4 ting2 kua1 zhe4 you4 ， wen1 jun4 guan1 jiang1 nan2 。
- jie2 wu4 qing1 shuang1 zhong4 ， jia1 shan1 lü4 di4 han2 。
- qing1 huang2 chu1 li2 luo4 ， zhu1 lü4 yao4 lin2 lan2 。
- xi1 gong4 qian1 jin1 ke1 ， yao2 chi2 wan4 li3 han2 。
- xin1 yi2 jian4 qin3 miao4 ， xiang1 ke3 gong1 qu2 tan2 。
- kui2 zi3 na4 neng2 bi3 ， luo2 fu2 wei4 xu1 can1 。
- he2 ren2 chuan2 huang2 lu4 ， duan1 lei4 lie4 fei1 dan1 。
- zai4 pin3 ning2 wei2 si4 ， meng2 en1 huo4 ci4 san1 。
- xiang1 qing2 ji4 chu1 shu2 ， lü3 kuang4 yi4 you1 tan4 。
- jia1 bai4 qin1 kai1 he2 ， zhen1 cang2 jing4 xi3 dan1 。
- xing2 jiang1 jie3 yin4 shou4 ， gui1 zhong3 dang1 tian2 can2 。
- gen1 xiang4 heng2 yang2 mi4 ， ni2 xun2 chi4 lu3 yan2 。
- huang1 wu2 yun2 jing4 cao3 ， feng1 zhi2 ban4 xi1 nan2 。
- bu2 yong4 qian1 tou2 fu4 ， liao2 zi1 yi4 xiang3 zhan4 。
- mao2 zhai1 pi4 du4 fu3 ， xian1 jing3 ji2 su1 dan1 。
- jia1 jing4 miao4 can1 zhe4 ， xian2 ting2 sheng4 shi4 gan1 。
- yan4 hang2 san1 xia2 li4 ， nu2 shi4 si4 ming2 han1 。
- yu4 ji4 hua1 wei2 pu3 ， ying1 tong2 liu3 zhu4 can1 。
- yu4 tou1 li2 zhu4 ji2 ， chou2 dong4 guan4 tian1 gan1 。
- yan3 ying4 qing1 yun2 ye4 ， guang1 hua2 bi4 yu4 zan1 。
- niang4 cheng2 fu2 weng4 yi3 ， zheng1 pi4 du4 shu1 yin2 。
- hu4 di4 qi1 cun2 ru3 ， liu2 pi2 yu4 qu4 tan2 。
- hen4 wu2 qin1 ke3 yi2 ， song1 can3 bai2 yan2 an1 。

## 注释

## 译文

## 赏析
