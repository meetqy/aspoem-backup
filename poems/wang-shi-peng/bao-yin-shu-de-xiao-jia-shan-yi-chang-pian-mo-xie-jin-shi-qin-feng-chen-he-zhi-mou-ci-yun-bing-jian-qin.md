---
id: wang-shi-peng-bao-yin-shu-de-xiao-jia-shan-yi-chang-pian-mo-xie-jin-shi-qin-feng-chen-he-zhi-mou-ci-yun-bing-jian-qin
title: 寶印叔得小假山以長篇模寫進士欽逢辰和之某次韵并簡欽
titlePinyin: bao3 yin4 shu1 de2 xiao3 jia3 shan1 yi3 chang2 pian1 mo2 xie3 jin4 shi4 qin1 feng2 chen2 he2 zhi1 mou3 ci4 yun4 bing4 jian3 qin1
titleSlug: bao-yin-shu-de-xiao-jia-shan-yi-chang-pian-mo-xie-jin-shi-qin-feng-chen-he-zhi-mou-ci-yun-bing-jian-qin
author: 王十朋
authorPinyin: wang2 shi2 peng2
authorSlug: wang-shi-peng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 越絕天台溫雁蕩，萬壑千巖各形狀。
- 錢塘風物更奇絕，杖屨年時記曾訪。
- 歸來戲闢小園林，十里西湖藏甕盎。
- 悠然入眼皆吾山，羅列軒窗一何壯。
- 止菴道人真有道，種竹蒔花近丘壙。
- 何人好事贈假山，潛澗新添小屏嶂。
- 却疑遷徙從平泉，更恐飛來自秦望。
- 世間贋物何止此，沙佛儒衣龍亦象。
- 道人於物意豈留，異日從教散天壤。
- 花木篇章兩游戲，林下高風真可尚。
- 來游蓮社有詩人，句比昌黎更豪放。
- 我休說假復論真，真假通同歸一相。

## 拼音

- yue4 jue2 tian1 tai2 wen1 yan4 dang4 ， wan4 he4 qian1 yan2 ge4 xing2 zhuang4 。
- qian2 tang2 feng1 wu4 geng4 qi2 jue2 ， zhang4 ju4 nian2 shi2 ji4 ceng2 fang3 。
- gui1 lai2 xi4 pi4 xiao3 yuan2 lin2 ， shi2 li3 xi1 hu2 cang2 weng4 ang4 。
- you1 ran2 ru4 yan3 jie1 wu2 shan1 ， luo2 lie4 xuan1 chuang1 yi4 he2 zhuang4 。
- zhi3 an1 dao4 ren2 zhen1 you3 dao4 ， zhong3 zhu2 shi4 hua1 jin4 qiu1 kuang4 。
- he2 ren2 hao3 shi4 zeng4 jia3 shan1 ， qian2 jian4 xin1 tian1 xiao3 ping2 zhang4 。
- que4 yi2 qian1 xi3 cong2 ping2 quan2 ， geng4 kong3 fei1 lai2 zi4 qin2 wang4 。
- shi4 jian4 yan4 wu4 he2 zhi3 ci3 ， sha1 fo2 ru2 yi1 long2 yi4 xiang4 。
- dao4 ren2 wu1 wu4 yi4 qi3 liu2 ， yi4 ri4 cong2 jiao4 san4 tian1 rang3 。
- hua1 mu4 pian1 zhang1 liang3 you2 xi4 ， lin2 xia4 gao1 feng1 zhen1 ke3 shang4 。
- lai2 you2 lian2 she4 you3 shi1 ren2 ， ju4 bi3 chang1 li2 geng4 hao2 fang4 。
- wo3 xiu1 shuo1 jia3 fu4 lun4 zhen1 ， zhen1 jia3 tong1 tong2 gui1 yi4 xiang1 。

## 注释

## 译文

## 赏析
