---
id: wang-shi-peng-he-han-nan-shi
title: 和韓南食
titlePinyin: he2 han2 nan2 shi2
titleSlug: he-han-nan-shi
author: 王十朋
authorPinyin: wang2 shi2 peng2
authorSlug: wang-shi-peng
dynasty: 宋
dynastyPinyin: song4
dynastySlug: song
tags: []
---

## 正文

- 海錯千萬族，惟蠔不能行。
- 潮來腹自飽，亦足遂厥生。
- 翻笑魚蟹蝦，晨夜何營營。
- 風味與江瑶，可以次第名。
- 薦身炮炙間，殻破材始呈。
- 北客昔南食，一見生怪驚。
- 故人居海濱，群鮮厭庖烹。
- 酷愛此味真，不假薑桂橙。
- 遥憐山間友，混迹黎與騂。
- 蔬腸久不飽，肌骨尫且獰。
- 巨房餉饞腹，一笑百念平。
- 豈爲飲食欲，實見親舊情。
- 誰知虀鹽餘，盤餐味常并。
- 故鄉實堪戀，未用圖西行。

## 拼音

- hai3 cuo4 qian1 wan4 zu2 ， wei2 hao2 bu4 neng2 xing2 。
- chao2 lai2 fu4 zi4 bao3 ， yi4 zu2 sui4 jue2 sheng1 。
- fan1 xiao4 yu2 xie4 xia1 ， chen2 ye4 he2 ying2 ying2 。
- feng1 wei4 yu3 jiang1 yao2 ， ke3 yi3 ci4 di4 ming2 。
- jian4 shen1 pao4 zhi4 jian4 ， qiao4 po4 cai2 shi3 cheng2 。
- bei3 ke4 xi1 nan2 shi2 ， yi2 jian4 sheng1 guai4 jing1 。
- gu4 ren2 ju1 hai3 bin1 ， qun2 xian1 yan4 pao2 peng1 。
- ku4 ai4 ci3 wei4 zhen1 ， bu4 jia3 jiang1 gui4 cheng2 。
- yao2 lian2 shan1 jian4 you3 ， hun4 ji4 li2 yu3 xing1 。
- shu1 chang2 jiu3 bu4 bao3 ， ji1 gu3 wang1 qie3 ning2 。
- ju4 fang2 xiang3 chan2 fu4 ， yi2 xiao4 bai3 nian4 ping2 。
- qi3 wei2 yin3 shi2 yu4 ， shi2 jian4 qin1 jiu4 qing2 。
- shui2 zhi1 ji1 yan2 yu2 ， pan2 can1 wei4 chang2 bing4 。
- gu4 xiang1 shi2 kan1 lian4 ， wei4 yong4 tu2 xi1 xing2 。

## 注释

## 译文

## 赏析
