---
id: wang-shi-peng-he-han-qiu-huai-shi-yi-shou-qi-ba
title: 和韓秋懷十一首  其八
titlePinyin: he2 han2 qiu1 huai2 shi2 yi1 shou3     qi2 ba1
titleSlug: he-han-qiu-huai-shi-yi-shou-qi-ba
author: 王十朋
authorPinyin: wang2 shi2 peng2
authorSlug: wang-shi-peng
dynasty: 宋
dynastyPinyin: song4
dynastySlug: song
tags: []
---

## 正文

- 賢關藹多士，頭角爭軒軒。
- 中有倦游客，虛名厭馳奔。
- 學爲忠與孝，思踐陽城言。
- 高秋賦歸去，戯舞庭闈前。
- 東園柿栗熟，採摘供盤餐。
- 兄弟各賦詩，集作棣蕚編。
- 甲乙二孺子，日誦言半千。
- 學語三歲時，笑味生甜酸。
- 欣然動我懷，長夜不成眠。
- 歸來有此樂，亦可終殘年。

## 拼音

- xian2 guan1 ai3 duo1 shi4 ， tou2 jiao3 zheng1 xuan1 xuan1 。
- zhong1 you3 juan4 you2 ke4 ， xu1 ming2 yan4 chi2 ben1 。
- xue2 wei2 zhong1 yu3 xiao4 ， si1 jian4 yang2 cheng2 yan2 。
- gao1 qiu1 fu4 gui1 qu4 ， xi4 wu3 ting2 wei2 qian2 。
- dong1 yuan2 shi4 li4 shu2 ， cai3 zhai1 gong4 pan2 can1 。
- xiong1 di4 ge4 fu4 shi1 ， ji2 zuo4 di4 e4 bian1 。
- jia3 yi3 er4 ru2 zi3 ， ri4 song4 yan2 ban4 qian1 。
- xue2 yu3 san1 sui4 shi2 ， xiao4 wei4 sheng1 tian2 suan1 。
- xin1 ran2 dong4 wo3 huai2 ， chang2 ye4 bu4 cheng2 mian2 。
- gui1 lai2 you3 ci3 le4 ， yi4 ke3 zhong1 can2 nian2 。

## 注释

## 译文

## 赏析
