---
id: wang-shi-peng-zi-chang-he-shi-bing-kui-yin-shi-zai-yong-fan-qing-xi-yun
title: 子長和詩并饋飲食再用泛清溪韻
titlePinyin: zi3 chang2 he2 shi1 bing4 kui4 yin3 shi2 zai4 yong4 fan4 qing1 xi1 yun4
titleSlug: zi-chang-he-shi-bing-kui-yin-shi-zai-yong-fan-qing-xi-yun
author: 王十朋
authorPinyin: wang2 shi2 peng2
authorSlug: wang-shi-peng
dynasty: 宋
dynastyPinyin: song4
dynastySlug: song
tags: []
---

## 正文

- 秋浦天作秋，清溪風更清。
- 三宿不忍去，山以齊爲名。
- 天台李御史，傾蓋即鍾情。
- 憐我峽中歸，笑談洗枯榮。
- 携壺上翠微，舉首望赤城。
- 相期老巖壑，便欲遺簪纓。
- 贈我十首詩，字字工且精。
- 從今似杜老，對酒懷李生。
- 何當細論文，萬戶侯可輕。

## 拼音

- qiu1 pu3 tian1 zuo4 qiu1 ， qing1 xi1 feng1 geng4 qing1 。
- san1 su4 bu4 ren3 qu4 ， shan1 yi3 qi2 wei2 ming2 。
- tian1 tai2 li3 yu4 shi3 ， qing1 gai4 ji2 zhong1 qing2 。
- lian2 wo3 xia2 zhong1 gui1 ， xiao4 tan2 xi3 ku1 rong2 。
- xie2 hu2 shang4 cui4 wei1 ， ju3 shou3 wang4 chi4 cheng2 。
- xiang1 qi1 lao3 yan2 he4 ， bian4 yu4 yi2 zan1 ying1 。
- zeng4 wo3 shi2 shou3 shi1 ， zi4 zi4 gong1 qie3 jing1 。
- cong2 jin1 si4 du4 lao3 ， dui4 jiu3 huai2 li3 sheng1 。
- he2 dang1 xi4 lun4 wen2 ， wan4 hu4 hou2 ke3 qing1 。

## 注释

## 译文

## 赏析
