---
id: wang-shi-peng-yu-zhao-an-fu-qi-shu-yu
title: 與趙安撫乞疏獄
titlePinyin: yu3 zhao4 an1 fu3 qi3 shu1 yu4
titleSlug: yu-zhao-an-fu-qi-shu-yu
author: 王十朋
authorPinyin: wang2 shi2 peng2
authorSlug: wang-shi-peng
dynasty: 宋
dynastyPinyin: song4
dynastySlug: song
tags: []
---

## 正文

- 小麥青青大麥熟，秧老欲移蠶欲簇。
- 皇天彌旬作淫雨，害及農桑一何酷。
- 麥枯秧腐蠶不絲，無食無衣豈能育。
- 使君今世賢方伯，政過龔黄同舜牧。
- 僦金蠲放官與私，喜氣歡聲傾比屋。
- 仁風已慰黎庶心，誠感蒼穹理宜速。
- 胡爲烝泄尚如許，陰沴干陽埋日轂。
- 豈惟泥濘困牛車，更恐魚龍上平陸。
- 閭閻競畫指日蠻，香火遥祈上天竺。
- 傷和無乃有冤民，蠹政尚疑多大族。
- 使君有術開青天，按劾奸贓疏滯獄。

## 拼音

- xiao3 mai4 qing1 qing1 da4 mai4 shu2 ， yang1 lao3 yu4 yi2 can2 yu4 cu4 。
- huang2 tian1 mi2 xun2 zuo4 yin2 yu3 ， hai4 ji2 nong2 sang1 yi4 he2 ku4 。
- mai4 ku1 yang1 fu3 can2 bu4 si1 ， wu2 shi2 wu2 yi1 qi3 neng2 yu4 。
- shi3 jun1 jin1 shi4 xian2 fang1 bo2 ， zheng4 guo4 gong1 huang2 tong2 shun4 mu4 。
- jiu4 jin1 juan1 fang4 guan1 yu3 si1 ， xi3 qi4 huan1 sheng1 qing1 bi3 wu1 。
- ren2 feng1 yi3 wei4 li2 shu4 xin1 ， cheng2 gan3 cang1 qiong2 li3 yi2 su4 。
- hu2 wei2 zheng1 xie4 shang4 ru2 xu1 ， yin1 li4 gan1 yang2 mai2 ri4 gu3 。
- qi3 wei2 ni2 ning4 kun4 niu2 ju1 ， geng4 kong3 yu2 long2 shang4 ping2 lu4 。
- lü2 yan2 jing4 hua4 zhi3 ri4 man2 ， xiang1 huo3 yao2 qi2 shang4 tian1 zhu2 。
- shang1 he2 wu2 nai3 you3 yuan1 min2 ， du4 zheng4 shang4 yi2 duo1 da4 zu2 。
- shi3 jun1 you3 shu4 kai1 qing1 tian1 ， an4 he2 jian1 zang1 shu1 zhi4 yu4 。

## 注释

## 译文

## 赏析
