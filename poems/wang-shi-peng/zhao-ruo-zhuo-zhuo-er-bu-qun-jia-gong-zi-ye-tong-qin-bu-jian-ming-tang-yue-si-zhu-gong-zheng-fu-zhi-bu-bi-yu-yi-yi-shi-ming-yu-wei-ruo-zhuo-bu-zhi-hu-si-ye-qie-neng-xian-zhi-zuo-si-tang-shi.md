---
id: wang-shi-peng-zhao-ruo-zhuo-zhuo-er-bu-qun-jia-gong-zi-ye-tong-qin-bu-jian-ming-tang-yue-si-zhu-gong-zheng-fu-zhi-bu-bi-yu-yi-yi-shi-ming-yu-wei-ruo-zhuo-bu-zhi-hu-si-ye-qie-neng-xian-zhi-zuo-si-tang-shi
title: 趙若拙卓爾不群佳公子也痛親不見名堂曰思諸公爭賦之不鄙予亦以詩命予謂若拙不止乎思也且能顯之作思堂詩
titlePinyin: zhao4 ruo4 zhuo1 zhuo2 er3 bu4 qun2 jia1 gong1 zi3 ye3 tong4 qin1 bu2 jian4 ming2 tang0 yue1 si1 zhu1 gong1 zheng1 fu4 zhi1 bu4 bi3 yu3 yi4 yi3 shi1 ming4 yu3 wei4 ruo4 zhuo1 bu4 zhi3 hu1 si1 ye3 qie3 neng2 xian3 zhi1 zuo4 si1 tang2 shi1
titleSlug: zhao-ruo-zhuo-zhuo-er-bu-qun-jia-gong-zi-ye-tong-qin-bu-jian-ming-tang-yue-si-zhu-gong-zheng-fu-zhi-bu-bi-yu-yi-yi-shi-ming-yu-wei-ruo-zhuo-bu-zhi-hu-si-ye-qie-neng-xian-zhi-zuo-si-tang-shi
author: 王十朋
authorPinyin: wang2 shi2 peng2
authorSlug: wang-shi-peng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 天下人子皆思親，思而顯之能幾人。
- 入堂省親親不見，長向羹牆見親面。
- 身苟不立名不揚，九原何由發幽光。
- 金枝挺挺賢公子，風樹興悲思不已。
- 口誦孝經第一篇，立身行道期心傳。
- 直諒多聞古三益，標準宗支名籍籍。
- 前日召還胡不留，一麾出守西南州。
- 官職人心所同欲，孝子思親恐親辱。
- 不獨思親能顯親，孔門曾子君前身。
- 我愧思親未能顯，詩作思堂涕徒泫。

## 拼音

- tian1 xia4 ren2 zi3 jie1 si1 qin1 ， si1 er2 xian3 zhi1 neng2 ji1 ren2 。
- ru4 tang2 sheng3 qin1 qin1 bu2 jian4 ， chang2 xiang4 geng1 qiang2 jian4 qin1 mian4 。
- shen1 gou3 bu2 li4 ming2 bu4 yang2 ， jiu3 yuan2 he2 you2 fa1 you1 guang1 。
- jin1 zhi1 ting3 ting3 xian2 gong1 zi3 ， feng1 shu4 xing1 bei1 si1 bu4 yi3 。
- kou3 song4 xiao4 jing1 di4 yi1 pian1 ， li4 shen1 hang2 dao4 qi1 xin1 chuan2 。
- zhi2 liang4 duo1 wen2 gu3 san1 yi4 ， biao1 zhun3 zong1 zhi1 ming2 ji2 ji2 。
- qian2 ri4 zhao4 huan2 hu2 bu4 liu2 ， yi4 hui1 chu1 shou3 xi1 nan2 zhou1 。
- guan1 zhi2 ren2 xin1 suo3 tong2 yu4 ， xiao4 zi3 si1 qin1 kong3 qin1 ru3 。
- bu4 du2 si1 qin1 neng2 xian3 qin1 ， kong3 men2 ceng2 zi3 jun1 qian2 shen1 。
- wo3 kui4 si1 qin1 wei4 neng2 xian3 ， shi1 zuo4 si1 tang2 ti4 tu2 xuan4 。

## 注释

## 译文

## 赏析
