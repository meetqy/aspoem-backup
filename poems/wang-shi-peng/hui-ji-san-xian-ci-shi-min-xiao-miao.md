---
id: wang-shi-peng-hui-ji-san-xian-ci-shi-min-xiao-miao
title: 會稽三賢祠詩 愍孝廟
titlePinyin: hui4 ji1 san1 xian2 ci2 shi1   min3 xiao4 miao4
titleSlug: hui-ji-san-xian-ci-shi-min-xiao-miao
author: 王十朋
authorPinyin: wang2 shi2 peng2
authorSlug: wang-shi-peng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 我昔嘗讀黄絹碑，長歎越國無男兒。
- 孰知種山山下水，千載有此一段奇。
- 嗚呼哀哉蔡孝子，風烈遠過恢與覊。
- 乃翁白首困縲絏，半年不脫兒心悲。
- 請身荷械代父罪，或甘黥涅居軍麾。
- 况遇兵興擊叛卒，身先矢石死不辭。
- 當時非無賢太守，孝子抱志終不施。
- 人間無路可赴訴，投命河伯祈天知。
- 自爲銘誌及訟牒，欲愬以魂贖以屍。
- 精哀意切語不怨，孝與忠厚俱天資。
- 臨河更效結纓死，顛沛於禮曾無虧。
- 父脫纍囚子願畢，身在九泉甘若飴。
- 名聞九重獲旌表，賜廟愍孝風華夷。
- 胡爲祠宇乃如許，一間破屋河之湄。
- 未聞設誄有度尚，絕妙更欠邯鄲詞。
- 我來贊幕欽孝烈，顧瞻廟貎成吁嘻。
- 他年太史作佳傳，願於紙尾書吾詩。

## 拼音

- wo3 xi1 chang2 du2 huang2 juan4 bei1 ， chang2 tan4 yue4 guo2 wu2 nan2 er2 。
- shu2 zhi1 zhong3 shan1 shan1 xia4 shui3 ， qian1 zai4 you3 ci3 yi2 duan4 qi2 。
- wu1 hu1 ai1 zai1 cai4 xiao4 zi3 ， feng1 lie4 yuan3 guo4 hui1 yu3 ji1 。
- nai3 weng1 bai2 shou3 kun4 lei2 xie4 ， ban4 nian2 bu4 tuo1 er2 xin1 bei1 。
- qing3 shen1 he2 xie4 dai4 fu4 zui4 ， huo4 gan1 qing2 nie4 ju1 jun1 hui1 。
- kuang4 yu4 bing1 xing1 ji1 pan4 zu2 ， shen1 xian1 shi3 shi2 si3 bu4 ci2 。
- dang1 shi2 fei1 wu2 xian2 tai4 shou3 ， xiao4 zi3 bao4 zhi4 zhong1 bu4 shi1 。
- ren2 jian4 wu2 lu4 ke3 fu4 su4 ， tou2 ming4 he2 bo2 qi2 tian1 zhi1 。
- zi4 wei2 ming2 zhi4 ji2 song4 die2 ， yu4 shuo4 yi3 hun2 shu2 yi3 shi1 。
- jing1 ai1 yi4 qie4 yu3 bu2 yuan4 ， xiao4 yu3 zhong1 hou4 ju4 tian1 zi1 。
- lin2 he2 geng4 xiao4 jie2 ying1 si3 ， dian1 pei4 wu1 li3 ceng2 wu2 kui1 。
- fu4 tuo1 lei2 qiu2 zi3 yuan4 bi4 ， shen1 zai4 jiu3 quan2 gan1 ruo4 yi2 。
- ming2 wen2 jiu3 zhong4 huo4 jing1 biao3 ， ci4 miao4 min3 xiao4 feng1 hua2 yi2 。
- hu2 wei2 ci2 yu3 nai3 ru2 xu1 ， yi2 jian4 po4 wu1 he2 zhi1 mei2 。
- wei4 wen2 she4 lei3 you3 du4 shang4 ， jue2 miao4 geng4 qian4 han2 dan1 ci2 。
- wo3 lai2 zan4 mu4 qin1 xiao4 lie4 ， gu4 zhan1 miao4 ni2 cheng2 xu1 xi1 。
- ta1 nian2 tai4 shi3 zuo4 jia1 chuan2 ， yuan4 wu1 zhi3 wei3 shu1 wu2 shi1 。

## 注释

## 译文

## 赏析
