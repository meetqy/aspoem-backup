---
id: wang-shi-peng-fu-an-jing-tang-jiu-e
title: 復安靜堂舊額
titlePinyin: fu4 an1 jing4 tang2 jiu4 e2
titleSlug: fu-an-jing-tang-jiu-e
author: 王十朋
authorPinyin: wang2 shi2 peng2
authorSlug: wang-shi-peng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 端明之孫字子强，銀鈎鐵畫傳遺芳。
- 昔年作郡古平海，大筆親書安靜堂。
- 自從宣和至乾道，字與輪奐爭光芒。
- 一朝忽遭俗眼白，毀滅名姓深埋藏。
- 我來搜訪久乃獲，老兵據爲寢處牀。
- 滌除五載塵土面，字向堂上增激昂。
- 祖爲第一孫是似，書有家法稱莆陽。
- 體具萬安頗雄壯，榜與忠獻同翱翔。
- 因知文字乃至寶，一時之厄庸何傷。
- 石鼓文有鬼神護，淮西碑並日月光。
- 豈容泯滅暴秦火，誰肯膾炙段文昌。
- 書生作郡太迂闊，理財聽訟俱非長。
- 吾君若問何以治，堂復韓蔡祠秦姜。
- 今纔五日京兆耳，眷此陳迹猶未忘。
- 但願茲堂日安靜，名與國壽俱無疆。

## 拼音

- duan1 ming2 zhi1 sun1 zi4 zi3 qiang2 ， yin2 gou1 tie3 hua4 chuan2 yi2 fang1 。
- xi1 nian2 zuo4 jun4 gu3 ping2 hai3 ， da4 bi3 qin1 shu1 an1 jing4 tang2 。
- zi4 cong2 xuan1 he2 zhi4 qian2 dao4 ， zi4 yu3 lun2 huan4 zheng1 guang1 mang2 。
- yi4 zhao1 hu1 zao1 su2 yan3 bai2 ， hui3 mie4 ming2 xing4 shen1 mai2 cang2 。
- wo3 lai2 sou1 fang3 jiu3 nai3 huo4 ， lao3 bing1 ju4 wei2 qin3 chu3 chuang2 。
- di2 chu2 wu3 zai4 chen2 tu3 mian4 ， zi4 xiang4 tang2 shang4 zeng1 ji1 ang2 。
- zu3 wei2 di4 yi1 sun1 shi4 si4 ， shu1 you3 jia1 fa3 cheng1 pu2 yang2 。
- ti3 ju4 wan4 an1 po1 xiong2 zhuang4 ， bang3 yu3 zhong1 xian4 tong2 ao2 xiang2 。
- yin1 zhi1 wen2 zi4 nai3 zhi4 bao3 ， yi4 shi2 zhi1 e4 yong1 he2 shang1 。
- shi2 gu3 wen2 you3 gui3 shen2 hu4 ， huai2 xi1 bei1 bing4 ri4 yue4 guang1 。
- qi3 rong2 min3 mie4 bao4 qin2 huo3 ， shui2 ken3 kuai4 zhi4 duan4 wen2 chang1 。
- shu1 sheng1 zuo4 jun4 tai4 yu1 kuo4 ， li3 cai2 ting1 song4 ju4 fei1 chang2 。
- wu2 jun1 ruo4 wen4 he2 yi3 zhi4 ， tang2 fu4 han2 cai4 ci2 qin2 jiang1 。
- jin1 cai2 wu3 ri4 jing1 zhao4 er3 ， juan4 ci3 chen2 ji4 you2 wei4 wang4 。
- dan4 yuan4 zi1 tang2 ri4 an1 jing4 ， ming2 yu3 guo2 shou4 ju4 wu2 jiang1 。

## 注释

## 译文

## 赏析
