---
id: wang-shi-peng-he-han-tao-yuan-tu
title: 和韓桃源圖
titlePinyin: he2 han2 tao2 yuan2 tu2
titleSlug: he-han-tao-yuan-tu
author: 王十朋
authorPinyin: wang2 shi2 peng2
authorSlug: wang-shi-peng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 嬴秦斬新開混茫，傲睨前古無虞唐。
- 詩書爲灰儒鬼哭，李斯秉筆中書堂。
- 長城丁壯無還者，送徒更住驪山下。
- 避世高人何所之，出門永與家鄉辭。
- 入山惟恐不深遠，豈是得已巢於斯。
- 來時六合爲秦室，未省今爲何歲日。
- 吏不到門租不輸，子長丁添更何卹。
- 春入山中桃自花，招邀隠侶傾流霞。
- 男耕女織自婚嫁，派別支分都幾家。
- 誰泛漁舟迷處所，山開洞闢聞人語。
- 乍相驚問卒相歡，設酒烹鷄講賓主。
- 可憐秦事已茫然，帝業初期萬萬年。
- 猶道祖龍長在世，豈知異姓早三傳。
- 鄰里殷勤爭餉饋，人情與世無相異。
- 未信壺中別有天，却訝身游與夢寐。
- 山花亂眼鳥哀鳴，數日留連喜復驚。
- 更從洞口尋鄉路，逢人欲話疑非情。
- 異日扁舟欲重顧，水眩山迷紅日暮。
- 後來圖畫了非真，作誌淵明乃晉人。

## 拼音

- ying2 qin2 zhan3 xin1 kai1 hun4 mang2 ， ao4 ni4 qian2 gu3 wu2 yu2 tang2 。
- shi1 shu1 wei2 hui1 ru2 gui3 ku1 ， li3 si1 bing3 bi3 zhong1 shu1 tang2 。
- chang2 cheng2 ding1 zhuang4 wu2 huan2 zhe3 ， song4 tu2 geng4 zhu4 li2 shan1 xia4 。
- bi4 shi4 gao1 ren2 he2 suo3 zhi1 ， chu1 men2 yong3 yu3 jia1 xiang1 ci2 。
- ru4 shan1 wei2 kong3 bu4 shen1 yuan3 ， qi3 shi4 de2 yi3 chao2 wu1 si1 。
- lai2 shi2 liu4 he2 wei2 qin2 shi4 ， wei4 sheng3 jin1 wei2 he2 sui4 ri4 。
- li4 bu2 dao4 men2 zu1 bu4 shu1 ， zi3 chang2 ding1 tian1 geng4 he2 xu4 。
- chun1 ru4 shan1 zhong1 tao2 zi4 hua1 ， zhao1 yao1 yin3 lü3 qing1 liu2 xia2 。
- nan2 geng1 nü3 zhi1 zi4 hun1 jia4 ， pai4 bie2 zhi1 fen1 dou1 ji1 jia1 。
- shui2 fan4 yu2 zhou1 mi2 chu3 suo3 ， shan1 kai1 dong4 pi4 wen2 ren2 yu3 。
- zha4 xiang1 jing1 wen4 zu2 xiang1 huan1 ， she4 jiu3 peng1 ji1 jiang3 bin1 zhu3 。
- ke3 lian2 qin2 shi4 yi3 mang2 ran2 ， di4 ye4 chu1 qi1 wan4 wan4 nian2 。
- you2 dao4 zu3 long2 chang2 zai4 shi4 ， qi3 zhi1 yi4 xing4 zao3 san1 chuan2 。
- lin2 li3 yin1 qin2 zheng1 xiang3 kui4 ， ren2 qing2 yu3 shi4 wu2 xiang1 yi4 。
- wei4 xin4 hu2 zhong1 bie2 you3 tian1 ， que4 ya4 shen1 you2 yu3 meng4 mei4 。
- shan1 hua1 luan4 yan3 niao3 ai1 ming2 ， shu4 ri4 liu2 lian2 xi3 fu4 jing1 。
- geng4 cong2 dong4 kou3 xun2 xiang1 lu4 ， feng2 ren2 yu4 hua4 yi2 fei1 qing2 。
- yi4 ri4 pian1 zhou1 yu4 zhong4 gu4 ， shui3 xuan4 shan1 mi2 hong2 ri4 mu4 。
- hou4 lai2 tu2 hua4 le0 fei1 zhen1 ， zuo4 zhi4 yuan1 ming2 nai3 jin4 ren2 。

## 注释

## 译文

## 赏析
