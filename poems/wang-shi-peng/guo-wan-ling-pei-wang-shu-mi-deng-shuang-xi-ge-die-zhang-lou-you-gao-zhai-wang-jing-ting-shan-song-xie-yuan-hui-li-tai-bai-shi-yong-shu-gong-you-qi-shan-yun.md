---
id: wang-shi-peng-guo-wan-ling-pei-wang-shu-mi-deng-shuang-xi-ge-die-zhang-lou-you-gao-zhai-wang-jing-ting-shan-song-xie-yuan-hui-li-tai-bai-shi-yong-shu-gong-you-qi-shan-yun
title: 過宛陵陪汪樞密登雙溪閣疊嶂樓游高齋望敬亭山誦謝元暉李太白詩用樞公游齊山韻
titlePinyin: guo4 wan3 ling2 pei2 wang1 shu1 mi4 deng1 shuang1 xi1 ge2 die2 zhang4 lou2 you2 gao1 zhai1 wang4 jing4 ting2 shan1 song4 xie4 yuan2 hui1 li3 tai4 bai2 shi1 yong4 shu1 gong1 you2 qi2 shan1 yun4
titleSlug: guo-wan-ling-pei-wang-shu-mi-deng-shuang-xi-ge-die-zhang-lou-you-gao-zhai-wang-jing-ting-shan-song-xie-yuan-hui-li-tai-bai-shi-yong-shu-gong-you-qi-shan-yun
author: 王十朋
authorPinyin: wang2 shi2 peng2
authorSlug: wang-shi-peng
dynasty: 宋
dynastyPinyin: song4
dynastySlug: song
tags: []
---

## 正文

- 天將大任未容閑，清峭依然御史顔。
- 謝客能吟練江句，謫仙不厭敬亭山。
- 雙溪風月壺觴裏，疊嶂烟霞几案間。
- 天下蒼生望公起，歸轅行見郡人攀。

## 拼音

- tian1 jiang1 da4 ren4 wei4 rong2 xian2 ， qing1 qiao4 yi1 ran2 yu4 shi3 yan2 。
- xie4 ke4 neng2 yin2 lian4 jiang1 ju4 ， zhe2 xian1 bu2 yan4 jing4 ting2 shan1 。
- shuang1 xi1 feng1 yue4 hu2 shang1 li3 ， die2 zhang4 yan1 xia2 ji1 an4 jian4 。
- tian1 xia4 cang1 sheng1 wang4 gong1 qi3 ， gui1 yuan2 xing2 jian4 jun4 ren2 pan1 。

## 注释

## 译文

## 赏析
