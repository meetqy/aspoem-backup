---
id: wang-shi-peng-wan-xian-zhi-sheng-liang-nan-zuo-xi-er-ge-he-zhi
title: 萬先之生兩男作洗兒歌賀之
titlePinyin: wan4 xian1 zhi1 sheng1 liang3 nan2 zuo4 xi3 er2 ge1 he4 zhi1
titleSlug: wan-xian-zhi-sheng-liang-nan-zuo-xi-er-ge-he-zhi
author: 王十朋
authorPinyin: wang2 shi2 peng2
authorSlug: wang-shi-peng
dynasty: 宋
dynastyPinyin: song4
dynastySlug: song
tags: []
---

## 正文

- 君不見徐卿二子生絕奇，熊羆入夢非同時。
- 徒煩孔子與釋氏，兩回抱送麒麟兒。
- 又不見昔日梁嬴亦雙乳，生止一男仍一女。
- 過期畢竟非其人，未免終身亦妾圉。
- 鬰葱佳氣充門閭，龍穴盛事從來無。
- 蓂階良月吐三莢，蚌腹甲夜生雙珠。
- 相對抱持翁嫗喜，眉目分明巧相似。
- 慈顔戯語綵衣郎，汝子他年勝我子。
- 郎君拜舞笑答翁，翁生六兒年豈同。
- 何如今日一巵酒，手抱兩孫頭未童。
- 二雛慶誕相先後，未省如何分長幼。
- 商家尚質周尚文，喚取何休細推究。
- 慶門蘭玉行滿庭，伯仲叔季雙命名。
- 他時四乳類周士，森森八桂同敷榮。
- 我忝通家同筆硯，聞君得子歡無間。
- 殷勤爲作洗兒歌，覓取金錢三百萬。

## 拼音

- jun1 bu2 jian4 xu2 qing1 er4 zi3 sheng1 jue2 qi2 ， xiong2 pi2 ru4 meng4 fei1 tong2 shi2 。
- tu2 fan2 kong3 zi3 yu3 shi4 shi4 ， liang3 hui2 bao4 song4 qi2 lin2 er2 。
- you4 bu2 jian4 xi1 ri4 liang2 ying2 yi4 shuang1 ru3 ， sheng1 zhi3 yi4 nan2 reng2 yi4 nü3 。
- guo4 qi1 bi4 jing4 fei1 qi2 ren2 ， wei4 mian3 zhong1 shen1 yi4 qie4 yu3 。
- yu4 cong1 jia1 qi4 chong1 men2 lü2 ， long2 xue2 sheng4 shi4 cong2 lai2 wu2 。
- mi4 jie1 liang2 yue4 tu3 san1 jia2 ， bang4 fu4 jia3 ye4 sheng1 shuang1 zhu1 。
- xiang1 dui4 bao4 chi2 weng1 yu4 xi3 ， mei2 mu4 fen1 ming2 qiao3 xiang1 si4 。
- ci2 yan2 xi4 yu3 cai3 yi1 lang2 ， ru3 zi3 ta1 nian2 sheng4 wo3 zi3 。
- lang2 jun1 bai4 wu3 xiao4 da2 weng1 ， weng1 sheng1 liu4 er2 nian2 qi3 tong2 。
- he2 ru2 jin1 ri4 yi4 zhi1 jiu3 ， shou3 bao4 liang3 sun1 tou2 wei4 tong2 。
- er4 chu2 qing4 dan4 xiang1 xian1 hou4 ， wei4 sheng3 ru2 he2 fen1 chang2 you4 。
- shang1 jia1 shang4 zhi4 zhou1 shang4 wen2 ， huan4 qu3 he2 xiu1 xi4 tui1 jiu1 。
- qing4 men2 lan2 yu4 xing2 man3 ting2 ， bo2 zhong4 shu1 ji4 shuang1 ming4 ming2 。
- ta1 shi2 si4 ru3 lei4 zhou1 shi4 ， sen1 sen1 ba1 gui4 tong2 fu1 rong2 。
- wo3 tian3 tong1 jia1 tong2 bi3 yan4 ， wen2 jun1 de2 zi3 huan1 wu2 jian4 。
- yin1 qin2 wei2 zuo4 xi3 er2 ge1 ， mi4 qu3 jin1 qian2 san1 bai3 wan4 。

## 注释

## 译文

## 赏析
