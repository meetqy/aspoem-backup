---
id: wang-shi-peng-qian-ri-tan-mei-li-yuan-weng-yi-ji-bu-wang-he-shi-you-yu-hua-ye-ren-duo-bing-nao-du-shou-han-lu-wei-yu-kui-ju-fu-yong-qian-yun-yue-tong-shang
title: 前日探梅李元翁以疾不往和詩有玉華野人多病惱獨守寒爐煨芋魁句復用前韻約同賞
titlePinyin: qian2 ri4 tan4 mei2 li3 yuan2 weng1 yi3 ji2 bu4 wang3 he2 shi1 you3 yu4 hua2 ye3 ren2 duo1 bing4 nao3 du2 shou3 han2 lu2 wei1 yu4 kui2 ju4 fu4 yong4 qian2 yun4 yue1 tong2 shang3
titleSlug: qian-ri-tan-mei-li-yuan-weng-yi-ji-bu-wang-he-shi-you-yu-hua-ye-ren-duo-bing-nao-du-shou-han-lu-wei-yu-kui-ju-fu-yong-qian-yun-yue-tong-shang
author: 王十朋
authorPinyin: wang2 shi2 peng2
authorSlug: wang-shi-peng
dynasty: 宋
dynastyPinyin: song4
dynastySlug: song
tags: []
---

## 正文

- 西湖十里真佳哉，百花未放梅先開。
- 吾儕好事頗成癖，探春不憚衝風埃。
- 李生不出苦病惱，書閲肘後占河魁。
- 膽瓶相對數點雪，錦腸寫出飄然才。
- 人如西湖有涵養，句與和靖爭奇瑰。
- 重尋勝游有新約，湖山準擬詩仙來。
- 寒爐蹲鴟不必煨，爲花痛飲拚千盃。
- 願君及早理杖屨，莫令立馬頭頻回。

## 拼音

- xi1 hu2 shi2 li3 zhen1 jia1 zai1 ， bai3 hua1 wei4 fang4 mei2 xian1 kai1 。
- wu2 chai2 hao3 shi4 po1 cheng2 pi3 ， tan4 chun1 bu2 dan4 chong1 feng1 ai1 。
- li3 sheng1 bu4 chu1 ku3 bing4 nao3 ， shu1 yue4 zhou3 hou4 zhan4 he2 kui2 。
- dan3 ping2 xiang1 dui4 shu4 dian3 xue3 ， jin3 chang2 xie3 chu1 piao1 ran2 cai2 。
- ren2 ru2 xi1 hu2 you3 han2 yang3 ， ju4 yu3 he2 jing4 zheng1 qi2 gui1 。
- zhong4 xun2 sheng4 you2 you3 xin1 yue1 ， hu2 shan1 zhun3 ni3 shi1 xian1 lai2 。
- han2 lu2 dun1 chi1 bu2 bi4 wei1 ， wei2 hua1 tong4 yin3 pin1 qian1 bei1 。
- yuan4 jun1 ji2 zao3 li3 zhang4 ju4 ， mo4 ling4 li4 ma3 tou2 bin1 hui2 。

## 注释

## 译文

## 赏析
