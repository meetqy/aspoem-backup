---
id: wang-shi-peng-ti-he-zi-ying-jin-hua-shu-yuan-tu
title: 題何子應金華書院圖
titlePinyin: ti2 he2 zi3 ying1 jin1 hua2 shu1 yuan4 tu2
titleSlug: ti-he-zi-ying-jin-hua-shu-yuan-tu
author: 王十朋
authorPinyin: wang2 shi2 peng2
authorSlug: wang-shi-peng
dynasty: 宋
dynastyPinyin: song4
dynastySlug: song
tags: []
---

## 正文

- 君不見杜陵野客老更狂，浣花溪上結草堂。
- 又不見謫仙世人皆欲殺，匡山讀書頭如雪。
- 二公同時鳴有唐，文章萬丈光艷長。
- 鈞天無人帝呼去，草堂書館今荒凉。
- 太平宰相張居士，外甥似舅金華子。
- 胸中萬卷杜陵翁，筆下千篇謫仙李。
- 向來衣冠拜僞楚，我乃宋臣惟有死。
- 何曾著眼癡宰相，况肯低顔驄御史。
- 天邊卿月落九疑，口誦離騷吊湘水。
- 誅茅築室小東山，天下蒼生望公起。
- 種梅志欲調商鼎，持斧夢刀聊爾耳。
- 公生長安我東嘉，天遣邂逅鄱江涯。
- 筆頭一語真戲劇，却將鐵面擬金華。
- 金華自是金閨彥，金口褒揚兩朝眷。
- 末須歸去金華山，行將入侍金華殿。

## 拼音

- jun1 bu2 jian4 du4 ling2 ye3 ke4 lao3 geng4 kuang2 ， huan4 hua1 xi1 shang4 jie2 cao3 tang2 。
- you4 bu2 jian4 zhe2 xian1 shi4 ren2 jie1 yu4 sha1 ， kuang1 shan1 du2 shu1 tou2 ru2 xue3 。
- er4 gong1 tong2 shi2 ming2 you3 tang2 ， wen2 zhang1 wan4 zhang4 guang1 yan4 chang2 。
- jun1 tian1 wu2 ren2 di4 hu1 qu4 ， cao3 tang2 shu1 guan3 jin1 huang1 liang2 。
- tai4 ping2 zai3 xiang4 zhang1 ju1 shi4 ， wai4 sheng0 si4 jiu4 jin1 hua2 zi3 。
- xiong1 zhong1 wan4 juan4 du4 ling2 weng1 ， bi3 xia4 qian1 pian1 zhe2 xian1 li3 。
- xiang4 lai2 yi1 guan1 bai4 wei3 chu3 ， wo3 nai3 song4 chen2 wei2 you3 si3 。
- he2 ceng2 zhu4 yan3 chi1 zai3 xiang4 ， kuang4 ken3 di1 yan2 cong1 yu4 shi3 。
- tian1 bian1 qing1 yue4 luo4 jiu3 yi2 ， kou3 song4 li2 sao1 diao4 xiang1 shui3 。
- zhu1 mao2 zhu4 shi4 xiao3 dong1 shan1 ， tian1 xia4 cang1 sheng1 wang4 gong1 qi3 。
- zhong3 mei2 zhi4 yu4 diao4 shang1 ding3 ， chi2 fu3 meng4 dao1 liao2 er3 er3 。
- gong1 sheng1 chang2 an1 wo3 dong1 jia1 ， tian1 qian3 xie4 hou4 po2 jiang1 ya2 。
- bi3 tou2 yi4 yu3 zhen1 xi4 ju4 ， que4 jiang1 tie3 mian4 ni3 jin1 hua2 。
- jin1 hua2 zi4 shi4 jin1 gui1 yan4 ， jin1 kou3 bao1 yang2 liang3 chao2 juan4 。
- mo4 xu1 gui1 qu4 jin1 hua2 shan1 ， xing2 jiang1 ru4 shi4 jin1 hua2 dian4 。

## 注释

## 译文

## 赏析
