---
id: wang-shi-peng-gan-lu-tang-qian-you-xing-hua-yi-zhu-zai-xiu-zhu-zhi-wai-shu-you-feng-wei-yong-chang-li-yun
title: 甘露堂前有杏花一株在脩竹之外殊有風味用昌黎韵
titlePinyin: gan1 lu4 tang2 qian2 you3 xing4 hua1 yi4 zhu1 zai4 xiu1 zhu2 zhi1 wai4 shu1 you3 feng1 wei4 yong4 chang1 li2 yun4
titleSlug: gan-lu-tang-qian-you-xing-hua-yi-zhu-zai-xiu-zhu-zhi-wai-shu-you-feng-wei-yong-chang-li-yun
author: 王十朋
authorPinyin: wang2 shi2 peng2
authorSlug: wang-shi-peng
dynasty: 宋
dynastyPinyin: song4
dynastySlug: song
tags: []
---

## 正文

- 桃李未吐梅英空，杏花嫣然作小紅。
- 孤城絕塞也不惡，一株綽有仙家風。
- 高枝半出脩竹外，醉臉略與江梅同。
- 夔州花木不多有，封殖嘉樹知誰功。
- 春光忽到刺史宅，天氣正在中和中。
- 不同浪蘂落瘴霧，自有甘露滋芳叢。
- 我來歲律驚兩換，歸興遥指吳江楓。
- 曲江往事何足夢，願爲老圃安吾窮。
- 明年花開我何處，小園數畆簫臺東。
- 蒼蒼烟雨記巫峽，酣酣詩句吟梅翁。

## 拼音

- tao2 li3 wei4 tu3 mei2 ying1 kong1 ， xing4 hua1 yan1 ran2 zuo4 xiao3 hong2 。
- gu1 cheng2 jue2 sai1 ye3 bu2 e4 ， yi4 zhu1 chuo4 you3 xian1 jia1 feng1 。
- gao1 zhi1 ban4 chu1 xiu1 zhu2 wai4 ， zui4 lian3 lüe4 yu3 jiang1 mei2 tong2 。
- kui2 zhou1 hua1 mu4 bu4 duo1 you3 ， feng1 zhi2 jia1 shu4 zhi1 shui2 gong1 。
- chun1 guang1 hu1 dao4 ci4 shi3 zhai2 ， tian1 qi4 zheng4 zai4 zhong1 he2 zhong1 。
- bu4 tong2 lang4 rui3 luo4 zhang4 wu4 ， zi4 you3 gan1 lu4 zi1 fang1 cong2 。
- wo3 lai2 sui4 lü4 jing1 liang3 huan4 ， gui1 xing1 yao2 zhi3 wu2 jiang1 feng1 。
- qu3 jiang1 wang3 shi4 he2 zu2 meng4 ， yuan4 wei2 lao3 pu3 an1 wu2 qiong2 。
- ming2 nian2 hua1 kai1 wo3 he2 chu3 ， xiao3 yuan2 shu4 mu3 xiao1 tai2 dong1 。
- cang1 cang1 yan1 yu3 ji4 wu1 xia2 ， han1 han1 shi1 ju4 yin2 mei2 weng1 。

## 注释

## 译文

## 赏析
