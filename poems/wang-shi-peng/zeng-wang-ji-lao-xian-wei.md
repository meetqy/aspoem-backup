---
id: wang-shi-peng-zeng-wang-ji-lao-xian-wei
title: 贈王吉老縣尉
titlePinyin: zeng4 wang2 ji2 lao3 xian4 wei4
titleSlug: zeng-wang-ji-lao-xian-wei
author: 王十朋
authorPinyin: wang2 shi2 peng2
authorSlug: wang-shi-peng
dynasty: 宋
dynastyPinyin: song4
dynastySlug: song
tags: []
---

## 正文

- 臣子大節孝與忠，父母仇讎天不同。
- 賢哉會稽王孝子，感槩有古烈士風。
- 松楸一夕盜破冢，親獲鼠輩聞之公。
- 有司守法貸其命，孝子銜恨無終窮。
- 誰謂書生膽如許，貌若尫羸中甚武。
- 手斬凶人提髑髏，請死申冤詣公府。
- 君不見齊襄內行世所羞，春秋賢之緣復讐。
- 又不見子胥鞭屍報父怨，太史爲之作佳傳。
- 君今枕戈志已伸，更須移孝爲忠臣。
- 他年當作傅介子，誓斬樓蘭雪國耻。

## 拼音

- chen2 zi3 da4 jie2 xiao4 yu3 zhong1 ， fu4 mu3 chou2 chou2 tian1 bu4 tong2 。
- xian2 zai1 hui4 ji1 wang2 xiao4 zi3 ， gan3 gai4 you3 gu3 lie4 shi4 feng1 。
- song1 qiu1 yi4 xi1 dao4 po4 zhong3 ， qin1 huo4 shu3 bei4 wen2 zhi1 gong1 。
- you3 si1 shou3 fa3 dai4 qi2 ming4 ， xiao4 zi3 xian2 hen4 wu2 zhong1 qiong2 。
- shui2 wei4 shu1 sheng1 dan3 ru2 xu1 ， mao4 ruo4 wang1 lei2 zhong1 shen4 wu3 。
- shou3 zhan3 xiong1 ren2 ti2 du2 lou2 ， qing3 si3 shen1 yuan1 yi4 gong1 fu3 。
- jun1 bu2 jian4 qi2 xiang1 nei4 xing2 shi4 suo3 xiu1 ， chun1 qiu1 xian2 zhi1 yuan2 fu4 chou2 。
- you4 bu2 jian4 zi3 xu1 bian1 shi1 bao4 fu4 yuan4 ， tai4 shi3 wei2 zhi1 zuo4 jia1 chuan2 。
- jun1 jin1 zhen3 ge1 zhi4 yi3 shen1 ， geng4 xu1 yi2 xiao4 wei2 zhong1 chen2 。
- ta1 nian2 dang1 zuo4 fu4 jie4 zi3 ， shi4 zhan3 lou2 lan2 xue3 guo2 chi3 。

## 注释

## 译文

## 赏析
