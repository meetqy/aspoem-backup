---
id: wang-shi-peng-you-ling-yan-hui-lao-suo-shi-zhi-ling-feng-ji-shu-yu
title: 游靈巖輝老索詩至靈峯寄數語
titlePinyin: you2 ling2 yan2 hui1 lao3 suo3 shi1 zhi4 ling2 feng1 ji4 shu4 yu3
titleSlug: you-ling-yan-hui-lao-suo-shi-zhi-ling-feng-ji-shu-yu
author: 王十朋
authorPinyin: wang2 shi2 peng2
authorSlug: wang-shi-peng
dynasty: 宋
dynastyPinyin: song4
dynastySlug: song
tags: []
---

## 正文

- 雁蕩冠天下，靈巖尤絕奇。
- 烟霞列屏障，日月明旌旗。
- 巖前有卓筆，可以書雄詞。
- 天聰况非遥，𣶈然聽無疑。
- 願起靈湫龍，霖雨行何爲。
- 願用真柱石，永支廊廟危。
- 願煽造化爐，四海歸淳熙。
- 願招鸞鳳友，朝廷相羽儀。
- 何人夢石室，妄誕夸一時。
- 那能了世緣，未兌貪嗔癡。
- 名山誤見汙，公議安可欺。
- 願借靈湫水，一洗了堂碑。
- 詩以寄老禪，狂言勿吾嗤。

## 拼音

- yan4 dang4 guan1 tian1 xia4 ， ling2 yan2 you2 jue2 qi2 。
- yan1 xia2 lie4 ping2 zhang4 ， ri4 yue4 ming2 jing1 qi2 。
- yan2 qian2 you3 zhuo2 bi3 ， ke3 yi3 shu1 xiong2 ci2 。
- tian1 cong1 kuang4 fei1 yao2 ，𣶈 ran2 ting1 wu2 yi2 。
- yuan4 qi3 ling2 qiu1 long2 ， lin2 yu3 xing2 he2 wei2 。
- yuan4 yong4 zhen1 zhu4 shi2 ， yong3 zhi1 lang2 miao4 wei1 。
- yuan4 shan1 zao4 hua4 lu2 ， si4 hai3 gui1 chun2 xi1 。
- yuan4 zhao1 luan2 feng4 you3 ， chao2 ting2 xiang1 yu3 yi2 。
- he2 ren2 meng4 shi2 shi4 ， wang4 dan4 kua1 yi4 shi2 。
- na4 neng2 le0 shi4 yuan2 ， wei4 dui4 tan1 chen1 chi1 。
- ming2 shan1 wu4 jian4 wu1 ， gong1 yi4 an1 ke3 qi1 。
- yuan4 jie4 ling2 qiu1 shui3 ， yi4 xi3 le0 tang2 bei1 。
- shi1 yi3 ji4 lao3 shan4 ， kuang2 yan2 wu4 wu2 chi1 。

## 注释

## 译文

## 赏析
