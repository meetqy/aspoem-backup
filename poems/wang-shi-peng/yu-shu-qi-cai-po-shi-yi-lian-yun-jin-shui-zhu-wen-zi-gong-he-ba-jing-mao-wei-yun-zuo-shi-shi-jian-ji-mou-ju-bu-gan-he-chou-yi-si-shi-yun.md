---
id: wang-shi-peng-yu-shu-qi-cai-po-shi-yi-lian-yun-jin-shui-zhu-wen-zi-gong-he-ba-jing-mao-wei-yun-zuo-shi-shi-jian-ji-mou-ju-bu-gan-he-chou-yi-si-shi-yun
title: 喻叔奇采坡詩一聯云今誰主文字公合把旌旄爲韵作十詩見寄某懼不敢和酬以四十韻
titlePinyin: yu4 shu1 qi2 cai3 po1 shi1 yi4 lian2 yun2 jin1 shui2 zhu3 wen2 zi4 gong1 he2 ba3 jing1 mao2 wei2 yun4 zuo4 shi2 shi1 jian4 ji4 mou3 ju4 bu4 gan3 he2 chou2 yi3 si4 shi2 yun4
titleSlug: yu-shu-qi-cai-po-shi-yi-lian-yun-jin-shui-zhu-wen-zi-gong-he-ba-jing-mao-wei-yun-zuo-shi-shi-jian-ji-mou-ju-bu-gan-he-chou-yi-si-shi-yun
author: 王十朋
authorPinyin: wang2 shi2 peng2
authorSlug: wang-shi-peng
dynasty: 宋
dynastyPinyin: song4
dynastySlug: song
tags: []
---

## 正文

- 斯文韓歐蘇，千載三大老。
- 蘇門六君子，如籍湜郊島。
- 大匠具明眼，一一經選攷。
- 豈曰文乎哉，蓋深於斯道。
- 諸公既九原，氣象日衰槁。
- 山不見泰華，水但識行潦。
- 詞人巧駢儷，義理失探討。
- 書生蔽時文，習義未易澡。
- 著述豈無人，紛紛謾華藻。
- 有如分裂時，僭僞各城堡。
- 同年廣文君，所作非小好。
- 高吟薄風雅，古學窮渾灝。
- 讀史正豕亥，觀詩辨形夭。
- 千篇冰玉清，萬字波瀾浩。
- 心慕大手筆，所恨生不早。
- 鄉令門及韓，不類端可保。
- 賞識遇歐坡，當爲篋中寶。
- 聲名終不掩，光豔姑自葆。
- 嗟我最不才，兀兀首空皓。
- 半生槐踏黄，晚景蓋張早。
- 出守屢及瓜，還家僅嘗稻。
- 田園荒淵明，江梅客張鎬。
- 塵埃未能脫，憂患苦相惱。
- 愁儹卧如蠶眉，痛徹伏犀腦。
- 何當歸故山，已書下下考。
- 鍾筆况久閣，盧經徒獨抱。
- 古文如金城，偏師詎容擣。
- 小詩時自遣，句法未知造。
- 廣文賢關舊，聲氣同濕燥。
- 食共朝韲辛，案對夜螢薨。
- 策杖游西湖，尋梅插晴昊。
- 鄱有九十日，呼酒羅脯棗。
- 潯陽三年別，心若風中纛。
- 書來問安溫，仍效世俗禱。
- 手寫十新詩，價重百磲碯。
- 情意何勤勤，許與太草草。
- 那能把旌旄，但可供洒掃。
- 胡爲以西子，國色沉嫫媼。
- 前言蓋戲耳，細讀笑絕倒。
- 却將寄來詩，錄附雅戲藁。

## 拼音

- si1 wen2 han2 ou1 su1 ， qian1 zai4 san1 da4 lao3 。
- su1 men2 liu4 jun1 zi3 ， ru2 ji2 shi2 jiao1 dao3 。
- da4 jiang4 ju4 ming2 yan3 ， yi1 yi1 jing1 xuan3 kao3 。
- qi3 yue1 wen2 hu1 zai1 ， gai4 shen1 wu1 si1 dao4 。
- zhu1 gong1 ji4 jiu3 yuan2 ， qi4 xiang4 ri4 shuai1 gao3 。
- shan1 bu2 jian4 tai4 hua2 ， shui3 dan4 shi2 xing2 liao2 。
- ci2 ren2 qiao3 pian2 li4 ， yi4 li3 shi1 tan4 tao3 。
- shu1 sheng1 bi4 shi2 wen2 ， xi2 yi4 wei4 yi4 zao3 。
- zhu4 shu4 qi3 wu2 ren2 ， fen1 fen1 man2 hua2 zao3 。
- you3 ru2 fen1 lie4 shi2 ， jian4 wei3 ge4 cheng2 bao3 。
- tong2 nian2 guang3 wen2 jun1 ， suo3 zuo4 fei1 xiao3 hao3 。
- gao1 yin2 bao2 feng1 ya3 ， gu3 xue2 qiong2 hun2 hao4 。
- du2 shi3 zheng4 shi3 hai4 ， guan1 shi1 bian4 xing2 yao1 。
- qian1 pian1 bing1 yu4 qing1 ， wan4 zi4 bo1 lan2 hao4 。
- xin1 mu4 da4 shou3 bi3 ， suo3 hen4 sheng1 bu4 zao3 。
- xiang1 ling4 men2 ji2 han2 ， bu2 lei4 duan1 ke3 bao3 。
- shang3 shi2 yu4 ou1 po1 ， dang1 wei2 qie4 zhong1 bao3 。
- sheng1 ming2 zhong1 bu4 yan3 ， guang1 yan4 gu1 zi4 bao3 。
- jie1 wo3 zui4 bu4 cai2 ， wu4 wu4 shou3 kong1 hao4 。
- ban4 sheng1 huai2 ta4 huang2 ， wan3 jing3 gai4 zhang1 zao3 。
- chu1 shou3 lü3 ji2 gua1 ， huan2 jia1 jin3 chang2 dao4 。
- tian2 yuan2 huang1 yuan1 ming2 ， jiang1 mei2 ke4 zhang1 gao3 。
- chen2 ai1 wei4 neng2 tuo1 ， you1 huan4 ku3 xiang1 nao3 。
- chou2 zan3 wo4 ru2 can2 mei2 ， tong4 che4 fu2 xi1 nao3 。
- he2 dang1 gui1 gu4 shan1 ， yi3 shu1 xia4 xia4 kao3 。
- zhong1 bi3 kuang4 jiu3 ge2 ， lu2 jing1 tu2 du2 bao4 。
- gu3 wen2 ru2 jin1 cheng2 ， pian1 shi1 ju4 rong2 dao3 。
- xiao3 shi1 shi2 zi4 qian3 ， ju4 fa3 wei4 zhi1 zao4 。
- guang3 wen2 xian2 guan1 jiu4 ， sheng1 qi4 tong2 shi1 zao4 。
- shi2 gong4 chao2 ji1 xin1 ， an4 dui4 ye4 ying2 hong1 。
- ce4 zhang4 you2 xi1 hu2 ， xun2 mei2 cha1 qing2 hao4 。
- po2 you3 jiu3 shi2 ri4 ， hu1 jiu3 luo2 pu2 zao3 。
- xun2 yang2 san1 nian2 bie2 ， xin1 ruo4 feng1 zhong1 dao4 。
- shu1 lai2 wen4 an1 wen1 ， reng2 xiao4 shi4 su2 dao3 。
- shou3 xie3 shi2 xin1 shi1 ， jia4 zhong4 bai3 qu2 nao3 。
- qing2 yi4 he2 qin2 qin2 ， xu1 yu3 tai4 cao3 cao3 。
- na4 neng2 ba3 jing1 mao2 ， dan4 ke3 gong1 sa3 sao3 。
- hu2 wei2 yi3 xi1 zi3 ， guo2 se4 chen2 mo2 ao3 。
- qian2 yan2 gai4 xi4 er3 ， xi4 du2 xiao4 jue2 dao3 。
- que4 jiang1 ji4 lai2 shi1 ， lu4 fu4 ya3 xi4 gao3 。

## 注释

## 译文

## 赏析
