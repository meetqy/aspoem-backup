---
id: wang-shi-peng-li-gao-gui-fang
title: 立高桂坊
titlePinyin: li4 gao1 gui4 fang1
titleSlug: li-gao-gui-fang
author: 王十朋
authorPinyin: wang2 shi2 peng2
authorSlug: wang-shi-peng
dynasty: 宋
dynastyPinyin: song4
dynastySlug: song
tags: []
---

## 正文

- 書生未折桂，短檠事然膏。
- 一朝桂入手，不記燈窗勞。
- 回視紙上語，棄置等弁髦。
- 曲學如公孫，高第何足褒。
- 溫陵號多士，呦呦食苹蒿。
- 臚唱十年間，魁亞出二豪。
- 向來此坊中，一門五夢刀。
- 月中仙子歸，天香滿藍袍。
- 大對壓晁董，同登盡劉曹。
- 嘉名換扁榜，鐵畫新揮毫。
- 我欲成其美，遠大期伊臯。
- 桂高固可喜，更看名節高。

## 拼音

- shu1 sheng1 wei4 zhe2 gui4 ， duan3 qing2 shi4 ran2 gao1 。
- yi4 zhao1 gui4 ru4 shou3 ， bu2 ji4 deng1 chuang1 lao2 。
- hui2 shi4 zhi3 shang4 yu3 ， qi4 zhi4 deng3 bian4 mao2 。
- qu3 xue2 ru2 gong1 sun1 ， gao1 di4 he2 zu2 bao1 。
- wen1 ling2 hao4 duo1 shi4 ， you1 you1 shi2 ping2 hao1 。
- lu2 chang4 shi2 nian2 jian4 ， kui2 ya1 chu1 er4 hao2 。
- xiang4 lai2 ci3 fang1 zhong1 ， yi4 men2 wu3 meng4 dao1 。
- yue4 zhong1 xian1 zi3 gui1 ， tian1 xiang1 man3 lan2 pao2 。
- da4 dui4 ya1 chao2 dong3 ， tong2 deng1 jin4 liu2 cao2 。
- jia1 ming2 huan4 bian3 bang3 ， tie3 hua4 xin1 hui1 hao2 。
- wo3 yu4 cheng2 qi2 mei3 ， yuan3 da4 qi1 yi1 gao1 。
- gui4 gao1 gu4 ke3 xi3 ， geng4 kan4 ming2 jie2 gao1 。

## 注释

## 译文

## 赏析
