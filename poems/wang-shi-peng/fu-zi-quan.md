---
id: wang-shi-peng-fu-zi-quan
title: 夫子泉
titlePinyin: fu1 zi3 quan2
titleSlug: fu-zi-quan
author: 王十朋
authorPinyin: wang2 shi2 peng2
authorSlug: wang-shi-peng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 君不見水經品第天下水，康王谷中泉第一。
- 但知取水不取人，品第未容無得失。
- 又不見武昌山中清泠淵，名因人重逢蘇仙。
- 至今人呼作菩薩，淪入異教非吾泉。
- 刺桐城中泮宮裏，大成殿下新泉水。
- 不須更以品第論，混混源流自夫子。
- 諸生游泳芹藻間，日飲一瓢心慕顔。
- 聰明不數遠公社，清白大勝卧龍山。
- 聖毓尼丘家闕里，泉脈胡爲今在是。
- 周流天下皆美泉，浚井得之泉更美。
- 我來酌泉仍叩頭，遐想洙泗三千游。
- 世間何處有此水，此州無愧名泉州。

## 拼音

- jun1 bu2 jian4 shui3 jing1 pin3 di4 tian1 xia4 shui3 ， kang1 wang2 gu3 zhong1 quan2 di4 yi1 。
- dan4 zhi1 qu3 shui3 bu4 qu3 ren2 ， pin3 di4 wei4 rong2 wu2 de2 shi1 。
- you4 bu2 jian4 wu3 chang1 shan1 zhong1 qing1 ling2 yuan1 ， ming2 yin1 ren2 chong2 feng2 su1 xian1 。
- zhi4 jin1 ren2 hu1 zuo4 pu2 sa4 ， lun2 ru4 yi4 jiao4 fei1 wu2 quan2 。
- ci4 tong2 cheng2 zhong1 pan4 gong1 li3 ， da4 cheng2 dian4 xia4 xin1 quan2 shui3 。
- bu4 xu1 geng4 yi3 pin3 di4 lun4 ， hun4 hun0 yuan2 liu2 zi4 fu1 zi3 。
- zhu1 sheng1 you2 yong3 qin2 zao3 jian4 ， ri4 yin3 yi4 piao2 xin1 mu4 yan2 。
- cong1 ming2 bu2 shu4 yuan3 gong1 she4 ， qing1 bai2 da4 sheng4 wo4 long2 shan1 。
- sheng4 yu4 ni2 qiu1 jia1 que4 li3 ， quan2 mai4 hu2 wei2 jin1 zai4 shi4 。
- zhou1 liu2 tian1 xia4 jie1 mei3 quan2 ， jun4 jing3 de2 zhi1 quan2 geng4 mei3 。
- wo3 lai2 zhuo2 quan2 reng2 kou4 tou2 ， xia2 xiang3 zhu1 si4 san1 qian1 you2 。
- shi4 jian4 he2 chu3 you3 ci3 shui3 ， ci3 zhou1 wu2 kui4 ming2 quan2 zhou1 。

## 注释

## 译文

## 赏析
