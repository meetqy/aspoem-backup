---
id: wang-shi-peng-lao-nong-xian-shan-cheng-xing-you-he-shan-tong-hang-song-zi-fei-shen-yu-qing-huo-cong-zhou-fan-wen-zhi
title: 勞農峴山乘興游何山同行宋子飛沈虞卿霍從周范文質
titlePinyin: lao2 nong2 xian4 shan1 cheng2 xing1 you2 he2 shan1 tong2 hang2 song4 zi3 fei1 shen3 yu2 qing1 huo4 cong2 zhou1 fan4 wen2 zhi4
titleSlug: lao-nong-xian-shan-cheng-xing-you-he-shan-tong-hang-song-zi-fei-shen-yu-qing-huo-cong-zhou-fan-wen-zhi
author: 王十朋
authorPinyin: wang2 shi2 peng2
authorSlug: wang-shi-peng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 去秋遊道場，俯瞰何山路。
- 林泉雖在眼，未暇飛杖屨。
- 塵埃汩城市，遥望隔烟霧。
- 春光忽已半，播穀催農務。
- 欲作卞山行，偶逢風伯怒。
- 肩輿出城南，乘興訪幽趣。
- 山藏佛屋深，迹躡陳朝故。
- 老松不記年，脩竹莫知數。
- 鳥鳴說法池，花落在禪處。
- 書空何公堂，木拱安定墓。
- 青山看未足，回首日已暮。
- 小溪何處是，歸誦蘇仙句。

## 拼音

- qu4 qiu1 you2 dao4 chang3 ， fu3 kan4 he2 shan1 lu4 。
- lin2 quan2 sui1 zai4 yan3 ， wei4 xia2 fei1 zhang4 ju4 。
- chen2 ai1 gu3 cheng2 shi4 ， yao2 wang4 ge2 yan1 wu4 。
- chun1 guang1 hu1 yi3 ban4 ， bo1 gu3 cui1 nong2 wu4 。
- yu4 zuo4 bian4 shan1 xing2 ， ou3 feng2 feng1 bo2 nu4 。
- jian1 yu2 chu1 cheng2 nan2 ， cheng2 xing1 fang3 you1 qu4 。
- shan1 cang2 fo2 wu1 shen1 ， ji4 nie4 chen2 chao2 gu4 。
- lao3 song1 bu2 ji4 nian2 ， xiu1 zhu2 mo4 zhi1 shu4 。
- niao3 ming2 shuo1 fa3 chi2 ， hua1 luo4 zai4 shan4 chu3 。
- shu1 kong1 he2 gong1 tang2 ， mu4 gong3 an1 ding4 mu4 。
- qing1 shan1 kan4 wei4 zu2 ， hui2 shou3 ri4 yi3 mu4 。
- xiao3 xi1 he2 chu3 shi4 ， gui1 song4 su1 xian1 ju4 。

## 注释

## 译文

## 赏析
