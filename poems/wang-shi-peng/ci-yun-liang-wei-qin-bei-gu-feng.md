---
id: wang-shi-peng-ci-yun-liang-wei-qin-bei-gu-feng
title: 次韵梁尉秦碑古風
titlePinyin: ci4 yun4 liang2 wei4 qin2 bei1 gu3 feng1
titleSlug: ci-yun-liang-wei-qin-bei-gu-feng
author: 王十朋
authorPinyin: wang2 shi2 peng2
authorSlug: wang-shi-peng
dynasty: 宋
dynastyPinyin: song4
dynastySlug: song
tags: []
---

## 正文

- 姬嬴遺迹存者希，世傳石鼓稽山碑。
- 石鼓揄揚得韓子，文與二雅爭驅馳。
- 秦碑夸大頌功德，埋沒草莽無人知。
- 或言山頂石猶在，上有虎豹龍蛇螭。
- 神藏鬼護荆棘蔽，崖懸磴絕登無岐。
- 廣文好奇穴探禹，梅仙喜事僧尋支。
- 我贊其行要親睹，勿受世俗流傳欺。
- 望秦秦望兩嶄絕，何山壁立東南涯。
- 豊碑屹植最高處，不知磨滅從何時。
- 剔苔掃墨了無有，模糊片紙亦足奇。
- 濃雲霮䨴黯將雨，古木槎牙蟠老枝。
- 歸來走筆出險語，訶政叱斯同小兒。
- 詩成得得寫寄我，詞嚴意偉法退之。
- 我聞秦人滅六國，酷若犬磔臨江麋。
- 先王法爲秦所負，負秦况有秦有司。
- 五經灰飛儒濺血，堯舜周孔何能爲。
- 上蔡獵師妙小篆，奴視俗體徒肥皮。
- 東封太山南入越，大書深刻光陸離。
- 沙丘風腥人事變，鬼饑族赤誰嗟咨。
- 漢興萬事一掃去，惟有篆刻餘刑儀。
- 磨崖欲作不朽計，其如曆數不及期。
- 蚩尤五兵紂漆器，人物美惡寧相疵。
- 我雖過秦愛遺畫，南山入望頻支頤。
- 不須嶧陽訪棗刻，不用遷史觀雄辭。
- 虛堂默坐對此紙，閉眼暗想君勿嗤。
- 要知秦碑沒字本，却類周雅無辭詩。

## 拼音

- ji1 ying2 yi2 ji4 cun2 zhe3 xi1 ， shi4 chuan2 shi2 gu3 ji1 shan1 bei1 。
- shi2 gu3 yu2 yang2 de2 han2 zi3 ， wen2 yu3 er4 ya3 zheng1 qu1 chi2 。
- qin2 bei1 kua1 da4 song4 gong1 de2 ， mai2 mei2 cao3 mang3 wu2 ren2 zhi1 。
- huo4 yan2 shan1 ding3 shi2 you2 zai4 ， shang4 you3 hu3 bao4 long2 she2 chi1 。
- shen2 cang2 gui3 hu4 jing1 ji2 bi4 ， ya2 xuan2 deng4 jue2 deng1 wu2 qi2 。
- guang3 wen2 hao4 qi2 xue2 tan4 yu3 ， mei2 xian1 xi3 shi4 seng1 xun2 zhi1 。
- wo3 zan4 qi2 xing2 yao4 qin1 du3 ， wu4 shou4 shi4 su2 liu2 chuan2 qi1 。
- wang4 qin2 qin2 wang4 liang3 zhan3 jue2 ， he2 shan1 bi4 li4 dong1 nan2 ya2 。
- li3 bei1 yi4 zhi2 zui4 gao1 chu3 ， bu4 zhi1 mo2 mie4 cong2 he2 shi2 。
- ti1 tai2 sao3 mo4 le0 wu2 you3 ， mo2 hu0 pian4 zhi3 yi4 zu2 qi2 。
- nong2 yun2 dan4 䨴 an4 jiang1 yu3 ， gu3 mu4 cha2 ya2 pan2 lao3 zhi1 。
- gui1 lai2 zou3 bi3 chu1 xian3 yu3 ， he1 zheng4 chi4 si1 tong2 xiao3 er2 。
- shi1 cheng2 de2 de2 xie3 ji4 wo3 ， ci2 yan2 yi4 wei3 fa3 tui4 zhi1 。
- wo3 wen2 qin2 ren2 mie4 liu4 guo2 ， ku4 ruo4 quan3 zhe2 lin2 jiang1 mi2 。
- xian1 wang2 fa3 wei2 qin2 suo3 fu4 ， fu4 qin2 kuang4 you3 qin2 you3 si1 。
- wu3 jing1 hui1 fei1 ru2 jian4 xue4 ， yao2 shun4 zhou1 kong3 he2 neng2 wei2 。
- shang4 cai4 lie4 shi1 miao4 xiao3 zhuan4 ， nu2 shi4 su2 ti3 tu2 fei2 pi2 。
- dong1 feng1 tai4 shan1 nan2 ru4 yue4 ， da4 shu1 shen1 ke4 guang1 lu4 li2 。
- sha1 qiu1 feng1 xing1 ren2 shi4 bian4 ， gui3 ji1 zu2 chi4 shui2 jie1 zi1 。
- han4 xing1 wan4 shi4 yi4 sao3 qu4 ， wei2 you3 zhuan4 ke4 yu2 xing2 yi2 。
- mo2 ya2 yu4 zuo4 bu4 xiu3 ji4 ， qi2 ru2 li4 shu4 bu4 ji2 qi1 。
- chi1 you2 wu3 bing1 zhou4 qi1 qi4 ， ren2 wu4 mei3 e4 ning2 xiang1 ci1 。
- wo3 sui1 guo4 qin2 ai4 yi2 hua4 ， nan2 shan1 ru4 wang4 bin1 zhi1 yi2 。
- bu4 xu1 yi4 yang2 fang3 zao3 ke4 ， bu2 yong4 qian1 shi3 guan1 xiong2 ci2 。
- xu1 tang2 mo4 zuo4 dui4 ci3 zhi3 ， bi4 yan3 an4 xiang3 jun1 wu4 chi1 。
- yao4 zhi1 qin2 bei1 mei2 zi4 ben3 ， que4 lei4 zhou1 ya3 wu2 ci2 shi1 。

## 注释

## 译文

## 赏析
