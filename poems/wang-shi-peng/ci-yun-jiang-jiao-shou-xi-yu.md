---
id: wang-shi-peng-ci-yun-jiang-jiao-shou-xi-yu
title: 次韵蔣教授喜雨
titlePinyin: ci4 yun4 jiang3 jiao4 shou4 xi3 yu3
titleSlug: ci-yun-jiang-jiao-shou-xi-yu
author: 王十朋
authorPinyin: wang2 shi2 peng2
authorSlug: wang-shi-peng
dynasty: 宋
dynastyPinyin: song4
dynastySlug: song
tags: []
---

## 正文

- 我來遥自東甌東，賢非朱邑鄉守桐。
- 半年爲郡治亡狀，四月不雨心憂農。
- 水田龜拆秧已老，雲霓望斷天穹隆。
- 少學春秋老欲用，區區願請應上公。
- 真人不待瓣香禱，紫帽已有微雲蒙。
- 沛然一雨四境足，眼見䆉䅉青連空。
- 皇天愛民恕守罪，有始其賜寧無終。
- 既令地免晉國赤，亦不水似堯時洪。
- 廣文先生坐絳帳，憂國心與黄堂同。
- 揮毫作誦繼吉甫，開卷穆穆生清風。

## 拼音

- wo3 lai2 yao2 zi4 dong1 ou1 dong1 ， xian2 fei1 zhu1 yi4 xiang1 shou3 tong2 。
- ban4 nian2 wei2 jun4 zhi4 wang2 zhuang4 ， si4 yue4 bu4 yu3 xin1 you1 nong2 。
- shui3 tian2 gui1 chai1 yang1 yi3 lao3 ， yun2 ni2 wang4 duan4 tian1 qiong2 long2 。
- shao3 xue2 chun1 qiu1 lao3 yu4 yong4 ， qu1 qu1 yuan4 qing3 ying1 shang4 gong1 。
- zhen1 ren2 bu2 dai4 ban4 xiang1 dao3 ， zi3 mao4 yi3 you3 wei1 yun2 meng2 。
- pei4 ran2 yi4 yu3 si4 jing4 zu2 ， yan3 jian4 䆉䅉 qing1 lian2 kong1 。
- huang2 tian1 ai4 min2 shu4 shou3 zui4 ， you3 shi3 qi2 ci4 ning2 wu2 zhong1 。
- ji4 ling4 di4 mian3 jin4 guo2 chi4 ， yi4 bu4 shui3 si4 yao2 shi2 hong2 。
- guang3 wen2 xian1 sheng0 zuo4 jiang4 zhang4 ， you1 guo2 xin1 yu3 huang2 tang2 tong2 。
- hui1 hao2 zuo4 song4 ji4 ji2 fu3 ， kai1 juan4 mu4 mu4 sheng1 qing1 feng1 。

## 注释

## 译文

## 赏析
