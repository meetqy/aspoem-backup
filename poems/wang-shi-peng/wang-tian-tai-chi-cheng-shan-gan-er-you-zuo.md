---
id: wang-shi-peng-wang-tian-tai-chi-cheng-shan-gan-er-you-zuo
title: 望天台赤城山感而有作
titlePinyin: wang4 tian1 tai2 chi4 cheng2 shan1 gan3 er2 you3 zuo4
titleSlug: wang-tian-tai-chi-cheng-shan-gan-er-you-zuo
author: 王十朋
authorPinyin: wang2 shi2 peng2
authorSlug: wang-shi-peng
dynasty: 宋
dynastyPinyin: song4
dynastySlug: song
tags: []
---

## 正文

- 神仙境界無戰爭，奚用漆此巍巍城。
- 吾聞秦皇昔多慾，富貴已極貪長生。
- 蓬萊方丈欲親到，車轍馬迹無時停。
- 萬騎南巡適吳越，天台咫尺行將登。
- 仙山不容肉眼見，天爲設險藏神靈。
- 山中采藥使未返，鮑魚向已沙丘腥。
- 秦爲防胡築紫塞，連年不恤生靈害。
- 天亦防秦甚防胡，赤城高峙烟霞外。
- 神仙要非求可得，祖龍可笑徒勞役。
- 當時劉阮本無心，花笑水迎山自闢。
- 我向丹丘數往來，羣仙杖舄未容陪。
- 揮毫欲續孫公賦，愧無擲地金聲才。
- 目極蒼崖千萬丈，世無仙骨那能上。
- 直須內外兩丹成，駕鶴驂鸞如指掌。

## 拼音

- shen2 xian1 jing4 jie4 wu2 zhan4 zheng1 ， xi1 yong4 qi1 ci3 wei1 wei1 cheng2 。
- wu2 wen2 qin2 huang2 xi1 duo1 yu4 ， fu4 gui4 yi3 ji2 tan1 chang2 sheng1 。
- peng2 lai2 fang1 zhang4 yu4 qin1 dao4 ， ju1 zhe2 ma3 ji4 wu2 shi2 ting2 。
- wan4 qi2 nan2 xun2 shi4 wu2 yue4 ， tian1 tai2 zhi3 chi3 xing2 jiang1 deng1 。
- xian1 shan1 bu4 rong2 rou4 yan3 jian4 ， tian1 wei2 she4 xian3 cang2 shen2 ling2 。
- shan1 zhong1 cai3 yao4 shi3 wei4 fan3 ， bao4 yu2 xiang4 yi3 sha1 qiu1 xing1 。
- qin2 wei2 fang2 hu2 zhu4 zi3 sai1 ， lian2 nian2 bu2 xu4 sheng1 ling2 hai4 。
- tian1 yi4 fang2 qin2 shen4 fang2 hu2 ， chi4 cheng2 gao1 zhi4 yan1 xia2 wai4 。
- shen2 xian1 yao4 fei1 qiu2 ke3 de2 ， zu3 long2 ke3 xiao4 tu2 lao2 yi4 。
- dang1 shi2 liu2 ruan3 ben3 wu2 xin1 ， hua1 xiao4 shui3 ying2 shan1 zi4 pi4 。
- wo3 xiang4 dan1 qiu1 shu4 wang3 lai2 ， qun2 xian1 zhang4 xi4 wei4 rong2 pei2 。
- hui1 hao2 yu4 xu4 sun1 gong1 fu4 ， kui4 wu2 zhi4 di4 jin1 sheng1 cai2 。
- mu4 ji2 cang1 ya2 qian1 wan4 zhang4 ， shi4 wu2 xian1 gu3 na4 neng2 shang4 。
- zhi2 xu1 nei4 wai4 liang3 dan1 cheng2 ， jia4 he4 can1 luan2 ru2 zhi3 zhang3 。

## 注释

## 译文

## 赏析
