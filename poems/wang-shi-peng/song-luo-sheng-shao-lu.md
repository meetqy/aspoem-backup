---
id: wang-shi-peng-song-luo-sheng-shao-lu
title: 送羅生少陸
titlePinyin: song4 luo2 sheng1 shao3 lu4
titleSlug: song-luo-sheng-shao-lu
author: 王十朋
authorPinyin: wang2 shi2 peng2
authorSlug: wang-shi-peng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 羅生黄山來，從我梅溪游。
- 齒髮最年少，學問能自修。
- 短檠照深夜，細字書蠅頭。
- 大業心欲潛，遺編力旁搜。
- 新文有佳趣，日進殊未休。
- 吾愧河汾翁，子學常與收。
- 行將拭老眼，萬里看驊騮。
- 一葉下庭臯，大火當西流。
- 遥望河陽雲，俄登李膺舟。
- 交朋重惜別，挽袖終不留。
- 吾腸百鍊剛，亦作繭緒抽。
- 籍也不吾叛，尋盟定高秋。

## 拼音

- luo2 sheng1 huang2 shan1 lai2 ， cong2 wo3 mei2 xi1 you2 。
- chi3 fa4 zui4 nian2 shao4 ， xue2 wen4 neng2 zi4 xiu1 。
- duan3 qing2 zhao4 shen1 ye4 ， xi4 zi4 shu1 ying2 tou2 。
- da4 ye4 xin1 yu4 qian2 ， yi2 bian1 li4 pang2 sou1 。
- xin1 wen2 you3 jia1 qu4 ， ri4 jin4 shu1 wei4 xiu1 。
- wu2 kui4 he2 fen2 weng1 ， zi3 xue2 chang2 yu3 shou1 。
- xing2 jiang1 shi4 lao3 yan3 ， wan4 li3 kan4 hua2 liu2 。
- yi2 ye4 xia4 ting2 gao1 ， da4 huo3 dang1 xi1 liu2 。
- yao2 wang4 he2 yang2 yun2 ， e2 deng1 li3 ying1 zhou1 。
- jiao1 peng2 zhong4 xi1 bie2 ， wan3 xiu4 zhong1 bu4 liu2 。
- wu2 chang2 bai3 lian4 gang1 ， yi4 zuo4 jian3 xu4 chou1 。
- ji2 ye3 bu4 wu2 pan4 ， xun2 meng2 ding4 gao1 qiu1 。

## 注释

## 译文

## 赏析
