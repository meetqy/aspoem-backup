---
id: wang-shi-peng-xin-hai-jiu-ri-shi-jia-jun-tong-sun-zi-yuan-zi-zhao-zi-shang-deng-gao-yu-jia-zhi-dong-shan-shi-ju-hua-wei-kai-zuo-ke-jie-yi-wei-hen-zhi-shi-yue-wang-du-bu-dong-li-xia-jian-qian-ri-qing-zhi-yi-lan-man-yi-dong-po-yun-liang-tian-jia-yue-ji-zhong-qiu-ju-hua-kai-ri-nai-zhong-yang-bu-yi-ri-yue-duan-ye-wu-shi-ming-jiu-yao-hu-lin-li-yin-wu-cong-pan-yun
title: 辛亥九日侍家君同孫子淵子昭子尚登高于家之東山時菊花未開坐客皆以爲恨至十月望獨步東籬下見前日青枝已爛熳矣東坡云凉天佳月即中秋菊花開日乃重陽不以日月斷也於是命酒肴呼鄰里飲於叢畔云
titlePinyin: xin1 hai4 jiu3 ri4 shi4 jia1 jun1 tong2 sun1 zi3 yuan1 zi3 zhao1 zi3 shang4 deng1 gao1 yu2 jia1 zhi1 dong1 shan1 shi2 ju2 hua1 wei4 kai1 zuo4 ke4 jie1 yi3 wei2 hen4 zhi4 shi2 yue4 wang4 du2 bu4 dong1 li2 xia4 jian4 qian2 ri4 qing1 zhi1 yi3 lan4 man4 yi3 dong1 po1 yun2 liang2 tian1 jia1 yue4 ji2 zhong1 qiu1 ju2 hua1 kai1 ri4 nai3 zhong4 yang2 bu4 yi3 ri4 yue4 duan4 ye3 wu1 shi4 ming4 jiu3 yao2 hu1 lin2 li3 yin3 wu1 cong2 pan4 yun2
titleSlug: xin-hai-jiu-ri-shi-jia-jun-tong-sun-zi-yuan-zi-zhao-zi-shang-deng-gao-yu-jia-zhi-dong-shan-shi-ju-hua-wei-kai-zuo-ke-jie-yi-wei-hen-zhi-shi-yue-wang-du-bu-dong-li-xia-jian-qian-ri-qing-zhi-yi-lan-man-yi-dong-po-yun-liang-tian-jia-yue-ji-zhong-qiu-ju-hua-kai-ri-nai-zhong-yang-bu-yi-ri-yue-duan-ye-wu-shi-ming-jiu-yao-hu-lin-li-yin-wu-cong-pan-yun
author: 王十朋
authorPinyin: wang2 shi2 peng2
authorSlug: wang-shi-peng
dynasty: 宋
dynastyPinyin: song4
dynastySlug: song
tags: []
---

## 正文

- 前日重陽日，與客同登翫。
- 有酒無菊花，把盃一長嘆。
- 良辰苦易失，十月今又半。
- 緬焉想前遊，獨到東籬畔。
- 鮮鮮霜中菊，滿地金錢粲。
- 我思東坡言，隣里乃相喚。
- 斬新作重九，不以日月斷。
- 人生貴適意，世俗豈能絆。
- 遇酒即歡樂，取醉期爛熳。
- 羲和馭白日，疾劇走丸彈。
- 百年能幾何，不飲乃癡漢。

## 拼音

- qian2 ri4 zhong4 yang2 ri4 ， yu3 ke4 tong2 deng1 wan2 。
- you3 jiu3 wu2 ju2 hua1 ， ba3 bei1 yi4 chang2 tan4 。
- liang2 chen2 ku3 yi4 shi1 ， shi2 yue4 jin1 you4 ban4 。
- mian3 yan1 xiang3 qian2 you2 ， du2 dao4 dong1 li2 pan4 。
- xian1 xian1 shuang1 zhong1 ju2 ， man3 di4 jin1 qian2 can4 。
- wo3 si1 dong1 po1 yan2 ， lin2 li3 nai3 xiang1 huan4 。
- zhan3 xin1 zuo4 chong2 jiu3 ， bu4 yi3 ri4 yue4 duan4 。
- ren2 sheng1 gui4 shi4 yi4 ， shi4 su2 qi3 neng2 ban4 。
- yu4 jiu3 ji2 huan1 le4 ， qu3 zui4 qi1 lan4 man4 。
- xi1 he2 yu4 bai2 ri4 ， ji2 ju4 zou3 wan2 dan4 。
- bai3 nian2 neng2 ji1 he2 ， bu4 yin3 nai3 chi1 han4 。

## 注释

## 译文

## 赏析
