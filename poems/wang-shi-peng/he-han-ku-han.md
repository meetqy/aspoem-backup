---
id: wang-shi-peng-he-han-ku-han
title: 和韓苦寒
titlePinyin: he2 han2 ku3 han2
titleSlug: he-han-ku-han
author: 王十朋
authorPinyin: wang2 shi2 peng2
authorSlug: wang-shi-peng
dynasty: 宋
dynastyPinyin: song4
dynastySlug: song
tags: []
---

## 正文

- 羲和錯冬令，寒燠常相兼。
- 在人爲不常，時焉作貪廉。
- 玄冥當用事，如忌還如謙。
- 宜寒噤不噓，羣萌誤抽尖。
- 既燠俄吹冷，夜寐黑不甜。
- 水行失其理，厥疾不可砭。
- 前日當孟冬，雷聲震銅蟾。
- 三日輙大雪，飛花眩觀覘。
- 逮此始踰月，屢變寒與炎。
- 晨起坐東窗，陽光快恩霑。
- 霜畦秀蔬苗，欣焉自腰鐮。
- 頃刻變凜冽，枯藤怯提拈。
- 齒牙戰霜風，縮舌疑銜箝。
- 架抽紛掀翻，誰能正牙籤。
- 酒杯覺無力，瓶罄勞頻添。
- 貂裘尚不暖，况無或衣縑。
- 兀坐擁黄紬，脰作寒龜潛。
- 氣血粟肌體，涕涶冰鬚髯。
- 紅爐熾薪炭，旋覺寒星殲。
- 靜思天壤間，萬類何繁纖。
- 路傍泣凍餒，海角愁廢淹。
- 羽毛有不庇，腥血有不燖。
- 豈堪當此時，可以吾身占。
- 殷勤語妻子，汝勿多怨嫌。
- 破被尚禁絮，漏茅可添苫。
- 人生苟知足，處此意亦恬。
- 但願王化行，東西俱被漸。
- 堯天日舒長，有目皆可瞻。
- 寒生在陋巷，甘心事虀鹽。
- 何須傍人門，炙手隨姦憸。
- 耽耽王侯宅，笙歌下珠簾。
- 寒暑止溫凉，焉知有窮簷。
- 否泰迭徃來，禍福相依黏。
- 勿用倚彼玉，自分安吾蒹。
- 飽腹日三飯，蔽形衣一襜。
- 祁寒勿怨咨，庶用懲無厭。

## 拼音

- xi1 he2 cuo4 dong1 ling4 ， han2 yu4 chang2 xiang1 jian1 。
- zai4 ren2 wei2 bu4 chang2 ， shi2 yan1 zuo4 tan1 lian2 。
- xuan2 ming2 dang1 yong4 shi4 ， ru2 ji4 huan2 ru2 qian1 。
- yi2 han2 jin4 bu4 xu1 ， qun2 meng2 wu4 chou1 jian1 。
- ji4 yu4 e2 chui1 leng3 ， ye4 mei4 hei1 bu4 tian2 。
- shui3 xing2 shi1 qi2 li3 ， jue2 ji2 bu4 ke3 bian1 。
- qian2 ri4 dang1 meng4 dong1 ， lei2 sheng1 zhen4 tong2 chan2 。
- san1 ri4 zhe2 da4 xue3 ， fei1 hua1 xuan4 guan1 chan1 。
- dai3 ci3 shi3 yu2 yue4 ， lü3 bian4 han2 yu3 yan2 。
- chen2 qi3 zuo4 dong1 chuang1 ， yang2 guang1 kuai4 en1 zhan1 。
- shuang1 qi2 xiu4 shu1 miao2 ， xin1 yan1 zi4 yao1 lian2 。
- qing3 ke4 bian4 lin3 lie4 ， ku1 teng2 qie4 ti2 nian1 。
- chi3 ya2 zhan4 shuang1 feng1 ， suo1 she2 yi2 xian2 qian2 。
- jia4 chou1 fen1 xian1 fan1 ， shui2 neng2 zheng4 ya2 qian1 。
- jiu3 bei1 jue2 wu2 li4 ， ping2 qing4 lao2 bin1 tian1 。
- diao1 qiu2 shang4 bu4 nuan3 ， kuang4 wu2 huo4 yi1 jian1 。
- wu4 zuo4 yong1 huang2 chou1 ， dou4 zuo4 han2 gui1 qian2 。
- qi4 xue4 su4 ji1 ti3 ， ti4 tuo1 bing1 xu1 ran2 。
- hong2 lu2 chi4 xin1 tan4 ， xuan2 jue2 han2 xing1 jian1 。
- jing4 si1 tian1 rang3 jian4 ， wan4 lei4 he2 fan2 xian1 。
- lu4 bang4 qi4 dong4 nei3 ， hai3 jiao3 chou2 fei4 yan1 。
- yu3 mao2 you3 bu2 bi4 ， xing1 xue4 you3 bu4 xun2 。
- qi3 kan1 dang1 ci3 shi2 ， ke3 yi3 wu2 shen1 zhan4 。
- yin1 qin2 yu3 qi1 zi0 ， ru3 wu4 duo1 yuan4 xian2 。
- po4 bei4 shang4 jin4 xu4 ， lou4 mao2 ke3 tian1 shan1 。
- ren2 sheng1 gou3 zhi1 zu2 ， chu3 ci3 yi4 yi4 tian2 。
- dan4 yuan4 wang2 hua4 xing2 ， dong1 xi1 ju4 bei4 jian4 。
- yao2 tian1 ri4 shu1 chang2 ， you3 mu4 jie1 ke3 zhan1 。
- han2 sheng1 zai4 lou4 xiang4 ， gan1 xin1 shi4 ji1 yan2 。
- he2 xu1 bang4 ren2 men2 ， zhi4 shou3 sui2 jian1 xian1 。
- dan1 dan1 wang2 hou2 zhai2 ， sheng1 ge1 xia4 zhu1 lian2 。
- han2 shu3 zhi3 wen1 liang2 ， yan1 zhi1 you3 qiong2 yan2 。
- pi3 tai4 die2 wang3 lai2 ， huo4 fu2 xiang4 yi1 nian2 。
- wu4 yong4 yi3 bi3 yu4 ， zi4 fen1 an1 wu2 jian1 。
- bao3 fu4 ri4 san1 fan4 ， bi4 xing2 yi1 yi4 chan1 。
- qi2 han2 wu4 yuan4 zi1 ， shu4 yong4 cheng2 wu2 yan4 。

## 注释

## 译文

## 赏析
