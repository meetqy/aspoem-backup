---
id: wang-shi-peng-qin-wang
title: 秦望
titlePinyin: qin2 wang4
titleSlug: qin-wang
author: 王十朋
authorPinyin: wang2 shi2 peng2
authorSlug: wang-shi-peng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 瞻彼秦望，崇于會稽。
- 曷云其崇，登焉而紫。
- 孰登是山，西方之人兮。
- 瞻彼秦望，輕于會稽。
- 曷崇而輕，名之以嬴。
- 孰名是山，東方之人兮。
- 我登稽山，思禹之績。
- 吾儕不魚，繄帝之力。
- 我瞻秦望，哀秦之過。
- 虐彼黔首，其誰之禍。
- 禹駕而游，夏民以休。
- 有翼其行，稷卨是謀。
- 政轍而狩，嬴隨以仆。
- 孰稔其惡，斯高左右。
- 孤竹兄弟，殍于首陽。
- 山與其人，嘉名孔章。
- 谿辱以愚，泉汚以盜。
- 物之不幸，名惡而暴。
- 浙濤如銀，鑑流如紳。
- 濯彼崔嵬，勿汚以秦。

## 拼音

- zhan1 bi3 qin2 wang4 ， chong2 yu2 hui4 ji1 。
- he2 yun2 qi2 chong2 ， deng1 yan1 er2 zi3 。
- shu2 deng1 shi4 shan1 ， xi1 fang1 zhi1 ren2 xi1 。
- zhan1 bi3 qin2 wang4 ， qing1 yu2 hui4 ji1 。
- he2 chong2 er2 qing1 ， ming2 zhi1 yi3 ying2 。
- shu2 ming2 shi4 shan1 ， dong1 fang1 zhi1 ren2 xi1 。
- wo3 deng1 ji1 shan1 ， si1 yu3 zhi1 ji4 。
- wu2 chai2 bu4 yu2 ， yi1 di4 zhi1 li4 。
- wo3 zhan1 qin2 wang4 ， ai1 qin2 zhi1 guo4 。
- nüe4 bi3 qian2 shou3 ， qi2 shui2 zhi1 huo4 。
- yu3 jia4 er2 you2 ， xia4 min2 yi3 xiu1 。
- you3 yi4 qi2 xing2 ， ji4 xie4 shi4 mou2 。
- zheng4 zhe2 er2 shou4 ， ying2 sui2 yi3 pu2 。
- shu2 ren3 qi2 e4 ， si1 gao1 zuo3 you4 。
- gu1 zhu2 xiong1 di4 ， piao3 yu2 shou3 yang2 。
- shan1 yu3 qi2 ren2 ， jia1 ming2 kong3 zhang1 。
- xi1 ru3 yi3 yu2 ， quan2 wu1 yi3 dao4 。
- wu4 zhi1 bu2 xing4 ， ming2 e4 er2 bao4 。
- zhe4 tao1 ru2 yin2 ， jian4 liu2 ru2 shen1 。
- zhuo2 bi3 cui1 wei2 ， wu4 wu1 yi3 qin2 。

## 注释

## 译文

## 赏析
