---
id: wang-shi-peng-he-han-fu-du-shu-cheng-nan-shi-meng-jia-meng-yi
title: 和韓符讀書城南示孟甲孟乙
titlePinyin: he2 han2 fu2 du2 shu1 cheng2 nan2 shi4 meng4 jia3 meng4 yi3
titleSlug: he-han-fu-du-shu-cheng-nan-shi-meng-jia-meng-yi
author: 王十朋
authorPinyin: wang2 shi2 peng2
authorSlug: wang-shi-peng
dynasty: 宋
dynastyPinyin: song4
dynastySlug: song
tags: []
---

## 正文

- 性無有不善，茲言聞子輿。
- 學所以脩性，楊雄著之書。
- 欲知人之生，靈臺湛然虛。
- 習善裕乃身，習惡喪厥初。
- 下惠與盜跖，不生兩門閭。
- 所趨一不同，相去霄壤如。
- 是以吾夫子，詩禮教伯魚。
- 當時非義方，聖門亦蕭疏。
- 我似杜陵翁，有兒最憐渠。
- 徒愛不知教，懼如馿與豬。
- 詎望登丹霄，折桂騎蟾蜍。
- 粗令有聞見，免爲甕中蛆。
- 丱角入小學，首誦仲尼居。
- 要知先孝弟，餘力哉乎歟。
- 我家素孤寒，金玉苦無儲。
- 舊業止青箱，辛勤二星餘。
- 遺爾以清白，爾曹宜念且。
- 性情乃良田，學問爲耘鋤。
- 勿患遠難致，跬步馳蹇馿。
- 勿憂年不逢，六經有新畬。
- 勿隨奔競流，伺候人庭除。
- 勿學田舍兒，黄金買冠裾。
- 在我能自脩，不患無聲譽。
- 我久困筆硯，退思老山墟。
- 拭眼看爾曹，庶使愁腸舒。
- 詩篇和韓公，座右宜書諸。
- 青春最堪惜，勉矣無躊躇。

## 拼音

- xing4 wu2 you3 bu2 shan4 ， zi1 yan2 wen2 zi3 yu2 。
- xue2 suo3 yi3 xiu1 xing4 ， yang2 xiong2 zhu4 zhi1 shu1 。
- yu4 zhi1 ren2 zhi1 sheng1 ， ling2 tai2 zhan4 ran2 xu1 。
- xi2 shan4 yu4 nai3 shen1 ， xi2 e4 sang1 jue2 chu1 。
- xia4 hui4 yu3 dao4 zhi2 ， bu4 sheng1 liang3 men2 lü2 。
- suo3 qu1 yi2 bu4 tong2 ， xiang1 qu4 xiao1 rang3 ru2 。
- shi4 yi3 wu2 fu1 zi3 ， shi1 li3 jiao4 bo2 yu2 。
- dang1 shi2 fei1 yi4 fang1 ， sheng4 men2 yi4 xiao1 shu1 。
- wo3 si4 du4 ling2 weng1 ， you3 er2 zui4 lian2 qu2 。
- tu2 ai4 bu4 zhi1 jiao4 ， ju4 ru2 lu2 yu3 zhu1 。
- ju4 wang4 deng1 dan1 xiao1 ， zhe2 gui4 qi2 chan2 chu2 。
- cu1 ling4 you3 wen2 jian4 ， mian3 wei2 weng4 zhong1 qu1 。
- guan4 jiao3 ru4 xiao3 xue2 ， shou3 song4 zhong4 ni2 ju1 。
- yao4 zhi1 xian1 xiao4 di4 ， yu2 li4 zai1 hu1 yu2 。
- wo3 jia1 su4 gu1 han2 ， jin1 yu4 ku3 wu2 chu3 。
- jiu4 ye4 zhi3 qing1 xiang1 ， xin1 qin2 er4 xing1 yu2 。
- yi2 er3 yi3 qing1 bai2 ， er3 cao2 yi2 nian4 qie3 。
- xing4 qing2 nai3 liang2 tian2 ， xue2 wen4 wei2 yun2 chu2 。
- wu4 huan4 yuan3 nan2 zhi4 ， kui3 bu4 chi2 jian3 lu2 。
- wu4 you1 nian2 bu4 feng2 ， liu4 jing1 you3 xin1 she1 。
- wu4 sui2 ben1 jing4 liu2 ， ci4 hou0 ren2 ting2 chu2 。
- wu4 xue2 tian2 she4 er2 ， huang2 jin1 mai3 guan1 ju1 。
- zai4 wo3 neng2 zi4 xiu1 ， bu2 huan4 wu2 sheng1 yu4 。
- wo3 jiu3 kun4 bi3 yan4 ， tui4 si1 lao3 shan1 xu1 。
- shi4 yan3 kan4 er3 cao2 ， shu4 shi3 chou2 chang2 shu1 。
- shi1 pian1 he2 han2 gong1 ， zuo4 you4 yi2 shu1 zhu1 。
- qing1 chun1 zui4 kan1 xi1 ， mian3 yi3 wu2 chou2 chu2 。

## 注释

## 译文

## 赏析
