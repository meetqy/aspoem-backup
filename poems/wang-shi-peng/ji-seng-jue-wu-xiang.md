---
id: wang-shi-peng-ji-seng-jue-wu-xiang
title: 寄僧覺無象
titlePinyin: ji4 seng1 jue2 wu2 xiang4
titleSlug: ji-seng-jue-wu-xiang
author: 王十朋
authorPinyin: wang2 shi2 peng2
authorSlug: wang-shi-peng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 我昔居鹿巖，時來潛澗游。
- 西坡訪覺老，終日爲遲留。
- 高談窮古今，滿坐風生秋。
- 令我名利心，一聽渾欲休。
- 論詩出古律，有唱無不酬。
- 篇章溢縑素，錦綉爛然浮。
- 此老豈易得，當於前輩求。
- 吾生限太晚，見師已白頭。
- 儒釋道不同，相從苦無由。
- 三年游金溪，兀坐顔常愀。
- 出門無游從，獨賦臨清流。
- 金溪可無僧，孰是西坡儔。
- 深房鎖花木，妙供羅珍羞。
- 益作潛澗思，剛腸如轉輈。
- 魂夢不自禁，夜夜飛山陬。
- 前日遇諸塗，一笑忘百憂。
- 相視未及語，歸袖風颼颼。
- 別來能幾時，不覺歲月遒。
- 聞師結蓮社，旦莫事真修。
- 我狂似靈運，此志那能投。

## 拼音

- wo3 xi1 ju1 lu4 yan2 ， shi2 lai2 qian2 jian4 you2 。
- xi1 po1 fang3 jue2 lao3 ， zhong1 ri4 wei2 chi2 liu2 。
- gao1 tan2 qiong2 gu3 jin1 ， man3 zuo4 feng1 sheng1 qiu1 。
- ling4 wo3 ming2 li4 xin1 ， yi4 ting1 hun2 yu4 xiu1 。
- lun4 shi1 chu1 gu3 lü4 ， you3 chang4 wu2 bu4 chou2 。
- pian1 zhang1 yi4 jian1 su4 ， jin3 xiu4 lan4 ran2 fu2 。
- ci3 lao3 qi3 yi4 de2 ， dang1 wu1 qian2 bei4 qiu2 。
- wu2 sheng1 xian4 tai4 wan3 ， jian4 shi1 yi3 bai2 tou2 。
- ru2 shi4 dao4 bu4 tong2 ， xiang1 cong2 ku3 wu2 you2 。
- san1 nian2 you2 jin1 xi1 ， wu4 zuo4 yan2 chang2 qiao3 。
- chu1 men2 wu2 you2 cong2 ， du2 fu4 lin2 qing1 liu2 。
- jin1 xi1 ke3 wu2 seng1 ， shu2 shi4 xi1 po1 chou2 。
- shen1 fang2 suo3 hua1 mu4 ， miao4 gong4 luo2 zhen1 xiu1 。
- yi4 zuo4 qian2 jian4 si1 ， gang1 chang2 ru2 zhuan3 zhou1 。
- hun2 meng4 bu2 zi4 jin1 ， ye4 ye4 fei1 shan1 zou1 。
- qian2 ri4 yu4 zhu1 tu2 ， yi2 xiao4 wang4 bai3 you1 。
- xiang1 shi4 wei4 ji2 yu3 ， gui1 xiu4 feng1 sou1 sou1 。
- bie2 lai2 neng2 ji1 shi2 ， bu4 jue2 sui4 yue4 qiu2 。
- wen2 shi1 jie2 lian2 she4 ， dan4 mo4 shi4 zhen1 xiu1 。
- wo3 kuang2 si4 ling2 yun4 ， ci3 zhi4 na4 neng2 tou2 。

## 注释

## 译文

## 赏析
