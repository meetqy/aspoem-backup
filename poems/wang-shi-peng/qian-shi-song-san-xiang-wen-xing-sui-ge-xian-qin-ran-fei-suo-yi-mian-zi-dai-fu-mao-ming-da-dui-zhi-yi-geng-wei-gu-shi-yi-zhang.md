---
id: wang-shi-peng-qian-shi-song-san-xiang-wen-xing-sui-ge-xian-qin-ran-fei-suo-yi-mian-zi-dai-fu-mao-ming-da-dui-zhi-yi-geng-wei-gu-shi-yi-zhang
title: 前詩送三鄉文行雖各獻芹然非所以勉子大夫茂明大對之意更爲古詩一章
titlePinyin: qian2 shi1 song4 san1 xiang1 wen2 xing2 sui1 ge4 xian4 qin2 ran2 fei1 suo3 yi3 mian3 zi3 dai4 fu0 mao4 ming2 da4 dui4 zhi1 yi4 geng4 wei2 gu3 shi1 yi4 zhang1
titleSlug: qian-shi-song-san-xiang-wen-xing-sui-ge-xian-qin-ran-fei-suo-yi-mian-zi-dai-fu-mao-ming-da-dui-zhi-yi-geng-wei-gu-shi-yi-zhang
author: 王十朋
authorPinyin: wang2 shi2 peng2
authorSlug: wang-shi-peng
dynasty: 宋
dynastyPinyin: song4
dynastySlug: song
tags: []
---

## 正文

- 逆胡殘喘仍跳梁，中興事業猶渺茫。
- 當今取士異平日，非爲故事開科場。
- 廟堂方諱口打賊，翻抵正論爲猖狂。
- 紛紛兒輩苟富貴，妄引申伯深阿王。
- 公孫老儒亦曲學，不敢正色言堯湯。
- 徒令天下慷慨士，肝膽一劍生光芒。
- 前年胡公以言逐，言今已驗官未復。
- 近日徑山緣賦詩，裹頭衣白投荒服。
- 忠良自此多結舌，道路相看徒以目。
- 誰能言事如靖康，陳東已死歐陽戮。
- 國家養士恩至渥，千戈不廢菁莪育。
- 諸公報國當如何，莫把剛腸慕粱肉。
- 丈夫一第何足道，幸勿以此存懷抱。
- 賈生當獻太息流涕痛哭書，更施三表五餌請爲屬國繫單于。
- 大劉小劉展盡畎畝惓惓忠，弘恭石顯輩視之當與奴僕同。

## 拼音

- ni4 hu2 can2 chuan3 reng2 tiao4 liang2 ， zhong1 xing1 shi4 ye4 you2 miao3 mang2 。
- dang1 jin1 qu3 shi4 yi4 ping2 ri4 ， fei1 wei2 gu4 shi0 kai1 ke1 chang3 。
- miao4 tang2 fang1 hui4 kou3 da3 zei2 ， fan1 di3 zheng4 lun4 wei2 chang1 kuang2 。
- fen1 fen1 er2 bei4 gou3 fu4 gui4 ， wang4 yin3 shen1 bo2 shen1 a1 wang2 。
- gong1 sun1 lao3 ru2 yi4 qu3 xue2 ， bu4 gan3 zheng4 se4 yan2 yao2 tang1 。
- tu2 ling4 tian1 xia4 kang1 kai3 shi4 ， gan1 dan3 yi2 jian4 sheng1 guang1 mang2 。
- qian2 nian2 hu2 gong1 yi3 yan2 zhu2 ， yan2 jin1 yi3 yan4 guan1 wei4 fu4 。
- jin4 ri4 jing4 shan1 yuan2 fu4 shi1 ， guo3 tou2 yi1 bai2 tou2 huang1 fu2 。
- zhong1 liang2 zi4 ci3 duo1 jie2 she2 ， dao4 lu4 xiang1 kan4 tu2 yi3 mu4 。
- shui2 neng2 yan2 shi4 ru2 jing4 kang1 ， chen2 dong1 yi3 si3 ou1 yang2 lu4 。
- guo2 jia1 yang3 shi4 en1 zhi4 wo4 ， qian1 ge1 bu2 fei4 jing1 e2 yu4 。
- zhu1 gong1 bao4 guo2 dang1 ru2 he2 ， mo4 ba3 gang1 chang2 mu4 liang2 rou4 。
- zhang4 fu0 yi2 di4 he2 zu2 dao4 ， xing4 wu4 yi3 ci3 cun2 huai2 bao4 。
- jia3 sheng1 dang1 xian4 tai4 xi1 liu2 ti4 tong4 ku1 shu1 ， geng4 shi1 san1 biao3 wu3 er3 qing3 wei2 shu3 guo2 xi4 dan1 yu2 。
- da4 liu2 xiao3 liu2 zhan3 jin4 quan3 mu3 quan2 quan2 zhong1 ， hong2 gong1 shi2 xian3 bei4 shi4 zhi1 dang1 yu3 nu2 pu2 tong2 。

## 注释

## 译文

## 赏析
