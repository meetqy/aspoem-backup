---
id: wang-shi-peng-ci-yun-biao-shu-yu-shu-cheng-shi-er
title: 次韻表叔余叔成示兒
titlePinyin: ci4 yun4 biao3 shu1 yu2 shu1 cheng2 shi4 er2
titleSlug: ci-yun-biao-shu-yu-shu-cheng-shi-er
author: 王十朋
authorPinyin: wang2 shi2 peng2
authorSlug: wang-shi-peng
dynasty: 宋
dynastyPinyin: song4
dynastySlug: song
tags: []
---

## 正文

- 父子乃天性，鍾情誰不然。
- 教之以義方，先賢有名言。
- 日嚴在所尚，私念宜舍旃。
- 君子不自教，遣隨師友肩。
- 青紫乃餘事，要當知聖賢。
- 居家務孝弟，立行防悔愆。
- 窮當慕顔回，達勿爲公孫。
- 庶幾幼所學，終身可行焉。
- 不見下邳丈，秀發從妙年。
- 束書入賢關，日與英雋聯。
- 忽作何蕃歸，甘旨奉晨昏。
- 丘園事高尚，腹笥常便便。
- 過庭有奇兒，詩禮得家傳。
- 勉哉尊所聞，慎勿學鄉原。

## 拼音

- fu4 zi3 nai3 tian1 xing4 ， zhong1 qing2 shui2 bu4 ran2 。
- jiao4 zhi1 yi3 yi4 fang1 ， xian1 xian2 you3 ming2 yan2 。
- ri4 yan2 zai4 suo3 shang4 ， si1 nian4 yi2 she4 zhan1 。
- jun1 zi3 bu2 zi4 jiao4 ， qian3 sui2 shi1 you3 jian1 。
- qing1 zi3 nai3 yu2 shi4 ， yao4 dang1 zhi1 sheng4 xian2 。
- ju1 jia1 wu4 xiao4 di4 ， li4 xing2 fang2 hui3 qian1 。
- qiong2 dang1 mu4 yan2 hui2 ， da2 wu4 wei2 gong1 sun1 。
- shu4 ji1 you4 suo3 xue2 ， zhong1 shen1 ke3 xing2 yan1 。
- bu2 jian4 xia4 pi1 zhang4 ， xiu4 fa1 cong2 miao4 nian2 。
- shu4 shu1 ru4 xian2 guan1 ， ri4 yu3 ying1 jun4 lian2 。
- hu1 zuo4 he2 fan1 gui1 ， gan1 zhi3 feng4 chen2 hun1 。
- qiu1 yuan2 shi4 gao1 shang4 ， fu4 si4 chang2 bian4 bian4 。
- guo4 ting2 you3 qi2 er2 ， shi1 li3 de2 jia1 chuan2 。
- mian3 zai1 zun1 suo3 wen2 ， shen4 wu4 xue2 xiang1 yuan2 。

## 注释

## 译文

## 赏析
