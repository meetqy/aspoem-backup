---
id: wang-shi-peng-jiu-ri-ba-jiu-shi-jiu-ren-he-shi-zhe-shu-ren-er-yi-jin-yi-hou-qi-bu-fu-zhui-suo-xu-yi-lai-nian-jiu-ri-huan-yong-qian-yun-fa-yi-xiao
title: 九日把酒十九人和詩者數人而已今已後期不復追索許以來年九日還用前韻發一笑
titlePinyin: jiu3 ri4 ba3 jiu3 shi2 jiu3 ren2 he2 shi1 zhe3 shu4 ren2 er2 yi3 jin1 yi3 hou4 qi1 bu2 fu4 zhui1 suo3 xu1 yi3 lai2 nian2 jiu3 ri4 huan2 yong4 qian2 yun4 fa1 yi2 xiao4
titleSlug: jiu-ri-ba-jiu-shi-jiu-ren-he-shi-zhe-shu-ren-er-yi-jin-yi-hou-qi-bu-fu-zhui-suo-xu-yi-lai-nian-jiu-ri-huan-yong-qian-yun-fa-yi-xiao
author: 王十朋
authorPinyin: wang2 shi2 peng2
authorSlug: wang-shi-peng
dynasty: 宋
dynastyPinyin: song4
dynastySlug: song
tags: []
---

## 正文

- 勸君須飲文字酒，勸君耕耨心中畝。
- 飲非文字猶聚蚊，心田不耕棘生口。
- 登高佳節豈易得，况此相逢皆勝友。
- 談傾坐上冰玉清，興生筆下波濤吼。
- 我亦逢場聊戯劇，韻語殊非三昧手。
- 試投瓦礫已成堆，辱報驪珠未盈斗。
- 和之者寡豈陽春，高才料耻居王後。
- 嗟我窮愁無以遣，酒債詩篇行處有。
- 與茲飲會類平原，逃我詩盟幾高厚。
- 如今並許隔年還，直須日月逢重九。

## 拼音

- quan4 jun1 xu1 yin3 wen2 zi4 jiu3 ， quan4 jun1 geng1 nou4 xin1 zhong1 mu3 。
- yin3 fei1 wen2 zi4 you2 ju4 wen2 ， xin1 tian2 bu4 geng1 ji2 sheng1 kou3 。
- deng1 gao1 jia1 jie2 qi3 yi4 de2 ， kuang4 ci3 xiang1 feng2 jie1 sheng4 you3 。
- tan2 qing1 zuo4 shang4 bing1 yu4 qing1 ， xing1 sheng1 bi3 xia4 bo1 tao1 hou3 。
- wo3 yi4 feng2 chang3 liao2 xi4 ju4 ， yun4 yu3 shu1 fei1 san1 mei4 shou3 。
- shi4 tou2 wa3 li4 yi3 cheng2 dui1 ， ru3 bao4 li2 zhu1 wei4 ying2 dou4 。
- he2 zhi1 zhe3 gua3 qi3 yang2 chun1 ， gao1 cai2 liao4 chi3 ju1 wang2 hou4 。
- jie1 wo3 qiong2 chou2 wu2 yi3 qian3 ， jiu3 zhai4 shi1 pian1 xing2 chu3 you3 。
- yu3 zi1 yin3 hui4 lei4 ping2 yuan2 ， tao2 wo3 shi1 meng2 ji1 gao1 hou4 。
- ru2 jin1 bing4 xu1 ge2 nian2 huan2 ， zhi2 xu1 ri4 yue4 feng2 chong2 jiu3 。

## 注释

## 译文

## 赏析
