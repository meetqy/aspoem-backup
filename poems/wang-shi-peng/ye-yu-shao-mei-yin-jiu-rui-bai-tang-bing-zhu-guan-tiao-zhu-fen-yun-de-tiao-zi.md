---
id: wang-shi-peng-ye-yu-shao-mei-yin-jiu-rui-bai-tang-bing-zhu-guan-tiao-zhu-fen-yun-de-tiao-zi
title: 夜與韶美飲酒瑞白堂秉燭觀跳珠，分韵得跳字
titlePinyin: ye4 yu3 shao2 mei3 yin3 jiu3 rui4 bai2 tang2 bing3 zhu2 guan1 tiao4 zhu1 ， fen1 yun4 de2 tiao4 zi4
titleSlug: ye-yu-shao-mei-yin-jiu-rui-bai-tang-bing-zhu-guan-tiao-zhu-fen-yun-de-tiao-zi
author: 王十朋
authorPinyin: wang2 shi2 peng2
authorSlug: wang-shi-peng
dynasty: 宋
dynastyPinyin: song4
dynastySlug: song
tags: []
---

## 正文

- 五月峽中天氣歊，竹筩引水那能澆。
- 江濆龍老卧未起，崖石不枯珠自跳。
- 草草杯盤對君酌，燈前疑是簷花落。
- 毫端寫出萬斛珠，共向炎天作氷雹。
- 妃子名園荔子丹，絳囊初摘堆金盤。
- 細擘輕紅唱君曲，咀嚼水晶牙頰寒。
- 老翁真箇如年少，激水成珠堪一笑。
- 劉侯自有胸中珠，不止照人兼自照。

## 拼音

- wu3 yue4 xia2 zhong1 tian1 qi4 xiao1 ， zhu2 tong3 yin3 shui3 na4 neng2 jiao1 。
- jiang1 pen1 long2 lao3 wo4 wei4 qi3 ， ya2 shi2 bu4 ku1 zhu1 zi4 tiao4 。
- cao3 cao3 bei1 pan2 dui4 jun1 zhuo2 ， deng1 qian2 yi2 shi4 yan2 hua1 luo4 。
- hao2 duan1 xie3 chu1 wan4 hu2 zhu1 ， gong4 xiang4 yan2 tian1 zuo4 bing1 bao2 。
- fei1 zi0 ming2 yuan2 li4 zi3 dan1 ， jiang4 nang2 chu1 zhai1 dui1 jin1 pan2 。
- xi4 bo4 qing1 hong2 chang4 jun1 qu3 ， ju3 jue2 shui3 jing1 ya2 jia2 han2 。
- lao3 weng1 zhen1 ge4 ru2 nian2 shao4 ， ji1 shui3 cheng2 zhu1 kan1 yi2 xiao4 。
- liu2 hou2 zi4 you3 xiong1 zhong1 zhu1 ， bu4 zhi3 zhao4 ren2 jian1 zi4 zhao4 。

## 注释

## 译文

## 赏析
