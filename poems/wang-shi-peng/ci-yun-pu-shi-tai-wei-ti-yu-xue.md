---
id: wang-shi-peng-ci-yun-pu-shi-tai-wei-ti-yu-xue
title: 次韵濮十太尉題禹穴
titlePinyin: ci4 yun4 pu2 shi2 tai4 wei4 ti2 yu3 xue2
titleSlug: ci-yun-pu-shi-tai-wei-ti-yu-xue
author: 王十朋
authorPinyin: wang2 shi2 peng2
authorSlug: wang-shi-peng
dynasty: 宋
dynastyPinyin: song4
dynastySlug: song
tags: []
---

## 正文

- 寰瀛三十六名郡，越在東南雄四鎮。
- 宛委周回三百里，草木山川有光潤。
- 秦山鑑水藴秀異，人物風流夸漢晉。
- 傳聞禹穴自太史，好古無人若爲問。
- 杖屨飄然尋洞天，照眼千巖若攢刃。
- 細看盤石心愈疑，遐想丹書氣猶振。
- 禹貢無傳豈其闕，遁甲所書何足訓。
- 彜倫敘自九疇錫，水土平繇五行順。
- 洛書六十有五字，王業巍巍此途進。
- 八卷飛沉天與泉，茲說荒唐理難信。
- 吾儕去古恨大遠，企首難窺禹牆仞。
- 穴傍有井清且甘，一酌端能洗驕吝。

## 拼音

- huan2 ying2 san1 shi2 liu4 ming2 jun4 ， yue4 zai4 dong1 nan2 xiong2 si4 zhen4 。
- wan3 wei3 zhou1 hui2 san1 bai3 li3 ， cao3 mu4 shan1 chuan1 you3 guang1 run4 。
- qin2 shan1 jian4 shui3 yun4 xiu4 yi4 ， ren2 wu4 feng1 liu2 kua1 han4 jin4 。
- chuan2 wen2 yu3 xue2 zi4 tai4 shi3 ， hao3 gu3 wu2 ren2 ruo4 wei2 wen4 。
- zhang4 ju4 piao1 ran2 xun2 dong4 tian1 ， zhao4 yan3 qian1 yan2 ruo4 zan3 ren4 。
- xi4 kan4 pan2 shi2 xin1 yu4 yi2 ， xia2 xiang3 dan1 shu1 qi4 you2 zhen4 。
- yu3 gong4 wu2 chuan2 qi3 qi2 que4 ， dun4 jia3 suo3 shu1 he2 zu2 xun4 。
- yi2 lun2 xu4 zi4 jiu3 chou2 xi1 ， shui3 tu3 ping2 yao2 wu3 xing2 shun4 。
- luo4 shu1 liu4 shi2 you3 wu3 zi4 ， wang2 ye4 wei1 wei1 ci3 tu2 jin4 。
- ba1 juan4 fei1 chen2 tian1 yu3 quan2 ， zi1 shuo1 huang1 tang2 li3 nan2 xin4 。
- wu2 chai2 qu4 gu3 hen4 da4 yuan3 ， qi3 shou3 nan2 kui1 yu3 qiang2 ren4 。
- xue2 bang4 you3 jing3 qing1 qie3 gan1 ， yi4 zhuo2 duan1 neng2 xi3 jiao1 lin4 。

## 注释

## 译文

## 赏析
