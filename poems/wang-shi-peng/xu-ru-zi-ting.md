---
id: wang-shi-peng-xu-ru-zi-ting
title: 徐孺子亭
titlePinyin: xu2 ru2 zi3 ting2
titleSlug: xu-ru-zi-ting
author: 王十朋
authorPinyin: wang2 shi2 peng2
authorSlug: wang-shi-peng
dynasty: 宋
dynastyPinyin: song4
dynastySlug: song
tags: []
---

## 正文

- 一室不暇掃，心期掃天下。
- 一榻不妄設，所待必賢者。
- 南州傑出士，林泉事瀟洒。
- 閉門謝弓招，道合不吾舍。
- 誰云性少通，得一不爲寡。
- 豫章豈私交，端欲重宗社。
- 漢廷無此賢，忍使遺在野。
- 交章薦天闕，聘禮備車馬。
- 高人竟不屈，清風凜華夏。
- 寄聲郭有道，一木難支厦。
- 肯同樊處士，聲名祇虛假。
- 鷄酒弔知音，韜光老松檟。
- 倘令居孔門，行藏似回也。
- 江西今仲舉，吏事飾儒雅。
- 神交千載友，丹青妙摹寫。
- 作亭古東湖，鱗鱗萬椽瓦。
- 序嗤滕閣王，詞偪長沙賈。
- 佳客從公游，湖光瑩尊斚。
- 孺子真可師，世途何土苴。
- 行矣浙東西，鉏犂各歸把。

## 拼音

- yi2 shi4 bu4 xia2 sao3 ， xin1 qi1 sao3 tian1 xia4 。
- yi2 ta4 bu2 wang4 she4 ， suo3 dai4 bi4 xian2 zhe3 。
- nan2 zhou1 jie2 chu1 shi4 ， lin2 quan2 shi4 xiao1 sa3 。
- bi4 men2 xie4 gong1 zhao1 ， dao4 he2 bu4 wu2 she4 。
- shui2 yun2 xing4 shao3 tong1 ， de2 yi2 bu4 wei2 gua3 。
- yu4 zhang1 qi3 si1 jiao1 ， duan1 yu4 zhong4 zong1 she4 。
- han4 ting2 wu2 ci3 xian2 ， ren3 shi3 yi2 zai4 ye3 。
- jiao1 zhang1 jian4 tian1 que4 ， pin4 li3 bei4 ju1 ma3 。
- gao1 ren2 jing4 bu4 qu1 ， qing1 feng1 lin3 hua2 xia4 。
- ji4 sheng1 guo1 you3 dao4 ， yi2 mu4 nan2 zhi1 sha4 。
- ken3 tong2 fan2 chu3 shi4 ， sheng1 ming2 qi2 xu1 jia3 。
- ji1 jiu3 diao4 zhi1 yin1 ， tao1 guang1 lao3 song1 jia3 。
- tang3 ling4 ju1 kong3 men2 ， xing2 cang2 si4 hui2 ye3 。
- jiang1 xi1 jin1 zhong4 ju3 ， li4 shi4 shi4 ru2 ya3 。
- shen2 jiao1 qian1 zai4 you3 ， dan1 qing1 miao4 mo2 xie3 。
- zuo4 ting2 gu3 dong1 hu2 ， lin2 lin2 wan4 chuan2 wa3 。
- xu4 chi1 teng2 ge2 wang2 ， ci2 bi1 chang2 sha1 jia3 。
- jia1 ke4 cong2 gong1 you2 ， hu2 guang1 ying2 zun1 jia3 。
- ru2 zi3 zhen1 ke3 shi1 ， shi4 tu2 he2 tu3 ju1 。
- xing2 yi3 zhe4 dong1 xi1 ， chu2 li2 ge4 gui1 ba3 。

## 注释

## 译文

## 赏析
