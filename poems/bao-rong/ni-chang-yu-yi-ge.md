---
id: bao-rong-ni-chang-yu-yi-ge
title: 霓裳羽衣歌
titlePinyin: ni2 chang2 yu3 yi1 ge1
titleSlug: ni-chang-yu-yi-ge
author: 鮑溶
authorPinyin: bao4 rong2
authorSlug: bao-rong
dynasty: 唐
dynastyPinyin: tang2
dynastySlug: tang
tags: []
---

## 正文

- 玉煙生窗午輕凝，晨華左耀鮮相凌。
- 人言天孫機上親手迹，有時怨別無所惜。
- 遂令武帝厭雲韶，金針天絲綴飄飄。
- 五聲寫出心中見，拊石喧金栢梁殿。
- 此衣春日賜何人，秦女腰肢輕若燕。
- 香風間旋衆彩隨，聯聯珍珠貫長絲。
- 眼前意是三清客，星宿離離遶身白。
- 鸞鳳有聲不見身，出宮入徵隨伶人。
- 神仙如月只可望，瑤華池頭幾惆悵。
- 喬山一閉曲未終，鼎湖秋驚白頭浪。

## 拼音

- yu4 yan1 sheng1 chuang1 wu3 qing1 ning2 ， chen2 hua2 zuo3 yao4 xian1 xiang1 ling2 。
- ren2 yan2 tian1 sun1 ji1 shang4 qin1 shou3 ji4 ， you3 shi2 yuan4 bie2 wu2 suo3 xi1 。
- sui4 ling4 wu3 di4 yan4 yun2 shao2 ， jin1 zhen1 tian1 si1 zhui4 piao1 piao1 。
- wu3 sheng1 xie3 chu1 xin1 zhong1 jian4 ， fu3 shi2 xuan1 jin1 bai3 liang2 dian4 。
- ci3 yi1 chun1 ri4 ci4 he2 ren2 ， qin2 nü3 yao1 zhi1 qing1 ruo4 yan4 。
- xiang1 feng1 jian4 xuan2 zhong4 cai3 sui2 ， lian2 lian2 zhen1 zhu1 guan4 chang2 si1 。
- yan3 qian2 yi4 shi4 san1 qing1 ke4 ， xing1 xiu4 li2 li2 rao4 shen1 bai2 。
- luan2 feng4 you3 sheng1 bu2 jian4 shen1 ， chu1 gong1 ru4 zhi3 sui2 ling2 ren2 。
- shen2 xian1 ru2 yue4 zhi1 ke3 wang4 ， yao2 hua2 chi2 tou2 ji1 chou2 chang4 。
- qiao2 shan1 yi2 bi4 qu3 wei4 zhong1 ， ding3 hu2 qiu1 jing1 bai2 tou2 lang4 。

## 注释

## 译文

## 赏析
