---
id: bao-rong-bei-zai-xing
title: 悲哉行
titlePinyin: bei1 zai1 xing2
titleSlug: bei-zai-xing
author: 鮑溶
authorPinyin: bao4 rong2
authorSlug: bao-rong
dynasty: 唐
dynastyPinyin: tang2
dynastySlug: tang
tags: []
---

## 正文

- 促促晨復昏，死生同一源。
- 貴年不懼老，賤老傷久存。
- 朗朗哭前歌，絳旌引幽魂。
- 來爲千金子，去臥百草根。
- 黃土塞生路，悲風送回轅。
- 金鞍舊良馬，四顧不入門。
- 生結千歲念，榮華及百孫。
- 黃金買性命，白刃酬一言。
- 寧知北山下，松柏侵田園。

## 拼音

- cu4 cu4 chen2 fu4 hun1 ， si3 sheng1 tong2 yi4 yuan2 。
- gui4 nian2 bu2 ju4 lao3 ， jian4 lao3 shang1 jiu3 cun2 。
- lang3 lang3 ku1 qian2 ge1 ， jiang4 jing1 yin3 you1 hun2 。
- lai2 wei2 qian1 jin1 zi0 ， qu4 wo4 bai3 cao3 gen1 。
- huang2 tu3 sai1 sheng1 lu4 ， bei1 feng1 song4 hui2 yuan2 。
- jin1 an1 jiu4 liang2 ma3 ， si4 gu4 bu2 ru4 men2 。
- sheng1 jie2 qian1 sui4 nian4 ， rong2 hua2 ji2 bai3 sun1 。
- huang2 jin1 mai3 xing4 ming4 ， bai2 ren4 chou2 yi4 yan2 。
- ning2 zhi1 bei3 shan1 xia4 ， song1 bai3 qin1 tian2 yuan2 。

## 注释

## 译文

## 赏析
