---
id: bao-rong-tu-zhong-lu-si-er-shou
title: 途中旅思二首
titlePinyin: tu2 zhong1 lü3 si1 er4 shou3
titleSlug: tu-zhong-lu-si-er-shou
author: 鮑溶
authorPinyin: bao4 rong2
authorSlug: bao-rong
dynasty: 唐
dynastyPinyin: tang2
dynastySlug: tang
tags: []
---

## 正文

- 喔喔雞鳴曉，蕭蕭馬辭櫪。草草名利區，居人少於客。
- 生期三萬日，童耄半虛擲。修短命半中，憂歡複相敵。
- 朝提黃金爵，暮造青松宅。來往日相悲，北邙田土窄。
- 峨峨西天嶽，錦繡明翠壁。中有不死鄉，千年無人跡。
- 心期周太子，下馬拜虛碧。鶴駕如可從，他年執煙策。
- 星出方問宿，睡眼始朦朧。天光見地色，上路車幢幢。
- 時物既老大，眾山何枯空。青冥見古柏，寥朗聞疏鴻。
- 獨步天地間，無因為君忠。白毛尋人憂，生此頭髮中。
- 躍馬非壯歲，報恩無高功。斯言化為火，日夜焚深衷。

## 拼音

- wo1 wo1 ji1 ming2 xiao3 ， xiao1 xiao1 ma3 ci2 li4 。 cao3 cao3 ming2 li4 qu1 ， ju1 ren2 shao3 wu1 ke4 。
- sheng1 qi1 san1 wan4 ri4 ， tong2 mao4 ban4 xu1 zhi4 。 xiu1 duan3 ming4 ban4 zhong1 ， you1 huan1 fu4 xiang1 di2 。
- chao2 ti2 huang2 jin1 jue2 ， mu4 zao4 qing1 song1 zhai2 。 lai2 wang3 ri4 xiang1 bei1 ， bei3 mang2 tian2 tu3 zhai3 。
- e2 e2 xi1 tian1 yue4 ， jin3 xiu4 ming2 cui4 bi4 。 zhong1 you3 bu4 si3 xiang1 ， qian1 nian2 wu2 ren2 ji4 。
- xin1 qi1 zhou1 tai4 zi3 ， xia4 ma3 bai4 xu1 bi4 。 he4 jia4 ru2 ke3 cong2 ， ta1 nian2 zhi2 yan1 ce4 。
- xing1 chu1 fang1 wen4 su4 ， shui4 yan3 shi3 meng2 long2 。 tian1 guang1 jian4 di4 se4 ， shang4 lu4 ju1 zhuang4 zhuang4 。
- shi2 wu4 ji4 lao3 da4 ， zhong4 shan1 he2 ku1 kong1 。 qing1 ming2 jian4 gu3 bai3 ， liao2 lang3 wen2 shu1 hong2 。
- du2 bu4 tian1 di4 jian4 ， wu2 yin1 wei2 jun1 zhong1 。 bai2 mao2 xun2 ren2 you1 ， sheng1 ci3 tou2 fa4 zhong1 。
- yue4 ma3 fei1 zhuang4 sui4 ， bao4 en1 wu2 gao1 gong1 。 si1 yan2 hua4 wei2 huo3 ， ri4 ye4 fen2 shen1 zhong1 。

## 注释

## 译文

## 赏析
