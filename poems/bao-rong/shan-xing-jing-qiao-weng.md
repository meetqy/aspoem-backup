---
id: bao-rong-shan-xing-jing-qiao-weng
title: 山行經樵翁
titlePinyin: shan1 xing2 jing1 qiao2 weng1
titleSlug: shan-xing-jing-qiao-weng
author: 鮑溶
authorPinyin: bao4 rong2
authorSlug: bao-rong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 我心勞我身，遠道誰與論。
- 心如木中火，憂至常自燔。
- 披訪結恩地，世人輕報恩。
- 女無良媒識，知入何人門。
- 寒日行深山，路由谷中村。
- 田翁樵採熟，男女謳吟喧。
- 借問身命謀，上言媿乾坤。
- 時清公賦薄，力勤地利繁。
- 下念草木年，坐家見重孫。
- 舉案饋賓客，糟漿盈陶尊。
- 醉閑鹿裘煗，白髮舞軒軒。
- 仰羨太古人，余將破行轅。
- 遑遑問身事，師友難爲言。
- 離歌又行去，落日低寒泉。

## 拼音

- wo3 xin1 lao2 wo3 shen1 ， yuan3 dao4 shui2 yu3 lun4 。
- xin1 ru2 mu4 zhong1 huo3 ， you1 zhi4 chang2 zi4 fan2 。
- pi1 fang3 jie2 en1 di4 ， shi4 ren2 qing1 bao4 en1 。
- nü3 wu2 liang2 mei2 shi2 ， zhi1 ru4 he2 ren2 men2 。
- han2 ri4 xing2 shen1 shan1 ， lu4 you2 gu3 zhong1 cun1 。
- tian2 weng1 qiao2 cai3 shu2 ， nan2 nü3 ou1 yin2 xuan1 。
- jie4 wen4 shen1 ming4 mou2 ， shang4 yan2 kui4 qian2 kun1 。
- shi2 qing1 gong1 fu4 bao2 ， li4 qin2 di4 li4 fan2 。
- xia4 nian4 cao3 mu4 nian2 ， zuo4 jia1 jian4 zhong4 sun1 。
- ju3 an4 kui4 bin1 ke4 ， zao1 jiang1 ying2 tao2 zun1 。
- zui4 xian2 lu4 qiu2 nuan3 ， bai2 fa4 wu3 xuan1 xuan1 。
- yang3 xian4 tai4 gu3 ren2 ， yu2 jiang1 po4 xing2 yuan2 。
- huang2 huang2 wen4 shen1 shi4 ， shi1 you3 nan2 wei2 yan2 。
- li2 ge1 you4 xing2 qu4 ， luo4 ri4 di1 han2 quan2 。

## 注释

## 译文

## 赏析
