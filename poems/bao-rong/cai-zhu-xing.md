---
id: bao-rong-cai-zhu-xing
title: 採珠行
titlePinyin: cai3 zhu1 xing2
titleSlug: cai-zhu-xing
author: 鮑溶
authorPinyin: bao4 rong2
authorSlug: bao-rong
dynasty: 唐
dynastyPinyin: tang2
dynastySlug: tang
tags: []
---

## 正文

- 東方暮空海面平，驪龍弄珠燒月明。
- 海人驚窺水底火，百寶錯落隨龍行。
- 浮心一夜生姦見，月質龍軀看幾遍。
- 擘波下去忘此身，迢迢謂海無靈神。
- 海宮正當龍睡重，昨夜孤光今得弄。
- 河伯空憂水府貧，天吳不敢相驚動。
- 一團冰容掌上清，四面人入光中行。
- 騰華乍搖白日影，銅鏡萬古羞爲靈。
- 海邊老翁怨狂子，抱珠哭向無底水。
- 一富何須龍頷前，千金幾葬魚腹裏。
- 鱗蟲變化爲陰陽，填海破山無景光。
- 拊心髣髴失珠意，此土爲爾離農桑。
- 飲風衣日亦飽煖，老翁擲却荆雞卵。

## 拼音

- dong1 fang1 mu4 kong1 hai3 mian4 ping2 ， li2 long2 nong4 zhu1 shao1 yue4 ming2 。
- hai3 ren2 jing1 kui1 shui3 di3 huo3 ， bai3 bao3 cuo4 luo4 sui2 long2 xing2 。
- fu2 xin1 yi2 ye4 sheng1 jian1 jian4 ， yue4 zhi4 long2 qu1 kan4 ji1 bian4 。
- bo4 bo1 xia4 qu4 wang4 ci3 shen1 ， tiao2 tiao2 wei4 hai3 wu2 ling2 shen2 。
- hai3 gong1 zheng4 dang1 long2 shui4 zhong4 ， zuo2 ye4 gu1 guang1 jin1 de2 nong4 。
- he2 bo2 kong1 you1 shui3 fu3 pin2 ， tian1 wu2 bu4 gan3 xiang1 jing1 dong4 。
- yi4 tuan2 bing1 rong2 zhang3 shang4 qing1 ， si4 mian4 ren2 ru4 guang1 zhong1 xing2 。
- teng2 hua2 zha4 yao2 bai2 ri4 ying3 ， tong2 jing4 wan4 gu3 xiu1 wei2 ling2 。
- hai3 bian1 lao3 weng1 yuan4 kuang2 zi3 ， bao4 zhu1 ku1 xiang4 wu2 di3 shui3 。
- yi2 fu4 he2 xu1 long2 han4 qian2 ， qian1 jin1 ji1 zang4 yu2 fu4 li3 。
- lin2 chong2 bian4 hua4 wei2 yin1 yang2 ， tian2 hai3 po4 shan1 wu2 jing3 guang1 。
- fu3 xin1 fang3 fu2 shi1 zhu1 yi4 ， ci3 tu3 wei2 er3 li2 nong2 sang1 。
- yin3 feng1 yi1 ri4 yi4 bao3 xuan1 ， lao3 weng1 zhi4 que4 jing1 ji1 luan3 。

## 注释

## 译文

## 赏析
