---
id: bao-rong-qiu-huai-wu-shou
title: 秋懷五首
titlePinyin: qiu1 huai2 wu3 shou3
titleSlug: qiu-huai-wu-shou
author: 鮑溶
authorPinyin: bao4 rong2
authorSlug: bao-rong
dynasty: 唐
dynastyPinyin: tang2
dynastySlug: tang
tags: []
---

## 正文

- 促促生有涯，營營意無限。無限意未申，有涯生已晚。
- 恩榮不可恃，天道歸寸管。老如影隨人，時若車下阪。
- 行者歸期盡，居人心更遠。涼風日蕭條，親戚長在眼。
- 多憂知無奈，聖賢莫能免。客鳥投本枝，生生複深淺。
- 秋曉客迢迢，月清風楚楚。草蟲夜侵我，唧唧床下語。
- 流年白日馳，微願不我與。心如繅絲綸，輾轉多頭緒。
- 憑觴散煩襟，援瑟清夜拊。回感帝子心，空堂有煙雨。
- 絲減悲不減，器新聲更古。一弦有餘哀，何況二十五。
- 九月夜如年，幽房勞別夢。不知別日遠，夜夜猶相送。
- 玉床暗蟲響，錦席寒淚凍。明鏡失舊人，空林誤歸鳳。
- 新年堪愛惜，錦字亦珍重。一念皎皎時，幽襟非所用。
- 金氣白日來，疏黃滿河關。平居乏愉悅，況複身險艱。
- 一憶故鄉居，一望客人還。兩心四海中，誰不傷朱顏。
- 雙燕不巢樹，浮萍不出山。性命君由天，安得易其間。
- 休悲砌蟲苦，此日無人閑。
- 龍荒變露色，燕雁南為客。遊子聲影中，涕零念離析。
- 四時如車馬，轉此今與昔。往歎在空中，存事委幽跡。
- 翩翩日斂照，朗朗月系夕。物生春不留，年壯老還迫。
- 天機杳何為，長壽與松柏。

## 拼音

- cu4 cu4 sheng1 you3 ya2 ， ying2 ying2 yi4 wu2 xian4 。 wu2 xian4 yi4 wei4 shen1 ， you3 ya2 sheng1 yi3 wan3 。
- en1 rong2 bu4 ke3 shi4 ， tian1 dao4 gui1 cun4 guan3 。 lao3 ru2 ying3 sui2 ren2 ， shi2 ruo4 ju1 xia4 ban3 。
- xing2 zhe3 gui1 qi1 jin4 ， ju1 ren2 xin1 geng4 yuan3 。 liang2 feng1 ri4 xiao1 tiao2 ， qin1 qi1 chang2 zai4 yan3 。
- duo1 you1 zhi1 wu2 nai4 ， sheng4 xian2 mo4 neng2 mian3 。 ke4 niao3 tou2 ben3 zhi1 ， sheng1 sheng1 fu4 shen1 qian3 。
- qiu1 xiao3 ke4 tiao2 tiao2 ， yue4 qing1 feng1 chu3 chu3 。 cao3 chong2 ye4 qin1 wo3 ， ji1 ji1 chuang2 xia4 yu3 。
- liu2 nian2 bai2 ri4 chi2 ， wei1 yuan4 bu4 wo3 yu3 。 xin1 ru2 sao1 si1 lun2 ， zhan3 zhuan3 duo1 tou2 xu4 。
- ping2 shang1 san4 fan2 jin1 ， yuan2 se4 qing1 ye4 fu3 。 hui2 gan3 di4 zi3 xin1 ， kong1 tang2 you3 yan1 yu3 。
- si1 jian3 bei1 bu4 jian3 ， qi4 xin1 sheng1 geng4 gu3 。 yi4 xian2 you3 yu2 ai1 ， he2 kuang4 er4 shi2 wu3 。
- jiu3 yue4 ye4 ru2 nian2 ， you1 fang2 lao2 bie2 meng4 。 bu4 zhi1 bie2 ri4 yuan3 ， ye4 ye4 you2 xiang1 song4 。
- yu4 chuang2 an4 chong2 xiang3 ， jin3 xi2 han2 lei4 dong4 。 ming2 jing4 shi1 jiu4 ren2 ， kong1 lin2 wu4 gui1 feng4 。
- xin1 nian2 kan1 ai4 xi1 ， jin3 zi4 yi4 zhen1 zhong4 。 yi2 nian4 jiao3 jiao3 shi2 ， you1 jin1 fei1 suo3 yong4 。
- jin1 qi4 bai2 ri4 lai2 ， shu1 huang2 man3 he2 guan1 。 ping2 ju1 fa2 yu2 yue4 ， kuang4 fu4 shen1 xian3 jian1 。
- yi2 yi4 gu4 xiang1 ju1 ， yi2 wang4 ke4 ren2 huan2 。 liang3 xin1 si4 hai3 zhong1 ， shui2 bu4 shang1 zhu1 yan2 。
- shuang1 yan4 bu4 chao2 shu4 ， fu2 ping2 bu4 chu1 shan1 。 xing4 ming4 jun1 you2 tian1 ， an1 de2 yi4 qi2 jian4 。
- xiu1 bei1 qi4 chong2 ku3 ， ci3 ri4 wu2 ren2 xian2 。
- long2 huang1 bian4 lu4 se4 ， yan4 yan4 nan2 wei2 ke4 。 you2 zi3 sheng1 ying3 zhong1 ， ti4 ling2 nian4 li2 xi1 。
- si4 shi2 ru2 ju1 ma3 ， zhuan3 ci3 jin1 yu3 xi1 。 wang3 tan4 zai4 kong1 zhong1 ， cun2 shi4 wei3 you1 ji4 。
- pian1 pian1 ri4 lian3 zhao4 ， lang3 lang3 yue4 xi4 xi1 。 wu4 sheng1 chun1 bu4 liu2 ， nian2 zhuang4 lao3 huan2 po4 。
- tian1 ji1 yao3 he2 wei2 ， chang2 shou4 yu3 song1 bai3 。

## 注释

## 译文

## 赏析
