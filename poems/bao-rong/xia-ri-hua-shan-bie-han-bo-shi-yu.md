---
id: bao-rong-xia-ri-hua-shan-bie-han-bo-shi-yu
title: 夏日華山別韓博士愈
titlePinyin: xia4 ri4 hua2 shan1 bie2 han2 bo2 shi4 yu4
titleSlug: xia-ri-hua-shan-bie-han-bo-shi-yu
author: 鮑溶
authorPinyin: bao4 rong2
authorSlug: bao-rong
dynasty: 唐
dynastyPinyin: tang2
dynastySlug: tang
tags: []
---

## 正文

- 別地泰華陰，孤亭潼關口。
- 夏日可畏時，望山易遲久。
- 暫因車馬倦，一逐雲先後。
- 碧霞氣爭寒，黃鳥相語誘。
- 三峰多異態，逈舉仙人手。
- 天晴捧日輪，月夕弄星斗。
- 幽疑白帝近，明見黃河走。
- 遠心不期來，真境非吾有。
- 鳥鳴草木下，日息天地右。
- 躑躅因風松，青冥謝仙叟。
- 不知無聲淚，中感一顏厚。
- 青霄上何階，別劒空朗扣。
- 故鄉此關外，身與名相守。
- 跡比斷根蓬，憂如長飲酒。
- 生離抱多恨，方寸安可受。
- 咫尺岐路分，蒼煙蔽回首。

## 拼音

- bie2 di4 tai4 hua2 yin1 ， gu1 ting2 tong2 guan1 kou3 。
- xia4 ri4 ke3 wei4 shi2 ， wang4 shan1 yi4 chi2 jiu3 。
- zan4 yin1 ju1 ma3 juan4 ， yi4 zhu2 yun2 xian1 hou4 。
- bi4 xia2 qi4 zheng1 han2 ， huang2 niao3 xiang1 yu3 you4 。
- san1 feng1 duo1 yi4 tai4 ， jiong3 ju3 xian1 ren2 shou3 。
- tian1 qing2 peng3 ri4 lun2 ， yue4 xi1 nong4 xing1 dou3 。
- you1 yi2 bai2 di4 jin4 ， ming2 jian4 huang2 he2 zou3 。
- yuan3 xin1 bu4 qi1 lai2 ， zhen1 jing4 fei1 wu2 you3 。
- niao3 ming2 cao3 mu4 xia4 ， ri4 xi1 tian1 di4 you4 。
- zhi2 zhu2 yin1 feng1 song1 ， qing1 ming2 xie4 xian1 sou3 。
- bu4 zhi1 wu2 sheng1 lei4 ， zhong1 gan3 yi4 yan2 hou4 。
- qing1 xiao1 shang4 he2 jie1 ， bie2 jian4 kong1 lang3 kou4 。
- gu4 xiang1 ci3 guan1 wai4 ， shen1 yu3 ming2 xiang1 shou3 。
- ji4 bi3 duan4 gen1 peng2 ， you1 ru2 chang2 yin3 jiu3 。
- sheng1 li2 bao4 duo1 hen4 ， fang1 cun4 an1 ke3 shou4 。
- zhi3 chi3 qi2 lu4 fen1 ， cang1 yan1 bi4 hui2 shou3 。

## 注释

## 译文

## 赏析
