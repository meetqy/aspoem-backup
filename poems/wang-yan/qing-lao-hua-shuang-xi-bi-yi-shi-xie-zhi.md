---
id: wang-yan-qing-lao-hua-shuang-xi-bi-yi-shi-xie-zhi
title: 清老畫雙溪壁以詩謝之
titlePinyin: qing1 lao3 hua4 shuang1 xi1 bi4 yi3 shi1 xie4 zhi1
titleSlug: qing-lao-hua-shuang-xi-bi-yi-shi-xie-zhi
author: 王炎
authorPinyin: wang2 yan2
authorSlug: wang-yan
dynasty: 宋
dynastyPinyin: song4
dynastySlug: song
tags: []
---

## 正文

- 老夫哦詩聳兩肩，落筆不停稱腹稿。
- 緣詩寫出無聲句，畫史追之誰得到。
- 爲予壁上留真跡，水墨纖穠任揮掃。
- 石根竹樹極蕭森，中著羽蟲疑叫噪。
- 雖然畫意不畫形，形意兩全方筆老。
- 熟視時時自首肯，從旁見者皆稱好。
- 師言此亦吾餘事，佛祖玄關須探討。
- 未宜直說色是空，不著色空斯見道。

## 拼音

- lao3 fu1 o4 shi1 song3 liang3 jian1 ， luo4 bi3 bu4 ting2 cheng1 fu4 gao3 。
- yuan2 shi1 xie3 chu1 wu2 sheng1 ju4 ， hua4 shi3 zhui1 zhi1 shui2 de2 dao4 。
- wei2 yu3 bi4 shang4 liu2 zhen1 ji4 ， shui3 mo4 xian1 nong2 ren4 hui1 sao3 。
- shi2 gen1 zhu2 shu4 ji2 xiao1 sen1 ， zhong1 zhu4 yu3 chong2 yi2 jiao4 zao4 。
- sui1 ran2 hua4 yi4 bu2 hua4 xing2 ， xing2 yi4 liang3 quan2 fang1 bi3 lao3 。
- shu2 shi4 shi2 shi2 zi4 shou3 ken3 ， cong2 pang2 jian4 zhe3 jie1 cheng1 hao3 。
- shi1 yan2 ci3 yi4 wu2 yu2 shi4 ， fo2 zu3 xuan2 guan1 xu1 tan4 tao3 。
- wei4 yi2 zhi2 shuo1 se4 shi4 kong1 ， bu2 zhuo2 se4 kong1 si1 jian4 dao4 。

## 注释

## 译文

## 赏析
