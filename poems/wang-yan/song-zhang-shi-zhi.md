---
id: wang-yan-song-zhang-shi-zhi
title: 送張飾之
titlePinyin: song4 zhang1 shi4 zhi1
titleSlug: song-zhang-shi-zhi
author: 王炎
authorPinyin: wang2 yan2
authorSlug: wang-yan
dynasty: 宋
dynastyPinyin: song4
dynastySlug: song
tags: []
---

## 正文

- 俗子問寒溫，吾儕相爾汝。
- 二年坐窮山，蛛網懸一麈。
- 剝啄誰扣關，欲語不敢吐。
- 有客騎鯨魚，迎之倒雙屣。
- 家聲本光融，人物亦英偉。
- 胸次蟠江湖，筆端走風雨。
- 贈我瓊瑶章，白虹貫囊褚。
- 我如穿鼻犢，涉世多齟齬。
- 君如側翅鷹，雲路未軒翥。
- 杯酒接慇懃，縱談傾肺腑。
- 百圍飽雪霜，士要嘗艱阻。
- 傅說起胥靡，夷吾出囚虜。
- 淮陰有寄食，新豐有逆旅。
- 饑饉必豐年，乘除乃天理。
- 豪傑就功名，但問歲寒爾。
- 相對一掀髯，窮通忘慍喜。

## 拼音

- su2 zi3 wen4 han2 wen1 ， wu2 chai2 xiang1 er3 ru3 。
- er4 nian2 zuo4 qiong2 shan1 ， zhu1 wang3 xuan2 yi4 zhu3 。
- bao1 zhuo2 shui2 kou4 guan1 ， yu4 yu3 bu4 gan3 tu3 。
- you3 ke4 qi2 jing1 yu2 ， ying2 zhi1 dao3 shuang1 xi3 。
- jia1 sheng1 ben3 guang1 rong2 ， ren2 wu4 yi4 ying1 wei3 。
- xiong1 ci4 pan2 jiang1 hu2 ， bi3 duan1 zou3 feng1 yu3 。
- zeng4 wo3 qiong2 yao2 zhang1 ， bai2 hong2 guan4 nang2 chu3 。
- wo3 ru2 chuan1 bi2 du2 ， she4 shi4 duo1 ju3 yu3 。
- jun1 ru2 ce4 chi4 ying1 ， yun2 lu4 wei4 xuan1 zhu4 。
- bei1 jiu3 jie1 yin1 qin2 ， zong4 tan2 qing1 fei4 fu3 。
- bai3 wei2 bao3 xue3 shuang1 ， shi4 yao4 chang2 jian1 zu3 。
- fu4 shuo1 qi3 xu1 mi2 ， yi2 wu2 chu1 qiu2 lu3 。
- huai2 yin1 you3 ji4 shi2 ， xin1 feng1 you3 ni4 lü3 。
- ji1 jin3 bi4 feng1 nian2 ， cheng2 chu2 nai3 tian1 li3 。
- hao2 jie2 jiu4 gong1 ming2 ， dan4 wen4 sui4 han2 er3 。
- xiang1 dui4 yi4 xian1 ran2 ， qiong2 tong1 wang4 yun4 xi3 。

## 注释

## 译文

## 赏析
