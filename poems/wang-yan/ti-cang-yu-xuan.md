---
id: wang-yan-ti-cang-yu-xuan
title: 題蒼玉軒
titlePinyin: ti2 cang1 yu4 xuan1
titleSlug: ti-cang-yu-xuan
author: 王炎
authorPinyin: wang2 yan2
authorSlug: wang-yan
dynasty: 宋
dynastyPinyin: song4
dynastySlug: song
tags: []
---

## 正文

- 羽客家何在，翠微有仙躅。
- 誰謂絳闕遠，功行要純熟。
- 小築開壺天，燕坐媚幽獨。
- 室中閲丹經，簷外養脩竹。
- 竹清不受塵，人清不受俗。
- 意甚珍惜之，命名以蒼玉。
- 此玉可種不可餐，檀欒秀色青於藍。
- 琅玕碧樹未足貴，直節虛心同歲寒。
- 風前歷歷戛球磬，雪裏珊珊鳴珮環。
- 他年化作蒼龍去，紫霄直上追鸞驂。

## 拼音

- yu3 ke4 jia1 he2 zai4 ， cui4 wei1 you3 xian1 zhu2 。
- shui2 wei4 jiang4 que4 yuan3 ， gong1 xing2 yao4 chun2 shu2 。
- xiao3 zhu4 kai1 hu2 tian1 ， yan4 zuo4 mei4 you1 du2 。
- shi4 zhong1 yue4 dan1 jing1 ， yan2 wai4 yang3 xiu1 zhu2 。
- zhu2 qing1 bu2 shou4 chen2 ， ren2 qing1 bu2 shou4 su2 。
- yi4 shen4 zhen1 xi1 zhi1 ， ming4 ming2 yi3 cang1 yu4 。
- ci3 yu4 ke3 zhong3 bu4 ke3 can1 ， tan2 luan2 xiu4 se4 qing1 wu1 lan2 。
- lang2 gan1 bi4 shu4 wei4 zu2 gui4 ， zhi2 jie2 xu1 xin1 tong2 sui4 han2 。
- feng1 qian2 li4 li4 jia2 qiu2 qing4 ， xue3 li3 shan1 shan1 ming2 pei4 huan2 。
- ta1 nian2 hua4 zuo4 cang1 long2 qu4 ， zi3 xiao1 zhi2 shang4 zhui1 luan2 can1 。

## 注释

## 译文

## 赏析
