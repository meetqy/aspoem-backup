---
id: wang-yan-xi-yu-ge
title: 喜雨歌
titlePinyin: xi3 yu3 ge1
titleSlug: xi-yu-ge
author: 王炎
authorPinyin: wang2 yan2
authorSlug: wang-yan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 去年夏旱田原枯，龍骨取水禾不蘇。
- 張頤待哺神所憫，吏既禱之甘雨隨。
- 東阡西陌喜相賀，化我磽确成膏腴。
- 炊粳釀黍作秋社，翁媼醉飽兒孫嬉。
- 今年種藝方入土，梅天宜雨還不雨。
- 高仰之田龜兆開，污邪亦半無流水。
- 帝從人欲不待祈，豐隆擊鼓羣龍趨。
- 山南山北起雲霧，雨脚急來如綆縻。
- 富家安坐有紅粟，田家作苦惟饘粥。
- 丁壯力耕兒飯牛，旱時得雨勝珠玉。

## 拼音

- qu4 nian2 xia4 han4 tian2 yuan2 ku1 ， long2 gu3 qu3 shui3 he2 bu4 su1 。
- zhang1 yi2 dai4 bu3 shen2 suo3 min3 ， li4 ji4 dao3 zhi1 gan1 yu3 sui2 。
- dong1 qian1 xi1 mo4 xi3 xiang1 he4 ， hua4 wo3 qiao1 que4 cheng2 gao1 yu2 。
- chui1 jing1 niang4 shu3 zuo4 qiu1 she4 ， weng1 ao3 zui4 bao3 er2 sun1 xi1 。
- jin1 nian2 zhong3 yi4 fang1 ru4 tu3 ， mei2 tian1 yi2 yu3 huan2 bu4 yu3 。
- gao1 yang3 zhi1 tian2 gui1 zhao4 kai1 ， wu1 xie2 yi4 ban4 wu2 liu2 shui3 。
- di4 cong2 ren2 yu4 bu2 dai4 qi2 ， feng1 long2 ji1 gu3 qun2 long2 qu1 。
- shan1 nan2 shan1 bei3 qi3 yun2 wu4 ， yu3 jiao3 ji2 lai2 ru2 geng3 mi2 。
- fu4 jia1 an1 zuo4 you3 hong2 su4 ， tian2 jia1 zuo4 ku3 wei2 zhan1 zhou1 。
- ding1 zhuang4 li4 geng1 er2 fan4 niu2 ， han4 shi2 de2 yu3 sheng4 zhu1 yu4 。

## 注释

## 译文

## 赏析
