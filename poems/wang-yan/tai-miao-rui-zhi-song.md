---
id: wang-yan-tai-miao-rui-zhi-song
title: 太廟瑞芝頌
titlePinyin: tai4 miao4 rui4 zhi1 song4
titleSlug: tai-miao-rui-zhi-song
author: 王炎
authorPinyin: wang2 yan2
authorSlug: wang-yan
dynasty: 宋
dynastyPinyin: song4
dynastySlug: song
tags: []
---

## 正文

- 宋紹天命，列聖重光。
- 丕緒舄奕，施于無疆。
- 少海日升，慶元五祀。
- 淵默面南，格于天地。
- 於穆清廟，玉芝呈瑞。
- 蔓蔓其華，麗于丹楹。
- 匪根斯殖，匪葩斯榮。
- 和氣融液，不春而生。
- 其瑞維何，祖宗咸喜。
- 神孫致孝，孺慕無已。
- 有開必先，産祥隤祉。
- 其孝維何，神明可通。
- 問安寢門，四輔翼從。
- 洗爵爲壽，雍雍在宮。
- 莫大之慶，朝野攸同。
- 賚爾高年，曰予錫類。
- 頒爵輔臣，曰汝予助。
- 三宮豈樂，萬姓歌舞。
- 維我高廟，中興集勳。
- 神器所傳，藝祖之孫。
- 重華之斷，壽康之仁。
- 凝神沖漠，不俟倦勤。
- 羣黎屬望，天啟元子。
- 四聖揖遜，千古顓美。
- 主鬯匪易，秉心肅莊。
- 以奉重闈，媚於慈皇。
- 崇德尚賢，心膂股肱。
- 盡擯浮僞，慈皇是承。
- 酬酢萬微，未明當依。
- 不蔽不疑，慈皇是以。
- 民附于仁，天鑒厥誠。
- 對越在上，祖宗之靈。
- 貺以瑞物，胙其德馨。
- 昔在紹興，芝嘗再茁。
- 仁皇英皇，二祖之室。
- 曾孫篤之，克肖其德。
- 受是珍符，寵綏四國。
- 曷以祝之，萬壽無極。
- 又曷申之，子孫千億。
- 有德有瑞，隠顯合符。
- 自今以始，史將婁書。
- 皇德日新，勿替厥初。

## 拼音

- song4 shao4 tian1 ming4 ， lie4 sheng4 chong2 guang1 。
- pi1 xu4 xi4 yi4 ， shi1 yu2 wu2 jiang1 。
- shao3 hai3 ri4 sheng1 ， qing4 yuan2 wu3 si4 。
- yuan1 mo4 mian4 nan2 ， ge2 yu2 tian1 di4 。
- wu1 mu4 qing1 miao4 ， yu4 zhi1 cheng2 rui4 。
- man4 man4 qi2 hua2 ， li2 yu2 dan1 ying2 。
- fei3 gen1 si1 zhi2 ， fei3 pa1 si1 rong2 。
- he2 qi4 rong2 ye4 ， bu4 chun1 er2 sheng1 。
- qi2 rui4 wei2 he2 ， zu3 zong0 xian2 xi3 。
- shen2 sun1 zhi4 xiao4 ， ru2 mu4 wu2 yi3 。
- you3 kai1 bi4 xian1 ， chan3 xiang2 tui2 zhi3 。
- qi2 xiao4 wei2 he2 ， shen2 ming2 ke3 tong1 。
- wen4 an1 qin3 men2 ， si4 fu3 yi4 cong2 。
- xi3 jue2 wei2 shou4 ， yong1 yong1 zai4 gong1 。
- mo4 da4 zhi1 qing4 ， chao2 ye3 you1 tong2 。
- lai4 er3 gao1 nian2 ， yue1 yu3 xi1 lei4 。
- ban1 jue2 fu3 chen2 ， yue1 ru3 yu3 zhu4 。
- san1 gong1 qi3 le4 ， wan4 xing4 ge1 wu3 。
- wei2 wo3 gao1 miao4 ， zhong1 xing1 ji2 xun1 。
- shen2 qi4 suo3 chuan2 ， yi4 zu3 zhi1 sun1 。
- zhong4 hua2 zhi1 duan4 ， shou4 kang1 zhi1 ren2 。
- ning2 shen2 chong1 mo4 ， bu2 si4 juan4 qin2 。
- qun2 li2 shu3 wang4 ， tian1 qi3 yuan2 zi3 。
- si4 sheng4 yi1 xun4 ， qian1 gu3 zhuan1 mei3 。
- zhu3 chang4 fei3 yi4 ， bing3 xin1 su4 zhuang1 。
- yi3 feng4 zhong4 wei2 ， mei4 wu1 ci2 huang2 。
- chong2 de2 shang4 xian2 ， xin1 lü3 gu3 gong1 。
- jin4 bin4 fu2 wei3 ， ci2 huang2 shi4 cheng2 。
- chou2 zuo4 wan4 wei1 ， wei4 ming2 dang1 yi1 。
- bu2 bi4 bu4 yi2 ， ci2 huang2 shi4 yi3 。
- min2 fu4 yu2 ren2 ， tian1 jian4 jue2 cheng2 。
- dui4 yue4 zai4 shang4 ， zu3 zong0 zhi1 ling2 。
- kuang4 yi3 rui4 wu4 ， zuo4 qi2 de2 xin1 。
- xi1 zai4 shao4 xing1 ， zhi1 chang2 zai4 zhuo2 。
- ren2 huang2 ying1 huang2 ， er4 zu3 zhi1 shi4 。
- ceng2 sun1 du3 zhi1 ， ke4 xiao4 qi2 de2 。
- shou4 shi4 zhen1 fu2 ， chong3 sui2 si4 guo2 。
- he2 yi3 zhu4 zhi1 ， wan4 shou4 wu2 ji2 。
- you4 he2 shen1 zhi1 ， zi3 sun1 qian1 yi4 。
- you3 de2 you3 rui4 ， yin3 xian3 he2 fu2 。
- zi4 jin1 yi3 shi3 ， shi3 jiang1 lou2 shu1 。
- huang2 de2 ri4 xin1 ， wu4 ti4 jue2 chu1 。

## 注释

## 译文

## 赏析
