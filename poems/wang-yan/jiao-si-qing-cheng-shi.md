---
id: wang-yan-jiao-si-qing-cheng-shi
title: 郊祀慶成詩
titlePinyin: jiao1 si4 qing4 cheng2 shi1
titleSlug: jiao-si-qing-cheng-shi
author: 王炎
authorPinyin: wang2 yan2
authorSlug: wang-yan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 燕翼傳丕緒，龍飛襲慶基。
- 萬年新景命，三歲始親祠。
- 脩己崇仁儉，承顔洽孝慈。
- 和平調玉燭，靜謐偃鋒旗。
- 九廟歆禋享，三宮集壽祺。
- 馨香端可薦，降鑒本無私。
- 寶律迎長至，觚壇蕆上儀。
- 貢金來牧伯，執玉列丞疑。
- 祼鬯清宮後，燔蕭太室時。
- 青城收宿靄，黄道煥晴曦。
- 六驥鑾輿穩，千牛彩仗移。
- 聲文蒐舊典，誓戒儆前期。
- 陟配尊皇祖，靈承合大示。
- 陶匏浮泛齊，繭栗用騂犧。
- 皦繹圜鍾奏，忱恂祝冊辭。
- 夜分風籟靜，天近斗杓垂。
- 聖意彌寅畏，臣心盡肅祗。
- 欽柴靈下墮，拜胙福來綏。
- 樂與民同慶，寧顓已受釐。
- 榮光浮翠輦，歡抃擁彤墀。
- 日騎屯方罷，雲韶樂共隨。
- 一聲傳入蹕，萬目望華芝。
- 丹鳳端門聳，金雞渙號施。
- 厖恩沾動植，協氣暢華夷。
- 星拱班徐退，天容喜可知。
- 乾符宜永握，瑞牒遂停披。
- 嵩嶽聲洋溢，鈎鈐色陸離。
- 永承長樂養，恭奉未央巵。
- 錫羨均家國，儲祥衍本支。
- 函生蒙帝力，擊壤共春熙。

## 拼音

- yan4 yi4 chuan2 pi1 xu4 ， long2 fei1 xi2 qing4 ji1 。
- wan4 nian2 xin1 jing3 ming4 ， san1 sui4 shi3 qin1 ci2 。
- xiu1 ji3 chong2 ren2 jian3 ， cheng2 yan2 qia4 xiao4 ci2 。
- he2 ping2 diao4 yu4 zhu2 ， jing4 mi4 yan3 feng1 qi2 。
- jiu3 miao4 xin1 yin1 xiang3 ， san1 gong1 ji2 shou4 qi2 。
- xin1 xiang1 duan1 ke3 jian4 ， jiang4 jian4 ben3 wu2 si1 。
- bao3 lü4 ying2 chang2 zhi4 ， gu1 tan2 chan3 shang4 yi2 。
- gong4 jin1 lai2 mu4 bo2 ， zhi2 yu4 lie4 cheng2 yi2 。
- guan4 chang4 qing1 gong1 hou4 ， fan2 xiao1 tai4 shi4 shi2 。
- qing1 cheng2 shou1 su4 ai3 ， huang2 dao4 huan4 qing2 xi1 。
- liu4 ji4 luan2 yu2 wen3 ， qian1 niu2 cai3 zhang4 yi2 。
- sheng1 wen2 sou1 jiu4 dian3 ， shi4 jie4 jing3 qian2 qi1 。
- zhi4 pei4 zun1 huang2 zu3 ， ling2 cheng2 he2 da4 shi4 。
- tao2 pao2 fu2 fan4 qi2 ， jian3 li4 yong4 xing1 xi1 。
- jiao3 yi4 huan2 zhong1 zou4 ， chen2 xun2 zhu4 ce4 ci2 。
- ye4 fen1 feng1 lai4 jing4 ， tian1 jin4 dou4 shao2 chui2 。
- sheng4 yi4 mi2 yin2 wei4 ， chen2 xin1 jin4 su4 zhi1 。
- qin1 chai2 ling2 xia4 duo4 ， bai4 zuo4 fu2 lai2 sui2 。
- le4 yu3 min2 tong2 qing4 ， ning2 zhuan1 yi3 shou4 li2 。
- rong2 guang1 fu2 cui4 nian3 ， huan1 bian4 yong1 tong2 chi2 。
- ri4 qi2 tun2 fang1 ba4 ， yun2 shao2 le4 gong4 sui2 。
- yi4 sheng1 chuan2 ru4 bi4 ， wan4 mu4 wang4 hua2 zhi1 。
- dan1 feng4 duan1 men2 song3 ， jin1 ji1 huan4 hao4 shi1 。
- mang2 en1 zhan1 dong4 zhi2 ， xie2 qi4 chang4 hua2 yi2 。
- xing1 gong3 ban1 xu2 tui4 ， tian1 rong2 xi3 ke3 zhi1 。
- qian2 fu2 yi2 yong3 wo4 ， rui4 die2 sui4 ting2 pi1 。
- song1 yue4 sheng1 yang2 yi4 ， gou1 qian2 se4 lu4 li2 。
- yong3 cheng2 chang2 le4 yang3 ， gong1 feng4 wei4 yang1 zhi1 。
- xi1 xian4 jun1 jia1 guo2 ， chu3 xiang2 yan3 ben3 zhi1 。
- han2 sheng1 meng2 di4 li4 ， ji1 rang3 gong4 chun1 xi1 。

## 注释

## 译文

## 赏析
