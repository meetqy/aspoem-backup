---
id: wang-yan-gu-yu-hou-yi-ri-zi-da-zai-you-shi-ci-qi-yun
title: 穀雨後一日子大再有詩次其韻
titlePinyin: gu3 yu3 hou4 yi2 ri4 zi0 da4 zai4 you3 shi1 ci4 qi2 yun4
titleSlug: gu-yu-hou-yi-ri-zi-da-zai-you-shi-ci-qi-yun
author: 王炎
authorPinyin: wang2 yan2
authorSlug: wang-yan
dynasty: 宋
dynastyPinyin: song4
dynastySlug: song
tags: []
---

## 正文

- 花氣濃於百和香，郊行緩臂聊翺翔。
- 壺中春色自不老，小白淺紅蒙短牆。
- 平疇翠浪麥秋近，老農之意方揚揚。
- 吾儕飽飯幸無事，日繙芸簡尋遺芳。
- 閒中更覺春晝長，酒酣耳熱如清狂。
- 自憐藿食徒過計，袖手看人能蹶張。

## 拼音

- hua1 qi4 nong2 wu1 bai3 he2 xiang1 ， jiao1 xing2 huan3 bi4 liao2 ao2 xiang2 。
- hu2 zhong1 chun1 se4 zi4 bu4 lao3 ， xiao3 bai2 qian3 hong2 meng2 duan3 qiang2 。
- ping2 chou2 cui4 lang4 mai4 qiu1 jin4 ， lao3 nong2 zhi1 yi4 fang1 yang2 yang2 。
- wu2 chai2 bao3 fan4 xing4 wu2 shi4 ， ri4 fan1 yun2 jian3 xun2 yi2 fang1 。
- xian2 zhong1 geng4 jue2 chun1 zhou4 chang2 ， jiu3 han1 er3 re4 ru2 qing1 kuang2 。
- zi4 lian2 huo4 shi2 tu2 guo4 ji4 ， xiu4 shou3 kan4 ren2 neng2 jue3 zhang1 。

## 注释

## 译文

## 赏析
