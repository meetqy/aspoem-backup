---
id: wang-yan-song-wei-cui
title: 送魏倅
titlePinyin: song4 wei4 cui4
titleSlug: song-wei-cui
author: 王炎
authorPinyin: wang2 yan2
authorSlug: wang-yan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 俗士不聞道，利欲熏其心。
- 陽浮外酬酢，中有機穽深。
- 宛陵有君子，殊不同今人。
- 矯矯鵷鷺姿，入俗不受塵。
- 挹之淡於水，即之暖如春。
- 筆端奏金石，妙處無新陳。
- 念我久頓挫，晚歲乘朱輪。
- 烹鮮易以擾，御黠難使馴。
- 頼有賢貳車，一心同撫循。
- 遂於吏事外，拂拭綠綺琴。
- 爲我肯屬耳，領會山水音。
- 持此定交契，愈久情愈親。
- 東風二月初，梅花照溪津。
- 語別一杯酒，莫辭十分斟。
- 聚散亦常事，豈必含酸辛。
- 重念髮種種，不禁憂患侵。
- 君今入觀闕，我亦返山林。
- 行藏異塗轍，何日再盍簪。
- 所藴勿卷懷，朝廷須世臣。

## 拼音

- su2 shi4 bu4 wen2 dao4 ， li4 yu4 xun1 qi2 xin1 。
- yang2 fu2 wai4 chou2 zuo4 ， zhong1 you3 ji1 jing3 shen1 。
- wan3 ling2 you3 jun1 zi3 ， shu1 bu4 tong2 jin1 ren2 。
- jiao3 jiao3 yuan1 lu4 zi1 ， ru4 su2 bu2 shou4 chen2 。
- yi4 zhi1 dan4 wu1 shui3 ， ji2 zhi1 nuan3 ru2 chun1 。
- bi3 duan1 zou4 jin1 shi2 ， miao4 chu3 wu2 xin1 chen2 。
- nian4 wo3 jiu3 dun4 cuo4 ， wan3 sui4 cheng2 zhu1 lun2 。
- peng1 xian1 yi4 yi3 rao3 ， yu4 xia2 nan2 shi3 xun4 。
- lai4 you3 xian2 er4 ju1 ， yi4 xin1 tong2 fu3 xun2 。
- sui4 wu1 li4 shi4 wai4 ， fu2 shi4 lü4 qi3 qin2 。
- wei2 wo3 ken3 shu3 er3 ， ling3 hui4 shan1 shui3 yin1 。
- chi2 ci3 ding4 jiao1 qi4 ， yu4 jiu3 qing2 yu4 qin1 。
- dong1 feng1 er4 yue4 chu1 ， mei2 hua1 zhao4 xi1 jin1 。
- yu3 bie2 yi4 bei1 jiu3 ， mo4 ci2 shi2 fen1 zhen1 。
- ju4 san4 yi4 chang2 shi4 ， qi3 bi4 han2 suan1 xin1 。
- zhong4 nian4 fa4 zhong3 zhong3 ， bu4 jin1 you1 huan4 qin1 。
- jun1 jin1 ru4 guan1 que4 ， wo3 yi4 fan3 shan1 lin2 。
- xing2 cang2 yi4 tu2 zhe2 ， he2 ri4 zai4 he2 zan1 。
- suo3 yun4 wu4 juan4 huai2 ， chao2 ting2 xu1 shi4 chen2 。

## 注释

## 译文

## 赏析
