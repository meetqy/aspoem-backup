---
id: wang-yan-he-wang-cheng-zhi-yun
title: 和汪誠之韻
titlePinyin: he2 wang1 cheng2 zhi1 yun4
titleSlug: he-wang-cheng-zhi-yun
author: 王炎
authorPinyin: wang2 yan2
authorSlug: wang-yan
dynasty: 宋
dynastyPinyin: song4
dynastySlug: song
tags: []
---

## 正文

- 昏昏未必晦，昭昭未必明。
- 渾渾未必濁，漻漻未必清。
- 吾道本自貴，國爵亦可并。
- 所以魯素王，但欲比老彭。
- 嗟予久斂退，用志難崢嶸。
- 吾友暫蟠蟄，側耳春雷轟。
- 韞櫝足豈刖，扛鼎肩不頳。
- 鼓行當擅場，敵者誰爲勍。
- 佇看慶多馬，爲彼酌兕觥。
- 下視俗子陋，未識仁者榮。
- 譬如黄流污，寧涴皎月晶。
- 相期在遠到，所急非小成。
- 頗恨會遇疎，未免鄙吝生。
- 大篇何舂容，雅思真和平。
- 知君培其根，許我擷其菁。
- 虛靜能養心，篤實可存誠。
- 此理君得之，底裏期再傾。

## 拼音

- hun1 hun1 wei4 bi4 hui4 ， zhao1 zhao1 wei4 bi4 ming2 。
- hun2 hun2 wei4 bi4 zhuo2 ， liao2 liao2 wei4 bi4 qing1 。
- wu2 dao4 ben3 zi4 gui4 ， guo2 jue2 yi4 ke3 bing4 。
- suo3 yi3 lu3 su4 wang2 ， dan4 yu4 bi3 lao3 peng2 。
- jie1 yu3 jiu3 lian3 tui4 ， yong4 zhi4 nan2 zheng1 rong2 。
- wu2 you3 zan4 pan2 zhe2 ， ce4 er3 chun1 lei2 hong1 。
- yun4 du2 zu2 qi3 yue4 ， kang2 ding3 jian1 bu4 cheng1 。
- gu3 xing2 dang1 shan4 chang3 ， di2 zhe3 shui2 wei2 qing2 。
- zhu4 kan4 qing4 duo1 ma3 ， wei2 bi3 zhuo2 si4 gong1 。
- xia4 shi4 su2 zi3 lou4 ， wei4 shi2 ren2 zhe3 rong2 。
- pi4 ru2 huang2 liu2 wu1 ， ning2 wo4 jiao3 yue4 jing1 。
- xiang1 qi1 zai4 yuan3 dao4 ， suo3 ji2 fei1 xiao3 cheng2 。
- po1 hen4 hui4 yu4 shu1 ， wei4 mian3 bi3 lin4 sheng1 。
- da4 pian1 he2 chong1 rong2 ， ya3 si1 zhen1 he2 ping2 。
- zhi1 jun1 pei2 qi2 gen1 ， xu1 wo3 xie2 qi2 jing1 。
- xu1 jing4 neng2 yang3 xin1 ， du3 shi2 ke3 cun2 cheng2 。
- ci3 li3 jun1 de2 zhi1 ， di3 li3 qi1 zai4 qing1 。

## 注释

## 译文

## 赏析
