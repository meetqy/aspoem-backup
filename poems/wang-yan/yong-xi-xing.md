---
id: wang-yan-yong-xi-xing
title: 鱅溪行
titlePinyin: yong1 xi1 xing2
titleSlug: yong-xi-xing
author: 王炎
authorPinyin: wang2 yan2
authorSlug: wang-yan
dynasty: 宋
dynastyPinyin: song4
dynastySlug: song
tags: []
---

## 正文

- 小溪一曲山四合，溪邊楊柳藏門闌。
- 當時玉人在花下，對花窈窕矜紅顔。
- 一雙白璧不可聘，許我結佩乘青鸞。
- 我時年少氣方銳，自負落筆翻波瀾。
- 謂趁春風上霄漢，可以終老同清歡。
- 不知辛苦得一第，始見崎嶇行路難。
- 有如萍草無根蒂，二紀流落江湖間。
- 莫年通籍入金馬，虎豹嗔人窺九關。
- 天邊失脚身墮地，春風破浪扁舟還。
- 雲軿未幾舍我去，空委玉骨埋青山。
- 重來溪上事皆變，惆悵齊眉難再見。
- 王母麻姑安在哉，過眼百年皆露電。
- 老身長子恩義深，不爲向來花映面。
- 花枝一謝明年開，玉人一去何時回。
- 人今不見花亦盡，至此終日空徘徊。
- 百川寧有西流水，萬古滔滔同一軌。
- 不堪回首細繹思，臨沒之言猶在耳。
- 蜀鄉有鳳空求凰，秦樹無烏共將子。
- 年來年去春復冬，此生有盡情無窮。
- 一泓清淚灑不斷，四山蕭颯來悲風。
- 惟有老人老更健，年過九十如霜松。
- 尊則吾母舅，親又吾婦翁。
- 收淚相勞問，停車少從容。
- 悲思無益不自禁，暫時借酒澆心胸。
- 明年强健再省覲，尊前更酌真珠紅。

## 拼音

- xiao3 xi1 yi4 qu3 shan1 si4 he2 ， xi1 bian1 yang2 liu3 cang2 men2 lan2 。
- dang1 shi2 yu4 ren2 zai4 hua1 xia4 ， dui4 hua1 yao3 tiao3 jin1 hong2 yan2 。
- yi4 shuang1 bai2 bi4 bu4 ke3 pin4 ， xu1 wo3 jie2 pei4 cheng2 qing1 luan2 。
- wo3 shi2 nian2 shao4 qi4 fang1 rui4 ， zi4 fu4 luo4 bi3 fan1 bo1 lan2 。
- wei4 chen4 chun1 feng1 shang4 xiao1 han4 ， ke3 yi3 zhong1 lao3 tong2 qing1 huan1 。
- bu4 zhi1 xin1 ku3 de2 yi2 di4 ， shi3 jian4 qi2 qu1 xing2 lu4 nan2 。
- you3 ru2 ping2 cao3 wu2 gen1 di4 ， er4 ji4 liu2 luo4 jiang1 hu2 jian4 。
- mo4 nian2 tong1 ji2 ru4 jin1 ma3 ， hu3 bao4 chen1 ren2 kui1 jiu3 guan1 。
- tian1 bian1 shi1 jiao3 shen1 duo4 di4 ， chun1 feng1 po4 lang4 pian1 zhou1 huan2 。
- yun2 ping2 wei4 ji1 she4 wo3 qu4 ， kong1 wei3 yu4 gu3 mai2 qing1 shan1 。
- zhong4 lai2 xi1 shang4 shi4 jie1 bian4 ， chou2 chang4 qi2 mei2 nan2 zai4 jian4 。
- wang2 mu3 ma2 gu1 an1 zai4 zai1 ， guo4 yan3 bai3 nian2 jie1 lu4 dian4 。
- lao3 shen1 chang2 zi3 en1 yi4 shen1 ， bu4 wei2 xiang4 lai2 hua1 ying4 mian4 。
- hua1 zhi1 yi2 xie4 ming2 nian2 kai1 ， yu4 ren2 yi2 qu4 he2 shi2 hui2 。
- ren2 jin1 bu2 jian4 hua1 yi4 jin4 ， zhi4 ci3 zhong1 ri4 kong1 pai2 huai2 。
- bai3 chuan1 ning2 you3 xi1 liu2 shui3 ， wan4 gu3 tao1 tao1 tong2 yi4 gui3 。
- bu4 kan1 hui2 shou3 xi4 yi4 si1 ， lin2 mei2 zhi1 yan2 you2 zai4 er3 。
- shu3 xiang1 you3 feng4 kong1 qiu2 huang2 ， qin2 shu4 wu2 wu1 gong4 jiang1 zi3 。
- nian2 lai2 nian2 qu4 chun1 fu4 dong1 ， ci3 sheng1 you3 jin4 qing2 wu2 qiong2 。
- yi4 hong2 qing1 lei4 sa3 bu2 duan4 ， si4 shan1 xiao1 sa4 lai2 bei1 feng1 。
- wei2 you3 lao3 ren2 lao3 geng4 jian4 ， nian2 guo4 jiu3 shi2 ru2 shuang1 song1 。
- zun1 ze2 wu2 mu3 jiu4 ， qin1 you4 wu2 fu4 weng1 。
- shou1 lei4 xiang1 lao2 wen4 ， ting2 ju1 shao3 cong2 rong2 。
- bei1 si1 wu2 yi4 bu2 zi4 jin1 ， zan4 shi2 jie4 jiu3 jiao1 xin1 xiong1 。
- ming2 nian2 qiang2 jian4 zai4 sheng3 jin4 ， zun1 qian2 geng4 zhuo2 zhen1 zhu1 hong2 。

## 注释

## 译文

## 赏析
