---
id: wang-yan-diao-mi-zheng-ping
title: 弔禰正平
titlePinyin: diao4 mi2 zheng4 ping2
titleSlug: diao-mi-zheng-ping
author: 王炎
authorPinyin: wang2 yan2
authorSlug: wang-yan
dynasty: 宋
dynastyPinyin: song4
dynastySlug: song
tags: []
---

## 正文

- 曹瞞忍殺楊德祖，不敢復害禰正平。
- 區區黄祖雀鼠輩，乃以嬉笑生五兵。
- 才雖可愛亦可忌，人間險過羊腸路。
- 不鋤驕氣禍之媒，祖也不仁衡未智。
- 黄鶴樓前江水平，鸚鵡洲邊春草青。
- 憑君酹酒弔孤塚，古來賢哲非貪生。
- 處士一死泰山重，文舉一死鴻毛輕。

## 拼音

- cao2 man2 ren3 sha1 yang2 de2 zu3 ， bu4 gan3 fu4 hai4 mi2 zheng4 ping2 。
- qu1 qu1 huang2 zu3 que4 shu3 bei4 ， nai3 yi3 xi1 xiao4 sheng1 wu3 bing1 。
- cai2 sui1 ke3 ai4 yi4 ke3 ji4 ， ren2 jian4 xian3 guo4 yang2 chang2 lu4 。
- bu4 chu2 jiao1 qi4 huo4 zhi1 mei2 ， zu3 ye3 bu4 ren2 heng2 wei4 zhi4 。
- huang2 he4 lou2 qian2 jiang1 shui3 ping2 ， ying1 wu3 zhou1 bian1 chun1 cao3 qing1 。
- ping2 jun1 lei4 jiu3 diao4 gu1 zhong3 ， gu3 lai2 xian2 zhe2 fei1 tan1 sheng1 。
- chu3 shi4 yi4 si3 tai4 shan1 zhong4 ， wen2 ju3 yi4 si3 hong2 mao2 qing1 。

## 注释

## 译文

## 赏析
