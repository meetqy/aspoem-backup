---
id: wang-yan-yong-yuan-yun-da-qing-lao-qi-yi
title: 用元韻答清老  其一
titlePinyin: yong4 yuan2 yun4 da2 qing1 lao3     qi2 yi1
titleSlug: yong-yuan-yun-da-qing-lao-qi-yi
author: 王炎
authorPinyin: wang2 yan2
authorSlug: wang-yan
dynasty: 宋
dynastyPinyin: song4
dynastySlug: song
tags: []
---

## 正文

- 巧匠胸中有全室，能文紙上無脫稿。
- 老禪善畫亦如是，毛錐未出意先到。
- 解衣盤薄小經營，驀然揮灑筆如掃。
- 我思詩畫本一律，衆作徒多等蟬噪。
- 畫手無如王右丞，一似詩中杜陵老。
- 正緣此老襟韻高，工拙奇常無不好。
- 斲輪妙處不可傳，此事難從筆端討。
- 由來萬法生一心，貫徹精粗無二道。

## 拼音

- qiao3 jiang4 xiong1 zhong1 you3 quan2 shi4 ， neng2 wen2 zhi3 shang4 wu2 tuo1 gao3 。
- lao3 shan4 shan4 hua4 yi4 ru2 shi4 ， mao2 zhui1 wei4 chu1 yi4 xian1 dao4 。
- jie3 yi1 pan2 bao2 xiao3 jing1 ying2 ， mo4 ran2 hui1 sa3 bi3 ru2 sao3 。
- wo3 si1 shi1 hua4 ben3 yi2 lü4 ， zhong4 zuo4 tu2 duo1 deng3 chan2 zao4 。
- hua4 shou3 wu2 ru2 wang2 you4 cheng2 ， yi2 si4 shi1 zhong1 du4 ling2 lao3 。
- zheng4 yuan2 ci3 lao3 jin1 yun4 gao1 ， gong1 zhuo1 qi2 chang2 wu2 bu4 hao3 。
- zhuo2 lun2 miao4 chu3 bu4 ke3 chuan2 ， ci3 shi4 nan2 cong2 bi3 duan1 tao3 。
- you2 lai2 wan4 fa3 sheng1 yi4 xin1 ， guan4 che4 jing1 cu1 wu2 er4 dao4 。

## 注释

## 译文

## 赏析
