---
id: wang-yan-zhou-xing-guo-bai-shi-jian-jiang-shi-ye-su-mao-jia-lin-yi-ri-dao-e-que-hui-he-qing-lao
title: 舟行過白石見將使夜宿毛家林翌日到𦭵莪却回和清老
titlePinyin: zhou1 xing2 guo4 bai2 shi2 jian4 jiang1 shi3 ye4 su4 mao2 jia1 lin2 yi4 ri4 dao4 𦭵 e2 que4 hui2 he2 qing1 lao3
titleSlug: zhou-xing-guo-bai-shi-jian-jiang-shi-ye-su-mao-jia-lin-yi-ri-dao-e-que-hui-he-qing-lao
author: 王炎
authorPinyin: wang2 yan2
authorSlug: wang-yan
dynasty: 宋
dynastyPinyin: song4
dynastySlug: song
tags: []
---

## 正文

- 蒼頭倦晨炊，卯飯幾及午。
- 泝流赤日中，舟子亦良苦。
- 魚躍戀芳餌，鷗飛避鳴櫓。
- 仙翁所退藏，好境自呈露。
- 溪水清可鑑，山雲橫不度。
- 坐斷泉石幽，不受塵土污。
- 問之何所得，妙處難悉數。
- 初非練玉泉，亦不鳴天鼓。
- 人癯道方肥，心遠貌亦古。
- 老衲同我來，得句時一吐。
- 物色盡詩材，筆底隨指呼。
- 行行更前之，繫纜日未莫。
- 轉柂涉奔湍，支筇入幽塢。
- 倦甚宿茅茨，睡熟不能寤。
- 遲明又蓐食，凌風上前浦。
- 重露雨點疎，晴嵐雲氣布。
- 蝗蝻尚飛揚，禾稼難愛護。
- 村落有狗偷，耄倪且狼顧。
- 念此一悄然，回舟雙港渡。
- 空羨皎然師，詩成有神助。

## 拼音

- cang1 tou2 juan4 chen2 chui1 ， mao3 fan4 ji1 ji2 wu3 。
- su4 liu2 chi4 ri4 zhong1 ， zhou1 zi3 yi4 liang2 ku3 。
- yu2 yue4 lian4 fang1 er3 ， ou1 fei1 bi4 ming2 lu3 。
- xian1 weng1 suo3 tui4 cang2 ， hao3 jing4 zi4 cheng2 lu4 。
- xi1 shui3 qing1 ke3 jian4 ， shan1 yun2 heng2 bu2 du4 。
- zuo4 duan4 quan2 shi2 you1 ， bu2 shou4 chen2 tu3 wu1 。
- wen4 zhi1 he2 suo3 de2 ， miao4 chu3 nan2 xi1 shu4 。
- chu1 fei1 lian4 yu4 quan2 ， yi4 bu4 ming2 tian1 gu3 。
- ren2 qu2 dao4 fang1 fei2 ， xin1 yuan3 mao4 yi4 gu3 。
- lao3 na4 tong2 wo3 lai2 ， de2 ju4 shi2 yi4 tu3 。
- wu4 se4 jin4 shi1 cai2 ， bi3 di3 sui2 zhi3 hu1 。
- hang2 hang2 geng4 qian2 zhi1 ， xi4 lan3 ri4 wei4 mo4 。
- zhuan3 yi2 she4 ben1 tuan1 ， zhi1 qiong2 ru4 you1 wu4 。
- juan4 shen4 su4 mao2 ci2 ， shui4 shu2 bu4 neng2 wu4 。
- chi2 ming2 you4 ru4 shi2 ， ling2 feng1 shang4 qian2 pu3 。
- zhong4 lu4 yu3 dian3 shu1 ， qing2 lan2 yun2 qi4 bu4 。
- huang2 nan3 shang4 fei1 yang2 ， he2 jia4 nan2 ai4 hu4 。
- cun1 luo4 you3 gou3 tou1 ， mao4 ni2 qie3 lang2 gu4 。
- nian4 ci3 yi4 qiao3 ran2 ， hui2 zhou1 shuang1 gang3 du4 。
- kong1 xian4 jiao3 ran2 shi1 ， shi1 cheng2 you3 shen2 zhu4 。

## 注释

## 译文

## 赏析
