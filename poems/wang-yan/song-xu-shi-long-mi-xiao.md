---
id: wang-yan-song-xu-shi-long-mi-xiao
title: 送許士龍秘校
titlePinyin: song4 xu1 shi4 long2 mi4 xiao4
titleSlug: song-xu-shi-long-mi-xiao
author: 王炎
authorPinyin: wang2 yan2
authorSlug: wang-yan
dynasty: 宋
dynastyPinyin: song4
dynastySlug: song
tags: []
---

## 正文

- 南山霧豹隠，北海風鵬飛。
- 顯晦不在人，屈伸各有時。
- 之子後來秀，躡屩飄長裾。
- 俗眼變青白，論士相目皮。
- 父執謝艮齋，片言借吹噓。
- 聞君方遠游，行李將何如。
- 食梅不免酸，彈鋏不免悲。
- 易盡床頭金，難浣衣上緇。
- 白髮倚門望，豈宜去庭闈。
- 林烏能反哺，人亦稱其慈。
- 勿徒走踆踆，而更歸遲遲。
- 志定學始進，身臞道方肥。
- 譬如汲深井，脩綆斯得之。
- 持此爲親榮，玉潤山含輝。
- 苦言當贈策，申以南陔詩。

## 拼音

- nan2 shan1 wu4 bao4 yin3 ， bei3 hai3 feng1 peng2 fei1 。
- xian3 hui4 bu2 zai4 ren2 ， qu1 shen1 ge4 you3 shi2 。
- zhi1 zi3 hou4 lai2 xiu4 ， nie4 jue1 piao1 chang2 ju1 。
- su2 yan3 bian4 qing1 bai2 ， lun4 shi4 xiang1 mu4 pi2 。
- fu4 zhi2 xie4 gen4 zhai1 ， pian4 yan2 jie4 chui1 xu1 。
- wen2 jun1 fang1 yuan3 you2 ， xing2 li0 jiang1 he2 ru2 。
- shi2 mei2 bu4 mian3 suan1 ， dan4 jia2 bu4 mian3 bei1 。
- yi4 jin4 chuang2 tou2 jin1 ， nan2 huan4 yi1 shang4 zi1 。
- bai2 fa4 yi3 men2 wang4 ， qi3 yi2 qu4 ting2 wei2 。
- lin2 wu1 neng2 fan3 bu3 ， ren2 yi4 cheng1 qi2 ci2 。
- wu4 tu2 zou3 cun1 cun1 ， er2 geng4 gui1 chi2 chi2 。
- zhi4 ding4 xue2 shi3 jin4 ， shen1 qu2 dao4 fang1 fei2 。
- pi4 ru2 ji2 shen1 jing3 ， xiu1 geng3 si1 de2 zhi1 。
- chi2 ci3 wei2 qin1 rong2 ， yu4 run4 shan1 han2 hui1 。
- ku3 yan2 dang1 zeng4 ce4 ， shen1 yi3 nan2 gai1 shi1 。

## 注释

## 译文

## 赏析
