---
id: wang-yan-sheng-chao-wu-yi-zi-wei-zuo-liu-pin-jian-yi-bei
title: 生朝無以自慰作留貧薦一杯
titlePinyin: sheng1 chao2 wu2 yi3 zi4 wei4 zuo4 liu2 pin2 jian4 yi4 bei1
titleSlug: sheng-chao-wu-yi-zi-wei-zuo-liu-pin-jian-yi-bei
author: 王炎
authorPinyin: wang2 yan2
authorSlug: wang-yan
dynasty: 宋
dynastyPinyin: song4
dynastySlug: song
tags: []
---

## 正文

- 私居飯半菽，官舍食無肉。
- 何乃太清生，囊無一錢蓄。
- 人言骨相寒，有智不如福。
- 貧者輕於葉，富者重如玉。
- 輕重信然否，世情手翻覆。
- 相彼守錢虜，無厭溪壑欲。
- 口不談古今，枵然瓠壺腹。
- 渠固笑我癯，我亦笑渠俗。
- 珊瑚數十株，胡椒八百斛。
- 冥冥鬼瞰室，一跌赤其族。
- 未若貧而安，高枕睡常熟。
- 我我雲溪陽，欹側數椽屋。
- 屋後蒔菘韭，屋前種梅竹。
- 室中四立壁，但有書可讀。
- 世故驅我來，營此升斗粟。
- 仕不上青雲，何如返耕牧。
- 頗怪草玄翁，乃謂貧可逐。
- 卒歲一布裘，終朝一饘粥。
- 此外何所求，吾生無不足。

## 拼音

- si1 ju1 fan4 ban4 shu1 ， guan1 she4 shi2 wu2 rou4 。
- he2 nai3 tai4 qing1 sheng1 ， nang2 wu2 yi4 qian2 xu4 。
- ren2 yan2 gu3 xiang4 han2 ， you3 zhi4 bu4 ru2 fu2 。
- pin2 zhe3 qing1 wu1 ye4 ， fu4 zhe3 zhong4 ru2 yu4 。
- qing1 zhong4 xin4 ran2 fou3 ， shi4 qing2 shou3 fan1 fu4 。
- xiang1 bi3 shou3 qian2 lu3 ， wu2 yan4 xi1 he4 yu4 。
- kou3 bu4 tan2 gu3 jin1 ， xiao1 ran2 hu4 hu2 fu4 。
- qu2 gu4 xiao4 wo3 qu2 ， wo3 yi4 xiao4 qu2 su2 。
- shan1 hu2 shu4 shi2 zhu1 ， hu2 jiao1 ba1 bai3 hu2 。
- ming2 ming2 gui3 kan4 shi4 ， yi4 die1 chi4 qi2 zu2 。
- wei4 ruo4 pin2 er2 an1 ， gao1 zhen3 shui4 chang2 shu2 。
- wo3 wo3 yun2 xi1 yang2 ， qi1 ce4 shu4 chuan2 wu1 。
- wu1 hou4 shi4 song1 jiu3 ， wu1 qian2 zhong3 mei2 zhu2 。
- shi4 zhong1 si4 li4 bi4 ， dan4 you3 shu1 ke3 du2 。
- shi4 gu4 qu1 wo3 lai2 ， ying2 ci3 sheng1 dou4 su4 。
- shi4 bu2 shang4 qing1 yun2 ， he2 ru2 fan3 geng1 mu4 。
- po1 guai4 cao3 xuan2 weng1 ， nai3 wei4 pin2 ke3 zhu2 。
- zu2 sui4 yi2 bu4 qiu2 ， zhong1 chao2 yi4 zhan1 zhou1 。
- ci3 wai4 he2 suo3 qiu2 ， wu2 sheng1 wu2 bu4 zu2 。

## 注释

## 译文

## 赏析
