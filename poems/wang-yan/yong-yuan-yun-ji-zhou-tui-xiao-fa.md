---
id: wang-yan-yong-yuan-yun-ji-zhou-tui-xiao-fa
title: 用元韻寄周推蕭法
titlePinyin: yong4 yuan2 yun4 ji4 zhou1 tui1 xiao1 fa3
titleSlug: yong-yuan-yun-ji-zhou-tui-xiao-fa
author: 王炎
authorPinyin: wang2 yan2
authorSlug: wang-yan
dynasty: 宋
dynastyPinyin: song4
dynastySlug: song
tags: []
---

## 正文

- 隔岸好山羅數峰，遶簷脩竹添深叢。
- 雲溪有此兔一窟，將雛德曜隨梁鴻。
- 一饑難忍出謀食，志鬰不伸成怪松。
- 彼美湓城二君子，昔未識面先聞風。
- 一如龍媒氣深穩，不騖捷徑行怱怱。
- 管城之外別用志，懶哦五字吳江楓。
- 動中養定自有道，鬚豈不白顔甚紅。
- 一如鵷雛出丹山，律呂節奏藏於胸。
- 即之肅肅又盎盎，意在寥廓觀鴻濛。
- 蹣跚勃窣我何者，亦許附在交游中。
- 少時浪迹鹿在藪，垂老能言鸚入籠。
- 心官鄙吝如膩垢，見此水鏡一洗空。
- 霏霏伏雨濕楊柳，滴滴寒露凋芙蓉。
- 日月逝矣足可惜，夢魂不入槐安宮。
- 破觥暖浪侵浮蟻，小鼎生烟明宛虹。
- 爲公更作商聲歌，朔風慘淡吹葭蓬。
- 精金美玉有定價，嘆息鉅眼無坡翁。

## 拼音

- ge2 an4 hao3 shan1 luo2 shu4 feng1 ， rao4 yan2 xiu1 zhu2 tian1 shen1 cong2 。
- yun2 xi1 you3 ci3 tu4 yi4 ku1 ， jiang1 chu2 de2 yao4 sui2 liang2 hong2 。
- yi4 ji1 nan2 ren3 chu1 mou2 shi2 ， zhi4 yu4 bu4 shen1 cheng2 guai4 song1 。
- bi3 mei3 pen2 cheng2 er4 jun1 zi3 ， xi1 wei4 shi2 mian4 xian1 wen2 feng1 。
- yi4 ru2 long2 mei2 qi4 shen1 wen3 ， bu2 wu4 jie2 jing4 xing2 cong1 cong1 。
- guan3 cheng2 zhi1 wai4 bie2 yong4 zhi4 ， lan3 o4 wu3 zi4 wu2 jiang1 feng1 。
- dong4 zhong1 yang3 ding4 zi4 you3 dao4 ， xu1 qi3 bu4 bai2 yan2 shen4 hong2 。
- yi4 ru2 yuan1 chu2 chu1 dan1 shan1 ， lü4 lü3 jie2 zou4 cang2 wu1 xiong1 。
- ji2 zhi1 su4 su4 you4 ang4 ang4 ， yi4 zai4 liao2 kuo4 guan1 hong2 meng2 。
- pan2 shan1 bo2 su1 wo3 he2 zhe3 ， yi4 xu1 fu4 zai4 jiao1 you2 zhong1 。
- shao3 shi2 lang4 ji4 lu4 zai4 sou3 ， chui2 lao3 neng2 yan2 ying1 ru4 long2 。
- xin1 guan1 bi3 lin4 ru2 ni4 gou4 ， jian4 ci3 shui3 jing4 yi4 xi3 kong1 。
- fei1 fei1 fu2 yu3 shi1 yang2 liu3 ， di1 di1 han2 lu4 diao1 fu2 rong2 。
- ri4 yue4 shi4 yi3 zu2 ke3 xi1 ， meng4 hun2 bu2 ru4 huai2 an1 gong1 。
- po4 gong1 nuan3 lang4 qin1 fu2 yi3 ， xiao3 ding3 sheng1 yan1 ming2 wan3 hong2 。
- wei2 gong1 geng4 zuo4 shang1 sheng1 ge1 ， shuo4 feng1 can3 dan4 chui1 jia1 peng2 。
- jing1 jin1 mei3 yu4 you3 ding4 jia4 ， tan4 xi1 ju4 yan3 wu2 po1 weng1 。

## 注释

## 译文

## 赏析
