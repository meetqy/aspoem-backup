---
id: wang-yan-bao-bo-jiu
title: 薄薄酒
titlePinyin: bao2 bo2 jiu3
titleSlug: bao-bo-jiu
author: 王炎
authorPinyin: wang2 yan2
authorSlug: wang-yan
dynasty: 宋
dynastyPinyin: song4
dynastySlug: song
tags: []
---

## 正文

- 薄酒可成禮，何必飲上尊。
- 醜婦可成室，何必求麗人。
- 人生有欲皆求得，誰能有得終無失。
- 多藏未免誨穿窬，厚味亦能生疢疾。
- 青鞋緩步可當車，不用駟馬黄金覊。
- 茅簷之下庇風雨，不用丹碧文榱題。
- 縕袍布衾亦自暖，不用狐裘蒙錦衣。
- 菜羹脫粟亦自飽，不用五鼎羞鮮肥。
- 月盈不償闕，物盛必有衰。
- 逐客可相亦可夷，餓隸爲王又爲菹。
- 欲從意滿神所忌，吉凶反覆相乘除。
- 吾聞猩猩駡人非不智，以醉就禽猶惜屨。
- 黿鼉窟穴深更深，卒爲人得由貪餌。
- 古來達識照其幾，外物視之雙弊屣。
- 於陵辭聘寧灌畦，禦寇辭粟寧忍饑。
- 逃榮無辱二疏去，今是昨非陶令歸。
- 請君莫嫌薄酒薄，瓦甕匏尊任斟酌。
- 請君莫嫌醜婦醜，荆釵布襦與偕老。
- 天寬地大得自由，如此足矣何多求。

## 拼音

- bo2 jiu3 ke3 cheng2 li3 ， he2 bi4 yin3 shang4 zun1 。
- chou3 fu4 ke3 cheng2 shi4 ， he2 bi4 qiu2 li2 ren2 。
- ren2 sheng1 you3 yu4 jie1 qiu2 de2 ， shui2 neng2 you3 de2 zhong1 wu2 shi1 。
- duo1 cang2 wei4 mian3 hui4 chuan1 yu2 ， hou4 wei4 yi4 neng2 sheng1 chen4 ji2 。
- qing1 xie2 huan3 bu4 ke3 dang1 ju1 ， bu2 yong4 si4 ma3 huang2 jin1 ji1 。
- mao2 yan2 zhi1 xia4 bi4 feng1 yu3 ， bu2 yong4 dan1 bi4 wen2 cui1 ti2 。
- yun4 pao2 bu4 qin1 yi4 zi4 nuan3 ， bu2 yong4 hu2 qiu2 meng2 jin3 yi1 。
- cai4 geng1 tuo1 su4 yi4 zi4 bao3 ， bu2 yong4 wu3 ding3 xiu1 xian1 fei2 。
- yue4 ying2 bu4 chang2 que4 ， wu4 sheng4 bi4 you3 shuai1 。
- zhu2 ke4 ke3 xiang1 yi4 ke3 yi2 ， e4 li4 wei2 wang2 you4 wei2 zu1 。
- yu4 cong2 yi4 man3 shen2 suo3 ji4 ， ji2 xiong1 fan3 fu4 xiang1 cheng2 chu2 。
- wu2 wen2 xing1 xing0 ma4 ren2 fei1 bu2 zhi4 ， yi3 zui4 jiu4 qin2 you2 xi1 ju4 。
- yuan2 tuo2 ku1 xue2 shen1 geng4 shen1 ， zu2 wei2 ren2 de2 you2 tan1 er3 。
- gu3 lai2 da2 shi2 zhao4 qi2 ji1 ， wai4 wu4 shi4 zhi1 shuang1 bi4 xi3 。
- wu1 ling2 ci2 pin4 ning2 guan4 qi2 ， yu4 kou4 ci2 su4 ning2 ren3 ji1 。
- tao2 rong2 wu2 ru3 er4 shu1 qu4 ， jin1 shi4 zuo2 fei1 tao2 ling4 gui1 。
- qing3 jun1 mo4 xian2 bo2 jiu3 bao2 ， wa3 weng4 pao2 zun1 ren4 zhen1 zhuo2 。
- qing3 jun1 mo4 xian2 chou3 fu4 chou3 ， jing1 chai1 bu4 ru2 yu3 xie2 lao3 。
- tian1 kuan1 di4 da4 de2 zi4 you2 ， ru2 ci3 zu2 yi3 he2 duo1 qiu2 。

## 注释

## 译文

## 赏析
