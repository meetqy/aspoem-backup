---
id: wang-yan-yong-qian-yun-da-huang-yi-weng-er-shou-qi-yi
title: 用前韻答黄一翁二首  其一
titlePinyin: yong4 qian2 yun4 da2 huang2 yi4 weng1 er4 shou3     qi2 yi1
titleSlug: yong-qian-yun-da-huang-yi-weng-er-shou-qi-yi
author: 王炎
authorPinyin: wang2 yan2
authorSlug: wang-yan
dynasty: 宋
dynastyPinyin: song4
dynastySlug: song
tags: []
---

## 正文

- 縕袍敵狐裘，晚飯可當肉。
- 諱窮竟未免，豈不愛儲蓄。
- 嗜利顙有泚，恐愧王承福。
- 財固禍之媒，越鄉忌懷玉。
- 君看座右器，已滿即傾覆。
- 聖賢用功處，清心而寡欲。
- 於世淡無求，乃能實其腹。
- 誰令入青衫，失策混流俗。
- 黄子振鷺姿，筆力扛百斛。
- 笑人龜手藥，欲售先聚族。
- 知予頗清苦，應物未圓熟。
- 游宦不能巧，俯首立矮屋。
- 鍛鍊知精金，祁寒見松竹。
- 自立不堅定，庸行徒聖讀。
- 誰謂漆園高，俯首欲丐粟。
- 窮作扣角歌，老厭淄川牧。
- 古道寖斲喪，時人方逐逐。
- 有田南山南，可辦一盂粥。
- 請賡歸去來，世路早收足。

## 拼音

- yun4 pao2 di2 hu2 qiu2 ， wan3 fan4 ke3 dang1 rou4 。
- hui4 qiong2 jing4 wei4 mian3 ， qi3 bu2 ai4 chu3 xu4 。
- shi4 li4 sang3 you3 ci3 ， kong3 kui4 wang2 cheng2 fu2 。
- cai2 gu4 huo4 zhi1 mei2 ， yue4 xiang1 ji4 huai2 yu4 。
- jun1 kan4 zuo4 you4 qi4 ， yi3 man3 ji2 qing1 fu4 。
- sheng4 xian2 yong4 gong1 chu3 ， qing1 xin1 er2 gua3 yu4 。
- wu1 shi4 dan4 wu2 qiu2 ， nai3 neng2 shi2 qi2 fu4 。
- shui2 ling4 ru4 qing1 shan1 ， shi1 ce4 hun4 liu2 su2 。
- huang2 zi3 zhen4 lu4 zi1 ， bi3 li4 kang2 bai3 hu2 。
- xiao4 ren2 gui1 shou3 yao4 ， yu4 shou4 xian1 ju4 zu2 。
- zhi1 yu3 po1 qing1 ku3 ， ying1 wu4 wei4 yuan2 shu2 。
- you2 huan4 bu4 neng2 qiao3 ， fu3 shou3 li4 ai3 wu1 。
- duan4 lian4 zhi1 jing1 jin1 ， qi2 han2 jian4 song1 zhu2 。
- zi4 li4 bu4 jian1 ding4 ， yong1 xing2 tu2 sheng4 du2 。
- shui2 wei4 qi1 yuan2 gao1 ， fu3 shou3 yu4 gai4 su4 。
- qiong2 zuo4 kou4 jiao3 ge1 ， lao3 yan4 zi1 chuan1 mu4 。
- gu3 dao4 jin4 zhuo2 sang1 ， shi2 ren2 fang1 zhu2 zhu2 。
- you3 tian2 nan2 shan1 nan2 ， ke3 ban4 yi4 yu2 zhou1 。
- qing3 geng1 gui1 qu4 lai2 ， shi4 lu4 zao3 shou1 zu2 。

## 注释

## 译文

## 赏析
