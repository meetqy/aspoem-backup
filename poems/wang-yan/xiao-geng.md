---
id: wang-yan-xiao-geng
title: 梟羹
titlePinyin: xiao1 geng1
titleSlug: xiao-geng
author: 王炎
authorPinyin: wang2 yan2
authorSlug: wang-yan
dynasty: 宋
dynastyPinyin: song4
dynastySlug: song
tags: []
---

## 正文

- 日轉槐陰宮漏遲，蘭湯新浴生凉颸。
- 四方清晏上燕衎，千官鳴玉趨丹墀。
- 鸞刀象箸薦多品，豈無炙鵠兼蒸鳬。
- 射聲彈弋不虛發，獨取鳴梟供膳夫。
- 卵翼深恩作奇禍，有此大罪宜翦夷。
- 臣工拜手謝君賜，惟忠與孝終無虞。
- 高皇盛德號寬大，惡不可赦彭黥菹。
- 惜哉雲夢信先縛，功蓋一世人所疑。
- 賜之屬鏤前事失，淫刑以逞誰無辜。
- 留侯辟穀以智免，酇侯縲紲幾身危。
- 君不見避人不出畏矰繳，商雒深山鸞鳳飛。

## 拼音

- ri4 zhuan3 huai2 yin1 gong1 lou4 chi2 ， lan2 tang1 xin1 yu4 sheng1 liang2 si1 。
- si4 fang1 qing1 yan4 shang4 yan4 kan4 ， qian1 guan1 ming2 yu4 qu1 dan1 chi2 。
- luan2 dao1 xiang4 zhu4 jian4 duo1 pin3 ， qi3 wu2 zhi4 hu2 jian1 zheng1 fu2 。
- she4 sheng1 dan4 yi4 bu4 xu1 fa1 ， du2 qu3 ming2 xiao1 gong4 shan4 fu1 。
- luan3 yi4 shen1 en1 zuo4 qi2 huo4 ， you3 ci3 da4 zui4 yi2 jian3 yi2 。
- chen2 gong1 bai4 shou3 xie4 jun1 ci4 ， wei2 zhong1 yu3 xiao4 zhong1 wu2 yu2 。
- gao1 huang2 sheng4 de2 hao4 kuan1 da4 ， e4 bu4 ke3 she4 peng2 qing2 zu1 。
- xi1 zai1 yun2 meng4 xin4 xian1 fu4 ， gong1 gai4 yi2 shi4 ren2 suo3 yi2 。
- ci4 zhi1 shu3 lou4 qian2 shi4 shi1 ， yin2 xing2 yi3 cheng3 shui2 wu2 gu1 。
- liu2 hou2 pi4 gu3 yi3 zhi4 mian3 ， zan4 hou2 lei2 xie4 ji1 shen1 wei1 。
- jun1 bu2 jian4 bi4 ren2 bu4 chu1 wei4 zeng1 jiao3 ， shang1 luo4 shen1 shan1 luan2 feng4 fei1 。

## 注释

## 译文

## 赏析
