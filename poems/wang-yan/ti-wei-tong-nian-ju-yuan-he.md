---
id: wang-yan-ti-wei-tong-nian-ju-yuan-he
title: 題韋同年聚遠閤
titlePinyin: ti2 wei2 tong2 nian2 ju4 yuan3 he2
titleSlug: ti-wei-tong-nian-ju-yuan-he
author: 王炎
authorPinyin: wang2 yan2
authorSlug: wang-yan
dynasty: 宋
dynastyPinyin: song4
dynastySlug: song
tags: []
---

## 正文

- 塵蒙萬家市，中有壺公天。
- 翬飛倚空翠，吞納無中邊。
- 江遠益淵回，山遠益清妍。
- 雲霞之斂散，竹樹之芊綿。
- 羽鱗之翔泳，舟車之往還。
- 物色四面來，輸入簷楹間。
- 境遠心亦遠，意將隘人寰。
- 我嘗觀洞庭，水與天相連。
- 流光浮玉鏡，萬象皆包涵。
- 又嘗登天柱，衆丘如髻鬟。
- 孤鴻滅沒處，寓目行中原。
- 蓬轉墮江城，此身縛微官。
- 今代韋表微，懶著進取鞭。
- 尚記千佛名，亦許時扣關。
- 自疑脫凡骨，揖此樓居仙。
- 江山開畫笥，使我思悠然。
- 是中有真趣，可得不可傳。
- 客至勿揮麈，但與浮觥船。

## 拼音

- chen2 meng2 wan4 jia1 shi4 ， zhong1 you3 hu2 gong1 tian1 。
- hui1 fei1 yi3 kong1 cui4 ， tun1 na4 wu2 zhong1 bian1 。
- jiang1 yuan3 yi4 yuan1 hui2 ， shan1 yuan3 yi4 qing1 yan2 。
- yun2 xia2 zhi1 lian3 san4 ， zhu2 shu4 zhi1 qian1 mian2 。
- yu3 lin2 zhi1 xiang2 yong3 ， zhou1 ju1 zhi1 wang3 huan2 。
- wu4 se4 si4 mian4 lai2 ， shu1 ru4 yan2 ying2 jian4 。
- jing4 yuan3 xin1 yi4 yuan3 ， yi4 jiang1 ai4 ren2 huan2 。
- wo3 chang2 guan1 dong4 ting2 ， shui3 yu3 tian1 xiang1 lian2 。
- liu2 guang1 fu2 yu4 jing4 ， wan4 xiang4 jie1 bao1 han0 。
- you4 chang2 deng1 tian1 zhu4 ， zhong4 qiu1 ru2 ji4 huan2 。
- gu1 hong2 mie4 mei2 chu3 ， yu4 mu4 xing2 zhong1 yuan2 。
- peng2 zhuan3 duo4 jiang1 cheng2 ， ci3 shen1 fu4 wei1 guan1 。
- jin1 dai4 wei2 biao3 wei1 ， lan3 zhu4 jin4 qu3 bian1 。
- shang4 ji4 qian1 fo2 ming2 ， yi4 xu1 shi2 kou4 guan1 。
- zi4 yi2 tuo1 fan2 gu3 ， yi1 ci3 lou2 ju1 xian1 。
- jiang1 shan1 kai1 hua4 si4 ， shi3 wo3 si1 you1 ran2 。
- shi4 zhong1 you3 zhen1 qu4 ， ke3 de2 bu4 ke3 chuan2 。
- ke4 zhi4 wu4 hui1 zhu3 ， dan4 yu3 fu2 gong1 chuan2 。

## 注释

## 译文

## 赏析
