---
id: wang-yan-zhang-de-fu-yuan-ting-ba-yong-mei-yin
title: 張德夫園亭八咏 梅隠
titlePinyin: zhang1 de2 fu1 yuan2 ting2 ba1 yong3   mei2 yin3
titleSlug: zhang-de-fu-yuan-ting-ba-yong-mei-yin
author: 王炎
authorPinyin: wang2 yan2
authorSlug: wang-yan
dynasty: 宋
dynastyPinyin: song4
dynastySlug: song
tags: []
---

## 正文

- 聞君家有十畝園，竹踰萬箇花亦繁。
- 門楣大字扁梅隠，要與梅兄同歲寒。
- 問君小隠亦何好，脚踏風波身易老。
- 花雖不語解笑人，似隠又非何草草。
- 破雪暗香先得春，青州從事如春溫。
- 女奴洗玉歌一曲，對花舉酒成三人。
- 飲酣拔劍氣方怒，汴洛神臯難北顧。
- 手提萬騎屬櫜鞬，未可爲梅空隠去。

## 拼音

- wen2 jun1 jia1 you3 shi2 mu3 yuan2 ， zhu2 yu2 wan4 ge4 hua1 yi4 fan2 。
- men2 mei2 da4 zi4 bian3 mei2 yin3 ， yao4 yu3 mei2 xiong1 tong2 sui4 han2 。
- wen4 jun1 xiao3 yin3 yi4 he2 hao3 ， jiao3 ta4 feng1 bo1 shen1 yi4 lao3 。
- hua1 sui1 bu4 yu3 jie3 xiao4 ren2 ， si4 yin3 you4 fei1 he2 cao3 cao3 。
- po4 xue3 an4 xiang1 xian1 de2 chun1 ， qing1 zhou1 cong2 shi4 ru2 chun1 wen1 。
- nü3 nu2 xi3 yu4 ge1 yi4 qu3 ， dui4 hua1 ju3 jiu3 cheng2 san1 ren2 。
- yin3 han1 ba2 jian4 qi4 fang1 nu4 ， bian4 luo4 shen2 gao1 nan2 bei3 gu4 。
- shou3 ti2 wan4 qi2 shu3 gao1 jian1 ， wei4 ke3 wei2 mei2 kong1 yin3 qu4 。

## 注释

## 译文

## 赏析
