---
id: wang-yan-ci-yun-fen-ning-hu-zai-zeng-xing
title: 次韻分寧胡宰贈行
titlePinyin: ci4 yun4 fen1 ning2 hu2 zai3 zeng4 xing2
titleSlug: ci-yun-fen-ning-hu-zai-zeng-xing
author: 王炎
authorPinyin: wang2 yan2
authorSlug: wang-yan
dynasty: 宋
dynastyPinyin: song4
dynastySlug: song
tags: []
---

## 正文

- 別駕無才堪展驥，解印來歸私自喜。
- 意欲息肩猶未能，政坐文窮巧爲祟。
- 鳬仙傾蓋如舊知，冰玉清言心可洗。
- 況逢父老誇長官，撫字有恩淪骨髓。
- 俶裝暫去桃李陰，遽勤飲餞枉車騎。
- 自憐孤冷仍數奇，諸公薦口頗難啟。
- 溪上只今梅未花，歸時春燕定成壘。
- 妙語吹噓恐過情，甚慚綠綺奏山水。
- 君才過我蓋十倍，乃容蹇足陪驪駬。
- 異鄉爲客更別離，寒日纁黄催短晷。
- 平生惜飲亦徑醉，放歌不記南山鯉。

## 拼音

- bie2 jia4 wu2 cai2 kan1 zhan3 ji4 ， jie3 yin4 lai2 gui1 si1 zi4 xi3 。
- yi4 yu4 xi1 jian1 you2 wei4 neng2 ， zheng4 zuo4 wen2 qiong2 qiao3 wei2 sui4 。
- fu2 xian1 qing1 gai4 ru2 jiu4 zhi1 ， bing1 yu4 qing1 yan2 xin1 ke3 xi3 。
- kuang4 feng2 fu4 lao3 kua1 chang2 guan1 ， fu3 zi4 you3 en1 lun2 gu3 sui3 。
- chu4 zhuang1 zan4 qu4 tao2 li3 yin1 ， ju4 qin2 yin3 jian4 wang3 ju1 qi2 。
- zi4 lian2 gu1 leng3 reng2 shu4 qi2 ， zhu1 gong1 jian4 kou3 po1 nan2 qi3 。
- xi1 shang4 zhi1 jin1 mei2 wei4 hua1 ， gui1 shi2 chun1 yan4 ding4 cheng2 lei3 。
- miao4 yu3 chui1 xu1 kong3 guo4 qing2 ， shen4 can2 lü4 qi3 zou4 shan1 shui3 。
- jun1 cai2 guo4 wo3 gai4 shi2 bei4 ， nai3 rong2 jian3 zu2 pei2 li2 er3 。
- yi4 xiang1 wei2 ke4 geng4 bie2 li2 ， han2 ri4 xun1 huang2 cui1 duan3 gui3 。
- ping2 sheng1 xi1 yin3 yi4 jing4 zui4 ， fang4 ge1 bu2 ji4 nan2 shan1 li3 。

## 注释

## 译文

## 赏析
