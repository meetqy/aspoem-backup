---
id: wang-yan-chu-ri-chu-jiang-shang-ya-zhao-xian
title: 除日出江上迓趙憲
titlePinyin: chu2 ri4 chu1 jiang1 shang4 ya4 zhao4 xian4
titleSlug: chu-ri-chu-jiang-shang-ya-zhao-xian
author: 王炎
authorPinyin: wang2 yan2
authorSlug: wang-yan
dynasty: 宋
dynastyPinyin: song4
dynastySlug: song
tags: []
---

## 正文

- 江風獵獵吹客衣，水生鱗甲舟行遲。
- 今年江上春信早，剩有梅花開北枝。
- 問之今日是何日，三百六旬當歲除。
- 翩翩鷗鷺定笑我，欲得一飽甘奔馳。
- 二星移次照鶉尾，繡衣持斧生光輝。
- 摐金伐鼓聲震動，鷁首破浪開黄旗。
- 三宮萬壽帝出震，周家磐石先諸姬。
- 外分符節用肺腑，丞相與國同安危。
- 書生白頭不解事，佐一小壘將何爲。
- 少年側目望雲漢，欲與鸞鳳俱翻飛。
- 草黄驥病絡頭老，自笑意行身不隨。
- 人生虎鼠在用舍，未用以此相瑕疵。
- 兒曹婚嫁雖未了，此心久與青山期。
- 天無老眼不可問，哦詩莫作商聲悲。

## 拼音

- jiang1 feng1 lie4 lie4 chui1 ke4 yi1 ， shui3 sheng1 lin2 jia3 zhou1 xing2 chi2 。
- jin1 nian2 jiang1 shang4 chun1 xin4 zao3 ， sheng4 you3 mei2 hua1 kai1 bei3 zhi1 。
- wen4 zhi1 jin1 ri4 shi4 he2 ri4 ， san1 bai3 liu4 xun2 dang1 sui4 chu2 。
- pian1 pian1 ou1 lu4 ding4 xiao4 wo3 ， yu4 de2 yi4 bao3 gan1 ben1 chi2 。
- er4 xing1 yi2 ci4 zhao4 chun2 wei3 ， xiu4 yi1 chi2 fu3 sheng1 guang1 hui1 。
- chuang1 jin1 fa2 gu3 sheng1 zhen4 dong4 ， yi4 shou3 po4 lang4 kai1 huang2 qi2 。
- san1 gong1 wan4 shou4 di4 chu1 zhen4 ， zhou1 jia1 pan2 shi2 xian1 zhu1 ji1 。
- wai4 fen1 fu2 jie2 yong4 fei4 fu3 ， cheng2 xiang4 yu3 guo2 tong2 an1 wei1 。
- shu1 sheng1 bai2 tou2 bu4 jie3 shi4 ， zuo3 yi1 xiao3 lei3 jiang1 he2 wei2 。
- shao4 nian2 ce4 mu4 wang4 yun2 han4 ， yu4 yu3 luan2 feng4 ju4 fan1 fei1 。
- cao3 huang2 ji4 bing4 luo4 tou2 lao3 ， zi4 xiao4 yi4 xing2 shen1 bu4 sui2 。
- ren2 sheng1 hu3 shu3 zai4 yong4 she4 ， wei4 yong4 yi3 ci3 xiang1 xia2 ci1 。
- er2 cao2 hun1 jia4 sui1 wei4 liao3 ， ci3 xin1 jiu3 yu3 qing1 shan1 qi1 。
- tian1 wu2 lao3 yan3 bu4 ke3 wen4 ， o4 shi1 mo4 zuo4 shang1 sheng1 bei1 。

## 注释

## 译文

## 赏析
