---
id: wang-yan-bing-qi
title: 病起
titlePinyin: bing4 qi3
titleSlug: bing-qi
author: 王炎
authorPinyin: wang2 yan2
authorSlug: wang-yan
dynasty: 宋
dynastyPinyin: song4
dynastySlug: song
tags: []
---

## 正文

- 羸軀方伏枕，凍骨倍加綿。
- 自覺脾爲約，醫言脈太玄。
- 不禁腰痛楚，仍苦膝拘攣。
- 搔抑方能定，扶持僅可前。
- 縕袍藏被底，熾炭倚爐邊。
- 衰謝誠宜爾，風寒實使然。
- 迍邅雖有數，調護不無愆。
- 初日憂難療，兼旬幸稍痊。
- 是身無實相，何術保餘年。
- 不死方成佛，長生乃是仙。
- 闔棺寧再起，拔宅謾虛傳。
- 力豈能加命，人終不勝天。
- 災生雖或免，算盡必難延。
- 只合情無滯，毋爲疾所纏。
- 窮通皆任運，逆順但隨緣。
- 南畝無千斛，西山有數椽。
- 饑當量腹食，困則曲肱眠。
- 此樂人知少，浮休永息肩。

## 拼音

- lei2 qu1 fang1 fu2 zhen3 ， dong4 gu3 bei4 jia1 mian2 。
- zi4 jue2 pi2 wei2 yue1 ， yi1 yan2 mai4 tai4 xuan2 。
- bu4 jin1 yao1 tong4 chu3 ， reng2 ku3 xi1 ju1 luan2 。
- sao1 yi4 fang1 neng2 ding4 ， fu2 chi2 jin3 ke3 qian2 。
- yun4 pao2 cang2 bei4 di3 ， chi4 tan4 yi3 lu2 bian1 。
- shuai1 xie4 cheng2 yi2 er3 ， feng1 han2 shi2 shi3 ran2 。
- zhun1 zhan1 sui1 you3 shu4 ， diao4 hu4 bu4 wu2 qian1 。
- chu1 ri4 you1 nan2 liao2 ， jian1 xun2 xing4 shao1 quan2 。
- shi4 shen1 wu2 shi2 xiang1 ， he2 shu4 bao3 yu2 nian2 。
- bu4 si3 fang1 cheng2 fo2 ， chang2 sheng1 nai3 shi4 xian1 。
- he2 guan1 ning2 zai4 qi3 ， ba2 zhai2 man2 xu1 chuan2 。
- li4 qi3 neng2 jia1 ming4 ， ren2 zhong1 bu2 sheng4 tian1 。
- zai1 sheng1 sui1 huo4 mian3 ， suan4 jin4 bi4 nan2 yan2 。
- zhi1 he2 qing2 wu2 zhi4 ， wu2 wei2 ji2 suo3 chan2 。
- qiong2 tong1 jie1 ren4 yun4 ， ni4 shun4 dan4 sui2 yuan2 。
- nan2 mu3 wu2 qian1 hu2 ， xi1 shan1 you3 shu4 chuan2 。
- ji1 dang1 liang2 fu4 shi2 ， kun4 ze2 qu1 gong1 mian2 。
- ci3 le4 ren2 zhi1 shao3 ， fu2 xiu1 yong3 xi1 jian1 。

## 注释

## 译文

## 赏析
