---
id: wang-yan-ti-zhou-gong-fu-zong-ling-shi-xi-san-ting-xue-ting
title: 題周功甫總領石溪三亭 雪亭
titlePinyin: ti2 zhou1 gong1 fu3 zong3 ling3 shi2 xi1 san1 ting2   xue3 ting2
titleSlug: ti-zhou-gong-fu-zong-ling-shi-xi-san-ting-xue-ting
author: 王炎
authorPinyin: wang2 yan2
authorSlug: wang-yan
dynasty: 宋
dynastyPinyin: song4
dynastySlug: song
tags: []
---

## 正文

- 竹窗環佩聲瓏玲，開窗不見山眉青。
- 玉妃翦水墮花片，龜手入袖膚粟生。
- 紫茵錦幕燎爐熾，不知酒面寒欲冰。
- 春葱百指酌暖玉，似勝煮茗松風鳴。
- 亭中主人笑無語，雪景佳處未易評。
- 詩成呵筆筆隨凍，冥搜有味銀海明。
- 天風浩浩吹鶴氅，欲跨白霓凌太清。
- 負暄曝背者誰子，此亭可望不可登。

## 拼音

- zhu2 chuang1 huan2 pei4 sheng1 long2 ling2 ， kai1 chuang1 bu2 jian4 shan1 mei2 qing1 。
- yu4 fei1 jian3 shui3 duo4 hua1 pian4 ， gui1 shou3 ru4 xiu4 fu1 su4 sheng1 。
- zi3 yin1 jin3 mu4 liao2 lu2 chi4 ， bu4 zhi1 jiu3 mian4 han2 yu4 bing1 。
- chun1 cong1 bai3 zhi3 zhuo2 nuan3 yu4 ， si4 sheng4 zhu3 ming2 song1 feng1 ming2 。
- ting2 zhong1 zhu3 ren2 xiao4 wu2 yu3 ， xue3 jing3 jia1 chu3 wei4 yi4 ping2 。
- shi1 cheng2 he1 bi3 bi3 sui2 dong4 ， ming2 sou1 you3 wei4 yin2 hai3 ming2 。
- tian1 feng1 hao4 hao4 chui1 he4 chang3 ， yu4 kua4 bai2 ni2 ling2 tai4 qing1 。
- fu4 xuan1 pu4 bei4 zhe3 shui2 zi3 ， ci3 ting2 ke3 wang4 bu4 ke3 deng1 。

## 注释

## 译文

## 赏析
