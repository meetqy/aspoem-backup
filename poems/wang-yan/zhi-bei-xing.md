---
id: wang-yan-zhi-bei-xing
title: 紙被行
titlePinyin: zhi3 bei4 xing2
titleSlug: zhi-bei-xing
author: 王炎
authorPinyin: wang2 yan2
authorSlug: wang-yan
dynasty: 宋
dynastyPinyin: song4
dynastySlug: song
tags: []
---

## 正文

- 瑶姬不觸麒麟紅，金壺瀲灧琥珀濃。
- 狐裘公子喜夜永，杯行暖玉煩春葱。
- 簷頭雪花大如掌，洞房但覺春融融。
- 豈知有客方貪睡，漏盡更闌不能寐。
- 花紅玉白不相隨，頼有楮生爲伴侶。
- 生家住處近麻姑，亦能幻出冰肌膚。
- 絕嫌墨客蠅頭污，懶入官黄藏蠹魚。
- 寧隨人意任舒卷，雖則軟美非脂韋。
- 風姨霜女皆退舍，稍覺和氣生氍毹。
- 梅花破雪催寒去，春回人向花前醉。
- 女郎霧縠試輕衫，至此失時因坐廢。
- 綠槐影底夏日長，人間只要一味涼。
- 青奴元自不嫵媚，居然負恃能專房。
- 秋風一夜來消息，又却見渠先棄擲。
- 冬來復挽楮生歸，屬付蒼頭輕拂拭。
- 用則鋪張舍則藏，喜慍未嘗形玉色。
- 世事乘除無不然，安用動心三嘆息。

## 拼音

- yao2 ji1 bu2 chu4 qi2 lin2 hong2 ， jin1 hu2 lian4 yan4 hu3 po4 nong2 。
- hu2 qiu2 gong1 zi3 xi3 ye4 yong3 ， bei1 xing2 nuan3 yu4 fan2 chun1 cong1 。
- yan2 tou2 xue3 hua1 da4 ru2 zhang3 ， dong4 fang2 dan4 jue2 chun1 rong2 rong2 。
- qi3 zhi1 you3 ke4 fang1 tan1 shui4 ， lou4 jin4 geng4 lan2 bu4 neng2 mei4 。
- hua1 hong2 yu4 bai2 bu4 xiang1 sui2 ， lai4 you3 chu3 sheng1 wei2 ban4 lü3 。
- sheng1 jia1 zhu4 chu3 jin4 ma2 gu1 ， yi4 neng2 huan4 chu1 bing1 ji1 fu1 。
- jue2 xian2 mo4 ke4 ying2 tou2 wu1 ， lan3 ru4 guan1 huang2 cang2 du4 yu2 。
- ning2 sui2 ren2 yi4 ren4 shu1 juan3 ， sui1 ze2 ruan3 mei3 fei1 zhi1 wei2 。
- feng1 yi2 shuang1 nü3 jie1 tui4 she4 ， shao1 jue2 he2 qi4 sheng1 qu2 shu1 。
- mei2 hua1 po4 xue3 cui1 han2 qu4 ， chun1 hui2 ren2 xiang4 hua1 qian2 zui4 。
- nü3 lang2 wu4 hu2 shi4 qing1 shan1 ， zhi4 ci3 shi1 shi2 yin1 zuo4 fei4 。
- lü4 huai2 ying3 di3 xia4 ri4 chang2 ， ren2 jian4 zhi3 yao4 yi2 wei4 liang2 。
- qing1 nu2 yuan2 zi4 bu4 wu3 mei4 ， ju1 ran2 fu4 shi4 neng2 zhuan1 fang2 。
- qiu1 feng1 yi2 ye4 lai2 xiao1 xi0 ， you4 que4 jian4 qu2 xian1 qi4 zhi4 。
- dong1 lai2 fu4 wan3 chu3 sheng1 gui1 ， shu3 fu4 cang1 tou2 qing1 fu2 shi4 。
- yong4 ze2 pu1 zhang1 she4 ze2 cang2 ， xi3 yun4 wei4 chang2 xing2 yu4 se4 。
- shi4 shi4 cheng2 chu2 wu2 bu4 ran2 ， an1 yong4 dong4 xin1 san1 tan4 xi1 。

## 注释

## 译文

## 赏析
