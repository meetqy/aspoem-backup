---
id: wang-yan-song-chen-hua-wen-chu-shou-dang-tu-tong-liao-jian-bie-fen-yun-de-li-zi
title: 送陳華文出守當塗同僚餞別分韻得立字
titlePinyin: song4 chen2 hua2 wen2 chu1 shou3 dang1 tu2 tong2 liao2 jian4 bie2 fen1 yun4 de2 li4 zi4
titleSlug: song-chen-hua-wen-chu-shou-dang-tu-tong-liao-jian-bie-fen-yun-de-li-zi
author: 王炎
authorPinyin: wang2 yan2
authorSlug: wang-yan
dynasty: 宋
dynastyPinyin: song4
dynastySlug: song
tags: []
---

## 正文

- 今代陳仲弓，人門兩難及。
- 長離五色羽，覽輝早翔集。
- 功名雖鼎來，未肯心汲汲。
- 自請牧一州，小民要安輯。
- 維時春將半，桃李露華濕。
- 慈顔御輕軒，綵服隨坐立。
- 行行即下車，嘯諾解苛急。
- 凝香宴賓從，仁氣散臯隰。
- 政恐席未暖，追鋒已催入。
- 塗轍可通行，青雲如陟級。

## 拼音

- jin1 dai4 chen2 zhong4 gong1 ， ren2 men2 liang3 nan2 ji2 。
- chang2 li2 wu3 se4 yu3 ， lan3 hui1 zao3 xiang2 ji2 。
- gong1 ming2 sui1 ding3 lai2 ， wei4 ken3 xin1 ji2 ji2 。
- zi4 qing3 mu4 yi4 zhou1 ， xiao3 min2 yao4 an1 ji2 。
- wei2 shi2 chun1 jiang1 ban4 ， tao2 li3 lu4 hua2 shi1 。
- ci2 yan2 yu4 qing1 xuan1 ， cai3 fu2 sui2 zuo4 li4 。
- hang2 hang2 ji2 xia4 ju1 ， xiao4 nuo4 jie3 ke1 ji2 。
- ning2 xiang1 yan4 bin1 cong2 ， ren2 qi4 san4 gao1 xi2 。
- zheng4 kong3 xi2 wei4 nuan3 ， zhui1 feng1 yi3 cui1 ru4 。
- tu2 zhe2 ke3 tong1 xing2 ， qing1 yun2 ru2 zhi4 ji2 。

## 注释

## 译文

## 赏析
