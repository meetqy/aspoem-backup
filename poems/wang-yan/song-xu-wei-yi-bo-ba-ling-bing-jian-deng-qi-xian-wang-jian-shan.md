---
id: wang-yan-song-xu-wei-yi-bo-ba-ling-bing-jian-deng-qi-xian-wang-jian-shan
title: 送徐尉移簿巴陵并簡鄧器先汪兼善
titlePinyin: song4 xu2 wei4 yi2 bo2 ba1 ling2 bing4 jian3 deng4 qi4 xian1 wang1 jian1 shan4
titleSlug: song-xu-wei-yi-bo-ba-ling-bing-jian-deng-qi-xian-wang-jian-shan
author: 王炎
authorPinyin: wang2 yan2
authorSlug: wang-yan
dynasty: 宋
dynastyPinyin: song4
dynastySlug: song
tags: []
---

## 正文

- 兩鳬不到蓬萊峰，翩翩墮在葭葦叢。
- 口談世事懶揖客，劫回老眼瞻飛鴻。
- 子真何事亦來此，培塿乃生千丈松。
- 揮毫古錦貯白雪，緩頰玉麈生清風。
- 相知苦恨相見晚，坐席未暖行匆匆。
- 離騷滿目江路冷，秋氣欲赤江頭楓。
- 少留一日對歡伯，蒼顔共變桃皮紅。
- 醉中出語最真實，爲君款曲論心胸。
- 我嘗縱觀洞庭水，水天一色光濛濛。
- 仙人帝子不可見，日月出沒滄波中。
- 歸來荒縣窘朱墨，身如澤雉拘樊籠。
- 君才凜凜萬夫敵，天驥一出凡馬空。
- 不應拄笏棲枳棘，便合入幕依芙蓉。
- 諸公得士喜推轂，從此奏賦明光宮。
- 令君錦衣織青鳳，先生玉氣貫白虹。
- 相逢問我令何如，爲言黑頭茁霜蓬。
- 青雲事業付公等，歸去願學柴桑翁。

## 拼音

- liang3 fu2 bu2 dao4 peng2 lai2 feng1 ， pian1 pian1 duo4 zai4 jia1 wei3 cong2 。
- kou3 tan2 shi4 shi4 lan3 yi1 ke4 ， jie2 hui2 lao3 yan3 zhan1 fei1 hong2 。
- zi3 zhen1 he2 shi4 yi4 lai2 ci3 ， pei2 lou3 nai3 sheng1 qian1 zhang4 song1 。
- hui1 hao2 gu3 jin3 zhu4 bai2 xue3 ， huan3 jia2 yu4 zhu3 sheng1 qing1 feng1 。
- xiang1 zhi1 ku3 hen4 xiang1 jian4 wan3 ， zuo4 xi2 wei4 nuan3 xing2 cong1 cong1 。
- li2 sao1 man3 mu4 jiang1 lu4 leng3 ， qiu1 qi4 yu4 chi4 jiang1 tou2 feng1 。
- shao3 liu2 yi2 ri4 dui4 huan1 bo2 ， cang1 yan2 gong4 bian4 tao2 pi2 hong2 。
- zui4 zhong1 chu1 yu3 zui4 zhen1 shi2 ， wei2 jun1 kuan3 qu1 lun4 xin1 xiong1 。
- wo3 chang2 zong4 guan1 dong4 ting2 shui3 ， shui3 tian1 yi2 se4 guang1 meng2 meng2 。
- xian1 ren2 di4 zi3 bu4 ke3 jian4 ， ri4 yue4 chu1 mei2 cang1 bo1 zhong1 。
- gui1 lai2 huang1 xian4 jiong3 zhu1 mo4 ， shen1 ru2 ze2 zhi4 ju1 fan2 long2 。
- jun1 cai2 lin3 lin3 wan4 fu1 di2 ， tian1 ji4 yi4 chu1 fan2 ma3 kong1 。
- bu4 ying1 zhu3 hu4 qi1 zhi3 ji2 ， bian4 he2 ru4 mu4 yi1 fu2 rong2 。
- zhu1 gong1 de2 shi4 xi3 tui1 gu3 ， cong2 ci3 zou4 fu4 ming2 guang1 gong1 。
- ling4 jun1 jin3 yi1 zhi1 qing1 feng4 ， xian1 sheng0 yu4 qi4 guan4 bai2 hong2 。
- xiang1 feng2 wen4 wo3 ling4 he2 ru2 ， wei2 yan2 hei1 tou2 zhuo2 shuang1 peng2 。
- qing1 yun2 shi4 ye4 fu4 gong1 deng3 ， gui1 qu4 yuan4 xue2 chai2 sang1 weng1 。

## 注释

## 译文

## 赏析
