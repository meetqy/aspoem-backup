---
id: wang-yan-ci-yun-da-jian-bo
title: 次韻答簡簿
titlePinyin: ci4 yun4 da2 jian3 bo2
titleSlug: ci-yun-da-jian-bo
author: 王炎
authorPinyin: wang2 yan2
authorSlug: wang-yan
dynasty: 宋
dynastyPinyin: song4
dynastySlug: song
tags: []
---

## 正文

- 少日牛衣嘗熟眠，老來駝褐不護寒。
- 欲呵龜手拈禿筆，怯看冰柱懸疎簷。
- 東風不解著梅柳，翻作六出欺春妍。
- 春回臘盡亦何好，但爲浮生添一年。
- 負郭有人如石笋，雪裏哦詩自烹茗。
- 胸中盎盎有天和，戶外蕭蕭尚冰冷。
- 日炊脫粟不自憐，却念野廬無爨烟。
- 此憂未知可解否，準擬爲君浮酒船。
- 酒酣傾瀉珠百斛，定覺揮毫轉神速。
- 聞道諸公雙眼青，豈終遺此豐年玉。
- 倦游別駕老更貧，自謀慚似龜藏六。
- 詩來謂我清而臞，我方忍慾將忍饑。
- 短蓑歸釣寒江雪，紛紛世事休嗟吁。

## 拼音

- shao3 ri4 niu2 yi1 chang2 shu2 mian2 ， lao3 lai2 tuo2 he4 bu2 hu4 han2 。
- yu4 he1 gui1 shou3 nian1 tu1 bi3 ， qie4 kan4 bing1 zhu4 xuan2 shu1 yan2 。
- dong1 feng1 bu4 jie3 zhu4 mei2 liu3 ， fan1 zuo4 liu4 chu1 qi1 chun1 yan2 。
- chun1 hui2 la4 jin4 yi4 he2 hao3 ， dan4 wei2 fu2 sheng1 tian1 yi4 nian2 。
- fu4 guo1 you3 ren2 ru2 shi2 sun3 ， xue3 li3 o4 shi1 zi4 peng1 ming2 。
- xiong1 zhong1 ang4 ang4 you3 tian1 he2 ， hu4 wai4 xiao1 xiao1 shang4 bing1 leng3 。
- ri4 chui1 tuo1 su4 bu2 zi4 lian2 ， que4 nian4 ye3 lu2 wu2 cuan4 yan1 。
- ci3 you1 wei4 zhi1 ke3 jie3 fou3 ， zhun3 ni3 wei2 jun1 fu2 jiu3 chuan2 。
- jiu3 han1 qing1 xie4 zhu1 bai3 hu2 ， ding4 jue2 hui1 hao2 zhuan3 shen2 su4 。
- wen2 dao4 zhu1 gong1 shuang1 yan3 qing1 ， qi3 zhong1 yi2 ci3 feng1 nian2 yu4 。
- juan4 you2 bie2 jia4 lao3 geng4 pin2 ， zi4 mou2 can2 si4 gui1 cang2 liu4 。
- shi1 lai2 wei4 wo3 qing1 er2 qu2 ， wo3 fang1 ren3 yu4 jiang1 ren3 ji1 。
- duan3 suo1 gui1 diao4 han2 jiang1 xue3 ， fen1 fen1 shi4 shi4 xiu1 jie1 xu1 。

## 注释

## 译文

## 赏析
