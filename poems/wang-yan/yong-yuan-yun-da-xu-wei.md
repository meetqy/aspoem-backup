---
id: wang-yan-yong-yuan-yun-da-xu-wei
title: 用元韻答徐尉
titlePinyin: yong4 yuan2 yun4 da2 xu2 wei4
titleSlug: yong-yuan-yun-da-xu-wei
author: 王炎
authorPinyin: wang2 yan2
authorSlug: wang-yan
dynasty: 宋
dynastyPinyin: song4
dynastySlug: song
tags: []
---

## 正文

- 吟詩不聳肩兩峰，陸沉雁鶩文書叢。
- 銀鈎入眼光照牖，飛來白雪隨雲鴻。
- 平生取友半天下，短蓬邂逅依長松。
- 尉仙鯨海駕高浪，郡博鳳律鏘和風。
- 詩翁巧手刻青玉，笑人擊鉢徒匆匆。
- 懷歸我正念籬菊，招魂誰爲吟江楓。
- 鼎來徐穉筆如掃，瞬息奇怪浮青紅。
- 傾倒五色崑崙渠，洗滌萬斛塵埃胸。
- 翩然舍去友三士，碧雲莫合天冥濛。
- 世間英傑不易得，一朝聚會江城中。
- 才華俱合上金馬，骨相元自居紗籠。
- 縣齋冰合只懸榻，舉手咄咄時書空。
- 把盃相屬儻相憶，更寄出水新芙蓉。
- 天球固是清廟器，牛鐸或中黄鍾宮。
- 當憐窘步困老驥，莫誚豪氣無雄虹。
- 秋月照人光耿耿，秋風脫木聲蓬蓬。
- 流年腕脫不須恨，外物乘除觀塞翁。

## 拼音

- yin2 shi1 bu4 song3 jian1 liang3 feng1 ， lu4 chen2 yan4 wu4 wen2 shu1 cong2 。
- yin2 gou1 ru4 yan3 guang1 zhao4 you3 ， fei1 lai2 bai2 xue3 sui2 yun2 hong2 。
- ping2 sheng1 qu3 you3 ban4 tian1 xia4 ， duan3 peng2 xie4 hou4 yi1 chang2 song1 。
- wei4 xian1 jing1 hai3 jia4 gao1 lang4 ， jun4 bo2 feng4 lü4 qiang1 he2 feng1 。
- shi1 weng1 qiao3 shou3 ke4 qing1 yu4 ， xiao4 ren2 ji1 bo1 tu2 cong1 cong1 。
- huai2 gui1 wo3 zheng4 nian4 li2 ju2 ， zhao1 hun2 shui2 wei2 yin2 jiang1 feng1 。
- ding3 lai2 xu2 zhi4 bi3 ru2 sao3 ， shun4 xi1 qi2 guai4 fu2 qing1 hong2 。
- qing1 dao3 wu3 se4 kun1 lun2 qu2 ， xi3 di2 wan4 hu2 chen2 ai1 xiong1 。
- pian1 ran2 she3 qu4 you3 san1 shi4 ， bi4 yun2 mo4 he2 tian1 ming2 meng2 。
- shi4 jian4 ying1 jie2 bu2 yi4 de2 ， yi4 zhao1 ju4 hui4 jiang1 cheng2 zhong1 。
- cai2 hua2 ju4 he2 shang4 jin1 ma3 ， gu3 xiang4 yuan2 zi4 ju1 sha1 long2 。
- xian4 zhai1 bing1 he2 zhi1 xuan2 ta4 ， ju3 shou3 duo1 duo1 shi2 shu1 kong1 。
- ba3 bei1 xiang1 shu3 tang3 xiang1 yi4 ， geng4 ji4 chu1 shui3 xin1 fu2 rong2 。
- tian1 qiu2 gu4 shi4 qing1 miao4 qi4 ， niu2 duo2 huo4 zhong1 huang2 zhong1 gong1 。
- dang1 lian2 jiong3 bu4 kun4 lao3 ji4 ， mo4 qiao4 hao2 qi4 wu2 xiong2 hong2 。
- qiu1 yue4 zhao4 ren2 guang1 geng3 geng3 ， qiu1 feng1 tuo1 mu4 sheng1 peng2 peng2 。
- liu2 nian2 wan4 tuo1 bu4 xu1 hen4 ， wai4 wu4 cheng2 chu2 guan1 sai1 weng1 。

## 注释

## 译文

## 赏析
