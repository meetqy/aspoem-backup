---
id: wang-yan-yong-yuan-yun-da-xu-wei
title: 用元韻答徐尉
titlePinyin: yong4 yuan2 yun4 da2 xu2 wei4
titleSlug: yong-yuan-yun-da-xu-wei
author: 王炎
authorPinyin: wang2 yan2
authorSlug: wang-yan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 于越亭亭羊角峰，下有團團桂樹叢。
- 何人爲賦反招隠，虞羅亦罥碣石鴻。
- 學詩妙處如學仙，功成換骨參喬松。
- 肯來洗我箏笛耳，檿絲古曲彈南風。
- 喜君到此極亹亹，惜君去此尤怱怱。
- 百年莫作千歲調，試往一看楓橋楓。
- 湘山幸有數斗酒，江蟹肥大霜橘紅。
- 梅仙陶令連兩璧，得酒可澆丘壑胸。
- 漁蓑風月笛三弄，虬龍起舞凌空濛。
- 馮夷不得閟此境，湖山收入奚囊中。
- 沙寒往事有銅鏃，波穩清時無水龍。
- 人生所須得樂爾，嗟我愁絕逃虛空。
- 已悲朽質悴蒲柳，豈解巧笑開芙蓉。
- 青燈照牖似書舍，素琴挂壁疑僧宮。
- 懸知堂上一杯水，難飲不邊千丈虹。
- 大用自當擁金蓮，小用亦合登少蓬。
- 騰身雲路五千里，定笑白鳬成老翁。

## 拼音

- yu2 yue4 ting2 ting2 yang2 jiao3 feng1 ， xia4 you3 tuan2 tuan2 gui4 shu4 cong2 。
- he2 ren2 wei2 fu4 fan3 zhao1 yin3 ， yu2 luo2 yi4 juan4 jie2 shi2 hong2 。
- xue2 shi1 miao4 chu3 ru2 xue2 xian1 ， gong1 cheng2 huan4 gu3 can1 qiao2 song1 。
- ken3 lai2 xi3 wo3 zheng1 di2 er3 ， yan3 si1 gu3 qu3 dan4 nan2 feng1 。
- xi3 jun1 dao4 ci3 ji2 wei3 wei3 ， xi1 jun1 qu4 ci3 you2 cong1 cong1 。
- bai3 nian2 mo4 zuo4 qian1 sui4 diao4 ， shi4 wang3 yi2 kan4 feng1 qiao2 feng1 。
- xiang1 shan1 xing4 you3 shu4 dou4 jiu3 ， jiang1 xie4 fei2 da4 shuang1 ju2 hong2 。
- mei2 xian1 tao2 ling4 lian2 liang3 bi4 ， de2 jiu3 ke3 jiao1 qiu1 he4 xiong1 。
- yu2 suo1 feng1 yue4 di2 san1 nong4 ， qiu2 long2 qi3 wu3 ling2 kong1 meng2 。
- feng2 yi2 bu4 de2 bi4 ci3 jing4 ， hu2 shan1 shou1 ru4 xi1 nang2 zhong1 。
- sha1 han2 wang3 shi4 you3 tong2 zu2 ， bo1 wen3 qing1 shi2 wu2 shui3 long2 。
- ren2 sheng1 suo3 xu1 de2 le4 er3 ， jie1 wo3 chou2 jue2 tao2 xu1 kong1 。
- yi3 bei1 xiu3 zhi4 cui4 pu2 liu3 ， qi3 jie3 qiao3 xiao4 kai1 fu2 rong2 。
- qing1 deng1 zhao4 you3 si4 shu1 she4 ， su4 qin2 gua4 bi4 yi2 seng1 gong1 。
- xuan2 zhi1 tang2 shang4 yi4 bei1 shui3 ， nan2 yin3 bu4 bian1 qian1 zhang4 hong2 。
- da4 yong4 zi4 dang1 yong1 jin1 lian2 ， xiao3 yong4 yi4 he2 deng1 shao3 peng2 。
- teng2 shen1 yun2 lu4 wu3 qian1 li3 ， ding4 xiao4 bai2 fu2 cheng2 lao3 weng1 。

## 注释

## 译文

## 赏析
