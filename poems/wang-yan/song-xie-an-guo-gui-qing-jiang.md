---
id: wang-yan-song-xie-an-guo-gui-qing-jiang
title: 送謝安國歸清江
titlePinyin: song4 xie4 an1 guo2 gui1 qing1 jiang1
titleSlug: song-xie-an-guo-gui-qing-jiang
author: 王炎
authorPinyin: wang2 yan2
authorSlug: wang-yan
dynasty: 宋
dynastyPinyin: song4
dynastySlug: song
tags: []
---

## 正文

- 軒冕喜而憂，山林靜而閒。
- 寵辱皆妄事，請看槐夢安。
- 世人悟此少，低頭縛微官。
- 足跌尚欲趨，翼倦不肯還。
- 謝公湖海士，著眼高塵寰。
- 心如玉壺冰，當暑氣自寒。
- 懷璧不願市，懶上青雲端。
- 親朋勸之仕，晚出彈其冠。
- 未令據槐廳，亦合登蓬山。
- 造物拙用大，束带來侯藩。
- 掉頭厭多事，袖手思故園。
- 眉間已黄色，鏡裏猶朱顔。
- 家住玉笥西，別有壺中天。
- 千畝稻秫肥，三徑松菊繁。
- 妙得詩酒趣，小作杖屨緣。
- 鴻飛霄漢外，蟬蛻塵埃間。
- 我方自窘束，仰屋坐長歎。
- 欲仕苦無津，欲歸苦無田。
- 野鹿念豐草，老驥困短轅。
- 終當抱琴書，從公掩雲關。

## 拼音

- xuan1 mian3 xi3 er2 you1 ， shan1 lin2 jing4 er2 xian2 。
- chong3 ru3 jie1 wang4 shi4 ， qing3 kan4 huai2 meng4 an1 。
- shi4 ren2 wu4 ci3 shao3 ， di1 tou2 fu4 wei1 guan1 。
- zu2 die1 shang4 yu4 qu1 ， yi4 juan4 bu4 ken3 huan2 。
- xie4 gong1 hu2 hai3 shi4 ， zhu4 yan3 gao1 chen2 huan2 。
- xin1 ru2 yu4 hu2 bing1 ， dang1 shu3 qi4 zi4 han2 。
- huai2 bi4 bu2 yuan4 shi4 ， lan3 shang4 qing1 yun2 duan1 。
- qin1 peng2 quan4 zhi1 shi4 ， wan3 chu1 dan4 qi2 guan1 。
- wei4 ling4 ju4 huai2 ting1 ， yi4 he2 deng1 peng2 shan1 。
- zao4 wu4 zhuo1 yong4 da4 ， shu4 dai4 lai2 hou2 fan1 。
- diao4 tou2 yan4 duo1 shi4 ， xiu4 shou3 si1 gu4 yuan2 。
- mei2 jian4 yi3 huang2 se4 ， jing4 li3 you2 zhu1 yan2 。
- jia1 zhu4 yu4 si4 xi1 ， bie2 you3 hu2 zhong1 tian1 。
- qian1 mu3 dao4 shu2 fei2 ， san1 jing4 song1 ju2 fan2 。
- miao4 de2 shi1 jiu3 qu4 ， xiao3 zuo4 zhang4 ju4 yuan2 。
- hong2 fei1 xiao1 han4 wai4 ， chan2 tui4 chen2 ai1 jian4 。
- wo3 fang1 zi4 jiong3 shu4 ， yang3 wu1 zuo4 chang2 tan4 。
- yu4 shi4 ku3 wu2 jin1 ， yu4 gui1 ku3 wu2 tian2 。
- ye3 lu4 nian4 feng1 cao3 ， lao3 ji4 kun4 duan3 yuan2 。
- zhong1 dang1 bao4 qin2 shu1 ， cong2 gong1 yan3 yun2 guan1 。

## 注释

## 译文

## 赏析
