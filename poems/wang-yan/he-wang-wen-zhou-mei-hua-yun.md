---
id: wang-yan-he-wang-wen-zhou-mei-hua-yun
title: 和王文州梅花韻
titlePinyin: he2 wang2 wen2 zhou1 mei2 hua1 yun4
titleSlug: he-wang-wen-zhou-mei-hua-yun
author: 王炎
authorPinyin: wang2 yan2
authorSlug: wang-yan
dynasty: 宋
dynastyPinyin: song4
dynastySlug: song
tags: []
---

## 正文

- 何處東風發春早，先傍梅花試天巧。
- 新陽一點破雪霜，春意將回可前料。
- 天公乞我人日晴，新年屈指將浹旬。
- 老懷不似少時好，對花默默仍循循。
- 坐看流年如許急，嘆息浮生駒過隙。
- 與花相見忍相負，洗杯一醉樽中碧。
- 起來索笑巡疎簷，愛渠清絕無中邊。
- 君侯肯爲花吐句，麝媒洒落生雲烟。
- 花開花謝莫深問，物有榮枯付天命。
- 聞道隴頭天正寒，驛使不來無遠信。
- 可憐桃李品格低，誰似玉肌蒙縞衣。
- 爲花著語只如此，更請健筆無停飛。

## 拼音

- he2 chu3 dong1 feng1 fa1 chun1 zao3 ， xian1 bang4 mei2 hua1 shi4 tian1 qiao3 。
- xin1 yang2 yi4 dian3 po4 xue3 shuang1 ， chun1 yi4 jiang1 hui2 ke3 qian2 liao4 。
- tian1 gong1 qi3 wo3 ren2 ri4 qing2 ， xin1 nian2 qu1 zhi3 jiang1 jia1 xun2 。
- lao3 huai2 bu2 si4 shao3 shi2 hao3 ， dui4 hua1 mo4 mo4 reng2 xun2 xun2 。
- zuo4 kan4 liu2 nian2 ru2 xu1 ji2 ， tan4 xi1 fu2 sheng1 ju1 guo4 xi4 。
- yu3 hua1 xiang1 jian4 ren3 xiang1 fu4 ， xi3 bei1 yi2 zui4 zun1 zhong1 bi4 。
- qi3 lai2 suo3 xiao4 xun2 shu1 yan2 ， ai4 qu2 qing1 jue2 wu2 zhong1 bian1 。
- jun1 hou2 ken3 wei2 hua1 tu3 ju4 ， she4 mei2 sa3 luo4 sheng1 yun2 yan1 。
- hua1 kai1 hua1 xie4 mo4 shen1 wen4 ， wu4 you3 rong2 ku1 fu4 tian1 ming4 。
- wen2 dao4 long3 tou2 tian1 zheng4 han2 ， yi4 shi3 bu4 lai2 wu2 yuan3 xin4 。
- ke3 lian2 tao2 li3 pin3 ge2 di1 ， shui2 si4 yu4 ji1 meng2 gao3 yi1 。
- wei2 hua1 zhu4 yu3 zhi1 ru2 ci3 ， geng4 qing3 jian4 bi3 wu2 ting2 fei1 。

## 注释

## 译文

## 赏析
