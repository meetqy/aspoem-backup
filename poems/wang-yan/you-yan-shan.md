---
id: wang-yan-you-yan-shan
title: 遊硯山
titlePinyin: you2 yan4 shan1
titleSlug: you-yan-shan
author: 王炎
authorPinyin: wang2 yan2
authorSlug: wang-yan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 他山石徒多，器寶匿幽僻。
- 産璞芙蓉坑，金聲而玉德。
- 岡巒外鈎聯，地勢中斷隔。
- 曲塢八九家，路入羊豕迹。
- 澗水抱石根，石骨多紺碧。
- 北山上攙天，南山勢蟠伏。
- 硯工二百指，日鑿崔嵬腹。
- 篝燈礪斧斤，深入逾百尺。
- 我行冒風雨，周覽不知夕。
- 夜宿茅茨下，青燈照岑寂。
- 酒闌呼匠氏，訪之語纖悉。
- 冰蠶吐銀絲，鮫人織霧縠。
- 巧手琢磨之，價直黄金鎰。
- 斷巖半傾欹，舊穴久湮塞。
- 旁求得他材，飲水不受墨。
- 堅滑已支庶，粗燥乃臧獲。
- 信知天壤間，尤物神所惜。
- 罕見固爲貴，有亦未易識。
- 珉玉混一區，語盡三嘆息。
- 摩挲蒼蘚崖，此言可鎸刻。

## 拼音

- ta1 shan1 shi2 tu2 duo1 ， qi4 bao3 ni4 you1 pi4 。
- chan3 pu2 fu2 rong2 keng1 ， jin1 sheng1 er2 yu4 de2 。
- gang1 luan2 wai4 gou1 lian2 ， di4 shi4 zhong1 duan4 ge2 。
- qu3 wu4 ba1 jiu3 jia1 ， lu4 ru4 yang2 shi3 ji4 。
- jian4 shui3 bao4 shi2 gen1 ， shi2 gu3 duo1 gan4 bi4 。
- bei3 shan1 shang4 chan1 tian1 ， nan2 shan1 shi4 pan2 fu2 。
- yan4 gong1 er4 bai3 zhi3 ， ri4 zao2 cui1 wei2 fu4 。
- gou1 deng1 li4 fu3 jin1 ， shen1 ru4 yu2 bai3 chi3 。
- wo3 xing2 mao4 feng1 yu3 ， zhou1 lan3 bu4 zhi1 xi1 。
- ye4 su4 mao2 ci2 xia4 ， qing1 deng1 zhao4 cen2 ji4 。
- jiu3 lan2 hu1 jiang4 shi4 ， fang3 zhi1 yu3 xian1 xi1 。
- bing1 can2 tu3 yin2 si1 ， jiao1 ren2 zhi1 wu4 hu2 。
- qiao3 shou3 zuo2 mo0 zhi1 ， jia4 zhi2 huang2 jin1 yi4 。
- duan4 yan2 ban4 qing1 qi1 ， jiu4 xue2 jiu3 yan1 sai1 。
- pang2 qiu2 de2 ta1 cai2 ， yin3 shui3 bu2 shou4 mo4 。
- jian1 hua2 yi3 zhi1 shu4 ， cu1 zao4 nai3 zang1 huo4 。
- xin4 zhi1 tian1 rang3 jian4 ， you2 wu4 shen2 suo3 xi1 。
- han3 jian4 gu4 wei2 gui4 ， you3 yi4 wei4 yi4 shi2 。
- min2 yu4 hun4 yi4 qu1 ， yu3 jin4 san1 tan4 xi1 。
- mo2 suo1 cang1 xian3 ya2 ， ci3 yan2 ke3 juan1 ke4 。

## 注释

## 译文

## 赏析
