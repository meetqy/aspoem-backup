---
id: zhang-cheng-shi-ming
title: 詩銘
titlePinyin: shi1 ming2
titleSlug: shi-ming
author: 張澂
authorPinyin: zhang1 cheng2
authorSlug: zhang-cheng
dynasty: 宋
dynastyPinyin: song4
dynastySlug: song
tags: []
---

## 正文

- 桂嶺摩天灘波經地兩磅礴，盡石之變窮神之祕禹所鑿。
- 故其高者峭拔排空礪矛槊，而其下者宏曠洞達侔觀閣。
- 瞻彼龍巖穹窿巃嵷跨寥廓，發地百尺蜿蜒躨跜勢拏攫。
- 騎風乘雲去爲膏澤起焦涸，或爲至人老子孔明世程彠。
- 結融肖像綵介朱鬣宛如昨，風醒雨澀森然向人恐遂躍。
- 豢龍不官孔甲劉累失其學，亦復舞湫號蚓生物困陵轢。
- 我昔笠澤覽觀湖海天一握，正見神物下飲濤波釃瀺灂。
- 蒼鱗修尾其大環臂煙霧薄，須臾上征疾雷迅雨間飛雹。
- 自喜壯觀光絕後前邈霄堮，豈知白首炎陬水石窮脈絡。
- 雄姿偉態摩挲沈嘆窘揚搉，潭湫涵泹尚其來游醉牷犦。
- 山空月寒風露凄然誰與樂，卻視陳跡感郗陵谷眙以愕。
- 我作銘詩贅牙嚄唶嫓灝噩，琢之嵌巖日月齊光萬古託。

## 拼音

- gui4 ling3 mo2 tian1 tan1 bo1 jing1 di4 liang3 pang2 bo2 ， jin4 shi2 zhi1 bian4 qiong2 shen2 zhi1 bi4 yu3 suo3 zao2 。
- gu4 qi2 gao1 zhe3 qiao4 ba2 pai2 kong1 li4 mao2 shuo4 ， er2 qi2 xia4 zhe3 hong2 kuang4 dong4 da2 mou2 guan1 ge2 。
- zhan1 bi3 long2 yan2 qiong2 long2 long2 song3 kua4 liao2 kuo4 ， fa1 di4 bai3 chi3 wan1 yan2 kui2 ni2 shi4 na2 jue2 。
- qi2 feng1 cheng2 yun2 qu4 wei2 gao1 ze2 qi3 jiao1 he2 ， huo4 wei2 zhi4 ren2 lao3 zi3 kong3 ming2 shi4 cheng2 huo4 。
- jie2 rong2 xiao4 xiang4 cai3 jie4 zhu1 lie4 wan3 ru2 zuo2 ， feng1 xing3 yu3 se4 sen1 ran2 xiang4 ren2 kong3 sui4 yue4 。
- huan4 long2 bu4 guan1 kong3 jia3 liu2 lei4 shi1 qi2 xue2 ， yi4 fu4 wu3 qiu1 hao4 yin3 sheng1 wu4 kun4 ling2 li4 。
- wo3 xi1 li4 ze2 lan3 guan1 hu2 hai3 tian1 yi2 wo4 ， zheng4 jian4 shen2 wu4 xia4 yin3 tao1 bo1 shi1 chan2 zhuo2 。
- cang1 lin2 xiu1 wei3 qi2 da4 huan2 bi4 yan1 wu4 bao2 ， xu1 yu2 shang4 zheng1 ji2 lei2 xun4 yu3 jian4 fei1 bao2 。
- zi4 xi3 zhuang4 guan1 guang1 jue2 hou4 qian2 miao3 xiao1 e4 ， qi3 zhi1 bai2 shou3 yan2 zou1 shui3 shi2 qiong2 mai4 luo4 。
- xiong2 zi1 wei3 tai4 mo2 suo1 shen3 tan4 jiong3 yang2 que4 ， tan2 qiu1 han2 dan4 shang4 qi2 lai2 you2 zui4 quan2 bao4 。
- shan1 kong1 yue4 han2 feng1 lu4 qi1 ran2 shui2 yu3 le4 ， que4 shi4 chen2 ji4 gan3 chi1 ling2 gu3 yi2 yi3 e4 。
- wo3 zuo4 ming2 shi1 zhui4 ya2 huo1 jie4 pi4 hao4 e4 ， zhuo2 zhi1 qian4 yan2 ri4 yue4 qi2 guang1 wan4 gu3 tuo1 。

## 注释

## 译文

## 赏析
