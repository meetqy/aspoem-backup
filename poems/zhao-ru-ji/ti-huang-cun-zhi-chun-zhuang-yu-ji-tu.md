---
id: zhao-ru-ji-ti-huang-cun-zhi-chun-zhuang-yu-ji-tu
title: 題黄存之春莊雨急圖
titlePinyin: ti2 huang2 cun2 zhi1 chun1 zhuang1 yu3 ji2 tu2
titleSlug: ti-huang-cun-zhi-chun-zhuang-yu-ji-tu
author: 趙汝績
authorPinyin: zhao4 ru3 ji4
authorSlug: zhao-ru-ji
dynasty: 宋
dynastyPinyin: song4
dynastySlug: song
tags: []
---

## 正文

- 山濃樹密春欲浮，農夫有事營西疇。
- 鵓鴣聲歇風雨急，田塍滑澾如翻油。
- 牢披蓑衣緊繫笠，渾身水流兩股慄。
- 揀時浸種開稻包，心急鞭牛牛步急。
- 前年春寒再移秧，去年夏旱赤地荒。
- 東隣西保幾人在，渠今尚得本身强。
- 低頭無言心似苦，定願五風十日雨。
- 禾頭粒粒飽秋露，糠籺充腸米田主。
- 我家鏡湖烟水湄，身雖不耕眼見之。
- 何人得此畎畝趣，短紙寫出無聲詩。
- 坐令展卷三太息，力穡莫供浮末食。
- 君看此輩終歲勤，返向溝中作捐瘠。

## 拼音

- shan1 nong2 shu4 mi4 chun1 yu4 fu2 ， nong2 fu1 you3 shi4 ying2 xi1 chou2 。
- bo2 gu1 sheng1 xie1 feng1 yu3 ji2 ， tian2 cheng2 hua2 ta4 ru2 fan1 you2 。
- lao2 pi1 suo1 yi1 jin3 xi4 li4 ， hun2 shen1 shui3 liu2 liang3 gu3 li4 。
- jian3 shi2 jin4 zhong3 kai1 dao4 bao1 ， xin1 ji2 bian1 niu2 niu2 bu4 ji2 。
- qian2 nian2 chun1 han2 zai4 yi2 yang1 ， qu4 nian2 xia4 han4 chi4 di4 huang1 。
- dong1 lin2 xi1 bao3 ji1 ren2 zai4 ， qu2 jin1 shang4 de2 ben3 shen1 qiang2 。
- di1 tou2 wu2 yan2 xin1 si4 ku3 ， ding4 yuan4 wu3 feng1 shi2 ri4 yu3 。
- he2 tou2 li4 li4 bao3 qiu1 lu4 ， kang1 he2 chong1 chang2 mi3 tian2 zhu3 。
- wo3 jia1 jing4 hu2 yan1 shui3 mei2 ， shen1 sui1 bu4 geng1 yan3 jian4 zhi1 。
- he2 ren2 de2 ci3 quan3 mu3 qu4 ， duan3 zhi3 xie3 chu1 wu2 sheng1 shi1 。
- zuo4 ling4 zhan3 juan4 san1 tai4 xi1 ， li4 se4 mo4 gong4 fu2 mo4 shi2 。
- jun1 kan4 ci3 bei4 zhong1 sui4 qin2 ， fan3 xiang4 gou1 zhong1 zuo4 juan1 ji2 。

## 注释

## 译文

## 赏析
