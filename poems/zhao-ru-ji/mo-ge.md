---
id: zhao-ru-ji-mo-ge
title: 墨歌
titlePinyin: mo4 ge1
titleSlug: mo-ge
author: 趙汝績
authorPinyin: zhao4 ru3 ji4
authorSlug: zhao-ru-ji
dynasty: 宋
dynastyPinyin: song4
dynastySlug: song
tags: []
---

## 正文

- 空山老桐勁如鐵，英枝翦翦夜撐月。
- 霜風著子涵玉膏，烈手崇朝剖融結。
- 別令刳木環清泉，翠缸紙羃籠輕烟。
- 霏霏玄霧掃難聚，斷犀烹煉凝蛟涎。
- 和成萬杵擣圭璧，良工欲售常自惜。
- 絕憐剡水多夭藤，又慮端溪欠奇石。
- 久知此藝人罕精，作者未必識者明。
- 九華山下祝公子，頗以膠法成其名。
- 相逢但問詩有幾，以詩換墨兩自喜。
- 酴醾園館已謝春，楊柳池塘正藏水。
- 薰風拂拂吹硯波，呼兒教作病手磨。
- 須臾滿硯片雲黑，無詩可寫如君何。

## 拼音

- kong1 shan1 lao3 tong2 jin4 ru2 tie3 ， ying1 zhi1 jian3 jian3 ye4 cheng1 yue4 。
- shuang1 feng1 zhu4 zi3 han2 yu4 gao1 ， lie4 shou3 chong2 chao2 pou1 rong2 jie2 。
- bie2 ling4 ku1 mu4 huan2 qing1 quan2 ， cui4 gang1 zhi3 mi4 long2 qing1 yan1 。
- fei1 fei1 xuan2 wu4 sao3 nan2 ju4 ， duan4 xi1 peng1 lian4 ning2 jiao1 xian2 。
- he2 cheng2 wan4 chu3 dao3 gui1 bi4 ， liang2 gong1 yu4 shou4 chang2 zi4 xi1 。
- jue2 lian2 yan3 shui3 duo1 yao1 teng2 ， you4 lü4 duan1 xi1 qian4 qi2 shi2 。
- jiu3 zhi1 ci3 yi4 ren2 han3 jing1 ， zuo4 zhe3 wei4 bi4 shi2 zhe3 ming2 。
- jiu3 hua2 shan1 xia4 zhu4 gong1 zi3 ， po1 yi3 jiao1 fa3 cheng2 qi2 ming2 。
- xiang1 feng2 dan4 wen4 shi1 you3 ji1 ， yi3 shi1 huan4 mo4 liang3 zi4 xi3 。
- tu2 mi2 yuan2 guan3 yi3 xie4 chun1 ， yang2 liu3 chi2 tang2 zheng4 cang2 shui3 。
- xun1 feng1 fu2 fu2 chui1 yan4 bo1 ， hu1 er2 jiao4 zuo4 bing4 shou3 mo2 。
- xu1 yu2 man3 yan4 pian4 yun2 hei1 ， wu2 shi1 ke3 xie3 ru2 jun1 he2 。

## 注释

## 译文

## 赏析
