---
id: zhao-ru-ji-you-shi-chuang
title: 游石窗
titlePinyin: you2 shi2 chuang1
titleSlug: you-shi-chuang
author: 趙汝績
authorPinyin: zhao4 ru3 ji4
authorSlug: zhao-ru-ji
dynasty: 唐
dynastyPinyin: tang2
dynastySlug: tang
tags: [] 
---

## 正文

- 玉妃箋天收雪權，東皇領春行人寰。
- 恍如身在五雲表，游到海上神仙山。
- 翠鳳婀娜竹夾道，蒼龍偃蹇松當關。
- 壽籐絡崖半青白，文蘚繡徑全斕斑。
- 亭臺隠映樹石罅，樓觀突兀烟霄間。
- 遥峰前後獻奇峭，流水左右供潺湲。
- 珍禽倏來不可致，瑶草已種何容刪。
- 目光貪翫忽炫焜，足力亦倦難躋攀。
- 日斜路轉歸意迫，忽見洞府臨銀灣。
- 洞中仙官笑呼客，光風霽月冰雪顔。
- 云是四明石窗主，新自五老峰頭還。
- 猿留鶴戀不覺久，碧落有詔行催班。
- 却愁曳履踐台斗，三十六峰花木閒。

## 拼音

- yu4 fei1 jian1 tian1 shou1 xue3 quan2 ， dong1 huang2 ling3 chun1 xing2 ren2 huan2 。
- huang3 ru2 shen1 zai4 wu3 yun2 biao3 ， you2 dao4 hai3 shang4 shen2 xian1 shan1 。
- cui4 feng4 e1 nuo2 zhu2 jia1 dao4 ， cang1 long2 yan3 jian3 song1 dang1 guan1 。
- shou4 teng2 luo4 ya2 ban4 qing1 bai2 ， wen2 xian3 xiu4 jing4 quan2 lan2 ban1 。
- ting2 tai2 yin3 ying4 shu4 shi2 xia4 ， lou2 guan1 tu1 wu4 yan1 xiao1 jian4 。
- yao2 feng1 qian2 hou4 xian4 qi2 qiao4 ， liu2 shui3 zuo3 you4 gong4 chan2 yuan2 。
- zhen1 qin2 shu1 lai2 bu4 ke3 zhi4 ， yao2 cao3 yi3 zhong3 he2 rong2 shan1 。
- mu4 guang1 tan1 wan2 hu1 xuan4 kun1 ， zu2 li4 yi4 juan4 nan2 ji1 pan1 。
- ri4 xie2 lu4 zhuan3 gui1 yi4 po4 ， hu1 jian4 dong4 fu3 lin2 yin2 wan1 。
- dong4 zhong1 xian1 guan1 xiao4 hu1 ke4 ， guang1 feng1 ji4 yue4 bing1 xue3 yan2 。
- yun2 shi4 si4 ming2 shi2 chuang1 zhu3 ， xin1 zi4 wu3 lao3 feng1 tou2 huan2 。
- yuan2 liu2 he4 lian4 bu4 jue2 jiu3 ， bi4 luo4 you3 zhao4 xing2 cui1 ban1 。
- que4 chou2 ye4 lü3 jian4 tai2 dou4 ， san1 shi2 liu4 feng1 hua1 mu4 xian2 。

## 注释

## 译文

## 赏析
