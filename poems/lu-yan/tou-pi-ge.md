---
id: lu-yan-tou-pi-ge
title: 𡏟頭坯歌
titlePinyin: 𡏟 tou2 pi1 ge1
titleSlug: tou-pi-ge
author: 呂巖
authorPinyin: lü3 yan2
authorSlug: lu-yan
dynasty: 唐
dynastyPinyin: tang2
dynastySlug: tang
tags: []
---

## 正文

- 𡏟頭坯，隨雨破，秪是未曾經水火。
- 若經水火燒成磚，留向世間住萬年。
- 稜角堅完不復壞，扣之聲韻堪磨鐫。
- 凡水火，尚成功，堅完萬物誰能同。
- 修行路上多少人，窮年煉養費精神。
- 不道未曾經水火，無常一旦臨君身。
- 既不悟，終不悔，死了猶來借精髓。
- 主持正念大艱辛，一失人身爲異類。
- 君不見洛陽富鄭公，說與金丹如盲聾。
- 執迷不悟修真理，焉知潛合造化功。
- 又不見九江張尚書，服藥失明神氣枯。
- 不知還丹本無質，翻餌金石何太愚。
- 又不見三衢趙樞密，參禪作鬼終不識。
- 修完外體在何邊，辯捷語言終不實。
- 𡏟頭坯，隨雨破，便似修行這幾箇。
- 大丈夫，超覺性，了盡空門不爲證。
- 伏羲傳道至于今，窮理盡性至於命。
- 了命如何是本元，先認坎離幷四正。
- 坎離即是真常家，見者超凡須入聖。
- 坎是虎，離是龍，二體本來同一宮。
- 龍吞虎啗居其中，離合浮沈初復終。
- 剝而復，否而泰，進退往來定交會。
- 弦而望，明而晦，消長盈虛相匹配。
- 神仙深入水晶宮，時飲醍醐清更醲。
- 餌之千日功便成，金筋玉骨身已輕。
- 此箇景象惟自身，上昇早得朝三清。
- 三清聖位我亦有，本來只奪乾坤精。
- 飲凡酒，食羶腥，補養元和沖更盈。
- 自融結，轉光明，變作珍珠飛玉京。
- 須臾六年腸不餒，血化白膏體難毀。
- 不食方爲真絕糧，真氣薰蒸肢體強。
- 既不食，超百億，口鼻都無凡喘息。
- 真人以踵凡以喉，從此真凡兩邊立。
- 到此遂成無漏身，胎息丹田湧真火。
- 老氏自此號嬰兒，火候九年都經過。
- 留形住世不知春，忽爾天門頂中破。
- 真人出現大神通，從此天仙可相賀。
- 聖賢三教不異門，昧者勞心休恁麽。
- 有識自愛生，有形終不滅。
- 歎愚人，空駕說。
- 愚人流蕩無則休，落趣循環幾時徹。
- 學人學人細尋覓，且須研究古金碧。
- 金碧參同不計年，妙中妙兮玄中玄。

## 拼音

- 𡏟 tou2 pi1 ， sui2 yu3 po4 ， di1 shi4 wei4 ceng2 jing1 shui3 huo3 。
- ruo4 jing1 shui3 huo3 shao1 cheng2 zhuan1 ， liu2 xiang4 shi4 jian4 zhu4 wan4 nian2 。
- leng2 jiao3 jian1 wan2 bu2 fu4 huai4 ， kou4 zhi1 sheng1 yun4 kan1 mo2 juan1 。
- fan2 shui3 huo3 ， shang4 cheng2 gong1 ， jian1 wan2 wan4 wu4 shui2 neng2 tong2 。
- xiu1 xing2 lu4 shang0 duo1 shao3 ren2 ， qiong2 nian2 lian4 yang3 fei4 jing1 shen2 。
- bu2 dao4 wei4 ceng2 jing1 shui3 huo3 ， wu2 chang2 yi2 dan4 lin2 jun1 shen1 。
- ji4 bu2 wu4 ， zhong1 bu4 hui3 ， si3 le0 you2 lai2 jie4 jing1 sui3 。
- zhu3 chi2 zheng4 nian4 da4 jian1 xin1 ， yi4 shi1 ren2 shen1 wei2 yi4 lei4 。
- jun1 bu2 jian4 luo4 yang2 fu4 zheng4 gong1 ， shuo1 yu3 jin1 dan1 ru2 mang2 long2 。
- zhi2 mi2 bu2 wu4 xiu1 zhen1 li3 ， yan1 zhi1 qian2 he2 zao4 hua4 gong1 。
- you4 bu2 jian4 jiu3 jiang1 zhang1 shang4 shu1 ， fu2 yao4 shi1 ming2 shen2 qi4 ku1 。
- bu4 zhi1 huan2 dan1 ben3 wu2 zhi4 ， fan1 er3 jin1 shi2 he2 tai4 yu2 。
- you4 bu2 jian4 san1 qu2 zhao4 shu1 mi4 ， can1 shan4 zuo4 gui3 zhong1 bu4 shi2 。
- xiu1 wan2 wai4 ti3 zai4 he2 bian1 ， bian4 jie2 yu3 yan2 zhong1 bu4 shi2 。
- 𡏟 tou2 pi1 ， sui2 yu3 po4 ， bian4 si4 xiu1 xing2 zhe4 ji1 ge4 。
- da4 zhang4 fu0 ， chao1 jue2 xing4 ， liao3 jin4 kong1 men2 bu4 wei2 zheng4 。
- fu2 xi1 chuan2 dao4 zhi4 yu2 jin1 ， qiong2 li3 jin4 xing4 zhi4 yu2 ming4 。
- liao3 ming4 ru2 he2 shi4 ben3 yuan2 ， xian1 ren4 kan3 li2 bing4 si4 zheng4 。
- kan3 li2 ji2 shi4 zhen1 chang2 jia1 ， jian4 zhe3 chao1 fan2 xu1 ru4 sheng4 。
- kan3 shi4 hu3 ， li2 shi4 long2 ， er4 ti3 ben3 lai2 tong2 yi4 gong1 。
- long2 tun1 hu3 dan4 ju1 qi2 zhong1 ， li2 he2 fu2 shen3 chu1 fu4 zhong1 。
- bao1 er2 fu4 ， fou3 er2 tai4 ， jin4 tui4 wang3 lai2 ding4 jiao1 hui4 。
- xian2 er2 wang4 ， ming2 er2 hui4 ， xiao1 chang2 ying2 xu1 xiang1 pi3 pei4 。
- shen2 xian1 shen1 ru4 shui3 jing1 gong1 ， shi2 yin3 ti2 hu2 qing1 geng4 nong2 。
- er3 zhi1 qian1 ri4 gong1 bian4 cheng2 ， jin1 jin1 yu4 gu3 shen1 yi3 qing1 。
- ci3 ge4 jing3 xiang4 wei2 zi4 shen1 ， shang4 sheng1 zao3 de2 chao2 san1 qing1 。
- san1 qing1 sheng4 wei4 wo3 yi4 you3 ， ben3 lai2 zhi1 duo2 qian2 kun1 jing1 。
- yin3 fan2 jiu3 ， shi2 shan1 xing1 ， bu3 yang3 yuan2 he2 chong1 geng4 ying2 。
- zi4 rong2 jie2 ， zhuan3 guang1 ming2 ， bian4 zuo4 zhen1 zhu1 fei1 yu4 jing1 。
- xu1 yu2 liu4 nian2 chang2 bu4 nei3 ， xue4 hua4 bai2 gao1 ti3 nan2 hui3 。
- bu4 shi2 fang1 wei2 zhen1 jue2 liang2 ， zhen1 qi4 xun1 zheng1 zhi1 ti3 qiang2 。
- ji4 bu4 shi2 ， chao1 bai3 yi4 ， kou3 bi2 dou1 wu2 fan2 chuan3 xi1 。
- zhen1 ren2 yi3 zhong3 fan2 yi3 hou2 ， cong2 ci3 zhen1 fan2 liang3 bian1 li4 。
- dao4 ci3 sui4 cheng2 wu2 lou4 shen1 ， tai1 xi1 dan1 tian2 yong3 zhen1 huo3 。
- lao3 shi4 zi4 ci3 hao4 ying1 er2 ， huo3 hou0 jiu3 nian2 dou1 jing1 guo4 。
- liu2 xing2 zhu4 shi4 bu4 zhi1 chun1 ， hu1 er3 tian1 men2 ding3 zhong1 po4 。
- zhen1 ren2 chu1 xian4 da4 shen2 tong1 ， cong2 ci3 tian1 xian1 ke3 xiang1 he4 。
- sheng4 xian2 san1 jiao4 bu2 yi4 men2 ， mei4 zhe3 lao2 xin1 xiu1 nen4 mo2 。
- you3 shi2 zi4 ai4 sheng1 ， you3 xing2 zhong1 bu2 mie4 。
- tan4 yu2 ren2 ， kong1 jia4 shuo1 。
- yu2 ren2 liu2 dang4 wu2 ze2 xiu1 ， luo4 qu4 xun2 huan2 ji1 shi2 che4 。
- xue2 ren2 xue2 ren2 xi4 xun2 mi4 ， qie3 xu1 yan2 jiu1 gu3 jin1 bi4 。
- jin1 bi4 can1 tong2 bu2 ji4 nian2 ， miao4 zhong1 miao4 xi1 xuan2 zhong1 xuan2 。

## 注释

## 译文

## 赏析
