---
id: lu-yan-zeng-qiao-er-lang
title: 贈喬二郎
titlePinyin: zeng4 qiao2 er4 lang2
titleSlug: zeng-qiao-er-lang
author: 呂巖
authorPinyin: lü3 yan2
authorSlug: lu-yan
dynasty: 唐
dynastyPinyin: tang2
dynastySlug: tang
tags: []
---

## 正文

- 與君相見皇都裏，陶陶動便經年醉。
- 醉中往往愛藏真，亦不爲他名與利。
- 勸君休戀浮華榮，直須奔走煙霞程。
- 煙霞欲去如何去，先須肘後飛金晶。
- 金晶飛到上宮裏，上宮下宮通光明。
- 當時玉汞涓涓生，奔歸元海如雷聲。
- 從此夫妻相際會，歡娛踴躍情無外。
- 水火都來兩半間，卦候翻成地天泰。
- 一浮一沈陽煉陰，陰盡方知此理深。
- 到底根元是何物，分明只是水中金。
- 喬公喬公急下手，莫逐烏飛兼兔走。
- 何如脩煉作真人，塵世浮生終不久。
- 人道長生沒得來，自古至今有有有。

## 拼音

- yu3 jun1 xiang1 jian4 huang2 dou1 li3 ， tao2 tao2 dong4 bian4 jing1 nian2 zui4 。
- zui4 zhong1 wang3 wang3 ai4 cang2 zhen1 ， yi4 bu4 wei2 ta1 ming2 yu3 li4 。
- quan4 jun1 xiu1 lian4 fu2 hua2 rong2 ， zhi2 xu1 ben1 zou3 yan1 xia2 cheng2 。
- yan1 xia2 yu4 qu4 ru2 he2 qu4 ， xian1 xu1 zhou3 hou4 fei1 jin1 jing1 。
- jin1 jing1 fei1 dao4 shang4 gong1 li3 ， shang4 gong1 xia4 gong1 tong1 guang1 ming2 。
- dang1 shi2 yu4 gong3 juan1 juan1 sheng1 ， ben1 gui1 yuan2 hai3 ru2 lei2 sheng1 。
- cong2 ci3 fu1 qi1 xiang1 ji4 hui4 ， huan1 yu2 yong3 yue4 qing2 wu2 wai4 。
- shui3 huo3 dou1 lai2 liang3 ban4 jian4 ， gua4 hou4 fan1 cheng2 di4 tian1 tai4 。
- yi4 fu2 yi4 shen3 yang2 lian4 yin1 ， yin1 jin4 fang1 zhi1 ci3 li3 shen1 。
- dao4 di3 gen1 yuan2 shi4 he2 wu4 ， fen1 ming2 zhi3 shi4 shui3 zhong1 jin1 。
- qiao2 gong1 qiao2 gong1 ji2 xia4 shou3 ， mo4 zhu2 wu1 fei1 jian1 tu4 zou3 。
- he2 ru2 xiu1 lian4 zuo4 zhen1 ren2 ， chen2 shi4 fu2 sheng1 zhong1 bu4 jiu3 。
- ren2 dao4 chang2 sheng1 mei2 de2 lai2 ， zi4 gu3 zhi4 jin1 you3 you3 you3 。

## 注释

## 译文

## 赏析
