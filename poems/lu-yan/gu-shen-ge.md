---
id: lu-yan-gu-shen-ge
title: 谷神歌
titlePinyin: gu3 shen2 ge1
titleSlug: gu-shen-ge
author: 呂巖
authorPinyin: lü3 yan2
authorSlug: lu-yan
dynasty: 唐
dynastyPinyin: tang2
dynastySlug: tang
tags: []
---

## 正文

- 我有一腹空谷虛，言之道有又還無。
- 言之無兮不可捨，言之有兮不可居。
- 谷兮谷兮太玄妙，神兮神兮真大道。
- 保之守之不死名，修之煉之仙人號。
- 神得一以靈，谷得一以盈。
- 若人能守一，只此是長生。
- 本不遠離，身還不見。
- 煉之功若成，自然凡骨變。
- 谷神不死玄牝門，出入綿綿道若存。
- 修煉還須夜半子，河車般載上崑崙。
- 龍又吟，虎又歗，風雲際會黃婆叫。
- 火中姹女正含嬌，回觀水底嬰兒俏。
- 嬰兒姹女見黃婆，兒女相逢兩意和。
- 金殿玉堂門十二，金翁木母正來過。
- 重門過後牢關鎖，點檢斗牛先下火。
- 進火消陰始一陽，千歲仙桃初結果。
- 曲江東岸金烏飛，西岸清光玉兔輝。
- 烏兔走歸峰頂上，爐中姹女脫青衣。
- 脫却青衣露素體，嬰兒領入重幃裏。
- 十月情濃產一男，說道長生永不死。
- 勸君煉，勸君修，谷神不死此中求。
- 此中悟取玄微處，與君白日登瀛洲。

## 拼音

- wo3 you3 yi2 fu4 kong1 gu3 xu1 ， yan2 zhi1 dao4 you3 you4 huan2 wu2 。
- yan2 zhi1 wu2 xi1 bu4 ke3 she3 ， yan2 zhi1 you3 xi1 bu4 ke3 ju1 。
- gu3 xi1 gu3 xi1 tai4 xuan2 miao4 ， shen2 xi1 shen2 xi1 zhen1 da4 dao4 。
- bao3 zhi1 shou3 zhi1 bu4 si3 ming2 ， xiu1 zhi1 lian4 zhi1 xian1 ren2 hao4 。
- shen2 de2 yi4 yi3 ling2 ， gu3 de2 yi4 yi3 ying2 。
- ruo4 ren2 neng2 shou3 yi1 ， zhi3 ci3 shi4 chang2 sheng1 。
- ben3 bu4 yuan3 li2 ， shen1 huan2 bu2 jian4 。
- lian4 zhi1 gong1 ruo4 cheng2 ， zi4 ran2 fan2 gu3 bian4 。
- gu3 shen2 bu4 si3 xuan2 pin4 men2 ， chu1 ru4 mian2 mian2 dao4 ruo4 cun2 。
- xiu1 lian4 huan2 xu1 ye4 ban4 zi3 ， he2 ju1 ban1 zai4 shang4 kun1 lun2 。
- long2 you4 yin2 ， hu3 you4 xiao4 ， feng1 yun2 ji4 hui4 huang2 po2 jiao4 。
- huo3 zhong1 cha4 nü3 zheng4 han2 jiao1 ， hui2 guan1 shui3 di3 ying1 er2 qiao4 。
- ying1 er2 cha4 nü3 jian4 huang2 po2 ， er2 nü3 xiang1 feng2 liang3 yi4 he2 。
- jin1 dian4 yu4 tang2 men2 shi2 er4 ， jin1 weng1 mu4 mu3 zheng4 lai2 guo4 。
- zhong4 men2 guo4 hou4 lao2 guan1 suo3 ， dian3 jian3 dou4 niu2 xian1 xia4 huo3 。
- jin4 huo3 xiao1 yin1 shi3 yi4 yang2 ， qian1 sui4 xian1 tao2 chu1 jie2 guo3 。
- qu3 jiang1 dong1 an4 jin1 wu1 fei1 ， xi1 an4 qing1 guang1 yu4 tu4 hui1 。
- wu1 tu4 zou3 gui1 feng1 ding3 shang4 ， lu2 zhong1 cha4 nü3 tuo1 qing1 yi1 。
- tuo1 que4 qing1 yi1 lu4 su4 ti3 ， ying1 er2 ling3 ru4 zhong4 wei2 li3 。
- shi2 yue4 qing2 nong2 chan3 yi4 nan2 ， shuo1 dao4 chang2 sheng1 yong3 bu4 si3 。
- quan4 jun1 lian4 ， quan4 jun1 xiu1 ， gu3 shen2 bu4 si3 ci3 zhong1 qiu2 。
- ci3 zhong1 wu4 qu3 xuan2 wei1 chu3 ， yu3 jun1 bai2 ri4 deng1 ying2 zhou1 。

## 注释

## 译文

## 赏析
