---
id: lu-yan-zhi-zhi-da-dan-ge
title: 直指大丹歌
titlePinyin: zhi2 zhi3 da4 dan1 ge1
titleSlug: zhi-zhi-da-dan-ge
author: 呂巖
authorPinyin: lü3 yan2
authorSlug: lu-yan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 三清宮殿隱崑巔，日月光浮起紫煙。
- 池沼泓泓翻玉液，樓臺疊疊運靈泉。
- 青龍乘火鉛爲汞，白虎騰波汞作鉛。
- 欲得坎男求匹偶，須憑離女結因緣。
- 黃婆設盡千般計，金鼎開成一朵蓮。
- 列女擎烏當左畔，將軍戴兔鎮西邊。
- 黑龜却伏紅爐下，朱雀還棲華閣前。
- 然後澄神窺見影，三周功就駕雲軿。

## 拼音

- san1 qing1 gong1 dian4 yin3 kun1 dian1 ， ri4 yue4 guang1 fu2 qi3 zi3 yan1 。
- chi2 zhao3 hong2 hong2 fan1 yu4 ye4 ， lou2 tai2 die2 die2 yun4 ling2 quan2 。
- qing1 long2 cheng2 huo3 qian1 wei2 gong3 ， bai2 hu3 teng2 bo1 gong3 zuo4 qian1 。
- yu4 de2 kan3 nan2 qiu2 pi3 ou3 ， xu1 ping2 li2 nü3 jie2 yin1 yuan2 。
- huang2 po2 she4 jin4 qian1 ban1 ji4 ， jin1 ding3 kai1 cheng2 yi4 duo3 lian2 。
- lie4 nü3 qing2 wu1 dang1 zuo3 pan4 ， jiang1 jun1 dai4 tu4 zhen4 xi1 bian1 。
- hei1 gui1 que4 fu2 hong2 lu2 xia4 ， zhu1 que4 huan2 qi1 hua2 ge2 qian2 。
- ran2 hou4 cheng2 shen2 kui1 jian4 ying3 ， san1 zhou1 gong1 jiu4 jia4 yun2 ping2 。

## 注释

## 译文

## 赏析
