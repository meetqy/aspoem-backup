---
id: lu-yan-zeng-liu-fang-chu-shi
title: 贈劉方處士
titlePinyin: zeng4 liu2 fang1 chu3 shi4
titleSlug: zeng-liu-fang-chu-shi
author: 呂巖
authorPinyin: lü3 yan2
authorSlug: lu-yan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 六國愁看沉與浮，攜琴長歗出神州。
- 擬向煙霞煮白石，偶來城市見丹丘。
- 受得金華出世術，期於紫府駕雲遊。
- 年來摘得黃巖翠，琪樹參差連地肺。
- 露飄香隴玉苗滋，月上碧峰丹鶴唳。
- 洞天消息春正深，仙路往還俗難繼。
- 忽因乘興下白雲，與君邂逅於塵世。
- 塵世相逢開口希，共論太古同流志。
- 瑤琴寶瑟與君彈，瓊漿玉液勸我醉。
- 醉中亦話興亡事，云道總無珪組累。
- 浮世短景倏成空，石火電光看即逝。
- 韶年淑質曾非固，花面玉顏還作土。
- 芳樽但繼曉復昏，樂事不窮今與古。
- 何如識箇玄玄道，道在杳冥須細考。
- 壺中一粒化奇物，物外千年功力奧。
- 但能制得水中華，水火翻成金丹竈。
- 丹就人間不久居，自有碧霄元命誥。
- 玄洲暘谷悉可居，地壽天齡永相保。
- 鸞車鶴駕逐雲飛，迢迢瑤池應易到。
- 耳聞爭戰還傾覆，眼見妍華成枯槁。
- 唐家舊國盡荒蕪，漢室諸侯空白草。
- 蜉蝣世界實足悲，槿花性命莫遲遲。
- 珠璣溢屋非爲福，羅綺滿箱徒自危。
- 志士戒貪昔所重，達人忘欲寧自期。
- 劉方劉方審聽我，流光迅速如飛過。
- 陰媱果決用心除，尸鬼因循爲汝禍。
- 八瓊秘訣君自識，莫待鉛空車又破。
- 破車壞鉛須震驚，直遇伯陽應不可。
- 悠悠憂家復憂國，耗盡三田元宅火。
- 咫尺玄關若要開，憑君自解黃金鎖。

## 拼音

- liu4 guo2 chou2 kan4 chen2 yu3 fu2 ， xie2 qin2 chang2 xiao4 chu1 shen2 zhou1 。
- ni3 xiang4 yan1 xia2 zhu3 bai2 shi2 ， ou3 lai2 cheng2 shi4 jian4 dan1 qiu1 。
- shou4 de2 jin1 hua2 chu1 shi4 shu4 ， qi1 wu1 zi3 fu3 jia4 yun2 you2 。
- nian2 lai2 zhai1 de2 huang2 yan2 cui4 ， qi2 shu4 can1 cha4 lian2 di4 fei4 。
- lu4 piao1 xiang1 long3 yu4 miao2 zi1 ， yue4 shang4 bi4 feng1 dan1 he4 li4 。
- dong4 tian1 xiao1 xi0 chun1 zheng4 shen1 ， xian1 lu4 wang3 huan2 su2 nan2 ji4 。
- hu1 yin1 cheng2 xing1 xia4 bai2 yun2 ， yu3 jun1 xie4 hou4 wu1 chen2 shi4 。
- chen2 shi4 xiang1 feng2 kai1 kou3 xi1 ， gong4 lun4 tai4 gu3 tong2 liu2 zhi4 。
- yao2 qin2 bao3 se4 yu3 jun1 dan4 ， qiong2 jiang1 yu4 ye4 quan4 wo3 zui4 。
- zui4 zhong1 yi4 hua4 xing1 wang2 shi4 ， yun2 dao4 zong3 wu2 gui1 zu3 lei4 。
- fu2 shi4 duan3 jing3 shu1 cheng2 kong1 ， shi2 huo3 dian4 guang1 kan4 ji2 shi4 。
- shao2 nian2 shu1 zhi4 ceng2 fei1 gu4 ， hua1 mian4 yu4 yan2 huan2 zuo4 tu3 。
- fang1 zun1 dan4 ji4 xiao3 fu4 hun1 ， le4 shi4 bu4 qiong2 jin1 yu3 gu3 。
- he2 ru2 shi2 ge4 xuan2 xuan2 dao4 ， dao4 zai4 yao3 ming2 xu1 xi4 kao3 。
- hu2 zhong1 yi2 li4 hua4 qi2 wu4 ， wu4 wai4 qian1 nian2 gong1 li4 ao4 。
- dan4 neng2 zhi4 de2 shui3 zhong1 hua2 ， shui3 huo3 fan1 cheng2 jin1 dan1 zao4 。
- dan1 jiu4 ren2 jian4 bu4 jiu3 ju1 ， zi4 you3 bi4 xiao1 yuan2 ming4 gao4 。
- xuan2 zhou1 yang2 gu3 xi1 ke3 ju1 ， di4 shou4 tian1 ling2 yong3 xiang1 bao3 。
- luan2 ju1 he4 jia4 zhu2 yun2 fei1 ， tiao2 tiao2 yao2 chi2 ying1 yi4 dao4 。
- er3 wen2 zheng1 zhan4 huan2 qing1 fu4 ， yan3 jian4 yan2 hua2 cheng2 ku1 gao3 。
- tang2 jia1 jiu4 guo2 jin4 huang1 wu2 ， han4 shi4 zhu1 hou2 kong4 bai2 cao3 。
- fu2 you2 shi4 jie4 shi2 zu2 bei1 ， jin3 hua1 xing4 ming4 mo4 chi2 chi2 。
- zhu1 ji1 yi4 wu1 fei1 wei2 fu2 ， luo2 qi3 man3 xiang1 tu2 zi4 wei1 。
- zhi4 shi4 jie4 tan1 xi1 suo3 zhong4 ， da2 ren2 wang4 yu4 ning2 zi4 qi1 。
- liu2 fang1 liu2 fang1 shen3 ting1 wo3 ， liu2 guang1 xun4 su4 ru2 fei1 guo4 。
- yin1 yao2 guo3 jue2 yong4 xin1 chu2 ， shi1 gui3 yin1 xun2 wei2 ru3 huo4 。
- ba1 qiong2 mi4 jue2 jun1 zi4 shi2 ， mo4 dai4 qian1 kong1 ju1 you4 po4 。
- po4 ju1 huai4 qian1 xu1 zhen4 jing1 ， zhi2 yu4 bo2 yang2 ying1 bu4 ke3 。
- you1 you1 you1 jia1 fu4 you1 guo2 ， hao4 jin4 san1 tian2 yuan2 zhai2 huo3 。
- zhi3 chi3 xuan2 guan1 ruo4 yao4 kai1 ， ping2 jun1 zi4 jie3 huang2 jin1 suo3 。

## 注释

## 译文

## 赏析
