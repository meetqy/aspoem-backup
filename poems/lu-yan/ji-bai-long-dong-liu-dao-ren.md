---
id: lu-yan-ji-bai-long-dong-liu-dao-ren
title: 寄白龍洞劉道人
titlePinyin: ji4 bai2 long2 dong4 liu2 dao4 ren2
titleSlug: ji-bai-long-dong-liu-dao-ren
author: 呂巖
authorPinyin: lü3 yan2
authorSlug: lu-yan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 玉走金飛兩曜忙，始聞花發又秋霜。
- 徒誇籛壽千年歲，也是雲中一電光。
- 一電光，何太疾，百年都來三萬日。
- 其間寒暑互煎熬，不覺童顏暗中失。
- 縱有兒孫滿眼前，却成恩愛轉牽纏。
- 及乎精竭身枯朽，誰解教伊暫駐顏。
- 延年之道既無計，不免將身歸逝水。
- 但看古往聖賢人，幾箇解留身在世。
- 身在世，也有方，只爲時人誤度量。
- 競向山中尋草藥，伏鉛制汞點丹陽。
- 點丹陽，事迥別，須向坎中求赤血。
- 取來離位制陰精，配合調和有時節。
- 時節正，用媒人，金翁姹女結親姻。
- 金翁偏愛騎白虎，姹女常駕赤龍身。
- 虎來靜坐秋江裏，龍向潭中奮身起。
- 兩獸相逢戰一場，波浪奔騰如鼎沸。
- 黃婆丁老助威靈，撼動乾坤走神鬼。
- 須臾戰罷雲氣收，種箇玄珠在泥底。
- 從此根芽漸長成，隨時灌溉抱真精。
- 十月脫胎吞入口，忽覺凡身已有靈。
- 此箇事，世間稀，不是等閑人得知。
- 宿世若無仙骨分，容易如何得遇之。
- 金液丹，宜便煉，大都光景急如箭。
- 要取魚，須結筌，何不收心煉取鉛？
- 莫教燭被風吹滅，六道輪迴難怨天。
- 近來世上人多詐，盡著布衣稱道者。
- 問他金木是何般，噤口不言如害啞。
- 却云服氣與休糧，別有門庭道路長。
- 豈不見陰君破迷歌裏說，太乙含真法最強。
- 莫怪言詞太狂劣，只爲時人難鑒別。
- 惟君心與我心同，方敢傾心與君說。

## 拼音

- yu4 zou3 jin1 fei1 liang3 yao4 mang2 ， shi3 wen2 hua1 fa1 you4 qiu1 shuang1 。
- tu2 kua1 jian1 shou4 qian1 nian2 sui4 ， ye3 shi4 yun2 zhong1 yi2 dian4 guang1 。
- yi2 dian4 guang1 ， he2 tai4 ji2 ， bai3 nian2 dou1 lai2 san1 wan4 ri4 。
- qi2 jian4 han2 shu3 hu4 jian1 ao2 ， bu4 jue2 tong2 yan2 an4 zhong1 shi1 。
- zong4 you3 er2 sun1 man3 yan3 qian2 ， que4 cheng2 en1 ai4 zhuan3 qian1 chan2 。
- ji2 hu1 jing1 jie2 shen1 ku1 xiu3 ， shui2 jie3 jiao4 yi1 zan4 zhu4 yan2 。
- yan2 nian2 zhi1 dao4 ji4 wu2 ji4 ， bu4 mian3 jiang1 shen1 gui1 shi4 shui3 。
- dan4 kan4 gu3 wang3 sheng4 xian2 ren2 ， ji1 ge4 jie3 liu2 shen1 zai4 shi4 。
- shen1 zai4 shi4 ， ye3 you3 fang1 ， zhi1 wei2 shi2 ren2 wu4 du4 liang4 。
- jing4 xiang4 shan1 zhong1 xun2 cao3 yao4 ， fu2 qian1 zhi4 gong3 dian3 dan1 yang2 。
- dian3 dan1 yang2 ， shi4 jiong3 bie2 ， xu1 xiang4 kan3 zhong1 qiu2 chi4 xue4 。
- qu3 lai2 li2 wei4 zhi4 yin1 jing1 ， pei4 he2 diao4 he2 you3 shi2 jie2 。
- shi2 jie2 zheng4 ， yong4 mei2 ren0 ， jin1 weng1 cha4 nü3 jie2 qin1 yin1 。
- jin1 weng1 pian1 ai4 qi2 bai2 hu3 ， cha4 nü3 chang2 jia4 chi4 long2 shen1 。
- hu3 lai2 jing4 zuo4 qiu1 jiang1 li3 ， long2 xiang4 tan2 zhong1 fen4 shen1 qi3 。
- liang3 shou4 xiang1 feng2 zhan4 yi4 chang3 ， bo1 lang4 ben1 teng2 ru2 ding3 fei4 。
- huang2 po2 ding1 lao3 zhu4 wei1 ling2 ， han4 dong4 qian2 kun1 zou3 shen2 gui3 。
- xu1 yu2 zhan4 ba4 yun2 qi4 shou1 ， zhong3 ge4 xuan2 zhu1 zai4 ni2 di3 。
- cong2 ci3 gen1 ya2 jian4 chang2 cheng2 ， sui2 shi2 guan4 gai4 bao4 zhen1 jing1 。
- shi2 yue4 tuo1 tai1 tun1 ru4 kou3 ， hu1 jue2 fan2 shen1 yi3 you3 ling2 。
- ci3 ge4 shi4 ， shi4 jian4 xi1 ， bu2 shi4 deng3 xian2 ren2 de2 zhi1 。
- su4 shi4 ruo4 wu2 xian1 gu3 fen1 ， rong2 yi4 ru2 he2 de2 yu4 zhi1 。
- jin1 ye4 dan1 ， yi2 bian4 lian4 ， da4 du1 guang1 jing3 ji2 ru2 jian4 。
- yao4 qu3 yu2 ， xu1 jie2 quan2 ， he2 bu4 shou1 xin1 lian4 qu3 qian1 ？
- mo4 jiao4 zhu2 bei4 feng1 chui1 mie4 ， liu4 dao4 lun2 hui2 nan2 yuan4 tian1 。
- jin4 lai2 shi4 shang4 ren2 duo1 zha4 ， jin4 zhu4 bu4 yi1 cheng1 dao4 zhe3 。
- wen4 ta1 jin1 mu4 shi4 he2 ban1 ， jin4 kou3 bu4 yan2 ru2 hai4 ya3 。
- que4 yun2 fu2 qi4 yu3 xiu1 liang2 ， bie2 you3 men2 ting2 dao4 lu4 chang2 。
- qi3 bu2 jian4 yin1 jun1 po4 mi2 ge1 li3 shuo1 ， tai4 yi3 han2 zhen1 fa3 zui4 qiang2 。
- mo4 guai4 yan2 ci2 tai4 kuang2 lie4 ， zhi1 wei2 shi2 ren2 nan2 jian4 bie2 。
- wei2 jun1 xin1 yu3 wo3 xin1 tong2 ， fang1 gan3 qing1 xin1 yu3 jun1 shuo1 。

## 注释

## 译文

## 赏析
