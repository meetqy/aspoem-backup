---
id: lu-yan-jue-ju
title: 絕句
titlePinyin: jue2 ju4
titleSlug: jue-ju
author: 呂岩
authorPinyin: lü3 yan2
authorSlug: lu-yan
dynasty: 唐
dynastyPinyin: tang2
dynastySlug: tang
tags: []
---

## 正文

- 捉得金晶固命基，日魂東畔月華西。
- 于中煉就長生藥，服了還同天地齊。
- 莫怪瑤池消息稀，只緣塵事隔天機。
- 若人尋得水中火，有一黃童上太微。
- 混元海底隱生倫，內有黃童玉帝名。
- 白虎神符潛姹女，靈元鎮在七元君。
- 三畝丹田無種種，種時須藉赤龍耕。
- 曾將此種教人種，不解鉛池道不生。
- 閃灼虎龍神劍飛，好憑身事莫相違。
- 傳時須在乾坤力，便透三清入紫微。
- 不用梯媒向外求，還丹只在體中收。
- 莫言大道人難得，自是功夫不到頭。
- 飲酒須教一百杯，東浮西泛自梯媒。
- 日精自與月華合，有個明珠走上來。
- 不負三光不負人，不欺神道不欺貧。
- 有人問我修行法，只種心田養此身。
- 時人若擬去瀛洲，先過巍巍十八樓。
- 自有電雷聲震動，一池金水向東流。
- 瓶子如金玉子黃，上升下降續神光。
- 三元一會經年淨，這個天中日月長。
- 學道須教徹骨貧，囊中只有五三文。
- 有人問我修行法，遙指天邊日月輪。
- 我自忘心神自悅，跨水穿雲來相謁。
- 不問黃芽肘後方，妙道通微怎生說。
- 肘傳丹篆千年術，口誦黃庭兩卷經。
- 鶴觀古壇松影裏，悄無人跡戶長扃。
- 獨上高峰望八都，黑雲散後月還孤。
- 茫茫宇宙人無數，幾個男兒是丈夫。
- 天下都遊半日功，不須跨鳳與乘龍。
- 偶因博戲飛神劍，摧卻終南第一峰。
- 朝遊北越暮蒼梧，袖裏青蛇膽氣粗。
- 三入岳陽人不識，朗吟飛過洞庭湖。
- 趯倒葫蘆掉卻琴，倒行直上臥牛岑。
- 水飛石上迸如雪，立地看天坐地吟。
- 吾家本住在天齊，零落白雲鎖石梯。
- 來往八千消半日，依前歸路不曾迷。
- 蓮峰道士高且潔，不下蓮宮經歲月。
- 星辰夜禮玉簪寒，龍虎曉開金鼎熱。
- 東山東畔忽相逢，握手丁甯語似鐘。
- 劍術已成君把去，有蛟龍處斬蛟龍。
- 朝泛蒼梧暮卻還，洞中日月我為天。
- 匣中寶劍時時吼，不遇同人誓不傳。
- 偎岩拍手葫蘆舞，過嶺穿雲拄杖飛。
- 來往八千須半日，金州南畔有松扉。
- 養得兒形似我形，我身枯悴子光精。
- 生生世世常如此，爭似留神養自身。
- 精養靈根氣養神，此真之外更無真。
- 神仙不肯分明說，迷了千千萬萬人。
- 不事王侯不種田，日高猶自抱琴眠。
- 起來旋點黃金買，不使人間作業錢。
- 天涯海角人求我，行到天涯不見人。
- 忠孝義慈行方便，不須求我自然真。
- 莫道幽人一事無，閑中盡有靜工夫。
- 閉門清晝讀書罷，掃地焚香到日晡。
- 先生先生貌獰惡，拔劍當空氣雲錯。
- 連喝三回急急去，欻然空裏人頭落。
- 劍起星奔萬里誅，風雷時逐雨聲粗。
- 人頭攜處非人在，何事高吟過五湖。
- 粗眉卓豎語如雷，聞說不平便放杯。
- 仗劍當空千里去，一更別我二更回。
- 先生先生莫外求，道要人傳劍要收。
- 今日相逢江海畔，一杯村酒勸君休。
- 龐眉鬥豎惡精神，萬里騰空一踴身。
- 背上匣中三尺劍，為天且示不平人。

## 拼音

- zhuo1 de2 jin1 jing1 gu4 ming4 ji1 ， ri4 hun2 dong1 pan4 yue4 hua2 xi1 。
- yu2 zhong1 lian4 jiu4 chang2 sheng1 yao4 ， fu2 le0 huan2 tong2 tian1 di4 qi2 。
- mo4 guai4 yao2 chi2 xiao1 xi0 xi1 ， zhi1 yuan2 chen2 shi4 ge2 tian1 ji1 。
- ruo4 ren2 xun2 de2 shui3 zhong1 huo3 ， you3 yi4 huang2 tong2 shang4 tai4 wei1 。
- hun4 yuan2 hai3 di3 yin3 sheng1 lun2 ， nei4 you3 huang2 tong2 yu4 di4 ming2 。
- bai2 hu3 shen2 fu2 qian2 cha4 nü3 ， ling2 yuan2 zhen4 zai4 qi1 yuan2 jun1 。
- san1 mu3 dan1 tian2 wu2 zhong3 zhong3 ， zhong3 shi2 xu1 jie4 chi4 long2 geng1 。
- ceng2 jiang1 ci3 zhong3 jiao4 ren2 zhong3 ， bu4 jie3 qian1 chi2 dao4 bu4 sheng1 。
- shan3 zhuo2 hu3 long2 shen2 jian4 fei1 ， hao3 ping2 shen1 shi4 mo4 xiang1 wei2 。
- chuan2 shi2 xu1 zai4 qian2 kun1 li4 ， bian4 tou4 san1 qing1 ru4 zi3 wei1 。
- bu2 yong4 ti1 mei2 xiang4 wai4 qiu2 ， huan2 dan1 zhi1 zai4 ti3 zhong1 shou1 。
- mo4 yan2 da4 dao4 ren2 nan2 de2 ， zi4 shi4 gong1 fu0 bu2 dao4 tou2 。
- yin3 jiu3 xu1 jiao4 yi4 bai3 bei1 ， dong1 fu2 xi1 fan4 zi4 ti1 mei2 。
- ri4 jing1 zi4 yu3 yue4 hua2 he2 ， you3 ge4 ming2 zhu1 zou3 shang4 lai2 。
- bu2 fu4 san1 guang1 bu2 fu4 ren2 ， bu4 qi1 shen2 dao4 bu4 qi1 pin2 。
- you3 ren2 wen4 wo3 xiu1 xing2 fa3 ， zhi1 zhong3 xin1 tian2 yang3 ci3 shen1 。
- shi2 ren2 ruo4 ni3 qu4 ying2 zhou1 ， xian1 guo4 wei1 wei1 shi2 ba1 lou2 。
- zi4 you3 dian4 lei2 sheng1 zhen4 dong4 ， yi4 chi2 jin1 shui3 xiang4 dong1 liu2 。
- ping2 zi0 ru2 jin1 yu4 zi3 huang2 ， shang4 sheng1 xia4 jiang4 xu4 shen2 guang1 。
- san1 yuan2 yi2 hui4 jing1 nian2 jing4 ， zhe4 ge4 tian1 zhong1 ri4 yue4 chang2 。
- xue2 dao4 xu1 jiao4 che4 gu3 pin2 ， nang2 zhong1 zhi3 you3 wu3 san1 wen2 。
- you3 ren2 wen4 wo3 xiu1 xing2 fa3 ， yao2 zhi3 tian1 bian1 ri4 yue4 lun2 。
- wo3 zi4 wang4 xin1 shen2 zi4 yue4 ， kua4 shui3 chuan1 yun2 lai2 xiang1 ye4 。
- bu2 wen4 huang2 ya2 zhou3 hou4 fang1 ， miao4 dao4 tong1 wei1 zen3 sheng1 shuo1 。
- zhou3 chuan2 dan1 zhuan4 qian1 nian2 shu4 ， kou3 song4 huang2 ting2 liang3 juan4 jing1 。
- he4 guan1 gu3 tan2 song1 ying3 li3 ， qiao1 wu2 ren2 ji4 hu4 chang2 jiong1 。
- du2 shang4 gao1 feng1 wang4 ba1 dou1 ， hei1 yun2 san4 hou4 yue4 huan2 gu1 。
- mang2 mang2 yu3 zhou4 ren2 wu2 shu4 ， ji1 ge4 nan2 er2 shi4 zhang4 fu0 。
- tian1 xia4 dou1 you2 ban4 ri4 gong1 ， bu4 xu1 kua4 feng4 yu3 cheng2 long2 。
- ou3 yin1 bo2 xi4 fei1 shen2 jian4 ， cui1 que4 zhong1 nan2 di4 yi1 feng1 。
- chao2 you2 bei3 yue4 mu4 cang1 wu2 ， xiu4 li3 qing1 she2 dan3 qi4 cu1 。
- san1 ru4 yue4 yang2 ren2 bu4 shi2 ， lang3 yin2 fei1 guo4 dong4 ting2 hu2 。
- yue4 dao3 hu2 lu2 diao4 que4 qin2 ， dao3 xing2 zhi2 shang4 wo4 niu2 cen2 。
- shui3 fei1 shi2 shang4 beng4 ru2 xue3 ， li4 di4 kan4 tian1 zuo4 di4 yin2 。
- wu2 jia1 ben3 zhu4 zai4 tian1 qi2 ， ling2 luo4 bai2 yun2 suo3 shi2 ti1 。
- lai2 wang3 ba1 qian1 xiao1 ban4 ri4 ， yi1 qian2 gui1 lu4 bu4 ceng2 mi2 。
- lian2 feng1 dao4 shi0 gao1 qie3 jie2 ， bu2 xia4 lian2 gong1 jing1 sui4 yue4 。
- xing1 chen2 ye4 li3 yu4 zan1 han2 ， long2 hu3 xiao3 kai1 jin1 ding3 re4 。
- dong1 shan1 dong1 pan4 hu1 xiang1 feng2 ， wo4 shou3 ding1 ning2 yu3 si4 zhong1 。
- jian4 shu4 yi3 cheng2 jun1 ba3 qu4 ， you3 jiao1 long2 chu3 zhan3 jiao1 long2 。
- chao2 fan4 cang1 wu2 mu4 que4 huan2 ， dong4 zhong1 ri4 yue4 wo3 wei2 tian1 。
- xia2 zhong1 bao3 jian4 shi2 shi2 hou3 ， bu2 yu4 tong2 ren2 shi4 bu4 chuan2 。
- wei1 yan2 pai1 shou3 hu2 lu2 wu3 ， guo4 ling3 chuan1 yun2 zhu3 zhang4 fei1 。
- lai2 wang3 ba1 qian1 xu1 ban4 ri4 ， jin1 zhou1 nan2 pan4 you3 song1 fei1 。
- yang3 de2 er2 xing2 si4 wo3 xing2 ， wo3 shen1 ku1 cui4 zi3 guang1 jing1 。
- sheng1 sheng1 shi4 shi4 chang2 ru2 ci3 ， zheng1 si4 liu2 shen2 yang3 zi4 shen1 。
- jing1 yang3 ling2 gen1 qi4 yang3 shen2 ， ci3 zhen1 zhi1 wai4 geng4 wu2 zhen1 。
- shen2 xian1 bu4 ken3 fen1 ming2 shuo1 ， mi2 le0 qian1 qian1 wan4 wan4 ren2 。
- bu2 shi4 wang2 hou2 bu4 zhong3 tian2 ， ri4 gao1 you2 zi4 bao4 qin2 mian2 。
- qi3 lai2 xuan2 dian3 huang2 jin1 mai3 ， bu4 shi3 ren2 jian4 zuo4 ye4 qian2 。
- tian1 ya2 hai3 jiao3 ren2 qiu2 wo3 ， xing2 dao4 tian1 ya2 bu2 jian4 ren2 。
- zhong1 xiao4 yi4 ci2 xing2 fang1 bian4 ， bu4 xu1 qiu2 wo3 zi4 ran2 zhen1 。
- mo4 dao4 you1 ren2 yi2 shi4 wu2 ， xian2 zhong1 jin4 you3 jing4 gong1 fu0 。
- bi4 men2 qing1 zhou4 du2 shu1 ba4 ， sao3 di4 fen2 xiang1 dao4 ri4 bu1 。
- xian1 sheng0 xian1 sheng0 mao4 ning2 e4 ， ba2 jian4 dang1 kong1 qi4 yun2 cuo4 。
- lian2 he1 san1 hui2 ji2 ji2 qu4 ， chua1 ran2 kong1 li3 ren2 tou2 luo4 。
- jian4 qi3 xing1 ben1 wan4 li3 zhu1 ， feng1 lei2 shi2 zhu2 yu3 sheng1 cu1 。
- ren2 tou2 xie2 chu3 fei1 ren2 zai4 ， he2 shi4 gao1 yin2 guo4 wu3 hu2 。
- cu1 mei2 zhuo2 shu4 yu3 ru2 lei2 ， wen2 shuo1 bu4 ping2 bian4 fang4 bei1 。
- zhang4 jian4 dang1 kong1 qian1 li3 qu4 ， yi4 geng1 bie2 wo3 er4 geng1 hui2 。
- xian1 sheng0 xian1 sheng0 mo4 wai4 qiu2 ， dao4 yao4 ren2 chuan2 jian4 yao4 shou1 。
- jin1 ri4 xiang1 feng2 jiang1 hai3 pan4 ， yi4 bei1 cun1 jiu3 quan4 jun1 xiu1 。
- pang2 mei2 dou4 shu4 e4 jing1 shen2 ， wan4 li3 teng2 kong1 yi4 yong3 shen1 。
- bei4 shang4 xia2 zhong1 san1 chi3 jian4 ， wei2 tian1 qie3 shi4 bu4 ping2 ren2 。

## 注释

## 译文

## 赏析
