---
id: lu-yan-qin-yuan-chun-san
title: 沁園春 三
titlePinyin: qin4 yuan2 chun1   san1
titleSlug: qin-yuan-chun-san
author: 呂巖
authorPinyin: lü3 yan2
authorSlug: lu-yan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 詩曲文章，任汝空留，數千萬篇。
- 奈日推一日，月推一月。
- 今年不了，又待來年。
- 有限光陰，無涯火院，只恐蹉跎老却賢。
- 貪癡漢，望成家學道，兩事雙全。
- 凡間，只戀塵緣，又誰信壺中別有天。
- 這道本無情，不親富貴。
- 不疎貧賤，只要心堅。
- 不在勞神，不須苦行，息慮忘機合自然。
- 長生事，待明公放下，方可相傳。

## 拼音

- shi1 qu3 wen2 zhang1 ， ren4 ru3 kong1 liu2 ， shu4 qian1 wan4 pian1 。
- nai4 ri4 tui1 yi2 ri4 ， yue4 tui1 yi1 yue4 。
- jin1 nian2 bu4 liao3 ， you4 dai4 lai2 nian2 。
- you3 xian4 guang1 yin1 ， wu2 ya2 huo3 yuan4 ， zhi3 kong3 cuo1 tuo2 lao3 que4 xian2 。
- tan1 chi1 han4 ， wang4 cheng2 jia1 xue2 dao4 ， liang3 shi4 shuang1 quan2 。
- fan2 jian4 ， zhi1 lian4 chen2 yuan2 ， you4 shui2 xin4 hu2 zhong1 bie2 you3 tian1 。
- zhe4 dao4 ben3 wu2 qing2 ， bu4 qin1 fu4 gui4 。
- bu4 shu1 pin2 jian4 ， zhi3 yao4 xin1 jian1 。
- bu2 zai4 lao2 shen2 ， bu4 xu1 ku3 xing2 ， xi1 lü4 wang4 ji1 he2 zi4 ran2 。
- chang2 sheng1 shi4 ， dai4 ming2 gong1 fang4 xia4 ， fang1 ke3 xiang1 chuan2 。

## 注释

## 译文

## 赏析
