---
id: zhao-zong-de-jiu-ri-yan-fu-jin-ting
title: 九日宴浮金亭
titlePinyin: jiu3 ri4 yan4 fu2 jin1 ting2
titleSlug: jiu-ri-yan-fu-jin-ting
author: 趙宗德
authorPinyin: zhao4 zong1 de2
authorSlug: zhao-zong-de
dynasty: 宋
dynastyPinyin: song4
dynastySlug: song
tags: []
---

## 正文

- 東山樹，何青青。
- 鐔津水，何泠泠。
- 茂樹可蔭，流水可聽。
- 眉山夫子能解事，却于水邊樹下構危亭。
- 洪波浴日金錯落，瘴雲不雨烟濛溟。
- 風塵澒洞去天遠，草木蓊鬰知地靈。
- 監州爲愛黄華節，携我登臨邀衆客。
- 假令有酒多似藤江水，豈能洗我胸中之鬰抑。
- 甘侯昆玉文武全，傾蓋交游五情熱。
- 故人亦有許判官，清政平生心似鐵。
- 文采風流喻幕賓，曾陪驄馬清南越。
- 劉君元是薇省郎，治民有道多籌策。
- 令簿懷才亦不群，芳名皆在斯文列。
- 儒林龔魏兩茂學，逸氣直與青雲接。
- 孟嘉落帽是何年，岸幘西風感前哲。
- 天荒地老事茫茫，白髮無情滿頭雪。
- 醒時飲，醉時歌。
- 尊前要使衰顔酡，不飲奈此清興何。
- 人生聚會能有幾，江海親舊今無多。

## 拼音

- dong1 shan1 shu4 ， he2 qing1 qing1 。
- xin2 jin1 shui3 ， he2 ling2 ling2 。
- mao4 shu4 ke3 yin1 ， liu2 shui3 ke3 ting1 。
- mei2 shan1 fu1 zi3 neng2 jie3 shi4 ， que4 yu2 shui3 bian1 shu4 xia4 gou4 wei1 ting2 。
- hong2 bo1 yu4 ri4 jin1 cuo4 luo4 ， zhang4 yun2 bu4 yu3 yan1 meng2 ming2 。
- feng1 chen2 hong4 dong4 qu4 tian1 yuan3 ， cao3 mu4 weng3 yu4 zhi1 di4 ling2 。
- jian1 zhou1 wei2 ai4 huang2 hua2 jie2 ， xie2 wo3 deng1 lin2 yao1 zhong4 ke4 。
- jia3 ling4 you3 jiu3 duo1 si4 teng2 jiang1 shui3 ， qi3 neng2 xi3 wo3 xiong1 zhong1 zhi1 yu4 yi4 。
- gan1 hou2 kun1 yu4 wen2 wu3 quan2 ， qing1 gai4 jiao1 you2 wu3 qing2 re4 。
- gu4 ren2 yi4 you3 xu1 pan4 guan1 ， qing1 zheng4 ping2 sheng1 xin1 si4 tie3 。
- wen2 cai3 feng1 liu2 yu4 mu4 bin1 ， ceng2 pei2 cong1 ma3 qing1 nan2 yue4 。
- liu2 jun1 yuan2 shi4 wei1 sheng3 lang2 ， zhi4 min2 you3 dao4 duo1 chou2 ce4 。
- ling4 bo2 huai2 cai2 yi4 bu4 qun2 ， fang1 ming2 jie1 zai4 si1 wen2 lie4 。
- ru2 lin2 gong1 wei4 liang3 mao4 xue2 ， yi4 qi4 zhi2 yu3 qing1 yun2 jie1 。
- meng4 jia1 luo4 mao4 shi4 he2 nian2 ， an4 ze2 xi1 feng1 gan3 qian2 zhe2 。
- tian1 huang1 di4 lao3 shi4 mang2 mang2 ， bai2 fa4 wu2 qing2 man3 tou2 xue3 。
- xing3 shi2 yin3 ， zui4 shi2 ge1 。
- zun1 qian2 yao4 shi3 shuai1 yan2 tuo2 ， bu4 yin3 nai4 ci3 qing1 xing1 he2 。
- ren2 sheng1 ju4 hui4 neng2 you3 ji1 ， jiang1 hai3 qin1 jiu4 jin1 wu2 duo1 。

## 注释

## 译文

## 赏析
