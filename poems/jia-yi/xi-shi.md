---
id: jia-yi-xi-shi
title: 惜誓
titlePinyin: xi1 shi4
titleSlug: xi-shi
author: 贾谊
authorPinyin: jia3 yi4
authorSlug: jia-yi
dynasty: 西汉
dynastyPinyin: xi1 han4
dynastySlug: xi-han
tags: [] 
---

## 正文

- 惜余年老而日衰兮，岁忽忽而不反。
- 登苍天而高举兮，历众山而日远。
- 观江河之纡曲兮，离四海之霑濡。
- 攀北极而一息兮，吸沆瀣以充虚。
- 飞朱鸟使先驱兮，驾太一之象舆。
- 苍龙蚴虯于左骖兮，白虎骋而为右騑。
- 建日月以为盖兮，载玉女于後车。
- 驰骛于杳冥之中兮，休息虖昆仑之墟。
- 乐穷极而不厌兮，愿从容虖神明。
- 涉丹水而驰骋兮，右大夏之遗风。
- 黄鹄之一举兮，知山川之纡曲。
- 再举兮，睹天地之圜方。
- 临中国之众人兮，讬回飙乎尚羊。
- 乃至少原之野兮，赤松、王乔皆在旁。
- 二子拥瑟而调均兮，余因称乎清商。
- 澹然而自乐兮，吸众气而翱翔。
- 念我长生而久仙兮，不如反余之故乡。
- 黄鹄後时而寄处兮，鸱枭群而制之。
- 神龙失水而陆居兮，为蝼蚁之所裁。
- 夫黄鹄神龙犹如此兮，况贤者之逢乱世哉。
- 寿冉冉而日衰兮，固儃回而不息。
- 俗流从而不止兮，众枉聚而矫直。
- 或偷合而苟进兮，或隐居而深藏。
- 苦称量之不审兮，同权概而就衡。
- 或推迻而苟容兮，或直言之谔謣。
- 伤诚是之不察兮，并纫茅丝以为索。
- 方世俗之幽昏兮，眩白黑之美恶。
- 放山渊之龟玉兮，相与贵夫砾石。
- 梅伯数谏而至醢兮，来革顺志而用国。
- 悲仁人之尽节兮，反为小人之所贼。
- 比干忠谏而剖心兮，箕子被发而佯狂。
- 水背流而源竭兮，木去根而不长。
- 非重躯以虑难兮，惜伤身之无功。
- 已矣哉！独不见夫鸾凤之高翔兮，乃集大皇之野。
- 循四极而回周兮，见盛德而後下。
- 彼圣人之神德兮，远浊世而自藏。
- 使麒麟可得羁而係兮，又何以异虖犬羊？

## 拼音

- xi1 yu2 nian2 lao3 er2 ri4 shuai1 xi1 ， sui4 hu1 hu1 er2 bu4 fan3 。
- deng1 cang1 tian1 er2 gao1 ju3 xi1 ， li4 zhong4 shan1 er2 ri4 yuan3 。
- guan1 jiang1 he2 zhi1 yu1 qu3 xi1 ， li2 si4 hai3 zhi1 zhan1 ru2 。
- pan1 bei3 ji2 er2 yi4 xi1 xi1 ， xi1 hang4 xie4 yi3 chong1 xu1 。
- fei1 zhu1 niao3 shi3 xian1 qu1 xi1 ， jia4 tai4 yi1 zhi1 xiang4 yu2 。
- cang1 long2 you4 qiu2 yu2 zuo3 can1 xi1 ， bai2 hu3 cheng3 er2 wei2 you4 fei1 。
- jian4 ri4 yue4 yi3 wei2 gai4 xi1 ， zai3 yu4 nü3 yu2 hou4 che1 。
- chi2 wu4 yu2 yao3 ming2 zhi1 zhong1 xi1 ， xiu1 xi0 hu1 kun1 lun2 zhi1 xu1 。
- le4 qiong2 ji2 er2 bu2 yan4 xi1 ， yuan4 cong2 rong2 hu1 shen2 ming2 。
- she4 dan1 shui3 er2 chi2 cheng3 xi1 ， you4 da4 xia4 zhi1 yi2 feng1 。
- huang2 hu2 zhi1 yi1 ju3 xi1 ， zhi1 shan1 chuan1 zhi1 yu1 qu3 。
- zai4 ju3 xi1 ， du3 tian1 di4 zhi1 huan2 fang1 。
- lin2 zhong1 guo2 zhi1 zhong4 ren2 xi1 ， tuo1 hui2 biao1 hu1 shang4 yang2 。
- nai3 zhi4 shao3 yuan2 zhi1 ye3 xi1 ， chi4 song1 、 wang2 qiao2 jie1 zai4 pang2 。
- er4 zi3 yong1 se4 er2 tiao2 jun1 xi1 ， yu2 yin1 cheng1 hu1 qing1 shang1 。
- dan4 ran2 er2 zi4 le4 xi1 ， xi1 zhong4 qi4 er2 ao2 xiang2 。
- nian4 wo3 chang2 sheng1 er2 jiu3 xian1 xi1 ， bu4 ru2 fan3 yu2 zhi1 gu4 xiang1 。
- huang2 hu2 hou4 shi2 er2 ji4 chu4 xi1 ， chi1 xiao1 qun2 er2 zhi4 zhi1 。
- shen2 long2 shi1 shui3 er2 lu4 ju1 xi1 ， wei4 lou2 yi3 zhi1 suo3 cai2 。
- fu1 huang2 hu2 shen2 long2 you2 ru2 ci3 xi1 ， kuang4 xian2 zhe3 zhi1 feng2 luan4 shi4 zai1 。
- shou4 ran3 ran3 er2 ri4 shuai1 xi1 ， gu4 chan2 hui2 er2 bu4 xi1 。
- su2 liu2 cong2 er2 bu4 zhi3 xi1 ， zhong4 wang3 ju4 er2 jiao3 zhi2 。
- huo4 tou1 he2 er2 gou3 jin4 xi1 ， huo4 yin3 ju1 er2 shen1 cang2 。
- ku3 cheng1 liang2 zhi1 bu4 shen3 xi1 ， tong2 quan2 gai4 er2 jiu4 heng2 。
- huo4 tui1 yi2 er2 gou3 rong2 xi1 ， huo4 zhi2 yan2 zhi1 e4 yu2 。
- shang1 cheng2 shi4 zhi1 bu4 cha2 xi1 ， bing4 ren4 mao2 si1 yi3 wei2 suo3 。
- fang1 shi4 su2 zhi1 you1 hun1 xi1 ， xuan4 bai2 hei1 zhi1 mei3 e4 。
- fang4 shan1 yuan1 zhi1 gui1 yu4 xi1 ， xiang1 yu3 gui4 fu1 li4 shi2 。
- mei2 bo2 shu4 jian4 er2 zhi4 hai3 xi1 ， lai2 ge2 shun4 zhi4 er2 yong4 guo2 。
- bei1 ren2 ren2 zhi1 jin4 jie2 xi1 ， fan3 wei2 xiao3 ren2 zhi1 suo3 zei2 。
- bi3 gan1 zhong1 jian4 er2 pou1 xin1 xi1 ， ji1 zi3 bei4 fa1 er2 yang2 kuang2 。
- shui3 bei4 liu2 er2 yuan2 jie2 xi1 ， mu4 qu4 gen1 er2 bu4 chang2 。
- fei1 zhong4 qu1 yi3 lü4 nan2 xi1 ， xi1 shang1 shen1 zhi1 wu2 gong1 。
- yi3 yi3 zai1 ！ du2 bu2 jian4 fu1 luan2 feng4 zhi1 gao1 xiang2 xi1 ， nai3 ji2 da4 huang2 zhi1 ye3 。
- xun2 si4 ji2 er2 hui2 zhou1 xi1 ， jian4 sheng4 de2 er2 hou4 xia4 。
- bi3 sheng4 ren2 zhi1 shen2 de2 xi1 ， yuan3 zhuo2 shi4 er2 zi4 cang2 。
- shi3 qi2 lin2 ke3 de2 ji1 er2 xi4 xi1 ， you4 he2 yi3 yi4 hu1 quan3 yang2 ？

## 注释

## 译文

## 赏析
