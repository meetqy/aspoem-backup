---
id: liu-guo-gu-shi
title: 古詩
titlePinyin: gu3 shi1
titleSlug: gu-shi
author: 劉過
authorPinyin: liu2 guo4
authorSlug: liu-guo
dynasty: 宋
dynastyPinyin: song4
dynastySlug: song
tags: []
---

## 正文

- 凉生几硯窗未糊，秋風射入如相呼。
- 床頭吳鈎作龍吼，便欲乘此擣穹廬。
- 丈夫詩膽如斗大，摩挲笑與歌楚些。
- 生平柔腸作鐵堅，挑盡寒燈擁襟坐。
- 撞鐘打鼓天欲明，鴉未知曉鷄先驚。
- 夜來有雨不須問，聽取窗前蕉葉聲。
- 老僧慣閒定較可，山色朦朧半烟鎖。
- 玉簪委地怕禁持，消息雨中彈指過。
- 前回十日得一晴，遠山松檜如潑青。
- 癡雲冉冉自辟易，半江滾滾金龍生。
- 桂花畢竟終燥薄，强出嬋娟懶梳掠。
- 正緣久不見雲生，事半功倍掃蕭索。
- 人言快意難得時，世間樂事須生悲。
- 轉頭潑墨天地黑，依然雨脚如絲垂。
- 山翁豈識神龍志，特地霖淫阻遊意。
- 不知金鴨香篆長，擁鼻猶可看文戲。
- 重重疊疊添青蒼，誰謂濃翠遶叢篁。
- 草木過濕有香意，衣籠篤褥篝籠湯。
- 峭岩萬丈苔斑駁，日固甚佳雨不惡。
- 晴明晦冥俱可觀，芻豢有時薦藜藿。
- 愛山之癡如愛詩，或日或雨皆足奇。
- 君不見若把西湖比西子，淡粧濃抹總相宜。

## 拼音

- liang2 sheng1 ji3 yan4 chuang1 wei4 hu2 ， qiu1 feng1 she4 ru4 ru2 xiang1 hu1 。
- chuang2 tou2 wu2 gou1 zuo4 long2 hou3 ， bian4 yu4 cheng2 ci3 dao3 qiong2 lu2 。
- zhang4 fu0 shi1 dan3 ru2 dou4 da4 ， mo2 suo1 xiao4 yu3 ge1 chu3 xie1 。
- sheng1 ping2 rou2 chang2 zuo4 tie3 jian1 ， tiao1 jin4 han2 deng1 yong1 jin1 zuo4 。
- zhuang4 zhong1 da3 gu3 tian1 yu4 ming2 ， ya1 wei4 zhi1 xiao3 ji1 xian1 jing1 。
- ye4 lai2 you3 yu3 bu4 xu1 wen4 ， ting1 qu3 chuang1 qian2 jiao1 ye4 sheng1 。
- lao3 seng1 guan4 xian2 ding4 jiao4 ke3 ， shan1 se4 meng2 long2 ban4 yan1 suo3 。
- yu4 zan1 wei3 di4 pa4 jin4 chi2 ， xiao1 xi0 yu3 zhong1 dan4 zhi3 guo4 。
- qian2 hui2 shi2 ri4 de2 yi4 qing2 ， yuan3 shan1 song1 gui4 ru2 po1 qing1 。
- chi1 yun2 ran3 ran3 zi4 pi4 yi4 ， ban4 jiang1 gun3 gun3 jin1 long2 sheng1 。
- gui4 hua1 bi4 jing4 zhong1 zao4 bao2 ， qiang2 chu1 chan2 juan1 lan3 shu1 lüe4 。
- zheng4 yuan2 jiu3 bu2 jian4 yun2 sheng1 ， shi4 ban4 gong1 bei4 sao3 xiao1 suo3 。
- ren2 yan2 kuai4 yi4 nan2 de2 shi2 ， shi4 jian4 le4 shi4 xu1 sheng1 bei1 。
- zhuan3 tou2 po1 mo4 tian1 di4 hei1 ， yi1 ran2 yu3 jiao3 ru2 si1 chui2 。
- shan1 weng1 qi3 shi2 shen2 long2 zhi4 ， te4 di4 lin2 yin2 zu3 you2 yi4 。
- bu4 zhi1 jin1 ya1 xiang1 zhuan4 chang2 ， yong1 bi2 you2 ke3 kan4 wen2 xi4 。
- chong2 chong2 die2 die2 tian1 qing1 cang1 ， shui2 wei4 nong2 cui4 rao4 cong2 huang2 。
- cao3 mu4 guo4 shi1 you3 xiang1 yi4 ， yi1 long2 du3 ru4 gou1 long2 tang1 。
- qiao4 yan2 wan4 zhang4 tai2 ban1 bo2 ， ri4 gu4 shen4 jia1 yu3 bu2 e4 。
- qing2 ming2 hui4 ming2 ju4 ke3 guan1 ， chu2 huan4 you3 shi2 jian4 li2 huo4 。
- ai4 shan1 zhi1 chi1 ru2 ai4 shi1 ， huo4 ri4 huo4 yu3 jie1 zu2 qi2 。
- jun1 bu2 jian4 ruo4 ba3 xi1 hu2 bi3 xi1 zi3 ， dan4 zhuang1 nong2 mo3 zong3 xiang1 yi2 。

## 注释

## 译文

## 赏析
