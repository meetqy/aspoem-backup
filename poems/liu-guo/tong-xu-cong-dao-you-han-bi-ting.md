---
id: liu-guo-tong-xu-cong-dao-you-han-bi-ting
title: 同許從道遊涵碧亭
titlePinyin: tong2 xu1 cong2 dao4 you2 han2 bi4 ting2
titleSlug: tong-xu-cong-dao-you-han-bi-ting
author: 劉過
authorPinyin: liu2 guo4
authorSlug: liu-guo
dynasty: 宋
dynastyPinyin: song4
dynastySlug: song
tags: []
---

## 正文

- 犯暑日午來，坐到日落歸。
- 松桂叢團團，竹光凈暉暉。
- 乳竇成濯纓，綠染身上衣。
- 却傾所携酒，對酌老石磯。
- 幽鳥當歌者，薦以首山薇。
- 歛藏大千界，游戲麈尾揮。
- 寺門長安道，結束駟馬肥。
- 醉鄉訪腥葷，屏風肉紅圍。
- 我亭不關鎖，何人款柴扉。
- 掉臂樵擔行，藤蘿自烟霏。
- 古所謂迂闊，若此二子稀。
- 既非携娉婷，又乏玉鞍飛。
- 不知有何好，林泉少焉依。
- 境勝更著語，鬼神暗呵譏。
- 但知笑他人，不覺自己非。

## 拼音

- fan4 shu3 ri4 wu3 lai2 ， zuo4 dao4 ri4 luo4 gui1 。
- song1 gui4 cong2 tuan2 tuan2 ， zhu2 guang1 jing4 hui1 hui1 。
- ru3 dou4 cheng2 zhuo2 ying1 ， lü4 ran3 shen1 shang4 yi1 。
- que4 qing1 suo3 xie2 jiu3 ， dui4 zhuo2 lao3 shi2 ji1 。
- you1 niao3 dang1 ge1 zhe3 ， jian4 yi3 shou3 shan1 wei1 。
- lian3 cang2 da4 qian1 jie4 ， you2 xi4 zhu3 wei3 hui1 。
- si4 men2 chang2 an1 dao4 ， jie2 shu4 si4 ma3 fei2 。
- zui4 xiang1 fang3 xing1 hun1 ， ping2 feng1 rou4 hong2 wei2 。
- wo3 ting2 bu4 guan1 suo3 ， he2 ren2 kuan3 chai2 fei1 。
- diao4 bi4 qiao2 dan1 xing2 ， teng2 luo2 zi4 yan1 fei1 。
- gu3 suo3 wei4 yu1 kuo4 ， ruo4 ci3 er4 zi3 xi1 。
- ji4 fei1 xie2 ping1 ting2 ， you4 fa2 yu4 an1 fei1 。
- bu4 zhi1 you3 he2 hao3 ， lin2 quan2 shao3 yan1 yi1 。
- jing4 sheng4 geng4 zhu4 yu3 ， gui3 shen2 an4 he1 ji1 。
- dan4 zhi1 xiao4 ta1 ren2 ， bu4 jue2 zi4 ji3 fei1 。

## 注释

## 译文

## 赏析
