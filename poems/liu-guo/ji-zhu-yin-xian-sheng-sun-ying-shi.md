---
id: liu-guo-ji-zhu-yin-xian-sheng-sun-ying-shi
title: 寄竹隠先生孫應時
titlePinyin: ji4 zhu2 yin3 xian1 sheng0 sun1 ying1 shi2
titleSlug: ji-zhu-yin-xian-sheng-sun-ying-shi
author: 劉過
authorPinyin: liu2 guo4
authorSlug: liu-guo
dynasty: 宋
dynastyPinyin: song4
dynastySlug: song
tags: []
---

## 正文

- 竹湖人之英，劇縣勇自試。
- 三年種桃李，遺愛及僮稚。
- 咸欲父母之，謂吾公之子。
- 獨有督郵嫌，見謂不事事。
- 瑕疵催科細，欲以三尺治。
- 八月羈僦樓，半年縻隠市。
- 小窗天日晴，灑落自胸次。
- 抖擻舊塵埃，楮札左右置。
- 寄傲點畫間，揮染當遊戲。
- 人賢世所希，嗜好人共貴。
- 車馬閙填門，載酒日紛至。
- 大書極豪放，小草亦姿媚。
- 歛藏經綸業，進此第一義。
- 玉板抄歌詩，石碑刻圖記。
- 人家錦爲軸，高壁垂至地。
- 襲藏較工拙，臨寫費同異。
- 爭如老劉子，落魄一狂士。
- 半生不讀書，頗能會其意。
- 寒泉驥馬飲，平陸蛟龍起。
- 得非久幽憤，於以發奇氣。
- 故使鐘鼎疎，自足名一世。
- 毛錐久見絕，一見尚能喜。
- 酒邊袖予詩，不譽亦不忌。
- 有時奪之去，箱篋餘故紙。
- 如持將軍誥，屢博姑蘇醉。

## 拼音

- zhu2 hu2 ren2 zhi1 ying1 ， ju4 xian4 yong3 zi4 shi4 。
- san1 nian2 zhong3 tao2 li3 ， yi2 ai4 ji2 tong2 zhi4 。
- xian2 yu4 fu4 mu3 zhi1 ， wei4 wu2 gong1 zhi1 zi3 。
- du2 you3 du1 you2 xian2 ， jian4 wei4 bu2 shi4 shi4 。
- xia2 ci1 cui1 ke1 xi4 ， yu4 yi3 san1 chi3 zhi4 。
- ba1 yue4 ji1 jiu4 lou2 ， ban4 nian2 mi2 yin3 shi4 。
- xiao3 chuang1 tian1 ri4 qing2 ， sa3 luo4 zi4 xiong1 ci4 。
- dou3 sou4 jiu4 chen2 ai1 ， chu3 zha2 zuo3 you4 zhi4 。
- ji4 ao4 dian3 hua4 jian4 ， hui1 ran3 dang1 you2 xi4 。
- ren2 xian2 shi4 suo3 xi1 ， shi4 hao4 ren2 gong4 gui4 。
- ju1 ma3 nao4 tian2 men2 ， zai4 jiu3 ri4 fen1 zhi4 。
- da4 shu1 ji2 hao2 fang4 ， xiao3 cao3 yi4 zi1 mei4 。
- lian3 cang2 jing1 lun2 ye4 ， jin4 ci3 di4 yi1 yi4 。
- yu4 ban3 chao1 ge1 shi1 ， shi2 bei1 ke4 tu2 ji4 。
- ren2 jia1 jin3 wei2 zhou2 ， gao1 bi4 chui2 zhi4 di4 。
- xi2 cang2 jiao4 gong1 zhuo1 ， lin2 xie3 fei4 tong2 yi4 。
- zheng1 ru2 lao3 liu2 zi3 ， luo4 po4 yi4 kuang2 shi4 。
- ban4 sheng1 bu4 du2 shu1 ， po1 neng2 hui4 qi2 yi4 。
- han2 quan2 ji4 ma3 yin3 ， ping2 lu4 jiao1 long2 qi3 。
- de2 fei1 jiu3 you1 fen4 ， wu1 yi3 fa1 qi2 qi4 。
- gu4 shi3 zhong1 ding3 shu1 ， zi4 zu2 ming2 yi2 shi4 。
- mao2 zhui1 jiu3 jian4 jue2 ， yi2 jian4 shang4 neng2 xi3 。
- jiu3 bian1 xiu4 yu3 shi1 ， bu2 yu4 yi4 bu2 ji4 。
- you3 shi2 duo2 zhi1 qu4 ， xiang1 qie4 yu2 gu4 zhi3 。
- ru2 chi2 jiang1 jun1 gao4 ， lü3 bo2 gu1 su1 zui4 。

## 注释

## 译文

## 赏析
