---
id: sun-rui-hu-zhong-xian-bang-shen-jia-cun-fu-diao-geng-ming-yue-shui-cai-yu-zhen-shi-zhi-zuo-shui-geng-yin
title: 湖中蜆蚌甚佳村婦調羹名曰水菜余珍嗜之作水羹吟
titlePinyin: hu2 zhong1 xian3 bang4 shen4 jia1 cun1 fu4 diao4 geng1 ming2 yue1 shui3 cai4 yu2 zhen1 shi4 zhi1 zuo4 shui3 geng1 yin2
titleSlug: hu-zhong-xian-bang-shen-jia-cun-fu-diao-geng-ming-yue-shui-cai-yu-zhen-shi-zhi-zuo-shui-geng-yin
author: 孫銳
authorPinyin: sun1 rui4
authorSlug: sun-rui
dynasty: 宋
dynastyPinyin: song4
dynastySlug: song
tags: []
---

## 正文

- 春風一夜浪花起，大蚌小蚌浮江沚。
- 漁蓑撒網唶嚄音，滿載論斗不論斤。
- 寄語庖厨煮白湯，脫殻擊肉和椒漿。
- 爛蒸鮮美波臣選，傾壺潑麵供早膳。
- 調羹娘子善刀藏，尚方滋味何分辯。
- 不須更說毳與皛，江南水菜人知少。
- 總道奇哉君善烹，明日餉君君當擾。

## 拼音

- chun1 feng1 yi2 ye4 lang4 hua1 qi3 ， da4 bang4 xiao3 bang4 fu2 jiang1 zhi3 。
- yu2 suo1 sa1 wang3 jie4 huo1 yin1 ， man3 zai4 lun4 dou4 bu2 lun4 jin1 。
- ji4 yu3 pao2 chu2 zhu3 bai2 tang1 ， tuo1 qiao4 ji1 rou4 he2 jiao1 jiang1 。
- lan4 zheng1 xian1 mei3 bo1 chen2 xuan3 ， qing1 hu2 po1 mian4 gong4 zao3 shan4 。
- diao4 geng1 niang2 zi3 shan4 dao1 cang2 ， shang4 fang1 zi1 wei4 he2 fen1 bian4 。
- bu4 xu1 geng4 shuo1 cui4 yu3 xiao3 ， jiang1 nan2 shui3 cai4 ren2 zhi1 shao3 。
- zong3 dao4 qi2 zai1 jun1 shan4 peng1 ， ming2 ri4 xiang3 jun1 jun1 dang1 rao3 。

## 注释

## 译文

## 赏析
