---
id: chen-chang-fang-ti-zhao-tan-zhi-tang-ren-suo-hua-er-ma
title: 題趙坦之唐人所畫二馬
titlePinyin: ti2 zhao4 tan3 zhi1 tang2 ren2 suo3 hua4 er4 ma3
titleSlug: ti-zhao-tan-zhi-tang-ren-suo-hua-er-ma
author: 陳長方
authorPinyin: chen2 chang2 fang1
authorSlug: chen-chang-fang
dynasty: 宋
dynastyPinyin: song4
dynastySlug: song
tags: []
---

## 正文

- 前身道林後曹覇，筆下馬生非可畫。
- 心賞神駿今繪神，戲弄丹青疑造化。
- 風鬃霧鬣何足云，電行山立更逼真。
- 脫遺皮毛見驥德，妙處了非由寫形。
- 兔園喜事佳公子，王濟風流略相似。
- 畫中一見猶好之，不但千金致燕市。
- 明窗展拭須韻語，杜陵無人欲誰付。
- 鄧公驄馬二三羣，夢想風標覬神遇。
- 此詩此畫今不逢，見畫與詩元自同。
- 誰知一洗凡馬句，今在生綃半幅中。

## 拼音

- qian2 shen1 dao4 lin2 hou4 cao2 ba4 ， bi3 xia4 ma3 sheng1 fei1 ke3 hua4 。
- xin1 shang3 shen2 jun4 jin1 hui4 shen2 ， xi4 nong4 dan1 qing1 yi2 zao4 hua4 。
- feng1 zong1 wu4 lie4 he2 zu2 yun2 ， dian4 xing2 shan1 li4 geng4 bi1 zhen1 。
- tuo1 yi2 pi2 mao2 jian4 ji4 de2 ， miao4 chu3 le0 fei1 you2 xie3 xing2 。
- tu4 yuan2 xi3 shi4 jia1 gong1 zi3 ， wang2 ji4 feng1 liu2 lüe4 xiang1 si4 。
- hua4 zhong1 yi2 jian4 you2 hao3 zhi1 ， bu2 dan4 qian1 jin1 zhi4 yan4 shi4 。
- ming2 chuang1 zhan3 shi4 xu1 yun4 yu3 ， du4 ling2 wu2 ren2 yu4 shui2 fu4 。
- deng4 gong1 cong1 ma3 er4 san1 qun2 ， meng4 xiang3 feng1 biao1 ji4 shen2 yu4 。
- ci3 shi1 ci3 hua4 jin1 bu4 feng2 ， jian4 hua4 yu3 shi1 yuan2 zi4 tong2 。
- shui2 zhi1 yi4 xi3 fan2 ma3 ju4 ， jin1 zai4 sheng1 xiao1 ban4 fu2 zhong1 。

## 注释

## 译文

## 赏析
