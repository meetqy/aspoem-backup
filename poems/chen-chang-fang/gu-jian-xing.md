---
id: chen-chang-fang-gu-jian-xing
title: 古劍行
titlePinyin: gu3 jian4 xing2
titleSlug: gu-jian-xing
author: 陳長方
authorPinyin: chen2 chang2 fang1
authorSlug: chen-chang-fang
dynasty: 宋
dynastyPinyin: song4
dynastySlug: song
tags: []
---

## 正文

- 不辨干將與莫耶，仗之使我心無邪。
- 光芒紫氣射牛斗，知音今不乏張華。
- 百鍊精剛歐冶手，一仗尚能清九有。
- 有時陰靄天地昏，匣中飛電金蛇走。
- 切玉如泥未足珍，終當化去烏足神。
- 願與朱雲斬邪佞，豈甘埋沒延平津。
- 莫道承平便無用，長使姦雄毛骨竦。
- 上决浮雲日月明，疾視羞爲一夫勇。

## 拼音

- bu2 bian4 gan1 jiang1 yu3 mo4 ye1 ， zhang4 zhi1 shi3 wo3 xin1 wu2 xie2 。
- guang1 mang2 zi3 qi4 she4 niu2 dou4 ， zhi1 yin1 jin1 bu4 fa2 zhang1 hua2 。
- bai3 lian4 jing1 gang1 ou1 ye3 shou3 ， yi2 zhang4 shang4 neng2 qing1 jiu3 you3 。
- you3 shi2 yin1 ai3 tian1 di4 hun1 ， xia2 zhong1 fei1 dian4 jin1 she2 zou3 。
- qie4 yu4 ru2 ni2 wei4 zu2 zhen1 ， zhong1 dang1 hua4 qu4 wu1 zu2 shen2 。
- yuan4 yu3 zhu1 yun2 zhan3 xie2 ning4 ， qi3 gan1 mai2 mei2 yan2 ping2 jin1 。
- mo4 dao4 cheng2 ping2 bian4 wu2 yong4 ， chang2 shi3 jian1 xiong2 mao2 gu3 song3 。
- shang4 jue2 fu2 yun2 ri4 yue4 ming2 ， ji2 shi4 xiu1 wei2 yi4 fu1 yong3 。

## 注释

## 译文

## 赏析
