---
id: chen-chang-fang-lu-xuan-gong
title: 陸宣公
titlePinyin: lu4 xuan1 gong1
titleSlug: lu-xuan-gong
author: 陳長方
authorPinyin: chen2 chang2 fang1
authorSlug: chen-chang-fang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 赤符兆此水，黄圖蒙楚氛。
- 上天眷李氏，未許鯨鯢吞。
- 胚胎出仁人，來佐文皇孫。
- 如鳳不鷙搏，坐使衆鳥君。
- 奉天累卵危，柱石繄公存。
- 奈何兒曹癡，但侈李渾勳。
- 或云詔令下，雪泣山南軍。
- 瑣瑣計功閥，淺識難與論。
- 君看商辛罪，詎可臣周文。
- 朝有一微子，國勢南山尊。
- 道大與時背，晚棄天之垠。
- 溟渤泄毫芒，世已高清芬。
- 窮通一吷耳，止止毋重云。

## 拼音

- chi4 fu2 zhao4 ci3 shui3 ， huang2 tu2 meng2 chu3 fen1 。
- shang4 tian1 juan4 li3 shi4 ， wei4 xu1 jing1 ni2 tun1 。
- pei1 tai1 chu1 ren2 ren2 ， lai2 zuo3 wen2 huang2 sun1 。
- ru2 feng4 bu2 zhi4 bo2 ， zuo4 shi3 zhong4 niao3 jun1 。
- feng4 tian1 lei3 luan3 wei1 ， zhu4 shi2 yi1 gong1 cun2 。
- nai4 he2 er2 cao2 chi1 ， dan4 chi3 li3 hun2 xun1 。
- huo4 yun2 zhao4 ling4 xia4 ， xue3 qi4 shan1 nan2 jun1 。
- suo3 suo3 ji4 gong1 fa2 ， qian3 shi2 nan2 yu3 lun4 。
- jun1 kan4 shang1 xin1 zui4 ， ju4 ke3 chen2 zhou1 wen2 。
- chao2 you3 yi4 wei1 zi3 ， guo2 shi4 nan2 shan1 zun1 。
- dao4 da4 yu3 shi2 bei4 ， wan3 qi4 tian1 zhi1 yin2 。
- ming2 bo2 xie4 hao2 mang2 ， shi4 yi3 gao1 qing1 fen1 。
- qiong2 tong1 yi2 xue4 er3 ， zhi3 zhi3 wu2 zhong4 yun2 。

## 注释

## 译文

## 赏析
