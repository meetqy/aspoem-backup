---
id: chen-chang-fang-bian-gong-ming-jin-ping-hun-ru-yin-cheng-gu-feng-yue-shu-du-liang-zuo-zhou-han-tong-fu-gong-ming-xue-fo-er-bu-zhuan-yi-xing-li-gu-ji-zhi
title: 邊公明盡屏葷茹因成古風約叔度良佐周翰同賦公明學佛而不專意性理故及之
titlePinyin: bian1 gong1 ming2 jin4 ping2 hun1 ru2 yin1 cheng2 gu3 feng1 yue1 shu1 du4 liang2 zuo3 zhou1 han4 tong2 fu4 gong1 ming2 xue2 fo2 er2 bu4 zhuan1 yi4 xing4 li3 gu4 ji2 zhi1
titleSlug: bian-gong-ming-jin-ping-hun-ru-yin-cheng-gu-feng-yue-shu-du-liang-zuo-zhou-han-tong-fu-gong-ming-xue-fo-er-bu-zhuan-yi-xing-li-gu-ji-zhi
author: 陳長方
authorPinyin: chen2 chang2 fang1
authorSlug: chen-chang-fang
dynasty: 宋
dynastyPinyin: song4
dynastySlug: song
tags: []
---

## 正文

- 君不見何曾萬錢不下筯，一食淋漓汙刀俎。
- 又不見王濟春醪人抱甕，盈缶蒸豚漬人乳。
- 百年光景電畫水，口腹何須事如許。
- 夫君景德公侯家，鳴鐘列鼎相矜誇。
- 奈何烏帽嵌岩底，栽松藝菊餐烟霞。
- 年來刪薙到口腹，不待聞韶便忘肉。
- 前身知是永禪師，想似當年房相國。
- 庖厨漸遠世緣輕，定水泓澄久更明。
- 蒲團好究風幡句，率陀未是公歸處。
- 一日還家不移步，方信今吾了非故。
- 作詩相賀雜苦語，愛人以德吾非據。

## 拼音

- jun1 bu2 jian4 he2 ceng2 wan4 qian2 bu2 xia4 zhu4 ， yi4 shi2 lin2 li2 wu1 dao1 zu3 。
- you4 bu2 jian4 wang2 ji4 chun1 lao2 ren2 bao4 weng4 ， ying2 fou3 zheng1 tun2 zi4 ren2 ru3 。
- bai3 nian2 guang1 jing3 dian4 hua4 shui3 ， kou3 fu4 he2 xu1 shi4 ru2 xu1 。
- fu1 jun1 jing3 de2 gong1 hou2 jia1 ， ming2 zhong1 lie4 ding3 xiang1 jin1 kua1 。
- nai4 he2 wu1 mao4 qian4 yan2 di3 ， zai1 song1 yi4 ju2 can1 yan1 xia2 。
- nian2 lai2 shan1 ti4 dao4 kou3 fu4 ， bu2 dai4 wen2 shao2 bian4 wang4 rou4 。
- qian2 shen1 zhi1 shi4 yong3 shan4 shi1 ， xiang3 si4 dang1 nian2 fang2 xiang1 guo2 。
- pao2 chu2 jian4 yuan3 shi4 yuan2 qing1 ， ding4 shui3 hong2 cheng2 jiu3 geng4 ming2 。
- pu2 tuan2 hao3 jiu1 feng1 fan1 ju4 ， lü4 tuo2 wei4 shi4 gong1 gui1 chu3 。
- yi2 ri4 huan2 jia1 bu4 yi2 bu4 ， fang1 xin4 jin1 wu2 le0 fei1 gu4 。
- zuo4 shi1 xiang1 he4 za2 ku3 yu3 ， ai4 ren2 yi3 de2 wu2 fei1 ju4 。

## 注释

## 译文

## 赏析
