---
id: chen-chang-fang-du-xiao-xiang-guo-chuan-jia-zhao-ping-chu-chu-zhi-he-yi-zuo-zhao-ping-shi
title: 讀蕭相國傳嘉召平出處之合義作召平詩
titlePinyin: du2 xiao1 xiang1 guo2 chuan2 jia1 zhao4 ping2 chu1 chu3 zhi1 he2 yi4 zuo4 zhao4 ping2 shi1
titleSlug: du-xiao-xiang-guo-chuan-jia-zhao-ping-chu-chu-zhi-he-yi-zuo-zhao-ping-shi
author: 陳長方
authorPinyin: chen2 chang2 fang1
authorSlug: chen-chang-fang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 秦刑次骨政如虎，六合瓦分訪前主。
- 龍蛇五年垓下定，尺地寸天皆漢土。
- 青門抱甕等齊民，齎志肯教重屈身。
- 採薇昔日首陽下，豈謂周武慙商辛。
- 爲臣委質貳乃辟，况我陪封存故國。
- 不知荒虐但知君，可卷隨人心匪席。
- 每開汗簡爲潸然，出處真成不愧天。
- 袖手叵堪餘伎癢，往弔酇侯消未然。
- 高皇漫道羣雄祖，何似蕭王更英武。
- 一相不能推赤心，終至遭君玩掌股。
- 君不見臧文仲，厚祿知賢不能共。
- 千古難辭竊位譏，我爲酇侯還忸怩。

## 拼音

- qin2 xing2 ci4 gu3 zheng4 ru2 hu3 ， liu4 he2 wa3 fen1 fang3 qian2 zhu3 。
- long2 she2 wu3 nian2 gai1 xia4 ding4 ， chi3 di4 cun4 tian1 jie1 han4 tu3 。
- qing1 men2 bao4 weng4 deng3 qi2 min2 ， ji1 zhi4 ken3 jiao4 zhong4 qu1 shen1 。
- cai3 wei1 xi1 ri4 shou3 yang2 xia4 ， qi3 wei4 zhou1 wu3 can2 shang1 xin1 。
- wei2 chen2 wei3 zhi4 er4 nai3 pi4 ， kuang4 wo3 pei2 feng1 cun2 gu4 guo2 。
- bu4 zhi1 huang1 nüe4 dan4 zhi1 jun1 ， ke3 juan4 sui2 ren2 xin1 fei3 xi2 。
- mei3 kai1 han4 jian3 wei2 shan1 ran2 ， chu1 chu3 zhen1 cheng2 bu2 kui4 tian1 。
- xiu4 shou3 po3 kan1 yu2 ji4 yang3 ， wang3 diao4 zan4 hou2 xiao1 wei4 ran2 。
- gao1 huang2 man4 dao4 qun2 xiong2 zu3 ， he2 si4 xiao1 wang2 geng4 ying1 wu3 。
- yi4 xiang1 bu4 neng2 tui1 chi4 xin1 ， zhong1 zhi4 zao1 jun1 wan2 zhang3 gu3 。
- jun1 bu2 jian4 zang1 wen2 zhong4 ， hou4 lu4 zhi1 xian2 bu4 neng2 gong4 。
- qian1 gu3 nan2 ci2 qie4 wei4 ji1 ， wo3 wei2 zan4 hou2 huan2 niu3 ni2 。

## 注释

## 译文

## 赏析
