---
id: lin-min-xiu-song-liu-xi-zhong-jian-tao
title: 送劉羲仲檢討
titlePinyin: song4 liu2 xi1 zhong4 jian3 tao3
titleSlug: song-liu-xi-zhong-jian-tao
author: 林敏修
authorPinyin: lin2 min3 xiu1
authorSlug: lin-min-xiu
dynasty: 宋
dynastyPinyin: song4
dynastySlug: song
tags: []
---

## 正文

- 二年食貧兒女煎，大寒客居衣裏穿。
- 閉門窮巷氣不屈，誰問過午無炊烟。
- 腹中萬卷自得飽，冷熱不假世人憐。
- 思歸一日止舊隠，牆垣荆棘荒三椽。
- 青山不肯埋妙器，幅巾却作康廬仙。
- 今年再渡江北船，旋買走馬趨日邊。
- 即今日月九天上，陛下旰食思求賢。
- 結交老蒼半臺閣，亨衢插翼看翩翩。
- 朱顔誰無起家念，壯志輸君先著鞭。
- 我今憔悴類蟠木，斧斤不到終天年。
- 病身無用聊自惜，對榻猶堪雨夜眠。

## 拼音

- er4 nian2 shi2 pin2 er2 nü3 jian1 ， da4 han2 ke4 ju1 yi1 li3 chuan1 。
- bi4 men2 qiong2 xiang4 qi4 bu4 qu1 ， shui2 wen4 guo4 wu3 wu2 chui1 yan1 。
- fu4 zhong1 wan4 juan4 zi4 de2 bao3 ， leng3 re4 bu4 jia3 shi4 ren2 lian2 。
- si1 gui1 yi2 ri4 zhi3 jiu4 yin3 ， qiang2 yuan2 jing1 ji2 huang1 san1 chuan2 。
- qing1 shan1 bu4 ken3 mai2 miao4 qi4 ， fu2 jin1 que4 zuo4 kang1 lu2 xian1 。
- jin1 nian2 zai4 du4 jiang1 bei3 chuan2 ， xuan2 mai3 zou3 ma3 qu1 ri4 bian1 。
- ji2 jin1 ri4 yue4 jiu3 tian1 shang4 ， bi4 xia4 gan4 shi2 si1 qiu2 xian2 。
- jie2 jiao1 lao3 cang1 ban4 tai2 ge2 ， heng1 qu2 cha1 yi4 kan4 pian1 pian1 。
- zhu1 yan2 shui2 wu2 qi3 jia1 nian4 ， zhuang4 zhi4 shu1 jun1 xian1 zhu4 bian1 。
- wo3 jin1 qiao2 cui4 lei4 pan2 mu4 ， fu3 jin1 bu2 dao4 zhong1 tian1 nian2 。
- bing4 shen1 wu2 yong4 liao2 zi4 xi1 ， dui4 ta4 you2 kan1 yu3 ye4 mian2 。

## 注释

## 译文

## 赏析
