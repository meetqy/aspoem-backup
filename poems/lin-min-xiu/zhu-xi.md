---
id: lin-min-xiu-zhu-xi
title: 竹溪
titlePinyin: zhu2 xi1
titleSlug: zhu-xi
author: 林敏修
authorPinyin: lin2 min3 xiu1
authorSlug: lin-min-xiu
dynasty: 宋
dynastyPinyin: song4
dynastySlug: song
tags: []
---

## 正文

- 幽閑古城陰，結屋清溪曲。
- 溪流湛回映，上有青青竹。
- 漫郎欣得之，綠髮詠空谷。
- 高風及前修，勝趣隨遠矚。
- 惡客徒擾人，立談非我欲。
- 麾去寧汝嗔，真意聊自足。
- 或言不當爾，往往相謗讟。
- 答云豈吾私，恐作林泉辱。
- 源流別涇渭，臭味同草木。
- 肯當百事勝，容此一物俗。
- 獨餘嵇阮輩，蕩槳戒臣僕。
- 濁醪澆古胸，日沒還秉燭。
- 僕忝瓜葛後，意氣頗相屬。
- 平生幾兩屐，共老三徑菊。
- 行年事無定，此計諾已宿。
- 徑須買牛衣，兒亦荷書簏。
- 從子竹間遊，溪魚剁寒玉。

## 拼音

- you1 xian2 gu3 cheng2 yin1 ， jie2 wu1 qing1 xi1 qu3 。
- xi1 liu2 zhan4 hui2 ying4 ， shang4 you3 qing1 qing1 zhu2 。
- man4 lang2 xin1 de2 zhi1 ， lü4 fa4 yong3 kong1 gu3 。
- gao1 feng1 ji2 qian2 xiu1 ， sheng4 qu4 sui2 yuan3 zhu3 。
- e4 ke4 tu2 rao3 ren2 ， li4 tan2 fei1 wo3 yu4 。
- hui1 qu4 ning2 ru3 chen1 ， zhen1 yi4 liao2 zi4 zu2 。
- huo4 yan2 bu4 dang1 er3 ， wang3 wang3 xiang1 bang4 du2 。
- da2 yun2 qi3 wu2 si1 ， kong3 zuo4 lin2 quan2 ru3 。
- yuan2 liu2 bie2 jing1 wei4 ， chou4 wei4 tong2 cao3 mu4 。
- ken3 dang1 bai3 shi4 sheng4 ， rong2 ci3 yi2 wu4 su2 。
- du2 yu2 ji1 ruan3 bei4 ， dang4 jiang3 jie4 chen2 pu2 。
- zhuo2 lao2 jiao1 gu3 xiong1 ， ri4 mei2 huan2 bing3 zhu2 。
- pu2 tian3 gua1 ge2 hou4 ， yi4 qi4 po1 xiang1 shu3 。
- ping2 sheng1 ji1 liang3 ji1 ， gong4 lao3 san1 jing4 ju2 。
- xing2 nian2 shi4 wu2 ding4 ， ci3 ji4 nuo4 yi3 su4 。
- jing4 xu1 mai3 niu2 yi1 ， er2 yi4 he2 shu1 lu4 。
- cong2 zi3 zhu2 jian4 you2 ， xi1 yu2 duo4 han2 yu4 。

## 注释

## 译文

## 赏析
