---
id: yao-he-da-dou-zhi-yan
title: 答竇知言
titlePinyin: da2 dou4 zhi1 yan2
titleSlug: da-dou-zhi-yan
author: 姚合
authorPinyin: yao2 he2
authorSlug: yao-he
dynasty: 唐
dynastyPinyin: tang2
dynastySlug: tang
tags: [] 
---

## 正文

- 冬日易慘惡，暴風拔山根。
- 塵沙落黃河，濁波如地翻。
- 飛鳥皆束翼，居人不開門。
- 獨我赴省期，冒此馳轂轅。
- 陝城城西邊，逢子亦且奔。
- 所趨事一心，相見如弟昆。
- 我慘得子舒，我寒得子溫。
- 同行十日程，僮僕性亦敦。
- 到京人事多，日無閑精魂。
- 念子珍重我，吐辭發蒙昏。
- 反復千萬意，一百六十言。
- 格高思清冷，山低濟渾渾。
- 嘗聞朋友惠，贈言始爲恩。
- 金玉日消費，好句長存存。
- 倒篚別收貯，不與俗士論。
- 每當清夜吟，使我如哀猿。

## 拼音

- dong1 ri4 yi4 can3 e4 ， bao4 feng1 ba2 shan1 gen1 。
- chen2 sha1 luo4 huang2 he2 ， zhuo2 bo1 ru2 di4 fan1 。
- fei1 niao3 jie1 shu4 yi4 ， ju1 ren2 bu4 kai1 men2 。
- du2 wo3 fu4 sheng3 qi1 ， mao4 ci3 chi2 gu3 yuan2 。
- shan3 cheng2 cheng2 xi1 bian1 ， feng2 zi3 yi4 qie3 ben1 。
- suo3 qu1 shi4 yi4 xin1 ， xiang1 jian4 ru2 di4 kun1 。
- wo3 can3 de2 zi3 shu1 ， wo3 han2 de2 zi3 wen1 。
- tong2 hang2 shi2 ri4 cheng2 ， tong2 pu2 xing4 yi4 dun1 。
- dao4 jing1 ren2 shi4 duo1 ， ri4 wu2 xian2 jing1 hun2 。
- nian4 zi3 zhen1 zhong4 wo3 ， tu3 ci2 fa1 meng2 hun1 。
- fan3 fu4 qian1 wan4 yi4 ， yi4 bai3 liu4 shi2 yan2 。
- ge2 gao1 si1 qing1 leng3 ， shan1 di1 ji4 hun2 hun2 。
- chang2 wen2 peng2 you0 hui4 ， zeng4 yan2 shi3 wei2 en1 。
- jin1 yu4 ri4 xiao1 fei4 ， hao3 ju4 chang2 cun2 cun2 。
- dao3 fei3 bie2 shou1 zhu4 ， bu4 yu3 su2 shi4 lun4 。
- mei3 dang1 qing1 ye4 yin2 ， shi3 wo3 ru2 ai1 yuan2 。

## 注释

## 译文

## 赏析
