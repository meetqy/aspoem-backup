---
id: yao-he-wu-gong-xian-zhong-zuo-san-shi-shou
title: 武功縣中作三十首
titlePinyin: wu3 gong1 xian4 zhong1 zuo4 san1 shi2 shou3
titleSlug: wu-gong-xian-zhong-zuo-san-shi-shou
author: 姚合
authorPinyin: yao2 he2
authorSlug: yao-he
dynasty: 唐
dynastyPinyin: tang2
dynastySlug: tang
tags: []
---

## 正文

- 縣去帝城遠，為官與隱齊。馬隨山鹿放，雞雜野禽棲。
- 繞舍惟藤架，侵階是藥畦。更師嵇叔夜，不擬作書題。
- 方拙天然性，為官是事疏。惟尋向山路，不寄入城書。
- 因病多收藥，緣餐學釣魚。養身成好事，此外更空虛。
- 微官如馬足，只是在泥塵。到處貧隨我，終年老趁人。
- 簿書銷眼力，杯酒耗心神。早作歸休計，深居養此身。
- 簿書多不會，薄俸亦難銷。醉臥慵開眼，閑行懶系腰。
- 移花兼蝶至，買石得雲饒。且自心中樂，從他笑寂寥。
- 曉鐘驚睡覺，事事便相關。小市柴薪貴，貧家砧杵閑。
- 讀書多旋忘，賒酒數空還。長羨劉伶輩，高眠出世間。
- 性疏常愛臥，親故笑悠悠。縱出多攜枕，因衙始裹頭。
- 上山方覺老，過寺暫忘愁。三考千餘日，低腰不擬休。
- 客至皆相笑，詩書滿臥床。愛閑求病假，因醉棄官方。
- 鬢髮寒唯短，衣衫瘦漸長。自嫌多檢束，不似舊來狂。
- 一日看除目，終年損道心。山宜沖雪上，詩好帶風吟。
- 野客嫌知印，家人笑買琴。只應隨分過，已是錯彌深。
- 鄰里皆相愛，門開數見過。秋涼送客遠，夜靜詠詩多。
- 就架題書目，尋欄記藥窠。到官無別事，種得滿庭莎。
- 窮達天應與，人間事莫論。微官長似客，遠縣豈勝村。
- 竟日多無食，連宵不閉門。齋心調筆硯，唯寫五千言。
- 縣僻仍牢落，遊人到便回。路當邊地去，村入郭門來。
- 酒戶愁偏長，詩情病不開。可曾衙小吏，恐謂踏青苔。
- 自下青山路，三年著綠衣。官卑食肉僭，才短事人非。
- 野客教長醉，高僧勸早歸。不知何計是，免與本心違。
- 月出方能起，庭前看種莎。吏來山鳥散，酒熟野人過。
- 岐路荒城少，煙霞遠岫多。同官數相引，下馬上西坡。
- 作吏荒城裏，窮愁欲不勝。病多唯識藥，年老漸親僧。
- 夢覺空堂月，詩成滿硯冰。故人多得路，寂寞不相稱。
- 誰念東山客，棲棲守印床。何年得事盡，終日逐人忙。
- 醉臥誰知叫，閒書不著行。人間長檢束，與此豈相當。
- 朝朝眉不展，多病怕逢迎。引水遠通澗，壘山高過城。
- 秋燈照樹色，寒雨落池聲。好是吟詩夜，披衣坐到明。
- 簿籍誰能問，風寒趁早眠。每旬常乞假，隔月探支錢。
- 還往嫌詩僻，親情怪酒顛。謀身須上計，終久是歸田。
- 閉門風雨裏，落葉與階齊。野客嫌杯小，山翁喜枕低。
- 聽琴知道性，尋藥得詩題。誰更能騎馬，閑行只杖藜。
- 腥膻都不食，稍稍覺神清。夜犬因風吠，鄰雞帶雨鳴。
- 守官常臥病，學道別稱名。小有洞中路，誰能引我行。
- 宦名渾不計，酒熟且開封。晴月銷燈色，寒天挫筆鋒。
- 驚禽時並起，閑客數相逢。舊國蕭條思，青山隔幾重。
- 假日多無事，誰知我獨忙。移山入縣宅，種竹上城牆。
- 驚蝶遺花蕊，遊蜂帶蜜香。唯愁明早出，端坐吏人旁。
- 門外青山路，因循自不歸。養生宜縣僻，說品喜官微。
- 淨愛山僧飯，閑披野客衣。誰憐幽谷鳥，不解入城飛。
- 一官無限日，愁悶欲何如。掃舍驚巢燕，尋方落壁魚。
- 從僧乞淨水，憑客報閒書。白髮誰能鑷，年來四十餘。
- 朝朝門不閉，長似在山時。賓客抽書讀，兒童斫竹騎。
- 久貧還易老，多病懶能醫。道友應相怪，休官日已遲。
- 戚戚常無思，循資格上官。閒人得事晚，常骨覓仙難。
- 醉臥疑身病，貧居覺道寬。新詩久不寫，自算少人看。
- 漫作容身計，今知拙有餘。青衫迎驛使，白髮憶山居。
- 道友憐蔬食，吏人嫌草書。須為長久事，歸去自耕鋤。
- 主印三年坐，山居百事休。焚香開敕庫，踏月上城樓。
- 飲酒多成病，吟詩易長愁。殷勤問漁者，暫借手中鉤。
- 長憶青山下，深居遂性情。壘階溪石淨，燒竹灶煙輕。
- 點筆圖雲勢，彈琴學鳥聲。今朝知縣印，夢裏百憂生。
- 自知狂僻性，吏事固相疏。只是看山立，無嫌出縣居。
- 印朱沾墨硯，戶籍雜經書。月俸尋常請，無妨乏鬥儲。
- 作吏無能事，為文舊致功。詩標八病外，心落百憂中。
- 拜別登朝客，歸依煉藥翁。不知還往內，誰與此心同。

## 拼音

- xian4 qu4 di4 cheng2 yuan3 ， wei2 guan1 yu3 yin3 qi2 。 ma3 sui2 shan1 lu4 fang4 ， ji1 za2 ye3 qin2 qi1 。
- rao4 she4 wei2 teng2 jia4 ， qin1 jie1 shi4 yao4 qi2 。 geng4 shi1 ji1 shu1 ye4 ， bu4 ni3 zuo4 shu1 ti2 。
- fang1 zhuo1 tian1 ran2 xing4 ， wei2 guan1 shi4 shi4 shu1 。 wei2 xun2 xiang4 shan1 lu4 ， bu2 ji4 ru4 cheng2 shu1 。
- yin1 bing4 duo1 shou1 yao4 ， yuan2 can1 xue2 diao4 yu2 。 yang3 shen1 cheng2 hao3 shi4 ， ci3 wai4 geng4 kong1 xu1 。
- wei1 guan1 ru2 ma3 zu2 ， zhi3 shi4 zai4 ni2 chen2 。 dao4 chu3 pin2 sui2 wo3 ， zhong1 nian2 lao3 chen4 ren2 。
- bo2 shu1 xiao1 yan3 li4 ， bei1 jiu3 hao4 xin1 shen2 。 zao3 zuo4 gui1 xiu1 ji4 ， shen1 ju1 yang3 ci3 shen1 。
- bo2 shu1 duo1 bu2 hui4 ， bao2 feng4 yi4 nan2 xiao1 。 zui4 wo4 yong1 kai1 yan3 ， xian2 xing2 lan3 xi4 yao1 。
- yi2 hua1 jian1 die2 zhi4 ， mai3 shi2 de2 yun2 rao2 。 qie3 zi4 xin1 zhong1 le4 ， cong2 ta1 xiao4 ji4 liao2 。
- xiao3 zhong1 jing1 shui4 jue2 ， shi4 shi4 bian4 xiang1 guan1 。 xiao3 shi4 chai2 xin1 gui4 ， pin2 jia1 zhen1 chu3 xian2 。
- du2 shu1 duo1 xuan2 wang4 ， she1 jiu3 shu4 kong1 huan2 。 chang2 xian4 liu2 ling2 bei4 ， gao1 mian2 chu1 shi4 jian4 。
- xing4 shu1 chang2 ai4 wo4 ， qin1 gu4 xiao4 you1 you1 。 zong4 chu1 duo1 xie2 zhen3 ， yin1 ya2 shi3 guo3 tou2 。
- shang4 shan1 fang1 jue2 lao3 ， guo4 si4 zan4 wang4 chou2 。 san1 kao3 qian1 yu2 ri4 ， di1 yao1 bu4 ni3 xiu1 。
- ke4 zhi4 jie1 xiang1 xiao4 ， shi1 shu1 man3 wo4 chuang2 。 ai4 xian2 qiu2 bing4 jia4 ， yin1 zui4 qi4 guan1 fang1 。
- bin4 fa4 han2 wei2 duan3 ， yi1 shan1 shou4 jian4 chang2 。 zi4 xian2 duo1 jian3 shu4 ， bu2 si4 jiu4 lai2 kuang2 。
- yi2 ri4 kan4 chu2 mu4 ， zhong1 nian2 sun3 dao4 xin1 。 shan1 yi2 chong1 xue3 shang4 ， shi1 hao3 dai4 feng1 yin2 。
- ye3 ke4 xian2 zhi1 yin4 ， jia1 ren2 xiao4 mai3 qin2 。 zhi1 ying1 sui2 fen1 guo4 ， yi3 shi4 cuo4 mi2 shen1 。
- lin2 li3 jie1 xiang1 ai4 ， men2 kai1 shu4 jian4 guo4 。 qiu1 liang2 song4 ke4 yuan3 ， ye4 jing4 yong3 shi1 duo1 。
- jiu4 jia4 ti2 shu1 mu4 ， xun2 lan2 ji4 yao4 ke1 。 dao4 guan1 wu2 bie2 shi4 ， zhong3 de2 man3 ting2 sha1 。
- qiong2 da2 tian1 ying1 yu3 ， ren2 jian4 shi4 mo4 lun4 。 wei1 guan1 chang2 si4 ke4 ， yuan3 xian4 qi3 sheng4 cun1 。
- jing4 ri4 duo1 wu2 shi2 ， lian2 xiao1 bu2 bi4 men2 。 zhai1 xin1 diao4 bi3 yan4 ， wei2 xie3 wu3 qian1 yan2 。
- xian4 pi4 reng2 lao2 luo4 ， you2 ren2 dao4 bian4 hui2 。 lu4 dang1 bian1 di4 qu4 ， cun1 ru4 guo1 men2 lai2 。
- jiu3 hu4 chou2 pian1 chang2 ， shi1 qing2 bing4 bu4 kai1 。 ke3 ceng2 ya2 xiao3 li4 ， kong3 wei4 ta4 qing1 tai2 。
- zi4 xia4 qing1 shan1 lu4 ， san1 nian2 zhu4 lü4 yi1 。 guan1 bei1 shi2 rou4 jian4 ， cai2 duan3 shi4 ren2 fei1 。
- ye3 ke4 jiao4 chang2 zui4 ， gao1 seng1 quan4 zao3 gui1 。 bu4 zhi1 he2 ji4 shi4 ， mian3 yu3 ben3 xin1 wei2 。
- yue4 chu1 fang1 neng2 qi3 ， ting2 qian2 kan4 zhong3 sha1 。 li4 lai2 shan1 niao3 san4 ， jiu3 shu2 ye3 ren2 guo4 。
- qi2 lu4 huang1 cheng2 shao3 ， yan1 xia2 yuan3 xiu4 duo1 。 tong2 guan1 shu4 xiang1 yin3 ， xia4 ma3 shang4 xi1 po1 。
- zuo4 li4 huang1 cheng2 li3 ， qiong2 chou2 yu4 bu2 sheng4 。 bing4 duo1 wei2 shi2 yao4 ， nian2 lao3 jian4 qin1 seng1 。
- meng4 jue2 kong1 tang2 yue4 ， shi1 cheng2 man3 yan4 bing1 。 gu4 ren2 duo1 de2 lu4 ， ji4 mo4 bu4 xiang1 cheng1 。
- shui2 nian4 dong1 shan1 ke4 ， qi1 qi1 shou3 yin4 chuang2 。 he2 nian2 de2 shi4 jin4 ， zhong1 ri4 zhu2 ren2 mang2 。
- zui4 wo4 shui2 zhi1 jiao4 ， xian2 shu1 bu2 zhu4 xing2 。 ren2 jian4 chang2 jian3 shu4 ， yu3 ci3 qi3 xiang1 dang1 。
- zhao1 zhao1 mei2 bu4 zhan3 ， duo1 bing4 pa4 feng2 ying2 。 yin3 shui3 yuan3 tong1 jian4 ， lei3 shan1 gao1 guo4 cheng2 。
- qiu1 deng1 zhao4 shu4 se4 ， han2 yu3 luo4 chi2 sheng1 。 hao3 shi4 yin2 shi1 ye4 ， pi1 yi1 zuo4 dao4 ming2 。
- bu4 ji2 shui2 neng2 wen4 ， feng1 han2 chen4 zao3 mian2 。 mei3 xun2 chang2 qi3 jia3 ， ge2 yue4 tan4 zhi1 qian2 。
- huan2 wang3 xian2 shi1 pi4 ， qin1 qing2 guai4 jiu3 dian1 。 mou2 shen1 xu1 shang4 ji4 ， zhong1 jiu3 shi4 gui1 tian2 。
- bi4 men2 feng1 yu3 li3 ， luo4 ye4 yu3 jie1 qi2 。 ye3 ke4 xian2 bei1 xiao3 ， shan1 weng1 xi3 zhen3 di1 。
- ting1 qin2 zhi1 dao4 xing4 ， xun2 yao4 de2 shi1 ti2 。 shui2 geng4 neng2 qi2 ma3 ， xian2 xing2 zhi1 zhang4 li2 。
- xing1 shan1 dou1 bu4 shi2 ， shao1 shao1 jue2 shen2 qing1 。 ye4 quan3 yin1 feng1 fei4 ， lin2 ji1 dai4 yu3 ming2 。
- shou3 guan1 chang2 wo4 bing4 ， xue2 dao4 bie2 cheng1 ming2 。 xiao3 you3 dong4 zhong1 lu4 ， shui2 neng2 yin3 wo3 xing2 。
- huan4 ming2 hun2 bu2 ji4 ， jiu3 shu2 qie3 kai1 feng1 。 qing2 yue4 xiao1 deng1 se4 ， han2 tian1 cuo4 bi3 feng1 。
- jing1 qin2 shi2 bing4 qi3 ， xian2 ke4 shu4 xiang1 feng2 。 jiu4 guo2 xiao1 tiao2 si1 ， qing1 shan1 ge2 ji1 zhong4 。
- jia4 ri4 duo1 wu2 shi4 ， shui2 zhi1 wo3 du2 mang2 。 yi2 shan1 ru4 xian4 zhai2 ， zhong3 zhu2 shang4 cheng2 qiang2 。
- jing1 die2 yi2 hua1 rui3 ， you2 feng1 dai4 mi4 xiang1 。 wei2 chou2 ming2 zao3 chu1 ， duan1 zuo4 li4 ren2 pang2 。
- men2 wai4 qing1 shan1 lu4 ， yin1 xun2 zi4 bu4 gui1 。 yang3 sheng1 yi2 xian4 pi4 ， shuo1 pin3 xi3 guan1 wei1 。
- jing4 ai4 shan1 seng1 fan4 ， xian2 pi1 ye3 ke4 yi1 。 shui2 lian2 you1 gu3 niao3 ， bu4 jie3 ru4 cheng2 fei1 。
- yi4 guan1 wu2 xian4 ri4 ， chou2 men4 yu4 he2 ru2 。 sao3 she4 jing1 chao2 yan4 ， xun2 fang1 luo4 bi4 yu2 。
- cong2 seng1 qi3 jing4 shui3 ， ping2 ke4 bao4 xian2 shu1 。 bai2 fa4 shui2 neng2 nie4 ， nian2 lai2 si4 shi2 yu2 。
- zhao1 zhao1 men2 bu2 bi4 ， chang2 si4 zai4 shan1 shi2 。 bin1 ke4 chou1 shu1 du2 ， er2 tong2 zhuo2 zhu2 qi2 。
- jiu3 pin2 huan2 yi4 lao3 ， duo1 bing4 lan3 neng2 yi1 。 dao4 you3 ying1 xiang1 guai4 ， xiu1 guan1 ri4 yi3 chi2 。
- qi1 qi1 chang2 wu2 si1 ， xun2 zi1 ge2 shang4 guan1 。 xian2 ren2 de2 shi4 wan3 ， chang2 gu3 mi4 xian1 nan2 。
- zui4 wo4 yi2 shen1 bing4 ， pin2 ju1 jue2 dao4 kuan1 。 xin1 shi1 jiu3 bu4 xie3 ， zi4 suan4 shao3 ren2 kan4 。
- man4 zuo4 rong2 shen1 ji4 ， jin1 zhi1 zhuo1 you3 yu2 。 qing1 shan1 ying2 yi4 shi3 ， bai2 fa4 yi4 shan1 ju1 。
- dao4 you3 lian2 shu1 shi2 ， li4 ren2 xian2 cao3 shu1 。 xu1 wei2 chang2 jiu3 shi4 ， gui1 qu4 zi4 geng1 chu2 。
- zhu3 yin4 san1 nian2 zuo4 ， shan1 ju1 bai3 shi4 xiu1 。 fen2 xiang1 kai1 chi4 ku4 ， ta4 yue4 shang4 cheng2 lou2 。
- yin3 jiu3 duo1 cheng2 bing4 ， yin2 shi1 yi4 chang2 chou2 。 yin1 qin2 wen4 yu2 zhe3 ， zan4 jie4 shou3 zhong1 gou1 。
- chang2 yi4 qing1 shan1 xia4 ， shen1 ju1 sui4 xing4 qing2 。 lei3 jie1 xi1 shi2 jing4 ， shao1 zhu2 zao4 yan1 qing1 。
- dian3 bi3 tu2 yun2 shi4 ， dan4 qin2 xue2 niao3 sheng1 。 jin1 zhao1 zhi1 xian4 yin4 ， meng4 li3 bai3 you1 sheng1 。
- zi4 zhi1 kuang2 pi4 xing4 ， li4 shi4 gu4 xiang1 shu1 。 zhi3 shi4 kan4 shan1 li4 ， wu2 xian2 chu1 xian4 ju1 。
- yin4 zhu1 zhan1 mo4 yan4 ， hu4 ji2 za2 jing1 shu1 。 yue4 feng4 xun2 chang2 qing3 ， wu2 fang2 fa2 dou4 chu3 。
- zuo4 li4 wu2 neng2 shi4 ， wei2 wen2 jiu4 zhi4 gong1 。 shi1 biao1 ba1 bing4 wai4 ， xin1 luo4 bai3 you1 zhong1 。
- bai4 bie2 deng1 chao2 ke4 ， gui1 yi1 lian4 yao4 weng1 。 bu4 zhi1 huan2 wang3 nei4 ， shui2 yu3 ci3 xin1 tong2 。

## 注释

## 译文

## 赏析
