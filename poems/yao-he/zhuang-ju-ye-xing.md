---
id: yao-he-zhuang-ju-ye-xing
title: 莊居野行
titlePinyin: zhuang1 ju1 ye3 xing2
titleSlug: zhuang-ju-ye-xing
author: 姚合
authorPinyin: yao2 he2
authorSlug: yao-he
dynasty: 唐
dynastyPinyin: tang2
dynastySlug: tang
tags: []
---

## 正文

- 客行野田間，此屋皆閉戶。
- 借問屋中人，盡去作商賈。
- 官家不稅商，稅農服作苦。
- 居人盡東西，道路侵壠畝。
- 採玉上山顛，探珠入水府。
- 邊兵索衣食，此物同泥土。
- 古來一人耕，三人食猶飢。
- 如今千萬家，無一把鋤犂。
- 我倉常空虛，我田生蒺藜。
- 上天不雨粟，何由活烝黎。

## 拼音

- ke4 xing2 ye3 tian2 jian4 ， ci3 wu1 jie1 bi4 hu4 。
- jie4 wen4 wu1 zhong1 ren2 ， jin4 qu4 zuo4 shang1 jia3 。
- guan1 jia1 bu2 shui4 shang1 ， shui4 nong2 fu2 zuo4 ku3 。
- ju1 ren2 jin4 dong1 xi1 ， dao4 lu4 qin1 long3 mu3 。
- cai3 yu4 shang4 shan1 dian1 ， tan4 zhu1 ru4 shui3 fu3 。
- bian1 bing1 suo3 yi1 shi2 ， ci3 wu4 tong2 ni2 tu3 。
- gu3 lai2 yi4 ren2 geng1 ， san1 ren2 shi2 you2 ji1 。
- ru2 jin1 qian1 wan4 jia1 ， wu2 yi4 ba3 chu2 li2 。
- wo3 cang1 chang2 kong1 xu1 ， wo3 tian2 sheng1 ji2 li2 。
- shang4 tian1 bu4 yu3 su4 ， he2 you2 huo2 zheng1 li2 。

## 注释

## 译文

## 赏析
