---
id: yao-he-sheng-zhi-shu-shi
title: 省直書事
titlePinyin: sheng3 zhi2 shu1 shi4
titleSlug: sheng-zhi-shu-shi
author: 姚合
authorPinyin: yao2 he2
authorSlug: yao-he
dynasty: 唐
dynastyPinyin: tang2
dynastySlug: tang
tags: [] 
---

## 正文

- 默默滄江老，官分右掖榮。
- 立朝班近殿，奏直上知名。
- 曉霧和香氣，晴樓下樂聲。
- 蜀牋金屑膩，月兔筆毫精。
- 禁樹霏煙覆，宮牆瑞草生。
- 露盤秋更出，玉漏晝還清。
- 碧蘚無塵染，寒蟬似鳥鳴。
- 竹深雲自宿，天近日先明。
- 孱懦難封詔，疎愚但擲觥。
- 素飡終日足，寧免衆人輕。

## 拼音

- mo4 mo4 cang1 jiang1 lao3 ， guan1 fen1 you4 ye4 rong2 。
- li4 chao2 ban1 jin4 dian4 ， zou4 zhi2 shang4 zhi1 ming2 。
- xiao3 wu4 he2 xiang1 qi4 ， qing2 lou2 xia4 le4 sheng1 。
- shu3 jian1 jin1 xie4 ni4 ， yue4 tu4 bi3 hao2 jing1 。
- jin4 shu4 fei1 yan1 fu4 ， gong1 qiang2 rui4 cao3 sheng1 。
- lu4 pan2 qiu1 geng4 chu1 ， yu4 lou4 zhou4 huan2 qing1 。
- bi4 xian3 wu2 chen2 ran3 ， han2 chan2 si4 niao3 ming2 。
- zhu2 shen1 yun2 zi4 su4 ， tian1 jin4 ri4 xian1 ming2 。
- chan2 nuo4 nan2 feng1 zhao4 ， shu1 yu2 dan4 zhi4 gong1 。
- su4 can1 zhong1 ri4 zu2 ， ning2 mian3 zhong4 ren2 qing1 。

## 注释

## 译文

## 赏析
