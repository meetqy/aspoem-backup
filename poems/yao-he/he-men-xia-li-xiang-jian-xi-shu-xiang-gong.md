---
id: yao-he-he-men-xia-li-xiang-jian-xi-shu-xiang-gong
title: 和門下李相餞西蜀相公
titlePinyin: he2 men2 xia4 li3 xiang1 jian4 xi1 shu3 xiang4 gong0
titleSlug: he-men-xia-li-xiang-jian-xi-shu-xiang-gong
author: 姚合
authorPinyin: yao2 he2
authorSlug: yao-he
dynasty: 唐
dynastyPinyin: tang2
dynastySlug: tang
tags: []
---

## 正文

- 聖朝同舜日，作相有夔龍。
- 理化知無外，烝黎盡可封。
- 燮和皆達識，出入並登庸。
- 武騎增餘勇，儒冠貴所從。
- 贈詩全六義，出鎮越千峰。
- 連日陳天樂，芳筵疊酒鍾。
- 烏臺情已洽，鳳閣分彌濃。
- 棧轉旌搖水，崖高馬蹋松。
- 恩深施遠俗，化美見前蹤。
- 江曉流巴字，山晴聳劍峰。
- 雙油擁上宰，四海羨臨邛。
- 先路聲華遠，離京詔旨重。
- 歲除今向盡，春色即相逢。
- 嫩葉抽頳蘂，新苔長翠茸。
- 冰銷魚潎潎，林煖鳥噰噰。
- 泉落聞難盡，花開看不供。
- 青城方眷戀，黃閣竟從容。
- 計日歸台席，還聽長樂鐘。

## 拼音

- sheng4 chao2 tong2 shun4 ri4 ， zuo4 xiang1 you3 kui2 long2 。
- li3 hua4 zhi1 wu2 wai4 ， zheng1 li2 jin4 ke3 feng1 。
- xie4 he2 jie1 da2 shi2 ， chu1 ru4 bing4 deng1 yong1 。
- wu3 qi2 zeng1 yu2 yong3 ， ru2 guan1 gui4 suo3 cong2 。
- zeng4 shi1 quan2 liu4 yi4 ， chu1 zhen4 yue4 qian1 feng1 。
- lian2 ri4 chen2 tian1 le4 ， fang1 yan2 die2 jiu3 zhong1 。
- wu1 tai2 qing2 yi3 qia4 ， feng4 ge2 fen1 mi2 nong2 。
- zhan4 zhuan3 jing1 yao2 shui3 ， ya2 gao1 ma3 ta4 song1 。
- en1 shen1 shi1 yuan3 su2 ， hua4 mei3 jian4 qian2 zong1 。
- jiang1 xiao3 liu2 ba1 zi4 ， shan1 qing2 song3 jian4 feng1 。
- shuang1 you2 yong1 shang4 zai3 ， si4 hai3 xian4 lin2 qiong2 。
- xian1 lu4 sheng1 hua2 yuan3 ， li2 jing1 zhao4 zhi3 zhong4 。
- sui4 chu2 jin1 xiang4 jin4 ， chun1 se4 ji2 xiang1 feng2 。
- nen4 ye4 chou1 cheng1 rui3 ， xin1 tai2 chang2 cui4 rong2 。
- bing1 xiao1 yu2 pi4 pi4 ， lin2 xuan1 niao3 yong1 yong1 。
- quan2 luo4 wen2 nan2 jin4 ， hua1 kai1 kan4 bu2 gong4 。
- qing1 cheng2 fang1 juan4 lian4 ， huang2 ge2 jing4 cong2 rong2 。
- ji4 ri4 gui1 tai2 xi2 ， huan2 ting1 chang2 le4 zhong1 。

## 注释

## 译文

## 赏析
