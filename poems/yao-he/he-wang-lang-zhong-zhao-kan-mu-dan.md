---
id: yao-he-he-wang-lang-zhong-zhao-kan-mu-dan
title: 和王郎中召看牡丹
titlePinyin: he2 wang2 lang2 zhong1 zhao4 kan4 mu3 dan1
titleSlug: he-wang-lang-zhong-zhao-kan-mu-dan
author: 姚合
authorPinyin: yao2 he2
authorSlug: yao-he
dynasty: 唐
dynastyPinyin: tang2
dynastySlug: tang
tags: []
---

## 正文

- 葩疊萼相重，燒欄復照空。
- 妍姿朝景裏，醉豔晚煙中。
- 乍怪霞臨砌，還疑燭出籠。
- 遶行驚地赤，移坐覺衣紅。
- 殷麗開繁朵，香濃發幾叢。
- 裁綃樣豈似，染茜色寧同。
- 嫩畏人看損，鮮愁日炙融。
- 嬋娟涵宿露，爛熳抵春風。
- 縱賞襟情合，閑吟景思通。
- 客來歸盡懶，鶯戀語無窮。
- 萬物珍那比，千金買不充。
- 如今難更有，縱有在仙宮。

## 拼音

- pa1 die2 e4 xiang1 zhong4 ， shao1 lan2 fu4 zhao4 kong1 。
- yan2 zi1 chao2 jing3 li3 ， zui4 yan4 wan3 yan1 zhong1 。
- zha4 guai4 xia2 lin2 qi4 ， huan2 yi2 zhu2 chu1 long2 。
- rao4 xing2 jing1 di4 chi4 ， yi2 zuo4 jue2 yi1 hong2 。
- yin1 li2 kai1 fan2 duo3 ， xiang1 nong2 fa1 ji1 cong2 。
- cai2 xiao1 yang4 qi3 si4 ， ran3 qian4 se4 ning2 tong2 。
- nen4 wei4 ren2 kan4 sun3 ， xian1 chou2 ri4 zhi4 rong2 。
- chan2 juan1 han2 su4 lu4 ， lan4 man4 di3 chun1 feng1 。
- zong4 shang3 jin1 qing2 he2 ， xian2 yin2 jing3 si1 tong1 。
- ke4 lai2 gui1 jin4 lan3 ， ying1 lian4 yu3 wu2 qiong2 。
- wan4 wu4 zhen1 na4 bi3 ， qian1 jin1 mai3 bu4 chong1 。
- ru2 jin1 nan2 geng4 you3 ， zong4 you3 zai4 xian1 gong1 。

## 注释

## 译文

## 赏析
