---
id: yao-he-da-han-xiang
title: 答韓湘
titlePinyin: da2 han2 xiang1
titleSlug: da-han-xiang
author: 姚合
authorPinyin: yao2 he2
authorSlug: yao-he
dynasty: 唐
dynastyPinyin: tang2
dynastySlug: tang
tags: [] 
---

## 正文

- 疎散無世用，爲文乏天格。
- 把筆日不休，忽忽有所得。
- 所得良自慰，不求他人識。
- 子獨訪我來，致詩過相飾。
- 君子無浮言，此詩應亦直。
- 但慮憂我深，鑒亦隨之惑。
- 子在名場中，屢戰還屢北。
- 我無數子明，端坐空歎息。
- 昨聞過春關，名係吏部籍。
- 三十登高科，前塗浩難測。
- 詩人多峭冷，如水在胸臆。
- 豈隨尋常人，五藏爲酒食。
- 期來作酬章，危坐吟到夕。
- 難爲間其辭，益貴我紙墨。

## 拼音

- shu1 san4 wu2 shi4 yong4 ， wei2 wen2 fa2 tian1 ge2 。
- ba3 bi3 ri4 bu4 xiu1 ， hu1 hu1 you3 suo3 de2 。
- suo3 de2 liang2 zi4 wei4 ， bu4 qiu2 ta1 ren2 shi2 。
- zi3 du2 fang3 wo3 lai2 ， zhi4 shi1 guo4 xiang1 shi4 。
- jun1 zi3 wu2 fu2 yan2 ， ci3 shi1 ying1 yi4 zhi2 。
- dan4 lü4 you1 wo3 shen1 ， jian4 yi4 sui2 zhi1 huo4 。
- zi3 zai4 ming2 chang3 zhong1 ， lü3 zhan4 huan2 lü3 bei3 。
- wo3 wu2 shu4 zi3 ming2 ， duan1 zuo4 kong1 tan4 xi1 。
- zuo2 wen2 guo4 chun1 guan1 ， ming2 xi4 li4 bu4 ji2 。
- san1 shi2 deng1 gao1 ke1 ， qian2 tu2 hao4 nan2 ce4 。
- shi1 ren2 duo1 qiao4 leng3 ， ru2 shui3 zai4 xiong1 yi4 。
- qi3 sui2 xun2 chang2 ren2 ， wu3 cang2 wei2 jiu3 shi2 。
- qi1 lai2 zuo4 chou2 zhang1 ， wei1 zuo4 yin2 dao4 xi1 。
- nan2 wei2 jian4 qi2 ci2 ， yi4 gui4 wo3 zhi3 mo4 。

## 注释

## 译文

## 赏析
