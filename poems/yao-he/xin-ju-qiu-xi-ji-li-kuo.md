---
id: yao-he-xin-ju-qiu-xi-ji-li-kuo
title: 新居秋夕寄李廓
titlePinyin: xin1 ju1 qiu1 xi1 ji4 li3 kuo4
titleSlug: xin-ju-qiu-xi-ji-li-kuo
author: 姚合
authorPinyin: yao2 he2
authorSlug: yao-he
dynasty: 唐
dynastyPinyin: tang2
dynastySlug: tang
tags: []
---

## 正文

- 羈滯多共趣，屢屢同室眠。
- 稍暇更訪詣，寧唯候招延。
- 媿君備蔬藥，識我性所便。
- 罷吏童僕去，灑掃或自專。
- 古巷人易息，疎迥自江邊。
- 幸當中秋夕，復此無雲天。
- 月華更漏清，露葉光彩鮮。
- 四鄰亦悄悄，中懷益纏綿。
- 茲境罕能致，居閑得彌偏。
- 數杯罷復飲，共想山中年。

## 拼音

- ji1 zhi4 duo1 gong4 qu4 ， lü3 lü3 tong2 shi4 mian2 。
- shao1 xia2 geng4 fang3 yi4 ， ning2 wei2 hou4 zhao1 yan2 。
- kui4 jun1 bei4 shu1 yao4 ， shi2 wo3 xing4 suo3 bian4 。
- ba4 li4 tong2 pu2 qu4 ， sa3 sao3 huo4 zi4 zhuan1 。
- gu3 xiang4 ren2 yi4 xi1 ， shu1 jiong3 zi4 jiang1 bian1 。
- xing4 dang1 zhong1 qiu1 xi1 ， fu4 ci3 wu2 yun2 tian1 。
- yue4 hua2 geng1 lou4 qing1 ， lu4 ye4 guang1 cai3 xian1 。
- si4 lin2 yi4 qiao1 qiao1 ， zhong1 huai2 yi4 chan2 mian2 。
- zi1 jing4 han3 neng2 zhi4 ， ju1 xian2 de2 mi2 pian1 。
- shu4 bei1 ba4 fu4 yin3 ， gong4 xiang3 shan1 zhong1 nian2 。

## 注释

## 译文

## 赏析
