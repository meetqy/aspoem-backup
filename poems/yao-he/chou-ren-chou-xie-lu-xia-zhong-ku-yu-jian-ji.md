---
id: yao-he-chou-ren-chou-xie-lu-xia-zhong-ku-yu-jian-ji
title: 酬任疇協律夏中苦雨見寄
titlePinyin: chou2 ren4 chou2 xie2 lü4 xia4 zhong1 ku3 yu3 jian4 ji4
titleSlug: chou-ren-chou-xie-lu-xia-zhong-ku-yu-jian-ji
author: 姚合
authorPinyin: yao2 he2
authorSlug: yao-he
dynasty: 唐
dynastyPinyin: tang2
dynastySlug: tang
tags: [] 
---

## 正文

- 銀漢波瀾溢，經旬雨未休。
- 細聽宜隔牖，遠望憶高樓。
- 風急飄還斷，雲低落更稠。
- 走童驚掣電，飢鳥啄浮漚。
- 絲網張空際，蛛繩續瓦溝。
- 青蛙多入戶，潢潦欲勝舟。
- 雷怒疑山破，池渾似土流。
- 灰人漫禳厭，水馬恣沈浮。
- 廣陌應翻浪，貧居恐作湫。
- 陽精藏不耀，陰氣盛難收。
- 遠色重林暮，繁聲四壁秋。
- 望晴思見日，防冷欲披裘。
- 枕潤眠還嬾，車羸出轉憂。
- 散空煙漠漠，迸溜竹修修。
- 樹暗蟬吟咽，巢傾燕語愁。
- 琴書涼簟淨，燈燭夜窗幽。
- 天下那能向，龍邊豈易求。
- 濕煙凝竈額，荒草覆牆頭。
- 酒思淒方罷，詩情耿始抽。
- 下牀先仗屐，汲井恐飄甌。
- 危坐徒相憶，佳期未有由。
- 勞君寄新什，終日不能酬。

## 拼音

- yin2 han4 bo1 lan2 yi4 ， jing1 xun2 yu3 wei4 xiu1 。
- xi4 ting1 yi2 ge2 you3 ， yuan3 wang4 yi4 gao1 lou2 。
- feng1 ji2 piao1 huan2 duan4 ， yun2 di1 luo4 geng4 chou2 。
- zou3 tong2 jing1 che4 dian4 ， ji1 niao3 zhuo2 fu2 ou1 。
- si1 wang3 zhang1 kong1 ji4 ， zhu1 sheng2 xu4 wa3 gou1 。
- qing1 wa1 duo1 ru4 hu4 ， huang2 liao2 yu4 sheng4 zhou1 。
- lei2 nu4 yi2 shan1 po4 ， chi2 hun2 si4 tu3 liu2 。
- hui1 ren2 man4 rang2 yan4 ， shui3 ma3 zi4 shen3 fu2 。
- guang3 mo4 ying1 fan1 lang4 ， pin2 ju1 kong3 zuo4 qiu1 。
- yang2 jing1 cang2 bu2 yao4 ， yin1 qi4 sheng4 nan2 shou1 。
- yuan3 se4 zhong4 lin2 mu4 ， fan2 sheng1 si4 bi4 qiu1 。
- wang4 qing2 si1 jian4 ri4 ， fang2 leng3 yu4 pi1 qiu2 。
- zhen3 run4 mian2 huan2 lan3 ， ju1 lei2 chu1 zhuan3 you1 。
- san4 kong1 yan1 mo4 mo4 ， beng4 liu1 zhu2 xiu1 xiu1 。
- shu4 an4 chan2 yin2 yan4 ， chao2 qing1 yan4 yu3 chou2 。
- qin2 shu1 liang2 dian4 jing4 ， deng1 zhu2 ye4 chuang1 you1 。
- tian1 xia4 na4 neng2 xiang4 ， long2 bian1 qi3 yi4 qiu2 。
- shi1 yan1 ning2 zao4 e2 ， huang1 cao3 fu4 qiang2 tou2 。
- jiu3 si1 qi1 fang1 ba4 ， shi1 qing2 geng3 shi3 chou1 。
- xia4 chuang2 xian1 zhang4 ji1 ， ji2 jing3 kong3 piao1 ou1 。
- wei1 zuo4 tu2 xiang1 yi4 ， jia1 qi1 wei4 you3 you2 。
- lao2 jun1 ji4 xin1 shen2 ， zhong1 ri4 bu4 neng2 chou2 。

## 注释

## 译文

## 赏析
