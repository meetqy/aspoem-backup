---
id: yao-he-ji-di-shi-yi-shi-wei-wei-zhou-cong-shi
title: 寄狄拾遺時爲魏州從事
titlePinyin: ji4 di2 shi2 yi2 shi2 wei2 wei4 zhou1 cong2 shi4
titleSlug: ji-di-shi-yi-shi-wei-wei-zhou-cong-shi
author: 姚合
authorPinyin: yao2 he2
authorSlug: yao-he
dynasty: 唐
dynastyPinyin: tang2
dynastySlug: tang
tags: []
---

## 正文

- 少在兵馬間，長還繫戎職。
- 雞飛不得遠，豈要生羽翼。
- 三年城中遊，與君最相識。
- 應知我中腸，不苟念衣食。
- 主人樹勳名，欲滅天下賊。
- 愚雖乏智謀，願陳一夫力。
- 人生須氣健，飢凍縛不得。
- 睡當一席寬，覺乃千里窄。
- 古人不懼死，所懼死無益。
- 至交不可合，一合難離坼。
- 君嘗相勸勉，苦語毒胸臆。
- 百年心知同，誰限河南北。

## 拼音

- shao3 zai4 bing1 ma3 jian4 ， chang2 huan2 xi4 rong2 zhi2 。
- ji1 fei1 bu4 de2 yuan3 ， qi3 yao4 sheng1 yu3 yi4 。
- san1 nian2 cheng2 zhong1 you2 ， yu3 jun1 zui4 xiang1 shi2 。
- ying1 zhi1 wo3 zhong1 chang2 ， bu4 gou3 nian4 yi1 shi2 。
- zhu3 ren2 shu4 xun1 ming2 ， yu4 mie4 tian1 xia4 zei2 。
- yu2 sui1 fa2 zhi4 mou2 ， yuan4 chen2 yi4 fu1 li4 。
- ren2 sheng1 xu1 qi4 jian4 ， ji1 dong4 fu4 bu4 de2 。
- shui4 dang1 yi4 xi2 kuan1 ， jue2 nai3 qian1 li3 zhai3 。
- gu3 ren2 bu2 ju4 si3 ， suo3 ju4 si3 wu2 yi4 。
- zhi4 jiao1 bu4 ke3 he2 ， yi4 he2 nan2 li2 che4 。
- jun1 chang2 xiang1 quan4 mian3 ， ku3 yu3 du2 xiong1 yi4 。
- bai3 nian2 xin1 zhi1 tong2 ， shui2 xian4 he2 nan2 bei3 。

## 注释

## 译文

## 赏析
