---
id: yao-he-ti-feng-xiang-xi-guo-xin-ting
title: 題鳳翔西郭新亭
titlePinyin: ti2 feng4 xiang2 xi1 guo1 xin1 ting2
titleSlug: ti-feng-xiang-xi-guo-xin-ting
author: 姚合
authorPinyin: yao2 he2
authorSlug: yao-he
dynasty: 唐
dynastyPinyin: tang2
dynastySlug: tang
tags: []
---

## 正文

- 西郭塵埃外，新亭制度奇。
- 地形當要處，人力是閑時。
- 結搆方殊絕，高低更合宜。
- 棟梁清俸買，松竹遠山移。
- 佛寺幽難敵，仙家景可追。
- 良工慙巧盡，上客恨逢遲。
- 兩面寒波漲，當前軟柳垂。
- 清虛宜月入，涼冷勝風吹。
- 宴賞軍容靜，登臨妓樂隨。
- 魚龍聽弦管，鳧鶴識旌旗。
- 泛鷁春流闊，飛觴白日欹。
- 閑花長在戶，嫩蘚乍緣墀。
- 永望情無極，頻來困不辭。
- 雲峰晴轉翠，煙樹曉逾滋。
- 向野惟貪靜，臨空遽覺危。
- 行人如不到，遊樂更何爲。

## 拼音

- xi1 guo1 chen2 ai1 wai4 ， xin1 ting2 zhi4 du4 qi2 。
- di4 xing2 dang1 yao4 chu3 ， ren2 li4 shi4 xian2 shi2 。
- jie2 gou4 fang1 shu1 jue2 ， gao1 di1 geng4 he2 yi2 。
- dong4 liang2 qing1 feng4 mai3 ， song1 zhu2 yuan3 shan1 yi2 。
- fo2 si4 you1 nan2 di2 ， xian1 jia1 jing3 ke3 zhui1 。
- liang2 gong1 can2 qiao3 jin4 ， shang4 ke4 hen4 feng2 chi2 。
- liang3 mian4 han2 bo1 zhang3 ， dang1 qian2 ruan3 liu3 chui2 。
- qing1 xu1 yi2 yue4 ru4 ， liang2 leng3 sheng4 feng1 chui1 。
- yan4 shang3 jun1 rong2 jing4 ， deng1 lin2 ji4 le4 sui2 。
- yu2 long2 ting1 xian2 guan3 ， fu2 he4 shi2 jing1 qi2 。
- fan4 yi4 chun1 liu2 kuo4 ， fei1 shang1 bai2 ri4 qi1 。
- xian2 hua1 chang2 zai4 hu4 ， nen4 xian3 zha4 yuan2 chi2 。
- yong3 wang4 qing2 wu2 ji2 ， bin1 lai2 kun4 bu4 ci2 。
- yun2 feng1 qing2 zhuan3 cui4 ， yan1 shu4 xiao3 yu2 zi1 。
- xiang4 ye3 wei2 tan1 jing4 ， lin2 kong1 ju4 jue2 wei1 。
- xing2 ren2 ru2 bu2 dao4 ， you2 le4 geng4 he2 wei2 。

## 注释

## 译文

## 赏析
