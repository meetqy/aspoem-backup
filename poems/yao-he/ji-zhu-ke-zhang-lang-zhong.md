---
id: yao-he-ji-zhu-ke-zhang-lang-zhong
title: 寄主客張郎中
titlePinyin: ji4 zhu3 ke4 zhang1 lang2 zhong1
titleSlug: ji-zhu-ke-zhang-lang-zhong
author: 姚合
authorPinyin: yao2 he2
authorSlug: yao-he
dynasty: 唐
dynastyPinyin: tang2
dynastySlug: tang
tags: []
---

## 正文

- 年長方慕道，金丹事參差。
- 故園歸未得，秋風思難持。
- 蹇拙公府棄，朴靜高人知。
- 以我齊杖屨，昏旭詎相離。
- 吟詩紅葉寺，對酒黃菊籬。
- 所賞未及畢，後遊良有期。
- 粲粲華省步，屑屑旅客姿。
- 未同山中去，固當殊路岐。

## 拼音

- nian2 chang2 fang1 mu4 dao4 ， jin1 dan1 shi4 can1 cha4 。
- gu4 yuan2 gui1 wei4 de2 ， qiu1 feng1 si1 nan2 chi2 。
- jian3 zhuo1 gong1 fu3 qi4 ， pu3 jing4 gao1 ren2 zhi1 。
- yi3 wo3 qi2 zhang4 ju4 ， hun1 xu4 ju4 xiang1 li2 。
- yin2 shi1 hong2 ye4 si4 ， dui4 jiu3 huang2 ju2 li2 。
- suo3 shang3 wei4 ji2 bi4 ， hou4 you2 liang2 you3 qi1 。
- can4 can4 hua2 sheng3 bu4 ， xie4 xie4 lü3 ke4 zi1 。
- wei4 tong2 shan1 zhong1 qu4 ， gu4 dang1 shu1 lu4 qi2 。

## 注释

## 译文

## 赏析
