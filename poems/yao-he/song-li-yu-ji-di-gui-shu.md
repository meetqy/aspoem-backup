---
id: yao-he-song-li-yu-ji-di-gui-shu
title: 送李餘及第歸蜀
titlePinyin: song4 li3 yu2 ji2 di4 gui1 shu3
titleSlug: song-li-yu-ji-di-gui-shu
author: 姚合
authorPinyin: yao2 he2
authorSlug: yao-he
dynasty: 唐
dynastyPinyin: tang2
dynastySlug: tang
tags: []
---

## 正文

- 蜀山高岧嶤，蜀客無平才。
- 日飲錦江水，文章盈其懷。
- 十年作貢賓，九年多邅迴。
- 春來登高科，升天得梯階。
- 手持冬集書，還家獻庭闈。
- 人生此爲榮，得如君者稀。
- 李白蜀道難，羞爲無成歸。
- 子今稱意行，所歷安覺危。
- 與子久相從，今朝忽乖離。
- 風飄海中船，會合難自期。
- 長安米價高，伊我常渴飢。
- 臨岐歌送子，無聲但陳詞。
- 義交外不親，利交內相違。
- 勉子慎其道，急若食與衣。
- 苦爇道路赤，行人念前馳。
- 一杯不可輕，遠別方自茲。

## 拼音

- shu3 shan1 gao1 tiao2 yao2 ， shu3 ke4 wu2 ping2 cai2 。
- ri4 yin3 jin3 jiang1 shui3 ， wen2 zhang1 ying2 qi2 huai2 。
- shi2 nian2 zuo4 gong4 bin1 ， jiu3 nian2 duo1 zhan1 hui2 。
- chun1 lai2 deng1 gao1 ke1 ， sheng1 tian1 de2 ti1 jie1 。
- shou3 chi2 dong1 ji2 shu1 ， huan2 jia1 xian4 ting2 wei2 。
- ren2 sheng1 ci3 wei2 rong2 ， de2 ru2 jun1 zhe3 xi1 。
- li3 bai2 shu3 dao4 nan2 ， xiu1 wei2 wu2 cheng2 gui1 。
- zi3 jin1 cheng1 yi4 xing2 ， suo3 li4 an1 jue2 wei1 。
- yu3 zi3 jiu3 xiang1 cong2 ， jin1 zhao1 hu1 guai1 li2 。
- feng1 piao1 hai3 zhong1 chuan2 ， hui4 he2 nan2 zi4 qi1 。
- chang2 an1 mi3 jia4 gao1 ， yi1 wo3 chang2 ke3 ji1 。
- lin2 qi2 ge1 song4 zi3 ， wu2 sheng1 dan4 chen2 ci2 。
- yi4 jiao1 wai4 bu4 qin1 ， li4 jiao1 nei4 xiang1 wei2 。
- mian3 zi3 shen4 qi2 dao4 ， ji2 ruo4 shi2 yu3 yi1 。
- ku3 ruo4 dao4 lu4 chi4 ， xing2 ren2 nian4 qian2 chi2 。
- yi4 bei1 bu4 ke3 qing1 ， yuan3 bie2 fang1 zi4 zi1 。

## 注释

## 译文

## 赏析
