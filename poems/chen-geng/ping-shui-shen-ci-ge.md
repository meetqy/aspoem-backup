---
id: chen-geng-ping-shui-shen-ci-ge
title: 平水神祠歌
titlePinyin: ping2 shui3 shen2 ci2 ge1
titleSlug: ping-shui-shen-ci-ge
author: 陳賡
authorPinyin: chen2 geng1
authorSlug: chen-geng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 黄河如絲導崑崙，萬里南下突禹門。
- 支流潛行天地底，派作八道如霆奔。
- 吾聞川真嶽靈有真宰，況乃利澤開洪源。
- 龍神窟宅瞰平野，千古廟貌何雄尊。
- 深林含蓄雷雨潤，冷殿似带波濤痕。
- 我來南州走塵坌，執熱未濯憂思煩。
- 試斟百冽洗肝肺，一勺注腹清且燉。
- 悠然晞風坐東廡，倏見繪畫如飛騫。
- 仙宮華裾乘朱軒，旗纛掩藹蛟伏轅。
- 雷公電母踏煙霧，天吳海若驅鼉黿。
- 何時借取霹靂手，倒挽銀漢清乾坤。
- 廟前老翁顧我語，孺子未易排天閽。
- 何爲高論乃如此，一笑春風滿面溫。
- 是時三月遊人繁，男女雜遝簫鼓喧。
- 騫茭沈玉笑靈貺，割牲釃酒傳巫言。
- 巫言恍惚廟扉闔，拜手上馬山煙昏。

## 拼音

- huang2 he2 ru2 si1 dao3 kun1 lun2 ， wan4 li3 nan2 xia4 tu1 yu3 men2 。
- zhi1 liu2 qian2 xing2 tian1 di4 di3 ， pai4 zuo4 ba1 dao4 ru2 ting2 ben1 。
- wu2 wen2 chuan1 zhen1 yue4 ling2 you3 zhen1 zai3 ， kuang4 nai3 li4 ze2 kai1 hong2 yuan2 。
- long2 shen2 ku1 zhai2 kan4 ping2 ye3 ， qian1 gu3 miao4 mao4 he2 xiong2 zun1 。
- shen1 lin2 han2 xu4 lei2 yu3 run4 ， leng3 dian4 si4 dai4 bo1 tao1 hen2 。
- wo3 lai2 nan2 zhou1 zou3 chen2 ben4 ， zhi2 re4 wei4 zhuo2 you1 si1 fan2 。
- shi4 zhen1 bai3 lie4 xi3 gan1 fei4 ， yi4 shao2 zhu4 fu4 qing1 qie3 dun4 。
- you1 ran2 xi1 feng1 zuo4 dong1 wu3 ， shu1 jian4 hui4 hua4 ru2 fei1 qian1 。
- xian1 gong1 hua2 ju1 cheng2 zhu1 xuan1 ， qi2 dao4 yan3 ai3 jiao1 fu2 yuan2 。
- lei2 gong1 dian4 mu3 ta4 yan1 wu4 ， tian1 wu2 hai3 ruo4 qu1 tuo2 yuan2 。
- he2 shi2 jie4 qu3 pi1 li4 shou3 ， dao3 wan3 yin2 han4 qing1 qian2 kun1 。
- miao4 qian2 lao3 weng1 gu4 wo3 yu3 ， ru2 zi3 wei4 yi4 pai2 tian1 hun1 。
- he2 wei2 gao1 lun4 nai3 ru2 ci3 ， yi2 xiao4 chun1 feng1 man3 mian4 wen1 。
- shi4 shi2 san1 yue4 you2 ren2 fan2 ， nan2 nü3 za2 ta4 xiao1 gu3 xuan1 。
- qian1 jiao1 shen3 yu4 xiao4 ling2 kuang4 ， ge1 sheng1 shi1 jiu3 chuan2 wu1 yan2 。
- wu1 yan2 huang3 hu1 miao4 fei1 he2 ， bai4 shou3 shang4 ma3 shan1 yan1 hun1 。

## 注释

## 译文

## 赏析
