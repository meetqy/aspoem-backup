---
id: liu-ji-heng-chui-qu-ci-chu-sai-qu
title: 橫吹曲辭 出塞曲
titlePinyin: heng2 chui1 qu3 ci2   chu1 sai4 qu3
titleSlug: heng-chui-qu-ci-chu-sai-qu
author: 劉濟
authorPinyin: liu2 ji4
authorSlug: liu-ji
dynasty: 唐
dynastyPinyin: tang2
dynastySlug: tang
tags: [] 
---

## 正文

- 將軍在重圍，音信絕不通。
- 羽書如流星，飛人甘泉宮。
- 倚是幷州兒，少年心膽雄。
- 一朝隨召募，百戰爭王公。
- 去年桑乾北，今年桑乾東。
- 死是征人死，功是將軍功。
- 汗馬牧秋月，疲兵臥霜風。
- 仍聞左賢王，更欲圖雲中。

## 拼音

- jiang1 jun1 zai4 zhong4 wei2 ， yin1 xin4 jue2 bu4 tong1 。
- yu3 shu1 ru2 liu2 xing1 ， fei1 ren2 gan1 quan2 gong1 。
- yi3 shi4 bing4 zhou1 er2 ， shao4 nian2 xin1 dan3 xiong2 。
- yi4 zhao1 sui2 zhao4 mu4 ， bai3 zhan4 zheng1 wang2 gong1 。
- qu4 nian2 sang1 qian2 bei3 ， jin1 nian2 sang1 qian2 dong1 。
- si3 shi4 zheng1 ren2 si3 ， gong1 shi4 jiang1 jun1 gong1 。
- han4 ma3 mu4 qiu1 yue4 ， pi2 bing1 wo4 shuang1 feng1 。
- reng2 wen2 zuo3 xian2 wang2 ， geng4 yu4 tu2 yun2 zhong1 。

## 注释

## 译文

## 赏析
