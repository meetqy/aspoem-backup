---
id: hu-sheng-xian-du-shan
title: 仙都山
titlePinyin: xian1 du1 shan1
titleSlug: xian-du-shan
author: 胡升
authorPinyin: hu2 sheng1
authorSlug: hu-sheng
dynasty: 宋
dynastyPinyin: song4
dynastySlug: song
tags: []
---

## 正文

- 鼎湖不可見，巍然但孤峰。
- 特立亙萬古，氣壓諸山雄。
- 黄帝久得仙，游行跨飛龍。
- 至今世俗傳，尚指輦路通。
- 頗如昇天檜，追求白鹿蹤。
- 常言貴荒唐，厥見真兒童。
- 顧惟此山奇，實宜仙所宮。
- 水聲來冷風，和以萬本松。
- 客枕久未穩，笙簫滿虛空。
- 頗疑九成音，不在二典中。
- 但恐蚩尤旗，曄曄舒長虹。
- 雖能獨不死，忍視斯民窮。
- 君看涿鹿戰，萬古蒙其功。
- 鼎湖何足道，帝德彌蒼穹。

## 拼音

- ding3 hu2 bu4 ke3 jian4 ， wei1 ran2 dan4 gu1 feng1 。
- te4 li4 gen4 wan4 gu3 ， qi4 ya1 zhu1 shan1 xiong2 。
- huang2 di4 jiu3 de2 xian1 ， you2 xing2 kua4 fei1 long2 。
- zhi4 jin1 shi4 su2 chuan2 ， shang4 zhi3 nian3 lu4 tong1 。
- po1 ru2 sheng1 tian1 gui4 ， zhui1 qiu2 bai2 lu4 zong1 。
- chang2 yan2 gui4 huang1 tang2 ， jue2 jian4 zhen1 er2 tong2 。
- gu4 wei2 ci3 shan1 qi2 ， shi2 yi2 xian1 suo3 gong1 。
- shui3 sheng1 lai2 leng3 feng1 ， he2 yi3 wan4 ben3 song1 。
- ke4 zhen3 jiu3 wei4 wen3 ， sheng1 xiao1 man3 xu1 kong1 。
- po1 yi2 jiu3 cheng2 yin1 ， bu2 zai4 er4 dian3 zhong1 。
- dan4 kong3 chi1 you2 qi2 ， ye4 ye4 shu1 chang2 hong2 。
- sui1 neng2 du2 bu4 si3 ， ren3 shi4 si1 min2 qiong2 。
- jun1 kan4 zhuo1 lu4 zhan4 ， wan4 gu3 meng2 qi2 gong1 。
- ding3 hu2 he2 zu2 dao4 ， di4 de2 mi2 cang1 qiong2 。

## 注释

## 译文

## 赏析
