---
id: zheng-xie-he-zhong-xun-jing-zhou-da-xue
title: 和仲巽荆州大雪
titlePinyin: he2 zhong4 xun4 jing1 zhou1 da4 xue3
titleSlug: he-zhong-xun-jing-zhou-da-xue
author: 鄭獬
authorPinyin: zheng4 xie4
authorSlug: zheng-xie
dynasty: 唐
dynastyPinyin: tang2
dynastySlug: tang
tags: [] 
---

## 正文

- 黑雲撲下一天雪，開簾正見花飄颻。
- 淥樽覆案不能飲，緬懷白髮同心交。
- 拈毫竄紙聊自戲，不覺大語驚連鼇。
- 呼兒謄本寄之去，豈敢有意夸雄豪。
- 諺稱拋磚引鳴玉，遂蒙老手來相嘲。
- 且言本出將家子，慣看飛雲連沙起。
- 常騎快馬臂蒼鷹，走屠赤豹裂青兕。
- 燕山崛岉鬰天起，玉關石壁俱天壘。
- 昔纓漢冠爲漢民，今埋胡沙作胡鬼。
- 欲携熊虎十萬師，獨以一箒掃群螘。
- 左鈐休屠批谷蠡，直出龍沙五千里。
- 嗚呼君言豈不偉，單于聞之須怖死。
- 莫羞茜袖雙鬢華，盤屈肺肝生嘆嗟。
- 君不見東海老翁含兩齒，投竿起載文壬車。
- 又不見荆州長史年七十，手提九鼎還唐家。
- 窮通變化不可測，蟠蛟寧久藏泥沙。
- 况君著意經營久，奇策崢嶸爛星斗。
- 殿前即日拜將軍，縛取單于不引手。
- 我實讀書枉用心，伊皋功名竟何有。
- 待君金甲破敵歸，且作長歌傾賀酒。

## 拼音

- hei1 yun2 pu1 xia4 yi4 tian1 xue3 ， kai1 lian2 zheng4 jian4 hua1 piao1 yao2 。
- lu4 zun1 fu4 an4 bu4 neng2 yin3 ， mian3 huai2 bai2 fa4 tong2 xin1 jiao1 。
- nian1 hao2 cuan4 zhi3 liao2 zi4 xi4 ， bu4 jue2 da4 yu3 jing1 lian2 ao2 。
- hu1 er2 teng2 ben3 ji4 zhi1 qu4 ， qi3 gan3 you3 yi4 kua1 xiong2 hao2 。
- yan4 cheng1 pao1 zhuan1 yin3 ming2 yu4 ， sui4 meng2 lao3 shou3 lai2 xiang1 chao2 。
- qie3 yan2 ben3 chu1 jiang1 jia1 zi0 ， guan4 kan4 fei1 yun2 lian2 sha1 qi3 。
- chang2 qi2 kuai4 ma3 bi4 cang1 ying1 ， zou3 tu2 chi4 bao4 lie4 qing1 si4 。
- yan1 shan1 jue2 wu4 yu4 tian1 qi3 ， yu4 guan1 shi2 bi4 ju4 tian1 lei3 。
- xi1 ying1 han4 guan1 wei2 han4 min2 ， jin1 mai2 hu2 sha1 zuo4 hu2 gui3 。
- yu4 xie2 xiong2 hu3 shi2 wan4 shi1 ， du2 yi3 yi4 zhou3 sao3 qun2 yi3 。
- zuo3 qian2 xiu1 tu2 pi1 gu3 li2 ， zhi2 chu1 long2 sha1 wu3 qian1 li3 。
- wu1 hu1 jun1 yan2 qi3 bu4 wei3 ， dan1 yu2 wen2 zhi1 xu1 bu4 si3 。
- mo4 xiu1 qian4 xiu4 shuang1 bin4 hua2 ， pan2 qu1 fei4 gan1 sheng1 tan4 jie1 。
- jun1 bu2 jian4 dong1 hai3 lao3 weng1 han2 liang3 chi3 ， tou2 gan1 qi3 zai4 wen2 ren2 ju1 。
- you4 bu2 jian4 jing1 zhou1 chang2 shi3 nian2 qi1 shi2 ， shou3 ti2 jiu3 ding3 huan2 tang2 jia1 。
- qiong2 tong1 bian4 hua4 bu4 ke3 ce4 ， pan2 jiao1 ning2 jiu3 cang2 ni2 sha1 。
- kuang4 jun1 zhu4 yi4 jing1 ying2 jiu3 ， qi2 ce4 zheng1 rong2 lan4 xing1 dou3 。
- dian4 qian2 ji2 ri4 bai4 jiang1 jun1 ， fu4 qu3 dan1 yu2 bu4 yin3 shou3 。
- wo3 shi2 du2 shu1 wang3 yong4 xin1 ， yi1 gao1 gong1 ming2 jing4 he2 you3 。
- dai4 jun1 jin1 jia3 po4 di2 gui1 ， qie3 zuo4 chang2 ge1 qing1 he4 jiu3 。

## 注释

## 译文

## 赏析
