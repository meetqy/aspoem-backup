---
id: zheng-xie-ti-guan-yan-chang-gu-shan-si-zhao-ge
title: 題關彥長孤山四照閣
titlePinyin: ti2 guan1 yan4 chang2 gu1 shan1 si4 zhao4 ge2
titleSlug: ti-guan-yan-chang-gu-shan-si-zhao-ge
author: 鄭獬
authorPinyin: zheng4 xie4
authorSlug: zheng-xie
dynasty: 唐
dynastyPinyin: tang2
dynastySlug: tang
tags: [] 
---

## 正文

- 湖山天下之絕境，群山繞湖千百重。
- 碧笋四插明鏡外，此閣正落明鏡中。
- 綠波一穗掃沙尾，擁門盡是紅芙蓉。
- 清香斷處接蒼靄，綠蘿攀樹登高峰。
- 當軒不置窗與檻，湖光山翠還相通。
- 側耳似聞天上語，接手便欲翻長空。
- 忽疑躍入畫屏上，但覺毛髮生清風。
- 光景動蕩失天地，直與顥氣爭雌雄。
- 君何容易得此處，著意鑱鑿由天公。
- 西湖雖然多佳境，遊人到此景遂窮。
- 昔日郎官退居此，足踏藤履手携筇。
- 時陪金壺宴親舊，船飛兩楫如歸鴻。
- 溪魚鮮白玉膏脆，林果紅熟燕脂濃。
- 揮弄清泉倚蒼石，當時即是神仙翁。
- 又况諸子盡奮發，綠袍照爛時相從。
- 我來登覽但嘆息，有家不得居江東。
- 至今此景常入夢，尚有清氣留心胸。
- 屢蒙書尾追拙唱，强臨紙札誠難工。
- 湖山有靈必見笑，便與棄擲無留蹤。
- 直須收拾買鄰舍，兄乎異日能相容。

## 拼音

- hu2 shan1 tian1 xia4 zhi1 jue2 jing4 ， qun2 shan1 rao4 hu2 qian1 bai3 zhong4 。
- bi4 sun3 si4 cha1 ming2 jing4 wai4 ， ci3 ge2 zheng4 luo4 ming2 jing4 zhong1 。
- lü4 bo1 yi2 sui4 sao3 sha1 wei3 ， yong1 men2 jin4 shi4 hong2 fu2 rong2 。
- qing1 xiang1 duan4 chu3 jie1 cang1 ai3 ， lü4 luo2 pan1 shu4 deng1 gao1 feng1 。
- dang1 xuan1 bu2 zhi4 chuang1 yu3 jian4 ， hu2 guang1 shan1 cui4 huan2 xiang1 tong1 。
- ce4 er3 si4 wen2 tian1 shang4 yu3 ， jie1 shou3 bian4 yu4 fan1 chang2 kong1 。
- hu1 yi2 yue4 ru4 hua4 ping2 shang4 ， dan4 jue2 mao2 fa4 sheng1 qing1 feng1 。
- guang1 jing3 dong4 dang4 shi1 tian1 di4 ， zhi2 yu3 hao4 qi4 zheng1 ci2 xiong2 。
- jun1 he2 rong2 yi4 de2 ci3 chu3 ， zhu4 yi4 chan2 zao2 you2 tian1 gong1 。
- xi1 hu2 sui1 ran2 duo1 jia1 jing4 ， you2 ren2 dao4 ci3 jing3 sui4 qiong2 。
- xi1 ri4 lang2 guan1 tui4 ju1 ci3 ， zu2 ta4 teng2 lü3 shou3 xie2 qiong2 。
- shi2 pei2 jin1 hu2 yan4 qin1 jiu4 ， chuan2 fei1 liang3 ji2 ru2 gui1 hong2 。
- xi1 yu2 xian1 bai2 yu4 gao1 cui4 ， lin2 guo3 hong2 shu2 yan4 zhi1 nong2 。
- hui1 nong4 qing1 quan2 yi3 cang1 shi2 ， dang1 shi2 ji2 shi4 shen2 xian1 weng1 。
- you4 kuang4 zhu1 zi3 jin4 fen4 fa1 ， lü4 pao2 zhao4 lan4 shi2 xiang1 cong2 。
- wo3 lai2 deng1 lan3 dan4 tan4 xi1 ， you3 jia1 bu4 de2 ju1 jiang1 dong1 。
- zhi4 jin1 ci3 jing3 chang2 ru4 meng4 ， shang4 you3 qing1 qi4 liu2 xin1 xiong1 。
- lü3 meng2 shu1 wei3 zhui1 zhuo1 chang4 ， qiang2 lin2 zhi3 zha2 cheng2 nan2 gong1 。
- hu2 shan1 you3 ling2 bi4 jian4 xiao4 ， bian4 yu3 qi4 zhi4 wu2 liu2 zong1 。
- zhi2 xu1 shou1 shi0 mai3 lin2 she4 ， xiong1 hu1 yi4 ri4 neng2 xiang1 rong2 。

## 注释

## 译文

## 赏析
