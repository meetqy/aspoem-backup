---
id: zheng-xie-tong-zhou-yu-ye-ji-sun-zhong-shu
title: 通州雨夜寄孫中叔
titlePinyin: tong1 zhou1 yu3 ye4 ji4 sun1 zhong1 shu1
titleSlug: tong-zhou-yu-ye-ji-sun-zhong-shu
author: 鄭獬
authorPinyin: zheng4 xie4
authorSlug: zheng-xie
dynasty: 宋
dynastyPinyin: song4
dynastySlug: song
tags: []
---

## 正文

- 黑雨噴薄陰雲驅，昏林號風秋聲粗。
- 海氣熏煮怒不泄，彭彭十月推雷車。
- 濕衣憫默瞠無睡，起對樽酒誰爲娛。
- 此心豈復有雙羽，一夜飛去不可拘。
- 昔與子同入京師，借屋共寄西城廬。
- 愛我議論有可採，携草就我誇染濡。
- 鍊出五色補天漏，拈筆蘸墨縱橫塗。
- 子云朋友當如是，脫然意快如獰駒。
- 京師天子之所宅，樓殿堆疊騎天衢。
- 瓦光流碧滑欲走，繢畫顛倒橫相舁。
- 東風薰濃一千里，黄蜂蝴蝶飛蘧蘧。
- 高樓張旗鬥煮酒，沉香滿榼金真珠。
- 玉盆一飲醉不醒，落花滿衫行相扶。
- 未幾子去遊西洛，嗟我出門獨騎馿。
- 晚落塵埃兩袖淚，望子不見風吹裾。
- 三月殿前試不中，青冥失計遊五湖。
- 撫劍東南看滄海，大江正值秋風初。
- 我疑海神怒天熱，直欲上薄東日烏。
- 乾坤頓撼壯人意，揭竿便欲尋狂奴。
- 九月歸來已霜蚤，肥膏紫蟹溶金酥。
- 南窗燈火夜可喜，篋中卷冊聊鋪舒。
- 讀倦抱膝一吐氣，契闊各在天一隅。
- 相別於今二百日，飛雁南來無北書。
- 遊從歡喜似舊否，洛下爲學安穩無。
- 雖然貧窘少倚頼，空腸慎勿多悲吁。
- 聖賢獨立以待用，提出日月還唐虞。
- 天地當中貫一柱，孟子所謂大丈夫。
- 躁兒跳躍不足數，插翅强欲飛蟾蜍。
- 縱子不遇乃至死，勉之學爲荀楊徒。

## 拼音

- hei1 yu3 pen1 bao2 yin1 yun2 qu1 ， hun1 lin2 hao4 feng1 qiu1 sheng1 cu1 。
- hai3 qi4 xun1 zhu3 nu4 bu2 xie4 ， peng2 peng2 shi2 yue4 tui1 lei2 ju1 。
- shi1 yi1 min3 mo4 cheng1 wu2 shui4 ， qi3 dui4 zun1 jiu3 shui2 wei2 yu2 。
- ci3 xin1 qi3 fu4 you3 shuang1 yu3 ， yi2 ye4 fei1 qu4 bu4 ke3 ju1 。
- xi1 yu3 zi3 tong2 ru4 jing1 shi1 ， jie4 wu1 gong4 ji4 xi1 cheng2 lu2 。
- ai4 wo3 yi4 lun4 you3 ke3 cai3 ， xie2 cao3 jiu4 wo3 kua1 ran3 ru2 。
- lian4 chu1 wu3 se4 bu3 tian1 lou4 ， nian1 bi3 zhan4 mo4 zong4 heng2 tu2 。
- zi3 yun2 peng2 you0 dang1 ru2 shi4 ， tuo1 ran2 yi4 kuai4 ru2 ning2 ju1 。
- jing1 shi1 tian1 zi3 zhi1 suo3 zhai2 ， lou2 dian4 dui1 die2 qi2 tian1 qu2 。
- wa3 guang1 liu2 bi4 hua2 yu4 zou3 ， hui4 hua4 dian1 dao3 heng2 xiang1 yu2 。
- dong1 feng1 xun1 nong2 yi4 qian1 li3 ， huang2 feng1 hu2 die2 fei1 qu2 qu2 。
- gao1 lou2 zhang1 qi2 dou4 zhu3 jiu3 ， chen2 xiang1 man3 ke1 jin1 zhen1 zhu1 。
- yu4 pen2 yi4 yin3 zui4 bu4 xing3 ， luo4 hua1 man3 shan1 xing2 xiang1 fu2 。
- wei4 ji1 zi3 qu4 you2 xi1 luo4 ， jie1 wo3 chu1 men2 du2 qi2 lu2 。
- wan3 luo4 chen2 ai1 liang3 xiu4 lei4 ， wang4 zi0 bu2 jian4 feng1 chui1 ju1 。
- san1 yue4 dian4 qian2 shi4 bu4 zhong1 ， qing1 ming2 shi1 ji4 you2 wu3 hu2 。
- fu3 jian4 dong1 nan2 kan4 cang1 hai3 ， da4 jiang1 zheng4 zhi2 qiu1 feng1 chu1 。
- wo3 yi2 hai3 shen2 nu4 tian1 re4 ， zhi2 yu4 shang4 bao2 dong1 ri4 wu1 。
- qian2 kun1 dun4 han4 zhuang4 ren2 yi4 ， jie1 gan1 bian4 yu4 xun2 kuang2 nu2 。
- jiu3 yue4 gui1 lai2 yi3 shuang1 zao3 ， fei2 gao1 zi3 xie4 rong2 jin1 su1 。
- nan2 chuang1 deng1 huo3 ye4 ke3 xi3 ， qie4 zhong1 juan4 ce4 liao2 pu1 shu1 。
- du2 juan4 bao4 xi1 yi4 tu3 qi4 ， qi4 kuo4 ge4 zai4 tian1 yi4 yu2 。
- xiang1 bie2 wu1 jin1 er4 bai3 ri4 ， fei1 yan4 nan2 lai2 wu2 bei3 shu1 。
- you2 cong2 huan1 xi3 si4 jiu4 fou3 ， luo4 xia4 wei2 xue2 an1 wen3 wu2 。
- sui1 ran2 pin2 jiong3 shao3 yi3 lai4 ， kong1 chang2 shen4 wu4 duo1 bei1 xu1 。
- sheng4 xian2 du2 li4 yi3 dai4 yong4 ， ti2 chu1 ri4 yue4 huan2 tang2 yu2 。
- tian1 di4 dang1 zhong1 guan4 yi2 zhu4 ， meng4 zi3 suo3 wei4 da4 zhang4 fu0 。
- zao4 er2 tiao4 yue4 bu4 zu2 shu4 ， cha1 chi4 qiang2 yu4 fei1 chan2 chu2 。
- zong4 zi3 bu2 yu4 nai3 zhi4 si3 ， mian3 zhi1 xue2 wei2 xun2 yang2 tu2 。

## 注释

## 译文

## 赏析
