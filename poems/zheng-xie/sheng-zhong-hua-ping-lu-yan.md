---
id: zheng-xie-sheng-zhong-hua-ping-lu-yan
title: 省中畫屏蘆雁
titlePinyin: sheng3 zhong1 hua4 ping2 lu2 yan4
titleSlug: sheng-zhong-hua-ping-lu-yan
author: 鄭獬
authorPinyin: zheng4 xie4
authorSlug: zheng-xie
dynasty: 宋
dynastyPinyin: song4
dynastySlug: song
tags: []
---

## 正文

- 高堂傾動長江流，黄蘆群雁滿滄洲。
- 掃開長安塵土窟，寫出江南煙水秋。
- 兩雁斜飛入空闊，四雁顧慕橫沙頭。
- 高風拉折蒼玉幹，蘆花雪盡無人收。
- 赤日飛光不敢近，但覺爽氣屏間浮。
- 嘗聞畫龍入神變，坐馳雲雨天地遊。
- 只恐此雁亦飛去，瀟瀟萬里誰能留。

## 拼音

- gao1 tang2 qing1 dong4 chang2 jiang1 liu2 ， huang2 lu2 qun2 yan4 man3 cang1 zhou1 。
- sao3 kai1 chang2 an1 chen2 tu3 ku1 ， xie3 chu1 jiang1 nan2 yan1 shui3 qiu1 。
- liang3 yan4 xie2 fei1 ru4 kong1 kuo4 ， si4 yan4 gu4 mu4 heng2 sha1 tou2 。
- gao1 feng1 la1 zhe2 cang1 yu4 gan4 ， lu2 hua1 xue3 jin4 wu2 ren2 shou1 。
- chi4 ri4 fei1 guang1 bu4 gan3 jin4 ， dan4 jue2 shuang3 qi4 ping2 jian4 fu2 。
- chang2 wen2 hua4 long2 ru4 shen2 bian4 ， zuo4 chi2 yun2 yu3 tian1 di4 you2 。
- zhi3 kong3 ci3 yan4 yi4 fei1 qu4 ， xiao1 xiao1 wan4 li3 shui2 neng2 liu2 。

## 注释

## 译文

## 赏析
