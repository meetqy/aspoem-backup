---
id: zheng-xie-gan-qiu-liu-shou-qi-er
title: 感秋六首  其二
titlePinyin: gan3 qiu1 liu4 shou3     qi2 er4
titleSlug: gan-qiu-liu-shou-qi-er
author: 鄭獬
authorPinyin: zheng4 xie4
authorSlug: zheng-xie
dynasty: 宋
dynastyPinyin: song4
dynastySlug: song
tags: []
---

## 正文

- 短松青鐵幹，童童三尺餘。
- 花實少姿媚，獨與寒心俱。
- 暴霜時侵凌，奮怒張雄鬚。
- 長楸擁腫材，旁蔭可容車。
- 秋風一夕來，解剝惟朽株。
- 物性在堅柔，何必長短殊。
- 楸葉已泥滓，松幹猶青膚。
- 無煩問高下，且辨榮與枯。

## 拼音

- duan3 song1 qing1 tie3 gan4 ， tong2 tong2 san1 chi3 yu2 。
- hua1 shi2 shao3 zi1 mei4 ， du2 yu3 han2 xin1 ju4 。
- bao4 shuang1 shi2 qin1 ling2 ， fen4 nu4 zhang1 xiong2 xu1 。
- chang2 qiu1 yong1 zhong3 cai2 ， pang2 yin1 ke3 rong2 ju1 。
- qiu1 feng1 yi4 xi1 lai2 ， jie3 bao1 wei2 xiu3 zhu1 。
- wu4 xing4 zai4 jian1 rou2 ， he2 bi4 chang2 duan3 shu1 。
- qiu1 ye4 yi3 ni2 zi3 ， song1 gan4 you2 qing1 fu1 。
- wu2 fan2 wen4 gao1 xia4 ， qie3 bian4 rong2 yu3 ku1 。

## 注释

## 译文

## 赏析
