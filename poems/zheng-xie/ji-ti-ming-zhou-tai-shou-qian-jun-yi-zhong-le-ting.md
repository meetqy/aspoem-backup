---
id: zheng-xie-ji-ti-ming-zhou-tai-shou-qian-jun-yi-zhong-le-ting
title: 寄題明州太守錢君倚衆樂亭
titlePinyin: ji4 ti2 ming2 zhou1 tai4 shou3 qian2 jun1 yi3 zhong4 le4 ting2
titleSlug: ji-ti-ming-zhou-tai-shou-qian-jun-yi-zhong-le-ting
author: 鄭獬
authorPinyin: zheng4 xie4
authorSlug: zheng-xie
dynasty: 唐
dynastyPinyin: tang2
dynastySlug: tang
tags: [] 
---

## 正文

- 使君何所樂，樂在南湖濱。
- 有亭若孤鯨，覆以青玉鱗。
- 四面擁荷花，花氣摇紅雲。
- 使君來遊携芳樽，兩邊佳客坐翠裀。
- 鄞江鮮魚甲如銀，玉盤千里紫絲蓴。
- 金壺行酒雙美人，小履輕裙不動塵。
- 壯年行樂須及辰，高談大笑留青春。
- 遊人來看使君遊，芙蓉爲檝木蘭舟。
- 橫簫短笛悲晚景，畫簾繡幕翻中流。
- 貪歡尋勝意不盡，相招却渡白蘋洲。
- 日落使君扶醉歸，遊人散後水煙霏。
- 紫鱗跳復戲，白鳥落還飛。
- 豈獨樂斯民，魚鳥亦忘機。
- 使君今作螭頭臣，遊人依舊歲時新。
- 空餘華榜照湖水，更作佳篇誇北人。

## 拼音

- shi3 jun1 he2 suo3 le4 ， le4 zai4 nan2 hu2 bin1 。
- you3 ting2 ruo4 gu1 jing1 ， fu4 yi3 qing1 yu4 lin2 。
- si4 mian4 yong1 he2 hua1 ， hua1 qi4 yao2 hong2 yun2 。
- shi3 jun1 lai2 you2 xie2 fang1 zun1 ， liang3 bian1 jia1 ke4 zuo4 cui4 yin1 。
- yin2 jiang1 xian1 yu2 jia3 ru2 yin2 ， yu4 pan2 qian1 li3 zi3 si1 chun2 。
- jin1 hu2 xing2 jiu3 shuang1 mei3 ren2 ， xiao3 lü3 qing1 qun2 bu2 dong4 chen2 。
- zhuang4 nian2 xing2 le4 xu1 ji2 chen2 ， gao1 tan2 da4 xiao4 liu2 qing1 chun1 。
- you2 ren2 lai2 kan4 shi3 jun1 you2 ， fu2 rong2 wei2 ji2 mu4 lan2 zhou1 。
- heng2 xiao1 duan3 di2 bei1 wan3 jing3 ， hua4 lian2 xiu4 mu4 fan1 zhong1 liu2 。
- tan1 huan1 xun2 sheng4 yi4 bu2 jin4 ， xiang1 zhao1 que4 du4 bai2 pin2 zhou1 。
- ri4 luo4 shi3 jun1 fu2 zui4 gui1 ， you2 ren2 san4 hou4 shui3 yan1 fei1 。
- zi3 lin2 tiao4 fu4 xi4 ， bai2 niao3 luo4 huan2 fei1 。
- qi3 du2 le4 si1 min2 ， yu2 niao3 yi4 wang4 ji1 。
- shi3 jun1 jin1 zuo4 chi1 tou2 chen2 ， you2 ren2 yi1 jiu4 sui4 shi2 xin1 。
- kong1 yu2 hua2 bang3 zhao4 hu2 shui3 ， geng4 zuo4 jia1 pian1 kua1 bei3 ren2 。

## 注释

## 译文

## 赏析
