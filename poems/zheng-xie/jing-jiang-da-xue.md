---
id: zheng-xie-jing-jiang-da-xue
title: 荆江大雪
titlePinyin: jing1 jiang1 da4 xue3
titleSlug: jing-jiang-da-xue
author: 鄭獬
authorPinyin: zheng4 xie4
authorSlug: zheng-xie
dynasty: 宋
dynastyPinyin: song4
dynastySlug: song
tags: []
---

## 正文

- 長鯨戲浪噴滄海，北風吹乾成雪花。
- 漫空傾下不暫住，三日不見金老鴉。
- 天工鬥巧變物境，玉作荆州十萬家。
- 須臾堆地厚一尺，直疑天漏亡由遮。
- 白頭老柏最崛强，壓折鐵幹紛鬖髿。
- 竹屋夜倒不知數，但聞走下雷霆車。
- 南方瘴土本炎熱，經臘猶生碧草芽。
- 忽遭大雪固可怪，凍兒赤立徒悲嗟。
- 青錢滿把不酬價，斗粟重於黄金沙。
- 此時刺史頗自愧，起望霽景殊無涯。
- 有民不能爲撫養，安用黄堂坐兩衙。

## 拼音

- chang2 jing1 xi4 lang4 pen1 cang1 hai3 ， bei3 feng1 chui1 gan1 cheng2 xue3 hua1 。
- man4 kong1 qing1 xia4 bu2 zan4 zhu4 ， san1 ri4 bu2 jian4 jin1 lao3 ya1 。
- tian1 gong1 dou4 qiao3 bian4 wu4 jing4 ， yu4 zuo4 jing1 zhou1 shi2 wan4 jia1 。
- xu1 yu2 dui1 di4 hou4 yi4 chi3 ， zhi2 yi2 tian1 lou4 wang2 you2 zhe1 。
- bai2 tou2 lao3 bai3 zui4 jue2 qiang2 ， ya1 zhe2 tie3 gan4 fen1 san1 sha1 。
- zhu2 wu1 ye4 dao3 bu4 zhi1 shu4 ， dan4 wen2 zou3 xia4 lei2 ting2 ju1 。
- nan2 fang1 zhang4 tu3 ben3 yan2 re4 ， jing1 la4 you2 sheng1 bi4 cao3 ya2 。
- hu1 zao1 da4 xue3 gu4 ke3 guai4 ， dong4 er2 chi4 li4 tu2 bei1 jie1 。
- qing1 qian2 man3 ba3 bu4 chou2 jia4 ， dou4 su4 zhong4 wu1 huang2 jin1 sha1 。
- ci3 shi2 ci4 shi3 po1 zi4 kui4 ， qi3 wang4 ji4 jing3 shu1 wu2 ya2 。
- you3 min2 bu4 neng2 wei2 fu3 yang3 ， an1 yong4 huang2 tang2 zuo4 liang3 ya2 。

## 注释

## 译文

## 赏析
