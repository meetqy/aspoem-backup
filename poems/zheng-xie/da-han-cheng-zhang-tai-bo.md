---
id: zheng-xie-da-han-cheng-zhang-tai-bo
title: 大寒呈張太博
titlePinyin: da4 han2 cheng2 zhang1 tai4 bo2
titleSlug: da-han-cheng-zhang-tai-bo
author: 鄭獬
authorPinyin: zheng4 xie4
authorSlug: zheng-xie
dynasty: 宋
dynastyPinyin: song4
dynastySlug: song
tags: []
---

## 正文

- 寒風怒蓬勃，排戶入吾室。
- 沙灰漲天黑，白日赤黄色。
- 捉衣擁肩坐，心脾寒憀慄。
- 須臾天氣變，陰黯如塗漆。
- 跳空雨雹飛，四走珠璣出。
- 數子方嘆驚，共怪天公逸。
- 先生携書來，昂頤杖飛策。
- 乃召二三子，環坐與之席。
- 呼童令取酒，盤飣雜梨栗。
- 酒行寒氣除，春陽生四壁。
- 先生說大義，馳騖何纖悉。
- 洞徹人精神，兩耳飛霹靂。
- 老語植根節，九牛不可屈。
- 堯眉與舜目，緬若曾相識。
- 如當夜黑中，光耀見赤日。
- 退思聖賢業，所積在劘剔。
- 韋皮畫山龍，塊泥亦瓦礫。
- 人固有識智，非如物之植。
- 而不自刻苦，晝夜如刀尺。
- 年齒方壯健，男兒宜努力。
- 方今太平民，尚未獲蘇息。
- 誰能拱兩手，看人樹勳績。

## 拼音

- han2 feng1 nu4 peng2 bo2 ， pai2 hu4 ru4 wu2 shi4 。
- sha1 hui1 zhang3 tian1 hei1 ， bai2 ri4 chi4 huang2 se4 。
- zhuo1 yi1 yong1 jian1 zuo4 ， xin1 pi2 han2 liao2 li4 。
- xu1 yu2 tian1 qi4 bian4 ， yin1 an4 ru2 tu2 qi1 。
- tiao4 kong1 yu3 bao2 fei1 ， si4 zou3 zhu1 ji1 chu1 。
- shu4 zi3 fang1 tan4 jing1 ， gong4 guai4 tian1 gong1 yi4 。
- xian1 sheng0 xie2 shu1 lai2 ， ang2 yi2 zhang4 fei1 ce4 。
- nai3 zhao4 er4 san1 zi3 ， huan2 zuo4 yu3 zhi1 xi2 。
- hu1 tong2 ling4 qu3 jiu3 ， pan2 ding4 za2 li2 li4 。
- jiu3 xing2 han2 qi4 chu2 ， chun1 yang2 sheng1 si4 bi4 。
- xian1 sheng0 shuo1 da4 yi4 ， chi2 wu4 he2 xian1 xi1 。
- dong4 che4 ren2 jing1 shen2 ， liang3 er3 fei1 pi1 li4 。
- lao3 yu3 zhi2 gen1 jie2 ， jiu3 niu2 bu4 ke3 qu1 。
- yao2 mei2 yu3 shun4 mu4 ， mian3 ruo4 ceng2 xiang1 shi2 。
- ru2 dang1 ye4 hei1 zhong1 ， guang1 yao4 jian4 chi4 ri4 。
- tui4 si1 sheng4 xian2 ye4 ， suo3 ji1 zai4 mo2 ti1 。
- wei2 pi2 hua4 shan1 long2 ， kuai4 ni2 yi4 wa3 li4 。
- ren2 gu4 you3 shi2 zhi4 ， fei1 ru2 wu4 zhi1 zhi2 。
- er2 bu2 zi4 ke4 ku3 ， zhou4 ye4 ru2 dao1 chi3 。
- nian2 chi3 fang1 zhuang4 jian4 ， nan2 er2 yi2 nu3 li4 。
- fang1 jin1 tai4 ping2 min2 ， shang4 wei4 huo4 su1 xi1 。
- shui2 neng2 gong3 liang3 shou3 ， kan4 ren2 shu4 xun1 ji4 。

## 注释

## 译文

## 赏析
