---
id: zheng-xie-gu-ren-liang-tian-ji-jia-ke-lan-ji-wu-tai-shan-zhi-nan-ye-yu-chi-shi-yun-zhong-dao-chu-shan-hou-qi-wang-bu-ji-yin-cheng-zhuo-ju-yi-ji-zhi
title: 故人梁天機家岢嵐即五臺山之南也余馳使雲中道出山後跂望不及因成拙句以寄之
titlePinyin: gu4 ren2 liang2 tian1 ji1 jia1 ke3 lan2 ji2 wu3 tai2 shan1 zhi1 nan2 ye3 yu2 chi2 shi3 yun2 zhong1 dao4 chu1 shan1 hou4 qi3 wang4 bu4 ji2 yin1 cheng2 zhuo1 ju4 yi3 ji4 zhi1
titleSlug: gu-ren-liang-tian-ji-jia-ke-lan-ji-wu-tai-shan-zhi-nan-ye-yu-chi-shi-yun-zhong-dao-chu-shan-hou-qi-wang-bu-ji-yin-cheng-zhuo-ju-yi-ji-zhi
author: 鄭獬
authorPinyin: zheng4 xie4
authorSlug: zheng-xie
dynasty: 宋
dynastyPinyin: song4
dynastySlug: song
tags: []
---

## 正文

- 君家在山南，我行在山北。
- 山如碧連城，千里萬重隔。
- 我行君不知，乘冰赴異域。
- 異域無春風，未晚日先黑。
- 思君應在家，游衍甘眠食。
- 復恐爲薦書，去謁天子國。
- 寒雲在山頭，應見真消息。
- 我欲訊寒雲，雲飛攀不得。
- 我馬不行空，如何度山側。
- 相望兩不知，立馬情何極。

## 拼音

- jun1 jia1 zai4 shan1 nan2 ， wo3 xing2 zai4 shan1 bei3 。
- shan1 ru2 bi4 lian2 cheng2 ， qian1 li3 wan4 zhong4 ge2 。
- wo3 xing2 jun1 bu4 zhi1 ， cheng2 bing1 fu4 yi4 yu4 。
- yi4 yu4 wu2 chun1 feng1 ， wei4 wan3 ri4 xian1 hei1 。
- si1 jun1 ying1 zai4 jia1 ， you2 yan3 gan1 mian2 shi2 。
- fu4 kong3 wei2 jian4 shu1 ， qu4 ye4 tian1 zi3 guo2 。
- han2 yun2 zai4 shan1 tou2 ， ying1 jian4 zhen1 xiao1 xi0 。
- wo3 yu4 xun4 han2 yun2 ， yun2 fei1 pan1 bu4 de2 。
- wo3 ma3 bu4 xing2 kong1 ， ru2 he2 du4 shan1 ce4 。
- xiang1 wang4 liang3 bu4 zhi1 ， li4 ma3 qing2 he2 ji2 。

## 注释

## 译文

## 赏析
