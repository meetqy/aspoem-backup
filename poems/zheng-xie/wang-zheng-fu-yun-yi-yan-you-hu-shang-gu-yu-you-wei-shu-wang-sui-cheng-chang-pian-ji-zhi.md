---
id: zheng-xie-wang-zheng-fu-yun-yi-yan-you-hu-shang-gu-yu-you-wei-shu-wang-sui-cheng-chang-pian-ji-zhi
title: 汪正夫云已厭遊湖上顧予猶未數往遂成長篇寄之
titlePinyin: wang1 zheng4 fu1 yun2 yi3 yan4 you2 hu2 shang4 gu4 yu3 you2 wei4 shu4 wang3 sui4 cheng2 chang2 pian1 ji4 zhi1
titleSlug: wang-zheng-fu-yun-yi-yan-you-hu-shang-gu-yu-you-wei-shu-wang-sui-cheng-chang-pian-ji-zhi
author: 鄭獬
authorPinyin: zheng4 xie4
authorSlug: zheng-xie
dynasty: 唐
dynastyPinyin: tang2
dynastySlug: tang
tags: [] 
---

## 正文

- 君已厭折湖上花，我猶驅迫坐兩衙。
- 須知樂事屬閒客，日日携觴不在家。
- 况君才力自少對，取次落筆成天葩。
- 春風湖上與之敵，豪放麗絕無以加。
- 幽岩絕壁無不到，欲緣雲漢尋天槎。
- 頃屬勝遊不得往，猶如野馬絆在車。
- 眼看紅英零落盡，長條已被綠葉遮。
- 春芳雖晚猶得在，山丹正好紅相誇。
- 終當擺去百事役，與君共躡南山霞。
- 雖老猶能沃金葉，卞娘送以雙琵琶。
- 已教樓下排花舫，醉到碧山春日斜。

## 拼音

- jun1 yi3 yan4 zhe2 hu2 shang4 hua1 ， wo3 you2 qu1 po4 zuo4 liang3 ya2 。
- xu1 zhi1 le4 shi4 shu3 xian2 ke4 ， ri4 ri4 xie2 shang1 bu2 zai4 jia1 。
- kuang4 jun1 cai2 li4 zi4 shao3 dui4 ， qu3 ci4 luo4 bi3 cheng2 tian1 pa1 。
- chun1 feng1 hu2 shang4 yu3 zhi1 di2 ， hao2 fang4 li2 jue2 wu2 yi3 jia1 。
- you1 yan2 jue2 bi4 wu2 bu2 dao4 ， yu4 yuan2 yun2 han4 xun2 tian1 cha2 。
- qing3 shu3 sheng4 you2 bu4 de2 wang3 ， you2 ru2 ye3 ma3 ban4 zai4 ju1 。
- yan3 kan4 hong2 ying1 ling2 luo4 jin4 ， chang2 tiao2 yi3 bei4 lü4 ye4 zhe1 。
- chun1 fang1 sui1 wan3 you2 de2 zai4 ， shan1 dan1 zheng4 hao3 hong2 xiang1 kua1 。
- zhong1 dang1 bai3 qu4 bai3 shi4 yi4 ， yu3 jun1 gong4 nie4 nan2 shan1 xia2 。
- sui1 lao3 you2 neng2 wo4 jin1 ye4 ， bian4 niang2 song4 yi3 shuang1 pi2 pa0 。
- yi3 jiao4 lou2 xia4 pai2 hua1 fang3 ， zui4 dao4 bi4 shan1 chun1 ri4 xie2 。

## 注释

## 译文

## 赏析
