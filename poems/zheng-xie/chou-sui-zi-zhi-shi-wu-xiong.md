---
id: zheng-xie-chou-sui-zi-zhi-shi-wu-xiong
title: 酬隨子直十五兄
titlePinyin: chou2 sui2 zi3 zhi2 shi2 wu3 xiong1
titleSlug: chou-sui-zi-zhi-shi-wu-xiong
author: 鄭獬
authorPinyin: zheng4 xie4
authorSlug: zheng-xie
dynasty: 宋
dynastyPinyin: song4
dynastySlug: song
tags: []
---

## 正文

- 通州窮並大海涯，厥壤不毛坤德虧。
- 床下矍索穴蟛蜞，我初來居常吟悲。
- 見君顔采方伸眉，眸子清徹鬢垂頤。
- 中懷洞然無由歧，鎸鑱文字干有司。
- 古書細鈔指生胝，弟姪鳬雁行纍纍。
- 脫衣易粟飴其饑，慈祥孝友鄉里推。
- 前者天子親饗祠，黄紙赦書疾風馳。
- 挂羅山林網逸遺，守臣奉詔敢言遲。
- 外臺使者爭薦之，野廬供餼禮所宜。
- 白袍大袖何紛披，來居太學森蘭芝。
- 世俗譏議喜瑕疵，蒼蠅往來工讒詞。
- 椎鑿璞玉生瘡痍，猛虎不如牆下貍。
- 聽者雖明豈無疑，紫薇群公文章師。
- 發以鉅策健筆隨，鋪紙吐論語亦奇。
- 綴名紙末何其卑，藻火爲裳誠倒施。
- 赤驥不得黄金羈，編之下櫪耳羸垂。
- 令我包羞心鬰伊，一舸東入長淮湄。
- 勿言顯發遂無期，青衫猶足慰妻兒。
- 海陵得君七字詩，重謝解謗稱相知。
- 我雖有言如鈍錐，說之不入何能爲。
- 願子加餐善自持，高山峨峨寸土基。
- 前塗如壁不可窺，榮落窮通各有時。

## 拼音

- tong1 zhou1 qiong2 bing4 da4 hai3 ya2 ， jue2 rang3 bu4 mao2 kun1 de2 kui1 。
- chuang2 xia4 jue2 suo3 xue2 peng2 qi2 ， wo3 chu1 lai2 ju1 chang2 yin2 bei1 。
- jian4 jun1 yan2 cai3 fang1 shen1 mei2 ， mou2 zi0 qing1 che4 bin4 chui2 yi2 。
- zhong1 huai2 dong4 ran2 wu2 you2 qi2 ， juan1 chan2 wen2 zi4 gan1 you3 si1 。
- gu3 shu1 xi4 chao1 zhi3 sheng1 zhi1 ， di4 zhi2 fu2 yan4 hang2 lei2 lei2 。
- tuo1 yi1 yi4 su4 yi2 qi2 ji1 ， ci2 xiang2 xiao4 you3 xiang1 li3 tui1 。
- qian2 zhe3 tian1 zi3 qin1 xiang3 ci2 ， huang2 zhi3 she4 shu1 ji2 feng1 chi2 。
- gua4 luo2 shan1 lin2 wang3 yi4 yi2 ， shou3 chen2 feng4 zhao4 gan3 yan2 chi2 。
- wai4 tai2 shi3 zhe3 zheng1 jian4 zhi1 ， ye3 lu2 gong4 xi4 li3 suo3 yi2 。
- bai2 pao2 da4 xiu4 he2 fen1 pi1 ， lai2 ju1 tai4 xue2 sen1 lan2 zhi1 。
- shi4 su2 ji1 yi4 xi3 xia2 ci1 ， cang1 ying2 wang3 lai2 gong1 chan2 ci2 。
- zhui1 zao2 pu2 yu4 sheng1 chuang1 yi2 ， meng3 hu3 bu4 ru2 qiang2 xia4 li2 。
- ting1 zhe3 sui1 ming2 qi3 wu2 yi2 ， zi3 wei1 qun2 gong1 wen2 zhang1 shi1 。
- fa1 yi3 ju4 ce4 jian4 bi3 sui2 ， pu1 zhi3 tu3 lun4 yu3 yi4 qi2 。
- zhui4 ming2 zhi3 mo4 he2 qi2 bei1 ， zao3 huo3 wei2 shang0 cheng2 dao3 shi1 。
- chi4 ji4 bu4 de2 huang2 jin1 ji1 ， bian1 zhi1 xia4 li4 er3 lei2 chui2 。
- ling4 wo3 bao1 xiu1 xin1 yu4 yi1 ， yi4 ge3 dong1 ru4 chang2 huai2 mei2 。
- wu4 yan2 xian3 fa1 sui4 wu2 qi1 ， qing1 shan1 you2 zu2 wei4 qi1 er2 。
- hai3 ling2 de2 jun1 qi1 zi4 shi1 ， zhong4 xie4 jie3 bang4 cheng1 xiang1 zhi1 。
- wo3 sui1 you3 yan2 ru2 dun4 zhui1 ， shuo1 zhi1 bu2 ru4 he2 neng2 wei2 。
- yuan4 zi3 jia1 can1 shan4 zi4 chi2 ， gao1 shan1 e2 e2 cun4 tu3 ji1 。
- qian2 tu2 ru2 bi4 bu4 ke3 kui1 ， rong2 luo4 qiong2 tong1 ge4 you3 shi2 。

## 注释

## 译文

## 赏析
