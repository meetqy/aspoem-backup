---
id: zheng-xie-huan-wang-zheng-fu-shan-yang-xiao-ji
title: 還汪正夫山陽小集
titlePinyin: huan2 wang1 zheng4 fu1 shan1 yang2 xiao3 ji2
titleSlug: huan-wang-zheng-fu-shan-yang-xiao-ji
author: 鄭獬
authorPinyin: zheng4 xie4
authorSlug: zheng-xie
dynasty: 宋
dynastyPinyin: song4
dynastySlug: song
tags: []
---

## 正文

- 汪子文章何偉奇，如觀天子乘輿儀。
- 怛然暴見殊驚疑，舌拄上齶兩目癡。
- 定神屏氣試引窺，漸識羽衛行相隨。
- 金吾佽飛開中逵，橫刀執矟鐵馬馳。
- 畫旆赤白盤龍螭，大角一百二十支。
- 鐃鼓嘲轟雜橫吹，繡幡絳幢何紛披。
- 䍐罼鈹戟開黄麾，屬車 {車急} 轔霹靂移。
- 侍郎御史冠峨危，圓扇孔雀雙翅垂。
- 辟邪白澤飛麟麒，金輅赤馬火鬣鬐。
- 飄飄鳳蓋翳華芝，水光鐵甲羽林兒。
- 二十四仗驅熊貔，長殳闊劍梢魍夔。
- 團花絳袖武士衣，大小不同雖異宜。
- 要之盡是聖賢爲，奇服怪玩一不施。
- 斥之所以尊皇威，汪子之文正類斯。
- 一十五軸紛葳蕤，爛光直欲紙上飛。
- 長篇短篇傾珠璣，題說論序及賦詩。
- 篇雖不同皆有歸，要之孔子韓退之。
- 留讀旬日不知疲，大渴適得甘露飴。
- 我欲誦記留肝脾，惟我老鈍無記持。
- 又無小吏操筆揮，或可寫留慰朝饑。
- 二者不遂其齎咨，今復奪去心黭黟。
- 室中斗覺無光輝，靈寶不可留洿池。
- 風雨送還滄海湄，嗟我居陳逾歲時。
- 兩耳無聞如塞泥，遂恐聾瞶不可醫。
- 子來乃得時攻治，摐金伐石鳴鼓鼙。
- 氣豪却似相凌欺，因子文章張我師。
- 使我發此狂簡辭。

## 拼音

- wang1 zi0 wen2 zhang1 he2 wei3 qi2 ， ru2 guan1 tian1 zi3 cheng2 yu2 yi2 。
- da2 ran2 bao4 jian4 shu1 jing1 yi2 ， she2 zhu3 shang4 e4 liang3 mu4 chi1 。
- ding4 shen2 ping2 qi4 shi4 yin3 kui1 ， jian4 shi2 yu3 wei4 xing2 xiang4 sui2 。
- jin1 wu2 ci4 fei1 kai1 zhong1 kui2 ， heng2 dao1 zhi2 shuo4 tie3 ma3 chi2 。
- hua4 pei4 chi4 bai2 pan2 long2 chi1 ， da4 jiao3 yi4 bai3 er4 shi2 zhi1 。
- nao2 gu3 chao2 hong1 za2 heng2 chui1 ， xiu4 fan1 jiang4 zhuang4 he2 fen1 pi1 。
- 䍐 bi4 pi2 ji3 kai1 huang2 hui1 ， shu3 ju1  { ju1 ji2 }  lin2 pi1 li4 yi2 。
- shi4 lang2 yu4 shi3 guan1 e2 wei1 ， yuan2 shan4 kong3 que4 shuang1 chi4 chui2 。
- bi4 xie2 bai2 ze2 fei1 lin2 qi2 ， jin1 lu4 chi4 ma3 huo3 lie4 qi2 。
- piao1 piao1 feng4 gai4 yi4 hua2 zhi1 ， shui3 guang1 tie3 jia3 yu3 lin2 er2 。
- er4 shi2 si4 zhang4 qu1 xiong2 pi2 ， chang2 shu1 kuo4 jian4 shao1 wang3 kui2 。
- tuan2 hua1 jiang4 xiu4 wu3 shi4 yi1 ， da4 xiao3 bu4 tong2 sui1 yi4 yi2 。
- yao4 zhi1 jin4 shi4 sheng4 xian2 wei2 ， qi2 fu2 guai4 wan2 yi2 bu4 shi1 。
- chi4 zhi1 suo3 yi3 zun1 huang2 wei1 ， wang1 zi0 zhi1 wen2 zheng4 lei4 si1 。
- yi1 shi2 wu3 zhou2 fen1 wei1 rui2 ， lan4 guang1 zhi2 yu4 zhi3 shang4 fei1 。
- chang2 pian1 duan3 pian1 qing1 zhu1 ji1 ， ti2 shuo1 lun4 xu4 ji2 fu4 shi1 。
- pian1 sui1 bu4 tong2 jie1 you3 gui1 ， yao4 zhi1 kong3 zi3 han2 tui4 zhi1 。
- liu2 du2 xun2 ri4 bu4 zhi1 pi2 ， da4 ke3 shi4 de2 gan1 lu4 yi2 。
- wo3 yu4 song4 ji4 liu2 gan1 pi2 ， wei2 wo3 lao3 dun4 wu2 ji4 chi2 。
- you4 wu2 xiao3 li4 cao1 bi3 hui1 ， huo4 ke3 xie3 liu2 wei4 chao2 ji1 。
- er4 zhe3 bu2 sui4 qi2 ji1 zi1 ， jin1 fu4 duo2 qu4 xin1 yan3 yi1 。
- shi4 zhong1 dou4 jue2 wu2 guang1 hui1 ， ling2 bao3 bu4 ke3 liu2 wu1 chi2 。
- feng1 yu3 song4 huan2 cang1 hai3 mei2 ， jie1 wo3 ju1 chen2 yu2 sui4 shi2 。
- liang3 er3 wu2 wen2 ru2 sai1 ni2 ， sui4 kong3 long2 gui4 bu4 ke3 yi1 。
- zi3 lai2 nai3 de2 shi2 gong1 zhi4 ， chuang1 jin1 fa2 shi2 ming2 gu3 pi2 。
- qi4 hao2 que4 si4 xiang1 ling2 qi1 ， yin1 zi3 wen2 zhang1 zhang1 wo3 shi1 。
- shi3 wo3 fa1 ci3 kuang2 jian3 ci2 。

## 注释

## 译文

## 赏析
