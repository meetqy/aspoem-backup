---
id: zheng-xie-ku-wei-fu-er-xiong
title: 哭渭夫二兄
titlePinyin: ku1 wei4 fu1 er4 xiong1
titleSlug: ku-wei-fu-er-xiong
author: 鄭獬
authorPinyin: zheng4 xie4
authorSlug: zheng-xie
dynasty: 唐
dynastyPinyin: tang2
dynastySlug: tang
tags: [] 
---

## 正文

- 生平抱直氣，鬼神不敢干。
- 乃從異物化，使我涕泗瀾。
- 昔之初拜兄，申申從太原。
- 府公頗好事，鑿地種琅玕。
- 築學百餘室，吾徒得所盤。
- 嘈嘈誦古書，鄰家嫌聒煩。
- 間日課辭章，據義相譏彈。
- 兄時處乎中，竦竦如長竿。
- 負氣頗剛簡，未嘗媚語言。
- 與衆不相合，節角難爲刓。
- 而獨顧我喜，謂如椒在蘭。
- 璞玉逢礪石，圭璧不爲難。
- 離合雖屢更，於義則相完。
- 應舉來京師，羈旅誰爲歡。
- 投篋寄兄舍，乃同在家安。
- 我常劇醉歸，吐嘔几席間。
- 獨兄在我旁，撫眎夜不眠。
- 雖非共飽乳，此意何疏親。
- 向雖聞兄病，已云不能餐。
- 日唯飲醇酒，無乃酒爲患。
- 昨暮得報書，遂死不復還。
- 擲書一痛哭，痛甚連心肝。
- 恨我有此身，不生雙羽翰。
- 摶風一飛去，瀝酒哭其棺。
- 起坐空嘆泣，腷臆何由寬。
- 攬筆作此詩，顛倒不成篇。
- 焚之寄地下，兄乎其來觀。

## 拼音

- sheng1 ping2 bao4 zhi2 qi4 ， gui3 shen2 bu4 gan3 gan1 。
- nai3 cong2 yi4 wu4 hua4 ， shi3 wo3 ti4 si4 lan2 。
- xi1 zhi1 chu1 bai4 xiong1 ， shen1 shen1 cong2 tai4 yuan2 。
- fu3 gong1 po1 hao3 shi4 ， zao2 di4 zhong3 lang2 gan1 。
- zhu4 xue2 bai3 yu2 shi4 ， wu2 tu2 de2 suo3 pan2 。
- cao2 cao2 song4 gu3 shu1 ， lin2 jia1 xian2 guo1 fan2 。
- jian4 ri4 ke4 ci2 zhang1 ， ju4 yi4 xiang1 ji1 dan4 。
- xiong1 shi2 chu3 hu1 zhong1 ， song3 song3 ru2 chang2 gan1 。
- fu4 qi4 po1 gang1 jian3 ， wei4 chang2 mei4 yu3 yan2 。
- yu3 zhong4 bu4 xiang1 he2 ， jie2 jiao3 nan2 wei2 wan2 。
- er2 du2 gu4 wo3 xi3 ， wei4 ru2 jiao1 zai4 lan2 。
- pu2 yu4 feng2 li4 shi2 ， gui1 bi4 bu4 wei2 nan2 。
- li2 he2 sui1 lü3 geng4 ， wu1 yi4 ze2 xiang1 wan2 。
- ying1 ju3 lai2 jing1 shi1 ， ji1 lü3 shui2 wei2 huan1 。
- tou2 qie4 ji4 xiong1 she4 ， nai3 tong2 zai4 jia1 an1 。
- wo3 chang2 ju4 zui4 gui1 ， tu3 ou3 ji3 xi2 jian4 。
- du2 xiong1 zai4 wo3 pang2 ， fu3 shi4 ye4 bu4 mian2 。
- sui1 fei1 gong4 bao3 ru3 ， ci3 yi4 he2 shu1 qin1 。
- xiang4 sui1 wen2 xiong1 bing4 ， yi3 yun2 bu4 neng2 can1 。
- ri4 wei2 yin3 chun2 jiu3 ， wu2 nai3 jiu3 wei2 huan4 。
- zuo2 mu4 de2 bao4 shu1 ， sui4 si3 bu2 fu4 huan2 。
- zhi4 shu1 yi2 tong4 ku1 ， tong4 shen4 lian2 xin1 gan1 。
- hen4 wo3 you3 ci3 shen1 ， bu4 sheng1 shuang1 yu3 han4 。
- tuan2 feng1 yi4 fei1 qu4 ， li4 jiu3 ku1 qi2 guan1 。
- qi3 zuo4 kong1 tan4 qi4 ， bi4 yi4 he2 you2 kuan1 。
- lan3 bi3 zuo4 ci3 shi1 ， dian1 dao3 bu4 cheng2 pian1 。
- fen2 zhi1 ji4 di4 xia4 ， xiong1 hu1 qi2 lai2 guan1 。

## 注释

## 译文

## 赏析
