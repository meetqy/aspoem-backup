---
id: zheng-xie-lei-zhen
title: 雷震
titlePinyin: lei2 zhen4
titleSlug: lei-zhen
author: 鄭獬
authorPinyin: zheng4 xie4
authorSlug: zheng-xie
dynasty: 宋
dynastyPinyin: song4
dynastySlug: song
tags: []
---

## 正文

- 四月老陽盡，蟄雷方發聲。
- 七月連大雨，碾天三日鳴。
- 夜或發狂震，卧者皆起驚。
- 奔電曄然作，忽如烈火明。
- 高樹大百尺，霹倒燒其根。
- 往往光曜中，時見怪物形。
- 飛雹大如指，萬弩相奔傾。
- 椎擊鳥雀群，掩地交縱橫。
- 雷者主號令，爲天之常經。
- 奮豫既過時，及此何匉訇。
- 無乃號令失，安得四時平。
- 春秋書震電，推之在五行。
- 天道儻可信，使我心不寧。

## 拼音

- si4 yue4 lao3 yang2 jin4 ， zhe2 lei2 fang1 fa1 sheng1 。
- qi1 yue4 lian2 da4 yu3 ， nian3 tian1 san1 ri4 ming2 。
- ye4 huo4 fa1 kuang2 zhen4 ， wo4 zhe3 jie1 qi3 jing1 。
- ben1 dian4 ye4 ran2 zuo4 ， hu1 ru2 lie4 huo3 ming2 。
- gao1 shu4 da4 bai3 chi3 ， pi1 dao3 shao1 qi2 gen1 。
- wang3 wang3 guang1 yao4 zhong1 ， shi2 jian4 guai4 wu0 xing2 。
- fei1 bao2 da4 ru2 zhi3 ， wan4 nu3 xiang1 ben1 qing1 。
- zhui1 ji1 niao3 que4 qun2 ， yan3 di4 jiao1 zong4 heng2 。
- lei2 zhe3 zhu3 hao4 ling4 ， wei2 tian1 zhi1 chang2 jing1 。
- fen4 yu4 ji4 guo4 shi2 ， ji2 ci3 he2 peng1 hong1 。
- wu2 nai3 hao4 ling4 shi1 ， an1 de2 si4 shi2 ping2 。
- chun1 qiu1 shu1 zhen4 dian4 ， tui1 zhi1 zai4 wu3 xing2 。
- tian1 dao4 tang3 ke3 xin4 ， shi3 wo3 xin1 bu4 ning2 。

## 注释

## 译文

## 赏析
