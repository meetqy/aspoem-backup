---
id: zheng-xie-dong-ri-shi-yang-ji-ruo-liang-tian-ji
title: 冬日示楊季若梁天機
titlePinyin: dong1 ri4 shi4 yang2 ji4 ruo4 liang2 tian1 ji1
titleSlug: dong-ri-shi-yang-ji-ruo-liang-tian-ji
author: 鄭獬
authorPinyin: zheng4 xie4
authorSlug: zheng-xie
dynasty: 宋
dynastyPinyin: song4
dynastySlug: song
tags: []
---

## 正文

- 天河忽側飛雹傾，丁丁屋瓦相敲鳴。
- 撲衣寫下白玉粒，脚底踏碎真珠聲。
- 官舍高屋苦濩落，此時不易孤客情。
- 潁侯恰寄玉泉釀，乳花甘滑琉璃清。
- 紅糟淮白復脆美，佐之綠菘作吳羹。
- 縱談往舊雜嘲戲，大笑觴倒金酒觥。
- 閒以罰令却寂默，四座睥睨如伏兵。
- 人生會合即爲樂，况子歸意凌青冥。
- 赤尾鯉魚在泥滓，行見兩翅穿鱗生。
- 跳身聳鬣望東海，蒼崖枯涸埋層冰。
- 明年春風掃地起，一起萬物皆光明。

## 拼音

- tian1 he2 hu1 ce4 fei1 bao2 qing1 ， ding1 ding1 wu1 wa3 xiang1 qiao1 ming2 。
- pu1 yi1 xie3 xia4 bai2 yu4 li4 ， jiao3 di3 ta4 sui4 zhen1 zhu1 sheng1 。
- guan1 she4 gao1 wu1 ku3 hu4 luo4 ， ci3 shi2 bu2 yi4 gu1 ke4 qing2 。
- ying3 hou2 qia4 ji4 yu4 quan2 niang4 ， ru3 hua1 gan1 hua2 liu2 li2 qing1 。
- hong2 zao1 huai2 bai2 fu4 cui4 mei3 ， zuo3 zhi1 lü4 song1 zuo4 wu2 geng1 。
- zong4 tan2 wang3 jiu4 za2 chao2 xi4 ， da4 xiao4 shang1 dao3 jin1 jiu3 gong1 。
- xian2 yi3 fa2 ling4 que4 ji4 mo4 ， si4 zuo4 pi4 ni4 ru2 fu2 bing1 。
- ren2 sheng1 hui4 he2 ji2 wei2 le4 ， kuang4 zi3 gui1 yi4 ling2 qing1 ming2 。
- chi4 wei3 li3 yu2 zai4 ni2 zi3 ， xing2 jian4 liang3 chi4 chuan1 lin2 sheng1 。
- tiao4 shen1 song3 lie4 wang4 dong1 hai3 ， cang1 ya2 ku1 he2 mai2 ceng2 bing1 。
- ming2 nian2 chun1 feng1 sao3 di4 qi3 ， yi4 qi3 wan4 wu4 jie1 guang1 ming2 。

## 注释

## 译文

## 赏析
