---
id: zheng-xie-su-xing-bu-zi-hu-bei-yi-cao-huai-nan
title: 蘇刑部自湖北移漕淮南
titlePinyin: su1 xing2 bu4 zi4 hu2 bei3 yi2 cao2 huai2 nan2
titleSlug: su-xing-bu-zi-hu-bei-yi-cao-huai-nan
author: 鄭獬
authorPinyin: zheng4 xie4
authorSlug: zheng-xie
dynasty: 唐
dynastyPinyin: tang2
dynastySlug: tang
tags: [] 
---

## 正文

- 先公道義交，晚得蘇公佐。
- 俾予往拜之，兄事安敢墮。
- 漂忽十五年，日月如旋磨。
- 近佩荆州符，吏牘方自課。
- 蘇侯乃外臺，庶幾容謬懦。
- 若獲巨木陰，似翳桑下餓。
- 相約待秋深，事隙得高卧。
- 風灑渚宮凉，碧溪絕塵涴。
- 穿林或倦行，拂石還分坐。
- 夙懷詎彷彿，幽事信坎坷。
- 除書走馬來，換節長淮左。
- 嗟予踽踽遊，有唱期誰和。
- 楚老遮郭門，扳留知不可。
- 別酒雖無歡，歸帆幸少垛。
- 蘇侯賢大夫，歷數今誰過。
- 議論抵廟堂，有力莫能破。
- 挺如白玉圭，稜角不可挫。
- 大匠斲明堂，宜居左右個。
- 猶馳使者車，挾策均萬貨。
- 淮人久焦枯，蘇息在欬唾。
- 傾酒吐長言，遥爲淮人賀。

## 拼音

- xian1 gong1 dao4 yi4 jiao1 ， wan3 de2 su1 gong1 zuo3 。
- bi3 yu3 wang3 bai4 zhi1 ， xiong1 shi4 an1 gan3 duo4 。
- piao1 hu1 shi2 wu3 nian2 ， ri4 yue4 ru2 xuan2 mo2 。
- jin4 pei4 jing1 zhou1 fu2 ， li4 du2 fang1 zi4 ke4 。
- su1 hou2 nai3 wai4 tai2 ， shu4 ji1 rong2 miu4 nuo4 。
- ruo4 huo4 ju4 mu4 yin1 ， si4 yi4 sang1 xia4 e4 。
- xiang1 yue1 dai4 qiu1 shen1 ， shi4 xi4 de2 gao1 wo4 。
- feng1 sa3 zhu3 gong1 liang2 ， bi4 xi1 jue2 chen2 wo4 。
- chuan1 lin2 huo4 juan4 xing2 ， fu2 shi2 huan2 fen1 zuo4 。
- su4 huai2 ju4 pang2 fu2 ， you1 shi4 xin4 kan3 ke3 。
- chu2 shu1 zou3 ma3 lai2 ， huan4 jie2 chang2 huai2 zuo3 。
- jie1 yu3 ju3 ju3 you2 ， you3 chang4 qi1 shui2 he2 。
- chu3 lao3 zhe1 guo1 men2 ， ban1 liu2 zhi1 bu4 ke3 。
- bie2 jiu3 sui1 wu2 huan1 ， gui1 fan1 xing4 shao3 duo4 。
- su1 hou2 xian2 dai4 fu0 ， li4 shu4 jin1 shui2 guo4 。
- yi4 lun4 di3 miao4 tang2 ， you3 li4 mo4 neng2 po4 。
- ting3 ru2 bai2 yu4 gui1 ， leng2 jiao3 bu4 ke3 cuo4 。
- da4 jiang4 zhuo2 ming2 tang2 ， yi2 ju1 zuo3 you4 ge4 。
- you2 chi2 shi3 zhe3 ju1 ， xie2 ce4 jun1 wan4 huo4 。
- huai2 ren2 jiu3 jiao1 ku1 ， su1 xi1 zai4 kai4 tuo4 。
- qing1 jiu3 tu3 chang2 yan2 ， yao2 wei2 huai2 ren2 he4 。

## 注释

## 译文

## 赏析
