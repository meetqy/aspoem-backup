---
id: zheng-xie-xi-chou-zheng-fu
title: 戲酬正夫
titlePinyin: xi4 chou2 zheng4 fu1
titleSlug: xi-chou-zheng-fu
author: 鄭獬
authorPinyin: zheng4 xie4
authorSlug: zheng-xie
dynasty: 宋
dynastyPinyin: song4
dynastySlug: song
tags: []
---

## 正文

- 汪子怪我不作詩，意欲窘我荒唐辭。
- 自顧拙兵苦頓弱，安敢犯子之鼓鼙。
- 子之文章既勁敏，屢從大敵相摩治。
- 左立風后右立牧，黄帝秉鉞來指麾。
- 蚩尤跳梁從風雨，電師雷鬼相奔馳。
- 頃之截首挂大旆，兩肩塚葬高峨危。
- 如何韜伏不自發，欲用古術先致師。
- 遺之巾幗武侯策，司馬豈是尋常兒。
- 應須敵氣已衰竭，然後鐵騎來相追。
- 回戈坐致窮龐伏，得非欲學韓退之。
- 嗟我豈敢與子校，唯圖自守堅城陴。
- 况茲憂窘久廢絕，空餘衰老扶瘡痍。
- 開卷舊字或不識，豈能有意爭雄雌。
- 朝來據鞍試矍鑠，是翁獨足相撐支。
- 檢勒稍稍就部伍，亦欲一望將軍旗。
- 曹公東壁不羞走，周郎未得相凌欺。
- 便須持此邀一戰，非我無以發子奇。

## 拼音

- wang1 zi0 guai4 wo3 bu2 zuo4 shi1 ， yi4 yu4 jiong3 wo3 huang1 tang2 ci2 。
- zi4 gu4 zhuo1 bing1 ku3 dun4 ruo4 ， an1 gan3 fan4 zi3 zhi1 gu3 pi2 。
- zi3 zhi1 wen2 zhang1 ji4 jin4 min3 ， lü3 cong2 da4 di2 xiang1 mo2 zhi4 。
- zuo3 li4 feng1 hou4 you4 li4 mu4 ， huang2 di4 bing3 yue4 lai2 zhi3 hui1 。
- chi1 you2 tiao4 liang2 cong2 feng1 yu3 ， dian4 shi1 lei2 gui3 xiang1 ben1 chi2 。
- qing3 zhi1 jie2 shou3 gua4 da4 pei4 ， liang3 jian1 zhong3 zang4 gao1 e2 wei1 。
- ru2 he2 tao1 fu2 bu2 zi4 fa1 ， yu4 yong4 gu3 shu4 xian1 zhi4 shi1 。
- yi2 zhi1 jin1 guo2 wu3 hou2 ce4 ， si1 ma3 qi3 shi4 xun2 chang2 er2 。
- ying1 xu1 di2 qi4 yi3 shuai1 jie2 ， ran2 hou4 tie3 qi2 lai2 xiang1 zhui1 。
- hui2 ge1 zuo4 zhi4 qiong2 pang2 fu2 ， de2 fei1 yu4 xue2 han2 tui4 zhi1 。
- jie1 wo3 qi3 gan3 yu3 zi3 xiao4 ， wei2 tu2 zi4 shou3 jian1 cheng2 pi2 。
- kuang4 zi1 you1 jiong3 jiu3 fei4 jue2 ， kong1 yu2 shuai1 lao3 fu2 chuang1 yi2 。
- kai1 juan4 jiu4 zi4 huo4 bu4 shi2 ， qi3 neng2 you3 yi4 zheng1 xiong2 ci2 。
- chao2 lai2 ju4 an1 shi4 jue2 shuo4 ， shi4 weng1 du2 zu2 xiang1 cheng1 zhi1 。
- jian3 le4 shao1 shao1 jiu4 bu4 wu3 ， yi4 yu4 yi2 wang4 jiang1 jun1 qi2 。
- cao2 gong1 dong1 bi4 bu4 xiu1 zou3 ， zhou1 lang2 wei4 de2 xiang1 ling2 qi1 。
- bian4 xu1 chi2 ci3 yao1 yi2 zhan4 ， fei1 wo3 wu2 yi3 fa1 zi3 qi2 。

## 注释

## 译文

## 赏析
