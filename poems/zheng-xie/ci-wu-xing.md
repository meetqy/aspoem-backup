---
id: zheng-xie-ci-wu-xing
title: 慈烏行
titlePinyin: ci2 wu1 xing2
titleSlug: ci-wu-xing
author: 鄭獬
authorPinyin: zheng4 xie4
authorSlug: zheng-xie
dynasty: 宋
dynastyPinyin: song4
dynastySlug: song
tags: []
---

## 正文

- 鴉鴉林中雛，日晚猶未棲。
- 口銜山櫻來，獨向林中啼。
- 林中有鴉父，昔生六七兒。
- 一朝棄之去，空此群雛悲。
- 意謂父在林，還傍前山飛。
- 山中得山櫻，欲來反哺之。
- 繞林復穿樹，疑在葉東西。
- 東西竟無有，還上高高枝。
- 高枝僅空巢，見此涕沾衣。
- 復念營巢初，手足生瘡痍。
- 朝飛恐雛渴，暮飛恐雛饑。
- 一日萬千回，日日銜黍歸。
- 今我羽翼成，反哺方有期。
- 如何天奪去，遂成長別離。
- 山櫻正滿枝，結子紅琲肥。
- 而我不得哺，安用自啄爲。
- 嗟嗟我薄祜，哺之固已遲。
- 尚有慈母恩，群雛且相隨。

## 拼音

- ya1 ya1 lin2 zhong1 chu2 ， ri4 wan3 you2 wei4 qi1 。
- kou3 xian2 shan1 ying1 lai2 ， du2 xiang4 lin2 zhong1 ti2 。
- lin2 zhong1 you3 ya1 fu4 ， xi1 sheng1 liu4 qi1 er2 。
- yi4 zhao1 qi4 zhi1 qu4 ， kong1 ci3 qun2 chu2 bei1 。
- yi4 wei4 fu4 zai4 lin2 ， huan2 bang4 qian2 shan1 fei1 。
- shan1 zhong1 de2 shan1 ying1 ， yu4 lai2 fan3 bu3 zhi1 。
- rao4 lin2 fu4 chuan1 shu4 ， yi2 zai4 ye4 dong1 xi1 。
- dong1 xi1 jing4 wu2 you3 ， huan2 shang4 gao1 gao1 zhi1 。
- gao1 zhi1 jin3 kong1 chao2 ， jian4 ci3 ti4 zhan1 yi1 。
- fu4 nian4 ying2 chao2 chu1 ， shou3 zu2 sheng1 chuang1 yi2 。
- chao2 fei1 kong3 chu2 ke3 ， mu4 fei1 kong3 chu2 ji1 。
- yi2 ri4 wan4 qian1 hui2 ， ri4 ri4 xian2 shu3 gui1 。
- jin1 wo3 yu3 yi4 cheng2 ， fan3 bu3 fang1 you3 qi1 。
- ru2 he2 tian1 duo2 qu4 ， sui4 cheng2 chang2 bie2 li2 。
- shan1 ying1 zheng4 man3 zhi1 ， jie2 zi3 hong2 bei4 fei2 。
- er2 wo3 bu4 de2 bu3 ， an1 yong4 zi4 zhuo2 wei2 。
- jie1 jie1 wo3 bao2 hu4 ， bu3 zhi1 gu4 yi3 chi2 。
- shang4 you3 ci2 mu3 en1 ， qun2 chu2 qie3 xiang1 sui2 。

## 注释

## 译文

## 赏析
