---
id: zheng-xie-chou-yu-bu-zhi-jian-ji
title: 酬余補之見寄
titlePinyin: chou2 yu2 bu3 zhi1 jian4 ji4
titleSlug: chou-yu-bu-zhi-jian-ji
author: 鄭獬
authorPinyin: zheng4 xie4
authorSlug: zheng-xie
dynasty: 唐
dynastyPinyin: tang2
dynastySlug: tang
tags: [] 
---

## 正文

- 吾友補之會稽家，高眉大眼稱才華。
- 入京共收太學第，姓名頭角相撐磨。
- 高樓管弦相與雜，黄金酒面溶成波。
- 樽前軒昂如孤鷹，四顧不見雀與蛙。
- 試招紙筆恣揮掃，縱橫噴薄不可遮。
- 我疑君心如春風，呵吐草樹皆成花。
- 忽然驚爆險絕句，旱天霹靂雷霆車。
- 我輩觀之瞪兩眼，汗流滿面空長嗟。
- 明年南北別君去，落照滿帆秋風斜。
- 天涯朋歡少披豁，還如穴鰋跳泥沙。
- 兩耳喧聒久厭苦，思君便欲飛仙槎。
- 前時得君山陽書，副之長句封天葩。
- 筆墨勁健愈精絕，鐵繩鈕縛虬爪牙。
- 有時風雨恐飛去，嘗自密鎖金鴉叉。
- 嗟我文字苦慳短，才力不敵兩角蝸。
- 下筆欲答輒自止，如君一句已可誇。
- 持此聊且謝勤叩，念君不見愁無涯。

## 拼音

- wu2 you3 bu3 zhi1 hui4 ji1 jia1 ， gao1 mei2 da4 yan3 cheng1 cai2 hua2 。
- ru4 jing1 gong4 shou1 tai4 xue2 di4 ， xing4 ming2 tou2 jiao3 xiang1 cheng1 mo2 。
- gao1 lou2 guan3 xian2 xiang1 yu3 za2 ， huang2 jin1 jiu3 mian4 rong2 cheng2 bo1 。
- zun1 qian2 xuan1 ang2 ru2 gu1 ying1 ， si4 gu4 bu2 jian4 que4 yu3 wa1 。
- shi4 zhao1 zhi3 bi3 zi4 hui1 sao3 ， zong4 heng2 pen1 bao2 bu4 ke3 zhe1 。
- wo3 yi2 jun1 xin1 ru2 chun1 feng1 ， he1 tu3 cao3 shu4 jie1 cheng2 hua1 。
- hu1 ran2 jing1 bao4 xian3 jue2 ju4 ， han4 tian1 pi1 li4 lei2 ting2 ju1 。
- wo3 bei4 guan1 zhi1 deng4 liang3 yan3 ， han4 liu2 man3 mian4 kong1 chang2 jie1 。
- ming2 nian2 nan2 bei3 bie2 jun1 qu4 ， luo4 zhao4 man3 fan1 qiu1 feng1 xie2 。
- tian1 ya2 peng2 huan1 shao3 pi1 huo1 ， huan2 ru2 xue2 yan3 tiao4 ni2 sha1 。
- liang3 er3 xuan1 guo1 jiu3 yan4 ku3 ， si1 jun1 bian4 yu4 fei1 xian1 cha2 。
- qian2 shi2 de2 jun1 shan1 yang2 shu1 ， fu4 zhi1 chang2 ju4 feng1 tian1 pa1 。
- bi3 mo4 jin4 jian4 yu4 jing1 jue2 ， tie3 sheng2 niu3 fu4 qiu2 zhao3 ya2 。
- you3 shi2 feng1 yu3 kong3 fei1 qu4 ， chang2 zi4 mi4 suo3 jin1 ya1 cha1 。
- jie1 wo3 wen2 zi4 ku3 qian1 duan3 ， cai2 li4 bu4 di2 liang3 jiao3 wo1 。
- xia4 bi3 yu4 da2 zhe2 zi4 zhi3 ， ru2 jun1 yi2 ju4 yi3 ke3 kua1 。
- chi2 ci3 liao2 qie3 xie4 qin2 kou4 ， nian4 jun1 bu2 jian4 chou2 wu2 ya2 。

## 注释

## 译文

## 赏析
