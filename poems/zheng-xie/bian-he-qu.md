---
id: zheng-xie-bian-he-qu
title: 汴河曲
titlePinyin: bian4 he2 qu3
titleSlug: bian-he-qu
author: 鄭獬
authorPinyin: zheng4 xie4
authorSlug: zheng-xie
dynasty: 唐
dynastyPinyin: tang2
dynastySlug: tang
tags: [] 
---

## 正文

- 朝漕百舟金，暮漕百舟粟。
- 一歲漕幾舟，京師猶不足。
- 此河百餘年，此舟日往復。
- 自從有河來，宜積萬千屋。
- 如何尚虛乏，僅若填空谷。
- 歲或數未登，飛傳日逼促。
- 嗷嗷衆兵食，已憂不相屬。
- 東南雖奠安，亦宜少儲蓄。
- 奈何盡取之，曾不留斗斛。
- 秦漢都關中，厥田號衍沃。
- 二渠如肥膏，凶年亦生穀。
- 公私富囷倉，何必收珠玉。
- 因以轉實邊，邊兵皆飽腹。
- 不聞漕汴渠，尾尾舟銜軸。
- 關中地故存，存渠失淘斸。
- 或能尋舊源，鳩工鑿其陸。
- 少緩東南民，俾之具饘粥。
- 茲豈少利哉，可爲天下福。

## 拼音

- chao2 cao2 bai3 zhou1 jin1 ， mu4 cao2 bai3 zhou1 su4 。
- yi2 sui4 cao2 ji1 zhou1 ， jing1 shi1 you2 bu4 zu2 。
- ci3 he2 bai3 yu2 nian2 ， ci3 zhou1 ri4 wang3 fu4 。
- zi4 cong2 you3 he2 lai2 ， yi2 ji1 wan4 qian1 wu1 。
- ru2 he2 shang4 xu1 fa2 ， jin3 ruo4 tian2 kong4 gu3 。
- sui4 huo4 shu4 wei4 deng1 ， fei1 chuan2 ri4 bi1 cu4 。
- ao2 ao2 zhong4 bing1 shi2 ， yi3 you1 bu4 xiang1 shu3 。
- dong1 nan2 sui1 dian4 an1 ， yi4 yi2 shao3 chu3 xu4 。
- nai4 he2 jin4 qu3 zhi1 ， ceng2 bu4 liu2 dou4 hu2 。
- qin2 han4 dou1 guan1 zhong1 ， jue2 tian2 hao4 yan3 wo4 。
- er4 qu2 ru2 fei2 gao1 ， xiong1 nian2 yi4 sheng1 gu3 。
- gong1 si1 fu4 qun1 cang1 ， he2 bi4 shou1 zhu1 yu4 。
- yin1 yi3 zhuan3 shi2 bian1 ， bian1 bing1 jie1 bao3 fu4 。
- bu4 wen2 cao2 bian4 qu2 ， wei3 wei3 zhou1 xian2 zhou2 。
- guan1 zhong1 di4 gu4 cun2 ， cun2 qu2 shi1 tao2 zhu2 。
- huo4 neng2 xun2 jiu4 yuan2 ， jiu1 gong1 zao2 qi2 lu4 。
- shao3 huan3 dong1 nan2 min2 ， bi3 zhi1 ju4 zhan1 zhou1 。
- zi1 qi3 shao3 li4 zai1 ， ke3 wei2 tian1 xia4 fu2 。

## 注释

## 译文

## 赏析
