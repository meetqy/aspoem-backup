---
id: zheng-xie-po-wan-feng-xue-chu-sheng-yong-zhang-gong-da-hong-mei-zhi-ju
title: 迫晚風雪出省咏張公達紅梅之句
titlePinyin: po4 wan3 feng1 xue3 chu1 sheng3 yong3 zhang1 gong1 da2 hong2 mei2 zhi1 ju4
titleSlug: po-wan-feng-xue-chu-sheng-yong-zhang-gong-da-hong-mei-zhi-ju
author: 鄭獬
authorPinyin: zheng4 xie4
authorSlug: zheng-xie
dynasty: 唐
dynastyPinyin: tang2
dynastySlug: tang
tags: [] 
---

## 正文

- 雪花障路飛，飄濕紅杏韉。
- 歸馬碧蹄疾，踏破白玉田。
- 攬轡獨長想，物境真可憐。
- 朝紱未掛身，豪逸倚少年。
- 結客上高樓，珠箔遮碧天。
- 燒酒紫煙沸，割炙白膏鮮。
- 美人挪素手，笑弄琵琶絃。
- 醉眼生亂雲，不省到家眠。
- 俊遊或如失，倒指還摻然。
- 薄莫出華省，下馬燈已燃。
- 强笑破老顔，寄恨揮華箋。
- 翫世張公子，嗜酒真神仙。
- 拋擲咏紅梅，負伊清樽前。
- 再讀再三嘆，心斷空悁悁。
- 起予如繭絲，織愁成短篇。

## 拼音

- xue3 hua1 zhang4 lu4 fei1 ， piao1 shi1 hong2 xing4 jian1 。
- gui1 ma3 bi4 ti2 ji2 ， ta4 po4 bai2 yu4 tian2 。
- lan3 pei4 du2 chang2 xiang3 ， wu4 jing4 zhen1 ke3 lian2 。
- chao2 fu2 wei4 gua4 shen1 ， hao2 yi4 yi3 shao4 nian2 。
- jie2 ke4 shang4 gao1 lou2 ， zhu1 bo2 zhe1 bi4 tian1 。
- shao1 jiu3 zi3 yan1 fei4 ， ge1 zhi4 bai2 gao1 xian1 。
- mei3 ren2 nuo2 su4 shou3 ， xiao4 nong4 pi2 pa0 xian2 。
- zui4 yan3 sheng1 luan4 yun2 ， bu4 sheng3 dao4 jia1 mian2 。
- jun4 you2 huo4 ru2 shi1 ， dao3 zhi3 huan2 chan1 ran2 。
- bao2 mo4 chu1 hua2 sheng3 ， xia4 ma3 deng1 yi3 ran2 。
- qiang2 xiao4 po4 lao3 yan2 ， ji4 hen4 hui1 hua2 jian1 。
- wan2 shi4 zhang1 gong1 zi3 ， shi4 jiu3 zhen1 shen2 xian1 。
- pao1 zhi4 yong3 hong2 mei2 ， fu4 yi1 qing1 zun1 qian2 。
- zai4 du2 zai4 san1 tan4 ， xin1 duan4 kong1 yuan1 yuan1 。
- qi3 yu3 ru2 jian3 si1 ， zhi1 chou2 cheng2 duan3 pian1 。

## 注释

## 译文

## 赏析
