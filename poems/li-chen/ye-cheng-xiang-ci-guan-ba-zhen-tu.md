---
id: li-chen-ye-cheng-xiang-ci-guan-ba-zhen-tu
title: 謁丞相祠觀八陣圖
titlePinyin: ye4 cheng2 xiang4 ci2 guan1 ba1 zhen4 tu2
titleSlug: ye-cheng-xiang-ci-guan-ba-zhen-tu
author: 李訦
authorPinyin: li3 chen2
authorSlug: li-chen
dynasty: 宋
dynastyPinyin: song4
dynastySlug: song
tags: []
---

## 正文

- 人言忠孝不磨滅，神物護持存水滸。
- 千家陵谷幾變遷，此石不移自章武。
- 本由黄帝古兵法，六十四以八爲伍。
- 髯孫且懼仲達走，賊操遊魂何敢拒。
- 刻銘沙石水底碑，教戰石存山下鼓。
- 一片丹心天地間，萬世聞風猶禦侮。
- 我來起敬凜如生，再拜一言公必取。
- 瀼流東截陣圖前，寖隳城壁頹民宇。
- 能安拳石止波流，願回瀼患思民撫。
- 常使夔人知感公，踏磧年年弔千古。

## 拼音

- ren2 yan2 zhong1 xiao4 bu4 mo2 mie4 ， shen2 wu4 hu4 chi2 cun2 shui3 hu3 。
- qian1 jia1 ling2 gu3 ji1 bian4 qian1 ， ci3 shi2 bu4 yi2 zi4 zhang1 wu3 。
- ben3 you2 huang2 di4 gu3 bing1 fa3 ， liu4 shi2 si4 yi3 ba1 wei2 wu3 。
- ran2 sun1 qie3 ju4 zhong4 da2 zou3 ， zei2 cao1 you2 hun2 he2 gan3 ju4 。
- ke4 ming2 sha1 shi2 shui3 di3 bei1 ， jiao4 zhan4 shi2 cun2 shan1 xia4 gu3 。
- yi2 pian4 dan1 xin1 tian1 di4 jian4 ， wan4 shi4 wen2 feng1 you2 yu4 wu3 。
- wo3 lai2 qi3 jing4 lin3 ru2 sheng1 ， zai4 bai4 yi4 yan2 gong1 bi4 qu3 。
- rang2 liu2 dong1 jie2 zhen4 tu2 qian2 ， jin4 hui1 cheng2 bi4 tui2 min2 yu3 。
- neng2 an1 quan2 shi2 zhi3 bo1 liu2 ， yuan4 hui2 rang2 huan4 si1 min2 fu3 。
- chang2 shi3 kui2 ren2 zhi1 gan3 gong1 ， ta4 qi4 nian2 nian2 diao4 qian1 gu3 。

## 注释

## 译文

## 赏析
