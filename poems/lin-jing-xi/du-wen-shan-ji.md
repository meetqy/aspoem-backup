---
id: lin-jing-xi-du-wen-shan-ji
title: 讀文山集
titlePinyin: du2 wen2 shan1 ji2
titleSlug: du-wen-shan-ji
author: 林景熙
authorPinyin: lin2 jing3 xi1
authorSlug: lin-jing-xi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 黑風夜撼天柱折，萬里飛塵九溟竭。
- 誰欲抶之兩腕絕，英淚浪浪滿襟血。
- 龍庭戈鋋爛如雪，孤臣生死早已决。
- 綱常萬古懸日月，百年身世輕一髮。
- 苦寒尚握蘇武節，垂盡猶存杲卿舌。
- 膝不可下頭可截，白日不照吾忠切。
- 哀鴻上訴天欲裂，一編千載虹光發。
- 書生倚劍歌激烈，萬壑松聲助幽咽。
- 世間淚洒兒女別，大丈夫心一寸鐵。

## 拼音

- hei1 feng1 ye4 han4 tian1 zhu4 zhe2 ， wan4 li3 fei1 chen2 jiu3 ming2 jie2 。
- shui2 yu4 chi4 zhi1 liang3 wan4 jue2 ， ying1 lei4 lang4 lang4 man3 jin1 xue4 。
- long2 ting2 ge1 chan2 lan4 ru2 xue3 ， gu1 chen2 sheng1 si3 zao3 yi3 jue2 。
- gang1 chang2 wan4 gu3 xuan2 ri4 yue4 ， bai3 nian2 shen1 shi4 qing1 yi2 fa4 。
- ku3 han2 shang4 wo4 su1 wu3 jie2 ， chui2 jin4 you2 cun2 gao3 qing1 she2 。
- xi1 bu4 ke3 xia4 tou2 ke3 jie2 ， bai2 ri4 bu2 zhao4 wu2 zhong1 qie4 。
- ai1 hong2 shang4 su4 tian1 yu4 lie4 ， yi4 bian1 qian1 zai4 hong2 guang1 fa1 。
- shu1 sheng1 yi3 jian4 ge1 ji1 lie4 ， wan4 he4 song1 sheng1 zhu4 you1 ye4 。
- shi4 jian4 lei4 sa3 er2 nü3 bie2 ， da4 zhang4 fu0 xin1 yi2 cun4 tie3 。

## 注释

## 译文

## 赏析
