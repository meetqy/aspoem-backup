---
id: lin-jing-xi-you-jiu-suo-shan-cui-jiao-ting
title: 遊九鎖山 翠蛟亭
titlePinyin: you2 jiu3 suo3 shan1   cui4 jiao1 ting2
titleSlug: you-jiu-suo-shan-cui-jiao-ting
author: 林景熙
authorPinyin: lin2 jing3 xi1
authorSlug: lin-jing-xi
dynasty: 宋
dynastyPinyin: song4
dynastySlug: song
tags: []
---

## 正文

- 百雷鬭我前，八溟覆我後。
- 誰哉擘巨崖，縱此翠蛟走。
- 又疑蜀川下，萬騎赴峽口。
- 凭闌神爲摇，清寒逼兩肘。
- 久乃與之忘，一洗耳目垢。
- 骨冷春木臞，魂驚夜猿吼。
- 神仙亦愛奇，臨流并瓊玖。
- 乘鯉琴高風，捉月太白手。
- 跳入水晶宮，身世亦何有。
- 緬懷玉局翁，不受荒幻誘。
- 爾來謁空祠，采蘋奠玄酒。
- 百年等一漚，道先天地壽。
- 逝者固如斯，川上嘆魯叟。

## 拼音

- bai3 lei2 dou4 wo3 qian2 ， ba1 ming2 fu4 wo3 hou4 。
- shui2 zai1 bo4 ju4 ya2 ， zong4 ci3 cui4 jiao1 zou3 。
- you4 yi2 shu3 chuan1 xia4 ， wan4 qi2 fu4 xia2 kou3 。
- ping2 lan2 shen2 wei2 yao2 ， qing1 han2 bi1 liang3 zhou3 。
- jiu3 nai3 yu3 zhi1 wang4 ， yi4 xi3 er3 mu4 gou4 。
- gu3 leng3 chun1 mu4 qu2 ， hun2 jing1 ye4 yuan2 hou3 。
- shen2 xian1 yi4 ai4 qi2 ， lin2 liu2 bing4 qiong2 jiu3 。
- cheng2 li3 qin2 gao1 feng1 ， zhuo1 yue4 tai4 bai2 shou3 。
- tiao4 ru4 shui3 jing1 gong1 ， shen1 shi4 yi4 he2 you3 。
- mian3 huai2 yu4 ju2 weng1 ， bu2 shou4 huang1 huan4 you4 。
- er3 lai2 ye4 kong1 ci2 ， cai3 pin2 dian4 xuan2 jiu3 。
- bai3 nian2 deng3 yi4 ou1 ， dao4 xian1 tian1 di4 shou4 。
- shi4 zhe3 gu4 ru2 si1 ， chuan1 shang4 tan4 lu3 sou3 。

## 注释

## 译文

## 赏析
