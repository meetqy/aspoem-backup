---
id: lin-jing-xi-you-jiu-suo-shan-da-di-dong-tian
title: 遊九鎖山 大滌洞天
titlePinyin: you2 jiu3 suo3 shan1   da4 di2 dong4 tian1
titleSlug: you-jiu-suo-shan-da-di-dong-tian
author: 林景熙
authorPinyin: lin2 jing3 xi1
authorSlug: lin-jing-xi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 九鎖絕人寰，一嶂聳天柱。
- 自從開闢來，著此洞天古。
- 奇石千萬姿，元不費神斧。
- 帝勑守六丁，山夔孰敢侮。
- 白晝中冥冥，游者必持炬。
- 或絢若霞敷，或蹙若波詭。
- 或豎若旌幢，或懸若鐘鼓。
- 或虎而爪踞，或鳳而翅舞。
- 異狀紛獻酬，清音起擊拊。
- 不知金堂仙，恍惚在何許。
- 褰衣下側逕，層嵐結瓊乳。
- 逕極罅轉深，幽潭蓄風雨。
- 劣容童豎入，恐觸蛟龍怒。
- 凜乎不可留，長嘯出巖戶。

## 拼音

- jiu3 suo3 jue2 ren2 huan2 ， yi2 zhang4 song3 tian1 zhu4 。
- zi4 cong2 kai1 pi4 lai2 ， zhu4 ci3 dong4 tian1 gu3 。
- qi2 shi2 qian1 wan4 zi1 ， yuan2 bu2 fei4 shen2 fu3 。
- di4 chi4 shou3 liu4 ding1 ， shan1 kui2 shu2 gan3 wu3 。
- bai2 zhou4 zhong1 ming2 ming2 ， you2 zhe3 bi4 chi2 ju4 。
- huo4 xuan4 ruo4 xia2 fu1 ， huo4 cu4 ruo4 bo1 gui3 。
- huo4 shu4 ruo4 jing1 zhuang4 ， huo4 xuan2 ruo4 zhong1 gu3 。
- huo4 hu3 er2 zhua3 ju4 ， huo4 feng4 er2 chi4 wu3 。
- yi4 zhuang4 fen1 xian4 chou2 ， qing1 yin1 qi3 ji1 fu3 。
- bu4 zhi1 jin1 tang2 xian1 ， huang3 hu1 zai4 he2 xu1 。
- qian1 yi1 xia4 ce4 jing4 ， ceng2 lan2 jie2 qiong2 ru3 。
- jing4 ji2 xia4 zhuan3 shen1 ， you1 tan2 xu4 feng1 yu3 。
- lie4 rong2 tong2 shu4 ru4 ， kong3 chu4 jiao1 long2 nu4 。
- lin3 hu1 bu4 ke3 liu2 ， chang2 xiao4 chu1 yan2 hu4 。

## 注释

## 译文

## 赏析
