---
id: lin-jing-xi-bao-ji-si-seng-she-gu-mei-yi-shu-jie-rong-er-ding-du-ku-ji-xi-wei-fu
title: 寶積寺僧舍古梅一樹皆榮而頂獨枯即席爲賦
titlePinyin: bao3 ji1 si4 seng1 she4 gu3 mei2 yi2 shu4 jie1 rong2 er2 ding3 du2 ku1 ji2 xi2 wei2 fu4
titleSlug: bao-ji-si-seng-she-gu-mei-yi-shu-jie-rong-er-ding-du-ku-ji-xi-wei-fu
author: 林景熙
authorPinyin: lin2 jing3 xi1
authorSlug: lin-jing-xi
dynasty: 宋
dynastyPinyin: song4
dynastySlug: song
tags: []
---

## 正文

- 鐵虬偃蹇八尺强，雲屋深深吹玉香。
- 開徧枝南與枝北，頂頑不受春風德。
- 悄如枯禪坐瞿曇，霓旌羽葆來毿毿。
- 世情冷暖異榮朽，道眼看來兩何有。
- 炎州嶺上識袒衣，參橫月落皆玄機。
- 老僧與客一笑頃，醉藉莓苔弄疏影。
- 醒來忽憶孤山前，繫舟老樹飛雪天。
- 翠羽無聲江色凍，夜闌秉燭渾疑夢。
- 貪嗔到此一一除，獨有愛花癡自如。

## 拼音

- tie3 qiu2 yan3 jian3 ba1 chi3 qiang2 ， yun2 wu1 shen1 shen1 chui1 yu4 xiang1 。
- kai1 bian4 zhi1 nan2 yu3 zhi1 bei3 ， ding3 wan2 bu2 shou4 chun1 feng1 de2 。
- qiao1 ru2 ku1 shan4 zuo4 qu2 tan2 ， ni2 jing1 yu3 bao3 lai2 san1 san1 。
- shi4 qing2 leng3 nuan3 yi4 rong2 xiu3 ， dao4 yan3 kan4 lai2 liang3 he2 you3 。
- yan2 zhou1 ling3 shang4 shi2 tan3 yi1 ， can1 heng2 yue4 luo4 jie1 xuan2 ji1 。
- lao3 seng1 yu3 ke4 yi2 xiao4 qing3 ， zui4 jie4 mei2 tai2 nong4 shu1 ying3 。
- xing3 lai2 hu1 yi4 gu1 shan1 qian2 ， xi4 zhou1 lao3 shu4 fei1 xue3 tian1 。
- cui4 yu3 wu2 sheng1 jiang1 se4 dong4 ， ye4 lan2 bing3 zhu2 hun2 yi2 meng4 。
- tan1 chen1 dao4 ci3 yi1 yi1 chu2 ， du2 you3 ai4 hua1 chi1 zi4 ru2 。

## 注释

## 译文

## 赏析
