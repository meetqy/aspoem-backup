---
id: lin-jing-xi-za-yong-shi-shou-chou-wang-zhen-qing-qi-san
title: 雜詠十首酬汪鎮卿  其三
titlePinyin: za2 yong3 shi2 shou3 chou2 wang1 zhen4 qing1     qi2 san1
titleSlug: za-yong-shi-shou-chou-wang-zhen-qing-qi-san
author: 林景熙
authorPinyin: lin2 jing3 xi1
authorSlug: lin-jing-xi
dynasty: 宋
dynastyPinyin: song4
dynastySlug: song
tags: []
---

## 正文

- 老來屏人事，北窗寄高眠。
- 飄颻御風遠，銀闕開九天。
- 虎豹不見嗔，豈予有仙緣。
- 玉座覆紅雲，香爐霏紫烟。
- 黄冠立小兆，冉冉導我前。
- 下土蟣虱臣，微衷懷欲宣。
- 兵戈幸休息，饑饉方連綿。
- 洪惟大生德，寔制水旱權。
- 願言回哀眷，與世蘇倒懸。
- 皇靈閔臣請，曰其啟豐年。
- 再拜謝闕下，回飈墮林泉。
- 夜雷聲殷殷，甘澤朝盈田。
- 沈思喜且驚，魂交非偶然。
- 士抱當世憂，天猶爲之憐。
- 况此咎證臻，庸非燮理愆。
- 貞觀有房杜，斗米曾三錢。

## 拼音

- lao3 lai2 ping2 ren2 shi4 ， bei3 chuang1 ji4 gao1 mian2 。
- piao1 yao2 yu4 feng1 yuan3 ， yin2 que4 kai1 jiu3 tian1 。
- hu3 bao4 bu2 jian4 chen1 ， qi3 yu3 you3 xian1 yuan2 。
- yu4 zuo4 fu4 hong2 yun2 ， xiang1 lu2 fei1 zi3 yan1 。
- huang2 guan1 li4 xiao3 zhao4 ， ran3 ran3 dao3 wo3 qian2 。
- xia4 tu3 ji3 shi1 chen2 ， wei1 zhong1 huai2 yu4 xuan1 。
- bing1 ge1 xing4 xiu1 xi0 ， ji1 jin3 fang1 lian2 mian2 。
- hong2 wei2 da4 sheng1 de2 ， shi2 zhi4 shui3 han4 quan2 。
- yuan4 yan2 hui2 ai1 juan4 ， yu3 shi4 su1 dao3 xuan2 。
- huang2 ling2 min3 chen2 qing3 ， yue1 qi2 qi3 feng1 nian2 。
- zai4 bai4 xie4 que4 xia4 ， hui2 biao1 duo4 lin2 quan2 。
- ye4 lei2 sheng1 yin1 yin1 ， gan1 ze2 chao2 ying2 tian2 。
- shen3 si1 xi3 qie3 jing1 ， hun2 jiao1 fei1 ou3 ran2 。
- shi4 bao4 dang1 shi4 you1 ， tian1 you2 wei2 zhi1 lian2 。
- kuang4 ci3 jiu4 zheng4 zhen1 ， yong1 fei1 xie4 li3 qian1 。
- zhen1 guan1 you3 fang2 du4 ， dou4 mi3 ceng2 san1 qian2 。

## 注释

## 译文

## 赏析
