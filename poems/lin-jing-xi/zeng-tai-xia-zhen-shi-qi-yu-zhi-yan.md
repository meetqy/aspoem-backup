---
id: lin-jing-xi-zeng-tai-xia-zhen-shi-qi-yu-zhi-yan
title: 贈泰霞真士祈雨之驗
titlePinyin: zeng4 tai4 xia2 zhen1 shi4 qi2 yu3 zhi1 yan4
titleSlug: zeng-tai-xia-zhen-shi-qi-yu-zhi-yan
author: 林景熙
authorPinyin: lin2 jing3 xi1
authorSlug: lin-jing-xi
dynasty: 宋
dynastyPinyin: song4
dynastySlug: song
tags: []
---

## 正文

- 火旂燄燄燒坤垠，蒺藜滿道風揚塵。
- 槁苗無花不作穀，老農扶杖田頭哭。
- 哭聲不爲填溝渠，室罄何以供官輸。
- 檄龍唄佛寂不應，蜥蜴那能擅權柄。
- 泰霞真士鞭風霆，綠章叩天天亦驚。
- 玄雲沛雨起膚寸，點點都是盤中飯。
- 須臾收歛歸無聲，翩然駕虬出山城。
- 我聞調元功自古，亢爲常暘伏常雨。
- 廟堂有道司牧良，坐看玉燭開金穰。
- 淮南捕蝗蝗更在，饑蛟齧人陸成海。
- 肥羊日日供大官，論功乃使專黄冠。
- 真士寸田無水旱，天機子夜交離坎。

## 拼音

- huo3 qi2 yan4 yan4 shao1 kun1 yin2 ， ji2 li2 man3 dao4 feng1 yang2 chen2 。
- gao3 miao2 wu2 hua1 bu2 zuo4 gu3 ， lao3 nong2 fu2 zhang4 tian2 tou2 ku1 。
- ku1 sheng1 bu4 wei2 tian2 gou1 qu2 ， shi4 qing4 he2 yi3 gong4 guan1 shu1 。
- xi2 long2 bei0 fo2 ji4 bu4 ying1 ， xi1 yi4 na4 neng2 shan4 quan2 bing3 。
- tai4 xia2 zhen1 shi4 bian1 feng1 ting2 ， lü4 zhang1 kou4 tian1 tian1 yi4 jing1 。
- xuan2 yun2 pei4 yu3 qi3 fu1 cun4 ， dian3 dian3 dou1 shi4 pan2 zhong1 fan4 。
- xu1 yu2 shou1 lian3 gui1 wu2 sheng1 ， pian1 ran2 jia4 qiu2 chu1 shan1 cheng2 。
- wo3 wen2 diao4 yuan2 gong1 zi4 gu3 ， kang4 wei2 chang2 yang2 fu2 chang2 yu3 。
- miao4 tang2 you3 dao4 si1 mu4 liang2 ， zuo4 kan4 yu4 zhu2 kai1 jin1 rang2 。
- huai2 nan2 bu3 huang2 huang2 geng4 zai4 ， ji1 jiao1 nie4 ren2 lu4 cheng2 hai3 。
- fei2 yang2 ri4 ri4 gong4 da4 guan1 ， lun4 gong1 nai3 shi3 zhuan1 huang2 guan1 。
- zhen1 shi4 cun4 tian2 wu2 shui3 han4 ， tian1 ji1 zi3 ye4 jiao1 li2 kan3 。

## 注释

## 译文

## 赏析
