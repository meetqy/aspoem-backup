---
id: lin-jing-xi-li-liang-shan-shi-lang-zhong-shi-ru-er-yi-jie-hou-hui-ji-suo-shi-shi-bie
title: 李兩山侍郎仲氏儒而醫解后會稽索詩識別
titlePinyin: li3 liang3 shan1 shi4 lang2 zhong4 shi4 ru2 er2 yi1 jie3 hou4 hui4 ji1 suo3 shi1 shi2 bie2
titleSlug: li-liang-shan-shi-lang-zhong-shi-ru-er-yi-jie-hou-hui-ji-suo-shi-shi-bie
author: 林景熙
authorPinyin: lin2 jing3 xi1
authorSlug: lin-jing-xi
dynasty: 宋
dynastyPinyin: song4
dynastySlug: song
tags: []
---

## 正文

- 我懷兩山翁，夙抱經濟略。
- 曾驅部使車，所至問民瘼。
- 昆陽斗大州，漁吏久竭澤。
- 三尺行風霆，四知厲冰蘗。
- 公餘接寒士，促膝談禮樂。
- 以我獨閉門，前茅訪林壑。
- 當途盡挾貴，此道可敦薄。
- 浮雲於我如，霖雨用汝作。
- 如何歲龍蛇，斯人竟冥漠。
- 平生詩萬篇，耿耿志誰託。
- 頗聞仲氏賢，風骨似其伯。
- 爾來一披霧，月梁慰離索。
- 紛紛雞鶩中，夭矯見孤鶴。
- 陽秋皮裏鑒，太素指下脈。
- 猶有刀圭功，可敵廊廟爵。
- 四百有四病，如禽應弦落。
- 真病在人心，問君有何藥。

## 拼音

- wo3 huai2 liang3 shan1 weng1 ， su4 bao4 jing1 ji4 lüe4 。
- ceng2 qu1 bu4 shi3 ju1 ， suo3 zhi4 wen4 min2 mo4 。
- kun1 yang2 dou4 da4 zhou1 ， yu2 li4 jiu3 jie2 ze2 。
- san1 chi3 xing2 feng1 ting2 ， si4 zhi1 li4 bing1 bo4 。
- gong1 yu2 jie1 han2 shi4 ， cu4 xi1 tan2 li3 le4 。
- yi3 wo3 du2 bi4 men2 ， qian2 mao2 fang3 lin2 he4 。
- dang1 tu2 jin4 xie2 gui4 ， ci3 dao4 ke3 dun1 bao2 。
- fu2 yun2 wu1 wo3 ru2 ， lin2 yu3 yong4 ru3 zuo4 。
- ru2 he2 sui4 long2 she2 ， si1 ren2 jing4 ming2 mo4 。
- ping2 sheng1 shi1 wan4 pian1 ， geng3 geng3 zhi4 shui2 tuo1 。
- po1 wen2 zhong4 shi4 xian2 ， feng1 gu3 si4 qi2 bo2 。
- er3 lai2 yi4 pi1 wu4 ， yue4 liang2 wei4 li2 suo3 。
- fen1 fen1 ji1 wu4 zhong1 ， yao1 jiao3 jian4 gu1 he4 。
- yang2 qiu1 pi2 li3 jian4 ， tai4 su4 zhi3 xia4 mai4 。
- you2 you3 dao1 gui1 gong1 ， ke3 di2 lang2 miao4 jue2 。
- si4 bai3 you3 si4 bing4 ， ru2 qin2 ying1 xian2 luo4 。
- zhen1 bing4 zai4 ren2 xin1 ， wen4 jun1 you3 he2 yao4 。

## 注释

## 译文

## 赏析
