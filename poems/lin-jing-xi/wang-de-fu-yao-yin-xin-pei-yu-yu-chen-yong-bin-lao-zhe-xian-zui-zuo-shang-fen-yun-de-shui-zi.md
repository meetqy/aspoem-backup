---
id: lin-jing-xi-wang-de-fu-yao-yin-xin-pei-yu-yu-chen-yong-bin-lao-zhe-xian-zui-zuo-shang-fen-yun-de-shui-zi
title: 王德輔邀飲新醅予與陳用賓老輒先醉座上分韻得水字
titlePinyin: wang2 de2 fu3 yao1 yin3 xin1 pei1 yu3 yu3 chen2 yong4 bin1 lao3 zhe2 xian1 zui4 zuo4 shang4 fen1 yun4 de2 shui3 zi4
titleSlug: wang-de-fu-yao-yin-xin-pei-yu-yu-chen-yong-bin-lao-zhe-xian-zui-zuo-shang-fen-yun-de-shui-zi
author: 林景熙
authorPinyin: lin2 jing3 xi1
authorSlug: lin-jing-xi
dynasty: 宋
dynastyPinyin: song4
dynastySlug: song
tags: []
---

## 正文

- 朔風號枯林，吹寒入肌髓。
- 江湖客影孤，况復懷萬里。
- 白戰不持鐵，何以破愁壘。
- 惟有無功鄉，歲暮足可恃。
- 良朋邀我游，瓦盤列山卉。
- 軋軋鳴珠泉，灧灧浮翠蟻。
- 初疑變氣候，漸覺忘我爾。
- 一觴復一觴，頹然兩衰齒。
- 桓桓諸少年，互爵方未已。
- 雖醉不敢譁，諧談亦書史。
- 所以柴桑翁，濁醪有妙理。
- 我渴夢西泠，攀條嚼冰蕊。
- 醒來步虛廊，天空月在水。

## 拼音

- shuo4 feng1 hao4 ku1 lin2 ， chui1 han2 ru4 ji1 sui3 。
- jiang1 hu2 ke4 ying3 gu1 ， kuang4 fu4 huai2 wan4 li3 。
- bai2 zhan4 bu4 chi2 tie3 ， he2 yi3 po4 chou2 lei3 。
- wei2 you3 wu2 gong1 xiang1 ， sui4 mu4 zu2 ke3 shi4 。
- liang2 peng2 yao1 wo3 you2 ， wa3 pan2 lie4 shan1 hui4 。
- ya4 ya4 ming2 zhu1 quan2 ， yan4 yan4 fu2 cui4 yi3 。
- chu1 yi2 bian4 qi4 hou4 ， jian4 jue2 wang4 wo3 er3 。
- yi4 shang1 fu4 yi4 shang1 ， tui2 ran2 liang3 shuai1 chi3 。
- huan2 huan2 zhu1 shao4 nian2 ， hu4 jue2 fang1 wei4 yi3 。
- sui1 zui4 bu4 gan3 hua2 ， xie2 tan2 yi4 shu1 shi3 。
- suo3 yi3 chai2 sang1 weng1 ， zhuo2 lao2 you3 miao4 li3 。
- wo3 ke3 meng4 xi1 ling2 ， pan1 tiao2 jiao2 bing1 rui3 。
- xing3 lai2 bu4 xu1 lang2 ， tian1 kong1 yue4 zai4 shui3 。

## 注释

## 译文

## 赏析
