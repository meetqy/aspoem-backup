---
id: lin-jing-xi-fang-er-lu-gu-ju
title: 訪二陸故居
titlePinyin: fang3 er4 lu4 gu4 ju1
titleSlug: fang-er-lu-gu-ju
author: 林景熙
authorPinyin: lin2 jing3 xi1
authorSlug: lin-jing-xi
dynasty: 宋
dynastyPinyin: song4
dynastySlug: song
tags: []
---

## 正文

- 風流懷二陸，才名動三吳。
- 斯人不可作，千載空烟蕪。
- 當時騁俊筆，萬象爭先驅。
- 有如明月璧，美價傾鴻都。
- 世運有翻覆，韞匵真良圖。
- 惜哉去就乖，毀此千金軀。
- 人生皆有死，百年同須臾。
- 獨遺文字芳，乃與天壤俱。
- 凄凄崑山寒，冉冉谷水枯。
- 白鶴久已寂，黄犬誰復呼。
- 荒祠掛殘陽，扁舟入菰蒲。
- 采蓴薦秋水，庶以明區區。

## 拼音

- feng1 liu2 huai2 er4 lu4 ， cai2 ming2 dong4 san1 wu2 。
- si1 ren2 bu4 ke3 zuo4 ， qian1 zai4 kong1 yan1 wu2 。
- dang1 shi2 cheng3 jun4 bi3 ， wan4 xiang4 zheng1 xian1 qu1 。
- you3 ru2 ming2 yue4 bi4 ， mei3 jia4 qing1 hong2 dou1 。
- shi4 yun4 you3 fan1 fu4 ， yun4 du2 zhen1 liang2 tu2 。
- xi1 zai1 qu4 jiu4 guai1 ， hui3 ci3 qian1 jin1 qu1 。
- ren2 sheng1 jie1 you3 si3 ， bai3 nian2 tong2 xu1 yu2 。
- du2 yi2 wen2 zi4 fang1 ， nai3 yu3 tian1 rang3 ju4 。
- qi1 qi1 kun1 shan1 han2 ， ran3 ran3 gu3 shui3 ku1 。
- bai2 he4 jiu3 yi3 ji4 ， huang2 quan3 shui2 fu4 hu1 。
- huang1 ci2 gua4 can2 yang2 ， pian1 zhou1 ru4 gu1 pu2 。
- cai3 chun2 jian4 qiu1 shui3 ， shu4 yi3 ming2 qu1 qu1 。

## 注释

## 译文

## 赏析
