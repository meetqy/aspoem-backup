---
id: lin-jing-xi-ku-xue-yu-xu-tong-she
title: 哭薛榆溆同舍
titlePinyin: ku1 xue1 yu2 xu4 tong2 she4
titleSlug: ku-xue-yu-xu-tong-she
author: 林景熙
authorPinyin: lin2 jing3 xi1
authorSlug: lin-jing-xi
dynasty: 宋
dynastyPinyin: song4
dynastySlug: song
tags: []
---

## 正文

- 桂死月亦灰，鵬枯海爲陸。
- 自我哭斯文，老淚幾盈掬。
- 故國忽春夢，故人復霜木。
- 矯矯榆溆君，白首尚儒服。
- 解后一寫心，乾坤兩眉蹙。
- 無力能怒飛，有道欲私淑。
- 憶游東浦雲，馬帳肯同宿。
- 孤燈照寒雨，蕭蕭半窗竹。
- 君器碩以方，有如舟萬斛。
- 歛華就本根，耆年謂可卜。
- 昨別猶是人，今乃在鬼錄。
- 爲善未必遐，嗚呼真宰酷。
- 往年海若怒，風濤卷人屋。
- 脫身鯨魚吻，長寐固應熟。
- 寡妻泣帷荒，有子繼經術。
- 彼哉暴殄夫，食必饌金玉。
- 一士苜蓿腸，奪之胡忍速。
- 問天天夢夢，秋聲滿巖谷。

## 拼音

- gui4 si3 yue4 yi4 hui1 ， peng2 ku1 hai3 wei2 lu4 。
- zi4 wo3 ku1 si1 wen2 ， lao3 lei4 ji1 ying2 ju1 。
- gu4 guo2 hu1 chun1 meng4 ， gu4 ren2 fu4 shuang1 mu4 。
- jiao3 jiao3 yu2 xu4 jun1 ， bai2 shou3 shang4 ru2 fu2 。
- jie3 hou4 yi4 xie3 xin1 ， qian2 kun1 liang3 mei2 cu4 。
- wu2 li4 neng2 nu4 fei1 ， you3 dao4 yu4 si1 shu1 。
- yi4 you2 dong1 pu3 yun2 ， ma3 zhang4 ken3 tong2 su4 。
- gu1 deng1 zhao4 han2 yu3 ， xiao1 xiao1 ban4 chuang1 zhu2 。
- jun1 qi4 shuo4 yi3 fang1 ， you3 ru2 zhou1 wan4 hu2 。
- lian3 hua2 jiu4 ben3 gen1 ， qi2 nian2 wei4 ke3 bu3 。
- zuo2 bie2 you2 shi4 ren2 ， jin1 nai3 zai4 gui3 lu4 。
- wei2 shan4 wei4 bi4 xia2 ， wu1 hu1 zhen1 zai3 ku4 。
- wang3 nian2 hai3 ruo4 nu4 ， feng1 tao1 juan4 ren2 wu1 。
- tuo1 shen1 jing1 yu2 wen3 ， chang2 mei4 gu4 ying1 shu2 。
- gua3 qi1 qi4 wei2 huang1 ， you3 zi3 ji4 jing1 shu4 。
- bi3 zai1 bao4 tian3 fu1 ， shi2 bi4 zhuan4 jin1 yu4 。
- yi2 shi4 mu4 xu0 chang2 ， duo2 zhi1 hu2 ren3 su4 。
- wen4 tian1 tian1 meng4 meng4 ， qiu1 sheng1 man3 yan2 gu3 。

## 注释

## 译文

## 赏析
