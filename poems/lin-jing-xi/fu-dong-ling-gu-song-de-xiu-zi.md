---
id: lin-jing-xi-fu-dong-ling-gu-song-de-xiu-zi
title: 賦冬嶺孤松得秀字
titlePinyin: fu4 dong1 ling3 gu1 song1 de2 xiu4 zi4
titleSlug: fu-dong-ling-gu-song-de-xiu-zi
author: 林景熙
authorPinyin: lin2 jing3 xi1
authorSlug: lin-jing-xi
dynasty: 宋
dynastyPinyin: song4
dynastySlug: song
tags: []
---

## 正文

- 靈丹九轉無仙授，槁色千林何可救。
- 凍蛟出壑蒼髯秀，勁氣獨與玄冥鬭。
- 秦官五輩空遺臭，陶徑單傳無別胄。
- 天寒落日啼猿狖，如見襄陽古耆舊。
- 花開花謝當春晝，蒲柳迎秋唯恐後。
- 此地不知黄落候，一蓋高風撐宇宙。
- 貞心耿耿神明佑，六陰雖朋不敢寇。
- 朔風揚威雪貿貿，君子之傷君子守。
- 明堂一柱難獨搆，青牛伏龜千歲壽。

## 拼音

- ling2 dan1 jiu3 zhuan3 wu2 xian1 shou4 ， gao3 se4 qian1 lin2 he2 ke3 jiu4 。
- dong4 jiao1 chu1 he4 cang1 ran2 xiu4 ， jin4 qi4 du2 yu3 xuan2 ming2 dou4 。
- qin2 guan1 wu3 bei4 kong1 yi2 chou4 ， tao2 jing4 dan1 chuan2 wu2 bie2 zhou4 。
- tian1 han2 luo4 ri4 ti2 yuan2 you4 ， ru2 jian4 xiang1 yang2 gu3 qi2 jiu4 。
- hua1 kai1 hua1 xie4 dang1 chun1 zhou4 ， pu2 liu3 ying2 qiu1 wei2 kong3 hou4 。
- ci3 di4 bu4 zhi1 huang2 luo4 hou4 ， yi2 gai4 gao1 feng1 cheng1 yu3 zhou4 。
- zhen1 xin1 geng3 geng3 shen2 ming2 you4 ， liu4 yin1 sui1 peng2 bu4 gan3 kou4 。
- shuo4 feng1 yang2 wei1 xue3 mao4 mao4 ， jun1 zi3 zhi1 shang1 jun1 zi3 shou3 。
- ming2 tang2 yi2 zhu4 nan2 du2 gou4 ， qing1 niu2 fu2 gui1 qian1 sui4 shou4 。

## 注释

## 译文

## 赏析
