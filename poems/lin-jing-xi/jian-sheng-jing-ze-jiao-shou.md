---
id: lin-jing-xi-jian-sheng-jing-ze-jiao-shou
title: 餞盛景則教授
titlePinyin: jian4 sheng4 jing3 ze2 jiao4 shou4
titleSlug: jian-sheng-jing-ze-jiao-shou
author: 林景熙
authorPinyin: lin2 jing3 xi1
authorSlug: lin-jing-xi
dynasty: 宋
dynastyPinyin: song4
dynastySlug: song
tags: []
---

## 正文

- 空明仙人朝帝所，跨鶴凌虛墮霜羽。
- 洞中石髓流不乾，聖泉寫入君肺腑。
- 潘江陸海一目盡，自提脩綆汲千古。
- 碧芹水冷涵夜燈，丹鳳山空鳴曉鼓。
- 有時白戰風騷場，小巫見之縮雙股。
- 飯雖不足仁義腴，牆陰老薺羹春苦。
- 丈夫出處各有道，天地綱常要撐拄。
- 俗吏惟知騁刀筆，腐儒亦或拘訓詁。
- 雲霧窗寒森寶書，廣文袖有修月斧。
- 離亭酒短秋帆開，雁蕩峰前桂花雨。

## 拼音

- kong1 ming2 xian1 ren2 chao2 di4 suo3 ， kua4 he4 ling2 xu1 duo4 shuang1 yu3 。
- dong4 zhong1 shi2 sui3 liu2 bu4 qian2 ， sheng4 quan2 xie3 ru4 jun1 fei4 fu3 。
- pan1 jiang1 lu4 hai3 yi2 mu4 jin4 ， zi4 ti2 xiu1 geng3 ji2 qian1 gu3 。
- bi4 qin2 shui3 leng3 han2 ye4 deng1 ， dan1 feng4 shan1 kong1 ming2 xiao3 gu3 。
- you3 shi2 bai2 zhan4 feng1 sao1 chang3 ， xiao3 wu1 jian4 zhi1 suo1 shuang1 gu3 。
- fan4 sui1 bu4 zu2 ren2 yi4 yu2 ， qiang2 yin1 lao3 ji4 geng1 chun1 ku3 。
- zhang4 fu0 chu1 chu3 ge4 you3 dao4 ， tian1 di4 gang1 chang2 yao4 cheng1 zhu3 。
- su2 li4 wei2 zhi1 cheng3 dao1 bi3 ， fu3 ru2 yi4 huo4 ju1 xun4 gu3 。
- yun2 wu4 chuang1 han2 sen1 bao3 shu1 ， guang3 wen2 xiu4 you3 xiu1 yue4 fu3 。
- li2 ting2 jiu3 duan3 qiu1 fan1 kai1 ， yan4 dang4 feng1 qian2 gui4 hua1 yu3 。

## 注释

## 译文

## 赏析
