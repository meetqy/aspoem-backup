---
id: pan-liang-gui-zheng-heng-zhong-zuo-ting-xi-shan-yan-yue-ke-you-yi-shu-qiu-shi-wei-fu-yi-shou
title: 鄭亨仲作亭西山顔曰可友以書求詩爲賦一首
titlePinyin: zheng4 heng1 zhong4 zuo4 ting2 xi1 shan1 yan2 yue1 ke3 you3 yi3 shu1 qiu2 shi1 wei2 fu4 yi4 shou3
titleSlug: zheng-heng-zhong-zuo-ting-xi-shan-yan-yue-ke-you-yi-shu-qiu-shi-wei-fu-yi-shou
author: 潘良貴
authorPinyin: pan1 liang2 gui4
authorSlug: pan-liang-gui
dynasty: 唐
dynastyPinyin: tang2
dynastySlug: tang
tags: []
---

## 正文

- 君不見子猷嗜好與俗殊，種竹不可一日無。
- 又不見太白清狂世絕倫，舉杯邀月獨相親。
- 風流二子去已遠，塵埃那復聞高人。
- 鄭侯未遇身更閒，躬耕自樂巖谷間。
- 開亭容膝日寄傲，坐對嶕嶢崪嵂之西山。
- 西山蒼翠如堆玉，松奏笙竽雲作屋。
- 澄鮮爽氣日夕佳，不學時情易翻覆。
- 田文唾面嗔小兒，翟公署門良可嗤。
- 悠悠權利悲一時，樂哉此友誰能知。
- 鄭侯與我論心久，年少相従今白首。
- 對山勿著絕交書，要須著我成三友。

## 拼音

- jun1 bu2 jian4 zi3 you2 shi4 hao4 yu3 su2 shu1 ， zhong3 zhu2 bu4 ke3 yi2 ri4 wu2 。
- you4 bu2 jian4 tai4 bai2 qing1 kuang2 shi4 jue2 lun2 ， ju3 bei1 yao1 yue4 du2 xiang1 qin1 。
- feng1 liu2 er4 zi3 qu4 yi3 yuan3 ， chen2 ai1 na4 fu4 wen2 gao1 ren2 。
- zheng4 hou2 wei4 yu4 shen1 geng4 xian2 ， gong1 geng1 zi4 le4 yan2 gu3 jian4 。
- kai1 ting2 rong2 xi1 ri4 ji4 ao4 ， zuo4 dui4 jiao1 yao2 zu2 lü4 zhi1 xi1 shan1 。
- xi1 shan1 cang1 cui4 ru2 dui1 yu4 ， song1 zou4 sheng1 yu2 yun2 zuo4 wu1 。
- cheng2 xian1 shuang3 qi4 ri4 xi1 jia1 ， bu4 xue2 shi2 qing2 yi4 fan1 fu4 。
- tian2 wen2 tuo4 mian4 chen1 xiao3 er2 ， zhai2 gong1 shu3 men2 liang2 ke3 chi1 。
- you1 you1 quan2 li4 bei1 yi4 shi2 ， le4 zai1 ci3 you3 shui2 neng2 zhi1 。
- zheng4 hou2 yu3 wo3 lun4 xin1 jiu3 ， nian2 shao4 xiang1 cong2 jin1 bai2 shou3 。
- dui4 shan1 wu4 zhu4 jue2 jiao1 shu1 ， yao4 xu1 zhu4 wo3 cheng2 san1 you3 。

## 注释

## 译文

## 赏析
