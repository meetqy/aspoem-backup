---
id: liu-cha-xue-ju
title: 雪車
titlePinyin: xue3 ju1
titleSlug: xue-ju
author: 劉叉
authorPinyin: liu2 cha1
authorSlug: liu-cha
dynasty: 唐
dynastyPinyin: tang2
dynastySlug: tang
tags: [] 
---

## 正文

- 臘令凝綈三十日，繽紛密雪一復一。
- 孰云潤澤在枯荄，闤闠餓民涷欲死。
- 死中猶被豺狼食，官車初還城壘未完備。
- 人家千里無煙火，雞犬何太怨。
- 天不卹吾甿，如何連夜瑤花亂。
- 皎潔既同君子節，沾濡多著小人面。
- 寒鏁侯門見客稀，色迷塞路行商斷。
- 小小細細如塵間，輕輕緩緩成樸簌。
- 官家不知民餒寒，盡驅牛車盈道載屑玉。
- 載載欲何之，祕藏深宮以禦炎酷。
- 徒能自衛九重間，豈信車轍血，點點盡是農夫哭。
- 刀兵殘喪後，滿野誰爲載白骨。
- 遠戍久乏糧，太倉誰爲運紅粟。
- 戎夫尚逆命，扁箱鹿角誰爲敵。
- 士夫困征討，買花載酒誰爲適。
- 天子端然少旁求，股肱耳目皆姦慝。
- 依違用事佞上方，猶驅餓民運造化防暑阨。
- 吾聞躬耕南畝舜之聖，爲民吞蝗唐之德。
- 未聞𭐁孽苦蒼生，相羣相黨上下爲蟊賊。
- 廟堂食祿不自慙，我爲斯民歎息還歎息。

## 拼音

- la4 ling4 ning2 ti4 san1 shi2 ri4 ， bin1 fen1 mi4 xue3 yi2 fu4 yi1 。
- shu2 yun2 run4 ze2 zai4 ku1 gai1 ， huan2 hui4 e4 min2 dong1 yu4 si3 。
- si3 zhong1 you2 bei4 chai2 lang2 shi2 ， guan1 ju1 chu1 huan2 cheng2 lei3 wei4 wan2 bei4 。
- ren2 jia1 qian1 li3 wu2 yan1 huo3 ， ji1 quan3 he2 tai4 yuan4 。
- tian1 bu2 xu4 wu2 meng2 ， ru2 he2 lian2 ye4 yao2 hua1 luan4 。
- jiao3 jie2 ji4 tong2 jun1 zi3 jie2 ， zhan1 ru2 duo1 zhu4 xiao3 ren2 mian4 。
- han2 suo3 hou2 men2 jian4 ke4 xi1 ， se4 mi2 sai1 lu4 hang2 shang1 duan4 。
- xiao3 xiao3 xi4 xi4 ru2 chen2 jian4 ， qing1 qing1 huan3 huan3 cheng2 pu3 su4 。
- guan1 jia1 bu4 zhi1 min2 nei3 han2 ， jin4 qu1 niu2 ju1 ying2 dao4 zai4 xie4 yu4 。
- zai4 zai4 yu4 he2 zhi1 ， bi4 cang2 shen1 gong1 yi3 yu4 yan2 ku4 。
- tu2 neng2 zi4 wei4 jiu3 chong2 jian4 ， qi3 xin4 ju1 zhe2 xue4 ， dian3 dian3 jin4 shi4 nong2 fu1 ku1 。
- dao1 bing1 can2 sang1 hou4 ， man3 ye3 shui2 wei2 zai4 bai2 gu3 。
- yuan3 shu4 jiu3 fa2 liang2 ， tai4 cang1 shui2 wei2 yun4 hong2 su4 。
- rong2 fu1 shang4 ni4 ming4 ， bian3 xiang1 lu4 jiao3 shui2 wei2 di2 。
- shi4 fu1 kun4 zheng1 tao3 ， mai3 hua1 zai4 jiu3 shui2 wei2 shi4 。
- tian1 zi3 duan1 ran2 shao3 pang2 qiu2 ， gu3 gong1 er3 mu4 jie1 jian1 te4 。
- yi1 wei2 yong4 shi4 ning4 shang4 fang1 ， you2 qu1 e4 min2 yun4 zao4 hua4 fang2 shu3 e4 。
- wu2 wen2 gong1 geng1 nan2 mu3 shun4 zhi1 sheng4 ， wei2 min2 tun1 huang2 tang2 zhi1 de2 。
- wei4 wen2 𭐁 nie4 ku3 cang1 sheng1 ， xiang1 qun2 xiang1 dang3 shang4 xia4 wei2 mao2 zei2 。
- miao4 tang2 shi2 lu4 bu2 zi4 can2 ， wo3 wei2 si1 min2 tan4 xi1 huan2 tan4 xi1 。

## 注释

## 译文

## 赏析
