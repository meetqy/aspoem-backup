---
id: shao-yong-liu-shi-wu-sui-xin-zheng-zi-yi
title: 六十五歲新正自貽
titlePinyin: liu4 shi2 wu3 sui4 xin1 zheng1 zi4 yi2
titleSlug: liu-shi-wu-sui-xin-zheng-zi-yi
author: 邵雍
authorPinyin: shao4 yong1
authorSlug: shao-yong
dynasty: 宋
dynastyPinyin: song4
dynastySlug: song
tags: []
---

## 正文

- 予家洛城裏，況在天津畔。
- 行年六十五，當宋之盛旦。
- 南園臨通衢，北圃仰雙觀。
- 雖然在京國，却如處山澗。
- 清泉篆溝渠，茂木綉霄漢。
- 涼風竹下來，皓月松間見。
- 面前有芝蘭，目下無冰炭。
- 坐上有餘歡，胸中無交戰。
- 冬夏既不出，炎涼徒自變。
- 榮辱既不入，富貴徒自衒。
- 惡聞人之惡，樂道人之善。
- 不行何趑趄，勿藥何瞑眩。
- 誰謂金石堅，其心亦能斷。
- 誰謂鬼神靈，其誠亦能貫。

## 拼音

- yu3 jia1 luo4 cheng2 li3 ， kuang4 zai4 tian1 jin1 pan4 。
- xing2 nian2 liu4 shi2 wu3 ， dang1 song4 zhi1 sheng4 dan4 。
- nan2 yuan2 lin2 tong1 qu2 ， bei3 pu3 yang3 shuang1 guan1 。
- sui1 ran2 zai4 jing1 guo2 ， que4 ru2 chu3 shan1 jian4 。
- qing1 quan2 zhuan4 gou1 qu2 ， mao4 mu4 xiu4 xiao1 han4 。
- liang2 feng1 zhu2 xia4 lai2 ， hao4 yue4 song1 jian4 jian4 。
- mian4 qian2 you3 zhi1 lan2 ， mu4 xia4 wu2 bing1 tan4 。
- zuo4 shang4 you3 yu2 huan1 ， xiong1 zhong1 wu2 jiao1 zhan4 。
- dong1 xia4 ji4 bu4 chu1 ， yan2 liang2 tu2 zi4 bian4 。
- rong2 ru3 ji4 bu2 ru4 ， fu4 gui4 tu2 zi4 xuan4 。
- e4 wen2 ren2 zhi1 e4 ， le4 dao4 ren2 zhi1 shan4 。
- bu4 xing2 he2 zi1 ju1 ， wu4 yao4 he2 ming2 xuan4 。
- shui2 wei4 jin1 shi2 jian1 ， qi2 xin1 yi4 neng2 duan4 。
- shui2 wei4 gui3 shen2 ling2 ， qi2 cheng2 yi4 neng2 guan4 。

## 注释

## 译文

## 赏析
