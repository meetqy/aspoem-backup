---
id: shao-yong-an-le-wo-zhong-yi-bu-shu
title: 安樂窩中一部書
titlePinyin: an1 le4 wo1 zhong1 yi2 bu4 shu1
titleSlug: an-le-wo-zhong-yi-bu-shu
author: 邵雍
authorPinyin: shao4 yong1
authorSlug: shao-yong
dynasty: 宋
dynastyPinyin: song4
dynastySlug: song
tags: []
---

## 正文

- 安樂窩中一部書，號云皇極意何如。
- 春秋禮樂能遺則，父子君臣可廢乎。
- 浩浩羲軒開闢後，巍巍堯舜協和初。
- 炎炎湯武干戈外，恟恟桓文弓劍餘。
- 日月星辰高照耀，皇王帝伯大鋪舒。
- 幾千百主出規制，數億萬年成楷模。
- 治久便憂强跋扈，患深仍念惡驅除。
- 才堪命世有時有，智可濟時無世無。
- 既往盡歸閑指點，未來須俟別枝梧。
- 不知造化誰爲主，生得許多奇丈夫。

## 拼音

- an1 le4 wo1 zhong1 yi2 bu4 shu1 ， hao4 yun2 huang2 ji2 yi4 he2 ru2 。
- chun1 qiu1 li3 le4 neng2 yi2 ze2 ， fu4 zi3 jun1 chen2 ke3 fei4 hu1 。
- hao4 hao4 xi1 xuan1 kai1 pi4 hou4 ， wei1 wei1 yao2 shun4 xie2 he2 chu1 。
- yan2 yan2 tang1 wu3 gan1 ge1 wai4 ， xiong1 xiong1 huan2 wen2 gong1 jian4 yu2 。
- ri4 yue4 xing1 chen2 gao1 zhao4 yao4 ， huang2 wang2 di4 bo2 da4 pu1 shu1 。
- ji1 qian1 bai3 zhu3 chu1 gui1 zhi4 ， shu4 yi4 wan4 nian2 cheng2 kai3 mo2 。
- zhi4 jiu3 bian4 you1 qiang2 ba2 hu4 ， huan4 shen1 reng2 nian4 e4 qu1 chu2 。
- cai2 kan1 ming4 shi4 you3 shi2 you3 ， zhi4 ke3 ji4 shi2 wu2 shi4 wu2 。
- ji4 wang3 jin4 gui1 xian2 zhi3 dian3 ， wei4 lai2 xu1 si4 bie2 zhi1 wu2 。
- bu4 zhi1 zao4 hua4 shui2 wei2 zhu3 ， sheng1 de2 xu1 duo1 qi2 zhang4 fu0 。

## 注释

## 译文

## 赏析
