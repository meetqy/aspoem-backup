---
id: shao-yong-tian-jin-xin-ju-cheng-xie-fu-yin-wang-jun-kuang-shang-shu
title: 天津新居成謝府尹王君貺尚書
titlePinyin: tian1 jin1 xin1 ju1 cheng2 xie4 fu3 yin3 wang2 jun1 kuang4 shang4 shu1
titleSlug: tian-jin-xin-ju-cheng-xie-fu-yin-wang-jun-kuang-shang-shu
author: 邵雍
authorPinyin: shao4 yong1
authorSlug: shao-yong
dynasty: 宋
dynastyPinyin: song4
dynastySlug: song
tags: []
---

## 正文

- 嘉祐壬寅歲，新巢始孱功。
- 仍分道德里，更近帝王宮。
- 檻仰端門峻，軒迎兩觀雄。
- 窗虛響瀍澗，臺逈璨伊嵩。
- 好景尤難得，昌辰豈易逢。
- 無才濟天下，有分樂年豐。
- 水竹復心裏，鸎花淵藪中。
- 老萊歡不已，靖節興何窮。
- 嘯傲陪真侶，經營賀府公。
- 丹誠徒自寫，匪報是恩隆。

## 拼音

- jia1 you4 ren2 yin2 sui4 ， xin1 chao2 shi3 chan2 gong1 。
- reng2 fen1 dao4 de2 li3 ， geng4 jin4 di4 wang2 gong1 。
- jian4 yang3 duan1 men2 jun4 ， xuan1 ying2 liang3 guan1 xiong2 。
- chuang1 xu1 xiang3 chan2 jian4 ， tai2 jiong3 can4 yi1 song1 。
- hao3 jing3 you2 nan2 de2 ， chang1 chen2 qi3 yi4 feng2 。
- wu2 cai2 ji4 tian1 xia4 ， you3 fen1 le4 nian2 feng1 。
- shui3 zhu2 fu4 xin1 li3 ， ying1 hua1 yuan1 sou3 zhong1 。
- lao3 lai2 huan1 bu4 yi3 ， jing4 jie2 xing1 he2 qiong2 。
- xiao4 ao4 pei2 zhen1 lü3 ， jing1 ying2 he4 fu3 gong1 。
- dan1 cheng2 tu2 zi4 xie3 ， fei3 bao4 shi4 en1 long2 。

## 注释

## 译文

## 赏析
