---
id: shao-yong-an-le-wo-zhong-shi-yi-bian
title: 安樂窩中詩一編
titlePinyin: an1 le4 wo1 zhong1 shi1 yi4 bian1
titleSlug: an-le-wo-zhong-shi-yi-bian
author: 邵雍
authorPinyin: shao4 yong1
authorSlug: shao-yong
dynasty: 宋
dynastyPinyin: song4
dynastySlug: song
tags: []
---

## 正文

- 安樂窩中詩一編，自歌自詠自怡然。
- 陶鎔水石閑勳業，銓擇風花靜事權。
- 意去乍乘千里馬，興來初上九重天。
- 忺時更改三兩字，醉後吟哦五七篇。
- 直恐心通雲外月，又疑身是洞中仙。
- 銀河洶湧翻晴浪，玉樹查牙生紫煙。
- 萬物有情皆可狀，百骸無病不能蠲。
- 命題濫被神相助，得句謬爲人所傳。
- 肯讓貴家常奏樂，寧慙富室賸收錢。
- 若條此過知何限，因甚臺官獨未言。

## 拼音

- an1 le4 wo1 zhong1 shi1 yi4 bian1 ， zi4 ge1 zi4 yong3 zi4 yi2 ran2 。
- tao2 rong2 shui3 shi2 xian2 xun1 ye4 ， quan2 ze2 feng1 hua1 jing4 shi4 quan2 。
- yi4 qu4 zha4 cheng2 qian1 li3 ma3 ， xing1 lai2 chu1 shang4 jiu3 chong2 tian1 。
- xian1 shi2 geng1 gai3 san1 liang3 zi4 ， zui4 hou4 yin2 e2 wu3 qi1 pian1 。
- zhi2 kong3 xin1 tong1 yun2 wai4 yue4 ， you4 yi2 shen1 shi4 dong4 zhong1 xian1 。
- yin2 he2 xiong1 yong3 fan1 qing2 lang4 ， yu4 shu4 cha2 ya2 sheng1 zi3 yan1 。
- wan4 wu4 you3 qing2 jie1 ke3 zhuang4 ， bai3 hai2 wu2 bing4 bu4 neng2 juan1 。
- ming4 ti2 lan4 bei4 shen2 xiang1 zhu4 ， de2 ju4 miu4 wei2 ren2 suo3 chuan2 。
- ken3 rang4 gui4 jia1 chang2 zou4 le4 ， ning2 can2 fu4 shi4 sheng4 shou1 qian2 。
- ruo4 tiao2 ci3 guo4 zhi1 he2 xian4 ， yin1 shen4 tai2 guan1 du2 wei4 yan2 。

## 注释

## 译文

## 赏析
