---
id: shao-yong-pen-chi-yin
title: 盆池吟
titlePinyin: pen2 chi2 yin2
titleSlug: pen-chi-yin
author: 邵雍
authorPinyin: shao4 yong1
authorSlug: shao-yong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 有客無知，唯知不爲。
- 不爲無他，唯求不欺。
- 我有人是，人無我非。
- 因開甕牖，遂鑿盆池。
- 都邑地貴，江湖景奇。
- 能游澤國，不下堂基。
- 簾外青草，軒前黄陂。
- 壺中月落，鑑裏雲飛。
- 既有荷芰，豈無𦳓茨。
- 既有蝌蚪，豈無蛟螭。
- 亦或清淺，亦或渺瀰。
- 亦或淥凈，亦或漣漪。
- 風起蘋藻，涼生袖衣。
- 林宗何在，范蠡何歸。
- 密雪霏霏，輕冰披披。
- 垂柳依依，細雨微微。
- 可以觀止，可以忘機。
- 可以照物，可以看時。
- 不樂乎我，更樂乎誰。
- 吾于是日，再見伏羲。

## 拼音

- you3 ke4 wu2 zhi1 ， wei2 zhi1 bu4 wei2 。
- bu4 wei2 wu2 ta1 ， wei2 qiu2 bu4 qi1 。
- wo3 you3 ren2 shi4 ， ren2 wu2 wo3 fei1 。
- yin1 kai1 weng4 you3 ， sui4 zao2 pen2 chi2 。
- dou1 yi4 di4 gui4 ， jiang1 hu2 jing3 qi2 。
- neng2 you2 ze2 guo2 ， bu2 xia4 tang2 ji1 。
- lian2 wai4 qing1 cao3 ， xuan1 qian2 huang2 pi2 。
- hu2 zhong1 yue4 luo4 ， jian4 li3 yun2 fei1 。
- ji4 you3 he2 ji4 ， qi3 wu2 𦳓 ci2 。
- ji4 you3 ke1 dou3 ， qi3 wu2 jiao1 chi1 。
- yi4 huo4 qing1 qian3 ， yi4 huo4 miao3 mi2 。
- yi4 huo4 lu4 jing4 ， yi4 huo4 lian2 yi1 。
- feng1 qi3 pin2 zao3 ， liang2 sheng1 xiu4 yi1 。
- lin2 zong1 he2 zai4 ， fan4 li3 he2 gui1 。
- mi4 xue3 fei1 fei1 ， qing1 bing1 pi1 pi1 。
- chui2 liu3 yi1 yi1 ， xi4 yu3 wei1 wei1 。
- ke3 yi3 guan1 zhi3 ， ke3 yi3 wang4 ji1 。
- ke3 yi3 zhao4 wu4 ， ke3 yi3 kan4 shi2 。
- bu2 le4 hu1 wo3 ， geng4 le4 hu1 shui2 。
- wu2 yu2 shi4 ri4 ， zai4 jian4 fu2 xi1 。

## 注释

## 译文

## 赏析
