---
id: shao-yong-chun-shui-chang-yin
title: 春水長吟
titlePinyin: chun1 shui3 chang2 yin2
titleSlug: chun-shui-chang-yin
author: 邵雍
authorPinyin: shao4 yong1
authorSlug: shao-yong
dynasty: 宋
dynastyPinyin: song4
dynastySlug: song
tags: []
---

## 正文

- 春在水自淥，春歸淥遂休。
- 清非不逮淥，春柰勝于秋。
- 淥向陽中得，清於冷上求。
- 加於清一等，用是淥爲優。
- 薄薄冰初泮，微微雨乍收。
- 渺瀰新島嶼，瀲灧舊汀洲。
- 荷芰低猶卷，菰蒲嫩已抽。
- 蘋繁雖漸出，藻荇禾全稠。
- 日煖鴛鴦浴，煙晴翡翠游。
- 波平雙躍鯉，風靜戲羣鷗。
- 西蜀遨爭舉，東甌禊競修。
- 武陵花再識，漢曲珮還投。
- 臺下溶溶過，堤邊漫漫流。
- 檻前纔泚泚，天外更悠悠。
- 泛濫情懷惡，潺湲意思幽。
- 遠山遮不斷，別浦去難留。
- 二月溪橋畔，三吳野渡頭。
- 依前橫兩槳，特地送孤舟。
- 畫手方停筆，騷人正倚樓。
- 長江飛絮外，只是動離愁。

## 拼音

- chun1 zai4 shui3 zi4 lu4 ， chun1 gui1 lu4 sui4 xiu1 。
- qing1 fei1 bu4 dai3 lu4 ， chun1 nai4 sheng4 yu2 qiu1 。
- lu4 xiang4 yang2 zhong1 de2 ， qing1 wu1 leng3 shang4 qiu2 。
- jia1 wu1 qing1 yi1 deng3 ， yong4 shi4 lu4 wei2 you1 。
- bao2 bao2 bing1 chu1 pan4 ， wei1 wei1 yu3 zha4 shou1 。
- miao3 mi2 xin1 dao3 yu3 ， lian4 yan4 jiu4 ting1 zhou1 。
- he2 ji4 di1 you2 juan4 ， gu1 pu2 nen4 yi3 chou1 。
- pin2 fan2 sui1 jian4 chu1 ， zao3 xing4 he2 quan2 chou2 。
- ri4 xuan1 yuan1 yang1 yu4 ， yan1 qing2 fei3 cui4 you2 。
- bo1 ping2 shuang1 yue4 li3 ， feng1 jing4 xi4 qun2 ou1 。
- xi1 shu3 ao2 zheng1 ju3 ， dong1 ou1 xi4 jing4 xiu1 。
- wu3 ling2 hua1 zai4 shi2 ， han4 qu3 pei4 huan2 tou2 。
- tai2 xia4 rong2 rong2 guo4 ， di1 bian1 man4 man4 liu2 。
- jian4 qian2 cai2 ci3 ci3 ， tian1 wai4 geng4 you1 you1 。
- fan4 lan4 qing2 huai2 e4 ， chan2 yuan2 yi4 si0 you1 。
- yuan3 shan1 zhe1 bu2 duan4 ， bie2 pu3 qu4 nan2 liu2 。
- er4 yue4 xi1 qiao2 pan4 ， san1 wu2 ye3 du4 tou2 。
- yi1 qian2 heng2 liang3 jiang3 ， te4 di4 song4 gu1 zhou1 。
- hua4 shou3 fang1 ting2 bi3 ， sao1 ren2 zheng4 yi3 lou2 。
- chang2 jiang1 fei1 xu4 wai4 ， zhi3 shi4 dong4 li2 chou2 。

## 注释

## 译文

## 赏析
