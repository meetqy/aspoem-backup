---
id: shao-yong-shi-shi-yin
title: 詩史吟
titlePinyin: shi1 shi3 yin2
titleSlug: shi-shi-yin
author: 邵雍
authorPinyin: shao4 yong1
authorSlug: shao-yong
dynasty: 宋
dynastyPinyin: song4
dynastySlug: song
tags: []
---

## 正文

- 史筆善記事，長于炫其文。
- 文勝則實喪，徒憎口云云。
- 詩史善記事，長于造其真。
- 真勝則華去，非如目紛紛。
- 天下非一事，天下非一人。
- 天下非一物，天下非一身。
- 皇王帝伯時，其人長如存。
- 百千萬億年，其事長如新。
- 可以辨庶政，可以齊黎民。
- 可以述祖考，可以訓子孫。
- 可以尊萬乘，可以嚴三軍。
- 可以進諷諫，可以揚功勳。
- 可以移風俗，可以厚人倫。
- 可以美教化，可以和踈親。
- 可以正夫婦，可以明君臣。
- 可以贊天地，可以感鬼神。
- 規人何切切，誨人何諄諄。
- 送人何戀戀，贈人何懃懃。
- 無歲無嘉節，無月無嘉辰。
- 無時無嘉景，無日無嘉賓。
- 樽中有美祿，坐上無妖氛。
- 胸中有美物，心上無埃塵。
- 忍不用大筆，書字如車輪。
- 三千有餘首，布爲天下春。

## 拼音

- shi3 bi3 shan4 ji4 shi4 ， chang2 yu2 xuan4 qi2 wen2 。
- wen2 sheng4 ze2 shi2 sang1 ， tu2 zeng1 kou3 yun2 yun2 。
- shi1 shi3 shan4 ji4 shi4 ， chang2 yu2 zao4 qi2 zhen1 。
- zhen1 sheng4 ze2 hua2 qu4 ， fei1 ru2 mu4 fen1 fen1 。
- tian1 xia4 fei1 yi2 shi4 ， tian1 xia4 fei1 yi4 ren2 。
- tian1 xia4 fei1 yi2 wu4 ， tian1 xia4 fei1 yi4 shen1 。
- huang2 wang2 di4 bo2 shi2 ， qi2 ren2 chang2 ru2 cun2 。
- bai3 qian1 wan4 yi4 nian2 ， qi2 shi4 chang2 ru2 xin1 。
- ke3 yi3 bian4 shu4 zheng4 ， ke3 yi3 qi2 li2 min2 。
- ke3 yi3 shu4 zu3 kao3 ， ke3 yi3 xun4 zi3 sun1 。
- ke3 yi3 zun1 wan4 cheng2 ， ke3 yi3 yan2 san1 jun1 。
- ke3 yi3 jin4 feng3 jian4 ， ke3 yi3 yang2 gong1 xun1 。
- ke3 yi3 yi2 feng1 su2 ， ke3 yi3 hou4 ren2 lun2 。
- ke3 yi3 mei3 jiao4 hua4 ， ke3 yi3 he2 shu1 qin1 。
- ke3 yi3 zheng4 fu1 fu4 ， ke3 yi3 ming2 jun1 chen2 。
- ke3 yi3 zan4 tian1 di4 ， ke3 yi3 gan3 gui3 shen2 。
- gui1 ren2 he2 qie4 qie4 ， hui4 ren2 he2 zhun1 zhun1 。
- song4 ren2 he2 lian4 lian4 ， zeng4 ren2 he2 qin2 qin2 。
- wu2 sui4 wu2 jia1 jie2 ， wu2 yue4 wu2 jia1 chen2 。
- wu2 shi2 wu2 jia1 jing3 ， wu2 ri4 wu2 jia1 bin1 。
- zun1 zhong1 you3 mei3 lu4 ， zuo4 shang4 wu2 yao1 fen1 。
- xiong1 zhong1 you3 mei3 wu4 ， xin1 shang4 wu2 ai1 chen2 。
- ren3 bu2 yong4 da4 bi3 ， shu1 zi4 ru2 ju1 lun2 。
- san1 qian1 you3 yu2 shou3 ， bu4 wei2 tian1 xia4 chun1 。

## 注释

## 译文

## 赏析
