---
id: shao-yong-hua-yue-chang-yin
title: 花月長吟
titlePinyin: hua1 yue4 chang2 yin2
titleSlug: hua-yue-chang-yin
author: 邵雍
authorPinyin: shao4 yong1
authorSlug: shao-yong
dynasty: 宋
dynastyPinyin: song4
dynastySlug: song
tags: []
---

## 正文

- 少年貪讀兩行書，人世樂事都如愚。
- 而今却欲釋前憾，柰何意氣難如初。
- 每逢花開與月圓，一般情態還何如。
- 當此之際無詩酒，情亦願死不願甦。
- 花逢皓月精神好，月見奇花光彩舒。
- 人與花月合爲一，但覺此身遊蕊珠。
- 又恐月爲雲阻隔，又恐花爲風破除。
- 若無詩酒重收管，過此又却成輕辜。
- 可收幸有長詩篇，可管幸有清酒壺。
- 詩扁酒壺時一講，長如花月相招呼。
- 有花無月愁花老，有月無花恨月孤。
- 月恨只憑詩告訴，花愁全仰酒枝梧。
- 月恨花愁無一點，始知詩酒有功夫。
- 些兒林下閑踈散，做得風流罪過無。

## 拼音

- shao4 nian2 tan1 du2 liang3 xing2 shu1 ， ren2 shi4 le4 shi4 dou1 ru2 yu2 。
- er2 jin1 que4 yu4 shi4 qian2 han4 ， nai4 he2 yi4 qi4 nan2 ru2 chu1 。
- mei3 feng2 hua1 kai1 yu3 yue4 yuan2 ， yi4 ban1 qing2 tai4 huan2 he2 ru2 。
- dang1 ci3 zhi1 ji4 wu2 shi1 jiu3 ， qing2 yi4 yuan4 si3 bu2 yuan4 su1 。
- hua1 feng2 hao4 yue4 jing1 shen2 hao3 ， yue4 jian4 qi2 hua1 guang1 cai3 shu1 。
- ren2 yu3 hua1 yue4 he2 wei2 yi1 ， dan4 jue2 ci3 shen1 you2 rui3 zhu1 。
- you4 kong3 yue4 wei2 yun2 zu3 ge2 ， you4 kong3 hua1 wei2 feng1 po4 chu2 。
- ruo4 wu2 shi1 jiu3 zhong4 shou1 guan3 ， guo4 ci3 you4 que4 cheng2 qing1 gu1 。
- ke3 shou1 xing4 you3 chang2 shi1 pian1 ， ke3 guan3 xing4 you3 qing1 jiu3 hu2 。
- shi1 bian3 jiu3 hu2 shi2 yi4 jiang3 ， chang2 ru2 hua1 yue4 xiang4 zhao1 hu0 。
- you3 hua1 wu2 yue4 chou2 hua1 lao3 ， you3 yue4 wu2 hua1 hen4 yue4 gu1 。
- yue4 hen4 zhi1 ping2 shi1 gao4 su4 ， hua1 chou2 quan2 yang3 jiu3 zhi1 wu2 。
- yue4 hen4 hua1 chou2 wu2 yi4 dian3 ， shi3 zhi1 shi1 jiu3 you3 gong1 fu0 。
- xie1 er2 lin2 xia4 xian2 shu1 san4 ， zuo4 de2 feng1 liu2 zui4 guo4 wu2 。

## 注释

## 译文

## 赏析
