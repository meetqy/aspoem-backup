---
id: shao-yong-shou-wei-yin-qi-liu-wu
title: 首尾吟  其六五
titlePinyin: shou3 wei3 yin2     qi2 liu4 wu3
titleSlug: shou-wei-yin-qi-liu-wu
author: 邵雍
authorPinyin: shao4 yong1
authorSlug: shao-yong
dynasty: 宋
dynastyPinyin: song4
dynastySlug: song
tags: []
---

## 正文

- 堯夫非是愛吟詩，詩是閑觀蔬圃時。
- 暖地春初纔欝欝，宿根秋末却披披。
- 韭葱蒜薤青遮隴，蕷芋薑蘘綠滿畦。
- 時到皆能弄精彩，堯夫非是愛吟詩。

## 拼音

- yao2 fu1 fei1 shi4 ai4 yin2 shi1 ， shi1 shi4 xian2 guan1 shu1 pu3 shi2 。
- nuan3 di4 chun1 chu1 cai2 yu4 yu4 ， su4 gen1 qiu1 mo4 que4 pi1 pi1 。
- jiu3 cong1 suan4 xie4 qing1 zhe1 long3 ， yu4 yu4 jiang1 rang2 lü4 man3 qi2 。
- shi2 dao4 jie1 neng2 nong4 jing1 cai3 ， yao2 fu1 fei1 shi4 ai4 yin2 shi1 。

## 注释

## 译文

## 赏析
