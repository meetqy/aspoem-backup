---
id: shao-yong-lu-dao-hui-yin
title: 履道會飲
titlePinyin: lü3 dao4 hui4 yin3
titleSlug: lu-dao-hui-yin
author: 邵雍
authorPinyin: shao4 yong1
authorSlug: shao-yong
dynasty: 宋
dynastyPinyin: song4
dynastySlug: song
tags: []
---

## 正文

- 衆人之所樂，所樂唯囂塵。
- 吾友之所樂，所樂唯清芬。
- 清芬無鼓吹，直與太古鄰。
- 太古者靡佗，和氣常絪紜。
- 里閈舊情好，有才復有文。
- 過從一日樂，十月生陽春。
- 洛陽古神州，周公嘗縷陳。
- 四時寒暑正，四方道里均。
- 代不乏英俊，號爲多縉紳。
- 至于花與木，天下莫敢倫。
- 而逢此之景，而當此之辰。
- 而能開口笑，而世有幾人。
- 清衷貫金石，劇變驚鬼神。
- 天地爲一指，富貴如浮雲。
- 明時緩康濟，白晝閑經綸。
- 莫如陪歡伯，又復對此君。
- 商於六百里，黄金四萬斤。
- 不能買茲樂，自餘惡足論。
- 接䍦倒戴時，蟾蜍生海垠。
- 小車倒載時，山翁歸天津。

## 拼音

- zhong4 ren2 zhi1 suo3 le4 ， suo3 le4 wei2 xiao1 chen2 。
- wu2 you3 zhi1 suo3 le4 ， suo3 le4 wei2 qing1 fen1 。
- qing1 fen1 wu2 gu3 chui1 ， zhi2 yu3 tai4 gu3 lin2 。
- tai4 gu3 zhe3 mi2 tuo2 ， he2 qi4 chang2 yin1 yun2 。
- li3 han4 jiu4 qing2 hao3 ， you3 cai2 fu4 you3 wen2 。
- guo4 cong2 yi2 ri4 le4 ， shi2 yue4 sheng1 yang2 chun1 。
- luo4 yang2 gu3 shen2 zhou1 ， zhou1 gong1 chang2 lü3 chen2 。
- si4 shi2 han2 shu3 zheng4 ， si4 fang1 dao4 li3 jun1 。
- dai4 bu4 fa2 ying1 jun4 ， hao4 wei2 duo1 jin4 shen1 。
- zhi4 yu2 hua1 yu3 mu4 ， tian1 xia4 mo4 gan3 lun2 。
- er2 feng2 ci3 zhi1 jing3 ， er2 dang1 ci3 zhi1 chen2 。
- er2 neng2 kai1 kou3 xiao4 ， er2 shi4 you3 ji1 ren2 。
- qing1 zhong1 guan4 jin1 shi2 ， ju4 bian4 jing1 gui3 shen2 。
- tian1 di4 wei2 yi4 zhi3 ， fu4 gui4 ru2 fu2 yun2 。
- ming2 shi2 huan3 kang1 ji4 ， bai2 zhou4 xian2 jing1 lun2 。
- mo4 ru2 pei2 huan1 bo2 ， you4 fu4 dui4 ci3 jun1 。
- shang1 wu1 liu4 bai3 li3 ， huang2 jin1 si4 wan4 jin1 。
- bu4 neng2 mai3 zi1 le4 ， zi4 yu2 e4 zu2 lun4 。
- jie1 䍦 dao3 dai4 shi2 ， chan2 chu2 sheng1 hai3 yin2 。
- xiao3 ju1 dao3 zai4 shi2 ， shan1 weng1 gui1 tian1 jin1 。

## 注释

## 译文

## 赏析
