---
id: shao-yong-guan-qi-chang-yin
title: 觀棋長吟
titlePinyin: guan1 qi2 chang2 yin2
titleSlug: guan-qi-chang-yin
author: 邵雍
authorPinyin: shao4 yong1
authorSlug: shao-yong
dynasty: 宋
dynastyPinyin: song4
dynastySlug: song
tags: []
---

## 正文

- 院靜春深晝掩扉，竹間閑看客爭棋。
- 搜羅神鬼聚胸臆，措致山河入範圍。
- 局合龍蛇成陣闘，刧殘鴻鴈破行飛。
- 殺多項羽坑秦卒，敗劇苻堅畏晉師。
- 座上戈鋋嘗擊搏，面前冰炭旋更移。
- 死生共抵兩家事，勝負都由一著時。
- 當路斷無相假借，對人須且强推辭。
- 腹心受害誠堪懼，唇齒生憂尚可醫。
- 善用中傷爲得策，陰行狡獪謂知機。
- 請觀今日長安道，易地何嘗不有之。

## 拼音

- yuan4 jing4 chun1 shen1 zhou4 yan3 fei1 ， zhu2 jian4 xian2 kan4 ke4 zheng1 qi2 。
- sou1 luo2 shen2 gui3 ju4 xiong1 yi4 ， cuo4 zhi4 shan1 he2 ru4 fan4 wei2 。
- ju2 he2 long2 she2 cheng2 zhen4 dou4 ， jie2 can2 hong2 yan4 po4 xing2 fei1 。
- sha1 duo1 xiang4 yu3 keng1 qin2 zu2 ， bai4 ju4 fu2 jian1 wei4 jin4 shi1 。
- zuo4 shang4 ge1 chan2 chang2 ji1 bo2 ， mian4 qian2 bing1 tan4 xuan2 geng4 yi2 。
- si3 sheng1 gong4 di3 liang3 jia1 shi4 ， sheng4 fu4 dou1 you2 yi2 zhu4 shi2 。
- dang1 lu4 duan4 wu2 xiang1 jia3 jie4 ， dui4 ren2 xu1 qie3 qiang2 tui1 ci2 。
- fu4 xin1 shou4 hai4 cheng2 kan1 ju4 ， chun2 chi3 sheng1 you1 shang4 ke3 yi1 。
- shan4 yong4 zhong1 shang1 wei2 de2 ce4 ， yin1 xing2 jiao3 kuai4 wei4 zhi1 ji1 。
- qing3 guan1 jin1 ri4 chang2 an1 dao4 ， yi4 di4 he2 chang2 bu4 you3 zhi1 。

## 注释

## 译文

## 赏析
