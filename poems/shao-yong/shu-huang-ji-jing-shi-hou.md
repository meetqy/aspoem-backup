---
id: shao-yong-shu-huang-ji-jing-shi-hou
title: 書皇極經世後
titlePinyin: shu1 huang2 ji2 jing1 shi4 hou4
titleSlug: shu-huang-ji-jing-shi-hou
author: 邵雍
authorPinyin: shao4 yong1
authorSlug: shao-yong
dynasty: 宋
dynastyPinyin: song4
dynastySlug: song
tags: []
---

## 正文

- 樸散人道立，法始乎羲皇。
- 歲月易遷革，書傳難考詳。
- 二帝啟禪讓，三王正紀綱。
- 五伯仗形勝，七國爭强梁。
- 兩漢驤龍鳳，三分走虎狼。
- 西晉擅風流，羣凶來北荒。
- 東晉事清芬，傳聲宋齊梁。
- 逮陳不足算，江表成悲傷。
- 後魏乘晉弊，掃除幾小康。
- 遷洛未甚久，旋聞東西將。
- 北齊舉爝火，後周馳星光。
- 隨能一統之，駕福于巨唐。
- 五代如傳舍，天下徒擾攘。
- 不有真主出，何由奠中央。
- 一萬里區字，四千年興亡。
- 五百主肇位，七十國開疆。
- 或混同六合，或控制一方。
- 或創業先後，或垂祚短長。
- 或奮于將墜，或奪于已昌。
- 或火興无妄，或福會不祥。
- 或患生藩屏，或難起蕭牆。
- 或病由唇齒，或疾亟膏肓。
- 談笑萌事端，酒食開戰場。
- 情慾之一發，利害之相戕。
- 劇力恣吞噬，無涯罹禍殃。
- 山川纔表裏，丘隴又荒凉。
- 荆棘除難盡，芝蘭種未芳。
- 龍蛇走平地，玉石碎崑崗。
- 善設稱周孔，能齊是老莊。
- 柰何言已病，安得意都忘。

## 拼音

- pu3 san4 ren2 dao4 li4 ， fa3 shi3 hu1 xi1 huang2 。
- sui4 yue4 yi4 qian1 ge2 ， shu1 chuan2 nan2 kao3 xiang2 。
- er4 di4 qi3 shan4 rang4 ， san1 wang2 zheng4 ji4 gang1 。
- wu3 bo2 zhang4 xing2 sheng4 ， qi1 guo2 zheng1 qiang2 liang2 。
- liang3 han4 xiang1 long2 feng4 ， san1 fen1 zou3 hu3 lang2 。
- xi1 jin4 shan4 feng1 liu2 ， qun2 xiong1 lai2 bei3 huang1 。
- dong1 jin4 shi4 qing1 fen1 ， chuan2 sheng1 song4 qi2 liang2 。
- dai3 chen2 bu4 zu2 suan4 ， jiang1 biao3 cheng2 bei1 shang1 。
- hou4 wei4 cheng2 jin4 bi4 ， sao3 chu2 ji1 xiao3 kang1 。
- qian1 luo4 wei4 shen4 jiu3 ， xuan2 wen2 dong1 xi1 jiang1 。
- bei3 qi2 ju3 jue2 huo3 ， hou4 zhou1 chi2 xing1 guang1 。
- sui2 neng2 yi4 tong3 zhi1 ， jia4 fu2 yu2 ju4 tang2 。
- wu3 dai4 ru2 chuan2 she4 ， tian1 xia4 tu2 rao3 rang3 。
- bu4 you3 zhen1 zhu3 chu1 ， he2 you2 dian4 zhong1 yang1 。
- yi2 wan4 li3 qu1 zi4 ， si4 qian1 nian2 xing1 wang2 。
- wu3 bai3 zhu3 zhao4 wei4 ， qi1 shi2 guo2 kai1 jiang1 。
- huo4 hun4 tong2 liu4 he2 ， huo4 kong4 zhi4 yi4 fang1 。
- huo4 chuang4 ye4 xian1 hou4 ， huo4 chui2 zuo4 duan3 chang2 。
- huo4 fen4 yu2 jiang1 zhui4 ， huo4 duo2 yu2 yi3 chang1 。
- huo4 huo3 xing1 wu2 wang4 ， huo4 fu2 hui4 bu4 xiang2 。
- huo4 huan4 sheng1 fan1 ping2 ， huo4 nan2 qi3 xiao1 qiang2 。
- huo4 bing4 you2 chun2 chi3 ， huo4 ji2 ji2 gao1 huang1 。
- tan2 xiao4 meng2 shi4 duan1 ， jiu3 shi2 kai1 zhan4 chang3 。
- qing2 yu4 zhi1 yi1 fa1 ， li4 hai4 zhi1 xiang1 qiang1 。
- ju4 li4 zi4 tun1 shi4 ， wu2 ya2 li2 huo4 yang1 。
- shan1 chuan1 cai2 biao3 li3 ， qiu1 long3 you4 huang1 liang2 。
- jing1 ji2 chu2 nan2 jin4 ， zhi1 lan2 zhong3 wei4 fang1 。
- long2 she2 zou3 ping2 di4 ， yu4 shi2 sui4 kun1 gang3 。
- shan4 she4 cheng1 zhou1 kong3 ， neng2 qi2 shi4 lao3 zhuang1 。
- nai4 he2 yan2 yi3 bing4 ， an1 de2 yi4 dou1 wang4 。

## 注释

## 译文

## 赏析
