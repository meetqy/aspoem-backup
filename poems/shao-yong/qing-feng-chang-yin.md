---
id: shao-yong-qing-feng-chang-yin
title: 清風長吟
titlePinyin: qing1 feng1 chang2 yin2
titleSlug: qing-feng-chang-yin
author: 邵雍
authorPinyin: shao4 yong1
authorSlug: shao-yong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 宇宙中和氣，清泠無比方。
- 與時蠲疾病，爲歲造豐穰。
- 起自青蘋末，來從翠樹傍。
- 得逢明月夜，便入故人鄉。
- 密葉摇重幄，殷花舞靚粧。
- 兩三聲逈笛，千萬縷垂楊。
- 細度絲桐韻，深傳蘭蕙香。
- 樓臺臨遠水，軒檻近脩篁。
- 盛夏驅煩暑，初晴送晚凉。
- 輕披綠荷芰，緩透薄衣裳。
- 浪走翻翩袂，波生瀲灧觴。
- 閑愁難著莫，幽思易飛揚。
- 快若乘天馬，醒如沃蔗漿。
- 面前遊閬苑，坐上泛瀟湘。
- 不可將錢買，焉能用斗量。
- 依憑全藉德，收貯豈須倉。
- 無患兼并取，寧憂寇盜攘。
- 以茲爲樂事，未始有憂傷。

## 拼音

- yu3 zhou4 zhong1 he2 qi4 ， qing1 ling2 wu2 bi3 fang1 。
- yu3 shi2 juan1 ji2 bing4 ， wei2 sui4 zao4 feng1 rang2 。
- qi3 zi4 qing1 pin2 mo4 ， lai2 cong2 cui4 shu4 bang4 。
- de2 feng2 ming2 yue4 ye4 ， bian4 ru4 gu4 ren2 xiang1 。
- mi4 ye4 yao2 zhong4 wo4 ， yin1 hua1 wu3 jing4 zhuang1 。
- liang3 san1 sheng1 jiong3 di2 ， qian1 wan4 lü3 chui2 yang2 。
- xi4 du4 si1 tong2 yun4 ， shen1 chuan2 lan2 hui4 xiang1 。
- lou2 tai2 lin2 yuan3 shui3 ， xuan1 jian4 jin4 xiu1 huang2 。
- sheng4 xia4 qu1 fan2 shu3 ， chu1 qing2 song4 wan3 liang2 。
- qing1 pi1 lü4 he2 ji4 ， huan3 tou4 bao2 yi1 shang0 。
- lang4 zou3 fan1 pian1 mei4 ， bo1 sheng1 lian4 yan4 shang1 。
- xian2 chou2 nan2 zhu4 mo4 ， you1 si1 yi4 fei1 yang2 。
- kuai4 ruo4 cheng2 tian1 ma3 ， xing3 ru2 wo4 zhe4 jiang1 。
- mian4 qian2 you2 lang4 yuan4 ， zuo4 shang4 fan4 xiao1 xiang1 。
- bu4 ke3 jiang1 qian2 mai3 ， yan1 neng2 yong4 dou3 liang2 。
- yi1 ping2 quan2 jie4 de2 ， shou1 zhu4 qi3 xu1 cang1 。
- wu2 huan4 jian1 bing4 qu3 ， ning2 you1 kou4 dao4 rang3 。
- yi3 zi1 wei2 le4 shi4 ， wei4 shi3 you3 you1 shang1 。

## 注释

## 译文

## 赏析
