---
id: wang-zhi-shi-song-han-jian-bo-xue-guan-yu-lin-pu-cheng-quan-qi-chong-xiu-xi-zi-ci
title: 詩送韓簡伯學官于臨浦呈勸其重修西子祠
titlePinyin: shi1 song4 han2 jian3 bo2 xue2 guan1 yu2 lin2 pu3 cheng2 quan4 qi2 chong2 xiu1 xi1 zi3 ci2
titleSlug: shi-song-han-jian-bo-xue-guan-yu-lin-pu-cheng-quan-qi-chong-xiu-xi-zi-ci
author: 王銍
authorPinyin: wang2 zhi4
authorSlug: wang-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 昔遊臨浦春正濃，小江縈委如無窮。
- 花浮千林錦繡幄，舟揚萬頃玻瓈風。
- 西施故鄉擅佳麗，會稽秀氣藏華穠。
- 是時山晴見真色，落日西南千萬峯。
- 今情不盡古情在，恨疊晚粧眉暈重。
- 恨應但知傾國貌，無人能說亡吳功。
- 倘非絕態動君意，姑蘇臺上猶歌鐘。
- 成功未甘歸范蠡，素衣故國寧相從。
- 文公之孫重端世，衮衣門戶推八龍。
- 官閒援毫來弔古，溪山頓爲開愁容。
- 謫仙亦賦浣紗石，至今翠絹不停織。
- 浴池邀伴下瑶池，霑丐越女天下白。
- 風流昭洗待名流，有德于人當血食。
- 紅心草葬舊金釵，黄陵廟成新石刻。
- 霞裙瓊佩無消息，怨魄凄魂招不得。
- 一杯流水奠江蘺，苧蘿山前已秋色。

## 拼音

- xi1 you2 lin2 pu3 chun1 zheng4 nong2 ， xiao3 jiang1 ying2 wei3 ru2 wu2 qiong2 。
- hua1 fu2 qian1 lin2 jin3 xiu4 wo4 ， zhou1 yang2 wan4 qing3 bo1 li2 feng1 。
- xi1 shi1 gu4 xiang1 shan4 jia1 li2 ， hui4 ji1 xiu4 qi4 cang2 hua2 nong2 。
- shi4 shi2 shan1 qing2 jian4 zhen1 se4 ， luo4 ri4 xi1 nan2 qian1 wan4 feng1 。
- jin1 qing2 bu2 jin4 gu3 qing2 zai4 ， hen4 die2 wan3 zhuang1 mei2 yun4 zhong4 。
- hen4 ying1 dan4 zhi1 qing1 guo2 mao4 ， wu2 ren2 neng2 shuo1 wang2 wu2 gong1 。
- tang3 fei1 jue2 tai4 dong4 jun1 yi4 ， gu1 su1 tai2 shang4 you2 ge1 zhong1 。
- cheng2 gong1 wei4 gan1 gui1 fan4 li3 ， su4 yi1 gu4 guo2 ning2 xiang1 cong2 。
- wen2 gong1 zhi1 sun1 zhong4 duan1 shi4 ， gun3 yi1 men2 hu4 tui1 ba1 long2 。
- guan1 xian2 yuan2 hao2 lai2 diao4 gu3 ， xi1 shan1 dun4 wei2 kai1 chou2 rong2 。
- zhe2 xian1 yi4 fu4 huan4 sha1 shi2 ， zhi4 jin1 cui4 juan4 bu4 ting2 zhi1 。
- yu4 chi2 yao1 ban4 xia4 yao2 chi2 ， zhan1 gai4 yue4 nü3 tian1 xia4 bai2 。
- feng1 liu2 zhao1 xi3 dai4 ming2 liu2 ， you3 de2 yu2 ren2 dang1 xue4 shi2 。
- hong2 xin1 cao3 zang4 jiu4 jin1 chai1 ， huang2 ling2 miao4 cheng2 xin1 shi2 ke4 。
- xia2 qun2 qiong2 pei4 wu2 xiao1 xi0 ， yuan4 po4 qi1 hun2 zhao1 bu4 de2 。
- yi4 bei1 liu2 shui3 dian4 jiang1 li2 ， zhu4 luo2 shan1 qian2 yi3 qiu1 se4 。

## 注释

## 译文

## 赏析
