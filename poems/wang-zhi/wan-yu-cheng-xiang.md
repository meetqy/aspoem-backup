---
id: wang-zhi-wan-yu-cheng-xiang
title: 挽虞丞相
titlePinyin: wan3 yu2 cheng2 xiang4
titleSlug: wan-yu-cheng-xiang
author: 王質
authorPinyin: wang2 zhi4
authorSlug: wang-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 一德風雲會，千秋海嶽靈。
- 中涵天度量，外峙玉儀形。
- 人物如三代，文章似六經。
- 嘉謀調藥石，偉望振雷霆。
- 二水盤明鏡，三嵎揭秀屏。
- 天心開俊傑，世路化畦町。
- 采石交綏急，參謀攬轡停。
- 舟中掬晉指，屋上建秦瓴。
- 帝座憂回喜，邦人醉得醒。
- 江聲鳴歷歷，圖畫儼亭亭。
- 蜀道馳宣詔，函關寖啟扃。
- 希文初遇呂，平仲卒逢丁。
- 直北烟都歇，居東雨載零。
- 野隨裴令綠，竹爲武公青。
- 宇宙傾風采，朝廷遲典刑。
- 三邊頻仗節，七府遍移廳。
- 堅重車方軌，光新刃發硎。
- 事融湯裏雪，物轉手中瓶。
- 杞梓充庭茂，芝蘭滿甸馨。
- 寶奩森漆栗，樂籠富參苓。
- 幽士寧悲鵩，該儒總識鼮。
- 輸懷情繾綣，接語步竛竮。
- 巖壑多空帳，江湖少带笭。
- 姚崇資倜儻，葛亮意丁寧。
- 秀氣橫連霍，洪恩沇溢滎。
- 德威馴虎兕，道力化蝗螟。
- 烽燧寒邊堠，桑麻蔽遠坰。
- 農熙牛𧥄𧥄，兵勁馬駉駉。
- 雁澤寬心駐，龍沙側耳聽。
- 檄囊停插羽，綸閣緩摇鈴。
- 周廩仍多黍，堯階再産蓂。
- 長楊荒御宿，茂草鞠虛囹。
- 忽化雙林火，俄流五丈星。
- 更生游佛國，中衛立仙庭。
- 陵寢稽朝洛，王師寖度涇。
- 蕭何雖鎮蜀，韓信未踰陘。
- 鶴踞新華表，鯨歸舊紫溟。
- 月明空皎皎，風遠但泠泠。
- 蚤歲蒙推奬，多時備使令。
- 盤餐傳舴艋，茵吐濺篁箳。
- 追琢參羣玉，調和作五鯖。
- 自從悲殄瘁，誰弗念伶俜。
- 道路紆脩阻，音塵墮杳冥。
- 口呿惟墨墨，頭點自惺惺。
- 髮白心隨老，燈青目不瞑。
- 有聲號井絡，無路挽車軨。
- 睿意思元老，徽章播大廷。
- 雲臺先鄧禹，烟閣重房齡。
- 未解聯溫贊，何勞勒固銘。
- 孫多騏驥骨，子悉鳳凰翎。
- 生死雖無憾，哀榮不忍聆。
- 一從雲隔漢，兩見水漫汀。
- 飛夢風翻絮，浮生浪捲萍。
- 西塵黯沈日，雙照淚熒熒。

## 拼音

- yi4 de2 feng1 yun2 hui4 ， qian1 qiu1 hai3 yue4 ling2 。
- zhong1 han2 tian1 du4 liang4 ， wai4 zhi4 yu4 yi2 xing2 。
- ren2 wu4 ru2 san1 dai4 ， wen2 zhang1 si4 liu4 jing1 。
- jia1 mou2 diao4 yao4 shi2 ， wei3 wang4 zhen4 lei2 ting2 。
- er4 shui3 pan2 ming2 jing4 ， san1 yu2 jie1 xiu4 ping2 。
- tian1 xin1 kai1 jun4 jie2 ， shi4 lu4 hua4 qi2 ting3 。
- cai3 shi2 jiao1 sui2 ji2 ， can1 mou2 lan3 pei4 ting2 。
- zhou1 zhong1 ju1 jin4 zhi3 ， wu1 shang4 jian4 qin2 ling2 。
- di4 zuo4 you1 hui2 xi3 ， bang1 ren2 zui4 de2 xing3 。
- jiang1 sheng1 ming2 li4 li4 ， tu2 hua4 yan3 ting2 ting2 。
- shu3 dao4 chi2 xuan1 zhao4 ， han2 guan1 jin4 qi3 jiong1 。
- xi1 wen2 chu1 yu4 lü3 ， ping2 zhong4 zu2 feng2 ding1 。
- zhi2 bei3 yan1 dou1 xie1 ， ju1 dong1 yu3 zai4 ling2 。
- ye3 sui2 pei2 ling4 lü4 ， zhu2 wei2 wu3 gong1 qing1 。
- yu3 zhou4 qing1 feng1 cai3 ， chao2 ting2 chi2 dian3 xing2 。
- san1 bian1 bin1 zhang4 jie2 ， qi1 fu3 bian4 yi2 ting1 。
- jian1 zhong4 ju1 fang1 gui3 ， guang1 xin1 ren4 fa1 xing2 。
- shi4 rong2 tang1 li3 xue3 ， wu4 zhuan3 shou3 zhong1 ping2 。
- qi3 zi3 chong1 ting2 mao4 ， zhi1 lan2 man3 dian4 xin1 。
- bao3 lian2 sen1 qi1 li4 ， le4 long2 fu4 can1 ling2 。
- you1 shi4 ning2 bei1 fu2 ， gai1 ru2 zong3 shi2 ting2 。
- shu1 huai2 qing2 qian3 quan3 ， jie1 yu3 bu4 ling2 ping2 。
- yan2 he4 duo1 kong1 zhang4 ， jiang1 hu2 shao3 dai4 ling2 。
- yao2 chong2 zi1 ti4 tang3 ， ge3 liang4 yi4 ding1 ning2 。
- xiu4 qi4 heng2 lian2 huo4 ， hong2 en1 yan3 yi4 xing2 。
- de2 wei1 xun4 hu3 si4 ， dao4 li4 hua4 huang2 ming2 。
- feng1 sui4 han2 bian1 hou4 ， sang1 ma2 bi4 yuan3 jiong1 。
- nong2 xi1 niu2 𧥄𧥄， bing1 jin4 ma3 jiong1 jiong1 。
- yan4 ze2 kuan1 xin1 zhu4 ， long2 sha1 ce4 er3 ting1 。
- xi2 nang2 ting2 cha1 yu3 ， lun2 ge2 huan3 yao2 ling2 。
- zhou1 lin3 reng2 duo1 shu3 ， yao2 jie1 zai4 chan3 mi4 。
- chang2 yang2 huang1 yu4 su4 ， mao4 cao3 ju1 xu1 ling2 。
- hu1 hua4 shuang1 lin2 huo3 ， e2 liu2 wu3 zhang4 xing1 。
- geng1 sheng1 you2 fo2 guo2 ， zhong1 wei4 li4 xian1 ting2 。
- ling2 qin3 ji1 chao2 luo4 ， wang2 shi1 jin4 du4 jing1 。
- xiao1 he2 sui1 zhen4 shu3 ， han2 xin4 wei4 yu2 xing2 。
- he4 ju4 xin1 hua2 biao3 ， jing1 gui1 jiu4 zi3 ming2 。
- yue4 ming2 kong1 jiao3 jiao3 ， feng1 yuan3 dan4 ling2 ling2 。
- zao3 sui4 meng2 tui1 jiang3 ， duo1 shi2 bei4 shi3 ling4 。
- pan2 can1 chuan2 ze2 meng3 ， yin1 tu3 jian4 huang2 ping2 。
- zhui1 zhuo2 can1 qun2 yu4 ， diao4 he2 zuo4 wu3 qing1 。
- zi4 cong2 bei1 tian3 cui4 ， shui2 fu2 nian4 ling2 ping1 。
- dao4 lu4 yu1 xiu1 zu3 ， yin1 chen2 duo4 yao3 ming2 。
- kou3 qu1 wei2 mo4 mo4 ， tou2 dian3 zi4 xing1 xing1 。
- fa4 bai2 xin1 sui2 lao3 ， deng1 qing1 mu4 bu4 ming2 。
- you3 sheng1 hao4 jing3 luo4 ， wu2 lu4 wan3 ju1 ling2 。
- rui4 yi4 si0 yuan2 lao3 ， hui1 zhang1 bo1 da4 ting2 。
- yun2 tai2 xian1 deng4 yu3 ， yan1 ge2 zhong4 fang2 ling2 。
- wei4 jie3 lian2 wen1 zan4 ， he2 lao2 le4 gu4 ming2 。
- sun1 duo1 qi2 ji4 gu3 ， zi3 xi1 feng4 huang2 ling2 。
- sheng1 si3 sui1 wu2 han4 ， ai1 rong2 bu4 ren3 ling2 。
- yi4 cong2 yun2 ge2 han4 ， liang3 jian4 shui3 man4 ting1 。
- fei1 meng4 feng1 fan1 xu4 ， fu2 sheng1 lang4 juan3 ping2 。
- xi1 chen2 an4 shen3 ri4 ， shuang1 zhao4 lei4 ying2 ying2 。

## 注释

## 译文

## 赏析
