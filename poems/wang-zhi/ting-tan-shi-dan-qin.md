---
id: wang-zhi-ting-tan-shi-dan-qin
title: 聽譚師彈琴
titlePinyin: ting1 tan2 shi1 dan4 qin2
titleSlug: ting-tan-shi-dan-qin
author: 王質
authorPinyin: wang2 zhi4
authorSlug: wang-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 君不能百步洪中裂橫竹，一聲吹入秋天綠。
- 巨魚鼓舞碎明珠，白浪軒昂動浮玉。
- 又不能多景樓上吹飛鴻，哀絃欲斷滄浪風。
- 徘徊舟子駐不進，江妃出聽烟溟濛。
- 不知何處得此薰風琴，元龍六尺含蒼雲。
- 恐是嶧山孤峰絕頂上，萬歲不老之寒根。
- 道人兩手提天機，中有妙法無人知。
- 風顛雨急倏來往，雨收風定游絲飛。
- 欲下不下窺魚鷗，忽前忽後囘波舟。
- 恍惚浮雲捲天宇，錯落萬點飛星流。
- 世間萬法總非真，況此假合非天成。
- 匣琴不出手無聲，袖手不彈琴不鳴。
- 此琴此手兩無與，問君廣陵賀若從何去。
- 王子有琴誰復傳，無徽無軫亦無絃。
- 若人解得非耳聽，爲君試作無手彈。

## 拼音

- jun1 bu4 neng2 bai3 bu4 hong2 zhong1 lie4 heng2 zhu2 ， yi4 sheng1 chui1 ru4 qiu1 tian1 lü4 。
- ju4 yu2 gu3 wu3 sui4 ming2 zhu1 ， bai2 lang4 xuan1 ang2 dong4 fu2 yu4 。
- you4 bu4 neng2 duo1 jing3 lou2 shang4 chui1 fei1 hong2 ， ai1 xian2 yu4 duan4 cang1 lang4 feng1 。
- pai2 huai2 zhou1 zi3 zhu4 bu2 jin4 ， jiang1 fei1 chu1 ting1 yan1 ming2 meng2 。
- bu4 zhi1 he2 chu3 de2 ci3 xun1 feng1 qin2 ， yuan2 long2 liu4 chi3 han2 cang1 yun2 。
- kong3 shi4 yi4 shan1 gu1 feng1 jue2 ding3 shang4 ， wan4 sui4 bu4 lao3 zhi1 han2 gen1 。
- dao4 ren2 liang3 shou3 ti2 tian1 ji1 ， zhong1 you3 miao4 fa3 wu2 ren2 zhi1 。
- feng1 dian1 yu3 ji2 shu1 lai2 wang3 ， yu3 shou1 feng1 ding4 you2 si1 fei1 。
- yu4 xia4 bu2 xia4 kui1 yu2 ou1 ， hu1 qian2 hu1 hou4 hui2 bo1 zhou1 。
- huang3 hu1 fu2 yun2 juan3 tian1 yu3 ， cuo4 luo4 wan4 dian3 fei1 xing1 liu2 。
- shi4 jian4 wan4 fa3 zong3 fei1 zhen1 ， kuang4 ci3 jia3 he2 fei1 tian1 cheng2 。
- xia2 qin2 bu4 chu1 shou3 wu2 sheng1 ， xiu4 shou3 bu2 dan4 qin2 bu4 ming2 。
- ci3 qin2 ci3 shou3 liang3 wu2 yu3 ， wen4 jun1 guang3 ling2 he4 ruo4 cong2 he2 qu4 。
- wang2 zi3 you3 qin2 shui2 fu4 chuan2 ， wu2 hui1 wu2 zhen3 yi4 wu2 xian2 。
- ruo4 ren2 jie3 de2 fei1 er3 ting1 ， wei2 jun1 shi4 zuo4 wu2 shou3 dan4 。

## 注释

## 译文

## 赏析
