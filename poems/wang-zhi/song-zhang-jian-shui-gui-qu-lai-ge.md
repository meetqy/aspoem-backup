---
id: wang-zhi-song-zhang-jian-shui-gui-qu-lai-ge
title: 送張監稅歸去來歌
titlePinyin: song4 zhang1 jian1 shui4 gui1 qu4 lai2 ge1
titleSlug: song-zhang-jian-shui-gui-qu-lai-ge
author: 王質
authorPinyin: wang2 zhi4
authorSlug: wang-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 君不見義熙元年陶彭澤，偶纏禿綬稱長官，俄颺輕舟作歸客。
- 蕭蕭五十年，衮衮八十日。
- 縣令雖爲百里君，不似斜川臨流玩泉石。
- 公田雖收半頃稅，不似東臯種禾滿阡陌。
- 後園之柳爲我貯清陰，東籬之菊爲我發佳色。
- 濁醪妙理汝不知，素琴真趣吾能識。
- 陶隠君，張公子。
- 千二百年同一軌，丈夫意氣當如此。
- 亦不掛冠神武門，亦不還笏蓬萊陛。
- 盡展平生履歷書，凌亂雲烟飛滿紙。
- 歸去來，歸去來，二君覺處真奇哉。
- 孔賓半夜呼將去，李愿終身喚不回。
- 子休矣，子休矣，取舍行藏都在己，一往一來聊爾耳。
- 人生起滅半天雲，世事浮沉一江水。
- 腰間带，不須束，頭上巾，還可漉。
- 南山荷鋤夕露晞，北窗支枕凉風足。
- 酒具遮留栗里墟，籃輿輕適廬山隅。
- 行將過，且躊躇。
- 溪山雲月無今古，試訪淵明舊隠居。

## 拼音

- jun1 bu2 jian4 yi4 xi1 yuan2 nian2 tao2 peng2 ze2 ， ou3 chan2 tu1 shou4 cheng1 chang2 guan1 ， e2 yang2 qing1 zhou1 zuo4 gui1 ke4 。
- xiao1 xiao1 wu3 shi2 nian2 ， gun3 gun3 ba1 shi2 ri4 。
- xian4 ling4 sui1 wei2 bai3 li3 jun1 ， bu2 si4 xie2 chuan1 lin2 liu2 wan2 quan2 shi2 。
- gong1 tian2 sui1 shou1 ban4 qing3 shui4 ， bu2 si4 dong1 gao1 zhong3 he2 man3 qian1 mo4 。
- hou4 yuan2 zhi1 liu3 wei2 wo3 zhu4 qing1 yin1 ， dong1 li2 zhi1 ju2 wei2 wo3 fa1 jia1 se4 。
- zhuo2 lao2 miao4 li3 ru3 bu4 zhi1 ， su4 qin2 zhen1 qu4 wu2 neng2 shi2 。
- tao2 yin3 jun1 ， zhang1 gong1 zi3 。
- qian1 er4 bai3 nian2 tong2 yi4 gui3 ， zhang4 fu0 yi4 qi4 dang1 ru2 ci3 。
- yi4 bu2 gua4 guan1 shen2 wu3 men2 ， yi4 bu4 huan2 hu4 peng2 lai2 bi4 。
- jin4 zhan3 ping2 sheng1 lü3 li4 shu1 ， ling2 luan4 yun2 yan1 fei1 man3 zhi3 。
- gui1 qu4 lai2 ， gui1 qu4 lai2 ， er4 jun1 jue2 chu3 zhen1 qi2 zai1 。
- kong3 bin1 ban4 ye4 hu1 jiang1 qu4 ， li3 yuan4 zhong1 shen1 huan4 bu4 hui2 。
- zi3 xiu1 yi3 ， zi3 xiu1 yi3 ， qu3 she3 xing2 cang2 dou1 zai4 ji3 ， yi4 wang3 yi4 lai2 liao2 er3 er3 。
- ren2 sheng1 qi3 mie4 ban4 tian1 yun2 ， shi4 shi4 fu2 chen2 yi4 jiang1 shui3 。
- yao1 jian4 dai4 ， bu4 xu1 shu4 ， tou2 shang4 jin1 ， huan2 ke3 lu4 。
- nan2 shan1 he2 chu2 xi1 lu4 xi1 ， bei3 chuang1 zhi1 zhen3 liang2 feng1 zu2 。
- jiu3 ju4 zhe1 liu2 li4 li3 xu1 ， lan2 yu2 qing1 shi4 lu2 shan1 yu2 。
- xing2 jiang1 guo4 ， qie3 chou2 chu2 。
- xi1 shan1 yun2 yue4 wu2 jin1 gu3 ， shi4 fang3 yuan1 ming2 jiu4 yin3 ju1 。

## 注释

## 译文

## 赏析
