---
id: wang-zhi-shan-zhong-mei-hua-sheng-kai-xi-zuo
title: 山中梅花盛開戲作
titlePinyin: shan1 zhong1 mei2 hua1 sheng4 kai1 xi4 zuo4
titleSlug: shan-zhong-mei-hua-sheng-kai-xi-zuo
author: 王銍
authorPinyin: wang2 zhi4
authorSlug: wang-zhi
dynasty: 宋
dynastyPinyin: song4
dynastySlug: song
tags: []
---

## 正文

- 化工難迴天地春，下遣第一天仙人。
- 前驅飛雪助幽絕，千里隔盡埃與塵。
- 何心百卉擅獨秀，寒入萬物無精神。
- 綽約肌膚瑩香玉，借與東皇立花國。
- 開破天地發生心，引出世問凡草木。
- 品流不數廣寒宮，爲嫌月姊長孀獨。
- 波上輕雲掌上身，有來比肩皆塵俗。
- 須知尤物到絕言，從昔華詞吟不足。
- 溪回路轉一枝斜，可惜天寒倚修竹。
- 窮塗遊子歲華晚，腸斷夜投山館宿。
- 古今幽怨不盡情，更入凄凉笛中曲。
- 荒山偶賦梅花詩，佇立花前香在衣。
- 傷心不忍別紅紫，付與曉風零亂飛。

## 拼音

- hua4 gong1 nan2 hui2 tian1 di4 chun1 ， xia4 qian3 di4 yi1 tian1 xian1 ren2 。
- qian2 qu1 fei1 xue3 zhu4 you1 jue2 ， qian1 li3 ge2 jin4 ai1 yu3 chen2 。
- he2 xin1 bai3 hui4 shan4 du2 xiu4 ， han2 ru4 wan4 wu4 wu2 jing1 shen2 。
- chuo4 yue1 ji1 fu1 ying2 xiang1 yu4 ， jie4 yu3 dong1 huang2 li4 hua1 guo2 。
- kai1 po4 tian1 di4 fa1 sheng1 xin1 ， yin3 chu1 shi4 wen4 fan2 cao3 mu4 。
- pin3 liu2 bu2 shu4 guang3 han2 gong1 ， wei2 xian2 yue4 zi3 chang2 shuang1 du2 。
- bo1 shang4 qing1 yun2 zhang3 shang4 shen1 ， you3 lai2 bi3 jian1 jie1 chen2 su2 。
- xu1 zhi1 you2 wu4 dao4 jue2 yan2 ， cong2 xi1 hua2 ci2 yin2 bu4 zu2 。
- xi1 hui2 lu4 zhuan3 yi4 zhi1 xie2 ， ke3 xi1 tian1 han2 yi3 xiu1 zhu2 。
- qiong2 tu2 you2 zi3 sui4 hua2 wan3 ， chang2 duan4 ye4 tou2 shan1 guan3 su4 。
- gu3 jin1 you1 yuan4 bu2 jin4 qing2 ， geng4 ru4 qi1 liang2 di2 zhong1 qu3 。
- huang1 shan1 ou3 fu4 mei2 hua1 shi1 ， zhu4 li4 hua1 qian2 xiang1 zai4 yi1 。
- shang1 xin1 bu4 ren3 bie2 hong2 zi3 ， fu4 yu3 xiao3 feng1 ling2 luan4 fei1 。

## 注释

## 译文

## 赏析
