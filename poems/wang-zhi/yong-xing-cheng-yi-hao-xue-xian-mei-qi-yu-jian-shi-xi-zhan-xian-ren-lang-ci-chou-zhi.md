---
id: wang-zhi-yong-xing-cheng-yi-hao-xue-xian-mei-qi-yu-jian-shi-xi-zhan-xian-ren-lang-ci-chou-zhi
title: 永興丞以皓雪鮮梅奇語見示戲占閒人浪辭酬之
titlePinyin: yong3 xing1 cheng2 yi3 hao4 xue3 xian1 mei2 qi2 yu3 jian4 shi4 xi4 zhan4 xian2 ren2 lang4 ci2 chou2 zhi1
titleSlug: yong-xing-cheng-yi-hao-xue-xian-mei-qi-yu-jian-shi-xi-zhan-xian-ren-lang-ci-chou-zhi
author: 王質
authorPinyin: wang2 zhi4
authorSlug: wang-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 四海一山玉，切作冠巑岏。
- 冠上戴明月，履下踏飛湍。
- 肺腸裹林壑，表裏交珊珊。
- 上界雪可飽，下土人希餐。
- 三春鎮長在，九夏何曾殘。
- 大千薝蔔林，巨萬梅花團。
- 花惟白皓皓，巾自烏漫漫。
- 純玉龍爭飛，雜玉龍皆蟠。
- 千丈亭不歷，九尺庵隨看。
- 摩雲起高崖，運斤吾能刊。
- 書空結奇字，擘鏡誰能觀。
- 須彌有數盡，此興無時闌。

## 拼音

- si4 hai3 yi4 shan1 yu4 ， qie4 zuo4 guan1 cuan2 wan2 。
- guan1 shang4 dai4 ming2 yue4 ， lü3 xia4 ta4 fei1 tuan1 。
- fei4 chang2 guo3 lin2 he4 ， biao3 li3 jiao1 shan1 shan1 。
- shang4 jie4 xue3 ke3 bao3 ， xia4 tu3 ren2 xi1 can1 。
- san1 chun1 zhen4 chang2 zai4 ， jiu3 xia4 he2 ceng2 can2 。
- da4 qian1 zhan1 bo0 lin2 ， ju4 wan4 mei2 hua1 tuan2 。
- hua1 wei2 bai2 hao4 hao4 ， jin1 zi4 wu1 man4 man4 。
- chun2 yu4 long2 zheng1 fei1 ， za2 yu4 long2 jie1 pan2 。
- qian1 zhang4 ting2 bu2 li4 ， jiu3 chi3 an1 sui2 kan4 。
- mo2 yun2 qi3 gao1 ya2 ， yun4 jin1 wu2 neng2 kan1 。
- shu1 kong1 jie2 qi2 zi4 ， bo4 jing4 shui2 neng2 guan1 。
- xu1 mi2 you3 shu4 jin4 ， ci3 xing1 wu2 shi2 lan2 。

## 注释

## 译文

## 赏析
