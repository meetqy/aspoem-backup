---
id: wang-zhi-you-ci-yun
title: 又次韻
titlePinyin: you4 ci4 yun4
titleSlug: you-ci-yun
author: 王質
authorPinyin: wang2 zhi4
authorSlug: wang-zhi
dynasty: 宋
dynastyPinyin: song4
dynastySlug: song
tags: []
---

## 正文

- 眼前事事皆可書，秋葉滿江烟滿湖。
- 霜風細織紅錦幄，露菊洗出黄金膚。
- 山南山北躡飛徑，步步藤梢牽客裾。
- 褰裳飛下蒹葭浦，紛紛鷗鳥來相娛。
- 漁火深明隔橋浦，炊烟出沒臨溪廬。
- 溪山洗斷鴛鴦夢，犀篦不憶錢塘蘇。
- 百年日月走雙轂，萬古興亡同一吁。
- 角鷹肯戀繡鞲穩，野馬不受金羈拘。
- 功名貴富兩安用，烏有先生并子虛。
- 不圖操筆賦清廟，但思擊壤賡康衢。
- 何時再踏故山麓，芭蕉長大榿栽粗。
- 夜疇娟娟濕翻露，春林聒聒聽提壺。
- 魚肥不用去熊掌，酒濁正是勝醍醐。
- 一區春雨熟瓜芋，半溪秋水繁菰蒲。
- 侯門亦復憐稚子，下狀不敢勞長鬚。
- 吾生一飽足已矣，豈復過意求膏腴。

## 拼音

- yan3 qian2 shi4 shi4 jie1 ke3 shu1 ， qiu1 ye4 man3 jiang1 yan1 man3 hu2 。
- shuang1 feng1 xi4 zhi1 hong2 jin3 wo4 ， lu4 ju2 xi3 chu1 huang2 jin1 fu1 。
- shan1 nan2 shan1 bei3 nie4 fei1 jing4 ， bu4 bu4 teng2 shao1 qian1 ke4 ju1 。
- qian1 shang0 fei1 xia4 jian1 jia1 pu3 ， fen1 fen1 ou1 niao3 lai2 xiang1 yu2 。
- yu2 huo3 shen1 ming2 ge2 qiao2 pu3 ， chui1 yan1 chu1 mei2 lin2 xi1 lu2 。
- xi1 shan1 xi3 duan4 yuan1 yang1 meng4 ， xi1 bi4 bu2 yi4 qian2 tang2 su1 。
- bai3 nian2 ri4 yue4 zou3 shuang1 gu3 ， wan4 gu3 xing1 wang2 tong2 yi4 xu1 。
- jiao3 ying1 ken3 lian4 xiu4 gou1 wen3 ， ye3 ma3 bu2 shou4 jin1 ji1 ju1 。
- gong1 ming2 gui4 fu4 liang3 an1 yong4 ， wu1 you3 xian1 sheng0 bing4 zi3 xu1 。
- bu4 tu2 cao1 bi3 fu4 qing1 miao4 ， dan4 si1 ji1 rang3 geng1 kang1 qu2 。
- he2 shi2 zai4 ta4 gu4 shan1 lu4 ， ba1 jiao1 chang2 da4 qi1 zai1 cu1 。
- ye4 chou2 juan1 juan1 shi1 fan1 lu4 ， chun1 lin2 guo1 guo1 ting1 ti2 hu2 。
- yu2 fei2 bu2 yong4 qu4 xiong2 zhang3 ， jiu3 zhuo2 zheng4 shi4 sheng4 ti2 hu2 。
- yi4 qu1 chun1 yu3 shu2 gua1 yu4 ， ban4 xi1 qiu1 shui3 fan2 gu1 pu2 。
- hou2 men2 yi4 fu4 lian2 zhi4 zi3 ， xia4 zhuang4 bu4 gan3 lao2 chang2 xu1 。
- wu2 sheng1 yi4 bao3 zu2 yi3 yi3 ， qi3 fu4 guo4 yi4 qiu2 gao1 yu2 。

## 注释

## 译文

## 赏析
