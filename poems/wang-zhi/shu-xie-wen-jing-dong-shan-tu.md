---
id: wang-zhi-shu-xie-wen-jing-dong-shan-tu
title: 書謝文靖東山圖
titlePinyin: shu1 xie4 wen2 jing4 dong1 shan1 tu2
titleSlug: shu-xie-wen-jing-dong-shan-tu
author: 王銍
authorPinyin: wang2 zhi4
authorSlug: wang-zhi
dynasty: 宋
dynastyPinyin: song4
dynastySlug: song
tags: []
---

## 正文

- 山如出繭眉，溪似縈風带。
- 雅意樂溪山，安用携粉黛。
- 煙雲無定姿，姝麗有真態。
- 謝公經世心，遇物何顯晦。
- 鐘鼎與山林，生處初一槩。
- 均令四海間，如我常安泰。
- 臨難無喜懼，與人共憂愛。
- 百年但影殂，千載猶心在。
- 風流不可追，超然八荒外。

## 拼音

- shan1 ru2 chu1 jian3 mei2 ， xi1 si4 ying2 feng1 dai4 。
- ya3 yi4 le4 xi1 shan1 ， an1 yong4 xie2 fen3 dai4 。
- yan1 yun2 wu2 ding4 zi1 ， shu1 li2 you3 zhen1 tai4 。
- xie4 gong1 jing1 shi4 xin1 ， yu4 wu4 he2 xian3 hui4 。
- zhong1 ding3 yu3 shan1 lin2 ， sheng1 chu3 chu1 yi2 gai4 。
- jun1 ling4 si4 hai3 jian4 ， ru2 wo3 chang2 an1 tai4 。
- lin2 nan2 wu2 xi3 ju4 ， yu3 ren2 gong4 you1 ai4 。
- bai3 nian2 dan4 ying3 cu2 ， qian1 zai4 you2 xin1 zai4 。
- feng1 liu2 bu4 ke3 zhui1 ， chao1 ran2 ba1 huang1 wai4 。

## 注释

## 译文

## 赏析
