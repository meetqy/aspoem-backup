---
id: wang-zhi-fu-he-qian-yun
title: 復和前韻
titlePinyin: fu4 he2 qian2 yun4
titleSlug: fu-he-qian-yun
author: 王質
authorPinyin: wang2 zhi4
authorSlug: wang-zhi
dynasty: 宋
dynastyPinyin: song4
dynastySlug: song
tags: []
---

## 正文

- 小窗厭讀牛毛書，徑思一葦航江湖。
- 英英山色著眉宇，炯炯波光明髮膚。
- 清風蓑笠明月棹，爲我洗濯塵埃裾。
- 功名暫寄癡兒手，烟雲且與閒人娛。
- 浴鳬飛鷺總相識，近水遠山俱可廬。
- 東遊會稽略滄海，西跨震澤窺姑蘇。
- 小官趨事苦奔走，大官憂國多嗟吁。
- 幸今未掛衣冠籍，浮家泛宅誰能拘。
- 天朝多士森列宿，氐房奎壁牛女虛。
- 如公第一等人物，故應策轡飛雲衢。
- 得印安用如斗大，握筆會使如椽粗。
- 玉堂靜夜掣鈴索，卧聽宮點鳴銅壺。
- 日閒剖茗碎鸞鳳，霜清把酒傾醍醐。
- 記取江南子王子，溪邊共立春風蒲。
- 及今未趨紫宸列，尚容時挽張公鬚。
- 奚奴剩背古錦囊，與公痛咀溪山腴。

## 拼音

- xiao3 chuang1 yan4 du2 niu2 mao2 shu1 ， jing4 si1 yi4 wei3 hang2 jiang1 hu2 。
- ying1 ying1 shan1 se4 zhu4 mei2 yu3 ， jiong3 jiong3 bo1 guang1 ming2 fa4 fu1 。
- qing1 feng1 suo1 li4 ming2 yue4 zhao4 ， wei2 wo3 xi3 zhuo2 chen2 ai1 ju1 。
- gong1 ming2 zan4 ji4 chi1 er2 shou3 ， yan1 yun2 qie3 yu3 xian2 ren2 yu2 。
- yu4 fu2 fei1 lu4 zong3 xiang1 shi2 ， jin4 shui3 yuan3 shan1 ju4 ke3 lu2 。
- dong1 you2 hui4 ji1 lüe4 cang1 hai3 ， xi1 kua4 zhen4 ze2 kui1 gu1 su1 。
- xiao3 guan1 qu1 shi4 ku3 ben1 zou3 ， da4 guan1 you1 guo2 duo1 jie1 xu1 。
- xing4 jin1 wei4 gua4 yi1 guan1 ji2 ， fu2 jia1 fan4 zhai2 shui2 neng2 ju1 。
- tian1 chao2 duo1 shi4 sen1 lie4 su4 ， di1 fang2 kui2 bi4 niu2 nü3 xu1 。
- ru2 gong1 di4 yi1 deng3 ren2 wu4 ， gu4 ying1 ce4 pei4 fei1 yun2 qu2 。
- de2 yin4 an1 yong4 ru2 dou4 da4 ， wo4 bi3 hui4 shi3 ru2 chuan2 cu1 。
- yu4 tang2 jing4 ye4 che4 ling2 suo3 ， wo4 ting1 gong1 dian3 ming2 tong2 hu2 。
- ri4 xian2 pou1 ming2 sui4 luan2 feng4 ， shuang1 qing1 ba3 jiu3 qing1 ti2 hu2 。
- ji4 qu3 jiang1 nan2 zi3 wang2 zi3 ， xi1 bian1 gong4 li4 chun1 feng1 pu2 。
- ji2 jin1 wei4 qu1 zi3 chen2 lie4 ， shang4 rong2 shi2 wan3 zhang1 gong1 xu1 。
- xi1 nu2 sheng4 bei4 gu3 jin3 nang2 ， yu3 gong1 tong4 zui3 xi1 shan1 yu2 。

## 注释

## 译文

## 赏析
