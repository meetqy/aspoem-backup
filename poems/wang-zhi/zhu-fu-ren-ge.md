---
id: wang-zhi-zhu-fu-ren-ge
title: 竹夫人歌
titlePinyin: zhu2 fu1 ren2 ge1
titleSlug: zhu-fu-ren-ge
author: 王質
authorPinyin: wang2 zhi4
authorSlug: wang-zhi
dynasty: 宋
dynastyPinyin: song4
dynastySlug: song
tags: []
---

## 正文

- 君不見黄金屋裏貯阿嬌，咳唾隨風飛九霄。
- 寵極妬深恩愛絕，長門畢竟成蕭條。
- 又不見明妃千載居深苑，年年不識春風面。
- 一朝上馬出君門，萬里關山紫臺遠。
- 來來去去春空絲，鶑鶑燕燕能幾時。
- 百年不辦專房計，萬事翻覆仍難期。
- 豈如道人青奴元不惡，金蠶玉燕慵梳掠。
- 眼眼相看似有情，誰念佳人翠袖薄。
- 迢迢良夜款相親，玉窗冰簟夢無塵。
- 西風索索暫別去，一歲一回重見君。
- 重見君，猶勝姮娥不嫁人。

## 拼音

- jun1 bu2 jian4 huang2 jin1 wu1 li3 zhu4 a1 jiao1 ， hai1 tuo4 sui2 feng1 fei1 jiu3 xiao1 。
- chong3 ji2 du4 shen1 en1 ai4 jue2 ， chang2 men2 bi4 jing4 cheng2 xiao1 tiao2 。
- you4 bu2 jian4 ming2 fei1 qian1 zai4 ju1 shen1 yuan4 ， nian2 nian2 bu4 shi2 chun1 feng1 mian4 。
- yi4 zhao1 shang4 ma3 chu1 jun1 men2 ， wan4 li3 guan1 shan1 zi3 tai2 yuan3 。
- lai2 lai2 qu4 qu4 chun1 kong1 si1 ， ying1 ying1 yan4 yan4 neng2 ji1 shi2 。
- bai3 nian2 bu2 ban4 zhuan1 fang2 ji4 ， wan4 shi4 fan1 fu4 reng2 nan2 qi1 。
- qi3 ru2 dao4 ren2 qing1 nu2 yuan2 bu2 e4 ， jin1 can2 yu4 yan4 yong1 shu1 lüe4 。
- yan3 yan3 xiang1 kan4 si4 you3 qing2 ， shui2 nian4 jia1 ren2 cui4 xiu4 bao2 。
- tiao2 tiao2 liang2 ye4 kuan3 xiang1 qin1 ， yu4 chuang1 bing1 dian4 meng4 wu2 chen2 。
- xi1 feng1 suo3 suo3 zan4 bie2 qu4 ， yi2 sui4 yi4 hui2 zhong4 jian4 jun1 。
- zhong4 jian4 jun1 ， you2 sheng4 heng2 e2 bu2 jia4 ren2 。

## 注释

## 译文

## 赏析
