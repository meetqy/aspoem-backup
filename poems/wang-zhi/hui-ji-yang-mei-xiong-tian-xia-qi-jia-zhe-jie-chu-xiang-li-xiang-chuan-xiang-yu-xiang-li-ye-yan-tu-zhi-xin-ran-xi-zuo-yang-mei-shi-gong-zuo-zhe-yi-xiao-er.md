---
id: wang-zhi-hui-ji-yang-mei-xiong-tian-xia-qi-jia-zhe-jie-chu-xiang-li-xiang-chuan-xiang-yu-xiang-li-ye-yan-tu-zhi-xin-ran-xi-zuo-yang-mei-shi-gong-zuo-zhe-yi-xiao-er
title: 會稽楊梅雄天下其佳者皆出項里相傳項羽鄉里也驗圖志信然戲作楊梅詩供作者一笑耳
titlePinyin: hui4 ji1 yang2 mei2 xiong2 tian1 xia4 qi2 jia1 zhe3 jie1 chu1 xiang4 li3 xiang1 chuan2 xiang4 yu3 xiang1 li3 ye3 yan4 tu2 zhi4 xin4 ran2 xi4 zuo4 yang2 mei2 shi1 gong4 zuo4 zhe3 yi2 xiao4 er3
titleSlug: hui-ji-yang-mei-xiong-tian-xia-qi-jia-zhe-jie-chu-xiang-li-xiang-chuan-xiang-yu-xiang-li-ye-yan-tu-zhi-xin-ran-xi-zuo-yang-mei-shi-gong-zuo-zhe-yi-xiao-er
author: 王銍
authorPinyin: wang2 zhi4
authorSlug: wang-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 越山楊梅最珍美，人傑地靈生項里。
- 江東廟食憶至今，應緣似舜重瞳子。
- 南方炎威無時窮，落在故鄉草木中。
- 請看枝頭萬點火，猶是咸陽三月紅。
- 摧剛作柔隨物轉，婦人之仁仍可見。
- 風姿和味說難名，顔色與香收易變。
- 炎炎夏日簾影垂，玷污玉筍明瓠犀。
- 映出越女天下白，壓倒驪山生荔枝。
- 金鼎奪胎尤出類，萬人口腹非其對。
- 外丹須要內丹成，任君封樹連園買。

## 拼音

- yue4 shan1 yang2 mei2 zui4 zhen1 mei3 ， ren2 jie2 di4 ling2 sheng1 xiang4 li3 。
- jiang1 dong1 miao4 shi2 yi4 zhi4 jin1 ， ying1 yuan2 si4 shun4 zhong4 tong2 zi3 。
- nan2 fang1 yan2 wei1 wu2 shi2 qiong2 ， luo4 zai4 gu4 xiang1 cao3 mu4 zhong1 。
- qing3 kan4 zhi1 tou2 wan4 dian3 huo3 ， you2 shi4 xian2 yang2 san1 yue4 hong2 。
- cui1 gang1 zuo4 rou2 sui2 wu4 zhuan3 ， fu4 ren2 zhi1 ren2 reng2 ke3 jian4 。
- feng1 zi1 he2 wei4 shuo1 nan2 ming2 ， yan2 se4 yu3 xiang1 shou1 yi4 bian4 。
- yan2 yan2 xia4 ri4 lian2 ying3 chui2 ， dian4 wu1 yu4 sun3 ming2 hu4 xi1 。
- ying4 chu1 yue4 nü3 tian1 xia4 bai2 ， ya1 dao3 li2 shan1 sheng1 li4 zhi1 。
- jin1 ding3 duo2 tai1 you2 chu1 lei4 ， wan4 ren2 kou3 fu4 fei1 qi2 dui4 。
- wai4 dan1 xu1 yao4 nei4 dan1 cheng2 ， ren4 jun1 feng1 shu4 lian2 yuan2 mai3 。

## 注释

## 译文

## 赏析
