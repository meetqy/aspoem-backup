---
id: wang-zhi-you-dong-yang-han-bi-ting-liu-meng-de-suo-fu-shi-ye-ming-ri-guo-zhong-xing-si-you-lan-zhong-ri-ji-suo-jian
title: 游東陽涵碧亭劉夢得所賦詩也明日過中興寺遊覽終日記所見
titlePinyin: you2 dong1 yang2 han2 bi4 ting2 liu2 meng4 de2 suo3 fu4 shi1 ye3 ming2 ri4 guo4 zhong1 xing1 si4 you2 lan3 zhong1 ri4 ji4 suo3 jian4
titleSlug: you-dong-yang-han-bi-ting-liu-meng-de-suo-fu-shi-ye-ming-ri-guo-zhong-xing-si-you-lan-zhong-ri-ji-suo-jian
author: 王銍
authorPinyin: wang2 zhi4
authorSlug: wang-zhi
dynasty: 宋
dynastyPinyin: song4
dynastySlug: song
tags: []
---

## 正文

- 我遊東陽城，隠侯昔所制。
- 山川無古今，城邑有存廢。
- 夢寐涵碧亭，草間得遺記。
- 飛流落天明，噴灑寒玉碎。
- 停車風雪中，豈特生秋意。
- 李杜到韓劉，崢嶸相品次。
- 景因真賞見，遺句細吟味。
- 假蓋上前峯，提携有兒稚。
- 明朝春開晴，步到中興寺。
- 山僧引客遊，佳處相指示。
- 羣峯四抱圓，浮煙生暖翠。
- 唐年故刺史，宅作布金地。
- 報以遺姓存，猶感邑中厲。
- 寶月生旁邑，應真傳絕藝。
- 峨峨畫三佛，張吳意能儷。
- 氣象隨世低，病鶻無猛鷙。
- 碑陰筆縱橫，才翁雄近世。
- 疑是蘇躭鶴，去家已千歲。
- 懷土一來歸，故畫華表字。
- 上方有重閣，景與衆山會。
- 一酌玻璃泉，碧色劍鋩淬。
- 小叢相思樹，紅蘂粲丹荔。
- 僧言此芳根，草木獨靈異。
- 上枝花盡開，下實方委墜。
- 開落俟相見，終始周一歲。
- 不同桃與李，華實苦相避。
- 愧師論應實，未辨談實際。
- 山寒足力疲，蕙帳聊假寐。
- 交錯佛衣巾，紅綠錯裙袂。
- 雖非維摩室，天女亦游戲。
- 起濯古銅壺，凜凜存往製。
- 滌手焚妙香，剩與洗塵滓。
- 欹枕聽松風，爲我勤解穢。
- 幽尋欲黄昏，小圃春物麗。
- 落日在前峯，駘蕩東君醉。
- 宮娥失翠鈿，摇蕩誰復制。
- 風起落花多，翩然如墜珥。
- 植杖久裴回，羈旅得少慰。
- 恨無昔人語，剖析發幽秘。
- 明朝漫回首，長途方聳轡。
- 綿綿芳草多，天涯亂愁思。

## 拼音

- wo3 you2 dong1 yang2 cheng2 ， yin3 hou2 xi1 suo3 zhi4 。
- shan1 chuan1 wu2 gu3 jin1 ， cheng2 yi4 you3 cun2 fei4 。
- meng4 mei4 han2 bi4 ting2 ， cao3 jian4 de2 yi2 ji4 。
- fei1 liu2 luo4 tian1 ming2 ， pen1 sa3 han2 yu4 sui4 。
- ting2 ju1 feng1 xue3 zhong1 ， qi3 te4 sheng1 qiu1 yi4 。
- li3 du4 dao4 han2 liu2 ， zheng1 rong2 xiang1 pin3 ci4 。
- jing3 yin1 zhen1 shang3 jian4 ， yi2 ju4 xi4 yin2 wei4 。
- jia3 gai4 shang4 qian2 feng1 ， ti2 xie2 you3 er2 zhi4 。
- ming2 chao2 chun1 kai1 qing2 ， bu4 dao4 zhong1 xing1 si4 。
- shan1 seng1 yin3 ke4 you2 ， jia1 chu3 xiang1 zhi3 shi4 。
- qun2 feng1 si4 bao4 yuan2 ， fu2 yan1 sheng1 nuan3 cui4 。
- tang2 nian2 gu4 ci4 shi3 ， zhai2 zuo4 bu4 jin1 di4 。
- bao4 yi3 yi2 xing4 cun2 ， you2 gan3 yi4 zhong1 li4 。
- bao3 yue4 sheng1 pang2 yi4 ， ying1 zhen1 chuan2 jue2 yi4 。
- e2 e2 hua4 san1 fo2 ， zhang1 wu2 yi4 neng2 li4 。
- qi4 xiang4 sui2 shi4 di1 ， bing4 gu3 wu2 meng3 zhi4 。
- bei1 yin1 bi3 zong4 heng2 ， cai2 weng1 xiong2 jin4 shi4 。
- yi2 shi4 su1 dan1 he4 ， qu4 jia1 yi3 qian1 sui4 。
- huai2 tu3 yi4 lai2 gui1 ， gu4 hua4 hua2 biao3 zi4 。
- shang4 fang1 you3 zhong4 ge2 ， jing3 yu3 zhong4 shan1 hui4 。
- yi4 zhuo2 bo1 li0 quan2 ， bi4 se4 jian4 mang2 cui4 。
- xiao3 cong2 xiang1 si1 shu4 ， hong2 rui3 can4 dan1 li4 。
- seng1 yan2 ci3 fang1 gen1 ， cao3 mu4 du2 ling2 yi4 。
- shang4 zhi1 hua1 jin4 kai1 ， xia4 shi2 fang1 wei3 zhui4 。
- kai1 luo4 si4 xiang1 jian4 ， zhong1 shi3 zhou1 yi1 sui4 。
- bu4 tong2 tao2 yu3 li3 ， hua2 shi2 ku3 xiang4 bi4 。
- kui4 shi1 lun4 ying1 shi2 ， wei4 bian4 tan2 shi2 ji4 。
- shan1 han2 zu2 li4 pi2 ， hui4 zhang4 liao2 jia3 mei4 。
- jiao1 cuo4 fo2 yi1 jin1 ， hong2 lü4 cuo4 qun2 mei4 。
- sui1 fei1 wei2 mo2 shi4 ， tian1 nü3 yi4 you2 xi4 。
- qi3 zhuo2 gu3 tong2 hu2 ， lin3 lin3 cun2 wang3 zhi4 。
- di2 shou3 fen2 miao4 xiang1 ， sheng4 yu3 xi3 chen2 zi3 。
- qi1 zhen3 ting1 song1 feng1 ， wei2 wo3 qin2 jie3 hui4 。
- you1 xun2 yu4 huang2 hun1 ， xiao3 pu3 chun1 wu4 li2 。
- luo4 ri4 zai4 qian2 feng1 ， tai2 dang4 dong1 jun1 zui4 。
- gong1 e2 shi1 cui4 dian4 ， yao2 dang4 shui2 fu4 zhi4 。
- feng1 qi3 luo4 hua1 duo1 ， pian1 ran2 ru2 zhui4 er3 。
- zhi2 zhang4 jiu3 pei2 hui2 ， ji1 lü3 de2 shao3 wei4 。
- hen4 wu2 xi1 ren2 yu3 ， pou1 xi1 fa1 you1 mi4 。
- ming2 chao2 man4 hui2 shou3 ， chang2 tu2 fang1 song3 pei4 。
- mian2 mian2 fang1 cao3 duo1 ， tian1 ya2 luan4 chou2 si1 。

## 注释

## 译文

## 赏析
