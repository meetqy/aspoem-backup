---
id: wang-zhi-xiang-bo-gong-xiang-lin-shi
title: 向伯恭薌林詩
titlePinyin: xiang4 bo2 gong1 xiang1 lin2 shi1
titleSlug: xiang-bo-gong-xiang-lin-shi
author: 王銍
authorPinyin: wang2 zhi4
authorSlug: wang-zhi
dynasty: 宋
dynastyPinyin: song4
dynastySlug: song
tags: []
---

## 正文

- 楚人喻薌草，可佩復可食。
- 靈均楚同姓，放逐去其國。
- 皎皎忠良心，惕惕懼讒賊。
- 扁舟下滄浪，魂迷招不得。
- 至今芳洲上，寂寞少春色。
- 我公異於是，聲譽超八極。
- 挽公青霞裾，接武紫鸞翼。
- 直契慕湘纍，論心不論迹。
- 我是衆薌林，澡身而浴德。
- 同心等崇蘭，直節逾蒼柏。
- 登善味芝朮，去惡鋤枳棘。
- 荀令十里香，揚雄一區宅。
- 君臣相唯諾，品題來藻飾。
- 日光萬丈長，衆薌馥芳澤。
- 况了大因緣，功名皆戲劇。
- 手擎妙喜國，心湛水精域。
- 諸天衆薌雲，旃檀雜薝蔔。
- 登門三十年，歲晚仍作客。
- 誦公薌林詩，心境爲澄澈。
- 雖非歌商頌，聲亦出金石。

## 拼音

- chu3 ren2 yu4 xiang1 cao3 ， ke3 pei4 fu4 ke3 shi2 。
- ling2 jun1 chu3 tong2 xing4 ， fang4 zhu2 qu4 qi2 guo2 。
- jiao3 jiao3 zhong1 liang2 xin1 ， ti4 ti4 ju4 chan2 zei2 。
- pian1 zhou1 xia4 cang1 lang4 ， hun2 mi2 zhao1 bu4 de2 。
- zhi4 jin1 fang1 zhou1 shang4 ， ji4 mo4 shao3 chun1 se4 。
- wo3 gong1 yi4 wu1 shi4 ， sheng1 yu4 chao1 ba1 ji2 。
- wan3 gong1 qing1 xia2 ju1 ， jie1 wu3 zi3 luan2 yi4 。
- zhi2 qi4 mu4 xiang1 lei2 ， lun4 xin1 bu2 lun4 ji4 。
- wo3 shi4 zhong4 xiang1 lin2 ， zao3 shen1 er2 yu4 de2 。
- tong2 xin1 deng3 chong2 lan2 ， zhi2 jie2 yu2 cang1 bai3 。
- deng1 shan4 wei4 zhi1 zhu2 ， qu4 e4 chu2 zhi3 ji2 。
- xun2 ling4 shi2 li3 xiang1 ， yang2 xiong2 yi4 qu1 zhai2 。
- jun1 chen2 xiang1 wei2 nuo4 ， pin3 ti2 lai2 zao3 shi4 。
- ri4 guang1 wan4 zhang4 chang2 ， zhong4 xiang1 fu4 fang1 ze2 。
- kuang4 le0 da4 yin1 yuan2 ， gong1 ming2 jie1 xi4 ju4 。
- shou3 qing2 miao4 xi3 guo2 ， xin1 zhan4 shui3 jing1 yu4 。
- zhu1 tian1 zhong4 xiang1 yun2 ， zhan1 tan2 za2 zhan1 bo0 。
- deng1 men2 san1 shi2 nian2 ， sui4 wan3 reng2 zuo4 ke4 。
- song4 gong1 xiang1 lin2 shi1 ， xin1 jing4 wei2 cheng2 che4 。
- sui1 fei1 ge1 shang1 song4 ， sheng1 yi4 chu1 jin1 shi2 。

## 注释

## 译文

## 赏析
