---
id: wang-zhi-ti-luo-shen-fu-tu-shi
title: 題洛神賦圖詩
titlePinyin: ti2 luo4 shen2 fu4 tu2 shi1
titleSlug: ti-luo-shen-fu-tu-shi
author: 王銍
authorPinyin: wang2 zhi4
authorSlug: wang-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 曹公文武俱絕倫，傳與陳王賦洛神。
- 高情寓託八荒外，曾是親逢絕世人。
- 五官郎將莫輕怒，椒房自是袁家婦。
- 聞道生時覆玉衣，便是于今腰束素。
- 驚鴻翻然不重顧，射鹿深寃更凄楚。
- 不將降虜賜周公，先識禍機楊德祖。
- 此意明明可自知，豈有神人來洛浦。
- 空用平生八斗才，七步那能說微步。
- 楚離日月常爭光，湘夫人後誇高唐。
- 丹青畫寫鬼神趣，筆端調出返魂香。
- 妙畫高文盡天藝，神理人心兩無異。
- 此情萬古恨茫茫，且爲陳王說餘意。

## 拼音

- cao2 gong1 wen2 wu3 ju4 jue2 lun2 ， chuan2 yu3 chen2 wang2 fu4 luo4 shen2 。
- gao1 qing2 yu4 tuo1 ba1 huang1 wai4 ， ceng2 shi4 qin1 feng2 jue2 shi4 ren2 。
- wu3 guan1 lang2 jiang1 mo4 qing1 nu4 ， jiao1 fang2 zi4 shi4 yuan2 jia1 fu4 。
- wen2 dao4 sheng1 shi2 fu4 yu4 yi1 ， bian4 shi4 yu2 jin1 yao1 shu4 su4 。
- jing1 hong2 fan1 ran2 bu2 zhong4 gu4 ， she4 lu4 shen1 yuan1 geng4 qi1 chu3 。
- bu4 jiang1 jiang4 lu3 ci4 zhou1 gong1 ， xian1 shi2 huo4 ji1 yang2 de2 zu3 。
- ci3 yi4 ming2 ming2 ke3 zi4 zhi1 ， qi3 you3 shen2 ren2 lai2 luo4 pu3 。
- kong1 yong4 ping2 sheng1 ba1 dou3 cai2 ， qi1 bu4 na4 neng2 shuo1 wei1 bu4 。
- chu3 li2 ri4 yue4 chang2 zheng1 guang1 ， xiang1 fu1 ren2 hou4 kua1 gao1 tang2 。
- dan1 qing1 hua4 xie3 gui3 shen2 qu4 ， bi3 duan1 diao4 chu1 fan3 hun2 xiang1 。
- miao4 hua4 gao1 wen2 jin4 tian1 yi4 ， shen2 li3 ren2 xin1 liang3 wu2 yi4 。
- ci3 qing2 wan4 gu3 hen4 mang2 mang2 ， qie3 wei2 chen2 wang2 shuo1 yu2 yi4 。

## 注释

## 译文

## 赏析
