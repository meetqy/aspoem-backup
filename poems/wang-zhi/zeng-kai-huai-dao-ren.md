---
id: wang-zhi-zeng-kai-huai-dao-ren
title: 贈開懷道人
titlePinyin: zeng4 kai1 huai2 dao4 ren2
titleSlug: zeng-kai-huai-dao-ren
author: 王質
authorPinyin: wang2 zhi4
authorSlug: wang-zhi
dynasty: 宋
dynastyPinyin: song4
dynastySlug: song
tags: []
---

## 正文

- 達磨隻履投西歸，一隻迺爲汝所持。
- 汝持此隻將奚爲，十方三世包無遺。
- 大撓十干十二支，衍作六十花參差。
- 釋迦佛亦不出斯，丈六身外還屬誰。
- 七十九年略可推，無始劫來何從知。
- 可滿盛著瑯琊兒，任汝胎年月日時。
- 烏窠披上粗繒衣，龍尾引入黄金墀。
- 平川袤野觀游絲，東西南北隨風飛，水流雲在俱遲遲。
- 凡度眼者都忘機，一物今古長光輝。
- 無頭無尾無骨皮，無男無女無妾妻，無肝無膽無心脾。
- 大率一切皆無之，太空赤立孤悽悽。
- 珞琭忽見全如癡，何況呂李楊徐奚。
- 我命居申西南維，我身在未正直西。
- 臘月三十日到來，此身此命成煙霏。
- 捲起卦盤收卦棋，梅軒共看花陰移。

## 拼音

- da2 mo2 zhi1 lü3 tou2 xi1 gui1 ， yi4 zhi1 nai3 wei2 ru3 suo3 chi2 。
- ru3 chi2 ci3 zhi1 jiang1 xi1 wei2 ， shi2 fang1 san1 shi4 bao1 wu2 yi2 。
- da4 nao2 shi2 gan1 shi2 er4 zhi1 ， yan3 zuo4 liu4 shi2 hua1 can1 cha4 。
- shi4 jia1 fo2 yi4 bu4 chu1 si1 ， zhang4 liu4 shen1 wai4 huan2 shu3 shui2 。
- qi1 shi2 jiu3 nian2 lüe4 ke3 tui1 ， wu2 shi3 jie2 lai2 he2 cong2 zhi1 。
- ke3 man3 sheng4 zhu4 lang2 ya2 er2 ， ren4 ru3 tai1 nian2 yue4 ri4 shi2 。
- wu1 ke1 pi1 shang4 cu1 zeng1 yi1 ， long2 wei3 yin3 ru4 huang2 jin1 chi2 。
- ping2 chuan1 mao4 ye3 guan1 you2 si1 ， dong1 xi1 nan2 bei3 sui2 feng1 fei1 ， shui3 liu2 yun2 zai4 ju4 chi2 chi2 。
- fan2 du4 yan3 zhe3 dou1 wang4 ji1 ， yi2 wu4 jin1 gu3 chang2 guang1 hui1 。
- wu2 tou2 wu2 wei3 wu2 gu3 pi2 ， wu2 nan2 wu2 nü3 wu2 qie4 qi1 ， wu2 gan1 wu2 dan3 wu2 xin1 pi2 。
- da4 shuai4 yi2 qie4 jie1 wu2 zhi1 ， tai4 kong1 chi4 li4 gu1 qi1 qi1 。
- luo4 lu4 hu1 jian4 quan2 ru2 chi1 ， he2 kuang4 lü3 li3 yang2 xu2 xi1 。
- wo3 ming4 ju1 shen1 xi1 nan2 wei2 ， wo3 shen1 zai4 wei4 zheng4 zhi2 xi1 。
- la4 yue4 san1 shi2 ri4 dao4 lai2 ， ci3 shen1 ci3 ming4 cheng2 yan1 fei1 。
- juan3 qi3 gua4 pan2 shou1 gua4 qi2 ， mei2 xuan1 gong4 kan4 hua1 yin1 yi2 。

## 注释

## 译文

## 赏析
