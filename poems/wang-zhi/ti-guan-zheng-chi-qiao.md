---
id: wang-zhi-ti-guan-zheng-chi-qiao
title: 題觀政池橋
titlePinyin: ti2 guan1 zheng4 chi2 qiao2
titleSlug: ti-guan-zheng-chi-qiao
author: 王質
authorPinyin: wang2 zhi4
authorSlug: wang-zhi
dynasty: 宋
dynastyPinyin: song4
dynastySlug: song
tags: []
---

## 正文

- 西徹秦川東劍關，十有六州無間言。
- 威聲浩蕩流東南，與大江水同發源。
- 節麾毿毿繡衣鮮，剛風吹上九天門。
- 手從瑶宮掇明月，貯在官池水不渾。
- 菱葉荷花浄晼晚，舂鋤屬玉來頻煩。
- 冷光烈烈射地骨，魑魅辟易聲煩冤。
- 牛腰抱去鳬行速，來瞰皎潔聽潺湲。
- 玉龍蟠底抱奇寶，獠奴試可呼崑崙。
- 洞庭青草似天闊，灧澦瞿唐如馬奔。
- 不如我池有幽致，寶奩平開秋露洗。
- 高人未到已神融，俗客若來應顙泚。

## 拼音

- xi1 che4 qin2 chuan1 dong1 jian4 guan1 ， shi2 you3 liu4 zhou1 wu2 jian4 yan2 。
- wei1 sheng1 hao4 dang4 liu2 dong1 nan2 ， yu3 da4 jiang1 shui3 tong2 fa1 yuan2 。
- jie2 hui1 san1 san1 xiu4 yi1 xian1 ， gang1 feng1 chui1 shang4 jiu3 tian1 men2 。
- shou3 cong2 yao2 gong1 duo1 ming2 yue4 ， zhu4 zai4 guan1 chi2 shui3 bu4 hun2 。
- ling2 ye4 he2 hua1 jing4 wan3 wan3 ， chong1 chu2 shu3 yu4 lai2 bin1 fan2 。
- leng3 guang1 lie4 lie4 she4 di4 gu3 ， chi1 mei4 pi4 yi4 sheng1 fan2 yuan1 。
- niu2 yao1 bao4 qu4 fu2 xing2 su4 ， lai2 kan4 jiao3 jie2 ting1 chan2 yuan2 。
- yu4 long2 pan2 di3 bao4 qi2 bao3 ， liao2 nu2 shi4 ke3 hu1 kun1 lun2 。
- dong4 ting2 qing1 cao3 si4 tian1 kuo4 ， yan4 yu4 qu2 tang2 ru2 ma3 ben1 。
- bu4 ru2 wo3 chi2 you3 you1 zhi4 ， bao3 lian2 ping2 kai1 qiu1 lu4 xi3 。
- gao1 ren2 wei4 dao4 yi3 shen2 rong2 ， su2 ke4 ruo4 lai2 ying1 sang3 ci3 。

## 注释

## 译文

## 赏析
