---
id: wang-zhi-bi-ming-an
title: 必明菴
titlePinyin: bi4 ming2 an1
titleSlug: bi-ming-an
author: 王銍
authorPinyin: wang2 zhi4
authorSlug: wang-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 佛心猶日出，何曾礙須彌。
- 散爲普光明，合作四威儀。
- 萬古止此日，羣目盡見之。
- 普現一切水，君自分澠淄。
- 高垂大圓鏡，君自存妍媸。
- 方寸無盡燈，何處存思惟。
- 高禪聞妙道，行作人天師。
- 維摩開丈室，菴成更求詩。
- 衆說列山岳，我以一理推。
- 萬方聲一槩，我初拙言詞。
- 至現莫如心，舉念周四維。
- 必明乃本明，盡掃棘與茨。
- 豈知都用晦，隠顯兩不知。
- 大千在毫髮，聖言不吾欺。

## 拼音

- fo2 xin1 you2 ri4 chu1 ， he2 ceng2 ai4 xu1 mi2 。
- san4 wei2 pu3 guang1 ming2 ， he2 zuo4 si4 wei1 yi2 。
- wan4 gu3 zhi3 ci3 ri4 ， qun2 mu4 jin4 jian4 zhi1 。
- pu3 xian4 yi2 qie4 shui3 ， jun1 zi4 fen1 mian3 zi1 。
- gao1 chui2 da4 yuan2 jing4 ， jun1 zi4 cun2 yan2 chi1 。
- fang1 cun4 wu2 jin4 deng1 ， he2 chu3 cun2 si1 wei2 。
- gao1 shan4 wen2 miao4 dao4 ， xing2 zuo4 ren2 tian1 shi1 。
- wei2 mo2 kai1 zhang4 shi4 ， an1 cheng2 geng4 qiu2 shi1 。
- zhong4 shuo1 lie4 shan1 yue4 ， wo3 yi3 yi4 li3 tui1 。
- wan4 fang1 sheng1 yi2 gai4 ， wo3 chu1 zhuo1 yan2 ci2 。
- zhi4 xian4 mo4 ru2 xin1 ， ju3 nian4 zhou1 si4 wei2 。
- bi4 ming2 nai3 ben3 ming2 ， jin4 sao3 ji2 yu3 ci2 。
- qi3 zhi1 dou1 yong4 hui4 ， yin3 xian3 liang3 bu4 zhi1 。
- da4 qian1 zai4 hao2 fa4 ， sheng4 yan2 bu4 wu2 qi1 。

## 注释

## 译文

## 赏析
