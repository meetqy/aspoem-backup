---
id: wang-zhi-zeng-yang-pu
title: 贈楊溥
titlePinyin: zeng4 yang2 pu3
titleSlug: zeng-yang-pu
author: 王質
authorPinyin: wang2 zhi4
authorSlug: wang-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 豐城何以多英賢，老杜曩有浮雲篇。
- 名季友者天下傳，與吾偕出緱山仙。
- 豫章尚有豐碑堅，萬古千秋不敢鎸。
- 却距季友五百年，星辰不滅同其躔。
- 致君逸氣常蹁躚，風后力牧參吾前。
- 往往劍氣騰衝天，季者太阿仲龍泉。
- 斗牛河漢光相鮮，雷煥安得知其然。
- 西山北巖埋蒼烟，不及華陰玉井連。
- 延津雙虬終蜿蜒，恨我不識張茂先。
- 精神胡爲暗式乾，溥也疎骨粗繒纏。
- 叩門剝啄音清圓，詢之與我生相聯。
- 同在豐城南北廛，五行七曜難拘攣。
- 瑶環沈隠塵埃邊，高談雄辯波潺湲。
- 僂身縮手不敢揎，揚徐李呂紛蘭荃。
- 雲溪獨造珞琭淵，此曹可收不可捐。
- 康莊固有英豪潛，溥也可惜真酸寒。
- 沙頭靜鷺清聯拳，松梢野鶴飄孤搴。
- 合在林壑栖空禪，否則江湖烟雨舷，二者汝亦難當焉。
- 斗米三錢汝萬錢，菜根墮葉如凝羶。
- 他時六版無兩肩，枯蘆半席汝亦慳。
- 我亦自笑骨迍邅，有時揮麈敲哀弦。
- 汝談我命五者全，略與庚午相周旋。
- 我忽大笑汝失言，魚水若得庚午權，豈肯草草爲江南。
- 功成名遂飛翩翩，不作子房作仲連。
- 澤州叔寶令人憐，長跪告別趨吳船。
- 無缾無鉢何論氈，觚稜金鏡射玉璿。
- 有見問者勿面謾，但實告之灰不然。
- 別有一路非人寰，王癲來處從溪癲。
- 狐蹤不入象王圈，馿乳難霑獅子涎。
- 臨濟飽受黄檗鞭，三鞭躍上層霄顛。
- 一喝一踏成平原，後來三傑勤演端。
- 佛日霹靂天關三，足摇馿兒八角盤。
- 駕雷驅電馳奔湍，明月堂中一覺眠。
- 何時法鼓聲闐闐，今其去兮風方顛。
- 大江茫茫雪滿川，蓴鱸興盡撐西帆。
- 倘欲見我江淮堧，不在廬山則祖山。

## 拼音

- feng1 cheng2 he2 yi3 duo1 ying1 xian2 ， lao3 du4 nang3 you3 fu2 yun2 pian1 。
- ming2 ji4 you3 zhe3 tian1 xia4 chuan2 ， yu3 wu2 xie2 chu1 gou1 shan1 xian1 。
- yu4 zhang1 shang4 you3 feng1 bei1 jian1 ， wan4 gu3 qian1 qiu1 bu4 gan3 juan1 。
- que4 ju4 ji4 you3 wu3 bai3 nian2 ， xing1 chen2 bu2 mie4 tong2 qi2 chan2 。
- zhi4 jun1 yi4 qi4 chang2 pian2 xian1 ， feng1 hou4 li4 mu4 can1 wu2 qian2 。
- wang3 wang3 jian4 qi4 teng2 chong1 tian1 ， ji4 zhe3 tai4 e1 zhong4 long2 quan2 。
- dou4 niu2 he2 han4 guang1 xiang1 xian1 ， lei2 huan4 an1 de2 zhi1 qi2 ran2 。
- xi1 shan1 bei3 yan2 mai2 cang1 yan1 ， bu4 ji2 hua2 yin1 yu4 jing3 lian2 。
- yan2 jin1 shuang1 qiu2 zhong1 wan1 yan2 ， hen4 wo3 bu4 shi2 zhang1 mao4 xian1 。
- jing1 shen2 hu2 wei2 an4 shi4 qian2 ， pu3 ye3 shu1 gu3 cu1 zeng1 chan2 。
- kou4 men2 bao1 zhuo2 yin1 qing1 yuan2 ， xun2 zhi1 yu3 wo3 sheng1 xiang4 lian2 。
- tong2 zai4 feng1 cheng2 nan2 bei3 chan2 ， wu3 xing2 qi1 yao4 nan2 ju1 luan2 。
- yao2 huan2 shen3 yin3 chen2 ai1 bian1 ， gao1 tan2 xiong2 bian4 bo1 chan2 yuan2 。
- lü3 shen1 suo1 shou3 bu4 gan3 xuan1 ， yang2 xu2 li3 lü3 fen1 lan2 quan2 。
- yun2 xi1 du2 zao4 luo4 lu4 yuan1 ， ci3 cao2 ke3 shou1 bu4 ke3 juan1 。
- kang1 zhuang1 gu4 you3 ying1 hao2 qian2 ， pu3 ye3 ke3 xi1 zhen1 suan1 han2 。
- sha1 tou2 jing4 lu4 qing1 lian2 quan2 ， song1 shao1 ye3 he4 piao1 gu1 qian1 。
- he2 zai4 lin2 he4 qi1 kong1 shan4 ， fou3 ze2 jiang1 hu2 yan1 yu3 xian2 ， er4 zhe3 ru3 yi4 nan2 dang1 yan1 。
- dou4 mi3 san1 qian2 ru3 wan4 qian2 ， cai4 gen1 duo4 ye4 ru2 ning2 shan1 。
- ta1 shi2 liu4 ban3 wu2 liang3 jian1 ， ku1 lu2 ban4 xi2 ru3 yi4 qian1 。
- wo3 yi4 zi4 xiao4 gu3 zhun1 zhan1 ， you3 shi2 hui1 zhu3 qiao1 ai1 xian2 。
- ru3 tan2 wo3 ming4 wu3 zhe3 quan2 ， lüe4 yu3 geng1 wu3 xiang1 zhou1 xuan2 。
- wo3 hu1 da4 xiao4 ru3 shi1 yan2 ， yu2 shui3 ruo4 de2 geng1 wu3 quan2 ， qi3 ken3 cao3 cao3 wei2 jiang1 nan2 。
- gong1 cheng2 ming2 sui4 fei1 pian1 pian1 ， bu2 zuo4 zi3 fang2 zuo4 zhong4 lian2 。
- ze2 zhou1 shu1 bao3 ling4 ren2 lian2 ， chang2 gui4 gao4 bie2 qu1 wu2 chuan2 。
- wu2 ping2 wu2 bo1 he2 lun4 zhan1 ， gu1 leng2 jin1 jing4 she4 yu4 xuan2 。
- you3 jian4 wen4 zhe3 wu4 mian4 man2 ， dan4 shi2 gao4 zhi1 hui1 bu4 ran2 。
- bie2 you3 yi2 lu4 fei1 ren2 huan2 ， wang2 dian1 lai2 chu3 cong2 xi1 dian1 。
- hu2 zong1 bu2 ru4 xiang4 wang2 quan1 ， lu2 ru3 nan2 zhan1 shi1 zi3 xian2 。
- lin2 ji4 bao3 shou4 huang2 bo4 bian1 ， san1 bian1 yue4 shang4 ceng2 xiao1 dian1 。
- yi4 he1 yi2 ta4 cheng2 ping2 yuan2 ， hou4 lai2 san1 jie2 qin2 yan3 duan1 。
- fo2 ri4 pi1 li4 tian1 guan1 san1 ， zu2 yao2 lu2 er2 ba1 jiao3 pan2 。
- jia4 lei2 qu1 dian4 chi2 ben1 tuan1 ， ming2 yue4 tang2 zhong1 yi4 jue2 mian2 。
- he2 shi2 fa3 gu3 sheng1 tian2 tian2 ， jin1 qi2 qu4 xi1 feng1 fang1 dian1 。
- da4 jiang1 mang2 mang2 xue3 man3 chuan1 ， chun2 lu2 xing1 jin4 cheng1 xi1 fan1 。
- tang3 yu4 jian4 wo3 jiang1 huai2 ruan2 ， bu2 zai4 lu2 shan1 ze2 zu3 shan1 。

## 注释

## 译文

## 赏析
