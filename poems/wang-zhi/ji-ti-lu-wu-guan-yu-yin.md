---
id: wang-zhi-ji-ti-lu-wu-guan-yu-yin
title: 寄題陸務觀漁隠
titlePinyin: ji4 ti2 lu4 wu4 guan1 yu2 yin3
titleSlug: ji-ti-lu-wu-guan-yu-yin
author: 王質
authorPinyin: wang2 zhi4
authorSlug: wang-zhi
dynasty: 宋
dynastyPinyin: song4
dynastySlug: song
tags: []
---

## 正文

- 漁隠漁隠在何方，海門潮白江沙黄。
- 吾嘗袖手江之旁，西興草樹烟蒼蒼。
- 欲往從之道阻長，波濤澎湃不敢航。
- 仰觀河漢翔鷫鸘，安得與之俱頡頏。
- 得非蘭亭會諸王，清湍茂竹聯崇岡。
- 無乃鏡湖留知章，蘭蘅風露生寒凉。
- 不然此地何鏗鏘，宿昔名勝沈光芒。
- 俟今焜燿名方昌，恨不登時到侯鄉。
- 循牆三匝徐升堂，觀山觀水觀松篁。
- 以及魚鳥同徜徉，而俟南益仍西涼。
- 青霄空闊橫參商，無繇交臂咨其詳。
- 鴻雁同天不同行，愛而不見魂飛揚。
- 夢從縣圃周扶桑，逢迎跪揖如平常。
- 齒牙砰磕摇風霜，秦漢魏晉周隋唐。
- 江河滾滾傾興亡，指畫所隠聲琅琅。
- 歡喜奇特不可當，繼以驚愕懷慞惶。
- 倏忽烟霧輕騰驤，徑跨越嶠超吳瀧。
- 秦碑禹穴稽山陽，隠約中有神仙莊。
- 申椒菌桂連沙棠，江蘺薜芷多同芳。
- 春風澹沲秋風香，木蘭冠佩芙蓉裳。
- 杉烟竹月無時荒，白蒲青荇春悠揚。
- 秀似黄家雙井塘，雄如蘇老峨嵋江。
- 冰壺雪甕涵瑶漿，夢回空闊嘹天篁。
- 縹緲羽客搴雲纕，清都飛露寒侵腸。
- 涕唾塵窟掀翻牀，俟其與世毋相忘。
- 且爲清明開吉祥，蒼生環堵棲平康。
- 是時桐渚尋嚴光，否則孺纓濯滄浪。
- 不然楚竹然清湘，下乃汀花靜鳴榔。
- 間騎麒麟翳鳳凰，玉京羣帝參翺翔。
- 吾在風埃渺相望，大千世界空茫茫。

## 拼音

- yu2 yin3 yu2 yin3 zai4 he2 fang1 ， hai3 men2 chao2 bai2 jiang1 sha1 huang2 。
- wu2 chang2 xiu4 shou3 jiang1 zhi1 pang2 ， xi1 xing1 cao3 shu4 yan1 cang1 cang1 。
- yu4 wang3 cong2 zhi1 dao4 zu3 chang2 ， bo1 tao1 peng2 pai4 bu4 gan3 hang2 。
- yang3 guan1 he2 han4 xiang2 su4 shuang1 ， an1 de2 yu3 zhi1 ju4 jie2 hang2 。
- de2 fei1 lan2 ting2 hui4 zhu1 wang2 ， qing1 tuan1 mao4 zhu2 lian2 chong2 gang1 。
- wu2 nai3 jing4 hu2 liu2 zhi1 zhang1 ， lan2 heng2 feng1 lu4 sheng1 han2 liang2 。
- bu4 ran2 ci3 di4 he2 keng1 qiang1 ， su4 xi1 ming2 sheng4 shen3 guang1 mang2 。
- si4 jin1 kun1 yao4 ming2 fang1 chang1 ， hen4 bu4 deng1 shi2 dao4 hou2 xiang1 。
- xun2 qiang2 san1 za1 xu2 sheng1 tang2 ， guan1 shan1 guan1 shui3 guan1 song1 huang2 。
- yi3 ji2 yu2 niao3 tong2 chang2 yang2 ， er2 si4 nan2 yi4 reng2 xi1 liang2 。
- qing1 xiao1 kong1 kuo4 heng2 can1 shang1 ， wu2 yao2 jiao1 bi4 zi1 qi2 xiang2 。
- hong2 yan4 tong2 tian1 bu4 tong2 xing2 ， ai4 er2 bu2 jian4 hun2 fei1 yang2 。
- meng4 cong2 xian4 pu3 zhou1 fu2 sang1 ， feng2 ying2 gui4 yi1 ru2 ping2 chang2 。
- chi3 ya2 peng1 ke1 yao2 feng1 shuang1 ， qin2 han4 wei4 jin4 zhou1 sui2 tang2 。
- jiang1 he2 gun3 gun3 qing1 xing1 wang2 ， zhi3 hua4 suo3 yin3 sheng1 lang2 lang2 。
- huan1 xi3 qi2 te4 bu4 ke3 dang1 ， ji4 yi3 jing1 e4 huai2 zhang1 huang2 。
- shu1 hu1 yan1 wu4 qing1 teng2 xiang1 ， jing4 kua4 yue4 jiao4 chao1 wu2 long2 。
- qin2 bei1 yu3 xue2 ji1 shan1 yang2 ， yin3 yue1 zhong1 you3 shen2 xian1 zhuang1 。
- shen1 jiao1 jun1 gui4 lian2 sha1 tang2 ， jiang1 li2 bi4 zhi3 duo1 tong2 fang1 。
- chun1 feng1 dan4 duo4 qiu1 feng1 xiang1 ， mu4 lan2 guan1 pei4 fu2 rong2 shang0 。
- shan1 yan1 zhu2 yue4 wu2 shi2 huang1 ， bai2 pu2 qing1 xing4 chun1 you1 yang2 。
- xiu4 si4 huang2 jia1 shuang1 jing3 tang2 ， xiong2 ru2 su1 lao3 e2 mei2 jiang1 。
- bing1 hu2 xue3 weng4 han2 yao2 jiang1 ， meng4 hui2 kong1 kuo4 liao2 tian1 huang2 。
- piao3 miao3 yu3 ke4 qian1 yun2 rang3 ， qing1 dou1 fei1 lu4 han2 qin1 chang2 。
- ti4 tuo4 chen2 ku1 xian1 fan1 chuang2 ， si4 qi2 yu3 shi4 wu2 xiang1 wang4 。
- qie3 wei2 qing1 ming2 kai1 ji2 xiang2 ， cang1 sheng1 huan2 du3 qi1 ping2 kang1 。
- shi4 shi2 tong2 zhu3 xun2 yan2 guang1 ， fou3 ze2 ru2 ying1 zhuo2 cang1 lang4 。
- bu4 ran2 chu3 zhu2 ran2 qing1 xiang1 ， xia4 nai3 ting1 hua1 jing4 ming2 lang2 。
- jian4 qi2 qi2 lin2 yi4 feng4 huang2 ， yu4 jing1 qun2 di4 can1 ao2 xiang2 。
- wu2 zai4 feng1 ai1 miao3 xiang1 wang4 ， da4 qian1 shi4 jie4 kong1 mang2 mang2 。

## 注释

## 译文

## 赏析
