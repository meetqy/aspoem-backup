---
id: wang-zhi-ji-ti-zhen-zhou-jiong-xiu-si
title: 寄題真州扃岫寺
titlePinyin: ji4 ti2 zhen1 zhou1 jiong1 xiu4 si4
titleSlug: ji-ti-zhen-zhou-jiong-xiu-si
author: 王銍
authorPinyin: wang2 zhi4
authorSlug: wang-zhi
dynasty: 宋
dynastyPinyin: song4
dynastySlug: song
tags: []
---

## 正文

- 一峯秀色何高寒，更以木杪橫飛欄。
- 荆吳形勝妙天下，閒鎖雲錦光斕斑。
- 山從千古混沌始，江自萬里岷峨還。
- 江山無際真賞遠，人境未如心境寬。
- 乃知萬象自變滅，我與天地俱清閒。
- 時來登覽健意氣，興落煙靄空濛間。
- 宛如列岫在扃鐍，何待謝守窗中看。
- 仙壺日月悟世換，蟻穴富貴羈夢殘。
- 易中求象山有天，須彌納芥曾何難。
- 乾坤橐籥一氣內，鉅細兩不離區寰。
- 徑呼飛仙來取醉，笙簫彷彿鏘珮環。
- 已鞭鸞鳳到三境，何待虎豹號九關。
- 只今朱甍半落日，誰繫畫舸臨蒼灣。
- 何當脫身戎馬際，共契妙旨相追攀。
- 懷哉欲往波浪闊，回首江南江北山。

## 拼音

- yi4 feng1 xiu4 se4 he2 gao1 han2 ， geng4 yi3 mu4 miao3 heng2 fei1 lan2 。
- jing1 wu2 xing2 sheng4 miao4 tian1 xia4 ， xian2 suo3 yun2 jin3 guang1 lan2 ban1 。
- shan1 cong2 qian1 gu3 hun4 dun4 shi3 ， jiang1 zi4 wan4 li3 min2 e2 huan2 。
- jiang1 shan1 wu2 ji4 zhen1 shang3 yuan3 ， ren2 jing4 wei4 ru2 xin1 jing4 kuan1 。
- nai3 zhi1 wan4 xiang4 zi4 bian4 mie4 ， wo3 yu3 tian1 di4 ju4 qing1 xian2 。
- shi2 lai2 deng1 lan3 jian4 yi4 qi4 ， xing1 luo4 yan1 ai3 kong1 meng2 jian4 。
- wan3 ru2 lie4 xiu4 zai4 jiong1 jue2 ， he2 dai4 xie4 shou3 chuang1 zhong1 kan4 。
- xian1 hu2 ri4 yue4 wu4 shi4 huan4 ， yi3 xue2 fu4 gui4 ji1 meng4 can2 。
- yi4 zhong1 qiu2 xiang4 shan1 you3 tian1 ， xu1 mi2 na4 jie4 ceng2 he2 nan2 。
- qian2 kun1 tuo2 yue4 yi2 qi4 nei4 ， ju4 xi4 liang3 bu4 li2 qu1 huan2 。
- jing4 hu1 fei1 xian1 lai2 qu3 zui4 ， sheng1 xiao1 pang2 fu2 qiang1 pei4 huan2 。
- yi3 bian1 luan2 feng4 dao4 san1 jing4 ， he2 dai4 hu3 bao4 hao4 jiu3 guan1 。
- zhi1 jin1 zhu1 meng2 ban4 luo4 ri4 ， shui2 xi4 hua4 ge3 lin2 cang1 wan1 。
- he2 dang1 tuo1 shen1 rong2 ma3 ji4 ， gong4 qi4 miao4 zhi3 xiang1 zhui1 pan1 。
- huai2 zai1 yu4 wang3 bo1 lang4 kuo4 ， hui2 shou3 jiang1 nan2 jiang1 bei3 shan1 。

## 注释

## 译文

## 赏析
