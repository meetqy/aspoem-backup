---
id: wang-zhi-bai-tou-yin-yi-shou
title: 白頭吟一首
titlePinyin: bai2 tou2 yin2 yi4 shou3
titleSlug: bai-tou-yin-yi-shou
author: 王銍
authorPinyin: wang2 zhi4
authorSlug: wang-zhi
dynasty: 宋
dynastyPinyin: song4
dynastySlug: song
tags: []
---

## 正文

- 浮雲高映天上月，月華未落雲已滅。
- 濁水長羨清路塵，濁水尚流塵已絕。
- 人心不如雲與塵，變態無窮旋消歇。
- 我家火齊堆金盤，朱樓鎖煙青冥端。
- 昨憶聞琴纔等閒，夜奔臨邛相與還。
- 鳳皇曲成保懽樂，驌驦裘典無艱難。
- 當爐滌器兩憔悴，幾度暗啼愁遠山。
- 君儕狗監動人主，君乘駟馬跨故園。
- 檄書呵譏蜀父老，未足灑恥徒小恩。
- 顔色何嘗不如舊，自是心存憎愛間。
- 我方失意天地窄，君視浮雲江海寬。
- 一身情易復情難，百年有來終有去。
- 凄凄嫁娶不須啼，出門萬里淪中路。
- 我憐秀色茂陵女，既有新人須有故。
- 請把阿嬌作近喻，到底君王不重顧。
- 若知此事爲當然，千金莫換長門賦。

## 拼音

- fu2 yun2 gao1 ying4 tian1 shang4 yue4 ， yue4 hua2 wei4 luo4 yun2 yi3 mie4 。
- zhuo2 shui3 chang2 xian4 qing1 lu4 chen2 ， zhuo2 shui3 shang4 liu2 chen2 yi3 jue2 。
- ren2 xin1 bu4 ru2 yun2 yu3 chen2 ， bian4 tai4 wu2 qiong2 xuan2 xiao1 xie1 。
- wo3 jia1 huo3 qi2 dui1 jin1 pan2 ， zhu1 lou2 suo3 yan1 qing1 ming2 duan1 。
- zuo2 yi4 wen2 qin2 cai2 deng3 xian2 ， ye4 ben1 lin2 qiong2 xiang1 yu3 huan2 。
- feng4 huang2 qu3 cheng2 bao3 huan1 le4 ， su4 shuang1 qiu2 dian3 wu2 jian1 nan2 。
- dang1 lu2 di2 qi4 liang3 qiao2 cui4 ， ji1 du4 an4 ti2 chou2 yuan3 shan1 。
- jun1 chai2 gou3 jian1 dong4 ren2 zhu3 ， jun1 cheng2 si4 ma3 kua4 gu4 yuan2 。
- xi2 shu1 he1 ji1 shu3 fu4 lao3 ， wei4 zu2 sa3 chi3 tu2 xiao3 en1 。
- yan2 se4 he2 chang2 bu4 ru2 jiu4 ， zi4 shi4 xin1 cun2 zeng1 ai4 jian4 。
- wo3 fang1 shi1 yi4 tian1 di4 zhai3 ， jun1 shi4 fu2 yun2 jiang1 hai3 kuan1 。
- yi4 shen1 qing2 yi4 fu4 qing2 nan2 ， bai3 nian2 you3 lai2 zhong1 you3 qu4 。
- qi1 qi1 jia4 qu3 bu4 xu1 ti2 ， chu1 men2 wan4 li3 lun2 zhong1 lu4 。
- wo3 lian2 xiu4 se4 mao4 ling2 nü3 ， ji4 you3 xin1 ren2 xu1 you3 gu4 。
- qing3 ba3 a1 jiao1 zuo4 jin4 yu4 ， dao4 di3 jun1 wang2 bu2 zhong4 gu4 。
- ruo4 zhi1 ci3 shi4 wei2 dang1 ran2 ， qian1 jin1 mo4 huan4 chang2 men2 fu4 。

## 注释

## 译文

## 赏析
