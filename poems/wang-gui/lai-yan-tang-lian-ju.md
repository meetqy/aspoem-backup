---
id: wang-gui-lai-yan-tang-lian-ju
title: 來燕堂聯句
titlePinyin: lai2 yan4 tang2 lian2 ju4
titleSlug: lai-yan-tang-lian-ju
author: 王珪
authorPinyin: wang2 gui1
authorSlug: wang-gui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 賢侯謝郡歸，從遊樂吾黨。
- 林泉富餘地，卜築疏陳莽。
- 是時春正中，來燕音下上。
- 若賀大厦成，喜留衆賓賞。
- 得名因笑談，揮墨粲題榜。
- 所夸賢豪盛，豈止池榭廣。
- 人心樂且閒，鳥意頡而頏。
- 吟罇敞花軒，醉枕酣風幌。
- 輕雲薄藻棟，初日麗珠網。
- 紅袂生暗香，清絃泛餘響。
- 林深隱飛蓋，岸曲遲去槳。
- 波光欄檻明，竹氣衣巾爽。
- 虛客涼樾入，影與文漣蕩。
- 晨飈轉綠蕙，夕雨滋膏壤。
- 嘉辰喜盍朋，命駕期屢往。
- 觴詠陶淑真，世俗豈吾倣。
- 得以爲勝遊，蕭然散煩想。
- 公子固好士，世德復可像。
- 今此大基構，不圖專奉養。
- 美哉風流存，來葉足師仰。

## 拼音

- xian2 hou2 xie4 jun4 gui1 ， cong2 you2 le4 wu2 dang3 。
- lin2 quan2 fu4 yu2 di4 ， bu3 zhu4 shu1 chen2 mang3 。
- shi4 shi2 chun1 zheng4 zhong1 ， lai2 yan4 yin1 xia4 shang4 。
- ruo4 he4 da4 sha4 cheng2 ， xi3 liu2 zhong4 bin1 shang3 。
- de2 ming2 yin1 xiao4 tan2 ， hui1 mo4 can4 ti2 bang3 。
- suo3 kua1 xian2 hao2 sheng4 ， qi3 zhi3 chi2 xie4 guang3 。
- ren2 xin1 le4 qie3 xian2 ， niao3 yi4 jie2 er2 hang2 。
- yin2 zun1 chang3 hua1 xuan1 ， zui4 zhen3 han1 feng1 huang3 。
- qing1 yun2 bao2 zao3 dong4 ， chu1 ri4 li2 zhu1 wang3 。
- hong2 mei4 sheng1 an4 xiang1 ， qing1 xian2 fan4 yu2 xiang3 。
- lin2 shen1 yin3 fei1 gai4 ， an4 qu3 chi2 qu4 jiang3 。
- bo1 guang1 lan2 jian4 ming2 ， zhu2 qi4 yi1 jin1 shuang3 。
- xu1 ke4 liang2 yue4 ru4 ， ying3 yu3 wen2 lian2 dang4 。
- chen2 biao1 zhuan3 lü4 hui4 ， xi1 yu3 zi1 gao1 rang3 。
- jia1 chen2 xi3 he2 peng2 ， ming4 jia4 qi1 lü3 wang3 。
- shang1 yong3 tao2 shu1 zhen1 ， shi4 su2 qi3 wu2 fang3 。
- de2 yi3 wei2 sheng4 you2 ， xiao1 ran2 san4 fan2 xiang3 。
- gong1 zi3 gu4 hao3 shi4 ， shi4 de2 fu4 ke3 xiang4 。
- jin1 ci3 da4 ji1 gou4 ， bu4 tu2 zhuan1 feng4 yang3 。
- mei3 zai1 feng1 liu2 cun2 ， lai2 ye4 zu2 shi1 yang3 。

## 注释

## 译文

## 赏析
