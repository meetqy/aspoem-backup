---
id: wang-gui-zi-shan-tang-yu-yan-song-shang-shu-xing-bu-shi-lang-zhi-shi-li-shou-gui-lu-shan
title: 資善堂御筵送尚書刑部侍郎致仕李受歸廬山
titlePinyin: zi1 shan4 tang2 yu4 yan2 song4 shang4 shu1 xing2 bu4 shi4 lang2 zhi4 shi4 li3 shou4 gui1 lu2 shan1
titleSlug: zi-shan-tang-yu-yan-song-shang-shu-xing-bu-shi-lang-zhi-shi-li-shou-gui-lu-shan
author: 王珪
authorPinyin: wang2 gui1
authorSlug: wang-gui
dynasty: 宋
dynastyPinyin: song4
dynastySlug: song
tags: []
---

## 正文

- 都門車馬動行塵，詔集華堂寵退臣。
- 延閣带經爲舊老，商山擕杖作歸人。
- 燕回天上還侵晚，夢入江南已見春。
- 曾抱遺弓泣陵土，此生無復犯龍鱗。

## 拼音

- dou1 men2 ju1 ma3 dong4 xing2 chen2 ， zhao4 ji2 hua2 tang2 chong3 tui4 chen2 。
- yan2 ge2 dai4 jing1 wei2 jiu4 lao3 ， shang1 shan1 xie2 zhang4 zuo4 gui1 ren2 。
- yan4 hui2 tian1 shang4 huan2 qin1 wan3 ， meng4 ru4 jiang1 nan2 yi3 jian4 chun1 。
- ceng2 bao4 yi2 gong1 qi4 ling2 tu3 ， ci3 sheng1 wu2 fu4 fan4 long2 lin2 。

## 注释

## 译文

## 赏析
