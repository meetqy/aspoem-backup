---
id: wang-gui-bai-lu-ting
title: 白鷺亭
titlePinyin: bai2 lu4 ting2
titleSlug: bai-lu-ting
author: 王珪
authorPinyin: wang2 gui1
authorSlug: wang-gui
dynasty: 宋
dynastyPinyin: song4
dynastySlug: song
tags: []
---

## 正文

- 白鷺敞西軒，棟宇窮爽塏。
- 千峰若聯環，翠色不可解。
- 是時天宇曠，六幕無纖靄。
- 金斗熨秋江，素練横衣帯。
- 乾坤清且斂，氣象朝昏改。
- 蘆花作雪風，飛舞來滄海。
- 九霄汀鶴起，萬里檣烏快。
- 月上三山頭，鳥没横塘外。
- 蒼茫洲渚寒，銀錯星斗大。
- 開樽屏絲竹，披襟向簫籟。
- 余生本江湖，偃蹇欣作會。
- 清興雖自發，苦嗜亦吾累。
- 魚龍憑夜濤，四面忽滂湃。
- 安得犀燈然，煌煌發水怪。

## 拼音

- bai2 lu4 chang3 xi1 xuan1 ， dong4 yu3 qiong2 shuang3 kai3 。
- qian1 feng1 ruo4 lian2 huan2 ， cui4 se4 bu4 ke3 jie3 。
- shi4 shi2 tian1 yu3 kuang4 ， liu4 mu4 wu2 xian1 ai3 。
- jin1 dou4 yun4 qiu1 jiang1 ， su4 lian4 heng2 yi1 dai4 。
- qian2 kun1 qing1 qie3 lian3 ， qi4 xiang4 chao2 hun1 gai3 。
- lu2 hua1 zuo4 xue3 feng1 ， fei1 wu3 lai2 cang1 hai3 。
- jiu3 xiao1 ting1 he4 qi3 ， wan4 li3 qiang2 wu1 kuai4 。
- yue4 shang4 san1 shan1 tou2 ， niao3 mei2 heng2 tang2 wai4 。
- cang1 mang2 zhou1 zhu3 han2 ， yin2 cuo4 xing1 dou3 da4 。
- kai1 zun1 ping2 si1 zhu2 ， pi1 jin1 xiang4 xiao1 lai4 。
- yu2 sheng1 ben3 jiang1 hu2 ， yan3 jian3 xin1 zuo4 hui4 。
- qing1 xing1 sui1 zi4 fa1 ， ku3 shi4 yi4 wu2 lei4 。
- yu2 long2 ping2 ye4 tao1 ， si4 mian4 hu1 pang1 pai4 。
- an1 de2 xi1 deng1 ran2 ， huang2 huang2 fa1 shui3 guai4 。

## 注释

## 译文

## 赏析
