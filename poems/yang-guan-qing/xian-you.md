---
id: yang-guan-qing-xian-you
title: 仙遊
titlePinyin: xian1 you2
titleSlug: xian-you
author: 楊冠卿
authorPinyin: yang2 guan1 qing1
authorSlug: yang-guan-qing
dynasty: 唐
dynastyPinyin: tang2
dynastySlug: tang
tags: [] 
---

## 正文

- 迢迢秋夜長，娟娟霜月明。
- 隠几觀萬變，頫仰周八紘。
- 人間厭謫墮，翳鳳騎長鯨。
- 寥天排雲征，高步撫流星。
- 羣僊羅道周，有若相逢迎。
- 旌羽絢虹蜺，環珮鏘葱珩。
- 問我來何遲，携手上玉京。
- 陛級扣靈瑣，班聯簉紫庭。
- 綠章奏封事，清問殊哀矜。
- 飲之以雲腴，錫之以瓊英。
- 下拜亟登受，倏然雲霧興。
- 杳不知其所，變化無留形。
- 俄頃雙青鸞，銜牋報歸程。
- 望舒肅前驅，徒御了不驚。
- 歸時夜未央，仰視河漢橫。
- 天風西南來，隠隠笙竽聲。
- 鈞天認帝所，昨夢愴難成。

## 拼音

- tiao2 tiao2 qiu1 ye4 chang2 ， juan1 juan1 shuang1 yue4 ming2 。
- yin3 ji3 guan1 wan4 bian4 ， fu3 yang3 zhou1 ba1 hong2 。
- ren2 jian4 yan4 zhe2 duo4 ， yi4 feng4 qi2 chang2 jing1 。
- liao2 tian1 pai2 yun2 zheng1 ， gao1 bu4 fu3 liu2 xing1 。
- qun2 xian1 luo2 dao4 zhou1 ， you3 ruo4 xiang1 feng2 ying2 。
- jing1 yu3 xuan4 hong2 ni2 ， huan2 pei4 qiang1 cong1 heng2 。
- wen4 wo3 lai2 he2 chi2 ， xie2 shou3 shang4 yu4 jing1 。
- bi4 ji2 kou4 ling2 suo3 ， ban1 lian2 zao4 zi3 ting2 。
- lü4 zhang1 zou4 feng1 shi4 ， qing1 wen4 shu1 ai1 jin1 。
- yin3 zhi1 yi3 yun2 yu2 ， xi1 zhi1 yi3 qiong2 ying1 。
- xia4 bai4 ji2 deng1 shou4 ， shu1 ran2 yun2 wu4 xing1 。
- yao3 bu4 zhi1 qi2 suo3 ， bian4 hua4 wu2 liu2 xing2 。
- e2 qing3 shuang1 qing1 luan2 ， xian2 jian1 bao4 gui1 cheng2 。
- wang4 shu1 su4 qian2 qu1 ， tu2 yu4 le0 bu4 jing1 。
- gui1 shi2 ye4 wei4 yang1 ， yang3 shi4 he2 han4 heng2 。
- tian1 feng1 xi1 nan2 lai2 ， yin3 yin3 sheng1 yu2 sheng1 。
- jun1 tian1 ren4 di4 suo3 ， zuo2 meng4 chuang4 nan2 cheng2 。

## 注释

## 译文

## 赏析
