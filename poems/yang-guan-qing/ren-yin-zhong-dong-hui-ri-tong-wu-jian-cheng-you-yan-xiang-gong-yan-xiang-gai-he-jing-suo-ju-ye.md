---
id: yang-guan-qing-ren-yin-zhong-dong-hui-ri-tong-wu-jian-cheng-you-yan-xiang-gong-yan-xiang-gai-he-jing-suo-ju-ye
title: 壬寅仲冬晦日同吳監丞游延祥宮延祥蓋和靖所居也
titlePinyin: ren2 yin2 zhong4 dong1 hui4 ri4 tong2 wu2 jian1 cheng2 you2 yan2 xiang2 gong1 yan2 xiang2 gai4 he2 jing4 suo3 ju1 ye3
titleSlug: ren-yin-zhong-dong-hui-ri-tong-wu-jian-cheng-you-yan-xiang-gong-yan-xiang-gai-he-jing-suo-ju-ye
author: 楊冠卿
authorPinyin: yang2 guan1 qing1
authorSlug: yang-guan-qing
dynasty: 宋
dynastyPinyin: song4
dynastySlug: song
tags: []
---

## 正文

- 霜日炫晴晝，湖光掠眼明。
- 散策事幽討，出門聊意行。
- 柳塘和靖居，宮殿若化成。
- 霞裾赤城仙，笑語相逢迎。
- 雲腴飲甘液，琅函披內經。
- 趺坐縱名談，妙處俱忘形。
- 須臾啟靈鏁，臺沼列萬楹。
- 逕路通深杳，宮花不知名。
- 石泉鳴佩環，松篁奏竽笙。
- 髣髴如鈞天，音韻鏗韺䪫。
- 吾皇香案臣，筆力雕陽春。
- 危亭倚高寒，意氣干青雲。
- 飲酣視八極，神馳白玉京。
- 日月看跳丸，羲輪忽西傾。
- 歸來十里塘，問訊江梅英。
- 斷橋流水香，一枝疎影橫。
- 煙淡月昏黄，清於玉壺冰。
- 錦囊搜好句，山阿紀前盟。

## 拼音

- shuang1 ri4 xuan4 qing2 zhou4 ， hu2 guang1 lüe4 yan3 ming2 。
- san4 ce4 shi4 you1 tao3 ， chu1 men2 liao2 yi4 xing2 。
- liu3 tang2 he2 jing4 ju1 ， gong1 dian4 ruo4 hua4 cheng2 。
- xia2 ju1 chi4 cheng2 xian1 ， xiao4 yu3 xiang1 feng2 ying2 。
- yun2 yu2 yin3 gan1 ye4 ， lang2 han2 pi1 nei4 jing1 。
- fu1 zuo4 zong4 ming2 tan2 ， miao4 chu3 ju4 wang4 xing2 。
- xu1 yu2 qi3 ling2 suo3 ， tai2 zhao3 lie4 wan4 ying2 。
- jing4 lu4 tong1 shen1 yao3 ， gong1 hua1 bu4 zhi1 ming2 。
- shi2 quan2 ming2 pei4 huan2 ， song1 huang2 zou4 yu2 sheng1 。
- fang3 fu2 ru2 jun1 tian1 ， yin1 yun4 keng1 ying1 䪫。
- wu2 huang2 xiang1 an4 chen2 ， bi3 li4 diao1 yang2 chun1 。
- wei1 ting2 yi3 gao1 han2 ， yi4 qi4 gan1 qing1 yun2 。
- yin3 han1 shi4 ba1 ji2 ， shen2 chi2 bai2 yu4 jing1 。
- ri4 yue4 kan4 tiao4 wan2 ， xi1 lun2 hu1 xi1 qing1 。
- gui1 lai2 shi2 li3 tang2 ， wen4 xun4 jiang1 mei2 ying1 。
- duan4 qiao2 liu2 shui3 xiang1 ， yi4 zhi1 shu1 ying3 heng2 。
- yan1 dan4 yue4 hun1 huang2 ， qing1 wu1 yu4 hu2 bing1 。
- jin3 nang2 sou1 hao3 ju4 ， shan1 a1 ji4 qian2 meng2 。

## 注释

## 译文

## 赏析
