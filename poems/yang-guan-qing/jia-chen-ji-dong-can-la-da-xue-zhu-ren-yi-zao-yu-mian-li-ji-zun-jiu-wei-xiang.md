---
id: yang-guan-qing-jia-chen-ji-dong-can-la-da-xue-zhu-ren-yi-zao-yu-mian-li-ji-zun-jiu-wei-xiang
title: 甲辰季冬殘臘大雪主人以糟玉面貍及尊酒爲餉
titlePinyin: jia3 chen2 ji4 dong1 can2 la4 da4 xue3 zhu3 ren2 yi3 zao1 yu4 mian4 li2 ji2 zun1 jiu3 wei2 xiang3
titleSlug: jia-chen-ji-dong-can-la-da-xue-zhu-ren-yi-zao-yu-mian-li-ji-zun-jiu-wei-xiang
author: 楊冠卿
authorPinyin: yang2 guan1 qing1
authorSlug: yang-guan-qing
dynasty: 宋
dynastyPinyin: song4
dynastySlug: song
tags: []
---

## 正文

- 南山白額虎，暴戾日以滋。
- 納諸罟擭中，食肉寢其皮。
- 文貍外柔順，玉面而豐肌。
- 與世了無忤，奚亦遭危機。
- 得非風味殊，尊俎之所宜。
- 焚山獵獸者，是以羅致之。
- 主翁厭肥甘，鼎食嗤羣兒。
- 殷勤築糟丘，遣送持酒巵。
- 于時臘將殘，雪花一尺圍。
- 玉樓寒起粟，墨突晨未炊。
- 得酒且大嚼，勿令兒輩知。

## 拼音

- nan2 shan1 bai2 e2 hu3 ， bao4 li4 ri4 yi3 zi1 。
- na4 zhu1 gu3 huo4 zhong1 ， shi2 rou4 qin3 qi2 pi2 。
- wen2 li2 wai4 rou2 shun4 ， yu4 mian4 er2 feng1 ji1 。
- yu3 shi4 le0 wu2 wu3 ， xi1 yi4 zao1 wei1 ji1 。
- de2 fei1 feng1 wei4 shu1 ， zun1 zu3 zhi1 suo3 yi2 。
- fen2 shan1 lie4 shou4 zhe3 ， shi4 yi3 luo2 zhi4 zhi1 。
- zhu3 weng1 yan4 fei2 gan1 ， ding3 shi2 chi1 qun2 er2 。
- yin1 qin2 zhu4 zao1 qiu1 ， qian3 song4 chi2 jiu3 zhi1 。
- yu2 shi2 la4 jiang1 can2 ， xue3 hua1 yi4 chi3 wei2 。
- yu4 lou2 han2 qi3 su4 ， mo4 tu1 chen2 wei4 chui1 。
- de2 jiu3 qie3 da4 jiao2 ， wu4 ling4 er2 bei4 zhi1 。

## 注释

## 译文

## 赏析
