---
id: yang-guan-qing-he-xin-lang
title: 贺新郎
titlePinyin: he4 xin1 lang2
titleSlug: he-xin-lang
author: 杨冠卿
authorPinyin: yang2 guan1 qing1
authorSlug: yang-guan-qing
dynasty: 宋
dynastyPinyin: song4
dynastySlug: song
tags: []
---

## 正文

- 薄暮垂虹去。
- 正江天、残霞冠日，乱鸿遵渚。
- 万顷云涛风浩荡，笑整羽轮飞渡。
- 问弱水、神仙何处。
- 翳凤骑麟思往事，记朝元、金殿闻钟鼓。
- 环佩响，翠鸾舞。
- 梦中失却江南路。
- 待西风、长城饮马，朔庭张弩。
- 目尽青天何时到，赢得儿童好语。
- 怅未复、长陵抔土。
- 西子五湖归去后，泛仙舟、尚许寻盟否。
- 风袂逐，片帆举。

## 拼音

- bo2 mu4 chui2 hong2 qu4 。
- zheng4 jiang1 tian1 、 can2 xia2 guan4 ri4 ， luan4 hong2 zun1 zhu3 。
- wan4 qing3 yun2 tao1 feng1 hao4 dang4 ， xiao4 zheng3 yu3 lun2 fei1 du4 。
- wen4 ruo4 shui3 、 shen2 xian1 he2 chu4 。
- yi4 feng4 qi2 lin2 si1 wang3 shi4 ， ji4 chao2 yuan2 、 jin1 dian4 wen2 zhong1 gu3 。
- huan2 pei4 xiang3 ， cui4 luan2 wu3 。
- meng4 zhong1 shi1 que4 jiang1 nan2 lu4 。
- dai4 xi1 feng1 、 chang2 cheng2 yin4 ma3 ， shuo4 ting2 zhang1 nu3 。
- mu4 jin4 qing1 tian1 he2 shi2 dao4 ， ying2 de2 er2 tong2 hao3 yu3 。
- chang4 wei4 fu4 、 chang2 ling2 pou2 tu3 。
- xi1 zi3 wu3 hu2 gui1 qu4 hou4 ， fan4 xian1 zhou1 、 shang4 xu3 xun2 meng2 fou3 。
- feng1 mei4 zhu2 ， pian4 fan1 ju3 。

## 注释

## 译文

## 赏析
