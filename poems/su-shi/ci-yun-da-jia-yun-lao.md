---
id: su-shi-ci-yun-da-jia-yun-lao
title: 次韵答賈耘老
titlePinyin: ci4 yun4 da2 jia3 yun2 lao3
titleSlug: ci-yun-da-jia-yun-lao
author: 蘇軾
authorPinyin: su1 shi4
authorSlug: su-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 五年一夢南司州，饑寒疾病爲子憂。
- 東來六月井無水，仰看古堰橫奔牛。
- 平生管鮑子知我，今日陳蔡誰從丘。
- 夜航爭渡泥水澀，牽挽直欲來瓜洲。
- 自言嗜酒得風痺，故鄉不敢居溫柔。
- 定將泛愛救溝壑，衰病不復從前樂。
- 今年太守真卧龍，笑語炎天出冰雹。
- 時低九尺蒼鬚髯，過我三間小池閣。
- 故人改觀爭來賀，小兒不信猶疑錯。
- 爲君置酒飲且哦，草間秋蟲亦能歌。
- 可憐老驥真老矣，無心更秣天山禾。

## 拼音

- wu3 nian2 yi2 meng4 nan2 si1 zhou1 ， ji1 han2 ji2 bing4 wei2 zi3 you1 。
- dong1 lai2 liu4 yue4 jing3 wu2 shui3 ， yang3 kan4 gu3 yan4 heng2 ben1 niu2 。
- ping2 sheng1 guan3 bao4 zi3 zhi1 wo3 ， jin1 ri4 chen2 cai4 shui2 cong2 qiu1 。
- ye4 hang2 zheng1 du4 ni2 shui3 se4 ， qian1 wan3 zhi2 yu4 lai2 gua1 zhou1 。
- zi4 yan2 shi4 jiu3 de2 feng1 bi4 ， gu4 xiang1 bu4 gan3 ju1 wen1 rou2 。
- ding4 jiang1 fan4 ai4 jiu4 gou1 he4 ， shuai1 bing4 bu2 fu4 cong2 qian2 le4 。
- jin1 nian2 tai4 shou3 zhen1 wo4 long2 ， xiao4 yu3 yan2 tian1 chu1 bing1 bao2 。
- shi2 di1 jiu3 chi3 cang1 xu1 ran2 ， guo4 wo3 san1 jian4 xiao3 chi2 ge2 。
- gu4 ren2 gai3 guan1 zheng1 lai2 he4 ， xiao3 er2 bu2 xin4 you2 yi2 cuo4 。
- wei2 jun1 zhi4 jiu3 yin3 qie3 o4 ， cao3 jian4 qiu1 chong2 yi4 neng2 ge1 。
- ke3 lian2 lao3 ji4 zhen1 lao3 yi3 ， wu2 xin1 geng4 mo4 tian1 shan1 he2 。

## 注释

## 译文

## 赏析
