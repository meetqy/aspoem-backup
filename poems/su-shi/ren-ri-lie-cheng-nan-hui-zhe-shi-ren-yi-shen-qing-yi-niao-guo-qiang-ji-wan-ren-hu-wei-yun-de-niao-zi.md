---
id: su-shi-ren-ri-lie-cheng-nan-hui-zhe-shi-ren-yi-shen-qing-yi-niao-guo-qiang-ji-wan-ren-hu-wei-yun-de-niao-zi
title: 人日獵城南會者十人以身輕一鳥過槍急萬人呼爲韵得鳥字
titlePinyin: ren2 ri4 lie4 cheng2 nan2 hui4 zhe3 shi2 ren2 yi3 shen1 qing1 yi4 niao3 guo4 qiang1 ji2 wan4 ren2 hu1 wei2 yun4 de2 niao3 zi4
titleSlug: ren-ri-lie-cheng-nan-hui-zhe-shi-ren-yi-shen-qing-yi-niao-guo-qiang-ji-wan-ren-hu-wei-yun-de-niao-zi
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 兒童笑使君，憂慍常悄悄。
- 誰拈白接䍦，令跨金騕褭。
- 東風吹濕雪，手冷怯清曉。
- 忽發兩鳴髇，相趁飛蝱小。
- 放弓一長嘯，目送孤鴻矯。
- 吟詩忘鞭轡，不語頭自掉。
- 歸來仍脫粟，鹽豉煮芹蓼。
- 何似雷將軍，兩眼霜鶻皎。
- 黑頭已爲將，百戰意未了。
- 馬上倒銀瓶，得兔不暇燎。
- 少年負奇志，蹭蹬百憂繞。
- 回首英雄人，老死已不少。
- 青春還一夢，餘年真過鳥。
- 莫上呼鷹臺，平生笑劉表。

## 拼音

- er2 tong2 xiao4 shi3 jun1 ， you1 yun4 chang2 qiao1 qiao1 。
- shui2 nian1 bai2 jie1 䍦， ling4 kua4 jin1 yao3 niao3 。
- dong1 feng1 chui1 shi1 xue3 ， shou3 leng3 qie4 qing1 xiao3 。
- hu1 fa1 liang3 ming2 xiao1 ， xiang1 chen4 fei1 meng2 xiao3 。
- fang4 gong1 yi4 chang2 xiao4 ， mu4 song4 gu1 hong2 jiao3 。
- yin2 shi1 wang4 bian1 pei4 ， bu4 yu3 tou2 zi4 diao4 。
- gui1 lai2 reng2 tuo1 su4 ， yan2 chi3 zhu3 qin2 liao3 。
- he2 si4 lei2 jiang1 jun1 ， liang3 yan3 shuang1 gu3 jiao3 。
- hei1 tou2 yi3 wei2 jiang1 ， bai3 zhan4 yi4 wei4 liao3 。
- ma3 shang4 dao3 yin2 ping2 ， de2 tu4 bu4 xia2 liao2 。
- shao4 nian2 fu4 qi2 zhi4 ， ceng4 deng4 bai3 you1 rao4 。
- hui2 shou3 ying1 xiong2 ren2 ， lao3 si3 yi3 bu4 shao3 。
- qing1 chun1 huan2 yi2 meng4 ， yu2 nian2 zhen1 guo4 niao3 。
- mo4 shang4 hu1 ying1 tai2 ， ping2 sheng1 xiao4 liu2 biao3 。

## 注释

## 译文

## 赏析
