---
id: su-shi-liu-ti-xian-du-guan
title: 留題仙都觀
titlePinyin: liu2 ti2 xian1 du1 guan1
titleSlug: liu-ti-xian-du-guan
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 山前江水流浩浩，山上蒼蒼松柏老。
- 舟中行客去紛紛，古今換易如秋草。
- 空山樓觀何崢嶸，真人王遠陰長生。
- 飛符御氣朝百靈，悟道不復誦黄庭。
- 龍車虎駕來下迎，去如旋風摶紫清。
- 真人厭世不回顧，世間生死如朝暮。
- 學仙度世豈無人，餐霞絕粒長苦辛。
- 安得獨從逍遥君，泠然乘風駕浮雲，超世無有我獨存。

## 拼音

- shan1 qian2 jiang1 shui3 liu2 hao4 hao4 ， shan1 shang4 cang1 cang1 song1 bai3 lao3 。
- zhou1 zhong1 hang2 ke4 qu4 fen1 fen1 ， gu3 jin1 huan4 yi4 ru2 qiu1 cao3 。
- kong1 shan1 lou2 guan1 he2 zheng1 rong2 ， zhen1 ren2 wang2 yuan3 yin1 chang2 sheng1 。
- fei1 fu2 yu4 qi4 chao2 bai3 ling2 ， wu4 dao4 bu2 fu4 song4 huang2 ting2 。
- long2 ju1 hu3 jia4 lai2 xia4 ying2 ， qu4 ru2 xuan2 feng1 tuan2 zi3 qing1 。
- zhen1 ren2 yan4 shi4 bu4 hui2 gu4 ， shi4 jian4 sheng1 si3 ru2 zhao1 mu4 。
- xue2 xian1 du4 shi4 qi3 wu2 ren2 ， can1 xia2 jue2 li4 chang2 ku3 xin1 。
- an1 de2 du2 cong2 xiao1 yao2 jun1 ， ling2 ran2 cheng2 feng1 jia4 fu2 yun2 ， chao1 shi4 wu2 you3 wo3 du2 cun2 。

## 注释

## 译文

## 赏析
