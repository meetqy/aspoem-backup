---
id: su-shi-zai-ci-yun-de-lin-xin-kai-xi-hu
title: 再次韵德麟新開西湖
titlePinyin: zai4 ci4 yun4 de2 lin2 xin1 kai1 xi1 hu2
titleSlug: zai-ci-yun-de-lin-xin-kai-xi-hu
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 使君不用山鞠窮，饑民自逃泥水中。
- 欲將百瀆起凶歲，免使甔石愁揚雄。
- 西湖雖小亦西子，縈流作態清而丰。
- 千夫餘力起三閘，焦陂下與長淮通。
- 十年憔悴塵土窟，清瀾一洗啼痕空。
- 王孫本自有仙骨，平生宿衛明光宮。
- 一行作吏人不識，正似雲月初朦朧。
- 時臨此水照冰雪，莫遣白髮生秋風。
- 定須却致兩黄鵠，新與上帝開濯龍。
- 湖成君歸侍帝側，燈花已綴釵頭蟲。

## 拼音

- shi3 jun1 bu2 yong4 shan1 ju1 qiong2 ， ji1 min2 zi4 tao2 ni2 shui3 zhong1 。
- yu4 jiang1 bai3 du2 qi3 xiong1 sui4 ， mian3 shi3 dan1 shi2 chou2 yang2 xiong2 。
- xi1 hu2 sui1 xiao3 yi4 xi1 zi3 ， ying2 liu2 zuo4 tai4 qing1 er2 feng1 。
- qian1 fu1 yu2 li4 qi3 san1 zha2 ， jiao1 bei1 xia4 yu3 chang2 huai2 tong1 。
- shi2 nian2 qiao2 cui4 chen2 tu3 ku1 ， qing1 lan2 yi4 xi3 ti2 hen2 kong1 。
- wang2 sun1 ben3 zi4 you3 xian1 gu3 ， ping2 sheng1 su4 wei4 ming2 guang1 gong1 。
- yi4 xing2 zuo4 li4 ren2 bu4 shi2 ， zheng4 si4 yun2 yue4 chu1 meng2 long2 。
- shi2 lin2 ci3 shui3 zhao4 bing1 xue3 ， mo4 qian3 bai2 fa4 sheng1 qiu1 feng1 。
- ding4 xu1 que4 zhi4 liang3 huang2 hu2 ， xin1 yu3 shang4 di4 kai1 zhuo2 long2 。
- hu2 cheng2 jun1 gui1 shi4 di4 ce4 ， deng1 hua1 yi3 zhui4 chai1 tou2 chong2 。

## 注释

## 译文

## 赏析
