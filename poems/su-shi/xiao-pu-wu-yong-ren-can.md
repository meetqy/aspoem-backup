---
id: su-shi-xiao-pu-wu-yong-ren-can
title: 小圃五詠 人參
titlePinyin: xiao3 pu3 wu3 yong3   ren2 can1
titleSlug: xiao-pu-wu-yong-ren-can
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 上黨天下脊，遼東真井底。
- 玄泉傾海腴，白露灑天醴。
- 靈苗此孕毓，肩股或具體。
- 移根到羅浮，越水灌清泚。
- 地殊風雨隔，臭味終祖禰。
- 青椏綴紫萼，圓實墮紅米。
- 窮年生意足，黄土手自啟。
- 上藥無炮炙，齕齧盡根柢。
- 開心定魂魄，憂恚何足洗。
- 糜身輔吾生，既食首重稽。

## 拼音

- shang4 dang3 tian1 xia4 ji3 ， liao2 dong1 zhen1 jing3 di3 。
- xuan2 quan2 qing1 hai3 yu2 ， bai2 lu4 sa3 tian1 li3 。
- ling2 miao2 ci3 yun4 yu4 ， jian1 gu3 huo4 ju4 ti3 。
- yi2 gen1 dao4 luo2 fu2 ， yue4 shui3 guan4 qing1 ci3 。
- di4 shu1 feng1 yu3 ge2 ， chou4 wei4 zhong1 zu3 mi2 。
- qing1 ya1 zhui4 zi3 e4 ， yuan2 shi2 duo4 hong2 mi3 。
- qiong2 nian2 sheng1 yi4 zu2 ， huang2 tu3 shou3 zi4 qi3 。
- shang4 yao4 wu2 pao4 zhi4 ， he2 nie4 jin4 gen1 di3 。
- kai1 xin1 ding4 hun2 po4 ， you1 hui4 he2 zu2 xi3 。
- mi2 shen1 fu3 wu2 sheng1 ， ji4 shi2 shou3 zhong4 ji1 。

## 注释

## 译文

## 赏析
