---
id: su-shi-zai-he-qian-shi
title: 再和潛師
titlePinyin: zai4 he2 qian2 shi1
titleSlug: zai-he-qian-shi
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 化工未議蘇羣槁，先向寒梅一傾倒。
- 江南無雪春瘴生，爲散冰花除熱惱。
- 風清月落無人見，洗妝自趁霜鐘早。
- 惟有飛來雙白鷺，玉羽瓊枝鬬清好。
- 吳山道人心似水，眼浄塵空無可埽。
- 故將妙語寄多情，橫機欲試東坡老。
- 東坡習氣除未盡，時復長篇書小草。
- 且撼長條餐落英，忍饑未擬窮呼昊。

## 拼音

- hua4 gong1 wei4 yi4 su1 qun2 gao3 ， xian1 xiang4 han2 mei2 yi4 qing1 dao3 。
- jiang1 nan2 wu2 xue3 chun1 zhang4 sheng1 ， wei2 san4 bing1 hua1 chu2 re4 nao3 。
- feng1 qing1 yue4 luo4 wu2 ren2 jian4 ， xi3 zhuang1 zi4 chen4 shuang1 zhong1 zao3 。
- wei2 you3 fei1 lai2 shuang1 bai2 lu4 ， yu4 yu3 qiong2 zhi1 dou4 qing1 hao3 。
- wu2 shan1 dao4 ren2 xin1 si4 shui3 ， yan3 jing4 chen2 kong1 wu2 ke3 sao4 。
- gu4 jiang1 miao4 yu3 ji4 duo1 qing2 ， heng2 ji1 yu4 shi4 dong1 po1 lao3 。
- dong1 po1 xi2 qi4 chu2 wei4 jin4 ， shi2 fu4 chang2 pian1 shu1 xiao3 cao3 。
- qie3 han4 chang2 tiao2 can1 luo4 ying1 ， ren3 ji1 wei4 ni3 qiong2 hu1 hao4 。

## 注释

## 译文

## 赏析
