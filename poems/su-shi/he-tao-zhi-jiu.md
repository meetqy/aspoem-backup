---
id: su-shi-he-tao-zhi-jiu
title: 和陶止酒
titlePinyin: he2 tao2 zhi3 jiu3
titleSlug: he-tao-zhi-jiu
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 時來與物逝，路窮非我止。
- 與子各意行，同落百蠻裏。
- 蕭然兩別駕，各携一穉子。
- 子室有孟光，我室惟法喜。
- 相逢山谷間，一月同卧起。
- 茫茫海南北，粗亦足生理。
- 勸我師淵明，力薄且爲己。
- 微疴坐杯酌，止酒則瘳矣。
- 望道雖未濟，隠約見津涘。
- 從今東坡室，不立杜康祀。

## 拼音

- shi2 lai2 yu3 wu4 shi4 ， lu4 qiong2 fei1 wo3 zhi3 。
- yu3 zi3 ge4 yi4 xing2 ， tong2 luo4 bai3 man2 li3 。
- xiao1 ran2 liang3 bie2 jia4 ， ge4 xie2 yi2 zhi4 zi3 。
- zi3 shi4 you3 meng4 guang1 ， wo3 shi4 wei2 fa3 xi3 。
- xiang1 feng2 shan1 gu3 jian4 ， yi1 yue4 tong2 wo4 qi3 。
- mang2 mang2 hai3 nan2 bei3 ， cu1 yi4 zu2 sheng1 li3 。
- quan4 wo3 shi1 yuan1 ming2 ， li4 bao2 qie3 wei2 ji3 。
- wei1 ke1 zuo4 bei1 zhuo2 ， zhi3 jiu3 ze2 chou1 yi3 。
- wang4 dao4 sui1 wei4 ji4 ， yin3 yue1 jian4 jin1 si4 。
- cong2 jin1 dong1 po1 shi4 ， bu2 li4 du4 kang1 si4 。

## 注释

## 译文

## 赏析
