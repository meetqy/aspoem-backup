---
id: su-shi-ci-qian-yun-zai-song-zhou-zheng-ru
title: 次前韵再送周正孺
titlePinyin: ci4 qian2 yun4 zai4 song4 zhou1 zheng4 ru2
titleSlug: ci-qian-yun-zai-song-zhou-zheng-ru
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 東川得望郎，坐與西爭重。
- 高風傾石室，舊學鄙文冢。
- 蜀人安使君，所至野不聳。
- 竹馬迎細侯，大錢送劉寵。
- 遥知句溪路，老稚相扶擁。
- 看畫古叢祠，百怪朝幽拱。
- 牛頭與兜率，雲木蔚堆壟。
- 醉鄉追舊遊，筆陣賈餘勇。
- 聊將詩酒樂，一掃簿書冗。
- 西風吹好句，珠玉本無踵。

## 拼音

- dong1 chuan1 de2 wang4 lang2 ， zuo4 yu3 xi1 zheng1 zhong4 。
- gao1 feng1 qing1 shi2 shi4 ， jiu4 xue2 bi3 wen2 zhong3 。
- shu3 ren2 an1 shi3 jun1 ， suo3 zhi4 ye3 bu4 song3 。
- zhu2 ma3 ying2 xi4 hou2 ， da4 qian2 song4 liu2 chong3 。
- yao2 zhi1 ju4 xi1 lu4 ， lao3 zhi4 xiang1 fu2 yong1 。
- kan4 hua4 gu3 cong2 ci2 ， bai3 guai4 chao2 you1 gong3 。
- niu2 tou2 yu3 dou1 lü4 ， yun2 mu4 wei4 dui1 long3 。
- zui4 xiang1 zhui1 jiu4 you2 ， bi3 zhen4 jia3 yu2 yong3 。
- liao2 jiang1 shi1 jiu3 le4 ， yi4 sao3 bo2 shu1 rong3 。
- xi1 feng1 chui1 hao3 ju4 ， zhu1 yu4 ben3 wu2 zhong3 。

## 注释

## 译文

## 赏析
