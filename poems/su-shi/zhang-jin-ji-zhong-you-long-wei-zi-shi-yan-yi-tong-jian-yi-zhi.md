---
id: su-shi-zhang-jin-ji-zhong-you-long-wei-zi-shi-yan-yi-tong-jian-yi-zhi
title: 張近幾仲有龍尾子石硯以銅劍易之
titlePinyin: zhang1 jin4 ji1 zhong4 you3 long2 wei3 zi3 shi2 yan4 yi3 tong2 jian4 yi4 zhi1
titleSlug: zhang-jin-ji-zhong-you-long-wei-zi-shi-yan-yi-tong-jian-yi-zhi
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 我家銅劍如赤蛇，君家石硯蒼璧橢而漥。
- 君持我劍向何許，大明宮裏玉佩鳴衝牙。
- 我得君硯亦安用，雪堂窗下爾雅箋蟲蝦。
- 二物與人初不異，飄落高下隨風花。
- 蒯緱玉具皆外物，視草草玄無等差。
- 君不見秦趙城易璧，指圖睨柱相矜誇。
- 又不見二生妾換馬，驕鳴啜泣思其家。
- 不如無情兩相與，永以爲好譬之桃李與瓊華。

## 拼音

- wo3 jia1 tong2 jian4 ru2 chi4 she2 ， jun1 jia1 shi2 yan4 cang1 bi4 tuo3 er2 wa1 。
- jun1 chi2 wo3 jian4 xiang4 he2 xu1 ， da4 ming2 gong1 li3 yu4 pei4 ming2 chong1 ya2 。
- wo3 de2 jun1 yan4 yi4 an1 yong4 ， xue3 tang2 chuang1 xia4 er3 ya3 jian1 chong2 xia1 。
- er4 wu4 yu3 ren2 chu1 bu2 yi4 ， piao1 luo4 gao1 xia4 sui2 feng1 hua1 。
- kuai3 gou1 yu4 ju4 jie1 wai4 wu4 ， shi4 cao3 cao3 xuan2 wu2 deng3 cha4 。
- jun1 bu2 jian4 qin2 zhao4 cheng2 yi4 bi4 ， zhi3 tu2 ni4 zhu4 xiang1 jin1 kua1 。
- you4 bu2 jian4 er4 sheng1 qie4 huan4 ma3 ， jiao1 ming2 chuo4 qi4 si1 qi2 jia1 。
- bu4 ru2 wu2 qing2 liang3 xiang1 yu3 ， yong3 yi3 wei2 hao3 pi4 zhi1 tao2 li3 yu3 qiong2 hua2 。

## 注释

## 译文

## 赏析
