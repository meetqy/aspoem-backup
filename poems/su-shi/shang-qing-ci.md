---
id: su-shi-shang-qing-ci
title: 上清詞
titlePinyin: shang4 qing1 ci2
titleSlug: shang-qing-ci
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 南山之幽，雲冥冥兮。
- 孰居此者，帝側之神君。
- 君胡爲兮山之幽，顧宮殿兮久淹留。
- 又曷爲一朝去此而不顧兮，悲此空山之人也。
- 來不可得而知兮，去固不可得而訊也。
- 君之來兮天門空，從千騎兮駕飛龍。
- 隸辰星兮役太歲，儼晝降兮雷隆隆。
- 朝發軫兮帝庭，夕弭節兮山宮。
- 懭有妖兮虐下土，精爲星兮氣爲虹。
- 愛流血之滂沛兮，又嗜瘧癘與螟蟲。
- 嘯盲風而涕淫雨兮，時又吐旱火之爞融。
- 銜帝命以下討兮，建千仞之修鋒。
- 乘飛霆而追逸景兮，歙砉掃滅而無蹤。
- 忽崩播其來會兮，走海岳之神公。
- 龍車獸鬼不知其數兮，旗纛晻靄而冥蒙。
- 漸俯傴以旅進兮，鏘劍佩之相礱。
- 司殺生之必信兮，知上帝之不汝容。
- 既約束以反職兮，退戰慄而愈恭。
- 澤充塞于四海兮，獨澹然其無功。
- 君之去兮天門開，款閶闔兮朝玉臺。
- 羣仙迎兮塞雲漢，儼前導兮紛後陪。
- 歷玉階兮帝迎勞，君良苦兮馬豗頹。
- 閔人世兮迫隘，陳下土兮帝所哀。
- 返瓊宮之嵯峨兮，役萬靈之喧豗。
- 默清浄以無爲兮，時節狩于斗魁。
- 詣通明而獻黜陟兮，軼蕩蕩其無回。
- 忽表裏之煥霍兮，光下燭于九垓。
- 時游目以下覽兮，五岳爲豆，四溟爲杯。
- 俯故宮之千柱兮，若毫端之集埃。
- 來非以爲樂兮，去非以爲悲。
- 謂神君之既返兮，曾顔咫尺之不違。
- 升祕殿以內悸兮，魂凜凜而上馳。
- 忽寤寐以有得兮，敢沐浴而獻辭。
- 是耶非耶，臣不可得而知也。

## 拼音

- nan2 shan1 zhi1 you1 ， yun2 ming2 ming2 xi1 。
- shu2 ju1 ci3 zhe3 ， di4 ce4 zhi1 shen2 jun1 。
- jun1 hu2 wei2 xi1 shan1 zhi1 you1 ， gu4 gong1 dian4 xi1 jiu3 yan1 liu2 。
- you4 he2 wei2 yi4 zhao1 qu4 ci3 er2 bu2 gu4 xi1 ， bei1 ci3 kong1 shan1 zhi1 ren2 ye3 。
- lai2 bu4 ke3 de2 er2 zhi1 xi1 ， qu4 gu4 bu4 ke3 de2 er2 xun4 ye3 。
- jun1 zhi1 lai2 xi1 tian1 men2 kong1 ， cong2 qian1 qi2 xi1 jia4 fei1 long2 。
- li4 chen2 xing1 xi1 yi4 tai4 sui4 ， yan3 zhou4 jiang4 xi1 lei2 long2 long2 。
- chao2 fa1 zhen3 xi1 di4 ting2 ， xi1 mi3 jie2 xi1 shan1 gong1 。
- kuang3 you3 yao1 xi1 nüe4 xia4 tu3 ， jing1 wei2 xing1 xi1 qi4 wei2 hong2 。
- ai4 liu2 xue4 zhi1 pang1 pei4 xi1 ， you4 shi4 nüe4 li4 yu3 ming2 chong2 。
- xiao4 mang2 feng1 er2 ti4 yin2 yu3 xi1 ， shi2 you4 tu3 han4 huo3 zhi1 chong2 rong2 。
- xian2 di4 ming4 yi3 xia4 tao3 xi1 ， jian4 qian1 ren4 zhi1 xiu1 feng1 。
- cheng2 fei1 ting2 er2 zhui1 yi4 jing3 xi1 ， xi1 hua1 sao3 mie4 er2 wu2 zong1 。
- hu1 beng1 bo1 qi2 lai2 hui4 xi1 ， zou3 hai3 yue4 zhi1 shen2 gong1 。
- long2 ju1 shou4 gui3 bu4 zhi1 qi2 shu4 xi1 ， qi2 dao4 an3 ai3 er2 ming2 meng2 。
- jian4 fu3 yu3 yi3 lü3 jin4 xi1 ， qiang1 jian4 pei4 zhi1 xiang1 long2 。
- si1 sha1 sheng1 zhi1 bi4 xin4 xi1 ， zhi1 shang4 di4 zhi1 bu4 ru3 rong2 。
- ji4 yue1 shu4 yi3 fan3 zhi2 xi1 ， tui4 zhan4 li4 er2 yu4 gong1 。
- ze2 chong1 se4 yu2 si4 hai3 xi1 ， du2 dan4 ran2 qi2 wu2 gong1 。
- jun1 zhi1 qu4 xi1 tian1 men2 kai1 ， kuan3 chang1 he2 xi1 chao2 yu4 tai2 。
- qun2 xian1 ying2 xi1 sai1 yun2 han4 ， yan3 qian2 dao3 xi1 fen1 hou4 pei2 。
- li4 yu4 jie1 xi1 di4 ying2 lao2 ， jun1 liang2 ku3 xi1 ma3 hui1 tui2 。
- min3 ren2 shi4 xi1 po4 ai4 ， chen2 xia4 tu3 xi1 di4 suo3 ai1 。
- fan3 qiong2 gong1 zhi1 cuo2 e2 xi1 ， yi4 wan4 ling2 zhi1 xuan1 hui1 。
- mo4 qing1 jing4 yi3 wu2 wei2 xi1 ， shi2 jie2 shou4 yu2 dou4 kui2 。
- yi4 tong1 ming2 er2 xian4 chu4 zhi4 xi1 ， yi4 dang4 dang4 qi2 wu2 hui2 。
- hu1 biao3 li3 zhi1 huan4 huo4 xi1 ， guang1 xia4 zhu2 yu2 jiu3 gai1 。
- shi2 you2 mu4 yi3 xia4 lan3 xi1 ， wu3 yue4 wei2 dou4 ， si4 ming2 wei2 bei1 。
- fu3 gu4 gong1 zhi1 qian1 zhu4 xi1 ， ruo4 hao2 duan1 zhi1 ji2 ai1 。
- lai2 fei1 yi3 wei2 le4 xi1 ， qu4 fei1 yi3 wei2 bei1 。
- wei4 shen2 jun1 zhi1 ji4 fan3 xi1 ， ceng2 yan2 zhi3 chi3 zhi1 bu4 wei2 。
- sheng1 bi4 dian4 yi3 nei4 ji4 xi1 ， hun2 lin3 lin3 er2 shang4 chi2 。
- hu1 wu4 mei4 yi3 you3 de2 xi1 ， gan3 mu4 yu4 er2 xian4 ci2 。
- shi4 ye1 fei1 ye2 ， chen2 bu4 ke3 de2 er2 zhi1 ye3 。

## 注释

## 译文

## 赏析
