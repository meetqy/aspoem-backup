---
id: su-shi-jiang-wang-zhong-nan-he-zi-you-jian-ji
title: 將往終南和子由見寄
titlePinyin: jiang1 wang3 zhong1 nan2 he2 zi3 you2 jian4 ji4
titleSlug: jiang-wang-zhong-nan-he-zi-you-jian-ji
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 人生百年寄鬢鬚，富貴何啻葭中莩。
- 惟將翰墨留染濡，絕勝醉倒蛾眉扶。
- 我今廢學如寒竽，久不吹之澀欲無。
- 歲云暮矣嗟幾餘，欲往南溪侶禽魚。
- 秋風吹雨凉生膚，夜長耿耿添漏壺。
- 窮年弄筆衫袖烏，古人有之我願如。
- 終朝危坐學僧趺，閉門不出閑履鳬。
- 下視官爵如泥淤，嗟我何爲久踟躕。
- 歲月豈肯與汝居，僕夫起餐秣吾駒。

## 拼音

- ren2 sheng1 bai3 nian2 ji4 bin4 xu1 ， fu4 gui4 he2 chi4 jia1 zhong1 piao3 。
- wei2 jiang1 han4 mo4 liu2 ran3 ru2 ， jue2 sheng4 zui4 dao3 e2 mei2 fu2 。
- wo3 jin1 fei4 xue2 ru2 han2 yu2 ， jiu3 bu4 chui1 zhi1 se4 yu4 wu2 。
- sui4 yun2 mu4 yi3 jie1 ji1 yu2 ， yu4 wang3 nan2 xi1 lü3 qin2 yu2 。
- qiu1 feng1 chui1 yu3 liang2 sheng1 fu1 ， ye4 chang2 geng3 geng3 tian1 lou4 hu2 。
- qiong2 nian2 nong4 bi3 shan1 xiu4 wu1 ， gu3 ren2 you3 zhi1 wo3 yuan4 ru2 。
- zhong1 chao2 wei1 zuo4 xue2 seng1 fu1 ， bi4 men2 bu4 chu1 xian2 lü3 fu2 。
- xia4 shi4 guan1 jue2 ru2 ni2 yu1 ， jie1 wo3 he2 wei2 jiu3 chi2 chu2 。
- sui4 yue4 qi3 ken3 yu3 ru3 ju1 ， pu2 fu1 qi3 can1 mo4 wu2 ju1 。

## 注释

## 译文

## 赏析
