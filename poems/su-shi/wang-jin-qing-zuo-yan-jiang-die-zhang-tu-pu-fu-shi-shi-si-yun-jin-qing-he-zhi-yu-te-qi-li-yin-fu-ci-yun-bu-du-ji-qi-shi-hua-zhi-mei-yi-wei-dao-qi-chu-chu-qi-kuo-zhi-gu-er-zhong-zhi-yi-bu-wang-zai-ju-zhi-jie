---
id: su-shi-wang-jin-qing-zuo-yan-jiang-die-zhang-tu-pu-fu-shi-shi-si-yun-jin-qing-he-zhi-yu-te-qi-li-yin-fu-ci-yun-bu-du-ji-qi-shi-hua-zhi-mei-yi-wei-dao-qi-chu-chu-qi-kuo-zhi-gu-er-zhong-zhi-yi-bu-wang-zai-ju-zhi-jie-yi-peng-you-zhong-ai-zhi-yi-ye
title: 王晉卿作烟江疊嶂圖僕賦詩十四韵晉卿和之語特奇麗因復次韵不獨紀其詩畫之美亦爲道其出處契闊之故而終之以不忘在莒之戒亦朋友忠愛之義也
titlePinyin: wang2 jin4 qing1 zuo4 yan1 jiang1 die2 zhang4 tu2 pu2 fu4 shi1 shi2 si4 yun4 jin4 qing1 he2 zhi1 yu3 te4 qi2 li2 yin1 fu4 ci4 yun4 bu4 du2 ji4 qi2 shi1 hua4 zhi1 mei3 yi4 wei2 dao4 qi2 chu1 chu3 qi4 kuo4 zhi1 gu4 er2 zhong1 zhi1 yi3 bu2 wang4 zai4 ju3 zhi1 jie4 yi4 peng2 you0 zhong1 ai4 zhi1 yi4 ye3
titleSlug: wang-jin-qing-zuo-yan-jiang-die-zhang-tu-pu-fu-shi-shi-si-yun-jin-qing-he-zhi-yu-te-qi-li-yin-fu-ci-yun-bu-du-ji-qi-shi-hua-zhi-mei-yi-wei-dao-qi-chu-chu-qi-kuo-zhi-gu-er-zhong-zhi-yi-bu-wang-zai-ju-zhi-jie-yi-peng-you-zhong-ai-zhi-yi-ye
author: 蘇軾
authorPinyin: su1 shi4
authorSlug: su-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 山中舉頭望日邊，長安不見空雲烟。
- 歸來長安望山上，時移事改應潸然。
- 管絃去盡賓客散，惟有馬埒編金泉。
- 渥洼故自千里足，要飽風雪輕山川。
- 屈居華屋啗棗脯，十年俯仰龍旂前。
- 却因瘦病出奇骨，鹽車之厄寧非天。
- 風流文采磨不盡，水墨自與詩爭妍。
- 畫山何必山中人，田歌自古非知田。
- 鄭虔三絕君有二，筆勢挽回三百年。
- 欲將巌谷亂窈窕，眉峰修嫮誇連娟。
- 人間何有春一夢，此身將老蠶三眠。
- 山中幽絕不可久，要作平地家居仙。
- 能令水石長在眼，非君好我當誰緣。
- 願君終不忘在莒，樂時更賦囚山篇。

## 拼音

- shan1 zhong1 ju3 tou2 wang4 ri4 bian1 ， chang2 an1 bu2 jian4 kong1 yun2 yan1 。
- gui1 lai2 chang2 an1 wang4 shan1 shang4 ， shi2 yi2 shi4 gai3 ying1 shan1 ran2 。
- guan3 xian2 qu4 jin4 bin1 ke4 san4 ， wei2 you3 ma3 lie4 bian1 jin1 quan2 。
- wo4 wa1 gu4 zi4 qian1 li3 zu2 ， yao4 bao3 feng1 xue3 qing1 shan1 chuan1 。
- qu1 ju1 hua2 wu1 dan4 zao3 pu2 ， shi2 nian2 fu3 yang3 long2 qi2 qian2 。
- que4 yin1 shou4 bing4 chu1 qi2 gu3 ， yan2 ju1 zhi1 e4 ning2 fei1 tian1 。
- feng1 liu2 wen2 cai3 mo2 bu2 jin4 ， shui3 mo4 zi4 yu3 shi1 zheng1 yan2 。
- hua4 shan1 he2 bi4 shan1 zhong1 ren2 ， tian2 ge1 zi4 gu3 fei1 zhi1 tian2 。
- zheng4 qian2 san1 jue2 jun1 you3 er4 ， bi3 shi4 wan3 hui2 san1 bai3 nian2 。
- yu4 jiang1 yan2 gu3 luan4 yao3 tiao3 ， mei2 feng1 xiu1 hu4 kua1 lian2 juan1 。
- ren2 jian4 he2 you3 chun1 yi2 meng4 ， ci3 shen1 jiang1 lao3 can2 san1 mian2 。
- shan1 zhong1 you1 jue2 bu4 ke3 jiu3 ， yao4 zuo4 ping2 di4 jia1 ju1 xian1 。
- neng2 ling4 shui3 shi2 chang2 zai4 yan3 ， fei1 jun1 hao3 wo3 dang1 shui2 yuan2 。
- yuan4 jun1 zhong1 bu2 wang4 zai4 ju3 ， le4 shi2 geng4 fu4 qiu2 shan1 pian1 。

## 注释

## 译文

## 赏析
