---
id: su-shi-he-xian-yu-zi-jun-yun-zhou-xin-tang-yue-ye-er-shou-qi-yi
title: 和鮮于子駿鄆州新堂月夜二首  其一
titlePinyin: he2 xian1 yu2 zi3 jun4 yun4 zhou1 xin1 tang2 yue4 ye4 er4 shou3     qi2 yi1
titleSlug: he-xian-yu-zi-jun-yun-zhou-xin-tang-yue-ye-er-shou-qi-yi
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 去歲遊新堂，春風雪消後。
- 池中半篙水，池上千尺柳。
- 佳人如桃李，胡蝶入衫袖。
- 山川今何許，疆野已分宿。
- 歲月不可思，駛若船放溜。
- 繁華真一夢，寂寞兩榮朽。
- 惟有當時月，依然照杯酒。
- 應憐船上人，坐穩不知漏。

## 拼音

- qu4 sui4 you2 xin1 tang2 ， chun1 feng1 xue3 xiao1 hou4 。
- chi2 zhong1 ban4 gao1 shui3 ， chi2 shang4 qian1 chi3 liu3 。
- jia1 ren2 ru2 tao2 li3 ， hu2 die2 ru4 shan1 xiu4 。
- shan1 chuan1 jin1 he2 xu1 ， jiang1 ye3 yi3 fen1 su4 。
- sui4 yue4 bu4 ke3 si1 ， shi3 ruo4 chuan2 fang4 liu1 。
- fan2 hua2 zhen1 yi2 meng4 ， ji4 mo4 liang3 rong2 xiu3 。
- wei2 you3 dang1 shi2 yue4 ， yi1 ran2 zhao4 bei1 jiu3 。
- ying1 lian2 chuan2 shang4 ren2 ， zuo4 wen3 bu4 zhi1 lou4 。

## 注释

## 译文

## 赏析
