---
id: su-shi-qiao-tai-bo-jian-he-fu-ci-yun-da-zhi
title: 喬太博見和復次韵答之
titlePinyin: qiao2 tai4 bo2 jian4 he2 fu4 ci4 yun4 da2 zhi1
titleSlug: qiao-tai-bo-jian-he-fu-ci-yun-da-zhi
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 百年三萬日，老病常居半。
- 其間互憂樂，歌笑雜悲歎。
- 顛倒不自知，直爲神所玩。
- 須臾便堪笑，萬事風雨散。
- 自從識此理，久謝少年伴。
- 逝將遊無何，豈暇讀城旦。
- 非才更多病，二事可并案。
- 愧煩賢使者，弭節整紛亂。
- 喬侯瑚璉質，清廟嘗薦盥。
- 奮髯百吏走，坐變齊俗緩。
- 未遭甘鷁退，並進恥魚貫。
- 每聞議論餘，凜凜激貪懦。
- 莫邪當自躍，豈復煩爐炭。
- 便慶朝秣越，未暮刷燕館。
- 胡爲守故丘，眷戀桑榆暖。
- 爲君叩牛角，一詠南山粲。

## 拼音

- bai3 nian2 san1 wan4 ri4 ， lao3 bing4 chang2 ju1 ban4 。
- qi2 jian4 hu4 you1 le4 ， ge1 xiao4 za2 bei1 tan4 。
- dian1 dao3 bu2 zi4 zhi1 ， zhi2 wei2 shen2 suo3 wan2 。
- xu1 yu2 bian4 kan1 xiao4 ， wan4 shi4 feng1 yu3 san4 。
- zi4 cong2 shi2 ci3 li3 ， jiu3 xie4 shao4 nian2 ban4 。
- shi4 jiang1 you2 wu2 he2 ， qi3 xia2 du2 cheng2 dan4 。
- fei1 cai2 geng4 duo1 bing4 ， er4 shi4 ke3 bing4 an4 。
- kui4 fan2 xian2 shi3 zhe3 ， mi3 jie2 zheng3 fen1 luan4 。
- qiao2 hou2 hu2 lian3 zhi4 ， qing1 miao4 chang2 jian4 guan4 。
- fen4 ran2 bai3 li4 zou3 ， zuo4 bian4 qi2 su2 huan3 。
- wei4 zao1 gan1 yi4 tui4 ， bing4 jin4 chi3 yu2 guan4 。
- mei3 wen2 yi4 lun4 yu2 ， lin3 lin3 ji1 tan1 nuo4 。
- mo4 ye2 dang1 zi4 yue4 ， qi3 fu4 fan2 lu2 tan4 。
- bian4 qing4 chao2 mo4 yue4 ， wei4 mu4 shua1 yan4 guan3 。
- hu2 wei2 shou3 gu4 qiu1 ， juan4 lian4 sang1 yu2 nuan3 。
- wei2 jun1 kou4 niu2 jiao3 ， yi4 yong3 nan2 shan1 can4 。

## 注释

## 译文

## 赏析
