---
id: su-shi-ci-yun-da-shu-jiao-shou-guan-yu-suo-cang-mo
title: 次韵答舒教授觀余所藏墨
titlePinyin: ci4 yun4 da2 shu1 jiao4 shou4 guan1 yu2 suo3 cang2 mo4
titleSlug: ci-yun-da-shu-jiao-shou-guan-yu-suo-cang-mo
author: 蘇軾
authorPinyin: su1 shi4
authorSlug: su-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 異時長笑王會稽，野鶩膻腥污刀几。
- 暮年却得庾安西，自厭家雞題六紙。
- 二子風流冠當代，顧與兒童爭慍喜。
- 秦王十八已龍飛，嗜好晚將蛇蚓比。
- 我生百事不掛眼，時人謬說云工此。
- 世間有癖念誰無，傾身障簏尤堪鄙。
- 人生當著幾緉屐，定心肯爲微物起。
- 此墨足支三十年，但恐風霜侵髮齒。
- 非人磨墨墨磨人，瓶應未罄罍先恥。
- 逝將振衣歸故國，數畝荒園自鋤理。
- 作書寄君君莫笑，但覓來禽與青李。
- 一螺點漆便有餘，萬竈燒松何處使。
- 君不見永寧第中擣龍麝，列屋閑居清且美。
- 倒暈連眉秀嶺浮，雙鴉畫鬢香雲委。
- 時聞五斛賜蛾綠，不惜千金求獺髓。
- 聞君此詩當大笑，寒窗冷硯冰生水。

## 拼音

- yi4 shi2 chang2 xiao4 wang2 hui4 ji1 ， ye3 wu4 shan1 xing1 wu1 dao1 ji3 。
- mu4 nian2 que4 de2 yu3 an1 xi1 ， zi4 yan4 jia1 ji1 ti2 liu4 zhi3 。
- er4 zi3 feng1 liu2 guan1 dang1 dai4 ， gu4 yu3 er2 tong2 zheng1 yun4 xi3 。
- qin2 wang2 shi2 ba1 yi3 long2 fei1 ， shi4 hao3 wan3 jiang1 she2 yin3 bi3 。
- wo3 sheng1 bai3 shi4 bu2 gua4 yan3 ， shi2 ren2 miu4 shuo1 yun2 gong1 ci3 。
- shi4 jian4 you3 pi3 nian4 shui2 wu2 ， qing1 shen1 zhang4 lu4 you2 kan1 bi3 。
- ren2 sheng1 dang1 zhu4 ji1 liang3 ji1 ， ding4 xin1 ken3 wei2 wei1 wu4 qi3 。
- ci3 mo4 zu2 zhi1 san1 shi2 nian2 ， dan4 kong3 feng1 shuang1 qin1 fa4 chi3 。
- fei1 ren2 mo2 mo4 mo4 mo2 ren2 ， ping2 ying1 wei4 qing4 lei2 xian1 chi3 。
- shi4 jiang1 zhen4 yi1 gui1 gu4 guo2 ， shu4 mu3 huang1 yuan2 zi4 chu2 li3 。
- zuo4 shu1 ji4 jun1 jun1 mo4 xiao4 ， dan4 mi4 lai2 qin2 yu3 qing1 li3 。
- yi4 luo2 dian3 qi1 bian4 you3 yu2 ， wan4 zao4 shao1 song1 he2 chu3 shi3 。
- jun1 bu2 jian4 yong3 ning2 di4 zhong1 dao3 long2 she4 ， lie4 wu1 xian2 ju1 qing1 qie3 mei3 。
- dao3 yun4 lian2 mei2 xiu4 ling3 fu2 ， shuang1 ya1 hua4 bin4 xiang1 yun2 wei3 。
- shi2 wen2 wu3 hu2 ci4 e2 lü4 ， bu4 xi1 qian1 jin1 qiu2 ta3 sui3 。
- wen2 jun1 ci3 shi1 dang1 da4 xiao4 ， han2 chuang1 leng3 yan4 bing1 sheng1 shui3 。

## 注释

## 译文

## 赏析
