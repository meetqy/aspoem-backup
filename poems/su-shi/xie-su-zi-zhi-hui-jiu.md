---
id: su-shi-xie-su-zi-zhi-hui-jiu
title: 謝蘇自之惠酒
titlePinyin: xie4 su1 zi4 zhi1 hui4 jiu3
titleSlug: xie-su-zi-zhi-hui-jiu
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 高士例須憐麴糵，此語常聞退之說。
- 我今有說殆不然，麴糵未必高士憐。
- 醉者墜車莊生言，全酒未若全於天。
- 達人本是不虧缺，何暇更求全處全。
- 景山沉迷阮籍傲，畢卓盜竊劉伶顛。
- 貪狂嗜怪無足取，世俗喜異矜其賢。
- 杜陵詩客尤可笑，羅列八子參羣仙。
- 流涎露頂置不說，爲問底處能逃禪。
- 我今不飲非不飲，心月皎皎常孤圓。
- 有時客至亦爲酌，琴雖未去聊忘絃。
- 吾宗先生有深意，百里雙罌遠將寄。
- 且言不飲固亦高，舉世皆同吾獨異。
- 不如同異兩俱冥，得鹿亡羊等嬉戲。
- 决須飲此勿復辭，何用區區較醒醉。

## 拼音

- gao1 shi4 li4 xu1 lian2 qu1 nie4 ， ci3 yu3 chang2 wen2 tui4 zhi1 shuo1 。
- wo3 jin1 you3 shuo1 dai4 bu4 ran2 ， qu1 nie4 wei4 bi4 gao1 shi4 lian2 。
- zui4 zhe3 zhui4 ju1 zhuang1 sheng1 yan2 ， quan2 jiu3 wei4 ruo4 quan2 wu1 tian1 。
- da2 ren2 ben3 shi4 bu4 kui1 que1 ， he2 xia2 geng4 qiu2 quan2 chu3 quan2 。
- jing3 shan1 chen2 mi2 ruan3 ji2 ao4 ， bi4 zhuo2 dao4 qie4 liu2 ling2 dian1 。
- tan1 kuang2 shi4 guai4 wu2 zu2 qu3 ， shi4 su2 xi3 yi4 jin1 qi2 xian2 。
- du4 ling2 shi1 ke4 you2 ke3 xiao4 ， luo2 lie4 ba1 zi3 can1 qun2 xian1 。
- liu2 xian2 lu4 ding3 zhi4 bu4 shuo1 ， wei2 wen4 di3 chu3 neng2 tao2 shan4 。
- wo3 jin1 bu4 yin3 fei1 bu4 yin3 ， xin1 yue4 jiao3 jiao3 chang2 gu1 yuan2 。
- you3 shi2 ke4 zhi4 yi4 wei2 zhuo2 ， qin2 sui1 wei4 qu4 liao2 wang4 xian2 。
- wu2 zong1 xian1 sheng0 you3 shen1 yi4 ， bai3 li3 shuang1 ying1 yuan3 jiang1 ji4 。
- qie3 yan2 bu4 yin3 gu4 yi4 gao1 ， ju3 shi4 jie1 tong2 wu2 du2 yi4 。
- bu4 ru2 tong2 yi4 liang3 ju4 ming2 ， de2 lu4 wang2 yang2 deng3 xi1 xi4 。
- jue2 xu1 yin3 ci3 wu4 fu4 ci2 ， he2 yong4 qu1 qu1 jiao4 xing3 zui4 。

## 注释

## 译文

## 赏析
