---
id: su-shi-zeng-xie-yu-rong-miao-shan-shi
title: 贈寫御容妙善師
titlePinyin: zeng4 xie3 yu4 rong2 miao4 shan4 shi1
titleSlug: zeng-xie-yu-rong-miao-shan-shi
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 憶昔射策干先皇，珠簾翠幄分兩廂。
- 紫衣中使下傳詔，跪奉冉冉聞天香。
- 仰觀眩晃目生暈，但見曉色開扶桑。
- 迎陽晚出步就坐，絳紗玉斧光照廊。
- 野人不識日月角，彷彿尚記重瞳光。
- 三年歸來真一夢，橋山松檜淒風霜。
- 天容玉色誰敢畫，老師古寺晝閉房。
- 夢中神授心有得，覺來信手筆已忘。
- 幅巾常服儼不動，孤臣入門涕自滂。
- 元老侑坐鬚眉古，虎臣立侍冠劍長。
- 平生慣寫龍鳳質，肯顧草間猿與麞。
- 都人踏破鐵門限，黄金白璧空堆床。
- 爾來摹寫亦到我，謂是先帝白髮郎。
- 不須覽鏡坐自了，明年乞身歸故鄉。

## 拼音

- yi4 xi1 she4 ce4 gan1 xian1 huang2 ， zhu1 lian2 cui4 wo4 fen1 liang3 xiang1 。
- zi3 yi1 zhong1 shi3 xia4 chuan2 zhao4 ， gui4 feng4 ran3 ran3 wen2 tian1 xiang1 。
- yang3 guan1 xuan4 huang4 mu4 sheng1 yun4 ， dan4 jian4 xiao3 se4 kai1 fu2 sang1 。
- ying2 yang2 wan3 chu1 bu4 jiu4 zuo4 ， jiang4 sha1 yu4 fu3 guang1 zhao4 lang2 。
- ye3 ren2 bu4 shi2 ri4 yue4 jiao3 ， pang2 fu2 shang4 ji4 zhong4 tong2 guang1 。
- san1 nian2 gui1 lai2 zhen1 yi2 meng4 ， qiao2 shan1 song1 gui4 qi1 feng1 shuang1 。
- tian1 rong2 yu4 se4 shui2 gan3 hua4 ， lao3 shi1 gu3 si4 zhou4 bi4 fang2 。
- meng4 zhong1 shen2 shou4 xin1 you3 de2 ， jue2 lai2 xin4 shou3 bi3 yi3 wang4 。
- fu2 jin1 chang2 fu2 yan3 bu2 dong4 ， gu1 chen2 ru4 men2 ti4 zi4 pang1 。
- yuan2 lao3 you4 zuo4 xu1 mei2 gu3 ， hu3 chen2 li4 shi4 guan1 jian4 chang2 。
- ping2 sheng1 guan4 xie3 long2 feng4 zhi4 ， ken3 gu4 cao3 jian4 yuan2 yu3 zhang1 。
- dou1 ren2 ta4 po4 tie3 men2 xian4 ， huang2 jin1 bai2 bi4 kong1 dui1 chuang2 。
- er3 lai2 mo2 xie3 yi4 dao4 wo3 ， wei4 shi4 xian1 di4 bai2 fa4 lang2 。
- bu4 xu1 lan3 jing4 zuo4 zi4 le0 ， ming2 nian2 qi3 shen1 gui1 gu4 xiang1 。

## 注释

## 译文

## 赏析
