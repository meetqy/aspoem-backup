---
id: su-shi-you-ling-yin-gao-feng-ta
title: 遊靈隠高峰塔
titlePinyin: you2 ling2 yin3 gao1 feng1 ta3
titleSlug: you-ling-yin-gao-feng-ta
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 言遊高峰塔，蓐食治野裝。
- 火雲秋未衰，及此初旦凉。
- 霧霏巌谷暗，日出草木香。
- 嘉我同來人，久便雲水鄉。
- 相勸小舉足，前路高且長。
- 古松攀龍蛇，怪石坐牛羊。
- 漸聞鐘磬音，飛鳥皆下翔。
- 入門空有無，雲海浩茫茫。
- 惟見聾道人，老病時絕糧。
- 問年笑不答，但指穴藜床。
- 心知不復來，欲歸更彷徨。
- 贈別留匹布，今歲天早霜。

## 拼音

- yan2 you2 gao1 feng1 ta3 ， ru4 shi2 zhi4 ye3 zhuang1 。
- huo3 yun2 qiu1 wei4 shuai1 ， ji2 ci3 chu1 dan4 liang2 。
- wu4 fei1 yan2 gu3 an4 ， ri4 chu1 cao3 mu4 xiang1 。
- jia1 wo3 tong2 lai2 ren2 ， jiu3 bian4 yun2 shui3 xiang1 。
- xiang1 quan4 xiao3 ju3 zu2 ， qian2 lu4 gao1 qie3 chang2 。
- gu3 song1 pan1 long2 she2 ， guai4 shi2 zuo4 niu2 yang2 。
- jian4 wen2 zhong1 qing4 yin1 ， fei1 niao3 jie1 xia4 xiang2 。
- ru4 men2 kong1 you3 wu2 ， yun2 hai3 hao4 mang2 mang2 。
- wei2 jian4 long2 dao4 ren2 ， lao3 bing4 shi2 jue2 liang2 。
- wen4 nian2 xiao4 bu4 da2 ， dan4 zhi3 xue2 li2 chuang2 。
- xin1 zhi1 bu2 fu4 lai2 ， yu4 gui1 geng4 pang2 huang2 。
- zeng4 bie2 liu2 pi3 bu4 ， jin1 sui4 tian1 zao3 shuang1 。

## 注释

## 译文

## 赏析
