---
id: su-shi-li-gong-ze-guo-gao-you-jian-shi-dai-fu-yu-sun-shen-lao-shang-hua-shi-yi-yu-pu-qu-sui-hui-wu-peng-men-zhe-hua-kui-sun-gu-shi-zuo-shi-er-shi-si-yun-jian-xi-yi-yun-feng-da-yi-yi-xi-gong-ze-yun
title: 李公擇過高郵見施大夫與孫莘老賞花詩憶與僕去歲會於彭門折花饋筍故事作詩二十四韵見戲依韵奉答亦以戲公擇云
titlePinyin: li3 gong1 ze2 guo4 gao1 you2 jian4 shi1 dai4 fu0 yu3 sun1 shen1 lao3 shang3 hua1 shi1 yi4 yu3 pu2 qu4 sui4 hui4 wu1 peng2 men2 zhe2 hua1 kui4 sun3 gu4 shi0 zuo4 shi1 er4 shi2 si4 yun4 jian4 xi4 yi1 yun4 feng4 da2 yi4 yi3 xi4 gong1 ze2 yun2
titleSlug: li-gong-ze-guo-gao-you-jian-shi-dai-fu-yu-sun-shen-lao-shang-hua-shi-yi-yu-pu-qu-sui-hui-wu-peng-men-zhe-hua-kui-sun-gu-shi-zuo-shi-er-shi-si-yun-jian-xi-yi-yun-feng-da-yi-yi-xi-gong-ze-yun
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 汝陽真天人，絹帽著紅槿。
- 纏頭三百萬，不買一微哂。
- 共誇青山峰，曲盡花不隕。
- 當時謫仙人，逸韵謝封畛。
- 詩成天一笑，萬象解寒窘。
- 驚開小桃杏，不待雷發軫。
- 餘波尚涓滴，乞與居易稹。
- 爾來誰復見，前輩風流盡。
- 寂寞兩詩人，殘紅對櫻筍。
- 饑腸得一醉，妙語傳不泯。
- 君來恨不與，更復相牽引。
- 我老心已灰，空煩扇餘燼。
- 天游照六鑿，虛室掃充牣。
- 懸知色竟空，那復嗜烏吻。
- 蕭然一方丈，居士老龐藴。
- 散花從滿裓，不答天女問。
- 故人猶故目，怨句寫餘恨。
- 疑我此心在，遮防費欄楯。
- 應虞已斃蛇，折尾時一蠢。
- 仄聞孟光賢，未學處仲忍。
- 寄招應已足，左右侍雲鬒。
- 何時花月夜，羊酒謝不敏。
- 此生如幻耳，戲語君勿慍。
- 應同亡是公，一對子虛听。

## 拼音

- ru3 yang2 zhen1 tian1 ren2 ， juan4 mao4 zhu4 hong2 jin3 。
- chan2 tou2 san1 bai3 wan4 ， bu4 mai3 yi4 wei1 shen3 。
- gong4 kua1 qing1 shan1 feng1 ， qu3 jin4 hua1 bu4 yun3 。
- dang1 shi2 zhe2 xian1 ren2 ， yi4 yun4 xie4 feng1 zhen3 。
- shi1 cheng2 tian1 yi2 xiao4 ， wan4 xiang4 jie3 han2 jiong3 。
- jing1 kai1 xiao3 tao2 xing4 ， bu2 dai4 lei2 fa1 zhen3 。
- yu2 bo1 shang4 juan1 di1 ， qi3 yu3 ju1 yi4 zhen3 。
- er3 lai2 shui2 fu4 jian4 ， qian2 bei4 feng1 liu2 jin4 。
- ji4 mo4 liang3 shi1 ren2 ， can2 hong2 dui4 ying1 sun3 。
- ji1 chang2 de2 yi2 zui4 ， miao4 yu3 chuan2 bu4 min3 。
- jun1 lai2 hen4 bu4 yu3 ， geng4 fu4 xiang1 qian1 yin3 。
- wo3 lao3 xin1 yi3 hui1 ， kong1 fan2 shan4 yu2 jin4 。
- tian1 you2 zhao4 liu4 zao2 ， xu1 shi4 sao3 chong1 ren4 。
- xuan2 zhi1 se4 jing4 kong1 ， na4 fu4 shi4 wu1 wen3 。
- xiao1 ran2 yi4 fang1 zhang4 ， ju1 shi4 lao3 pang2 yun4 。
- san4 hua1 cong2 man3 jie1 ， bu4 da2 tian1 nü3 wen4 。
- gu4 ren2 you2 gu4 mu4 ， yuan4 ju4 xie3 yu2 hen4 。
- yi2 wo3 ci3 xin1 zai4 ， zhe1 fang2 fei4 lan2 dun4 。
- ying1 yu2 yi3 bi4 she2 ， zhe2 wei3 shi2 yi4 chun3 。
- ze4 wen2 meng4 guang1 xian2 ， wei4 xue2 chu3 zhong4 ren3 。
- ji4 zhao1 ying1 yi3 zu2 ， zuo3 you4 shi4 yun2 zhen3 。
- he2 shi2 hua1 yue4 ye4 ， yang2 jiu3 xie4 bu4 min3 。
- ci3 sheng1 ru2 huan4 er3 ， xi4 yu3 jun1 wu4 yun4 。
- ying1 tong2 wang2 shi4 gong1 ， yi2 dui4 zi3 xu1 ting1 。

## 注释

## 译文

## 赏析
