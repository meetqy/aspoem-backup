---
id: su-shi-suan-shan-song-lin-zhong-ke-bu-ju-yu-yu-jiu-qi-di-di-shu-jin-shan-gu-zuo-ci-shi-yu-jin-shan-yuan-chang-lao
title: 蒜山松林中可卜居余欲僦其地地屬金山故作此詩與金山元長老
titlePinyin: suan4 shan1 song1 lin2 zhong1 ke3 bu3 ju1 yu2 yu4 jiu4 qi2 di4 di4 shu3 jin1 shan1 gu4 zuo4 ci3 shi1 yu3 jin1 shan1 yuan2 chang2 lao3
titleSlug: suan-shan-song-lin-zhong-ke-bu-ju-yu-yu-jiu-qi-di-di-shu-jin-shan-gu-zuo-ci-shi-yu-jin-shan-yuan-chang-lao
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 魏王大瓠無人識，種成何翅實五石。
- 不辭破作兩大樽，只憂水淺江湖窄。
- 我材濩落本無用，虛名驚世終何益。
- 東方先生好自譽，孟賁子路并爲一。
- 杜陵布衣老且愚，信口自比契與稷。
- 暮年欲學柳下惠，嗜好酸鹹不相入。
- 金山也是不羈人，早歲聞名晚相得。
- 我醉而嬉欲仙去，傍人笑倒山謂實。
- 問我此身何所歸，笑指浮休百年宅。
- 蒜山幸有閑田地，招此無家一房客。

## 拼音

- wei4 wang2 da4 hu4 wu2 ren2 shi2 ， zhong3 cheng2 he2 chi4 shi2 wu3 shi2 。
- bu4 ci2 po4 zuo4 liang3 da4 zun1 ， zhi1 you1 shui3 qian3 jiang1 hu2 zhai3 。
- wo3 cai2 hu4 luo4 ben3 wu2 yong4 ， xu1 ming2 jing1 shi4 zhong1 he2 yi4 。
- dong1 fang1 xian1 sheng0 hao3 zi4 yu4 ， meng4 bi4 zi3 lu4 bing4 wei2 yi1 。
- du4 ling2 bu4 yi1 lao3 qie3 yu2 ， xin4 kou3 zi4 bi3 qi4 yu3 ji4 。
- mu4 nian2 yu4 xue2 liu3 xia4 hui4 ， shi4 hao4 suan1 xian2 bu4 xiang1 ru4 。
- jin1 shan1 ye3 shi4 bu4 ji1 ren2 ， zao3 sui4 wen2 ming2 wan3 xiang1 de2 。
- wo3 zui4 er2 xi1 yu4 xian1 qu4 ， bang4 ren2 xiao4 dao3 shan1 wei4 shi2 。
- wen4 wo3 ci3 shen1 he2 suo3 gui1 ， xiao4 zhi3 fu2 xiu1 bai3 nian2 zhai2 。
- suan4 shan1 xing4 you3 xian2 tian2 di4 ， zhao1 ci3 wu2 jia1 yi4 fang2 ke4 。

## 注释

## 译文

## 赏析
