---
id: su-shi-yi-shuang-dao-yi-zi-you-zi-you-you-shi-ci-qi-yun
title: 以雙刀遺子由子由有詩次其韵
titlePinyin: yi3 shuang1 dao1 yi2 zi3 you2 zi3 you2 you3 shi1 ci4 qi2 yun4
titleSlug: yi-shuang-dao-yi-zi-you-zi-you-you-shi-ci-qi-yun
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 寶刀匣不見，但見龍雀環。
- 何曾斬蛟蛇，亦未切琅玕。
- 胡爲穿窬輩，見之要領寒。
- 吾刀不汝問，有愧在其肝。
- 念此力自藏，包之虎皮斑。
- 湛然如古井，終歲不復瀾。
- 不憂無所用，憂在用者難。
- 佩之非其人，匣中自長歎。
- 我老衆所易，屢遭非意干。
- 惟有王玄通，階庭秀芝蘭。
- 知子後必大，故擇刀所便。
- 屠狗非不用，一歲六七刓。
- 欲試百鍊剛，要須更泥蟠。
- 作詩銘其背，以待知者看。

## 拼音

- bao3 dao1 xia2 bu2 jian4 ， dan4 jian4 long2 que4 huan2 。
- he2 ceng2 zhan3 jiao1 she2 ， yi4 wei4 qie4 lang2 gan1 。
- hu2 wei2 chuan1 yu2 bei4 ， jian4 zhi1 yao4 ling3 han2 。
- wu2 dao1 bu4 ru3 wen4 ， you3 kui4 zai4 qi2 gan1 。
- nian4 ci3 li4 zi4 cang2 ， bao1 zhi1 hu3 pi2 ban1 。
- zhan4 ran2 ru2 gu3 jing3 ， zhong1 sui4 bu2 fu4 lan2 。
- bu4 you1 wu2 suo3 yong4 ， you1 zai4 yong4 zhe3 nan2 。
- pei4 zhi1 fei1 qi2 ren2 ， xia2 zhong1 zi4 chang2 tan4 。
- wo3 lao3 zhong4 suo3 yi4 ， lü3 zao1 fei1 yi4 gan1 。
- wei2 you3 wang2 xuan2 tong1 ， jie1 ting2 xiu4 zhi1 lan2 。
- zhi1 zi3 hou4 bi4 da4 ， gu4 ze2 dao1 suo3 bian4 。
- tu2 gou3 fei1 bu2 yong4 ， yi2 sui4 liu4 qi1 wan2 。
- yu4 shi4 bai3 lian4 gang1 ， yao4 xu1 geng4 ni2 pan2 。
- zuo4 shi1 ming2 qi2 bei4 ， yi3 dai4 zhi1 zhe3 kan4 。

## 注释

## 译文

## 赏析
