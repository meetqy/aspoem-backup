---
id: su-shi-huang-ni-ban-ci
title: 黄泥坂詞
titlePinyin: huang2 ni2 ban3 ci2
titleSlug: huang-ni-ban-ci
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 出臨臯而東騖兮，並叢祠而北轉。
- 走雪堂之陂陀兮，歷黄泥之長坂。
- 大江洶以左繚兮，渺雲濤之舒卷。
- 草木層累而右附兮，蔚柯丘之葱蒨。
- 余旦往而夕還兮，步徙倚而盤桓。
- 雖信美而不可居兮，苟娛余于一眄。
- 余幼好此奇服兮，襲前人之詭幻。
- 老更變而自哂兮，悟驚俗之來患。
- 釋寶璐而被繒絮兮，雜市人而無辨。
- 路悠悠其莫往來兮，守一席而窮年。
- 時游步而遠覽兮，路窮盡而旋反。
- 朝嬉黄泥之白雲兮，暮宿雪堂之青烟。
- 喜魚鳥之莫余驚兮，幸樵蘇之我嫚。
- 初被酒以行歌兮，忽放杖而醉偃。
- 草爲茵而塊爲枕兮，穆華堂之清宴。
- 紛墜露之濕衣兮，升素月之團團。
- 感父老之呼覺兮，恐牛羊之予踐。
- 于是蹶然而起，起而歌曰。
- 月明兮星稀，迎余往兮餞余歸。
- 歲既宴兮草木腓，歸來歸來兮，黄泥不可以久嬉。

## 拼音

- chu1 lin2 gao1 er2 dong1 wu4 xi1 ， bing4 cong2 ci2 er2 bei3 zhuan3 。
- zou3 xue3 tang2 zhi1 po1 tuo2 xi1 ， li4 huang2 ni2 zhi1 chang2 ban3 。
- da4 jiang1 xiong1 yi3 zuo3 liao2 xi1 ， miao3 yun2 tao1 zhi1 shu1 juan3 。
- cao3 mu4 ceng2 lei4 er2 you4 fu4 xi1 ， wei4 ke1 qiu1 zhi1 cong1 qian4 。
- yu2 dan4 wang3 er2 xi1 huan2 xi1 ， bu4 xi3 yi3 er2 pan2 huan2 。
- sui1 xin4 mei3 er2 bu4 ke3 ju1 xi1 ， gou3 yu2 yu2 yu2 yi4 mian3 。
- yu2 you4 hao3 ci3 qi2 fu2 xi1 ， xi2 qian2 ren2 zhi1 gui3 huan4 。
- lao3 geng4 bian4 er2 zi4 shen3 xi1 ， wu4 jing1 su2 zhi1 lai2 huan4 。
- shi4 bao3 lu4 er2 bei4 zeng1 xu4 xi1 ， za2 shi4 ren2 er2 wu2 bian4 。
- lu4 you1 you1 qi2 mo4 wang3 lai2 xi1 ， shou3 yi4 xi2 er2 qiong2 nian2 。
- shi2 you2 bu4 er2 yuan3 lan3 xi1 ， lu4 qiong2 jin4 er2 xuan2 fan3 。
- chao2 xi1 huang2 ni2 zhi1 bai2 yun2 xi1 ， mu4 su4 xue3 tang2 zhi1 qing1 yan1 。
- xi3 yu2 niao3 zhi1 mo4 yu2 jing1 xi1 ， xing4 qiao2 su1 zhi1 wo3 man4 。
- chu1 bei4 jiu3 yi3 xing2 ge1 xi1 ， hu1 fang4 zhang4 er2 zui4 yan3 。
- cao3 wei2 yin1 er2 kuai4 wei2 zhen3 xi1 ， mu4 hua2 tang2 zhi1 qing1 yan4 。
- fen1 zhui4 lu4 zhi1 shi1 yi1 xi1 ， sheng1 su4 yue4 zhi1 tuan2 tuan2 。
- gan3 fu4 lao3 zhi1 hu1 jue2 xi1 ， kong3 niu2 yang2 zhi1 yu3 jian4 。
- yu2 shi4 jue3 ran2 er2 qi3 ， qi3 er2 ge1 yue1 。
- yue4 ming2 xi1 xing1 xi1 ， ying2 yu2 wang3 xi1 jian4 yu2 gui1 。
- sui4 ji4 yan4 xi1 cao3 mu4 fei2 ， gui1 lai2 gui1 lai2 xi1 ， huang2 ni2 bu4 ke3 yi3 jiu3 xi1 。

## 注释

## 译文

## 赏析
