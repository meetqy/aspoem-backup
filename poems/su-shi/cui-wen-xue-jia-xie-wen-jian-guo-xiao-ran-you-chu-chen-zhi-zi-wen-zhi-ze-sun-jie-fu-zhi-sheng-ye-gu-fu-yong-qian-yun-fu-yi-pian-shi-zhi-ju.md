---
id: su-shi-cui-wen-xue-jia-xie-wen-jian-guo-xiao-ran-you-chu-chen-zhi-zi-wen-zhi-ze-sun-jie-fu-zhi-sheng-ye-gu-fu-yong-qian-yun-fu-yi-pian-shi-zhi-ju
title: 崔文學甲携文見過蕭然有出塵之姿問之則孫介夫之甥也故復用前韵賦一篇示志舉
titlePinyin: cui1 wen2 xue2 jia3 xie2 wen2 jian4 guo4 xiao1 ran2 you3 chu1 chen2 zhi1 zi1 wen4 zhi1 ze2 sun1 jie4 fu1 zhi1 sheng1 ye3 gu4 fu4 yong4 qian2 yun4 fu4 yi4 pian1 shi4 zhi4 ju3
titleSlug: cui-wen-xue-jia-xie-wen-jian-guo-xiao-ran-you-chu-chen-zhi-zi-wen-zhi-ze-sun-jie-fu-zhi-sheng-ye-gu-fu-yong-qian-yun-fu-yi-pian-shi-zhi-ju
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 象服盛簪珥，豈是邢夫人。
- 敝衣破冠履，可憐范叔貧。
- 君看崔員外，晚就觀國賓。
- 當年頗赫赫，翁嫗爭爲姻。
- 蹭蹬阻風水，橫斜挂邊垠。
- 青衫映白髮，今似梅子真。
- 道存百無害，甘守吳市闉。
- 自言總角歲，慈母爲擇鄰。
- 邦人驚似舅，矯矯惡不仁。
- 詩文非他師，家法乃富春。
- 豈非空同秀，爲國産雋民。
- 挺然齊魯生，近出姬姜親。
- 爲文不在多，一頌了伯倫。
- 清詩要鍛煉，乃得鉛中銀。
- 自我遷嶺外，七見槐火新。
- 著書已絕筆，一默含千諄。
- 蕢桴和葦籥，天節非人均。
- 時時自娛嬉，豈爲俗子陳。

## 拼音

- xiang4 fu2 sheng4 zan1 er3 ， qi3 shi4 xing2 fu1 ren2 。
- bi4 yi1 po4 guan4 lü3 ， ke3 lian2 fan4 shu1 pin2 。
- jun1 kan4 cui1 yuan2 wai4 ， wan3 jiu4 guan1 guo2 bin1 。
- dang1 nian2 po1 he4 he4 ， weng1 yu4 zheng1 wei2 yin1 。
- ceng4 deng4 zu3 feng1 shui3 ， heng2 xie2 gua4 bian1 yin2 。
- qing1 shan1 ying4 bai2 fa4 ， jin1 si4 mei2 zi0 zhen1 。
- dao4 cun2 bai3 wu2 hai4 ， gan1 shou3 wu2 shi4 yin1 。
- zi4 yan2 zong3 jiao3 sui4 ， ci2 mu3 wei2 ze2 lin2 。
- bang1 ren2 jing1 si4 jiu4 ， jiao3 jiao3 e4 bu4 ren2 。
- shi1 wen2 fei1 ta1 shi1 ， jia1 fa3 nai3 fu4 chun1 。
- qi3 fei1 kong1 tong2 xiu4 ， wei2 guo2 chan3 jun4 min2 。
- ting3 ran2 qi2 lu3 sheng1 ， jin4 chu1 ji1 jiang1 qin1 。
- wei2 wen2 bu2 zai4 duo1 ， yi2 song4 le0 bo2 lun2 。
- qing1 shi1 yao4 duan4 lian4 ， nai3 de2 qian1 zhong1 yin2 。
- zi4 wo3 qian1 ling3 wai4 ， qi1 jian4 huai2 huo3 xin1 。
- zhu4 shu1 yi3 jue2 bi3 ， yi2 mo4 han2 qian1 zhun1 。
- kui4 fu2 he2 wei3 yue4 ， tian1 jie2 fei1 ren2 jun1 。
- shi2 shi2 zi4 yu2 xi1 ， qi3 wei2 su2 zi3 chen2 。

## 注释

## 译文

## 赏析
