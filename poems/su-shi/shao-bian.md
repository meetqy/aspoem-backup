---
id: su-shi-shao-bian
title: 哨遍
titlePinyin: shao4 bian4
titleSlug: shao-bian
author: 苏轼
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 为米折腰，因酒弃家，口体交相累。
- 归去来，谁不遣君归。
- 觉从前皆非今是。
- 露未晞。
- 征夫指予归路，门前笑语喧童稚。
- 嗟旧菊都荒，新松暗老，吾年今已如此。
- 但小窗容膝闭柴扉。
- 策杖看孤云暮鸿飞。
- 云出无心，鸟倦知还，本非有意。
- 噫。
- 归去来兮。
- 我今忘我兼忘世。
- 亲戚无浪语，琴书中有真味。
- 步翠麓崎岖，泛溪窈窕，涓涓暗谷流春水。
- 观草木欣荣，幽人自感，吾生行且休矣。
- 念寓形宇内复几时。
- 不自觉皇皇欲何之。
- 委吾心、去留谁计。
- 神仙知在何处，富贵非吾志。
- 但知临水登山啸咏，自引壶觞自醉。
- 此生天命更何疑。
- 且乘流、遇坎还止。

## 拼音

- wei4 mi3 zhe2 yao1 ， yin1 jiu3 qi4 jia1 ， kou3 ti3 jiao1 xiang4 lei4 。
- gui1 qu4 lai2 ， shui2 bu4 qian3 jun1 gui1 。
- jue2 cong2 qian2 jie1 fei1 jin1 shi4 。
- lu4 wei4 xi1 。
- zheng1 fu1 zhi3 yu3 gui1 lu4 ， men2 qian2 xiao4 yu3 xuan1 tong2 zhi4 。
- jie1 jiu4 ju2 dou1 huang1 ， xin1 song1 an4 lao3 ， wu2 nian2 jin1 yi3 ru2 ci3 。
- dan4 xiao3 chuang1 rong2 xi1 bi4 chai2 fei1 。
- ce4 zhang4 kan4 gu1 yun2 mu4 hong2 fei1 。
- yun2 chu1 wu2 xin1 ， niao3 juan4 zhi1 hai2 ， ben3 fei1 you3 yi4 。
- yi1 。
- gui1 qu4 lai2 xi1 。
- wo3 jin1 wang4 wo3 jian1 wang4 shi4 。
- qin1 qi0 wu2 lang4 yu3 ， qin2 shu1 zhong1 you3 zhen1 wei4 。
- bu4 cui4 lu4 qi2 qu1 ， fan4 xi1 yao3 tiao3 ， juan1 juan1 an4 gu3 liu2 chun1 shui3 。
- guan1 cao3 mu4 xin1 rong2 ， you1 ren2 zi4 gan3 ， wu2 sheng1 xing2 qie3 xiu1 yi3 。
- nian4 yu4 xing2 yu3 nei4 fu4 ji3 shi2 。
- bu2 zi4 jue2 huang2 huang2 yu4 he2 zhi1 。
- wei3 wu2 xin1 、 qu4 liu2 shui2 ji4 。
- shen2 xian1 zhi1 zai4 he2 chu4 ， fu4 gui4 fei1 wu2 zhi4 。
- dan4 zhi1 lin2 shui3 deng1 shan1 xiao4 yong3 ， zi4 yin3 hu2 shang1 zi4 zui4 。
- ci3 sheng1 tian1 ming4 geng4 he2 yi2 。
- qie3 cheng2 liu2 、 yu4 kan3 hai2 zhi3 。

## 注释

## 译文

## 赏析
