---
id: su-shi-ci-yun-li-gong-ze-mei-hua
title: 次韵李公擇梅花
titlePinyin: ci4 yun4 li3 gong1 ze2 mei2 hua1
titleSlug: ci-yun-li-gong-ze-mei-hua
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 詩人固長貧，日午饑未動。
- 偶然得一飽，萬象困嘲弄。
- 尋花不論命，愛雪長忍凍。
- 天公非不憐，聽飽即喧鬨。
- 君爲三郡守，所至滿賓從。
- 江湖常在眼，詩酒事豪縱。
- 奉使今折磨，清比於陵仲。
- 永懷茶山下，携妓修春貢。
- 更憶檻泉亭，插花雲髻重。
- 蕭然卧灊麓，愁聽春禽哢。
- 忽見早梅花，不飲但孤諷。
- 詩成獨寄我，字字愈頭痛。
- 嗟君本侍臣，筆橐從上雍。
- 脫靴吟芍藥，給札賦雲夢。
- 何人慰流落，嘉蘤天爲種。
- 杯傾笛中吟，帽拂果下鞚。
- 感時念羈旅，此意吾儕共。
- 故山今何有，桐花集幺鳳。
- 君亦憶匡廬，歸掃藏書洞。
- 何當種此花，各抱漢陰甕。

## 拼音

- shi1 ren2 gu4 chang2 pin2 ， ri4 wu3 ji1 wei4 dong4 。
- ou3 ran2 de2 yi4 bao3 ， wan4 xiang4 kun4 chao2 nong4 。
- xun2 hua1 bu2 lun4 ming4 ， ai4 xue3 chang2 ren3 dong4 。
- tian1 gong1 fei1 bu4 lian2 ， ting1 bao3 ji2 xuan1 hong4 。
- jun1 wei2 san1 jun4 shou3 ， suo3 zhi4 man3 bin1 cong2 。
- jiang1 hu2 chang2 zai4 yan3 ， shi1 jiu3 shi4 hao2 zong4 。
- feng4 shi3 jin1 zhe2 mo2 ， qing1 bi3 wu1 ling2 zhong4 。
- yong3 huai2 cha2 shan1 xia4 ， xie2 ji4 xiu1 chun1 gong4 。
- geng4 yi4 jian4 quan2 ting2 ， cha1 hua1 yun2 ji4 zhong4 。
- xiao1 ran2 wo4 qian2 lu4 ， chou2 ting1 chun1 qin2 long4 。
- hu1 jian4 zao3 mei2 hua1 ， bu4 yin3 dan4 gu1 feng3 。
- shi1 cheng2 du2 ji4 wo3 ， zi4 zi4 yu4 tou2 tong4 。
- jie1 jun1 ben3 shi4 chen2 ， bi3 tuo2 cong2 shang4 yong1 。
- tuo1 xue1 yin2 shao2 yao4 ， gei3 zha2 fu4 yun2 meng4 。
- he2 ren2 wei4 liu2 luo4 ， jia1 hua1 tian1 wei2 zhong3 。
- bei1 qing1 di2 zhong1 yin2 ， mao4 fu2 guo3 xia4 kong4 。
- gan3 shi2 nian4 ji1 lü3 ， ci3 yi4 wu2 chai2 gong4 。
- gu4 shan1 jin1 he2 you3 ， tong2 hua1 ji2 yao1 feng4 。
- jun1 yi4 yi4 kuang1 lu2 ， gui1 sao3 cang2 shu1 dong4 。
- he2 dang1 zhong3 ci3 hua1 ， ge4 bao4 han4 yin1 weng4 。

## 注释

## 译文

## 赏析
