---
id: su-shi-han-tui-zhi-meng-jiao-mu-ming-yun-yi-chang-qi-shi-ju-ci-wen-wang-ding-guo-dang-chang-qi-shen-ye-yi-chang-qi-shi-ye-lai-shi-xia-yu-wei-qi-zuo-ci-da-zhi
title: 韓退之孟郊墓銘云以昌其詩舉此問王定國當昌其身耶抑昌其詩也來詩下語未契作此答之
titlePinyin: han2 tui4 zhi1 meng4 jiao1 mu4 ming2 yun2 yi3 chang1 qi2 shi1 ju3 ci3 wen4 wang2 ding4 guo2 dang1 chang1 qi2 shen1 ye1 yi4 chang1 qi2 shi1 ye3 lai2 shi1 xia4 yu3 wei4 qi4 zuo4 ci3 da2 zhi1
titleSlug: han-tui-zhi-meng-jiao-mu-ming-yun-yi-chang-qi-shi-ju-ci-wen-wang-ding-guo-dang-chang-qi-shen-ye-yi-chang-qi-shi-ye-lai-shi-xia-yu-wei-qi-zuo-ci-da-zhi
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 昌身如飽腹，飽盡還當饑。
- 昌詩如膏面，爲人作容姿。
- 不如昌其氣，鬰鬰老不衰。
- 雖云老不衰，劫壞安所之。
- 不如昌其志，志壹氣自隨。
- 養之塞天地，孟軻不吾欺。
- 人言魏勃勇，股栗向小兒。
- 何如魯連子，談笑却秦師。
- 慎勿怨謗讒，乃我得道資。
- 淤泥生蓮花，糞壤出菌芝。
- 頼此善知識，使我枯生荑。
- 吾言豈須多，冷暖子自知。

## 拼音

- chang1 shen1 ru2 bao3 fu4 ， bao3 jin4 huan2 dang1 ji1 。
- chang1 shi1 ru2 gao1 mian4 ， wei2 ren2 zuo4 rong2 zi1 。
- bu4 ru2 chang1 qi2 qi4 ， yu4 yu4 lao3 bu4 shuai1 。
- sui1 yun2 lao3 bu4 shuai1 ， jie2 huai4 an1 suo3 zhi1 。
- bu4 ru2 chang1 qi2 zhi4 ， zhi4 yi1 qi4 zi4 sui2 。
- yang3 zhi1 sai1 tian1 di4 ， meng4 ke1 bu4 wu2 qi1 。
- ren2 yan2 wei4 bo2 yong3 ， gu3 li4 xiang4 xiao3 er2 。
- he2 ru2 lu3 lian2 zi3 ， tan2 xiao4 que4 qin2 shi1 。
- shen4 wu4 yuan4 bang4 chan2 ， nai3 wo3 de2 dao4 zi1 。
- yu1 ni2 sheng1 lian2 hua1 ， fen4 rang3 chu1 jun1 zhi1 。
- lai4 ci3 shan4 zhi1 shi2 ， shi3 wo3 ku1 sheng1 yi2 。
- wu2 yan2 qi3 xu1 duo1 ， leng3 nuan3 zi3 zi4 zhi1 。

## 注释

## 译文

## 赏析
