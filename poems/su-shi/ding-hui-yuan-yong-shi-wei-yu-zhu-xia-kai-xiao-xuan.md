---
id: su-shi-ding-hui-yuan-yong-shi-wei-yu-zhu-xia-kai-xiao-xuan
title: 定惠院顒師爲余竹下開嘯軒
titlePinyin: ding4 hui4 yuan4 yong2 shi1 wei2 yu2 zhu2 xia4 kai1 xiao4 xuan1
titleSlug: ding-hui-yuan-yong-shi-wei-yu-zhu-xia-kai-xiao-xuan
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 啼鴂催天明，喧喧相詆譙。
- 暗蛩泣夜永，唧唧自相弔。
- 飲風蟬至潔，長吟不改調。
- 食土蚓無腸，亦自終夕叫。
- 鳶貪聲最鄙，鵲喜意可料。
- 皆緣不平鳴，慟哭等嬉笑。
- 阮生已粗率，孫子亦未妙。
- 道人開此軒，清坐默自照。
- 衝風振河海，不能號無竅。
- 累盡吾何言，風來竹自嘯。

## 拼音

- ti2 jue2 cui1 tian1 ming2 ， xuan1 xuan1 xiang1 di3 qiao2 。
- an4 qiong2 qi4 ye4 yong3 ， ji1 ji1 zi4 xiang1 diao4 。
- yin3 feng1 chan2 zhi4 jie2 ， chang2 yin2 bu4 gai3 diao4 。
- shi2 tu3 yin3 wu2 chang2 ， yi4 zi4 zhong1 xi1 jiao4 。
- yuan1 tan1 sheng1 zui4 bi3 ， que4 xi3 yi4 ke3 liao4 。
- jie1 yuan2 bu4 ping2 ming2 ， tong4 ku1 deng3 xi1 xiao4 。
- ruan3 sheng1 yi3 cu1 shuai4 ， sun1 zi3 yi4 wei4 miao4 。
- dao4 ren2 kai1 ci3 xuan1 ， qing1 zuo4 mo4 zi4 zhao4 。
- chong1 feng1 zhen4 he2 hai3 ， bu4 neng2 hao4 wu2 qiao4 。
- lei4 jin4 wu2 he2 yan2 ， feng1 lai2 zhu2 zi4 xiao4 。

## 注释

## 译文

## 赏析
