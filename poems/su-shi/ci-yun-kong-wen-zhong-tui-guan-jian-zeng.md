---
id: su-shi-ci-yun-kong-wen-zhong-tui-guan-jian-zeng
title: 次韵孔文仲推官見贈
titlePinyin: ci4 yun4 kong3 wen2 zhong4 tui1 guan1 jian4 zeng4
titleSlug: ci-yun-kong-wen-zhong-tui-guan-jian-zeng
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 我本麋鹿性，諒非伏轅姿。
- 君如汗血馬，作駒已權奇。
- 齊驅大道中，並带鑾鑣馳。
- 聞聲自决驟，那復受縶維。
- 謂君朝發燕，秣楚日未敧。
- 云何中道止，連蹇馿騾隨。
- 金鞍冒翠錦，玉勒垂青絲。
- 旁觀信美矣，自揣良厭之。
- 均爲人所勞，何必陋鹽輜。
- 君看立仗馬，不敢鳴且窺。
- 調習困鞭箠，僅存骨與皮。
- 人生各有志，此論我久持。
- 他人聞定笑，聊與吾子期。
- 空齋卧積雨，病骨煩撐支。
- 秋草上垣牆，霜葉鳴階墀。
- 門前自無客，敢作揚雄麾。
- 候吏報君來，弭節江之湄。
- 一對高人談，稍忘俗吏卑。
- 今朝枉詩句，粲如鳳來儀。
- 上山絕梯磴，墮海迷津涯。
- 憐我枯槁質，借潤生華滋。
- 肯效世俗人，洗刮求瘢痍。
- 賢明日登用，清廟歌緝熙。
- 胡不學長卿，預作封禪詞。

## 拼音

- wo3 ben3 mi2 lu4 xing4 ， liang4 fei1 fu2 yuan2 zi1 。
- jun1 ru2 han4 xue4 ma3 ， zuo4 ju1 yi3 quan2 qi2 。
- qi2 qu1 da4 dao4 zhong1 ， bing4 dai4 luan2 biao1 chi2 。
- wen2 sheng1 zi4 jue2 zhou4 ， na4 fu4 shou4 zhi2 wei2 。
- wei4 jun1 chao2 fa1 yan4 ， mo4 chu3 ri4 wei4 qi1 。
- yun2 he2 zhong1 dao4 zhi3 ， lian2 jian3 lu2 luo2 sui2 。
- jin1 an1 mao4 cui4 jin3 ， yu4 le4 chui2 qing1 si1 。
- pang2 guan1 xin4 mei3 yi3 ， zi4 chuai1 liang2 yan4 zhi1 。
- jun1 wei2 ren2 suo3 lao2 ， he2 bi4 lou4 yan2 zi1 。
- jun1 kan4 li4 zhang4 ma3 ， bu4 gan3 ming2 qie3 kui1 。
- diao4 xi2 kun4 bian1 chui2 ， jin3 cun2 gu3 yu3 pi2 。
- ren2 sheng1 ge4 you3 zhi4 ， ci3 lun4 wo3 jiu3 chi2 。
- ta1 ren2 wen2 ding4 xiao4 ， liao2 yu3 wu2 zi3 qi1 。
- kong1 zhai1 wo4 ji1 yu3 ， bing4 gu3 fan2 cheng1 zhi1 。
- qiu1 cao3 shang4 yuan2 qiang2 ， shuang1 ye4 ming2 jie1 chi2 。
- men2 qian2 zi4 wu2 ke4 ， gan3 zuo4 yang2 xiong2 hui1 。
- hou4 li4 bao4 jun1 lai2 ， mi3 jie2 jiang1 zhi1 mei2 。
- yi2 dui4 gao1 ren2 tan2 ， shao1 wang4 su2 li4 bei1 。
- jin1 zhao1 wang3 shi1 ju4 ， can4 ru2 feng4 lai2 yi2 。
- shang4 shan1 jue2 ti1 deng4 ， duo4 hai3 mi2 jin1 ya2 。
- lian2 wo3 ku1 gao3 zhi4 ， jie4 run4 sheng1 hua2 zi1 。
- ken3 xiao4 shi4 su2 ren2 ， xi3 gua1 qiu2 ban1 yi2 。
- xian2 ming2 ri4 deng1 yong4 ， qing1 miao4 ge1 ji2 xi1 。
- hu2 bu4 xue2 chang2 qing1 ， yu4 zuo4 feng1 shan4 ci2 。

## 注释

## 译文

## 赏析
