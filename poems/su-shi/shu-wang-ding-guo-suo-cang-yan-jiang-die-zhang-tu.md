---
id: su-shi-shu-wang-ding-guo-suo-cang-yan-jiang-die-zhang-tu
title: 書王定國所藏烟江疊嶂圖
titlePinyin: shu1 wang2 ding4 guo2 suo3 cang2 yan1 jiang1 die2 zhang4 tu2
titleSlug: shu-wang-ding-guo-suo-cang-yan-jiang-die-zhang-tu
author: 蘇軾
authorPinyin: su1 shi4
authorSlug: su-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 江上愁心千疊山，浮空積翠如雲烟。
- 山耶雲耶遠莫知，烟空雲散山依然。
- 但見兩崖蒼蒼暗絕谷，中有百道飛來泉。
- 縈林絡石隠復見，下赴谷口爲奔川。
- 川平山開林麓斷，小橋野店依山前。
- 行人稍度喬木外，漁舟一葉江吞天。
- 使君何從得此本，點綴毫末分清妍。
- 不知人間何處有此境，徑欲往買二頃田。
- 君不見武昌樊口幽絕處，東坡先生留五年。
- 春風摇江天漠漠，暮雲卷雨山娟娟。
- 丹楓翻鴉伴水宿，長松落雪驚晝眠。
- 桃花流水在人世，武陵豈必皆神仙。
- 江山清空我塵土，雖有去路尋無緣。
- 還君此畫三歎息，山中故人應有招我歸來篇。

## 拼音

- jiang1 shang4 chou2 xin1 qian1 die2 shan1 ， fu2 kong1 ji1 cui4 ru2 yun2 yan1 。
- shan1 ye1 yun2 ye1 yuan3 mo4 zhi1 ， yan1 kong1 yun2 san4 shan1 yi1 ran2 。
- dan4 jian4 liang3 ya2 cang1 cang1 an4 jue2 gu3 ， zhong1 you3 bai3 dao4 fei1 lai2 quan2 。
- ying2 lin2 luo4 shi2 yin3 fu4 jian4 ， xia4 fu4 gu3 kou3 wei2 ben1 chuan1 。
- chuan1 ping2 shan1 kai1 lin2 lu4 duan4 ， xiao3 qiao2 ye3 dian4 yi1 shan1 qian2 。
- xing2 ren2 shao1 du4 qiao2 mu4 wai4 ， yu2 zhou1 yi2 ye4 jiang1 tun1 tian1 。
- shi3 jun1 he2 cong2 de2 ci3 ben3 ， dian3 zhui4 hao2 mo4 fen1 qing1 yan2 。
- bu4 zhi1 ren2 jian4 he2 chu3 you3 ci3 jing4 ， jing4 yu4 wang3 mai3 er4 qing3 tian2 。
- jun1 bu2 jian4 wu3 chang1 fan2 kou3 you1 jue2 chu3 ， dong1 po1 xian1 sheng0 liu2 wu3 nian2 。
- chun1 feng1 yao2 jiang1 tian1 mo4 mo4 ， mu4 yun2 juan4 yu3 shan1 juan1 juan1 。
- dan1 feng1 fan1 ya1 ban4 shui3 su4 ， chang2 song1 luo4 xue3 jing1 zhou4 mian2 。
- tao2 hua1 liu2 shui3 zai4 ren2 shi4 ， wu3 ling2 qi3 bi4 jie1 shen2 xian1 。
- jiang1 shan1 qing1 kong1 wo3 chen2 tu3 ， sui1 you3 qu4 lu4 xun2 wu2 yuan2 。
- huan2 jun1 ci3 hua4 san1 tan4 xi1 ， shan1 zhong1 gu4 ren2 ying1 you3 zhao1 wo3 gui1 lai2 pian1 。

## 注释

## 译文

## 赏析
