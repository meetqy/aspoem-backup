---
id: su-shi-jiu-ri-ci-ding-guo-yun
title: 九日次定國韵
titlePinyin: jiu3 ri4 ci4 ding4 guo2 yun4
titleSlug: jiu-ri-ci-ding-guo-yun
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 朝菌無晦朔，蟪蛄疑春秋。
- 南柯已一世，我眠未轉頭。
- 仙人視吾曹，何異蜂蟻稠。
- 不知蠻觸氏，自有兩國憂。
- 我觀去來今，未始一念留。
- 奔馳竟何得，而起無窮羞。
- 王郎誤涉世，屢獻久不酬。
- 黄金散行樂，清詩出窮愁。
- 俯仰四十年，始知此生浮。
- 軒裳陳道路，往往兒童收。
- 封侯起大第，或是君家騶。
- 似聞負販人，中有第一流。
- 炯然徑寸珠，藏此百結裘。
- 意行無車馬，倏忽略九州。
- 邂逅獨見之，天與非人謀。
- 笑我方醉夢，衣冠戲沐猴。
- 力盡病騏驥，伎窮老伶優。
- 北山有雲根，寸田自可耰。
- 會當無何鄉，同作逍遥遊。
- 歸來城郭是，空有纍纍丘。

## 拼音

- chao2 jun1 wu2 hui4 shuo4 ， hui4 gu1 yi2 chun1 qiu1 。
- nan2 ke1 yi3 yi2 shi4 ， wo3 mian2 wei4 zhuan3 tou2 。
- xian1 ren2 shi4 wu2 cao2 ， he2 yi4 feng1 yi3 chou2 。
- bu4 zhi1 man2 chu4 shi4 ， zi4 you3 liang3 guo2 you1 。
- wo3 guan1 qu4 lai2 jin1 ， wei4 shi3 yi2 nian4 liu2 。
- ben1 chi2 jing4 he2 de2 ， er2 qi3 wu2 qiong2 xiu1 。
- wang2 lang2 wu4 she4 shi4 ， lü3 xian4 jiu3 bu4 chou2 。
- huang2 jin1 san4 xing2 le4 ， qing1 shi1 chu1 qiong2 chou2 。
- fu3 yang3 si4 shi2 nian2 ， shi3 zhi1 ci3 sheng1 fu2 。
- xuan1 shang0 chen2 dao4 lu4 ， wang3 wang3 er2 tong2 shou1 。
- feng1 hou2 qi3 da4 di4 ， huo4 shi4 jun1 jia1 zou1 。
- si4 wen2 fu4 fan4 ren2 ， zhong1 you3 di4 yi1 liu2 。
- jiong3 ran2 jing4 cun4 zhu1 ， cang2 ci3 bai3 jie2 qiu2 。
- yi4 xing2 wu2 ju1 ma3 ， shu1 hu1 lüe4 jiu3 zhou1 。
- xie4 hou4 du2 jian4 zhi1 ， tian1 yu3 fei1 ren2 mou2 。
- xiao4 wo3 fang1 zui4 meng4 ， yi1 guan1 xi4 mu4 hou2 。
- li4 jin4 bing4 qi2 ji4 ， ji4 qiong2 lao3 ling2 you1 。
- bei3 shan1 you3 yun2 gen1 ， cun4 tian2 zi4 ke3 you1 。
- hui4 dang1 wu2 he2 xiang1 ， tong2 zuo4 xiao1 yao2 you2 。
- gui1 lai2 cheng2 guo1 shi4 ， kong1 you3 lei2 lei2 qiu1 。

## 注释

## 译文

## 赏析
