---
id: su-shi-bai-shui-shan-fo-ji-yan
title: 白水山佛迹巌
titlePinyin: bai2 shui3 shan1 fo2 ji4 yan2
titleSlug: bai-shui-shan-fo-ji-yan
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 何人守蓬萊，夜半失左股。
- 浮山若鵬蹲，忽展垂天羽。
- 根株互連絡，崖嶠爭吞吐。
- 神工自爐鞲，融液相綴補。
- 至今餘隙罅，流出千斛乳。
- 方其欲合時，天匠麾月斧。
- 帝觴分餘瀝，山骨醉后土。
- 峰巒尚開闔，澗谷猶呼舞。
- 海風吹未凝，古佛來布武。
- 當時汪罔氏，投足不蓋拇。
- 青蓮雖不見，千古落花雨。
- 雙溪匯九折，萬馬騰一鼓。
- 奔雷濺玉雪，潭洞開水府。
- 潛鱗有饑蛟，掉尾取渴虎。
- 我來方醉後，濯足聊戲侮。
- 回風卷飛雹，掠面過强弩。
- 山靈莫惡劇，微命安足賭。
- 此山吾欲老，慎勿厭求取。
- 溪流變春酒，與我相賓主。
- 當連青竹竿，下灌黄精圃。

## 拼音

- he2 ren2 shou3 peng2 lai2 ， ye4 ban4 shi1 zuo3 gu3 。
- fu2 shan1 ruo4 peng2 dun1 ， hu1 zhan3 chui2 tian1 yu3 。
- gen1 zhu1 hu4 lian2 luo4 ， ya2 jiao4 zheng1 tun1 tu3 。
- shen2 gong1 zi4 lu2 gou1 ， rong2 ye4 xiang1 zhui4 bu3 。
- zhi4 jin1 yu2 xi4 xia4 ， liu2 chu1 qian1 hu2 ru3 。
- fang1 qi2 yu4 he2 shi2 ， tian1 jiang4 hui1 yue4 fu3 。
- di4 shang1 fen1 yu2 li4 ， shan1 gu3 zui4 hou4 tu3 。
- feng1 luan2 shang4 kai1 he2 ， jian4 gu3 you2 hu1 wu3 。
- hai3 feng1 chui1 wei4 ning2 ， gu3 fo2 lai2 bu4 wu3 。
- dang1 shi2 wang1 wang3 shi4 ， tou2 zu2 bu2 gai4 mu3 。
- qing1 lian2 sui1 bu2 jian4 ， qian1 gu3 luo4 hua1 yu3 。
- shuang1 xi1 hui4 jiu3 zhe2 ， wan4 ma3 teng2 yi4 gu3 。
- ben1 lei2 jian4 yu4 xue3 ， tan2 dong4 kai1 shui3 fu3 。
- qian2 lin2 you3 ji1 jiao1 ， diao4 wei3 qu3 ke3 hu3 。
- wo3 lai2 fang1 zui4 hou4 ， zhuo2 zu2 liao2 xi4 wu3 。
- hui2 feng1 juan4 fei1 bao2 ， lüe4 mian4 guo4 qiang2 nu3 。
- shan1 ling2 mo4 e4 ju4 ， wei1 ming4 an1 zu2 du3 。
- ci3 shan1 wu2 yu4 lao3 ， shen4 wu4 yan4 qiu2 qu3 。
- xi1 liu2 bian4 chun1 jiu3 ， yu3 wo3 xiang1 bin1 zhu3 。
- dang1 lian2 qing1 zhu2 gan1 ， xia4 guan4 huang2 jing1 pu3 。

## 注释

## 译文

## 赏析
