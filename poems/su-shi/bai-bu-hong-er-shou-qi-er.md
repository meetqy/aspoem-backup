---
id: su-shi-bai-bu-hong-er-shou-qi-er
title: 百步洪二首  其二
titlePinyin: bai3 bu4 hong2 er4 shou3     qi2 er4
titleSlug: bai-bu-hong-er-shou-qi-er
author: 蘇軾
authorPinyin: su1 shi4
authorSlug: su-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 佳人未肯回秋波，幼輿欲語防飛梭。
- 輕舟弄水買一笑，醉中蕩槳肩相摩。
- 不學長安閭里俠，貂裘夜走臙脂坡。
- 獨將詩句擬鮑謝，涉江共採秋江荷。
- 不知詩中道何語，但覺兩頰生微渦。
- 我時羽服黄樓上，坐見織女初斜河。
- 歸來笛聲滿山谷，明月正照金叵羅。
- 奈何捨我入塵土，擾擾毛羣欺卧駝。
- 不念空齋老病叟，退食誰與同委蛇。
- 時來洪上看遺跡，忍見屐齒青苔窠。
- 詩成不覺雙淚下，悲吟相對惟羊何。
- 欲遣佳人寄錦字，夜寒手冷無人呵。

## 拼音

- jia1 ren2 wei4 ken3 hui2 qiu1 bo1 ， you4 yu2 yu4 yu3 fang2 fei1 suo1 。
- qing1 zhou1 nong4 shui3 mai3 yi2 xiao4 ， zui4 zhong1 dang4 jiang3 jian1 xiang1 mo2 。
- bu4 xue2 chang2 an1 lü2 li3 xia2 ， diao1 qiu2 ye4 zou3 yan1 zhi1 po1 。
- du2 jiang1 shi1 ju4 ni3 bao4 xie4 ， she4 jiang1 gong4 cai3 qiu1 jiang1 he2 。
- bu4 zhi1 shi1 zhong1 dao4 he2 yu3 ， dan4 jue2 liang3 jia2 sheng1 wei1 wo1 。
- wo3 shi2 yu3 fu2 huang2 lou2 shang4 ， zuo4 jian4 zhi1 nü3 chu1 xie2 he2 。
- gui1 lai2 di2 sheng1 man3 shan1 gu3 ， ming2 yue4 zheng4 zhao4 jin1 po3 luo2 。
- nai4 he2 she3 wo3 ru4 chen2 tu3 ， rao3 rao3 mao2 qun2 qi1 wo4 tuo2 。
- bu2 nian4 kong1 zhai1 lao3 bing4 sou3 ， tui4 shi2 shui2 yu3 tong2 wei3 she2 。
- shi2 lai2 hong2 shang4 kan4 yi2 ji4 ， ren3 jian4 ji1 chi3 qing1 tai2 ke1 。
- shi1 cheng2 bu4 jue2 shuang1 lei4 xia4 ， bei1 yin2 xiang1 dui4 wei2 yang2 he2 。
- yu4 qian3 jia1 ren2 ji4 jin3 zi4 ， ye4 han2 shou3 leng3 wu2 ren2 he1 。

## 注释

## 译文

## 赏析
