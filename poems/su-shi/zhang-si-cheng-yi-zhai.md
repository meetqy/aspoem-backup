---
id: su-shi-zhang-si-cheng-yi-zhai
title: 張寺丞益齋
titlePinyin: zhang1 si4 cheng2 yi4 zhai1
titleSlug: zhang-si-cheng-yi-zhai
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 張子作齋舍，而以益爲名。
- 吾聞諸夫子，求益非速成。
- 譬如遠遊客，日夜事征行。
- 今年適燕薊，明年走蠻荆。
- 東觀盡滄海，西涉渭與涇。
- 歸來閉戶坐，八方在軒庭。
- 又如學醫人，識病由飽更。
- 風雨晦明淫，跛躄瘖聾盲。
- 虛實在其脈，靜躁在其情。
- 榮枯在其色，壽夭在其形。
- 苟能閱千人，望見知死生。
- 爲學務日益，此言當自程。
- 爲道貴日損，此理在既盈。
- 願言書此詩，以爲益齋銘。

## 拼音

- zhang1 zi3 zuo4 zhai1 she4 ， er2 yi3 yi4 wei2 ming2 。
- wu2 wen2 zhu1 fu1 zi3 ， qiu2 yi4 fei1 su4 cheng2 。
- pi4 ru2 yuan3 you2 ke4 ， ri4 ye4 shi4 zheng1 xing2 。
- jin1 nian2 shi4 yan4 ji4 ， ming2 nian2 zou3 man2 jing1 。
- dong1 guan1 jin4 cang1 hai3 ， xi1 she4 wei4 yu3 jing1 。
- gui1 lai2 bi4 hu4 zuo4 ， ba1 fang1 zai4 xuan1 ting2 。
- you4 ru2 xue2 yi1 ren2 ， shi2 bing4 you2 bao3 geng4 。
- feng1 yu3 hui4 ming2 yin2 ， bo3 bi4 yin1 long2 mang2 。
- xu1 shi2 zai4 qi2 mai4 ， jing4 zao4 zai4 qi2 qing2 。
- rong2 ku1 zai4 qi2 se4 ， shou4 yao1 zai4 qi2 xing2 。
- gou3 neng2 yue4 qian1 ren2 ， wang4 jian4 zhi1 si3 sheng1 。
- wei2 xue2 wu4 ri4 yi4 ， ci3 yan2 dang1 zi4 cheng2 。
- wei2 dao4 gui4 ri4 sun3 ， ci3 li3 zai4 ji4 ying2 。
- yuan4 yan2 shu1 ci3 shi1 ， yi3 wei2 yi4 zhai1 ming2 。

## 注释

## 译文

## 赏析
