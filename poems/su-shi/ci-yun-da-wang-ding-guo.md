---
id: su-shi-ci-yun-da-wang-ding-guo
title: 次韵答王定國
titlePinyin: ci4 yun4 da2 wang2 ding4 guo2
titleSlug: ci-yun-da-wang-ding-guo
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 每得君詩如得書，宣心寫妙書不如。
- 眼前百種無不有，知君一以詩驅除。
- 傳聞都下十日雨，青泥沒馬街生魚。
- 舊雨來人今不來，悠然獨酌卧清虛。
- 我雖作郡古云樂，山川信美非吾廬。
- 願君不廢重九約，念此衰冷勤呵噓。

## 拼音

- mei3 de2 jun1 shi1 ru2 de2 shu1 ， xuan1 xin1 xie3 miao4 shu1 bu4 ru2 。
- yan3 qian2 bai3 zhong3 wu2 bu4 you3 ， zhi1 jun1 yi4 yi3 shi1 qu1 chu2 。
- chuan2 wen2 dou1 xia4 shi2 ri4 yu3 ， qing1 ni2 mei2 ma3 jie1 sheng1 yu2 。
- jiu4 yu3 lai2 ren2 jin1 bu4 lai2 ， you1 ran2 du2 zhuo2 wo4 qing1 xu1 。
- wo3 sui1 zuo4 jun4 gu3 yun2 le4 ， shan1 chuan1 xin4 mei3 fei1 wu2 lu2 。
- yuan4 jun1 bu2 fei4 chong2 jiu3 yue1 ， nian4 ci3 shuai1 leng3 qin2 he1 xu1 。

## 注释

## 译文

## 赏析
