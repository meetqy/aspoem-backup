---
id: su-shi-zhi-zhen-zhou-zai-he-er-shou-qi-yi
title: 至真州再和二首  其一
titlePinyin: zhi4 zhen1 zhou1 zai4 he2 er4 shou3     qi2 yi1
titleSlug: zhi-zhen-zhou-zai-he-er-shou-qi-yi
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 老手王摩詰，窮交孟浩然。
- 論詩曾伴直，話舊已忘年。
- 北上難陪驥，東行且趁船。
- 離亭花映肉，醉眼鷺窺蓮。
- 柂轉三山沒，風回五兩偏。
- 荒祠過瓜步，古甃墮松巔。
- 聞道清香閣，新篘白玉泉。
- 莫教門掩夜，坐待月流天。
- 小院檀槽鬧，空庭樺獨煙。
- 公詩便堪唱，爲付小嬋娟。

## 拼音

- lao3 shou3 wang2 mo2 jie2 ， qiong2 jiao1 meng4 hao4 ran2 。
- lun4 shi1 ceng2 ban4 zhi2 ， hua4 jiu4 yi3 wang4 nian2 。
- bei3 shang4 nan2 pei2 ji4 ， dong1 xing2 qie3 chen4 chuan2 。
- li2 ting2 hua1 ying4 rou4 ， zui4 yan3 lu4 kui1 lian2 。
- yi2 zhuan3 san1 shan1 mei2 ， feng1 hui2 wu3 liang3 pian1 。
- huang1 ci2 guo4 gua1 bu4 ， gu3 zhou4 duo4 song1 dian1 。
- wen2 dao4 qing1 xiang1 ge2 ， xin1 chou1 bai2 yu4 quan2 。
- mo4 jiao4 men2 yan3 ye4 ， zuo4 dai4 yue4 liu2 tian1 。
- xiao3 yuan4 tan2 cao2 nao4 ， kong1 ting2 hua4 du2 yan1 。
- gong1 shi1 bian4 kan1 chang4 ， wei2 fu4 xiao3 chan2 juan1 。

## 注释

## 译文

## 赏析
