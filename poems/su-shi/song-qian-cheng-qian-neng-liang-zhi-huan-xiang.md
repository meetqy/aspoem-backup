---
id: su-shi-song-qian-cheng-qian-neng-liang-zhi-huan-xiang
title: 送千乘千能兩侄還鄉
titlePinyin: song4 qian1 cheng2 qian1 neng2 liang3 zhi2 huan2 xiang1
titleSlug: song-qian-cheng-qian-neng-liang-zhi-huan-xiang
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 治生不求富，讀書不求官。
- 譬如飲不醉，陶然有餘歡。
- 君看龐德公，白首終泥蟠。
- 豈無子孫念，顧獨貽以安。
- 鹿門上冢回，牀下拜龍鸞。
- 躬耕竟不起，耆舊節獨完。
- 念汝少多難，冰雪落綺紈。
- 五子如一人，奉養真色難。
- 烹雞獨饋母，自饗苜蓿盤。
- 口腹恐累人，寧我食無肝。
- 西來四千里，敝袍不言寒。
- 秀眉似我兄，亦復心閑寬。
- 忽然舍我去，歲晚留餘酸。
- 我豈軒冕人，青雲意先闌。
- 汝歸蒔松菊，環以青琅玕。
- 榿陰三年成，可以挂我冠。
- 清江入城郭，小圃生微瀾。
- 相從結茅舍，曝背談金鑾。

## 拼音

- zhi4 sheng1 bu4 qiu2 fu4 ， du2 shu1 bu4 qiu2 guan1 。
- pi4 ru2 yin3 bu2 zui4 ， tao2 ran2 you3 yu2 huan1 。
- jun1 kan4 pang2 de2 gong1 ， bai2 shou3 zhong1 ni2 pan2 。
- qi3 wu2 zi3 sun1 nian4 ， gu4 du2 yi2 yi3 an1 。
- lu4 men2 shang4 zhong3 hui2 ， chuang2 xia4 bai4 long2 luan2 。
- gong1 geng1 jing4 bu4 qi3 ， qi2 jiu4 jie2 du2 wan2 。
- nian4 ru3 shao3 duo1 nan2 ， bing1 xue3 luo4 qi3 wan2 。
- wu3 zi3 ru2 yi1 ren2 ， feng4 yang3 zhen1 se4 nan2 。
- peng1 ji1 du2 kui4 mu3 ， zi4 xiang3 mu4 xu0 pan2 。
- kou3 fu4 kong3 lei4 ren2 ， ning2 wo3 shi2 wu2 gan1 。
- xi1 lai2 si4 qian1 li3 ， bi4 pao2 bu4 yan2 han2 。
- xiu4 mei2 si4 wo3 xiong1 ， yi4 fu4 xin1 xian2 kuan1 。
- hu1 ran2 she4 wo3 qu4 ， sui4 wan3 liu2 yu2 suan1 。
- wo3 qi3 xuan1 mian3 ren2 ， qing1 yun2 yi4 xian1 lan2 。
- ru3 gui1 shi4 song1 ju2 ， huan2 yi3 qing1 lang2 gan1 。
- qi1 yin1 san1 nian2 cheng2 ， ke3 yi3 gua4 wo3 guan1 。
- qing1 jiang1 ru4 cheng2 guo1 ， xiao3 pu3 sheng1 wei1 lan2 。
- xiang1 cong2 jie2 mao2 she4 ， pu4 bei4 tan2 jin1 luan2 。

## 注释

## 译文

## 赏析
