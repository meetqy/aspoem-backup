---
id: su-shi-he-you-zi-chi-zeng-sun-zhi-ju
title: 和猶子遲贈孫志舉
titlePinyin: he2 you2 zi3 chi2 zeng4 sun1 zhi4 ju3
titleSlug: he-you-zi-chi-zeng-sun-zhi-ju
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 軒裳大爐鞲，陶冶一世人。
- 從橫落模範，誰復甘饑貧。
- 可憐方回癡，初不疑嘉賓。
- 頗念懷祖黠，嗔兒與兵姻。
- 失身墮浩渺，投老無涯垠。
- 回看十年舊，誰似數子真。
- 孫郎表獨立，霜戟交重闉。
- 深居不汝覿，豈問親與鄰。
- 連枝皆秀傑，英氣推伯仁。
- 我從海外歸，喜及崆峒春。
- 新年得異書，西郭有逸民。
- 小孫又過我，歡若平生親。
- 清詩五百言，句句皆絕倫。
- 養火雖未伏，要是丹砂銀。
- 我家六男子，朴學非時新。
- 詩詞各璀璨，老語徒周諄。
- 願言敦宿好，永與竹林均。
- 六子豈可忘，從我屢厄陳。

## 拼音

- xuan1 shang0 da4 lu2 gou1 ， tao2 ye3 yi2 shi4 ren2 。
- cong2 heng2 luo4 mo2 fan4 ， shui2 fu4 gan1 ji1 pin2 。
- ke3 lian2 fang1 hui2 chi1 ， chu1 bu4 yi2 jia1 bin1 。
- po1 nian4 huai2 zu3 xia2 ， chen1 er2 yu3 bing1 yin1 。
- shi1 shen1 duo4 hao4 miao3 ， tou2 lao3 wu2 ya2 yin2 。
- hui2 kan4 shi2 nian2 jiu4 ， shui2 si4 shu4 zi3 zhen1 。
- sun1 lang2 biao3 du2 li4 ， shuang1 ji3 jiao1 zhong4 yin1 。
- shen1 ju1 bu4 ru3 di2 ， qi3 wen4 qin1 yu3 lin2 。
- lian2 zhi1 jie1 xiu4 jie2 ， ying1 qi4 tui1 bo2 ren2 。
- wo3 cong2 hai3 wai4 gui1 ， xi3 ji2 kong1 dong4 chun1 。
- xin1 nian2 de2 yi4 shu1 ， xi1 guo1 you3 yi4 min2 。
- xiao3 sun1 you4 guo4 wo3 ， huan1 ruo4 ping2 sheng1 qin1 。
- qing1 shi1 wu3 bai3 yan2 ， ju4 ju4 jie1 jue2 lun2 。
- yang3 huo3 sui1 wei4 fu2 ， yao4 shi0 dan1 sha1 yin2 。
- wo3 jia1 liu4 nan2 zi3 ， pu3 xue2 fei1 shi2 xin1 。
- shi1 ci2 ge4 cui3 can4 ， lao3 yu3 tu2 zhou1 zhun1 。
- yuan4 yan2 dun1 su4 hao3 ， yong3 yu3 zhu2 lin2 jun1 。
- liu4 zi3 qi3 ke3 wang4 ， cong2 wo3 lü3 e4 chen2 。

## 注释

## 译文

## 赏析
