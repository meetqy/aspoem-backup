---
id: su-shi-yuan-xiu-cai
title: 元修菜
titlePinyin: yuan2 xiu1 cai4
titleSlug: yuan-xiu-cai
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 彼美君家菜，鋪田綠茸茸。
- 豆莢圓且小，槐芽細而豐。
- 種之秋雨餘，擢秀繁霜中。
- 欲花而未萼，一一如青蟲。
- 是時青裙女，採擷何匆匆。
- 烝之復湘之，香色蔚其饛。
- 點酒下鹽豉，縷橙芼薑葱。
- 那知雞與豚，但恐放箸空。
- 春盡苗葉老，耕翻烟雨叢。
- 潤隨甘澤化，暖作青泥融。
- 始終不我負，力與糞壤同。
- 我老忘家舍，楚音變兒童。
- 此物獨嫵媚，終年繫余胸。
- 君歸致其子，囊盛勿函封。
- 張騫移苜蓿，適用如葵菘。
- 馬援載薏苡，羅生等蒿蓬。
- 懸知東坡下，塉鹵化千鍾。
- 長使齊安民，指此說兩翁。

## 拼音

- bi3 mei3 jun1 jia1 cai4 ， pu1 tian2 lü4 rong2 rong2 。
- dou4 jia2 yuan2 qie3 xiao3 ， huai2 ya2 xi4 er2 feng1 。
- zhong3 zhi1 qiu1 yu3 yu2 ， zhuo2 xiu4 fan2 shuang1 zhong1 。
- yu4 hua1 er2 wei4 e4 ， yi1 yi1 ru2 qing1 chong2 。
- shi4 shi2 qing1 qun2 nü3 ， cai3 xie2 he2 cong1 cong1 。
- zheng1 zhi1 fu4 xiang1 zhi1 ， xiang1 se4 wei4 qi2 meng2 。
- dian3 jiu3 xia4 yan2 chi3 ， lü3 cheng2 mao4 jiang1 cong1 。
- na4 zhi1 ji1 yu3 tun2 ， dan4 kong3 fang4 zhu4 kong1 。
- chun1 jin4 miao2 ye4 lao3 ， geng1 fan1 yan1 yu3 cong2 。
- run4 sui2 gan1 ze2 hua4 ， nuan3 zuo4 qing1 ni2 rong2 。
- shi3 zhong1 bu4 wo3 fu4 ， li4 yu3 fen4 rang3 tong2 。
- wo3 lao3 wang4 jia1 she4 ， chu3 yin1 bian4 er2 tong2 。
- ci3 wu4 du2 wu3 mei4 ， zhong1 nian2 xi4 yu2 xiong1 。
- jun1 gui1 zhi4 qi2 zi3 ， nang2 sheng4 wu4 han2 feng1 。
- zhang1 qian1 yi2 mu4 xu0 ， shi4 yong4 ru2 kui2 song1 。
- ma3 yuan2 zai4 yi4 yi3 ， luo2 sheng1 deng3 hao1 peng2 。
- xuan2 zhi1 dong1 po1 xia4 ， ji2 lu3 hua4 qian1 zhong1 。
- chang2 shi3 qi2 an1 min2 ， zhi3 ci3 shuo1 liang3 weng1 。

## 注释

## 译文

## 赏析
