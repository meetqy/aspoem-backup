---
id: su-shi-feng-xiang-ba-guan-li-shi-yuan
title: 鳳翔八觀 李氏園
titlePinyin: feng4 xiang2 ba1 guan1   li3 shi4 yuan2
titleSlug: feng-xiang-ba-guan-li-shi-yuan
author: 蘇軾
authorPinyin: su1 shi4
authorSlug: su-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 朝遊北城東，回首見修竹。
- 下有朱門家，破牆圍古屋。
- 舉鞭叩其戶，幽響答空谷。
- 入門所見夥，十步九移目。
- 異花兼四方，野鳥喧百族。
- 其西引溪水，活活轉牆曲。
- 東注入深林，林深窗戶綠。
- 水光兼竹浄，時有獨立鵠。
- 林中百尺松，歲久蒼鱗蹙。
- 豈惟此地少，意恐關中獨。
- 小橋過南浦，夾道多喬木。
- 隠如城百雉，挺若舟千斛。
- 陰陰日光淡，黯黯秋氣蓄。
- 盡東爲方池，野雁雜家鶩。
- 紅梨驚合抱，映島孤雲馥。
- 春光水溶漾，雪陣風翻撲。
- 其北臨長溪，波聲卷平陸。
- 北山卧可見，蒼翠間磽禿。
- 我時來周覽，問此誰所築。
- 云昔李將軍，負險乘衰叔。
- 抽錢算間口，但未榷羹粥。
- 當時奪民田，失業安敢哭。
- 誰家美園囿，籍沒不容贖。
- 此亭破千家，鬰鬰城之麓。
- 將軍竟何事，蟣蝨生刀䪅。
- 何嘗載美酒，來此駐車轂。
- 空使後世人，聞名頸猶縮。
- 我今官正閑，屢至因休沐。
- 人生營居止，竟爲何人卜。
- 何當辦一身，永與清景逐。

## 拼音

- chao2 you2 bei3 cheng2 dong1 ， hui2 shou3 jian4 xiu1 zhu2 。
- xia4 you3 zhu1 men2 jia1 ， po4 qiang2 wei2 gu3 wu1 。
- ju3 bian1 kou4 qi2 hu4 ， you1 xiang3 da2 kong1 gu3 。
- ru4 men2 suo3 jian4 huo3 ， shi2 bu4 jiu3 yi2 mu4 。
- yi4 hua1 jian1 si4 fang1 ， ye3 niao3 xuan1 bai3 zu2 。
- qi2 xi1 yin3 xi1 shui3 ， huo2 huo2 zhuan3 qiang2 qu3 。
- dong1 zhu4 ru4 shen1 lin2 ， lin2 shen1 chuang1 hu4 lü4 。
- shui3 guang1 jian1 zhu2 jing4 ， shi2 you3 du2 li4 hu2 。
- lin2 zhong1 bai3 chi3 song1 ， sui4 jiu3 cang1 lin2 cu4 。
- qi3 wei2 ci3 di4 shao3 ， yi4 kong3 guan1 zhong1 du2 。
- xiao3 qiao2 guo4 nan2 pu3 ， jia1 dao4 duo1 qiao2 mu4 。
- yin3 ru2 cheng2 bai3 zhi4 ， ting3 ruo4 zhou1 qian1 hu2 。
- yin1 yin1 ri4 guang1 dan4 ， an4 an4 qiu1 qi4 xu4 。
- jin4 dong1 wei2 fang1 chi2 ， ye3 yan4 za2 jia1 wu4 。
- hong2 li2 jing1 he2 bao4 ， ying4 dao3 gu1 yun2 fu4 。
- chun1 guang1 shui3 rong2 yang4 ， xue3 zhen4 feng1 fan1 pu1 。
- qi2 bei3 lin2 chang2 xi1 ， bo1 sheng1 juan4 ping2 lu4 。
- bei3 shan1 wo4 ke3 jian4 ， cang1 cui4 jian4 qiao1 tu1 。
- wo3 shi2 lai2 zhou1 lan3 ， wen4 ci3 shui2 suo3 zhu4 。
- yun2 xi1 li3 jiang1 jun1 ， fu4 xian3 cheng2 shuai1 shu1 。
- chou1 qian2 suan4 jian4 kou3 ， dan4 wei4 que4 geng1 zhou1 。
- dang1 shi2 duo2 min2 tian2 ， shi1 ye4 an1 gan3 ku1 。
- shui2 jia1 mei3 yuan2 you4 ， ji2 mei2 bu4 rong2 shu2 。
- ci3 ting2 po4 qian1 jia1 ， yu4 yu4 cheng2 zhi1 lu4 。
- jiang1 jun1 jing4 he2 shi4 ， ji3 shi1 sheng1 dao1 䪅。
- he2 chang2 zai4 mei3 jiu3 ， lai2 ci3 zhu4 ju1 gu3 。
- kong1 shi3 hou4 shi4 ren2 ， wen2 ming2 jing3 you2 suo1 。
- wo3 jin1 guan1 zheng4 xian2 ， lü3 zhi4 yin1 xiu1 mu4 。
- ren2 sheng1 ying2 ju1 zhi3 ， jing4 wei2 he2 ren2 bu3 。
- he2 dang1 ban4 yi4 shen1 ， yong3 yu3 qing1 jing3 zhu2 。

## 注释

## 译文

## 赏析
