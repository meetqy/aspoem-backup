---
id: su-shi-you-jing-shan
title: 遊徑山
titlePinyin: you2 jing4 shan1
titleSlug: you-jing-shan
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 衆峰來自天目山，勢若駿馬奔平川。
- 中途勒破千里足，金鞭玉𩍐相迴旋。
- 人言山住水亦住，下有萬古蛟龍淵。
- 道人天眼識王氣，結茅宴坐荒山巔。
- 精誠貫山石爲裂，天女下試顔如蓮。
- 寒窗暖足來朴渥，夜鉢呪水降蜿蜒。
- 雪眉老人朝叩門，願爲弟子長參禪。
- 爾來廢興三百載，奔走吳會輸金錢。
- 飛樓湧殿壓山破，朝鐘暮鼓驚龍眠。
- 晴空仰見浮海蜃，落日下數投林鳶。
- 有生共處覆載內，擾擾膏火同烹煎。
- 近來愈覺世路隘，每到寬處差安便。
- 嗟余老矣百事廢，却尋舊學心茫然。
- 問龍乞水歸洗眼，欲看細字銷殘年。

## 拼音

- zhong4 feng1 lai2 zi4 tian1 mu4 shan1 ， shi4 ruo4 jun4 ma3 ben1 ping2 chuan1 。
- zhong1 tu2 le4 po4 qian1 li3 zu2 ， jin1 bian1 yu4 𩍐 xiang1 hui2 xuan2 。
- ren2 yan2 shan1 zhu4 shui3 yi4 zhu4 ， xia4 you3 wan4 gu3 jiao1 long2 yuan1 。
- dao4 ren2 tian1 yan3 shi2 wang2 qi4 ， jie2 mao2 yan4 zuo4 huang1 shan1 dian1 。
- jing1 cheng2 guan4 shan1 shi2 wei2 lie4 ， tian1 nü3 xia4 shi4 yan2 ru2 lian2 。
- han2 chuang1 nuan3 zu2 lai2 pu3 wo4 ， ye4 bo1 zhou4 shui3 jiang4 wan1 yan2 。
- xue3 mei2 lao3 ren2 chao2 kou4 men2 ， yuan4 wei2 di4 zi3 chang2 can1 shan4 。
- er3 lai2 fei4 xing1 san1 bai3 zai4 ， ben1 zou3 wu2 hui4 shu1 jin1 qian2 。
- fei1 lou2 yong3 dian4 ya1 shan1 po4 ， chao2 zhong1 mu4 gu3 jing1 long2 mian2 。
- qing2 kong1 yang3 jian4 fu2 hai3 shen4 ， luo4 ri4 xia4 shu4 tou2 lin2 yuan1 。
- you3 sheng1 gong4 chu3 fu4 zai4 nei4 ， rao3 rao3 gao1 huo3 tong2 peng1 jian1 。
- jin4 lai2 yu4 jue2 shi4 lu4 ai4 ， mei3 dao4 kuan1 chu3 cha4 an1 bian4 。
- jie1 yu2 lao3 yi3 bai3 shi4 fei4 ， que4 xun2 jiu4 xue2 xin1 mang2 ran2 。
- wen4 long2 qi3 shui3 gui1 xi3 yan3 ， yu4 kan4 xi4 zi4 xiao1 can2 nian2 。

## 注释

## 译文

## 赏析
