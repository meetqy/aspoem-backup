---
id: su-shi-jian-zi-you-yu-kong-chang-fu-chang-he-shi-zhe-ci-qi-yun-yu-xi-zai-guan-zhong-tong-she-chu-ru-zhe-xiang-ju-yin-jiu-fu-shi-jin-sui-bu-fu-jiang-gu-zhong-pian-ji-zhi-shu-ji-zhu-gong-shao-fu-qi-jiu-yi-tai-ping-sheng-shi-ye
title: 見子由與孔常父唱和詩輒次其韵余昔在館中同舍出入輒相聚飲酒賦詩近歲不復講故終篇及之庶幾諸公稍復其舊亦太平盛事也
titlePinyin: jian4 zi3 you2 yu3 kong3 chang2 fu4 chang4 he4 shi1 zhe2 ci4 qi2 yun4 yu2 xi1 zai4 guan3 zhong1 tong2 she4 chu1 ru4 zhe2 xiang1 ju4 yin3 jiu3 fu4 shi1 jin4 sui4 bu2 fu4 jiang3 gu4 zhong1 pian1 ji2 zhi1 shu4 ji1 zhu1 gong1 shao1 fu4 qi2 jiu4 yi4 tai4 ping2 sheng4 shi4 ye3
titleSlug: jian-zi-you-yu-kong-chang-fu-chang-he-shi-zhe-ci-qi-yun-yu-xi-zai-guan-zhong-tong-she-chu-ru-zhe-xiang-ju-yin-jiu-fu-shi-jin-sui-bu-fu-jiang-gu-zhong-pian-ji-zhi-shu-ji-zhu-gong-shao-fu-qi-jiu-yi-tai-ping-sheng-shi-ye
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 君先魯東家，門戶照千古。
- 文章固應爾，鬚鬣餘似處。
- 雖非蒙倛狀，尚肖歷國苦。
- 誦書口瀾翻，布穀雜杜宇。
- 十年困奔走，櫛沐飽風雨。
- 吾道其非邪，野處豈兕虎。
- 灞陵閑老將，柏直口尚乳。
- 自君兄弟還，鼎立知有補。
- 蓬山耆舊散，故事誰刪去。
- 來迎馮翊傳，出餞會稽組。
- 吾猶及前輩，詩酒盛冊府。
- 願君倡此風，揚觶斯杜舉。

## 拼音

- jun1 xian1 lu3 dong1 jia1 ， men2 hu4 zhao4 qian1 gu3 。
- wen2 zhang1 gu4 ying1 er3 ， xu1 lie4 yu2 si4 chu3 。
- sui1 fei1 meng2 qi1 zhuang4 ， shang4 xiao4 li4 guo2 ku3 。
- song4 shu1 kou3 lan2 fan1 ， bu4 gu3 za2 du4 yu3 。
- shi2 nian2 kun4 ben1 zou3 ， zhi4 mu4 bao3 feng1 yu3 。
- wu2 dao4 qi2 fei1 xie2 ， ye3 chu3 qi3 si4 hu3 。
- ba4 ling2 xian2 lao3 jiang1 ， bai3 zhi2 kou3 shang4 ru3 。
- zi4 jun1 xiong1 di4 huan2 ， ding3 li4 zhi1 you3 bu3 。
- peng2 shan1 qi2 jiu4 san4 ， gu4 shi0 shui2 shan1 qu4 。
- lai2 ying2 feng2 yi4 chuan2 ， chu1 jian4 hui4 ji1 zu3 。
- wu2 you2 ji2 qian2 bei4 ， shi1 jiu3 sheng4 ce4 fu3 。
- yuan4 jun1 chang4 ci3 feng1 ， yang2 zhi4 si1 du4 ju3 。

## 注释

## 译文

## 赏析
