---
id: su-shi-qing-xi-ci
title: 清溪詞
titlePinyin: qing1 xi1 ci2
titleSlug: qing-xi-ci
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 大江南兮九華西，泛秋浦兮亂清溪。
- 水渺渺兮山無蹊，路重複兮居者迷。
- 爛青紅兮粲高低，松十里兮稻千畦。
- 山無人兮雲朝躋，靄濛濛兮渰凄凄。
- 嘯林谷兮號水泥，走鼪鼯兮下鳧鷖。
- 忽孤壘兮隠重堤，杳冥茫兮聞犬雞。
- 鬰萬瓦兮鳥翼齊，浮軒楹兮飛棋枅。
- 雁南歸兮寒蜩嘶，弄秋水兮挹玻璃。
- 朝市合兮雜髦齯，挾簞瓢兮佩鋤犁。
- 鳥獸散兮相扶携，隠驚雷兮騖長霓。
- 望翠微兮古招提，掛木杪兮翔雲梯。
- 若有人兮悵幽棲，石爲門兮雲爲閨。
- 塊虛堂兮法喜妻，呼猿狙兮子鹿麛。
- 我欲往兮奉杖藜，獨長嘯兮謝阮嵇。

## 拼音

- da4 jiang1 nan2 xi1 jiu3 hua2 xi1 ， fan4 qiu1 pu3 xi1 luan4 qing1 xi1 。
- shui3 miao3 miao3 xi1 shan1 wu2 qi1 ， lu4 zhong4 fu4 xi1 ju1 zhe3 mi2 。
- lan4 qing1 hong2 xi1 can4 gao1 di1 ， song1 shi2 li3 xi1 dao4 qian1 qi2 。
- shan1 wu2 ren2 xi1 yun2 chao2 ji1 ， ai3 meng2 meng2 xi1 yan3 qi1 qi1 。
- xiao4 lin2 gu3 xi1 hao4 shui3 ni2 ， zou3 sheng1 wu2 xi1 xia4 fu2 yi1 。
- hu1 gu1 lei3 xi1 yin3 zhong4 di1 ， yao3 ming2 mang2 xi1 wen2 quan3 ji1 。
- yu4 wan4 wa3 xi1 niao3 yi4 qi2 ， fu2 xuan1 ying2 xi1 fei1 qi2 ji1 。
- yan4 nan2 gui1 xi1 han2 tiao2 si1 ， nong4 qiu1 shui3 xi1 yi4 bo1 li0 。
- chao2 shi4 he2 xi1 za2 mao2 ni2 ， xie2 dan1 piao2 xi1 pei4 chu2 li2 。
- niao3 shou4 san4 xi1 xiang1 fu2 xie2 ， yin3 jing1 lei2 xi1 wu4 chang2 ni2 。
- wang4 cui4 wei1 xi1 gu3 zhao1 ti2 ， gua4 mu4 miao3 xi1 xiang2 yun2 ti1 。
- ruo4 you3 ren2 xi1 chang4 you1 qi1 ， shi2 wei2 men2 xi1 yun2 wei2 gui1 。
- kuai4 xu1 tang2 xi1 fa3 xi3 qi1 ， hu1 yuan2 ju1 xi1 zi3 lu4 mi2 。
- wo3 yu4 wang3 xi1 feng4 zhang4 li2 ， du2 chang2 xiao4 xi1 xie4 ruan3 ji1 。

## 注释

## 译文

## 赏析
