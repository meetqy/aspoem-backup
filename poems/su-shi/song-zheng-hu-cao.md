---
id: su-shi-song-zheng-hu-cao
title: 送鄭戶曹
titlePinyin: song4 zheng4 hu4 cao2
titleSlug: song-zheng-hu-cao
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 水繞彭城樓，山圍戲馬臺。
- 古來豪傑地，千載有餘哀。
- 隆準飛上天，重瞳亦成灰。
- 白門下呂布，大星隕臨淮。
- 尚想劉德輿，置酒此徘徊。
- 爾來苦寂寞，廢圃多蒼苔。
- 河從百步響，山到九里回。
- 山水自相激，夜聲轉風雷。
- 蕩蕩清河堧，黄樓我所開。
- 秋月墮城角，春風摇酒杯。
- 遲君爲座客，新詩出瓊瑰。
- 樓成君已去，人事固多乖。
- 他年君倦游，白首賦歸來。
- 登樓一長嘯，使君安在哉。

## 拼音

- shui3 rao4 peng2 cheng2 lou2 ， shan1 wei2 xi4 ma3 tai2 。
- gu3 lai2 hao2 jie2 di4 ， qian1 zai4 you3 yu2 ai1 。
- long2 zhun3 fei1 shang4 tian1 ， zhong4 tong2 yi4 cheng2 hui1 。
- bai2 men2 xia4 lü3 bu4 ， da4 xing1 yun3 lin2 huai2 。
- shang4 xiang3 liu2 de2 yu2 ， zhi4 jiu3 ci3 pai2 huai2 。
- er3 lai2 ku3 ji4 mo4 ， fei4 pu3 duo1 cang1 tai2 。
- he2 cong2 bai3 bu4 xiang3 ， shan1 dao4 jiu3 li3 hui2 。
- shan1 shui3 zi4 xiang1 ji1 ， ye4 sheng1 zhuan3 feng1 lei2 。
- dang4 dang4 qing1 he2 ruan2 ， huang2 lou2 wo3 suo3 kai1 。
- qiu1 yue4 duo4 cheng2 jiao3 ， chun1 feng1 yao2 jiu3 bei1 。
- chi2 jun1 wei2 zuo4 ke4 ， xin1 shi1 chu1 qiong2 gui1 。
- lou2 cheng2 jun1 yi3 qu4 ， ren2 shi4 gu4 duo1 guai1 。
- ta1 nian2 jun1 juan4 you2 ， bai2 shou3 fu4 gui1 lai2 。
- deng1 lou2 yi4 chang2 xiao4 ， shi3 jun1 an1 zai4 zai1 。

## 注释

## 译文

## 赏析
