---
id: su-shi-jing-shan-dao-zhong-ci-yun-da-zhou-chang-guan-jian-zeng-su-si-cheng
title: 徑山道中次韵答周長官兼贈蘇寺丞
titlePinyin: jing4 shan1 dao4 zhong1 ci4 yun4 da2 zhou1 chang2 guan1 jian1 zeng4 su1 si4 cheng2
titleSlug: jing-shan-dao-zhong-ci-yun-da-zhou-chang-guan-jian-zeng-su-si-cheng
author: 蘇軾
authorPinyin: su1 shi4
authorSlug: su-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 年來戰紛華，漸覺夫子勝。
- 欲求五畝宅，灑掃樂清浄。
- 學道恨日淺，問禪慚聽瑩。
- 聊爲山水行，遂此麋鹿性。
- 獨遊吾未果，覓伴誰復聽。
- 吾宗古遺直，窮達付前定。
- 餔糟醉方熟，灑面呼不醒。
- 奈何效燕蝠，屢欲爭晨暝。
- 不如從我遊，高論發犀柄。
- 溪南渡橫木，山寺稱小徑。
- 幽尋自茲始，歸路微月映。
- 南望功臣山，雲外盤飛磴。
- 三更渡錦水，再宿留石鏡。
- 緬懷周與李，能作洛生詠。
- 明朝三子至，詩律嚴號令。
- 籃輿置紙筆，得句輕千乘。
- 玲瓏苦奇秀，名實巧相稱。
- 九仙更幽絕，笑語千山應。
- 空巌側破甕，飛溜灑浮磬。
- 山前見虎迹，候吏鐃鼓競。
- 我生本艱奇，塵土滿釜甑。
- 山禽與野獸，知我久蹭蹬。
- 笑謂候吏還，遇虎我有命。
- 徑山雖云遠，行李稍可併。
- 頗訝王子猷，忽起山陰興。
- 但報菊花開，吾當理歸榜。

## 拼音

- nian2 lai2 zhan4 fen1 hua2 ， jian4 jue2 fu1 zi3 sheng4 。
- yu4 qiu2 wu3 mu3 zhai2 ， sa3 sao3 le4 qing1 jing4 。
- xue2 dao4 hen4 ri4 qian3 ， wen4 shan4 can2 ting1 ying2 。
- liao2 wei2 shan1 shui3 xing2 ， sui4 ci3 mi2 lu4 xing4 。
- du2 you2 wu2 wei4 guo3 ， mi4 ban4 shui2 fu4 ting1 。
- wu2 zong1 gu3 yi2 zhi2 ， qiong2 da2 fu4 qian2 ding4 。
- bu1 zao1 zui4 fang1 shu2 ， sa3 mian4 hu1 bu4 xing3 。
- nai4 he2 xiao4 yan4 fu2 ， lü3 yu4 zheng1 chen2 ming2 。
- bu4 ru2 cong2 wo3 you2 ， gao1 lun4 fa1 xi1 bing3 。
- xi1 nan2 du4 heng2 mu4 ， shan1 si4 cheng1 xiao3 jing4 。
- you1 xun2 zi4 zi1 shi3 ， gui1 lu4 wei1 yue4 ying4 。
- nan2 wang4 gong1 chen2 shan1 ， yun2 wai4 pan2 fei1 deng4 。
- san1 geng1 du4 jin3 shui3 ， zai4 su4 liu2 shi2 jing4 。
- mian3 huai2 zhou1 yu3 li3 ， neng2 zuo4 luo4 sheng1 yong3 。
- ming2 chao2 san1 zi3 zhi4 ， shi1 lü4 yan2 hao4 ling4 。
- lan2 yu2 zhi4 zhi3 bi3 ， de2 ju4 qing1 qian1 cheng2 。
- ling2 long2 ku3 qi2 xiu4 ， ming2 shi2 qiao3 xiang1 cheng1 。
- jiu3 xian1 geng4 you1 jue2 ， xiao4 yu3 qian1 shan1 ying1 。
- kong1 yan2 ce4 po4 weng4 ， fei1 liu1 sa3 fu2 qing4 。
- shan1 qian2 jian4 hu3 ji4 ， hou4 li4 nao2 gu3 jing4 。
- wo3 sheng1 ben3 jian1 qi2 ， chen2 tu3 man3 fu3 zeng4 。
- shan1 qin2 yu3 ye3 shou4 ， zhi1 wo3 jiu3 ceng4 deng4 。
- xiao4 wei4 hou4 li4 huan2 ， yu4 hu3 wo3 you3 ming4 。
- jing4 shan1 sui1 yun2 yuan3 ， xing2 li0 shao1 ke3 bing4 。
- po1 ya4 wang2 zi3 you2 ， hu1 qi3 shan1 yin1 xing1 。
- dan4 bao4 ju2 hua1 kai1 ， wu2 dang1 li3 gui1 bang3 。

## 注释

## 译文

## 赏析
