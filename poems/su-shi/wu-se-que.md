---
id: su-shi-wu-se-que
title: 五色雀
titlePinyin: wu3 se4 que4
titleSlug: wu-se-que
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 粲粲五色羽，炎方鳳之徒。
- 青黄縞玄服，翼衛兩紱朱。
- 仁心知閔農，常告雨霽符。
- 我窮惟四壁，破屋無瞻烏。
- 惠然此粲者，來集竹與梧。
- 鏘鳴如玉佩，意欲相嬉娛。
- 寂寞兩黎生，食菜真臞儒。
- 小圃散春物，野桃陳雪膚。
- 舉杯得一笑，見此紅鸞雛。
- 高情如飛仙，未易握粟呼。
- 胡爲去復來，眷眷豈屬吾。
- 回翔天壤間，何必懷此都。

## 拼音

- can4 can4 wu3 se4 yu3 ， yan2 fang1 feng4 zhi1 tu2 。
- qing1 huang2 gao3 xuan2 fu2 ， yi4 wei4 liang3 fu2 zhu1 。
- ren2 xin1 zhi1 min3 nong2 ， chang2 gao4 yu3 ji4 fu2 。
- wo3 qiong2 wei2 si4 bi4 ， po4 wu1 wu2 zhan1 wu1 。
- hui4 ran2 ci3 can4 zhe3 ， lai2 ji2 zhu2 yu3 wu2 。
- qiang1 ming2 ru2 yu4 pei4 ， yi4 yu4 xiang1 xi1 yu2 。
- ji4 mo4 liang3 li2 sheng1 ， shi2 cai4 zhen1 qu2 ru2 。
- xiao3 pu3 san4 chun1 wu4 ， ye3 tao2 chen2 xue3 fu1 。
- ju3 bei1 de2 yi2 xiao4 ， jian4 ci3 hong2 luan2 chu2 。
- gao1 qing2 ru2 fei1 xian1 ， wei4 yi4 wo4 su4 hu1 。
- hu2 wei2 qu4 fu4 lai2 ， juan4 juan4 qi3 shu3 wu2 。
- hui2 xiang2 tian1 rang3 jian4 ， he2 bi4 huai2 ci3 dou1 。

## 注释

## 译文

## 赏析
