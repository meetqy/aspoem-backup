---
id: su-shi-yong-jiu-yun-song-lu-yuan-han-zhi-ming-zhou
title: 用舊韵送魯元翰知洺州
titlePinyin: yong4 jiu4 yun4 song4 lu3 yuan2 han4 zhi1 ming2 zhou1
titleSlug: yong-jiu-yun-song-lu-yuan-han-zhi-ming-zhou
author: 蘇軾
authorPinyin: su1 shi4
authorSlug: su-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 我在東坡下，躬耕三畝園。
- 君爲尚書郎，坐擁百吏繁。
- 鳴蛙與鼓吹，等是俗物喧。
- 永謝十年舊，老死三家村。
- 惟君綈袍信，到我雀羅門。
- 緬懷故人意，欲使薄夫敦。
- 新年對宣室，白首代堯言。
- 相逢問前輩，所見多後昆。
- 道館雖云樂，冷卿當復溫。
- 還持刺史節，却駕朱輪軒。
- 黄髮方用事，白髮宜少存。
- 嗣聖真生知，拯民如救燔。
- 初囚羽淵魄，盡返湘江魂。
- 坐憂東郡决，老守思王尊。
- 北流桑柘沒，故道塵埃翻。
- 知君一寸心，可敵千步垣。
- 流亡自棲止，老幼忘崩奔。
- 得閑閉閣坐，勿使道眼渾。
- 聊乘應捨筏，直泝無生源。
- 歸來成二老，夜榻當重論。

## 拼音

- wo3 zai4 dong1 po1 xia4 ， gong1 geng1 san1 mu3 yuan2 。
- jun1 wei2 shang4 shu1 lang2 ， zuo4 yong1 bai3 li4 fan2 。
- ming2 wa1 yu3 gu3 chui1 ， deng3 shi4 su2 wu4 xuan1 。
- yong3 xie4 shi2 nian2 jiu4 ， lao3 si3 san1 jia1 cun1 。
- wei2 jun1 ti4 pao2 xin4 ， dao4 wo3 que4 luo2 men2 。
- mian3 huai2 gu4 ren2 yi4 ， yu4 shi3 bao2 fu1 dun1 。
- xin1 nian2 dui4 xuan1 shi4 ， bai2 shou3 dai4 yao2 yan2 。
- xiang1 feng2 wen4 qian2 bei4 ， suo3 jian4 duo1 hou4 kun1 。
- dao4 guan3 sui1 yun2 le4 ， leng3 qing1 dang1 fu4 wen1 。
- huan2 chi2 ci4 shi3 jie2 ， que4 jia4 zhu1 lun2 xuan1 。
- huang2 fa4 fang1 yong4 shi4 ， bai2 fa4 yi2 shao3 cun2 。
- si4 sheng4 zhen1 sheng1 zhi1 ， zheng3 min2 ru2 jiu4 fan2 。
- chu1 qiu2 yu3 yuan1 po4 ， jin4 fan3 xiang1 jiang1 hun2 。
- zuo4 you1 dong1 jun4 jue2 ， lao3 shou3 si1 wang2 zun1 。
- bei3 liu2 sang1 zhe4 mei2 ， gu4 dao4 chen2 ai1 fan1 。
- zhi1 jun1 yi2 cun4 xin1 ， ke3 di2 qian1 bu4 yuan2 。
- liu2 wang2 zi4 qi1 zhi3 ， lao3 you4 wang4 beng1 ben1 。
- de2 xian2 bi4 ge2 zuo4 ， wu4 shi3 dao4 yan3 hun2 。
- liao2 cheng2 ying1 she3 fa2 ， zhi2 su4 wu2 sheng1 yuan2 。
- gui1 lai2 cheng2 er4 lao3 ， ye4 ta4 dang1 zhong4 lun4 。

## 注释

## 译文

## 赏析
