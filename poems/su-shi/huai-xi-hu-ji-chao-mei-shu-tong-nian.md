---
id: su-shi-huai-xi-hu-ji-chao-mei-shu-tong-nian
title: 懷西湖寄晁美叔同年
titlePinyin: huai2 xi1 hu2 ji4 chao2 mei3 shu1 tong2 nian2
titleSlug: huai-xi-hu-ji-chao-mei-shu-tong-nian
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 西湖天下景，游者無愚賢。
- 淺深隨所得，誰能識其全。
- 嗟我本狂直，早爲世所捐。
- 獨專山水樂，付與寧非天。
- 三百六十寺，幽尋遂窮年。
- 所至得其妙，心知口難傳。
- 至今清夜夢，耳目餘芳鮮。
- 君持使者節，風采爍雲煙。
- 清流與碧巘，安肯爲君妍。
- 胡不屏騎從，暫借僧榻眠。
- 讀我壁間詩，清凉洗煩煎。
- 策杖無道路，直造意所便。
- 應逢古漁父，葦間自延緣。
- 問道若有得，買魚勿論錢。

## 拼音

- xi1 hu2 tian1 xia4 jing3 ， you2 zhe3 wu2 yu2 xian2 。
- qian3 shen1 sui2 suo3 de2 ， shui2 neng2 shi2 qi2 quan2 。
- jie1 wo3 ben3 kuang2 zhi2 ， zao3 wei2 shi4 suo3 juan1 。
- du2 zhuan1 shan1 shui3 le4 ， fu4 yu3 ning2 fei1 tian1 。
- san1 bai3 liu4 shi2 si4 ， you1 xun2 sui4 qiong2 nian2 。
- suo3 zhi4 de2 qi2 miao4 ， xin1 zhi1 kou3 nan2 chuan2 。
- zhi4 jin1 qing1 ye4 meng4 ， er3 mu4 yu2 fang1 xian1 。
- jun1 chi2 shi3 zhe3 jie2 ， feng1 cai3 shuo4 yun2 yan1 。
- qing1 liu2 yu3 bi4 yan3 ， an1 ken3 wei2 jun1 yan2 。
- hu2 bu4 ping2 qi2 cong2 ， zan4 jie4 seng1 ta4 mian2 。
- du2 wo3 bi4 jian4 shi1 ， qing1 liang2 xi3 fan2 jian1 。
- ce4 zhang4 wu2 dao4 lu4 ， zhi2 zao4 yi4 suo3 bian4 。
- ying1 feng2 gu3 yu2 fu4 ， wei3 jian4 zi4 yan2 yuan2 。
- wen4 dao4 ruo4 you3 de2 ， mai3 yu2 wu4 lun4 qian2 。

## 注释

## 译文

## 赏析
