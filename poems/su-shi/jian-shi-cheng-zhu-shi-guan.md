---
id: su-shi-jian-shi-cheng-zhu-shi-guan
title: 監試呈諸試官
titlePinyin: jian1 shi4 cheng2 zhu1 shi4 guan1
titleSlug: jian-shi-cheng-zhu-shi-guan
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 我本山中人，寒苦盜寸廩。
- 文辭雖少作，勉强非天稟。
- 既得旋廢忘，懶惰今十稔。
- 麻衣如再著，墨水真可飲。
- 每聞科詔下，白汗如流瀋。
- 此邦東南會，多士敢題品。
- 芻蕘盡蘭蓀，香不數葵荏。
- 貧家見珠貝，眩晃自難審。
- 緬懷嘉祐初，文格變已甚。
- 千金碎全璧，百衲收寸錦。
- 調和椒桂釅，咀嚼沙礫磣。
- 廣眉成半額，學步歸踔踸。
- 維時老宗伯，氣壓羣兒凜。
- 蛟龍不世出，魚鮪初驚淰。
- 至音久乃信，知味猶食椹。
- 至今天下士，微管幾左衽。
- 謂當千載後，石室祠高眹。
- 爾來又一變，此學初誰諗。
- 權衡破舊法，芻豢笑凡飪。
- 高言追衛樂，篆刻鄙曹沈。
- 先生周孔出，弟子淵騫寢。
- 却顧老鈍軀，頑樸謝鎸鋟。
- 諸君況才傑，容我懶且噤。
- 聊欲廢書眠，秋濤舂午枕。

## 拼音

- wo3 ben3 shan1 zhong1 ren2 ， han2 ku3 dao4 cun4 lin3 。
- wen2 ci2 sui1 shao3 zuo4 ， mian3 qiang3 fei1 tian1 bing3 。
- ji4 de2 xuan2 fei4 wang4 ， lan3 duo4 jin1 shi2 ren3 。
- ma2 yi1 ru2 zai4 zhu4 ， mo4 shui3 zhen1 ke3 yin3 。
- mei3 wen2 ke1 zhao4 xia4 ， bai2 han4 ru2 liu2 shen3 。
- ci3 bang1 dong1 nan2 hui4 ， duo1 shi4 gan3 ti2 pin3 。
- chu2 rao2 jin4 lan2 sun1 ， xiang1 bu2 shu4 kui2 ren3 。
- pin2 jia1 jian4 zhu1 bei4 ， xuan4 huang4 zi4 nan2 shen3 。
- mian3 huai2 jia1 you4 chu1 ， wen2 ge2 bian4 yi3 shen4 。
- qian1 jin1 sui4 quan2 bi4 ， bai3 na4 shou1 cun4 jin3 。
- diao4 he2 jiao1 gui4 yan4 ， ju3 jue2 sha1 li4 chen3 。
- guang3 mei2 cheng2 ban4 e2 ， xue2 bu4 gui1 chuo1 chen3 。
- wei2 shi2 lao3 zong1 bo2 ， qi4 ya1 qun2 er2 lin3 。
- jiao1 long2 bu2 shi4 chu1 ， yu2 wei3 chu1 jing1 nian3 。
- zhi4 yin1 jiu3 nai3 xin4 ， zhi1 wei4 you2 shi2 shen4 。
- zhi4 jin1 tian1 xia4 shi4 ， wei1 guan3 ji1 zuo3 ren4 。
- wei4 dang1 qian1 zai4 hou4 ， shi2 shi4 ci2 gao1 zhen4 。
- er3 lai2 you4 yi2 bian4 ， ci3 xue2 chu1 shui2 shen3 。
- quan2 heng2 po4 jiu4 fa3 ， chu2 huan4 xiao4 fan2 ren4 。
- gao1 yan2 zhui1 wei4 le4 ， zhuan4 ke4 bi3 cao2 shen3 。
- xian1 sheng1 zhou1 kong3 chu1 ， di4 zi3 yuan1 qian1 qin3 。
- que4 gu4 lao3 dun4 qu1 ， wan2 pu3 xie4 juan1 qin3 。
- zhu1 jun1 kuang4 cai2 jie2 ， rong2 wo3 lan3 qie3 jin4 。
- liao2 yu4 fei4 shu1 mian2 ， qiu1 tao1 chong1 wu3 zhen3 。

## 注释

## 译文

## 赏析
