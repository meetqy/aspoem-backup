---
id: su-shi-xiao-yin-xi-hu-huai-ou-yang-shu-bi-xiong-di-zeng-zhao-jing-kuang-chen-lu-chang
title: 小飲西湖懷歐陽叔弼兄弟贈趙景貺陳履常
titlePinyin: xiao3 yin3 xi1 hu2 huai2 ou1 yang2 shu1 bi4 xiong1 di4 zeng4 zhao4 jing3 kuang4 chen2 lü3 chang2
titleSlug: xiao-yin-xi-hu-huai-ou-yang-shu-bi-xiong-di-zeng-zhao-jing-kuang-chen-lu-chang
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 歲暮自急景，我閑方緩觴。
- 歡飲西湖晚，步轉北渚長。
- 地坐略少長，意行無澗岡。
- 久知薺麥青，稍喜榆柳黄。
- 盎盎春欲動，瀲瀲夜未央。
- 水天鷗鷺靜，月露松檜香。
- 撫景方晼晚，懷人重凄凉。
- 豈無一老兵，坐念兩歐陽。
- 我意正麋鹿，君材亦珪璋。
- 此會不可再，此歡不可忘。

## 拼音

- sui4 mu4 zi4 ji2 jing3 ， wo3 xian2 fang1 huan3 shang1 。
- huan1 yin3 xi1 hu2 wan3 ， bu4 zhuan3 bei3 zhu3 chang2 。
- di4 zuo4 lüe4 shao3 chang2 ， yi4 xing2 wu2 jian4 gang1 。
- jiu3 zhi1 ji4 mai4 qing1 ， shao1 xi3 yu2 liu3 huang2 。
- ang4 ang4 chun1 yu4 dong4 ， lian4 lian4 ye4 wei4 yang1 。
- shui3 tian1 ou1 lu4 jing4 ， yue4 lu4 song1 gui4 xiang1 。
- fu3 jing3 fang1 wan3 wan3 ， huai2 ren2 zhong4 qi1 liang2 。
- qi3 wu2 yi4 lao3 bing1 ， zuo4 nian4 liang3 ou1 yang2 。
- wo3 yi4 zheng4 mi2 lu4 ， jun1 cai2 yi4 gui1 zhang1 。
- ci3 hui4 bu4 ke3 zai4 ， ci3 huan1 bu4 ke3 wang4 。

## 注释

## 译文

## 赏析
