---
id: su-shi-ci-yun-gao-yao-ling-liu-shi-xia-shan-si-jian-ji
title: 次韻高要令劉湜峽山寺見寄
titlePinyin: ci4 yun4 gao1 yao1 ling4 liu2 shi2 xia2 shan1 si4 jian4 ji4
titleSlug: ci-yun-gao-yao-ling-liu-shi-xia-shan-si-jian-ji
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 新聞妙無多，舊學閑可束。
- 猶當隱季主，未遽逃梅福。
- 空腸吐餘思，靜似蠶綴簇。
- 寸田結初果，秀若銅生綠。
- 荆棘掃誠盡，梨棗憂不熟。
- 高人寧鑄金，下士乃服玉。
- 君看嶺嶠隘，我欲巾笥蓄。
- 曾攀羅浮頂，亦到朱明谷。
- 旋觀真歷塊，歸臥甘破屋。
- 故人老猶仕，世味薄如縠。
- 偶從越女笑，不怕蠻江浴。
- 驚聞尺書到，喜有新詩辱。
- 應憐五管客，曾作八州督。
- 骨銷讒口鑠，膽破獄吏酷。
- 隴雲不易寄，江月乃可掬。
- 遙知清遠寺，不稱空明腹。
- 蹇驢步武碎，短瑟弦柱促。
- 仰看泉落佩，俯聽石響轂。
- 千峰瀉清駛，一往無回躅。
- 狂雷失晤語，過電不容目。
- 要知僧長饑，正坐山少肉。
- 人間無南北，蝸角空出縮。
- 仇池九十九，嵩少三十六。
- 天人同一夢，仙凡無兩錄。
- 陋邦真可老，生理亦粗足。
- 便回爇天焰，長作照海燭。

## 拼音

- xin1 wen2 miao4 wu2 duo1 ， jiu4 xue2 xian2 ke3 shu4 。
- you2 dang1 yin3 ji4 zhu3 ， wei4 ju4 tao2 mei2 fu2 。
- kong1 chang2 tu3 yu2 si1 ， jing4 si4 can2 zhui4 cu4 。
- cun4 tian2 jie2 chu1 guo3 ， xiu4 ruo4 tong2 sheng1 lü4 。
- jing1 ji2 sao3 cheng2 jin4 ， li2 zao3 you1 bu4 shu2 。
- gao1 ren2 ning2 zhu4 jin1 ， xia4 shi4 nai3 fu2 yu4 。
- jun1 kan4 ling3 jiao4 ai4 ， wo3 yu4 jin1 si4 xu4 。
- ceng2 pan1 luo2 fu2 ding3 ， yi4 dao4 zhu1 ming2 gu3 。
- xuan2 guan1 zhen1 li4 kuai4 ， gui1 wo4 gan1 po4 wu1 。
- gu4 ren2 lao3 you2 shi4 ， shi4 wei4 bao2 ru2 hu2 。
- ou3 cong2 yue4 nü3 xiao4 ， bu2 pa4 man2 jiang1 yu4 。
- jing1 wen2 chi3 shu1 dao4 ， xi3 you3 xin1 shi1 ru3 。
- ying1 lian2 wu3 guan3 ke4 ， ceng2 zuo4 ba1 zhou1 du1 。
- gu3 xiao1 chan2 kou3 shuo4 ， dan3 po4 yu4 li4 ku4 。
- long3 yun2 bu2 yi4 ji4 ， jiang1 yue4 nai3 ke3 ju1 。
- yao2 zhi1 qing1 yuan3 si4 ， bu4 cheng1 kong1 ming2 fu4 。
- jian3 lü2 bu4 wu3 sui4 ， duan3 se4 xian2 zhu4 cu4 。
- yang3 kan4 quan2 luo4 pei4 ， fu3 ting1 shi2 xiang3 gu3 。
- qian1 feng1 xie4 qing1 shi3 ， yi4 wang3 wu2 hui2 zhu2 。
- kuang2 lei2 shi1 wu4 yu3 ， guo4 dian4 bu4 rong2 mu4 。
- yao4 zhi1 seng1 chang2 ji1 ， zheng4 zuo4 shan1 shao3 rou4 。
- ren2 jian4 wu2 nan2 bei3 ， wo1 jiao3 kong4 chu1 suo1 。
- qiu2 chi2 jiu3 shi2 jiu3 ， song1 shao3 san1 shi2 liu4 。
- tian1 ren2 tong2 yi2 meng4 ， xian1 fan2 wu2 liang3 lu4 。
- lou4 bang1 zhen1 ke3 lao3 ， sheng1 li3 yi4 cu1 zu2 。
- bian4 hui2 ruo4 tian1 yan4 ， chang2 zuo4 zhao4 hai3 zhu2 。

## 注释

## 译文

## 赏析
