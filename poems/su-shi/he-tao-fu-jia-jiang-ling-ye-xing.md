---
id: su-shi-he-tao-fu-jia-jiang-ling-ye-xing
title: 和陶赴假江陵夜行
titlePinyin: he2 tao2 fu4 jia3 jiang1 ling2 ye4 xing2
titleSlug: he-tao-fu-jia-jiang-ling-ye-xing
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 缺月不早出，長林踏青冥。
- 犬吠主人怒，愧此閭里情。
- 怪我夜不歸，茜袂窺柴荆。
- 雲間與地上，待我兩友生。
- 驚鵲再三起，樹端已微明。
- 白露浄原野，始覺丘陵平。
- 暗蛩方夜績，孤螢亦宵征。
- 歸來閉戶坐，寸田且默耕。
- 莫赴花月期，免爲詩酒縈。
- 詩人如布穀，聒聒常自名。

## 拼音

- que1 yue4 bu4 zao3 chu1 ， chang2 lin2 ta4 qing1 ming2 。
- quan3 fei4 zhu3 ren2 nu4 ， kui4 ci3 lü2 li3 qing2 。
- guai4 wo3 ye4 bu4 gui1 ， qian4 mei4 kui1 chai2 jing1 。
- yun2 jian4 yu3 di4 shang4 ， dai4 wo3 liang3 you3 sheng1 。
- jing1 que4 zai4 san1 qi3 ， shu4 duan1 yi3 wei1 ming2 。
- bai2 lu4 jing4 yuan2 ye3 ， shi3 jue2 qiu1 ling2 ping2 。
- an4 qiong2 fang1 ye4 ji4 ， gu1 ying2 yi4 xiao1 zheng1 。
- gui1 lai2 bi4 hu4 zuo4 ， cun4 tian2 qie3 mo4 geng1 。
- mo4 fu4 hua1 yue4 qi1 ， mian3 wei2 shi1 jiu3 ying2 。
- shi1 ren2 ru2 bu4 gu3 ， guo1 guo1 chang2 zi4 ming2 。

## 注释

## 译文

## 赏析
