---
id: su-shi-liang-qiao-shi-dong-xin-qiao
title: 兩橋詩 東新橋
titlePinyin: liang3 qiao2 shi1   dong1 xin1 qiao2
titleSlug: liang-qiao-shi-dong-xin-qiao
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 羣鯨貫鐵索，背負橫空霓。
- 首摇翻雪江，尾插崩雲溪。
- 機牙任信縮，漲落隨高低。
- 轆轤卷巨綆，青蛟挂長隄。
- 奔舟免狂觸，脫筏防撞擠。
- 一橋何足云，讙傳廣東西。
- 父老有不識，喜笑爭攀躋。
- 魚龍亦驚逃，雷雹生馬蹄。
- 嗟此病涉久，公私困留稽。
- 姦民食此險，出沒如鳧鷖。
- 似賣失船壺，如去登樓梯。
- 不知百年來，幾人隕沙泥。
- 豈知濤瀾上，安若堂與閨。
- 往來無晨夜，醉病休扶携。
- 使君飲我言，妙割無牛雞。
- 不云二子勞，歎我捐腰犀。
- 我亦壽使君，一言聽扶藜。
- 常當修未壞，勿使後噬臍。

## 拼音

- qun2 jing1 guan4 tie3 suo3 ， bei4 fu4 heng2 kong1 ni2 。
- shou3 yao2 fan1 xue3 jiang1 ， wei3 cha1 beng1 yun2 xi1 。
- ji1 ya2 ren4 xin4 suo1 ， zhang3 luo4 sui2 gao1 di1 。
- lu4 lu2 juan4 ju4 geng3 ， qing1 jiao1 gua4 chang2 di1 。
- ben1 zhou1 mian3 kuang2 chu4 ， tuo1 fa2 fang2 zhuang4 ji3 。
- yi4 qiao2 he2 zu2 yun2 ， huan1 chuan2 guang3 dong1 xi1 。
- fu4 lao3 you3 bu4 shi2 ， xi3 xiao4 zheng1 pan1 ji1 。
- yu2 long2 yi4 jing1 tao2 ， lei2 bao2 sheng1 ma3 ti2 。
- jie1 ci3 bing4 she4 jiu3 ， gong1 si1 kun4 liu2 ji1 。
- jian1 min2 shi2 ci3 xian3 ， chu1 mei2 ru2 fu2 yi1 。
- si4 mai4 shi1 chuan2 hu2 ， ru2 qu4 deng1 lou2 ti1 。
- bu4 zhi1 bai3 nian2 lai2 ， ji1 ren2 yun3 sha1 ni2 。
- qi3 zhi1 tao1 lan2 shang4 ， an1 ruo4 tang2 yu3 gui1 。
- wang3 lai2 wu2 chen2 ye4 ， zui4 bing4 xiu1 fu2 xie2 。
- shi3 jun1 yin3 wo3 yan2 ， miao4 ge1 wu2 niu2 ji1 。
- bu4 yun2 er4 zi3 lao2 ， tan4 wo3 juan1 yao1 xi1 。
- wo3 yi4 shou4 shi3 jun1 ， yi4 yan2 ting1 fu2 li2 。
- chang2 dang1 xiu1 wei4 huai4 ， wu4 shi3 hou4 shi4 qi2 。

## 注释

## 译文

## 赏析
