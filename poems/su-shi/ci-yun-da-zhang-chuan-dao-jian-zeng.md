---
id: su-shi-ci-yun-da-zhang-chuan-dao-jian-zeng
title: 次韵答章傳道見贈
titlePinyin: ci4 yun4 da2 zhang1 chuan2 dao4 jian4 zeng4
titleSlug: ci-yun-da-zhang-chuan-dao-jian-zeng
author: 蘇軾
authorPinyin: su1 shi4
authorSlug: su-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 並生天地宇，同閱古今宙。
- 視下則有高，無前孰爲後。
- 達人千鈞弩，一弛難再彀。
- 下士沐猴冠，已繫猶跳驟。
- 欲將駒過隙，坐待石穿溜。
- 君看漢唐主，宮殿悲麥秀。
- 而況彼區區，何異壹醉富。
- 鶢鶋非所養，俯仰眩金奏。
- 髑髏有餘樂，不博南面后。
- 嗟我昔少年，守道貧非疚。
- 自從出求仕，役物恐見囿。
- 馬融既依梁，班固亦事竇。
- 效矉豈不欲，頑質謝鎸鏤。
- 仄聞長者言，婞直非養壽。
- 唾面慎勿拭，出胯當俯就。
- 居然成懶廢，敢復齒豪右。
- 子如照海珠，網目疏見漏。
- 宏材乏近用，巧舞困短袖。
- 坐令傾國容，臨老見邂逅。
- 吾衰信久矣，書絕十年舊。
- 門前可羅雀，感子煩屢叩。
- 願言歌緇衣，子粲還予授。

## 拼音

- bing4 sheng1 tian1 di4 yu3 ， tong2 yue4 gu3 jin1 zhou4 。
- shi4 xia4 ze2 you3 gao1 ， wu2 qian2 shu2 wei2 hou4 。
- da2 ren2 qian1 jun1 nu3 ， yi4 chi2 nan2 zai4 gou4 。
- xia4 shi4 mu4 hou2 guan1 ， yi3 xi4 you2 tiao4 zhou4 。
- yu4 jiang1 ju1 guo4 xi4 ， zuo4 dai4 shi2 chuan1 liu1 。
- jun1 kan4 han4 tang2 zhu3 ， gong1 dian4 bei1 mai4 xiu4 。
- er2 kuang4 bi3 qu1 qu1 ， he2 yi4 yi1 zui4 fu4 。
- yuan2 ju1 fei1 suo3 yang3 ， fu3 yang3 xuan4 jin1 zou4 。
- du2 lou2 you3 yu2 le4 ， bu4 bo2 nan2 mian4 hou4 。
- jie1 wo3 xi1 shao4 nian2 ， shou3 dao4 pin2 fei1 jiu4 。
- zi4 cong2 chu1 qiu2 shi4 ， yi4 wu4 kong3 jian4 you4 。
- ma3 rong2 ji4 yi1 liang2 ， ban1 gu4 yi4 shi4 dou4 。
- xiao4 pin2 qi3 bu2 yu4 ， wan2 zhi4 xie4 juan1 lou4 。
- ze4 wen2 chang2 zhe3 yan2 ， xing4 zhi2 fei1 yang3 shou4 。
- tuo4 mian4 shen4 wu4 shi4 ， chu1 kua4 dang1 fu3 jiu4 。
- ju1 ran2 cheng2 lan3 fei4 ， gan3 fu4 chi3 hao2 you4 。
- zi3 ru2 zhao4 hai3 zhu1 ， wang3 mu4 shu1 jian4 lou4 。
- hong2 cai2 fa2 jin4 yong4 ， qiao3 wu3 kun4 duan3 xiu4 。
- zuo4 ling4 qing1 guo2 rong2 ， lin2 lao3 jian4 xie4 hou4 。
- wu2 shuai1 xin4 jiu3 yi3 ， shu1 jue2 shi2 nian2 jiu4 。
- men2 qian2 ke3 luo2 que4 ， gan3 zi3 fan2 lü3 kou4 。
- yuan4 yan2 ge1 zi1 yi1 ， zi3 can4 huan2 yu3 shou4 。

## 注释

## 译文

## 赏析
