---
id: su-shi-he-liu-chang-an-ti-xue-zhou-yi-lao-ting-zhou-shan-yin-jiu-wei-qi-shi-er-zhi-shi
title: 和劉長安題薛周逸老亭周善飲酒未七十而致仕
titlePinyin: he2 liu2 chang2 an1 ti2 xue1 zhou1 yi4 lao3 ting2 zhou1 shan4 yin3 jiu3 wei4 qi1 shi2 er2 zhi4 shi4
titleSlug: he-liu-chang-an-ti-xue-zhou-yi-lao-ting-zhou-shan-yin-jiu-wei-qi-shi-er-zhi-shi
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 近聞薛公子，早退驚常流。
- 買園招野鶴，鑿井動潛虬。
- 自言酒中趣，一斗勝凉州。
- 翻然拂衣去，親愛挽不留。
- 隠居亦何樂，素志庶可求。
- 所亡嗟無幾，所得不啻酬。
- 青春爲君好，白日爲君悠。
- 山鳥奏琴筑，野花弄閑幽。
- 雖辭功與名，其樂實素侯。
- 至今清夜夢，尚驚冠壓頭。
- 誰能載美酒，往以大白浮。
- 之子雖不識，因公可與游。

## 拼音

- jin4 wen2 xue1 gong1 zi3 ， zao3 tui4 jing1 chang2 liu2 。
- mai3 yuan2 zhao1 ye3 he4 ， zao2 jing3 dong4 qian2 qiu2 。
- zi4 yan2 jiu3 zhong1 qu4 ， yi4 dou3 sheng4 liang2 zhou1 。
- fan1 ran2 fu2 yi1 qu4 ， qin1 ai4 wan3 bu4 liu2 。
- yin3 ju1 yi4 he2 le4 ， su4 zhi4 shu4 ke3 qiu2 。
- suo3 wang2 jie1 wu2 ji1 ， suo3 de2 bu2 chi4 chou2 。
- qing1 chun1 wei2 jun1 hao3 ， bai2 ri4 wei2 jun1 you1 。
- shan1 niao3 zou4 qin2 zhu4 ， ye3 hua1 nong4 xian2 you1 。
- sui1 ci2 gong1 yu3 ming2 ， qi2 le4 shi2 su4 hou2 。
- zhi4 jin1 qing1 ye4 meng4 ， shang4 jing1 guan1 ya1 tou2 。
- shui2 neng2 zai4 mei3 jiu3 ， wang3 yi3 da4 bai2 fu2 。
- zhi1 zi3 sui1 bu4 shi2 ， yin1 gong1 ke3 yu3 you2 。

## 注释

## 译文

## 赏析
