---
id: su-shi-er-gong-zai-he-yi-zai-da-zhi
title: 二公再和亦再答之
titlePinyin: er4 gong1 zai4 he2 yi4 zai4 da2 zhi1
titleSlug: er-gong-zai-he-yi-zai-da-zhi
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 寒雞知將晨，饑鶴知夜半。
- 亦如老病客，遇節嘗感歎。
- 光陰等敲石，過眼不容玩。
- 親友如摶沙，放手還復散。
- 羈孤每自笑，寂寞誰肯伴。
- 元達號神君，高論森月旦。
- 紀明本賢將，汩沒事堆案。
- 欣然肯相顧，夜閣燈火亂。
- 盤空愧不飽，酒薄僅堪盥。
- 雍容許著帽，不怪安石緩。
- 雖無窈窕人，清唱弄珠貫。
- 幸有縱橫舌，說劍起慵懦。
- 二豪沉下位，暗火埋濕炭。
- 豈似草玄人，默默老儒館。
- 行看富貴逼，炙手借餘暖。
- 應念苦思歸，登樓賦王粲。

## 拼音

- han2 ji1 zhi1 jiang1 chen2 ， ji1 he4 zhi1 ye4 ban4 。
- yi4 ru2 lao3 bing4 ke4 ， yu4 jie2 chang2 gan3 tan4 。
- guang1 yin1 deng3 qiao1 shi2 ， guo4 yan3 bu4 rong2 wan2 。
- qin1 you3 ru2 tuan2 sha1 ， fang4 shou3 huan2 fu4 san4 。
- ji1 gu1 mei3 zi4 xiao4 ， ji4 mo4 shui2 ken3 ban4 。
- yuan2 da2 hao4 shen2 jun1 ， gao1 lun4 sen1 yue4 dan4 。
- ji4 ming2 ben3 xian2 jiang1 ， gu3 mei2 shi4 dui1 an4 。
- xin1 ran2 ken3 xiang1 gu4 ， ye4 ge2 deng1 huo3 luan4 。
- pan2 kong1 kui4 bu4 bao3 ， jiu3 bao2 jin3 kan1 guan4 。
- yong1 rong2 xu1 zhu4 mao4 ， bu2 guai4 an1 shi2 huan3 。
- sui1 wu2 yao3 tiao3 ren2 ， qing1 chang4 nong4 zhu1 guan4 。
- xing4 you3 zong4 heng2 she2 ， shuo1 jian4 qi3 yong1 nuo4 。
- er4 hao2 chen2 xia4 wei4 ， an4 huo3 mai2 shi1 tan4 。
- qi3 si4 cao3 xuan2 ren2 ， mo4 mo4 lao3 ru2 guan3 。
- xing2 kan4 fu4 gui4 bi1 ， zhi4 shou3 jie4 yu2 nuan3 。
- ying1 nian4 ku3 si1 gui1 ， deng1 lou2 fu4 wang2 can4 。

## 注释

## 译文

## 赏析
