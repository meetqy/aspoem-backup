---
id: su-shi-jiao-si-qing-cheng-shi
title: 郊祀慶成詩
titlePinyin: jiao1 si4 qing4 cheng2 shi1
titleSlug: jiao-si-qing-cheng-shi
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 帝出乘昌運，天心予太平。
- 文章三代繼，制作七年成。
- 大祀乾坤合，剛辰日月明。
- 泰壇朝埽地，魄寶夜垂精。
- 仰御圓蒼蓋，環觀海岳城。
- 北流吞朔易，西極落欃槍。
- 升燎靈光答，回鑾瑞霧迎。
- 需雲遍枯槁，解雨達勾萌。
- 可頌非天德，因箴亦下情。
- 民言知有酌，帝謂本無聲。
- 富國由崇儉，祈年在好生。
- 無心斯格物，克己自銷兵。
- 化國安新政，孤臣返舊耕。
- 還將清廟什，留與野人賡。

## 拼音

- di4 chu1 cheng2 chang1 yun4 ， tian1 xin1 yu3 tai4 ping2 。
- wen2 zhang1 san1 dai4 ji4 ， zhi4 zuo4 qi1 nian2 cheng2 。
- da4 si4 qian2 kun1 he2 ， gang1 chen2 ri4 yue4 ming2 。
- tai4 tan2 chao2 sao4 di4 ， po4 bao3 ye4 chui2 jing1 。
- yang3 yu4 yuan2 cang1 gai4 ， huan2 guan1 hai3 yue4 cheng2 。
- bei3 liu2 tun1 shuo4 yi4 ， xi1 ji2 luo4 chan2 qiang1 。
- sheng1 liao2 ling2 guang1 da2 ， hui2 luan2 rui4 wu4 ying2 。
- xu1 yun2 bian4 ku1 gao3 ， jie3 yu3 da2 gou1 meng2 。
- ke3 song4 fei1 tian1 de2 ， yin1 zhen1 yi4 xia4 qing2 。
- min2 yan2 zhi1 you3 zhuo2 ， di4 wei4 ben3 wu2 sheng1 。
- fu4 guo2 you2 chong2 jian3 ， qi2 nian2 zai4 hao3 sheng1 。
- wu2 xin1 si1 ge2 wu4 ， ke4 ji3 zi4 xiao1 bing1 。
- hua4 guo2 an1 xin1 zheng4 ， gu1 chen2 fan3 jiu4 geng1 。
- huan2 jiang1 qing1 miao4 shen2 ， liu2 yu3 ye3 ren2 geng1 。

## 注释

## 译文

## 赏析
