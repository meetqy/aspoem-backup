---
id: su-shi-si-ma-jun-shi-du-le-yuan
title: 司馬君實獨樂園
titlePinyin: si1 ma3 jun1 shi2 du2 le4 yuan2
titleSlug: si-ma-jun-shi-du-le-yuan
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 青山在屋上，流水在屋下。
- 中有五畝園，花竹秀而野。
- 花香襲杖屨，竹色侵杯斝。
- 樽酒樂餘春，棋局消長夏。
- 洛陽古多士，風俗猶爾雅。
- 先生卧不出，冠蓋傾洛社。
- 雖云與衆樂，中有獨樂者。
- 才全德不形，所貴知我寡。
- 先生獨何事，四海望陶冶。
- 兒童誦君實，走卒知司馬。
- 持此欲安歸，造物不我捨。
- 名聲逐吾輩，此病天所赭。
- 撫掌笑先生，年來效瘖啞。

## 拼音

- qing1 shan1 zai4 wu1 shang4 ， liu2 shui3 zai4 wu1 xia4 。
- zhong1 you3 wu3 mu3 yuan2 ， hua1 zhu2 xiu4 er2 ye3 。
- hua1 xiang1 xi2 zhang4 ju4 ， zhu2 se4 qin1 bei1 jia3 。
- zun1 jiu3 le4 yu2 chun1 ， qi2 ju2 xiao1 chang2 xia4 。
- luo4 yang2 gu3 duo1 shi4 ， feng1 su2 you2 er3 ya3 。
- xian1 sheng0 wo4 bu4 chu1 ， guan1 gai4 qing1 luo4 she4 。
- sui1 yun2 yu3 zhong4 le4 ， zhong1 you3 du2 le4 zhe3 。
- cai2 quan2 de2 bu4 xing2 ， suo3 gui4 zhi1 wo3 gua3 。
- xian1 sheng0 du2 he2 shi4 ， si4 hai3 wang4 tao2 ye3 。
- er2 tong2 song4 jun1 shi2 ， zou3 zu2 zhi1 si1 ma3 。
- chi2 ci3 yu4 an1 gui1 ， zao4 wu4 bu4 wo3 she3 。
- ming2 sheng1 zhu2 wu2 bei4 ， ci3 bing4 tian1 suo3 zhe3 。
- fu3 zhang3 xiao4 xian1 sheng0 ， nian2 lai2 xiao4 yin1 ya3 。

## 注释

## 译文

## 赏析
