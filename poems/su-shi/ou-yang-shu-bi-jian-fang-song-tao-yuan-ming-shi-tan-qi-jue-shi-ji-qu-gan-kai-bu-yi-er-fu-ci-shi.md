---
id: su-shi-ou-yang-shu-bi-jian-fang-song-tao-yuan-ming-shi-tan-qi-jue-shi-ji-qu-gan-kai-bu-yi-er-fu-ci-shi
title: 歐陽叔弼見訪誦陶淵明事歎其絕識既去感慨不已而賦此詩
titlePinyin: ou1 yang2 shu1 bi4 jian4 fang3 song4 tao2 yuan1 ming2 shi4 tan4 qi2 jue2 shi2 ji4 qu4 gan3 kai3 bu4 yi3 er2 fu4 ci3 shi1
titleSlug: ou-yang-shu-bi-jian-fang-song-tao-yuan-ming-shi-tan-qi-jue-shi-ji-qu-gan-kai-bu-yi-er-fu-ci-shi
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 淵明求縣令，本緣食不足。
- 束带向督郵，小屈未爲辱。
- 翻然賦歸去，豈不念窮獨。
- 重以五斗米，折腰營口腹。
- 云何元相國，萬鍾不滿欲。
- 胡椒銖兩多，安用八百斛。
- 以此殺其身，何啻鵲抵玉。
- 往者不可悔，吾其反自燭。

## 拼音

- yuan1 ming2 qiu2 xian4 ling4 ， ben3 yuan2 shi2 bu4 zu2 。
- shu4 dai4 xiang4 du1 you2 ， xiao3 qu1 wei4 wei2 ru3 。
- fan1 ran2 fu4 gui1 qu4 ， qi3 bu2 nian4 qiong2 du2 。
- zhong4 yi3 wu3 dou3 mi3 ， zhe2 yao1 ying2 kou3 fu4 。
- yun2 he2 yuan2 xiang1 guo2 ， wan4 zhong1 bu4 man3 yu4 。
- hu2 jiao1 zhu1 liang3 duo1 ， an1 yong4 ba1 bai3 hu2 。
- yi3 ci3 sha1 qi2 shen1 ， he2 chi4 que4 di3 yu4 。
- wang3 zhe3 bu4 ke3 hui3 ， wu2 qi2 fan3 zi4 zhu2 。

## 注释

## 译文

## 赏析
