---
id: su-shi-ru-xia
title: 入峽
titlePinyin: ru4 xia2
titleSlug: ru-xia
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 自昔懷幽賞，今茲得縱探。
- 長江連楚蜀，萬派瀉東南。
- 合水來如電，黔波綠似藍。
- 餘流細不數，遠勢競相參。
- 入峽初無路，連山忽似龕。
- 縈紆收浩渺，蹙縮作淵潭。
- 風過如呼吸，雲生似吐含。
- 墜崖鳴窣窣，垂蔓綠毿毿。
- 冷翠多崖竹，孤生有石楠。
- 飛泉飄亂雪，怪石走驚驂。
- 絕澗知深淺，樵童忽兩三。
- 人煙偶逢郭，沙岸可乘籃。
- 野戍荒州縣，邦君古子男。
- 放衙鳴晚鼓，留客薦霜柑。
- 聞道黄精草，叢生綠玉篸。
- 盡應充食飲，不見有彭聃。
- 氣候冬猶暖，星河夜半涵。
- 遺民悲昶衍，舊俗接魚蠶。
- 板屋漫無瓦，巌居窄似庵。
- 伐薪常冒險，得米不盈甔。
- 歎息生何陋，劬勞不自慚。
- 葉舟輕遠泝，大浪固嘗諳。
- 矍鑠空相視，嘔啞莫與談。
- 蠻荒安可住，幽邃信難妉。
- 獨愛孤棲鶻，高超百尺嵐。
- 橫飛應自得，遠颺似無貪。
- 振翮游霄漢，無心顧雀鵪。
- 塵勞世方病，局促我何堪。
- 盡解林泉好，多爲富貴酣。
- 試看飛鳥樂，高遁此心甘。

## 拼音

- zi4 xi1 huai2 you1 shang3 ， jin1 zi1 de2 zong4 tan4 。
- chang2 jiang1 lian2 chu3 shu3 ， wan4 pai4 xie4 dong1 nan2 。
- he2 shui3 lai2 ru2 dian4 ， qian2 bo1 lü4 si4 lan2 。
- yu2 liu2 xi4 bu2 shu4 ， yuan3 shi4 jing4 xiang1 can1 。
- ru4 xia2 chu1 wu2 lu4 ， lian2 shan1 hu1 si4 kan1 。
- ying2 yu1 shou1 hao4 miao3 ， cu4 suo1 zuo4 yuan1 tan2 。
- feng1 guo4 ru2 hu1 xi1 ， yun2 sheng1 si4 tu3 han2 。
- zhui4 ya2 ming2 su1 su1 ， chui2 man4 lü4 san1 san1 。
- leng3 cui4 duo1 ya2 zhu2 ， gu1 sheng1 you3 shi2 nan2 。
- fei1 quan2 piao1 luan4 xue3 ， guai4 shi2 zou3 jing1 can1 。
- jue2 jian4 zhi1 shen1 qian3 ， qiao2 tong2 hu1 liang3 san1 。
- ren2 yan1 ou3 feng2 guo1 ， sha1 an4 ke3 cheng2 lan2 。
- ye3 shu4 huang1 zhou1 xian4 ， bang1 jun1 gu3 zi3 nan2 。
- fang4 ya2 ming2 wan3 gu3 ， liu2 ke4 jian4 shuang1 gan1 。
- wen2 dao4 huang2 jing1 cao3 ， cong2 sheng1 lü4 yu4 zan1 。
- jin4 ying1 chong1 shi2 yin3 ， bu2 jian4 you3 peng2 dan1 。
- qi4 hou4 dong1 you2 nuan3 ， xing1 he2 ye4 ban4 han2 。
- yi2 min2 bei1 chang3 yan3 ， jiu4 su2 jie1 yu2 can2 。
- ban3 wu1 man4 wu2 wa3 ， yan2 ju1 zhai3 si4 an1 。
- fa2 xin1 chang2 mao4 xian3 ， de2 mi3 bu4 ying2 dan1 。
- tan4 xi1 sheng1 he2 lou4 ， qu2 lao2 bu2 zi4 can2 。
- ye4 zhou1 qing1 yuan3 su4 ， da4 lang4 gu4 chang2 an1 。
- jue2 shuo4 kong1 xiang1 shi4 ， ou3 ya3 mo4 yu3 tan2 。
- man2 huang1 an1 ke3 zhu4 ， you1 sui4 xin4 nan2 dan1 。
- du2 ai4 gu1 qi1 gu3 ， gao1 chao1 bai3 chi3 lan2 。
- heng2 fei1 ying1 zi4 de2 ， yuan3 yang2 si4 wu2 tan1 。
- zhen4 he2 you2 xiao1 han4 ， wu2 xin1 gu4 que4 an1 。
- chen2 lao2 shi4 fang1 bing4 ， ju2 cu4 wo3 he2 kan1 。
- jin4 jie3 lin2 quan2 hao3 ， duo1 wei2 fu4 gui4 han1 。
- shi4 kan4 fei1 niao3 le4 ， gao1 dun4 ci3 xin1 gan1 。

## 注释

## 译文

## 赏析
