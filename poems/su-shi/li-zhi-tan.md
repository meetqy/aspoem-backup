---
id: su-shi-li-zhi-tan
title: 荔支歎
titlePinyin: li4 zhi1 tan4
titleSlug: li-zhi-tan
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 十里一置飛塵灰，五里一堠兵火催。
- 顛阬仆谷相枕藉，知是荔支龍眼來。
- 飛車跨山鶻橫海，風枝露葉如新采。
- 宮中美人一破顔，驚塵濺血流千載。
- 永元荔支來交州，天寶歲貢取之涪。
- 至今欲食林甫肉，無人舉觴酹伯游。
- 我願天公憐赤子，莫生尤物爲瘡痏。
- 雨順風調百穀登，民不饑寒爲上瑞。
- 君不見武夷溪邊粟粒芽，前丁後蔡相籠加。
- 爭新買寵各出意，今年鬥品充官茶。
- 吾君所乏豈此物，致養口體何陋耶。
- 洛陽相君忠孝家，可憐亦進姚黄花。

## 拼音

- shi2 li3 yi2 zhi4 fei1 chen2 hui1 ， wu3 li3 yi2 hou4 bing1 huo3 cui1 。
- dian1 keng1 pu2 gu3 xiang1 zhen3 jie4 ， zhi1 shi4 li4 zhi1 long2 yan3 lai2 。
- fei1 ju1 kua4 shan1 gu3 heng2 hai3 ， feng1 zhi1 lu4 ye4 ru2 xin1 cai3 。
- gong1 zhong1 mei3 ren2 yi2 po4 yan2 ， jing1 chen2 jian4 xue4 liu2 qian1 zai4 。
- yong3 yuan2 li4 zhi1 lai2 jiao1 zhou1 ， tian1 bao3 sui4 gong4 qu3 zhi1 fu2 。
- zhi4 jin1 yu4 shi2 lin2 fu3 rou4 ， wu2 ren2 ju3 shang1 lei4 bo2 you2 。
- wo3 yuan4 tian1 gong1 lian2 chi4 zi3 ， mo4 sheng1 you2 wu4 wei2 chuang1 wei3 。
- yu3 shun4 feng1 diao4 bai3 gu3 deng1 ， min2 bu4 ji1 han2 wei2 shang4 rui4 。
- jun1 bu2 jian4 wu3 yi2 xi1 bian1 su4 li4 ya2 ， qian2 ding1 hou4 cai4 xiang1 long2 jia1 。
- zheng1 xin1 mai3 chong3 ge4 chu1 yi4 ， jin1 nian2 dou4 pin3 chong1 guan1 cha2 。
- wu2 jun1 suo3 fa2 qi3 ci3 wu4 ， zhi4 yang3 kou3 ti3 he2 lou4 ye1 。
- luo4 yang2 xiang1 jun1 zhong1 xiao4 jia1 ， ke3 lian2 yi4 jin4 yao2 huang2 hua1 。

## 注释

## 译文

## 赏析
