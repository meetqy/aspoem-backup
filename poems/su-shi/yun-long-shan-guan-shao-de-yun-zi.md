---
id: su-shi-yun-long-shan-guan-shao-de-yun-zi
title: 雲龍山觀燒得雲字
titlePinyin: yun2 long2 shan1 guan1 shao1 de2 yun2 zi4
titleSlug: yun-long-shan-guan-shao-de-yun-zi
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 丁女真水妃，寒山便火耘。
- 隕霜知已殺，坯戶聽初焚。
- 束縕方熠燿，敲石俄氤氳。
- 落點甘泉烽，橫烟楚塞氛。
- 窮蛇上喬木，潛蛟躡浮雲。
- 驚飛墮傷雁，狂走迷癡麏。
- 谷蟄起蜩燕，山妖竄夔羵。
- 野竹爆哀聲，幽桂飄冤芬。
- 悲同秋照蟹，快若夏燎蚊。
- 火牛入燕壘，燧象奔吳軍。
- 崩騰井陘口，萬馬皆朱幩。
- 摇曳驪山陰，諸姨爛紅裙。
- 方隨長風卷，忽值絕澗分。
- 我本山中人，習見匪獨聞。
- 偶從二三子，來訪張隠君。
- 君家亦何有，物象移朝曛。
- 把酒看飛燼，空庭落繽紛。
- 行觀農事起，畦壠如纈紋。
- 細雨發春穎，嚴霜倒秋蕡。
- 始知一炬力，洗盡狐兔羣。

## 拼音

- ding1 nü3 zhen1 shui3 fei1 ， han2 shan1 bian4 huo3 yun2 。
- yun3 shuang1 zhi1 yi3 sha1 ， pi1 hu4 ting1 chu1 fen2 。
- shu4 yun4 fang1 yi4 yao4 ， qiao1 shi2 e2 yin1 yun1 。
- luo4 dian3 gan1 quan2 feng1 ， heng2 yan1 chu3 sai1 fen1 。
- qiong2 she2 shang4 qiao2 mu4 ， qian2 jiao1 nie4 fu2 yun2 。
- jing1 fei1 duo4 shang1 yan4 ， kuang2 zou3 mi2 chi1 jun1 。
- gu3 zhe2 qi3 tiao2 yan4 ， shan1 yao1 cuan4 kui2 fen2 。
- ye3 zhu2 bao4 ai1 sheng1 ， you1 gui4 piao1 yuan1 fen1 。
- bei1 tong2 qiu1 zhao4 xie4 ， kuai4 ruo4 xia4 liao2 wen2 。
- huo3 niu2 ru4 yan4 lei3 ， sui4 xiang4 ben1 wu2 jun1 。
- beng1 teng2 jing3 xing2 kou3 ， wan4 ma3 jie1 zhu1 fen2 。
- yao2 ye4 li2 shan1 yin1 ， zhu1 yi2 lan4 hong2 qun2 。
- fang1 sui2 chang2 feng1 juan4 ， hu1 zhi2 jue2 jian4 fen1 。
- wo3 ben3 shan1 zhong1 ren2 ， xi2 jian4 fei3 du2 wen2 。
- ou3 cong2 er4 san1 zi3 ， lai2 fang3 zhang1 yin3 jun1 。
- jun1 jia1 yi4 he2 you3 ， wu4 xiang4 yi2 chao2 xun1 。
- ba3 jiu3 kan4 fei1 jin4 ， kong1 ting2 luo4 bin1 fen1 。
- xing2 guan1 nong2 shi4 qi3 ， qi2 long3 ru2 xie4 wen2 。
- xi4 yu3 fa1 chun1 ying3 ， yan2 shuang1 dao3 qiu1 fen2 。
- shi3 zhi1 yi2 ju4 li4 ， xi3 jin4 hu2 tu4 qun2 。

## 注释

## 译文

## 赏析
