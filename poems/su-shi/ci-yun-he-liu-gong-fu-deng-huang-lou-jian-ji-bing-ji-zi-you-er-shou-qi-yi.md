---
id: su-shi-ci-yun-he-liu-gong-fu-deng-huang-lou-jian-ji-bing-ji-zi-you-er-shou-qi-yi
title: 次韵和劉貢父登黄樓見寄並寄子由二首  其一
titlePinyin: ci4 yun4 he2 liu2 gong4 fu4 deng1 huang2 lou2 jian4 ji4 bing4 ji4 zi3 you2 er4 shou3     qi2 yi1
titleSlug: ci-yun-he-liu-gong-fu-deng-huang-lou-jian-ji-bing-ji-zi-you-er-shou-qi-yi
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 青派連淮上，黄樓冠海隅。
- 此詩尤偉麗，夫子計魁梧。
- 世俗輕瑚璉，巾箱襲武夫。
- 坐令乘傳遽，奔走爲儲須。
- 邂逅我已失，登臨誰與俱。
- 貧貪倉氏粟，身聽冶家橅。
- 會合難前定，歸休試後圖。
- 腴田未可買，窮鬼却須呼。
- 二水何年到，雙洪不受艫。
- 至今清夜夢，飛轡策天吳。

## 拼音

- qing1 pai4 lian2 huai2 shang4 ， huang2 lou2 guan1 hai3 yu2 。
- ci3 shi1 you2 wei3 li2 ， fu1 zi3 ji4 kui2 wu0 。
- shi4 su2 qing1 hu2 lian3 ， jin1 xiang1 xi2 wu3 fu1 。
- zuo4 ling4 cheng2 chuan2 ju4 ， ben1 zou3 wei2 chu3 xu1 。
- xie4 hou4 wo3 yi3 shi1 ， deng1 lin2 shui2 yu3 ju4 。
- pin2 tan1 cang1 shi4 su4 ， shen1 ting1 ye3 jia1 mo2 。
- hui4 he2 nan2 qian2 ding4 ， gui1 xiu1 shi4 hou4 tu2 。
- yu2 tian2 wei4 ke3 mai3 ， qiong2 gui3 que4 xu1 hu1 。
- er4 shui3 he2 nian2 dao4 ， shuang1 hong2 bu2 shou4 lu2 。
- zhi4 jin1 qing1 ye4 meng4 ， fei1 pei4 ce4 tian1 wu2 。

## 注释

## 译文

## 赏析
