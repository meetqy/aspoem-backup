---
id: su-shi-song-yan-fu-jian-ji-wang-gong
title: 送顔復兼寄王鞏
titlePinyin: song4 yan2 fu4 jian1 ji4 wang2 gong3
titleSlug: song-yan-fu-jian-ji-wang-gong
author: 蘇軾
authorPinyin: su1 shi4
authorSlug: su-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 彭城官居冷如水，誰從我遊顔氏子。
- 我衰且病君亦窮，衰窮相守正其理。
- 胡爲一朝捨我去，輕衫觸熱行千里。
- 問君無乃求之與，答我不然聊爾耳。
- 京師萬事日日新，故人如故今有幾。
- 君知牛行相君宅，扣門但覓王居士。
- 清詩草聖俱入妙，別後寄我書連紙。
- 苦恨相思不相見，約我重陽嗅霜蕊。
- 君歸可喚與俱來，未應指目妨進擬。
- 太一老仙閑不出，踵門問道今時矣。
- 因行過我路幾何，願君推挽加鞭箠。
- 吾儕一醉豈易得，買羊釀酒從今始。

## 拼音

- peng2 cheng2 guan1 ju1 leng3 ru2 shui3 ， shui2 cong2 wo3 you2 yan2 shi4 zi3 。
- wo3 shuai1 qie3 bing4 jun1 yi4 qiong2 ， shuai1 qiong2 xiang1 shou3 zheng4 qi2 li3 。
- hu2 wei2 yi4 chao2 she3 wo3 qu4 ， qing1 shan1 chu4 re4 xing2 qian1 li3 。
- wen4 jun1 wu2 nai3 qiu2 zhi1 yu3 ， da2 wo3 bu4 ran2 liao2 er3 er3 。
- jing1 shi1 wan4 shi4 ri4 ri4 xin1 ， gu4 ren2 ru2 gu4 jin1 you3 ji1 。
- jun1 zhi1 niu2 xing2 xiang1 jun1 zhai2 ， kou4 men2 dan4 mi4 wang2 ju1 shi4 。
- qing1 shi1 cao3 sheng4 ju4 ru4 miao4 ， bie2 hou4 ji4 wo3 shu1 lian2 zhi3 。
- ku3 hen4 xiang1 si1 bu4 xiang1 jian4 ， yue1 wo3 zhong4 yang2 xiu4 shuang1 rui3 。
- jun1 gui1 ke3 huan4 yu3 ju4 lai2 ， wei4 ying1 zhi3 mu4 fang2 jin4 ni3 。
- tai4 yi4 lao3 xian1 xian2 bu4 chu1 ， zhong3 men2 wen4 dao4 jin1 shi2 yi3 。
- yin1 xing2 guo4 wo3 lu4 ji1 he2 ， yuan4 jun1 tui1 wan3 jia1 bian1 chui2 。
- wu2 chai2 yi2 zui4 qi3 yi4 de2 ， mai3 yang2 niang4 jiu3 cong2 jin1 shi3 。

## 注释

## 译文

## 赏析
