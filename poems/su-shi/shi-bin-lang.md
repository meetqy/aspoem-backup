---
id: su-shi-shi-bin-lang
title: 食檳榔
titlePinyin: shi2 bin1 lang2
titleSlug: shi-bin-lang
author: 蘇軾
authorPinyin: su1 shi4
authorSlug: su-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 月照無枝林，夜棟立萬礎。
- 眇眇雲間扇，蔭此八月暑。
- 上有垂房子，下繞絳刺禦。
- 風欺紫鳳卵，雨暗蒼龍乳。
- 裂包一墮地，還以皮自煮。
- 北客初未諳，勸食俗難阻。
- 中虛畏泄氣，始嚼或半吐。
- 吸津得微甘，著齒隨亦苦。
- 面目太嚴冷，滋味絕媚嫵。
- 誅彭勳可策，推轂勇宜賈。
- 瘴風作堅頑，導利時有補。
- 藥儲固可爾，果錄詎用許。
- 先生失膏粱，便腹委敗鼓。
- 日啖過一粒，腸胃爲所侮。
- 蟄雷殷臍腎，藜藿腐亭午。
- 書燈看膏盡，鉦漏歷歷數。
- 老眼怕少睡，竟使赤眥弩。
- 渴思梅林嚥，饑念黄獨舉。
- 柰何農經中，收此困羈旅。
- 牛舌不餉人，一斛肯多與。
- 乃知見本偏，但可酬惡語。

## 拼音

- yue4 zhao4 wu2 zhi1 lin2 ， ye4 dong4 li4 wan4 chu3 。
- miao3 miao3 yun2 jian4 shan4 ， yin1 ci3 ba1 yue4 shu3 。
- shang4 you3 chui2 fang2 zi0 ， xia4 rao4 jiang4 ci4 yu4 。
- feng1 qi1 zi3 feng4 luan3 ， yu3 an4 cang1 long2 ru3 。
- lie4 bao1 yi2 duo4 di4 ， huan2 yi3 pi2 zi4 zhu3 。
- bei3 ke4 chu1 wei4 an1 ， quan4 shi2 su2 nan2 zu3 。
- zhong1 xu1 wei4 xie4 qi4 ， shi3 jiao2 huo4 ban4 tu3 。
- xi1 jin1 de2 wei1 gan1 ， zhu4 chi3 sui2 yi4 ku3 。
- mian4 mu4 tai4 yan2 leng3 ， zi1 wei4 jue2 mei4 wu3 。
- zhu1 peng2 xun1 ke3 ce4 ， tui1 gu3 yong3 yi2 jia3 。
- zhang4 feng1 zuo4 jian1 wan2 ， dao3 li4 shi2 you3 bu3 。
- yao4 chu3 gu4 ke3 er3 ， guo3 lu4 ju4 yong4 xu1 。
- xian1 sheng0 shi1 gao1 liang2 ， bian4 fu4 wei3 bai4 gu3 。
- ri4 dan4 guo4 yi2 li4 ， chang2 wei4 wei2 suo3 wu3 。
- zhe2 lei2 yin1 qi2 shen4 ， li2 huo4 fu3 ting2 wu3 。
- shu1 deng1 kan4 gao1 jin4 ， zheng1 lou4 li4 li4 shu4 。
- lao3 yan3 pa4 shao3 shui4 ， jing4 shi3 chi4 zi4 nu3 。
- ke3 si1 mei2 lin2 yan4 ， ji1 nian4 huang2 du2 ju3 。
- nai4 he2 nong2 jing1 zhong1 ， shou1 ci3 kun4 ji1 lü3 。
- niu2 she2 bu4 xiang3 ren2 ， yi4 hu2 ken3 duo1 yu3 。
- nai3 zhi1 jian4 ben3 pian1 ， dan4 ke3 chou2 e4 yu3 。

## 注释

## 译文

## 赏析
