---
id: su-shi-ci-yun-mao-pang-fa-cao-gan-yu
title: 次韵毛滂法曹感雨
titlePinyin: ci4 yun4 mao2 pang1 fa3 cao2 gan3 yu3
titleSlug: ci-yun-mao-pang-fa-cao-gan-yu
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 江南佳公子，遺我錦繡端。
- 攬之溫如春，公子焉得寒。
- 興雨自有時，膚寸便濛𩆓。
- 斂藏以自潤，牛斗何足干。
- 空庭月與影，强結三友歡。
- 我豈不足歟，要此清團團。
- 欲歡在一醉，常恐樽中乾。
- 捨酒尚可樂，明珠如彈丸。
- 但恐千仞雀，匆匆發虛彈。
- 迨子閑暇時，種子田中丹。
- 一朝涉世故，空腹容欺謾。
- 我頃在東坡，秋菊爲夕餐。
- 永愧坡間人，布褐爲我完。
- 雪堂初覆瓦，上簟無下莞。
- 時時亦設客，每醉筒輒殫。
- 一笑便傾倒，五年得輕安。
- 公子豈我徒，衣缽傳一簞。
- 定非郊與島，筆勢江河寬。
- 悲吟古寺中，穿帷雪漫漫。
- 他年記此味，芋火對嬾殘。

## 拼音

- jiang1 nan2 jia1 gong1 zi3 ， yi2 wo3 jin3 xiu4 duan1 。
- lan3 zhi1 wen1 ru2 chun1 ， gong1 zi3 yan1 de2 han2 。
- xing1 yu3 zi4 you3 shi2 ， fu1 cun4 bian4 meng2 𩆓。
- lian3 cang2 yi3 zi4 run4 ， niu2 dou4 he2 zu2 gan1 。
- kong1 ting2 yue4 yu3 ying3 ， qiang2 jie2 san1 you3 huan1 。
- wo3 qi3 bu4 zu2 yu2 ， yao4 ci3 qing1 tuan2 tuan2 。
- yu4 huan1 zai4 yi2 zui4 ， chang2 kong3 zun1 zhong1 qian2 。
- she3 jiu3 shang4 ke3 le4 ， ming2 zhu1 ru2 dan4 wan2 。
- dan4 kong3 qian1 ren4 que4 ， cong1 cong1 fa1 xu1 dan4 。
- dai4 zi3 xian2 xia2 shi2 ， zhong3 zi3 tian2 zhong1 dan1 。
- yi4 zhao1 she4 shi4 gu4 ， kong1 fu4 rong2 qi1 man2 。
- wo3 qing3 zai4 dong1 po1 ， qiu1 ju2 wei2 xi1 can1 。
- yong3 kui4 po1 jian4 ren2 ， bu4 he4 wei2 wo3 wan2 。
- xue3 tang2 chu1 fu4 wa3 ， shang4 dian4 wu2 xia4 wan3 。
- shi2 shi2 yi4 she4 ke4 ， mei3 zui4 tong3 zhe2 dan1 。
- yi2 xiao4 bian4 qing1 dao3 ， wu3 nian2 de2 qing1 an1 。
- gong1 zi3 qi3 wo3 tu2 ， yi1 bo1 chuan2 yi4 dan1 。
- ding4 fei1 jiao1 yu3 dao3 ， bi3 shi4 jiang1 he2 kuan1 。
- bei1 yin2 gu3 si4 zhong1 ， chuan1 wei2 xue3 man4 man4 。
- ta1 nian2 ji4 ci3 wei4 ， yu4 huo3 dui4 lan3 can2 。

## 注释

## 译文

## 赏析
