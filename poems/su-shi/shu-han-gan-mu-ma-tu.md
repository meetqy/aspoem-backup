---
id: su-shi-shu-han-gan-mu-ma-tu
title: 書韓幹牧馬圖
titlePinyin: shu1 han2 gan4 mu4 ma3 tu2
titleSlug: shu-han-gan-mu-ma-tu
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 南山之下，汧渭之間，想見開元天寶年。
- 八坊分屯隘秦川，四十萬匹如雲烟。
- 騅駓駰駱驪騮騵，白魚赤兔騂皇䮧。
- 龍顱鳳頸獰且妍，奇姿逸德隠駑頑。
- 碧眼胡兒手足鮮，歲時剪刷供帝閑。
- 柘袍臨池侍三千，紅粧照日光流淵。
- 樓下玉螭吐清寒，往來蹙踏生飛湍。
- 衆工舐筆和朱鉛，先生曹霸弟子韓。
- 廐馬多肉尻脽圓，肉中畫骨誇尤難，金羈玉勒繡羅鞍。
- 鞭箠刻烙傷天全，不如此圖近自然。
- 平沙細草荒芊綿，驚鴻脫兔爭後先。
- 王良挾策飛上天，何必俯首服短轅。

## 拼音

- nan2 shan1 zhi1 xia4 ， qian1 wei4 zhi1 jian4 ， xiang3 jian4 kai1 yuan2 tian1 bao3 nian2 。
- ba1 fang1 fen1 tun2 ai4 qin2 chuan1 ， si4 shi2 wan4 pi3 ru2 yun2 yan1 。
- zhui1 pi1 yin1 luo4 li2 liu2 yuan2 ， bai2 yu2 chi4 tu4 xing1 huang2 䮧。
- long2 lu2 feng4 jing3 ning2 qie3 yan2 ， qi2 zi1 yi4 de2 yin3 nu2 wan2 。
- bi4 yan3 hu2 er2 shou3 zu2 xian1 ， sui4 shi2 jian3 shua1 gong4 di4 xian2 。
- zhe4 pao2 lin2 chi2 shi4 san1 qian1 ， hong2 zhuang1 zhao4 ri4 guang1 liu2 yuan1 。
- lou2 xia4 yu4 chi1 tu3 qing1 han2 ， wang3 lai2 cu4 ta4 sheng1 fei1 tuan1 。
- zhong4 gong1 shi4 bi3 he2 zhu1 qian1 ， xian1 sheng0 cao2 ba4 di4 zi3 han2 。
- jiu4 ma3 duo1 rou4 kao1 shui2 yuan2 ， rou4 zhong1 hua4 gu3 kua1 you2 nan2 ， jin1 ji1 yu4 le4 xiu4 luo2 an1 。
- bian1 chui2 ke4 lao4 shang1 tian1 quan2 ， bu4 ru2 ci3 tu2 jin4 zi4 ran2 。
- ping2 sha1 xi4 cao3 huang1 qian1 mian2 ， jing1 hong2 tuo1 tu4 zheng1 hou4 xian1 。
- wang2 liang2 xie2 ce4 fei1 shang4 tian1 ， he2 bi4 fu3 shou3 fu2 duan3 yuan2 。

## 注释

## 译文

## 赏析
