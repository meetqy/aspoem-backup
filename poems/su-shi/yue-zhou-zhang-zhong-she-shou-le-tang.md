---
id: su-shi-yue-zhou-zhang-zhong-she-shou-le-tang
title: 越州張中舍壽樂堂
titlePinyin: yue4 zhou1 zhang1 zhong1 she4 shou4 le4 tang2
titleSlug: yue-zhou-zhang-zhong-she-shou-le-tang
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 青山偃蹇如高人，常時不肯入官府。
- 高人自與山有素，不待招邀滿庭戶。
- 卧龍蟠屈半東州，萬室鱗鱗枕其股。
- 背之不見與無同，狐裘反衣無乃魯。
- 張君眼力覷天奧，能遣荆棘化堂宇。
- 持頤宴坐不出門，收攬奇秀得十五。
- 才多事少厭閑寂，卧看雲煙變風雨。
- 筍如玉筯椹如簪，强飲且爲山作主。
- 不憂兒輩知此樂，但恐造物怪多取。
- 春濃睡足午窗明，想見新茶如潑乳。

## 拼音

- qing1 shan1 yan3 jian3 ru2 gao1 ren2 ， chang2 shi2 bu4 ken3 ru4 guan1 fu3 。
- gao1 ren2 zi4 yu3 shan1 you3 su4 ， bu2 dai4 zhao1 yao1 man3 ting2 hu4 。
- wo4 long2 pan2 qu1 ban4 dong1 zhou1 ， wan4 shi4 lin2 lin2 zhen3 qi2 gu3 。
- bei4 zhi1 bu2 jian4 yu3 wu2 tong2 ， hu2 qiu2 fan3 yi1 wu2 nai3 lu3 。
- zhang1 jun1 yan3 li4 qu4 tian1 ao4 ， neng2 qian3 jing1 ji2 hua4 tang2 yu3 。
- chi2 yi2 yan4 zuo4 bu4 chu1 men2 ， shou1 lan3 qi2 xiu4 de2 shi2 wu3 。
- cai2 duo1 shi4 shao3 yan4 xian2 ji4 ， wo4 kan4 yun2 yan1 bian4 feng1 yu3 。
- sun3 ru2 yu4 zhu4 shen4 ru2 zan1 ， qiang2 yin3 qie3 wei2 shan1 zuo4 zhu3 。
- bu4 you1 er2 bei4 zhi1 ci3 le4 ， dan4 kong3 zao4 wu4 guai4 duo1 qu3 。
- chun1 nong2 shui4 zu2 wu3 chuang1 ming2 ， xiang3 jian4 xin1 cha2 ru2 po1 ru3 。

## 注释

## 译文

## 赏析
