---
id: su-shi-jiu-yue-shi-wu-ri-er-ying-jiang-lun-yu-zhong-pian-ci-zhi-zheng-jiang-du-shi-guan-yan-wu-dong-gong-you-qian-zhong-shi-jiu-ci-yu-shu-shi-ge-yi-shou-chen-shi-de-zi-wei-hua-jue-ju-qi-ci-yun-si-lun-ge-xia-wen-shu-jing-zhong-gu-lou-zhong-ke-lou-chang-du-zuo-huang-hun-shui-shi-ban-zi-wei-hua-dui-zi-wei-lang-yi-ri-ge-yi-biao-xie-you-jin-shi-yi-pian-chen-shi-shi-yun
title: 九月十五日邇英講論語終篇賜執政講讀史官燕於東宮又遣中使就賜御書詩各一首臣軾得紫微花絕句其詞云絲綸閣下文書靜鐘鼓樓中刻漏長獨坐黄昏誰是伴紫微花對紫微郎翼日各以表謝又進詩一篇臣軾詩云
titlePinyin: jiu3 yue4 shi2 wu3 ri4 er3 ying1 jiang3 lun4 yu3 zhong1 pian1 ci4 zhi2 zheng4 jiang3 du2 shi3 guan1 yan4 wu1 dong1 gong1 you4 qian3 zhong1 shi3 jiu4 ci4 yu4 shu1 shi1 ge4 yi4 shou3 chen2 shi4 de2 zi3 wei1 hua1 jue2 ju4 qi2 ci2 yun2 si1 lun2 ge2 xia4 wen2 shu1 jing4 zhong1 gu3 lou2 zhong1 ke4 lou4 chang2 du2 zuo4 huang2 hun1 shui2 shi4 ban4 zi3 wei1 hua1 dui4 zi3 wei1 lang2 yi4 ri4 ge4 yi3 biao3 xie4 you4 jin4 shi1 yi4 pian1 chen2 shi4 shi1 yun2
titleSlug: jiu-yue-shi-wu-ri-er-ying-jiang-lun-yu-zhong-pian-ci-zhi-zheng-jiang-du-shi-guan-yan-wu-dong-gong-you-qian-zhong-shi-jiu-ci-yu-shu-shi-ge-yi-shou-chen-shi-de-zi-wei-hua-jue-ju-qi-ci-yun-si-lun-ge-xia-wen-shu-jing-zhong-gu-lou-zhong-ke-lou-chang-du-zuo-huang-hun-shui-shi-ban-zi-wei-hua-dui-zi-wei-lang-yi-ri-ge-yi-biao-xie-you-jin-shi-yi-pian-chen-shi-shi-yun
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 繡裳畫衮雲垂地，不作成王剪桐戲。
- 日高黄繖下西清，風動槐龍舞交翠。
- 壁中蠹簡今千年，漆書科斗光射天。
- 諸儒不復憂吻燥，東宮賜酒如流泉。
- 酒酣復拜千金賜，一紙驚鸞回鳳字。
- 蒼顔白髮便生光，袖有驪珠三十四。
- 歸來車馬已喧闐，爭看銀鈎墨色鮮。
- 人間一日傳萬口，喜見雲章第一篇。
- 玉堂晝掩文書靜，鈴索不摇鐘漏永。
- 莫言弄筆數行書，須信時平由主聖。
- 犬羊散盡沙漠空，捷烽夜到甘泉宮。
- 似聞指揮築上郡，已覺談笑無西戎。
- 文思天子師文母，終閉玉關辭馬武。
- 小臣願對紫微花，試草尺書招贊普。

## 拼音

- xiu4 shang0 hua4 gun3 yun2 chui2 di4 ， bu2 zuo4 cheng2 wang2 jian3 tong2 xi4 。
- ri4 gao1 huang2 san3 xia4 xi1 qing1 ， feng1 dong4 huai2 long2 wu3 jiao1 cui4 。
- bi4 zhong1 du4 jian3 jin1 qian1 nian2 ， qi1 shu1 ke1 dou4 guang1 she4 tian1 。
- zhu1 ru2 bu2 fu4 you1 wen3 zao4 ， dong1 gong1 ci4 jiu3 ru2 liu2 quan2 。
- jiu3 han1 fu4 bai4 qian1 jin1 ci4 ， yi4 zhi3 jing1 luan2 hui2 feng4 zi4 。
- cang1 yan2 bai2 fa4 bian4 sheng1 guang1 ， xiu4 you3 li2 zhu1 san1 shi2 si4 。
- gui1 lai2 ju1 ma3 yi3 xuan1 tian2 ， zheng1 kan4 yin2 gou1 mo4 se4 xian1 。
- ren2 jian4 yi2 ri4 chuan2 wan4 kou3 ， xi3 jian4 yun2 zhang1 di4 yi1 pian1 。
- yu4 tang2 zhou4 yan3 wen2 shu1 jing4 ， ling2 suo3 bu4 yao2 zhong1 lou4 yong3 。
- mo4 yan2 nong4 bi3 shu4 xing2 shu1 ， xu1 xin4 shi2 ping2 you2 zhu3 sheng4 。
- quan3 yang2 san4 jin4 sha1 mo4 kong1 ， jie2 feng1 ye4 dao4 gan1 quan2 gong1 。
- si4 wen2 zhi3 hui1 zhu4 shang4 jun4 ， yi3 jue2 tan2 xiao4 wu2 xi1 rong2 。
- wen2 si1 tian1 zi3 shi1 wen2 mu3 ， zhong1 bi4 yu4 guan1 ci2 ma3 wu3 。
- xiao3 chen2 yuan4 dui4 zi3 wei1 hua1 ， shi4 cao3 chi3 shu1 zhao1 zan4 pu3 。

## 注释

## 译文

## 赏析
