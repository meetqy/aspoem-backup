---
id: su-shi-xi-hu-qiu-he-dong-chi-yu-jiong-shen-yin-hui-ke-hu-wang-shi-qian-zhi-xi-chi-wei-yi-xiao-zhi-le-ye-gui-bei-jiu-bu-neng-mei-xi-zuo-fang-yu-yi-shou
title: 西湖秋涸東池魚窘甚因會客呼網師遷之西池爲一笑之樂夜歸被酒不能寐戲作放魚一首
titlePinyin: xi1 hu2 qiu1 he2 dong1 chi2 yu2 jiong3 shen4 yin1 hui4 ke4 hu1 wang3 shi1 qian1 zhi1 xi1 chi2 wei2 yi2 xiao4 zhi1 le4 ye4 gui1 bei4 jiu3 bu4 neng2 mei4 xi4 zuo4 fang4 yu2 yi4 shou3
titleSlug: xi-hu-qiu-he-dong-chi-yu-jiong-shen-yin-hui-ke-hu-wang-shi-qian-zhi-xi-chi-wei-yi-xiao-zhi-le-ye-gui-bei-jiu-bu-neng-mei-xi-zuo-fang-yu-yi-shou
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 東池浮萍半黏塊，裂碧跳青出魚背。
- 西池秋水尚涵空，舞闊摇深吹荇带。
- 吾僚有意爲遷居，老守縱饞那忍膾。
- 縱橫爭看銀刀出，瀺灂初驚玉花碎。
- 但愁數罟損鱗鬣，未信長堤隔濤瀨。
- 濊濊發發須臾間，圉圉洋洋尋丈外。
- 安知中無蛟龍種，或恐尚有風雲會。
- 明年春水漲西湖，好去相忘渺淮海。

## 拼音

- dong1 chi2 fu2 ping2 ban4 nian2 kuai4 ， lie4 bi4 tiao4 qing1 chu1 yu2 bei4 。
- xi1 chi2 qiu1 shui3 shang4 han2 kong1 ， wu3 kuo4 yao2 shen1 chui1 xing4 dai4 。
- wu2 liao2 you3 yi4 wei2 qian1 ju1 ， lao3 shou3 zong4 chan2 na4 ren3 kuai4 。
- zong4 heng2 zheng1 kan4 yin2 dao1 chu1 ， chan2 zhuo2 chu1 jing1 yu4 hua1 sui4 。
- dan4 chou2 shu4 gu3 sun3 lin2 lie4 ， wei4 xin4 chang2 di1 ge2 tao1 lai4 。
- hui4 hui4 fa1 fa1 xu1 yu2 jian4 ， yu3 yu3 yang2 yang2 xun2 zhang4 wai4 。
- an1 zhi1 zhong1 wu2 jiao1 long2 zhong3 ， huo4 kong3 shang4 you3 feng1 yun2 hui4 。
- ming2 nian2 chun1 shui3 zhang3 xi1 hu2 ， hao3 qu4 xiang1 wang4 miao3 huai2 hai3 。

## 注释

## 译文

## 赏析
