---
id: su-shi-su-hai-hui-si
title: 宿海會寺
titlePinyin: su4 hai3 hui4 si4
titleSlug: su-hai-hui-si
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 籃輿三日山中行，山中信美少曠平。
- 下投黄泉上青冥，線路每與猿狖爭。
- 重樓束縛遭澗坑，兩股酸哀饑腸鳴。
- 北渡飛橋踏彭鏗，繚垣百步如古城。
- 大鐘橫撞千指迎，高堂延客夜不扃。
- 杉槽漆斛江河傾，本來無垢洗更輕。
- 倒牀鼻息四鄰驚，紞如五鼓天未明。
- 木魚呼粥亮且清，不聞人聲聞履聲。

## 拼音

- lan2 yu2 san1 ri4 shan1 zhong1 hang2 ， shan1 zhong1 xin4 mei3 shao3 kuang4 ping2 。
- xia4 tou2 huang2 quan2 shang4 qing1 ming2 ， xian4 lu4 mei3 yu3 yuan2 you4 zheng1 。
- zhong4 lou2 shu4 fu4 zao1 jian4 keng1 ， liang3 gu3 suan1 ai1 ji1 chang2 ming2 。
- bei3 du4 fei1 qiao2 ta4 peng2 keng1 ， liao2 yuan2 bai3 bu4 ru2 gu3 cheng2 。
- da4 zhong1 heng2 zhuang4 qian1 zhi3 ying2 ， gao1 tang2 yan2 ke4 ye4 bu4 jiong1 。
- shan1 cao2 qi1 hu2 jiang1 he2 qing1 ， ben3 lai2 wu2 gou4 xi3 geng4 qing1 。
- dao3 chuang2 bi2 xi1 si4 lin2 jing1 ， dan3 ru2 wu3 gu3 tian1 wei4 ming2 。
- mu4 yu2 hu1 zhou1 liang4 qie3 qing1 ， bu4 wen2 ren2 sheng1 wen2 lü3 sheng1 。

## 注释

## 译文

## 赏析
