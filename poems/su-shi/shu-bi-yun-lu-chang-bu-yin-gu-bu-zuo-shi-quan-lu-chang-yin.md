---
id: su-shi-shu-bi-yun-lu-chang-bu-yin-gu-bu-zuo-shi-quan-lu-chang-yin
title: 叔弼云履常不飲故不作詩勸履常飲
titlePinyin: shu1 bi4 yun2 lü3 chang2 bu4 yin3 gu4 bu2 zuo4 shi1 quan4 lü3 chang2 yin3
titleSlug: shu-bi-yun-lu-chang-bu-yin-gu-bu-zuo-shi-quan-lu-chang-yin
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 我本畏酒人，臨觴未嘗訴。
- 平生坐詩窮，得句忍不吐。
- 吐酒茹好詩，肝胃生滓污。
- 用此較得喪，天豈不足付。
- 吾儕非二物，歲月誰與度。
- 悄然得長愁，爲計已大誤。
- 二歐非無詩，恨子不飲故。
- 强爲釂一酌，將非作愁具。
- 成言如皎日，援筆當自賦。
- 他年五君詠，山王一時數。

## 拼音

- wo3 ben3 wei4 jiu3 ren2 ， lin2 shang1 wei4 chang2 su4 。
- ping2 sheng1 zuo4 shi1 qiong2 ， de2 ju4 ren3 bu4 tu3 。
- tu3 jiu3 ru2 hao3 shi1 ， gan1 wei4 sheng1 zi3 wu1 。
- yong4 ci3 jiao4 de2 sang1 ， tian1 qi3 bu4 zu2 fu4 。
- wu2 chai2 fei1 er4 wu4 ， sui4 yue4 shui2 yu3 du4 。
- qiao3 ran2 de2 chang2 chou2 ， wei2 ji4 yi3 da4 wu4 。
- er4 ou1 fei1 wu2 shi1 ， hen4 zi3 bu4 yin3 gu4 。
- qiang2 wei2 jiao4 yi4 zhuo2 ， jiang1 fei1 zuo4 chou2 ju4 。
- cheng2 yan2 ru2 jiao3 ri4 ， yuan2 bi3 dang1 zi4 fu4 。
- ta1 nian2 wu3 jun1 yong3 ， shan1 wang2 yi4 shi2 shu4 。

## 注释

## 译文

## 赏析
