---
id: su-shi-you-luo-fu-shan-yi-shou-shi-er-zi-guo
title: 游羅浮山一首示兒子過
titlePinyin: you2 luo2 fu2 shan1 yi4 shou3 shi4 er2 zi3 guo4
titleSlug: you-luo-fu-shan-yi-shou-shi-er-zi-guo
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 人間有此白玉京，羅浮見日雞一鳴。
- 南樓未必齊日觀，鬰儀自欲朝朱明。
- 東坡之師抱朴老，真契久已交前生。
- 玉堂金馬久流落，寸田尺宅今誰耕。
- 道華亦嘗啖一棗，契虛正欲仇三彭。
- 鐵橋石柱連空橫，杖藜欲趁飛猱輕。
- 雲溪夜逢瘖虎伏，斗壇晝出銅龍獰。
- 小兒少年有奇志，中宵起坐存黄庭。
- 近者戲作凌雲賦，筆勢彷彿離騷經。
- 負書從我盍歸去，羣仙正草新宮銘。
- 汝應奴隸蔡少霞，我亦季孟山玄卿。
- 還須略報老同叔，贏糧萬里尋初平。

## 拼音

- ren2 jian4 you3 ci3 bai2 yu4 jing1 ， luo2 fu2 jian4 ri4 ji1 yi4 ming2 。
- nan2 lou2 wei4 bi4 qi2 ri4 guan1 ， yu4 yi2 zi4 yu4 chao2 zhu1 ming2 。
- dong1 po1 zhi1 shi1 bao4 pu3 lao3 ， zhen1 qi4 jiu3 yi3 jiao1 qian2 sheng1 。
- yu4 tang2 jin1 ma3 jiu3 liu2 luo4 ， cun4 tian2 chi3 zhai2 jin1 shui2 geng1 。
- dao4 hua2 yi4 chang2 dan4 yi4 zao3 ， qi4 xu1 zheng4 yu4 chou2 san1 peng2 。
- tie3 qiao2 shi2 zhu4 lian2 kong1 heng2 ， zhang4 li2 yu4 chen4 fei1 nao2 qing1 。
- yun2 xi1 ye4 feng2 yin1 hu3 fu2 ， dou4 tan2 zhou4 chu1 tong2 long2 ning2 。
- xiao3 er2 shao3 nian2 you3 qi2 zhi4 ， zhong1 xiao1 qi3 zuo4 cun2 huang2 ting2 。
- jin4 zhe3 xi4 zuo4 ling2 yun2 fu4 ， bi3 shi4 pang2 fu2 li2 sao1 jing1 。
- fu4 shu1 cong2 wo3 he2 gui1 qu4 ， qun2 xian1 zheng4 cao3 xin1 gong1 ming2 。
- ru3 ying1 nu2 li4 cai4 shao3 xia2 ， wo3 yi4 ji4 meng4 shan1 xuan2 qing1 。
- huan2 xu1 lüe4 bao4 lao3 tong2 shu1 ， ying2 liang2 wan4 li3 xun2 chu1 ping2 。

## 注释

## 译文

## 赏析
