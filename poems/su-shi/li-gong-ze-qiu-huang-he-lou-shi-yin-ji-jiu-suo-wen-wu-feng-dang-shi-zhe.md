---
id: su-shi-li-gong-ze-qiu-huang-he-lou-shi-yin-ji-jiu-suo-wen-wu-feng-dang-shi-zhe
title: 李公擇求黄鶴樓詩因記舊所聞於馮當世者
titlePinyin: li3 gong1 ze2 qiu2 huang2 he4 lou2 shi1 yin1 ji4 jiu4 suo3 wen2 wu1 feng2 dang1 shi4 zhe3
titleSlug: li-gong-ze-qiu-huang-he-lou-shi-yin-ji-jiu-suo-wen-wu-feng-dang-shi-zhe
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 黄鶴樓前月滿川，抱關老卒饑不眠。
- 夜聞三人笑語言，羽衣著屐響空山。
- 非鬼非人意其仙，石扉三叩聲清圓。
- 洞中鏗鈜落門關，縹緲入石如飛烟。
- 鷄鳴月落風馭還，迎拜稽首願執鞭。
- 汝非其人骨腥羶，黄金乞得重莫肩。
- 持歸包裹敝席氈，夜穿茅屋光射天。
- 里閭來觀已變遷，似石非石鉛非鉛。
- 或取而有衆憤喧，訟歸有司今幾年。
- 無功暴得喜欲顛，神人戲汝真可憐。
- 願君爲考然不然，此語可信馮公傳。

## 拼音

- huang2 he4 lou2 qian2 yue4 man3 chuan1 ， bao4 guan1 lao3 zu2 ji1 bu4 mian2 。
- ye4 wen2 san1 ren2 xiao4 yu3 yan2 ， yu3 yi1 zhu4 ji1 xiang3 kong1 shan1 。
- fei1 gui3 fei1 ren2 yi4 qi2 xian1 ， shi2 fei1 san1 kou4 sheng1 qing1 yuan2 。
- dong4 zhong1 keng1 hong2 luo4 men2 guan1 ， piao3 miao3 ru4 shi2 ru2 fei1 yan1 。
- ji1 ming2 yue4 luo4 feng1 yu4 huan2 ， ying2 bai4 qi3 shou3 yuan4 zhi2 bian1 。
- ru3 fei1 qi2 ren2 gu3 xing1 shan1 ， huang2 jin1 qi3 de2 zhong4 mo4 jian1 。
- chi2 gui1 bao1 guo3 bi4 xi2 zhan1 ， ye4 chuan1 mao2 wu1 guang1 she4 tian1 。
- li3 lü2 lai2 guan1 yi3 bian4 qian1 ， si4 shi2 fei1 shi2 qian1 fei1 qian1 。
- huo4 qu3 er2 you3 zhong4 fen4 xuan1 ， song4 gui1 you3 si1 jin1 ji1 nian2 。
- wu2 gong1 bao4 de2 xi3 yu4 dian1 ， shen2 ren2 xi4 ru3 zhen1 ke3 lian2 。
- yuan4 jun1 wei2 kao3 ran2 bu4 ran2 ， ci3 yu3 ke3 xin4 feng2 gong1 chuan2 。

## 注释

## 译文

## 赏析
