---
id: su-shi-yong-qian-yun-zai-he-sun-zhi-ju
title: 用前韵再和孫志舉
titlePinyin: yong4 qian2 yun4 zai4 he2 sun1 zhi4 ju3
titleSlug: yong-qian-yun-zai-he-sun-zhi-ju
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 人衆者勝天，天定亦勝人。
- 鄧通豈不富，郭解安得貧。
- 驚飛賀厦燕，走散入幕賓。
- 醉眠中山酒，夢結南柯姻。
- 寵辱能幾何，悲歡浩無垠。
- 回視人間世，了無一事真。
- 灑掃古玉局，香火通帝闉。
- 我室思無邪，我堂德有鄰。
- 所至爲鄉里，事賢友其仁。
- 之子富經術，蔚如井大春。
- 蜿蟺楚南極，淑氣生此民。
- 唱高和自寡，非我誰當親。
- 譬彼嶰谷竹，剪裁待伶倫。
- 俗學吁可鄙，紙繒配芻銀。
- 聊將調癡鬼，亦復爭華新。
- 願子事篤實，浮言掃譫諄。
- 窮通付造物，得喪理本均。
- 期子如太倉，會當發陳陳。

## 拼音

- ren2 zhong4 zhe3 sheng4 tian1 ， tian1 ding4 yi4 sheng4 ren2 。
- deng4 tong1 qi3 bu2 fu4 ， guo1 jie3 an1 de2 pin2 。
- jing1 fei1 he4 sha4 yan4 ， zou3 san4 ru4 mu4 bin1 。
- zui4 mian2 zhong1 shan1 jiu3 ， meng4 jie2 nan2 ke1 yin1 。
- chong3 ru3 neng2 ji1 he2 ， bei1 huan1 hao4 wu2 yin2 。
- hui2 shi4 ren2 jian4 shi4 ， liao3 wu2 yi2 shi4 zhen1 。
- sa3 sao3 gu3 yu4 ju2 ， xiang1 huo3 tong1 di4 yin1 。
- wo3 shi4 si1 wu2 xie2 ， wo3 tang2 de2 you3 lin2 。
- suo3 zhi4 wei2 xiang1 li3 ， shi4 xian2 you3 qi2 ren2 。
- zhi1 zi3 fu4 jing1 shu4 ， wei4 ru2 jing3 da4 chun1 。
- wan1 shan4 chu3 nan2 ji2 ， shu1 qi4 sheng1 ci3 min2 。
- chang4 gao1 he2 zi4 gua3 ， fei1 wo3 shui2 dang1 qin1 。
- pi4 bi3 xie4 gu3 zhu2 ， jian3 cai2 dai4 ling2 lun2 。
- su2 xue2 xu1 ke3 bi3 ， zhi3 zeng1 pei4 chu2 yin2 。
- liao2 jiang1 diao4 chi1 gui3 ， yi4 fu4 zheng1 hua2 xin1 。
- yuan4 zi3 shi4 du3 shi2 ， fu2 yan2 sao3 zhan1 zhun1 。
- qiong2 tong1 fu4 zao4 wu4 ， de2 sang1 li3 ben3 jun1 。
- qi1 zi3 ru2 tai4 cang1 ， hui4 dang1 fa1 chen2 chen2 。

## 注释

## 译文

## 赏析
