---
id: su-shi-yang-ma-ge
title: 秧馬歌
titlePinyin: yang1 ma3 ge1
titleSlug: yang-ma-ge
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 春雲濛濛雨淒淒，春秧欲老翠剡齊。
- 嗟我婦子行水泥，朝分一壠暮千畦。
- 腰如箜篌首啄雞，筋煩骨殆聲酸嘶。
- 我有桐馬手自提，頭尻軒昂腹脇低。
- 背如覆瓦去角圭，以我兩足爲四蹄。
- 聳踊滑汰如鳧鷖，纖纖束藁亦可齎。
- 何用繁纓與月題，却從畦東走畦西。
- 山城欲閉聞鼓鼙，忽作的盧躍檀溪。
- 歸來挂壁從高棲，了無芻秣饑不啼。
- 少壯騎汝逮老黧，何曾蹶軼防顛隮。
- 錦韉公子朝金閨，笑我一生蹋牛犁，不知自有木駃騠。

## 拼音

- chun1 yun2 meng2 meng2 yu3 qi1 qi1 ， chun1 yang1 yu4 lao3 cui4 yan3 qi2 。
- jie1 wo3 fu4 zi3 xing2 shui3 ni2 ， chao2 fen1 yi4 long3 mu4 qian1 qi2 。
- yao1 ru2 kong1 hou2 shou3 zhuo2 ji1 ， jin1 fan2 gu3 dai4 sheng1 suan1 si1 。
- wo3 you3 tong2 ma3 shou3 zi4 ti2 ， tou2 kao1 xuan1 ang2 fu4 xie2 di1 。
- bei4 ru2 fu4 wa3 qu4 jiao3 gui1 ， yi3 wo3 liang3 zu2 wei2 si4 ti2 。
- song3 yong3 hua2 tai4 ru2 fu2 yi1 ， xian1 xian1 shu4 gao3 yi4 ke3 ji1 。
- he2 yong4 fan2 ying1 yu3 yue4 ti2 ， que4 cong2 qi2 dong1 zou3 qi2 xi1 。
- shan1 cheng2 yu4 bi4 wen2 gu3 pi2 ， hu1 zuo4 de0 lu2 yue4 tan2 xi1 。
- gui1 lai2 gua4 bi4 cong2 gao1 qi1 ， liao3 wu2 chu2 mo4 ji1 bu4 ti2 。
- shao3 zhuang4 qi2 ru3 dai3 lao3 li2 ， he2 ceng2 jue3 yi4 fang2 dian1 ji1 。
- jin3 jian1 gong1 zi3 chao2 jin1 gui1 ， xiao4 wo3 yi4 sheng1 ta4 niu2 li2 ， bu4 zhi1 zi4 you3 mu4 kuai4 ti2 。

## 注释

## 译文

## 赏析
