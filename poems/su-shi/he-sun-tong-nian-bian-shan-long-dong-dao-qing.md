---
id: su-shi-he-sun-tong-nian-bian-shan-long-dong-dao-qing
title: 和孫同年卞山龍洞禱晴
titlePinyin: he2 sun1 tong2 nian2 bian4 shan1 long2 dong4 dao3 qing2
titleSlug: he-sun-tong-nian-bian-shan-long-dong-dao-qing
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 吳興連月雨，釜甑生魚蛙。
- 往問卞山龍，曷不安厥家。
- 梯空上巉絕，俯視驚谽谺。
- 神井湧雲蓋，陰崖垂蘚花。
- 交流百道泉，赴谷走羣蛇。
- 不知落何處，隠隠如繅車。
- 我來叩石戶，飛鼠翻白鴉。
- 寄語洞中龍，睡味豈不嘉。
- 雨師少弭節，雷師亦停撾。
- 積水得反壑，稻苗出泥沙。
- 農夫免菜色，龍亦飽豚豭。
- 看君擁黄紬，高卧放晚衙。

## 拼音

- wu2 xing1 lian2 yue4 yu3 ， fu3 zeng4 sheng1 yu2 wa1 。
- wang3 wen4 bian4 shan1 long2 ， he2 bu4 an1 jue2 jia1 。
- ti1 kong1 shang4 chan2 jue2 ， fu3 shi4 jing1 han1 xia1 。
- shen2 jing3 yong3 yun2 gai4 ， yin1 ya2 chui2 xian3 hua1 。
- jiao1 liu2 bai3 dao4 quan2 ， fu4 gu3 zou3 qun2 she2 。
- bu4 zhi1 luo4 he2 chu3 ， yin3 yin3 ru2 sao1 ju1 。
- wo3 lai2 kou4 shi2 hu4 ， fei1 shu3 fan1 bai2 ya1 。
- ji4 yu3 dong4 zhong1 long2 ， shui4 wei4 qi3 bu4 jia1 。
- yu3 shi1 shao3 mi3 jie2 ， lei2 shi1 yi4 ting2 zhua1 。
- ji1 shui3 de2 fan3 he4 ， dao4 miao2 chu1 ni2 sha1 。
- nong2 fu1 mian3 cai4 se4 ， long2 yi4 bao3 tun2 jia1 。
- kan4 jun1 yong1 huang2 chou1 ， gao1 wo4 fang4 wan3 ya2 。

## 注释

## 译文

## 赏析
