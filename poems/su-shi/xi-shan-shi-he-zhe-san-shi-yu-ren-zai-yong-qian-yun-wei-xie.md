---
id: su-shi-xi-shan-shi-he-zhe-san-shi-yu-ren-zai-yong-qian-yun-wei-xie
title: 西山詩和者三十餘人再用前韵爲謝
titlePinyin: xi1 shan1 shi1 he2 zhe3 san1 shi2 yu2 ren2 zai4 yong4 qian2 yun4 wei2 xie4
titleSlug: xi-shan-shi-he-zhe-san-shi-yu-ren-zai-yong-qian-yun-wei-xie
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 朱顔發過如春醅，胸中梨棗初未栽。
- 丹砂未易掃白髮，赤松却欲參黄梅。
- 寒溪本自遠公社，白蓮翠竹依崔嵬。
- 當時石泉照金瑞，神光夜發如五臺。
- 飲泉鑑面得真意，坐視萬物皆浮埃。
- 欲收暮景返田里，遠泝江水窮離堆。
- 還朝豈獨羞老病，自歎才盡傾空罍。
- 諸公渠渠若夏屋，吞吐風月清隅隈。
- 我如廢井久不食，古甃缺落生陰苔。
- 數詩往復相感發，汲新除舊寒光開。
- 遥知二月春江闊，雪浪倒卷雲峰摧。
- 石中無聲水亦靜，云何解轉空山雷。
- 欲就諸公評此語，要識憂喜何從來。
- 願求南宗一勺水，往與屈賈湔餘哀。

## 拼音

- zhu1 yan2 fa1 guo4 ru2 chun1 pei1 ， xiong1 zhong1 li2 zao3 chu1 wei4 zai1 。
- dan1 sha1 wei4 yi4 sao3 bai2 fa4 ， chi4 song1 que4 yu4 can1 huang2 mei2 。
- han2 xi1 ben3 zi4 yuan3 gong1 she4 ， bai2 lian2 cui4 zhu2 yi1 cui1 wei2 。
- dang1 shi2 shi2 quan2 zhao4 jin1 rui4 ， shen2 guang1 ye4 fa1 ru2 wu3 tai2 。
- yin3 quan2 jian4 mian4 de2 zhen1 yi4 ， zuo4 shi4 wan4 wu4 jie1 fu2 ai1 。
- yu4 shou1 mu4 jing3 fan3 tian2 li3 ， yuan3 su4 jiang1 shui3 qiong2 li2 dui1 。
- huan2 chao2 qi3 du2 xiu1 lao3 bing4 ， zi4 tan4 cai2 jin4 qing1 kong1 lei2 。
- zhu1 gong1 qu2 qu2 ruo4 xia4 wu1 ， tun1 tu3 feng1 yue4 qing1 yu2 wei1 。
- wo3 ru2 fei4 jing3 jiu3 bu4 shi2 ， gu3 zhou4 que1 luo4 sheng1 yin1 tai2 。
- shu4 shi1 wang3 fu4 xiang1 gan3 fa1 ， ji2 xin1 chu2 jiu4 han2 guang1 kai1 。
- yao2 zhi1 er4 yue4 chun1 jiang1 kuo4 ， xue3 lang4 dao3 juan4 yun2 feng1 cui1 。
- shi2 zhong1 wu2 sheng1 shui3 yi4 jing4 ， yun2 he2 jie3 zhuan3 kong1 shan1 lei2 。
- yu4 jiu4 zhu1 gong1 ping2 ci3 yu3 ， yao4 shi2 you1 xi3 he2 cong2 lai2 。
- yuan4 qiu2 nan2 zong1 yi4 shao2 shui3 ， wang3 yu3 qu1 jia3 jian1 yu2 ai1 。

## 注释

## 译文

## 赏析
