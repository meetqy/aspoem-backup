---
id: su-shi-guo-jian-chang-li-ye-fu-gong-ze-gu-ju
title: 過建昌李野夫公擇故居
titlePinyin: guo4 jian4 chang1 li3 ye3 fu1 gong1 ze2 gu4 ju1
titleSlug: guo-jian-chang-li-ye-fu-gong-ze-gu-ju
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 彭蠡東北源，廬阜西南麓。
- 何人修水上，種此一雙玉。
- 思之不可見，破宅餘修竹。
- 四鄰戒莫犯，十畝森似束。
- 我來仲夏初，解籜呈新綠。
- 幽鳥向我鳴，野人留我宿。
- 徘徊不忍去，微月挂喬木。
- 遥想他年歸，解組巾一幅。
- 對牀老兄弟，夜雨鳴竹屋。
- 卧聽鄰寺鐘，書窗有殘燭。

## 拼音

- peng2 li2 dong1 bei3 yuan2 ， lu2 fu4 xi1 nan2 lu4 。
- he2 ren2 xiu1 shui3 shang4 ， zhong3 ci3 yi4 shuang1 yu4 。
- si1 zhi1 bu4 ke3 jian4 ， po4 zhai2 yu2 xiu1 zhu2 。
- si4 lin2 jie4 mo4 fan4 ， shi2 mu3 sen1 si4 shu4 。
- wo3 lai2 zhong4 xia4 chu1 ， jie3 tuo4 cheng2 xin1 lü4 。
- you1 niao3 xiang4 wo3 ming2 ， ye3 ren2 liu2 wo3 su4 。
- pai2 huai2 bu4 ren3 qu4 ， wei1 yue4 gua4 qiao2 mu4 。
- yao2 xiang3 ta1 nian2 gui1 ， jie3 zu3 jin1 yi4 fu2 。
- dui4 chuang2 lao3 xiong1 di4 ， ye4 yu3 ming2 zhu2 wu1 。
- wo4 ting1 lin2 si4 zhong1 ， shu1 chuang1 you3 can2 zhu2 。

## 注释

## 译文

## 赏析
