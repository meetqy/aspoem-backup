---
id: su-shi-zhong-song-de-lai-zi
title: 種松得徠字
titlePinyin: zhong3 song1 de2 lai2 zi4
titleSlug: zhong-song-de-lai-zi
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 春風吹榆林，亂莢飛作堆。
- 荒園一雨過，戢戢千萬栽。
- 青松種不生，百株望一枚。
- 一枚已有餘，氣壓千畝槐。
- 野人易斗粟，云自魯徂徠。
- 魯人不知貴，萬竈飛青煤。
- 束縛同一車，胡爲乎來哉。
- 泫然解其縛，清泉洗浮埃。
- 枝傷葉尚困，生意未肯回。
- 山僧老無子，養護如嬰孩。
- 坐待走龍蛇，清陰滿南臺。
- 孤根裂山石，直幹排風雷。
- 我今百日客，養此千歲材。
- 茯苓無消息，雙鬢日夜摧。
- 古今一俯仰，作詩寄餘哀。

## 拼音

- chun1 feng1 chui1 yu2 lin2 ， luan4 jia2 fei1 zuo4 dui1 。
- huang1 yuan2 yi4 yu3 guo4 ， ji2 ji2 qian1 wan4 zai1 。
- qing1 song1 zhong3 bu4 sheng1 ， bai3 zhu1 wang4 yi4 mei2 。
- yi4 mei2 yi3 you3 yu2 ， qi4 ya1 qian1 mu3 huai2 。
- ye3 ren2 yi4 dou4 su4 ， yun2 zi4 lu3 cu2 lai2 。
- lu3 ren2 bu4 zhi1 gui4 ， wan4 zao4 fei1 qing1 mei2 。
- shu4 fu4 tong2 yi4 ju1 ， hu2 wei2 hu1 lai2 zai1 。
- xuan4 ran2 jie3 qi2 fu4 ， qing1 quan2 xi3 fu2 ai1 。
- zhi1 shang1 ye4 shang4 kun4 ， sheng1 yi4 wei4 ken3 hui2 。
- shan1 seng1 lao3 wu2 zi3 ， yang3 hu4 ru2 ying1 hai2 。
- zuo4 dai4 zou3 long2 she2 ， qing1 yin1 man3 nan2 tai2 。
- gu1 gen1 lie4 shan1 shi2 ， zhi2 gan4 pai2 feng1 lei2 。
- wo3 jin1 bai3 ri4 ke4 ， yang3 ci3 qian1 sui4 cai2 。
- fu2 ling2 wu2 xiao1 xi0 ， shuang1 bin4 ri4 ye4 cui1 。
- gu3 jin1 yi4 fu3 yang3 ， zuo4 shi1 ji4 yu2 ai1 。

## 注释

## 译文

## 赏析
