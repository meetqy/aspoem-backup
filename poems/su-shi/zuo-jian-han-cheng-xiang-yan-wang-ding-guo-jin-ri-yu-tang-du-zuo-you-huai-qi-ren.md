---
id: su-shi-zuo-jian-han-cheng-xiang-yan-wang-ding-guo-jin-ri-yu-tang-du-zuo-you-huai-qi-ren
title: 昨見韓丞相言王定國今日玉堂獨坐有懷其人
titlePinyin: zuo2 jian4 han2 cheng2 xiang4 yan2 wang2 ding4 guo2 jin1 ri4 yu4 tang2 du2 zuo4 you3 huai2 qi2 ren2
titleSlug: zuo-jian-han-cheng-xiang-yan-wang-ding-guo-jin-ri-yu-tang-du-zuo-you-huai-qi-ren
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 晝卧玉堂上，微風舉輕紈。
- 銅瓶下碧井，百尺鳴飛瀾。
- 俯仰清夢餘，愛此一掬寒。
- 似予平生友，苦語凉肺肝。
- 秀眉玉兩頰，矯矯如翔鸞。
- 置之江淮交，清詩洗江湍。
- 紅鱗對白酒，信美非所安。
- 丞相功業成，還家酒杯寬。
- 人間有此客，折簡呼不難。
- 相將扣東閣，起舞盡餘歡。

## 拼音

- zhou4 wo4 yu4 tang2 shang4 ， wei1 feng1 ju3 qing1 wan2 。
- tong2 ping2 xia4 bi4 jing3 ， bai3 chi3 ming2 fei1 lan2 。
- fu3 yang3 qing1 meng4 yu2 ， ai4 ci3 yi4 ju1 han2 。
- si4 yu3 ping2 sheng1 you3 ， ku3 yu3 liang2 fei4 gan1 。
- xiu4 mei2 yu4 liang3 jia2 ， jiao3 jiao3 ru2 xiang2 luan2 。
- zhi4 zhi1 jiang1 huai2 jiao1 ， qing1 shi1 xi3 jiang1 tuan1 。
- hong2 lin2 dui4 bai2 jiu3 ， xin4 mei3 fei1 suo3 an1 。
- cheng2 xiang4 gong1 ye4 cheng2 ， huan2 jia1 jiu3 bei1 kuan1 。
- ren2 jian4 you3 ci3 ke4 ， zhe2 jian3 hu1 bu4 nan2 。
- xiang1 jiang1 kou4 dong1 ge2 ， qi3 wu3 jin4 yu2 huan1 。

## 注释

## 译文

## 赏析
