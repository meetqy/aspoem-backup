---
id: su-shi-mi-jiu-ge
title: 蜜酒歌
titlePinyin: mi4 jiu3 ge1
titleSlug: mi-jiu-ge
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 真珠爲漿玉爲醴，六月田夫汗流泚。
- 不如春甕自生香，蜂爲耕耘花作米。
- 一日小沸魚吐沫，二日眩轉清光活。
- 三日開甕香滿城，快瀉銀瓶不須撥。
- 百錢一斗濃無聲，甘露微濁醍醐清。
- 君不見南園采花蜂似雨，天教釀酒醉先生。
- 先生年來窮到骨，問人乞米何曾得。
- 世間萬事真悠悠，蜜蜂大勝監河侯。

## 拼音

- zhen1 zhu1 wei2 jiang1 yu4 wei2 li3 ， liu4 yue4 tian2 fu1 han4 liu2 ci3 。
- bu4 ru2 chun1 weng4 zi4 sheng1 xiang1 ， feng1 wei2 geng1 yun2 hua1 zuo4 mi3 。
- yi2 ri4 xiao3 fei4 yu2 tu4 mo4 ， er4 ri4 xuan4 zhuan3 qing1 guang1 huo2 。
- san1 ri4 kai1 weng4 xiang1 man3 cheng2 ， kuai4 xie4 yin2 ping2 bu4 xu1 bo1 。
- bai3 qian2 yi4 dou3 nong2 wu2 sheng1 ， gan1 lu4 wei1 zhuo2 ti2 hu2 qing1 。
- jun1 bu2 jian4 nan2 yuan2 cai3 hua1 feng1 si4 yu3 ， tian1 jiao4 niang4 jiu3 zui4 xian1 sheng0 。
- xian1 sheng1 nian2 lai2 qiong2 dao4 gu3 ， wen4 ren2 qi3 mi3 he2 ceng2 de2 。
- shi4 jian4 wan4 shi4 zhen1 you1 you1 ， mi4 feng1 da4 sheng4 jian1 he2 hou2 。

## 注释

## 译文

## 赏析
