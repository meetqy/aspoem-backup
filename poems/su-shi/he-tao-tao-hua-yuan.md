---
id: su-shi-he-tao-tao-hua-yuan
title: 和陶桃花源
titlePinyin: he2 tao2 tao2 hua1 yuan2
titleSlug: he-tao-tao-hua-yuan
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 凡聖無異居，清濁共此世。
- 心閑偶自見，念起忽已逝。
- 欲知真一處，要使六用廢。
- 桃源信不遠，杖藜可小憩。
- 躬耕任地力，絕學抱天藝。
- 臂雞有時鳴，尻駕無可稅。
- 苓龜亦晨吸，杞狗或夜吠。
- 耘樵得甘芳，齕齧謝炮製。
- 子驥雖形隔，淵明已心詣。
- 高山不難越，淺水何足厲。
- 不如我仇池，高舉復幾歲。
- 從來一生死，近又等癡慧。
- 蒲澗安期境，羅浮稚川界。
- 夢往從之遊，神交發吾蔽。
- 桃花滿庭下，流水在戶外。
- 却笑逃秦人，有畏非真契。

## 拼音

- fan2 sheng4 wu2 yi4 ju1 ， qing1 zhuo2 gong4 ci3 shi4 。
- xin1 xian2 ou3 zi4 jian4 ， nian4 qi3 hu1 yi3 shi4 。
- yu4 zhi1 zhen1 yi4 chu3 ， yao4 shi3 liu4 yong4 fei4 。
- tao2 yuan2 xin4 bu4 yuan3 ， zhang4 li2 ke3 xiao3 qi4 。
- gong1 geng1 ren4 di4 li4 ， jue2 xue2 bao4 tian1 yi4 。
- bi4 ji1 you3 shi2 ming2 ， kao1 jia4 wu2 ke3 shui4 。
- ling2 gui1 yi4 chen2 xi1 ， qi3 gou3 huo4 ye4 fei4 。
- yun2 qiao2 de2 gan1 fang1 ， he2 nie4 xie4 pao4 zhi4 。
- zi3 ji4 sui1 xing2 ge2 ， yuan1 ming2 yi3 xin1 yi4 。
- gao1 shan1 bu4 nan2 yue4 ， qian3 shui3 he2 zu2 li4 。
- bu4 ru2 wo3 qiu2 chi2 ， gao1 ju3 fu4 ji1 sui4 。
- cong2 lai2 yi4 sheng1 si3 ， jin4 you4 deng3 chi1 hui4 。
- pu2 jian4 an1 qi1 jing4 ， luo2 fu2 zhi4 chuan1 jie4 。
- meng4 wang3 cong2 zhi1 you2 ， shen2 jiao1 fa1 wu2 bi4 。
- tao2 hua1 man3 ting2 xia4 ， liu2 shui3 zai4 hu4 wai4 。
- que4 xiao4 tao2 qin2 ren2 ， you3 wei4 fei1 zhen1 qi4 。

## 注释

## 译文

## 赏析
