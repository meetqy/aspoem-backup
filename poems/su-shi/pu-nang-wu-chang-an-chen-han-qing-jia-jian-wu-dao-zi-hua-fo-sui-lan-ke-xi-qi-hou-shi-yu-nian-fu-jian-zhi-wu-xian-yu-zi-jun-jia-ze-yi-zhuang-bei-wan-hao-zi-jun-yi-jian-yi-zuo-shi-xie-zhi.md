---
id: su-shi-pu-nang-wu-chang-an-chen-han-qing-jia-jian-wu-dao-zi-hua-fo-sui-lan-ke-xi-qi-hou-shi-yu-nian-fu-jian-zhi-wu-xian-yu-zi-jun-jia-ze-yi-zhuang-bei-wan-hao-zi-jun-yi-jian-yi-zuo-shi-xie-zhi
title: 僕曩於長安陳漢卿家見吳道子畫佛碎爛可惜其後十餘年復見之於鮮于子駿家則已裝背完好子駿以見遺作詩謝之
titlePinyin: pu2 nang3 wu1 chang2 an1 chen2 han4 qing1 jia1 jian4 wu2 dao4 zi3 hua4 fo2 sui4 lan4 ke3 xi1 qi2 hou4 shi2 yu2 nian2 fu4 jian4 zhi1 wu1 xian1 yu2 zi3 jun4 jia1 ze2 yi3 zhuang1 bei4 wan2 hao3 zi3 jun4 yi3 jian4 yi2 zuo4 shi1 xie4 zhi1
titleSlug: pu-nang-wu-chang-an-chen-han-qing-jia-jian-wu-dao-zi-hua-fo-sui-lan-ke-xi-qi-hou-shi-yu-nian-fu-jian-zhi-wu-xian-yu-zi-jun-jia-ze-yi-zhuang-bei-wan-hao-zi-jun-yi-jian-yi-zuo-shi-xie-zhi
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 貴人金多身復閑，爭買書畫不計錢。
- 已將鐵石充逸少，更補朱繇爲道玄。
- 烟薰屋漏裝玉軸，鹿皮蒼璧知誰賢。
- 吳生畫佛本神授，夢中化作飛空仙。
- 覺來落筆不經意，神妙獨到秋毫顛。
- 昔我長安見此畫，歎息至寶空潸然。
- 素絲斷續不忍看，已作蝴蝶飛聯翩。
- 君能收拾爲補綴，體質散落嗟神全。
- 誌公彷彿見刀尺，修羅天女猶雄妍。
- 如觀老杜飛鳥句，脫字欲補知無緣。
- 問君乞得良有意，欲將俗眼爲洗湔。
- 貴人一見定羞怍，錦囊千紙何足捐。
- 不須更用博麻縷，付與一炬隨飛烟。

## 拼音

- gui4 ren2 jin1 duo1 shen1 fu4 xian2 ， zheng1 mai3 shu1 hua4 bu2 ji4 qian2 。
- yi3 jiang1 tie3 shi2 chong1 yi4 shao3 ， geng4 bu3 zhu1 yao2 wei2 dao4 xuan2 。
- yan1 xun1 wu1 lou4 zhuang1 yu4 zhou2 ， lu4 pi2 cang1 bi4 zhi1 shui2 xian2 。
- wu2 sheng1 hua4 fo2 ben3 shen2 shou4 ， meng4 zhong1 hua4 zuo4 fei1 kong1 xian1 。
- jue2 lai2 luo4 bi3 bu4 jing1 yi4 ， shen2 miao4 du2 dao4 qiu1 hao2 dian1 。
- xi1 wo3 chang2 an1 jian4 ci3 hua4 ， tan4 xi1 zhi4 bao3 kong1 shan1 ran2 。
- su4 si1 duan4 xu4 bu4 ren3 kan4 ， yi3 zuo4 hu2 die2 fei1 lian2 pian1 。
- jun1 neng2 shou1 shi0 wei2 bu3 zhui4 ， ti3 zhi4 san4 luo4 jie1 shen2 quan2 。
- zhi4 gong1 pang2 fu2 jian4 dao1 chi3 ， xiu1 luo2 tian1 nü3 you2 xiong2 yan2 。
- ru2 guan1 lao3 du4 fei1 niao3 ju4 ， tuo1 zi4 yu4 bu3 zhi1 wu2 yuan2 。
- wen4 jun1 qi3 de2 liang2 you3 yi4 ， yu4 jiang1 su2 yan3 wei2 xi3 jian1 。
- gui4 ren2 yi2 jian4 ding4 xiu1 zuo4 ， jin3 nang2 qian1 zhi3 he2 zu2 juan1 。
- bu4 xu1 geng4 yong4 bo2 ma2 lü3 ， fu4 yu3 yi2 ju4 sui2 fei1 yan1 。

## 注释

## 译文

## 赏析
