---
id: su-shi-wu-shan
title: 巫山
titlePinyin: wu1 shan1
titleSlug: wu-shan
author: 蘇軾
authorPinyin: su1 shi4
authorSlug: su-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 瞿塘迤邐盡，巫峽崢嶸起。
- 連峰稍可怪，石色變蒼翠。
- 天工運神巧，漸欲作奇偉。
- 坱軋勢方深，結搆意未遂。
- 旁觀不暇瞬，步步造幽邃。
- 蒼崖忽相逼，絕壁凜可悸。
- 仰觀八九頂，俊爽淩顥氣。
- 晃蕩天宇高，奔騰江水沸。
- 孤超兀不讓，直拔勇無畏。
- 攀緣見神宇，憩坐就石位。
- 巉巉隔江波，一一問廟吏。
- 遥觀神女石，綽約誠有以。
- 俯首見斜鬟，拖霞弄修帔。
- 人心隨物變，遠覺含深意。
- 野老笑我旁，少年嘗屢至。
- 去隨猿猱上，反以繩索試。
- 石筍倚孤峰，突兀殊不類。
- 世人喜神怪，論說驚幼穉。
- 楚賦亦虛傳，神仙安有是。
- 次問掃壇竹，云此今尚爾。
- 翠葉紛下垂，婆娑綠鳳尾。
- 風來自偃仰，若爲神物使。
- 絕頂有三碑，詰曲古篆字。
- 老人那解讀，偶見不能記。
- 窮探到峰背，採斫黄楊子。
- 黄楊生石上，堅瘦紋如綺。
- 貪心去不顧，澗谷千尋縋。
- 山高虎狼絕，深入坦無忌。
- 溟濛草樹密，葱蒨雲霞膩。
- 石竇有洪泉，甘滑如流髓。
- 終朝自盥潄，冷冽清心胃。
- 浣衣挂樹梢，磨斧就石鼻。
- 徘徊雲日晚，歸意念城市。
- 不到今卅年，衰老筋力憊。
- 當時伐殘木，牙蘗已如臂。
- 忽聞老人說，終日爲歎喟。
- 神仙固有之，難在忘勢利。
- 貧賤爾何愛，棄去如脫屣。
- 嗟爾若無還，絕糧應不死。

## 拼音

- qu2 tang2 yi3 li3 jin4 ， wu1 xia2 zheng1 rong2 qi3 。
- lian2 feng1 shao1 ke3 guai4 ， shi2 se4 bian4 cang1 cui4 。
- tian1 gong1 yun4 shen2 qiao3 ， jian4 yu4 zuo4 qi2 wei3 。
- yang3 ya4 shi4 fang1 shen1 ， jie2 gou4 yi4 wei4 sui4 。
- pang2 guan1 bu4 xia2 shun4 ， bu4 bu4 zao4 you1 sui4 。
- cang1 ya2 hu1 xiang1 bi1 ， jue2 bi4 lin3 ke3 ji4 。
- yang3 guan1 ba1 jiu3 ding3 ， jun4 shuang3 ling2 hao4 qi4 。
- huang4 dang4 tian1 yu3 gao1 ， ben1 teng2 jiang1 shui3 fei4 。
- gu1 chao1 wu4 bu2 rang4 ， zhi2 ba2 yong3 wu2 wei4 。
- pan1 yuan2 jian4 shen2 yu3 ， qi4 zuo4 jiu4 shi2 wei4 。
- chan2 chan2 ge2 jiang1 bo1 ， yi1 yi1 wen4 miao4 li4 。
- yao2 guan1 shen2 nü3 shi2 ， chuo4 yue1 cheng2 you3 yi3 。
- fu3 shou3 jian4 xie2 huan2 ， tuo1 xia2 nong4 xiu1 pei4 。
- ren2 xin1 sui2 wu4 bian4 ， yuan3 jue2 han2 shen1 yi4 。
- ye3 lao3 xiao4 wo3 pang2 ， shao4 nian2 chang2 lü3 zhi4 。
- qu4 sui2 yuan2 nao2 shang4 ， fan3 yi3 sheng2 suo3 shi4 。
- shi2 sun3 yi3 gu1 feng1 ， tu1 wu4 shu1 bu2 lei4 。
- shi4 ren2 xi3 shen2 guai4 ， lun4 shuo1 jing1 you4 zhi4 。
- chu3 fu4 yi4 xu1 chuan2 ， shen2 xian1 an1 you3 shi4 。
- ci4 wen4 sao3 tan2 zhu2 ， yun2 ci3 jin1 shang4 er3 。
- cui4 ye4 fen1 xia4 chui2 ， po2 suo1 lü4 feng4 wei3 。
- feng1 lai2 zi4 yan3 yang3 ， ruo4 wei2 shen2 wu4 shi3 。
- jue2 ding3 you3 san1 bei1 ， jie2 qu3 gu3 zhuan4 zi4 。
- lao3 ren2 na4 jie3 du2 ， ou3 jian4 bu4 neng2 ji4 。
- qiong2 tan4 dao4 feng1 bei4 ， cai3 zhuo2 huang2 yang2 zi3 。
- huang2 yang2 sheng1 shi2 shang4 ， jian1 shou4 wen2 ru2 qi3 。
- tan1 xin1 qu4 bu2 gu4 ， jian4 gu3 qian1 xun2 zhui4 。
- shan1 gao1 hu3 lang2 jue2 ， shen1 ru4 tan3 wu2 ji4 。
- ming2 meng2 cao3 shu4 mi4 ， cong1 qian4 yun2 xia2 ni4 。
- shi2 dou4 you3 hong2 quan2 ， gan1 hua2 ru2 liu2 sui3 。
- zhong1 chao2 zi4 guan4 shu4 ， leng3 lie4 qing1 xin1 wei4 。
- huan4 yi1 gua4 shu4 shao1 ， mo2 fu3 jiu4 shi2 bi2 。
- pai2 huai2 yun2 ri4 wan3 ， gui1 yi4 nian4 cheng2 shi4 。
- bu2 dao4 jin1 sa4 nian2 ， shuai1 lao3 jin1 li4 bei4 。
- dang1 shi2 fa2 can2 mu4 ， ya2 bo4 yi3 ru2 bi4 。
- hu1 wen2 lao3 ren2 shuo1 ， zhong1 ri4 wei2 tan4 kui4 。
- shen2 xian1 gu4 you3 zhi1 ， nan2 zai4 wang4 shi4 li4 。
- pin2 jian4 er3 he2 ai4 ， qi4 qu4 ru2 tuo1 xi3 。
- jie1 er3 ruo4 wu2 huan2 ， jue2 liang2 ying1 bu4 si3 。

## 注释

## 译文

## 赏析
