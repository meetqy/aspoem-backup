---
id: su-shi-da-jun-zhong-tong-liao-he-yu
title: 答郡中同僚賀雨
titlePinyin: da2 jun4 zhong1 tong2 liao2 he4 yu3
titleSlug: da-jun-zhong-tong-liao-he-yu
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 水旱行十年，饑疫遍九土。
- 奇窮所向惡，歲歲祈晴雨。
- 雖非爲己求，重請終愧古。
- 鬼神亦知我，老病入腰膂。
- 何曾拜向人，此意難不許。
- 重雲萋已合，微潤先流礎。
- 蕭蕭止還作，坐聽及三鼓。
- 天明將吏集，泥土滿靴屨。
- 登城望麰麥，綠浪風掀舞。
- 愧我賢友生，雄篇鬬新語。
- 君看大熟歲，風雨占十五。
- 天地本無功，祈禳何足數。
- 渡河不入境，未若無蝗虎。
- 而況刑白鵝，下策君勿取。

## 拼音

- shui3 han4 xing2 shi2 nian2 ， ji1 yi4 bian4 jiu3 tu3 。
- qi2 qiong2 suo3 xiang4 e4 ， sui4 sui4 qi2 qing2 yu3 。
- sui1 fei1 wei2 ji3 qiu2 ， zhong4 qing3 zhong1 kui4 gu3 。
- gui3 shen2 yi4 zhi1 wo3 ， lao3 bing4 ru4 yao1 lü3 。
- he2 ceng2 bai4 xiang4 ren2 ， ci3 yi4 nan2 bu4 xu1 。
- zhong4 yun2 qi1 yi3 he2 ， wei1 run4 xian1 liu2 chu3 。
- xiao1 xiao1 zhi3 huan2 zuo4 ， zuo4 ting1 ji2 san1 gu3 。
- tian1 ming2 jiang1 li4 ji2 ， ni2 tu3 man3 xue1 ju4 。
- deng1 cheng2 wang4 mou2 mai4 ， lü4 lang4 feng1 xian1 wu3 。
- kui4 wo3 xian2 you3 sheng1 ， xiong2 pian1 dou4 xin1 yu3 。
- jun1 kan4 da4 shu2 sui4 ， feng1 yu3 zhan4 shi2 wu3 。
- tian1 di4 ben3 wu2 gong1 ， qi2 rang2 he2 zu2 shu4 。
- du4 he2 bu2 ru4 jing4 ， wei4 ruo4 wu2 huang2 hu3 。
- er2 kuang4 xing2 bai2 e2 ， xia4 ce4 jun1 wu4 qu3 。

## 注释

## 译文

## 赏析
