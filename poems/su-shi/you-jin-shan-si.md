---
id: su-shi-you-jin-shan-si
title: 遊金山寺
titlePinyin: you2 jin1 shan1 si4
titleSlug: you-jin-shan-si
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 我家江水初發源，宦游直送江入海。
- 聞道潮頭一丈高，天寒尚有沙痕在。
- 中泠南畔石盤陀，古來出沒隨濤波。
- 試登絕頂望鄉國，江南江北青山多。
- 羈愁畏晚尋歸楫，山僧苦留看落日。
- 微風萬頃靴文細，斷霞半空魚尾赤。
- 是時江月初生魄，二更月落天深黑。
- 江心似有炬火明，飛焰照山棲烏驚。
- 悵然歸卧心莫識，非鬼非人竟何物。
- 江山如此不歸山，江神見怪驚我頑。
- 我謝江神豈得已，有田不歸如江水。

## 拼音

- wo3 jia1 jiang1 shui3 chu1 fa1 yuan2 ， huan4 you2 zhi2 song4 jiang1 ru4 hai3 。
- wen2 dao4 chao2 tou2 yi2 zhang4 gao1 ， tian1 han2 shang4 you3 sha1 hen2 zai4 。
- zhong1 ling2 nan2 pan4 shi2 pan2 tuo2 ， gu3 lai2 chu1 mei2 sui2 tao1 bo1 。
- shi4 deng1 jue2 ding3 wang4 xiang1 guo2 ， jiang1 nan2 jiang1 bei3 qing1 shan1 duo1 。
- ji1 chou2 wei4 wan3 xun2 gui1 ji2 ， shan1 seng1 ku3 liu2 kan4 luo4 ri4 。
- wei1 feng1 wan4 qing3 xue1 wen2 xi4 ， duan4 xia2 ban4 kong1 yu2 wei3 chi4 。
- shi4 shi2 jiang1 yue4 chu1 sheng1 po4 ， er4 geng1 yue4 luo4 tian1 shen1 hei1 。
- jiang1 xin1 si4 you3 ju4 huo3 ming2 ， fei1 yan4 zhao4 shan1 qi1 wu1 jing1 。
- chang4 ran2 gui1 wo4 xin1 mo4 shi2 ， fei1 gui3 fei1 ren2 jing4 he2 wu4 。
- jiang1 shan1 ru2 ci3 bu4 gui1 shan1 ， jiang1 shen2 jian4 guai4 jing1 wo3 wan2 。
- wo3 xie4 jiang1 shen2 qi3 de2 yi3 ， you3 tian2 bu4 gui1 ru2 jiang1 shui3 。

## 注释

## 译文

## 赏析
