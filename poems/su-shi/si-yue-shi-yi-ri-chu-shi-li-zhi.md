---
id: su-shi-si-yue-shi-yi-ri-chu-shi-li-zhi
title: 四月十一日初食荔支
titlePinyin: si4 yue4 shi2 yi1 ri4 chu1 shi2 li4 zhi1
titleSlug: si-yue-shi-yi-ri-chu-shi-li-zhi
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 南村諸楊北村盧，白華青葉冬不枯。
- 垂黄綴紫烟雨裏，特與荔子爲先驅。
- 海山仙人絳羅襦，紅紗中單白玉膚。
- 不須更待妃子笑，風骨自是傾城姝。
- 不知天公有意無，遣此尤物生海隅。
- 雲山得伴松檜老，霜雪自困樝梨麤。
- 先生洗盞酌桂醑，冰盤薦此頳虬珠。
- 似開江鰩斫玉柱，更洗河豚烹腹腴。
- 我生涉世本爲口，一官久已輕蓴鱸。
- 人間何者非夢幻，南來萬里真良圖。

## 拼音

- nan2 cun1 zhu1 yang2 bei3 cun1 lu2 ， bai2 hua2 qing1 ye4 dong1 bu4 ku1 。
- chui2 huang2 zhui4 zi3 yan1 yu3 li3 ， te4 yu3 li4 zi3 wei2 xian1 qu1 。
- hai3 shan1 xian1 ren2 jiang4 luo2 ru2 ， hong2 sha1 zhong1 dan1 bai2 yu4 fu1 。
- bu4 xu1 geng4 dai4 fei1 zi3 xiao4 ， feng1 gu3 zi4 shi4 qing1 cheng2 shu1 。
- bu4 zhi1 tian1 gong1 you3 yi4 wu2 ， qian3 ci3 you2 wu4 sheng1 hai3 yu2 。
- yun2 shan1 de2 ban4 song1 gui4 lao3 ， shuang1 xue3 zi4 kun4 zha1 li2 cu1 。
- xian1 sheng0 xi3 zhan3 zhuo2 gui4 xu3 ， bing1 pan2 jian4 ci3 cheng1 qiu2 zhu1 。
- si4 kai1 jiang1 yao2 zhuo2 yu4 zhu4 ， geng4 xi3 he2 tun2 peng1 fu4 yu2 。
- wo3 sheng1 she4 shi4 ben3 wei2 kou3 ， yi4 guan1 jiu3 yi3 qing1 chun2 lu2 。
- ren2 jian4 he2 zhe3 fei1 meng4 huan4 ， nan2 lai2 wan4 li3 zhen1 liang2 tu2 。

## 注释

## 译文

## 赏析
