---
id: su-shi-tie-zhu-zhang
title: 鐵拄杖
titlePinyin: tie3 zhu3 zhang4
titleSlug: tie-zhu-zhang
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 柳公手中黑蛇滑，千年老根生乳節。
- 忽聞鏗然爪甲聲，四坐驚顧知是鐵。
- 含簧腹中細泉語，迸火石上飛星裂。
- 公言此物老有神，自昔閩王餉吳越。
- 不知流落幾人手，坐看變滅如春雪。
- 忽然贈我意安在，兩脚未許甘衰歇。
- 便尋轍迹訪崆峒，徑渡洞庭探禹穴。
- 披榛覓藥採芝菌，刺虎鏦蛟擉蛇蝎。
- 會教化作兩錢錐，歸來見公未華髮。
- 問我鐵君無恙否，取出摩挲向公說。

## 拼音

- liu3 gong1 shou3 zhong1 hei1 she2 hua2 ， qian1 nian2 lao3 gen1 sheng1 ru3 jie2 。
- hu1 wen2 keng1 ran2 zhao3 jia3 sheng1 ， si4 zuo4 jing1 gu4 zhi1 shi4 tie3 。
- han2 huang2 fu4 zhong1 xi4 quan2 yu3 ， beng4 huo3 shi2 shang4 fei1 xing1 lie4 。
- gong1 yan2 ci3 wu4 lao3 you3 shen2 ， zi4 xi1 min3 wang2 xiang3 wu2 yue4 。
- bu4 zhi1 liu2 luo4 ji1 ren2 shou3 ， zuo4 kan4 bian4 mie4 ru2 chun1 xue3 。
- hu1 ran2 zeng4 wo3 yi4 an1 zai4 ， liang3 jiao3 wei4 xu1 gan1 shuai1 xie1 。
- bian4 xun2 zhe2 ji4 fang3 kong1 tong2 ， jing4 du4 dong4 ting2 tan4 yu3 xue2 。
- pi1 zhen1 mi4 yao4 cai3 zhi1 jun1 ， ci4 hu3 cong1 jiao1 chuo4 she2 xie1 。
- hui4 jiao4 hua4 zuo4 liang3 qian2 zhui1 ， gui1 lai2 jian4 gong1 wei4 hua2 fa4 。
- wen4 wo3 tie3 jun1 wu2 yang4 fou3 ， qu3 chu1 mo2 suo1 xiang4 gong1 shuo1 。

## 注释

## 译文

## 赏析
