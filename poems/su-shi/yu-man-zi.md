---
id: su-shi-yu-man-zi
title: 魚蠻子
titlePinyin: yu2 man2 zi3
titleSlug: yu-man-zi
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 江淮水爲田，舟楫爲室居。
- 魚蝦以爲糧，不耕自有餘。
- 異哉魚蠻子，本非左衽徒。
- 連排入江住，竹瓦三尺廬。
- 於焉長子孫，戚施且侏儒。
- 擘水取魴鯉，易如拾諸途。
- 破釜不著鹽，雪鱗芼青蔬。
- 一飽便甘寢，何異獺與狙。
- 人間行路難，踏地出賦租。
- 不如魚蠻子，駕浪浮空虛。
- 空虛未可知，會當算舟車。
- 蠻子叩頭泣，勿語桑大夫。

## 拼音

- jiang1 huai2 shui3 wei2 tian2 ， zhou1 ji2 wei2 shi4 ju1 。
- yu2 xia1 yi3 wei2 liang2 ， bu4 geng1 zi4 you3 yu2 。
- yi4 zai1 yu2 man2 zi3 ， ben3 fei1 zuo3 ren4 tu2 。
- lian2 pai2 ru4 jiang1 zhu4 ， zhu2 wa3 san1 chi3 lu2 。
- wu1 yan1 chang2 zi3 sun1 ， qi1 shi1 qie3 zhu1 ru2 。
- bo4 shui3 qu3 fang2 li3 ， yi4 ru2 shi2 zhu1 tu2 。
- po4 fu3 bu2 zhu4 yan2 ， xue3 lin2 mao4 qing1 shu1 。
- yi4 bao3 bian4 gan1 qin3 ， he2 yi4 ta3 yu3 ju1 。
- ren2 jian4 xing2 lu4 nan2 ， ta4 di4 chu1 fu4 zu1 。
- bu4 ru2 yu2 man2 zi3 ， jia4 lang4 fu2 kong1 xu1 。
- kong1 xu1 wei4 ke3 zhi1 ， hui4 dang1 suan4 zhou1 ju1 。
- man2 zi3 kou4 tou2 qi4 ， wu4 yu3 sang1 dai4 fu0 。

## 注释

## 译文

## 赏析
