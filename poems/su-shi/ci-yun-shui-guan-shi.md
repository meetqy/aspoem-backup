---
id: su-shi-ci-yun-shui-guan-shi
title: 次韵水官詩
titlePinyin: ci4 yun4 shui3 guan1 shi1
titleSlug: ci-yun-shui-guan-shi
author: 蘇軾
authorPinyin: su1 shi4
authorSlug: su-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 高人豈學畫，用筆乃其天。
- 譬如善游人，一一能操船。
- 閻子本縫掖，疇昔慕雲淵。
- 丹青偶爲戲，染指初嘗黿。
- 愛之不自已，筆勢如風翻。
- 傳聞貞觀中，左衽解椎鬟。
- 南夷羞白雉，佛國貢青蓮。
- 詔令擬王會，別殿寫戎蠻。
- 熊冠金絡額，豹袖擁旛旜。
- 傳入應門內，俯伏脫劍弮。
- 天姿儼龍鳳，雜沓朝鵬鱣。
- 神功與絕迹，後世兩莫扳。
- 自從李氏亡，群盜竊山川。
- 長安三日火，至寶隨飛烟。
- 尚有脫身者，漂流出東關。
- 三官豈容獨，得此今已編。
- 吁嗟至神物，會合當有年。
- 京城諸權貴，欲取百計難。
- 贈以玉如意，豈能動高禪。
- 惟應一篇詩，皎若畫在前。

## 拼音

- gao1 ren2 qi3 xue2 hua4 ， yong4 bi3 nai3 qi2 tian1 。
- pi4 ru2 shan4 you2 ren2 ， yi1 yi1 neng2 cao1 chuan2 。
- yan2 zi3 ben3 feng2 ye4 ， chou2 xi1 mu4 yun2 yuan1 。
- dan1 qing1 ou3 wei2 xi4 ， ran3 zhi3 chu1 chang2 yuan2 。
- ai4 zhi1 bu2 zi4 yi3 ， bi3 shi4 ru2 feng1 fan1 。
- chuan2 wen2 zhen1 guan1 zhong1 ， zuo3 ren4 jie3 zhui1 huan2 。
- nan2 yi2 xiu1 bai2 zhi4 ， fo2 guo2 gong4 qing1 lian2 。
- zhao4 ling4 ni3 wang2 hui4 ， bie2 dian4 xie3 rong2 man2 。
- xiong2 guan1 jin1 luo4 e2 ， bao4 xiu4 yong1 fan1 zhan1 。
- chuan2 ru4 ying1 men2 nei4 ， fu3 fu2 tuo1 jian4 quan1 。
- tian1 zi1 yan3 long2 feng4 ， za2 ta4 chao2 peng2 zhan1 。
- shen2 gong1 yu3 jue2 ji4 ， hou4 shi4 liang3 mo4 ban1 。
- zi4 cong2 li3 shi4 wang2 ， qun2 dao4 qie4 shan1 chuan1 。
- chang2 an1 san1 ri4 huo3 ， zhi4 bao3 sui2 fei1 yan1 。
- shang4 you3 tuo1 shen1 zhe3 ， piao1 liu2 chu1 dong1 guan1 。
- san1 guan1 qi3 rong2 du2 ， de2 ci3 jin1 yi3 bian1 。
- xu1 jie1 zhi4 shen2 wu4 ， hui4 he2 dang1 you3 nian2 。
- jing1 cheng2 zhu1 quan2 gui4 ， yu4 qu3 bai3 ji4 nan2 。
- zeng4 yi3 yu4 ru2 yi4 ， qi3 neng2 dong4 gao1 shan4 。
- wei2 ying1 yi4 pian1 shi1 ， jiao3 ruo4 hua4 zai4 qian2 。

## 注释

## 译文

## 赏析
