---
id: su-shi-dai-dan
title: 待旦
titlePinyin: dai4 dan4
titleSlug: dai-dan
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 夢破山骨冷，扶桑未放曉。
- 披衣坐虛堂，缺月猶皎皎。
- 揚泉漱寒冽，激齒冰雪繞。
- 百體喜堅壯，萬象覺清悄。
- 簪履事朝謁，神魂飛窅渺。
- 龕燈蚌珠剖，爐穗玉繩裊。
- 浮念恍已消，真庭諒非杳。
- 須臾霽霞起，赫奕射林表。
- 高樹引凉蟬，深枝啅棲鳥。
- 二蟲彼何爲，逐動自紛擾。
- 悠悠天宇內，豈復論大小。
- 覆盎舞醯雞，濃昏恣飛繞。
- 定知達觀士，方寸常了了。
- 世無陶靖節，此樂知者少。

## 拼音

- meng4 po4 shan1 gu3 leng3 ， fu2 sang1 wei4 fang4 xiao3 。
- pi1 yi1 zuo4 xu1 tang2 ， que1 yue4 you2 jiao3 jiao3 。
- yang2 quan2 shu4 han2 lie4 ， ji1 chi3 bing1 xue3 rao4 。
- bai3 ti3 xi3 jian1 zhuang4 ， wan4 xiang4 jue2 qing1 qiao1 。
- zan1 lü3 shi4 chao2 ye4 ， shen2 hun2 fei1 yao3 miao3 。
- kan1 deng1 bang4 zhu1 pou1 ， lu2 sui4 yu4 sheng2 niao3 。
- fu2 nian4 huang3 yi3 xiao1 ， zhen1 ting2 liang4 fei1 yao3 。
- xu1 yu2 ji4 xia2 qi3 ， he4 yi4 she4 lin2 biao3 。
- gao1 shu4 yin3 liang2 chan2 ， shen1 zhi1 zhuo2 qi1 niao3 。
- er4 chong2 bi3 he2 wei2 ， zhu2 dong4 zi4 fen1 rao3 。
- you1 you1 tian1 yu3 nei4 ， qi3 fu4 lun4 da4 xiao3 。
- fu4 ang4 wu3 xi1 ji1 ， nong2 hun1 zi4 fei1 rao4 。
- ding4 zhi1 da2 guan1 shi4 ， fang1 cun4 chang2 liao3 liao3 。
- shi4 wu2 tao2 jing4 jie2 ， ci3 le4 zhi1 zhe3 shao3 。

## 注释

## 译文

## 赏析
