---
id: su-shi-he-zi-you-wen-zi-zhan-jiang-ru-zhong-nan-tai-ping-gong-xi-tang-du-shu
title: 和子由聞子瞻將如終南太平宮溪堂讀書
titlePinyin: he2 zi3 you2 wen2 zi3 zhan1 jiang1 ru2 zhong1 nan2 tai4 ping2 gong1 xi1 tang2 du2 shu1
titleSlug: he-zi-you-wen-zi-zhan-jiang-ru-zhong-nan-tai-ping-gong-xi-tang-du-shu
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 役名則已勤，徇身則已媮。
- 我誠愚且拙，身名兩無謀。
- 始者學書判，近亦知問囚。
- 但知今當爲，敢問向所由。
- 士方其未得，惟以不得憂。
- 既得又憂失，此心浩難收。
- 譬如倦行客，中路逢清流。
- 塵埃雖未脫，暫憩得一漱。
- 我欲走南澗，春禽始嚶呦。
- 鞅掌久不决，爾來已徂秋。
- 橋山日月追，府縣煩差抽。
- 王事誰敢愬，民勞吏宜羞。
- 中間罹旱暵，欲學喚雨鳩。
- 千夫挽一木，十步八九休。
- 渭水涸無泥，菑堰旋插修。
- 對之食不飽，餘事更遑求。
- 近日秋雨足，公餘試新篘。
- 劬勞幸已過，朽鈍不任鎪。
- 秋風迫吹帽，西阜可縱游。
- 聊爲一日樂，慰此百年愁。

## 拼音

- yi4 ming2 ze2 yi3 qin2 ， xun4 shen1 ze2 yi3 tou1 。
- wo3 cheng2 yu2 qie3 zhuo1 ， shen1 ming2 liang3 wu2 mou2 。
- shi3 zhe3 xue2 shu1 pan4 ， jin4 yi4 zhi1 wen4 qiu2 。
- dan4 zhi1 jin1 dang1 wei2 ， gan3 wen4 xiang4 suo3 you2 。
- shi4 fang1 qi2 wei4 de2 ， wei2 yi3 bu4 de2 you1 。
- ji4 de2 you4 you1 shi1 ， ci3 xin1 hao4 nan2 shou1 。
- pi4 ru2 juan4 xing2 ke4 ， zhong1 lu4 feng2 qing1 liu2 。
- chen2 ai1 sui1 wei4 tuo1 ， zan4 qi4 de2 yi2 shu4 。
- wo3 yu4 zou3 nan2 jian4 ， chun1 qin2 shi3 ying1 you1 。
- yang1 zhang3 jiu3 bu4 jue2 ， er3 lai2 yi3 cu2 qiu1 。
- qiao2 shan1 ri4 yue4 zhui1 ， fu3 xian4 fan2 cha4 chou1 。
- wang2 shi4 shui2 gan3 shuo4 ， min2 lao2 li4 yi2 xiu1 。
- zhong1 jian4 li2 han4 han4 ， yu4 xue2 huan4 yu3 jiu1 。
- qian1 fu1 wan3 yi2 mu4 ， shi2 bu4 ba1 jiu3 xiu1 。
- wei4 shui3 he2 wu2 ni2 ， zi1 yan4 xuan2 cha1 xiu1 。
- dui4 zhi1 shi2 bu4 bao3 ， yu2 shi4 geng4 huang2 qiu2 。
- jin4 ri4 qiu1 yu3 zu2 ， gong1 yu2 shi4 xin1 chou1 。
- qu2 lao2 xing4 yi3 guo4 ， xiu3 dun4 bu2 ren4 sou1 。
- qiu1 feng1 po4 chui1 mao4 ， xi1 fu4 ke3 zong4 you2 。
- liao2 wei2 yi2 ri4 le4 ， wei4 ci3 bai3 nian2 chou2 。

## 注释

## 译文

## 赏析
