---
id: su-shi-yong-guo-yun-dong-zhi-yu-zhu-sheng-yin-jiu
title: 用過韵冬至與諸生飲酒
titlePinyin: yong4 guo4 yun4 dong1 zhi4 yu3 zhu1 sheng1 yin3 jiu3
titleSlug: yong-guo-yun-dong-zhi-yu-zhu-sheng-yin-jiu
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 小酒生黎法，乾糟瓦盎中。
- 芳辛知有毒，滴瀝取無窮。
- 凍醴寒初泫，春醅暖更饛。
- 華夷兩樽合，醉笑一歡同。
- 里閈峨山北，田園震澤東。
- 歸期那敢說，安訊不曾通。
- 鶴鬢驚全白，犀圍尚半紅。
- 愁顔解符老，壽耳鬬吳翁。
- 得穀鵝初飽，亡貓鼠益豐。
- 黄薑收土芋，蒼耳斫霜叢。
- 兒瘦緣儲藥，奴肥爲種菘。
- 頻頻非竊食，數數尚乘風。
- 河伯方夸若，靈媧自舞馮。
- 歸途陷泥淖，炬火燎茅蓬。
- 膝上王文度，家傳張長公。
- 和詩仍醉墨，戲海亂羣鴻。

## 拼音

- xiao3 jiu3 sheng1 li2 fa3 ， qian2 zao1 wa3 ang4 zhong1 。
- fang1 xin1 zhi1 you3 du2 ， di1 li4 qu3 wu2 qiong2 。
- dong4 li3 han2 chu1 xuan4 ， chun1 pei1 nuan3 geng4 meng2 。
- hua2 yi2 liang3 zun1 he2 ， zui4 xiao4 yi4 huan1 tong2 。
- li3 han4 e2 shan1 bei3 ， tian2 yuan2 zhen4 ze2 dong1 。
- gui1 qi1 na4 gan3 shuo1 ， an1 xun4 bu4 ceng2 tong1 。
- he4 bin4 jing1 quan2 bai2 ， xi1 wei2 shang4 ban4 hong2 。
- chou2 yan2 jie3 fu2 lao3 ， shou4 er3 dou4 wu2 weng1 。
- de2 gu3 e2 chu1 bao3 ， wang2 mao1 shu3 yi4 feng1 。
- huang2 jiang1 shou1 tu3 yu4 ， cang1 er3 zhuo2 shuang1 cong2 。
- er2 shou4 yuan2 chu3 yao4 ， nu2 fei2 wei2 zhong3 song1 。
- bin1 bin1 fei1 qie4 shi2 ， shu4 shu4 shang4 cheng2 feng1 。
- he2 bo2 fang1 kua1 ruo4 ， ling2 wa1 zi4 wu3 feng2 。
- gui1 tu2 xian4 ni2 nao4 ， ju4 huo3 liao2 mao2 peng2 。
- xi1 shang4 wang2 wen2 du4 ， jia1 chuan2 zhang1 chang2 gong1 。
- he2 shi1 reng2 zui4 mo4 ， xi4 hai3 luan4 qun2 hong2 。

## 注释

## 译文

## 赏析
