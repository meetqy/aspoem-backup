---
id: su-shi-he-jiang-kui-ji-cha
title: 和蔣夔寄茶
titlePinyin: he2 jiang3 kui2 ji4 cha2
titleSlug: he-jiang-kui-ji-cha
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 我生百事常隨緣，四方水陸無不便。
- 扁舟渡江適吳越，三年飲食窮芳鮮。
- 金虀玉膾飯炊雪，海螯江柱初脫泉。
- 臨風飽食甘寢罷，一甌花乳浮輕圓。
- 自從捨舟入東武，沃野便到桑麻川。
- 剪毛胡羊大如馬，誰記鹿角腥盤筵。
- 厨中蒸粟堆飯甕，大杓更取酸生涎。
- 柘羅銅碾棄不用，脂麻白土須盆研。
- 故人猶作舊眼看，謂我好尚如當年。
- 沙溪北苑强分別，水脚一綫爭誰先。
- 清詩兩幅寄千里，紫金百餠費萬錢。
- 吟哦烹噍兩奇絕，只恐偷乞煩封纏。
- 老妻稚子不知愛，一半已入薑鹽煎。
- 人生所遇無不可，南北嗜好知誰賢。
- 死生禍福久不擇，更論甘苦爭蚩妍。
- 知君窮旅不自釋，因詩寄謝聊相鎸。

## 拼音

- wo3 sheng1 bai3 shi4 chang2 sui2 yuan2 ， si4 fang1 shui3 lu4 wu2 bu2 bian4 。
- pian1 zhou1 du4 jiang1 shi4 wu2 yue4 ， san1 nian2 yin3 shi2 qiong2 fang1 xian1 。
- jin1 ji1 yu4 kuai4 fan4 chui1 xue3 ， hai3 ao2 jiang1 zhu4 chu1 tuo1 quan2 。
- lin2 feng1 bao3 shi2 gan1 qin3 ba4 ， yi4 ou1 hua1 ru3 fu2 qing1 yuan2 。
- zi4 cong2 she3 zhou1 ru4 dong1 wu3 ， wo4 ye3 bian4 dao4 sang1 ma2 chuan1 。
- jian3 mao2 hu2 yang2 da4 ru2 ma3 ， shui2 ji4 lu4 jiao3 xing1 pan2 yan2 。
- chu2 zhong1 zheng1 su4 dui1 fan4 weng4 ， da4 shao2 geng4 qu3 suan1 sheng1 xian2 。
- zhe4 luo2 tong2 nian3 qi4 bu2 yong4 ， zhi1 ma2 bai2 tu3 xu1 pen2 yan2 。
- gu4 ren2 you2 zuo4 jiu4 yan3 kan4 ， wei4 wo3 hao3 shang4 ru2 dang1 nian2 。
- sha1 xi1 bei3 yuan4 qiang2 fen1 bie2 ， shui3 jiao3 yi2 xian4 zheng1 shui2 xian1 。
- qing1 shi1 liang3 fu2 ji4 qian1 li3 ， zi3 jin1 bai3 bing3 fei4 wan4 qian2 。
- yin2 e2 peng1 jiao4 liang3 qi2 jue2 ， zhi3 kong3 tou1 qi3 fan2 feng1 chan2 。
- lao3 qi1 zhi4 zi3 bu4 zhi1 ai4 ， yi2 ban4 yi3 ru4 jiang1 yan2 jian1 。
- ren2 sheng1 suo3 yu4 wu2 bu4 ke3 ， nan2 bei3 shi4 hao4 zhi1 shui2 xian2 。
- si3 sheng1 huo4 fu2 jiu3 bu4 ze2 ， geng4 lun4 gan1 ku3 zheng1 chi1 yan2 。
- zhi1 jun1 qiong2 lü3 bu2 zi4 shi4 ， yin1 shi1 ji4 xie4 liao2 xiang1 juan1 。

## 注释

## 译文

## 赏析
