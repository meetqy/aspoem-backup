---
id: su-shi-tong-zheng-fu-biao-xiong-you-bai-shui-shan
title: 同正輔表兄遊白水山
titlePinyin: tong2 zheng4 fu3 biao3 xiong1 you2 bai2 shui3 shan1
titleSlug: tong-zheng-fu-biao-xiong-you-bai-shui-shan
author: 蘇軾
authorPinyin: su1 shi4
authorSlug: su-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 偉哉造物真豪縱，攫土摶沙爲此弄。
- 劈開翠峽走雲雷，截破奔流作潭洞。
- 因隨化人履巨迹，得與仙兄躡飛鞚。
- 曳杖不知巌谷深，穿雲但覺衣裘重。
- 坐看驚鳥救霜葉，知有老蛟蟠石甕。
- 金沙玉礫粲可數，古鏡寶奩寒不動。
- 念兄獨立與世疏，絕境難到惟我共。
- 永辭角上兩蠻觸，一洗胸中九雲夢。
- 浮來山高回望失，武陵路絕無人送。
- 筠籃擷翠爪甲香，素綆分碧銀瓶凍。
- 歸路霏霏湯谷暗，野堂活活神泉湧。
- 解衣浴此無垢人，身輕可試雲間鳳。

## 拼音

- wei3 zai1 zao4 wu4 zhen1 hao2 zong4 ， jue2 tu3 tuan2 sha1 wei2 ci3 nong4 。
- pi1 kai1 cui4 xia2 zou3 yun2 lei2 ， jie2 po4 ben1 liu2 zuo4 tan2 dong4 。
- yin1 sui2 hua4 ren2 lü3 ju4 ji4 ， de2 yu3 xian1 xiong1 nie4 fei1 kong4 。
- ye4 zhang4 bu4 zhi1 yan2 gu3 shen1 ， chuan1 yun2 dan4 jue2 yi1 qiu2 zhong4 。
- zuo4 kan4 jing1 niao3 jiu4 shuang1 ye4 ， zhi1 you3 lao3 jiao1 pan2 shi2 weng4 。
- jin1 sha1 yu4 li4 can4 ke3 shu4 ， gu3 jing4 bao3 lian2 han2 bu2 dong4 。
- nian4 xiong1 du2 li4 yu3 shi4 shu1 ， jue2 jing4 nan2 dao4 wei2 wo3 gong4 。
- yong3 ci2 jiao3 shang4 liang3 man2 chu4 ， yi4 xi3 xiong1 zhong1 jiu3 yun2 meng4 。
- fu2 lai2 shan1 gao1 hui2 wang4 shi1 ， wu3 ling2 lu4 jue2 wu2 ren2 song4 。
- yun2 lan2 xie2 cui4 zhao3 jia3 xiang1 ， su4 geng3 fen1 bi4 yin2 ping2 dong4 。
- gui1 lu4 fei1 fei1 tang1 gu3 an4 ， ye3 tang2 huo2 huo2 shen2 quan2 yong3 。
- jie3 yi1 yu4 ci3 wu2 gou4 ren2 ， shen1 qing1 ke3 shi4 yun2 jian4 feng4 。

## 注释

## 译文

## 赏析
