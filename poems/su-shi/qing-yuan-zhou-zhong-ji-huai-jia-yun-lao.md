---
id: su-shi-qing-yuan-zhou-zhong-ji-huai-jia-yun-lao
title: 清遠舟中寄懷賈耘老
titlePinyin: qing1 yuan3 zhou1 zhong1 ji4 huai2 jia3 yun2 lao3
titleSlug: qing-yuan-zhou-zhong-ji-huai-jia-yun-lao
author: 蘇軾
authorPinyin: su1 shi4
authorSlug: su-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 小寒初度梅花嶺，萬壑千巌背人境。
- 清遠聊爲泛宅行，一夢分明墮鄉井。
- 覺來滿眼是湖山，鴨綠波摇鳳凰影。
- 海陵居士無雲梯，歲晚結廬苕水湄。
- 山腰自懸蒼玉佩，野馬不受黄金羈。
- 門前車蓋獵獵走，笑倚清流數鬢絲。
- 汀洲相見春風起，白蘋吹花散烟水。
- 萬里飄蓬未得歸，目斷滄浪淚如洗。
- 北雁南來遺素書，苦言大浸沒我廬。
- 清齋十日不然鼎，曲突往往巢龜魚。
- 今年玉粒賤如水，青銅欲買囊已虛。
- 人生百年如寄耳，七十朱顔能有幾。
- 有子休論賢與愚，倪生枉欲带經鋤。
- 天南看取東坡叟，可是平生廢讀書。

## 拼音

- xiao3 han2 chu1 du4 mei2 hua1 ling3 ， wan4 he4 qian1 yan2 bei4 ren2 jing4 。
- qing1 yuan3 liao2 wei2 fan4 zhai2 xing2 ， yi2 meng4 fen1 ming2 duo4 xiang1 jing3 。
- jue2 lai2 man3 yan3 shi4 hu2 shan1 ， ya1 lü4 bo1 yao2 feng4 huang2 ying3 。
- hai3 ling2 ju1 shi4 wu2 yun2 ti1 ， sui4 wan3 jie2 lu2 tiao2 shui3 mei2 。
- shan1 yao1 zi4 xuan2 cang1 yu4 pei4 ， ye3 ma3 bu2 shou4 huang2 jin1 ji1 。
- men2 qian2 ju1 gai4 lie4 lie4 zou3 ， xiao4 yi3 qing1 liu2 shu4 bin4 si1 。
- ting1 zhou1 xiang1 jian4 chun1 feng1 qi3 ， bai2 pin2 chui1 hua1 san4 yan1 shui3 。
- wan4 li3 piao1 peng2 wei4 de2 gui1 ， mu4 duan4 cang1 lang4 lei4 ru2 xi3 。
- bei3 yan4 nan2 lai2 yi2 su4 shu1 ， ku3 yan2 da4 jin4 mei2 wo3 lu2 。
- qing1 zhai1 shi2 ri4 bu4 ran2 ding3 ， qu3 tu1 wang3 wang3 chao2 gui1 yu2 。
- jin1 nian2 yu4 li4 jian4 ru2 shui3 ， qing1 tong2 yu4 mai3 nang2 yi3 xu1 。
- ren2 sheng1 bai3 nian2 ru2 ji4 er3 ， qi1 shi2 zhu1 yan2 neng2 you3 ji1 。
- you3 zi3 xiu1 lun4 xian2 yu3 yu2 ， ni2 sheng1 wang3 yu4 dai4 jing1 chu2 。
- tian1 nan2 kan4 qu3 dong1 po1 sou3 ， ke3 shi4 ping2 sheng1 fei4 du2 shu1 。

## 注释

## 译文

## 赏析
