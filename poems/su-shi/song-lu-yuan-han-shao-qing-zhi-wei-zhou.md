---
id: su-shi-song-lu-yuan-han-shao-qing-zhi-wei-zhou
title: 送魯元翰少卿知衛州
titlePinyin: song4 lu3 yuan2 han4 shao3 qing1 zhi1 wei4 zhou1
titleSlug: song-lu-yuan-han-shao-qing-zhi-wei-zhou
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 冗士無處著，寄身范公園。
- 桃李忽成陰，薺麥秀已繁。
- 閉門春晝永，惟有黄蜂喧。
- 誰人肯携酒，共醉榆柳村。
- 髯卿獨何者，一月三到門。
- 我不往拜之，髯來意彌敦。
- 堂堂元老後，亹亹仁人言。
- 憶在錢塘歲，情好均弟昆。
- 時於冰雪中，笑語作春溫。
- 欲飲徑相覓，夜開叢竹軒。
- 搜尋到篋笥，鮓醢無復存。
- 每愧烟火中，玉腕親炮燔。
- 別來今幾何，相對如夢魂。
- 告我當北渡，新詩侑清樽。
- 坡陀太行麓，洶湧黄河翻。
- 仕宦非不遇，王畿西北垣。
- 斯民如魚耳，見網則驚奔。
- 皎皎千丈清，不如尺水渾。
- 刑政雖首務，念當養其源。
- 一聞襦袴音，盜賊安足論。

## 拼音

- rong3 shi4 wu2 chu3 zhu4 ， ji4 shen1 fan4 gong1 yuan2 。
- tao2 li3 hu1 cheng2 yin1 ， ji4 mai4 xiu4 yi3 fan2 。
- bi4 men2 chun1 zhou4 yong3 ， wei2 you3 huang2 feng1 xuan1 。
- shui2 ren2 ken3 xie2 jiu3 ， gong4 zui4 yu2 liu3 cun1 。
- ran2 qing1 du2 he2 zhe3 ， yi1 yue4 san1 dao4 men2 。
- wo3 bu4 wang3 bai4 zhi1 ， ran2 lai2 yi4 mi2 dun1 。
- tang2 tang2 yuan2 lao3 hou4 ， wei3 wei3 ren2 ren2 yan2 。
- yi4 zai4 qian2 tang2 sui4 ， qing2 hao3 jun1 di4 kun1 。
- shi2 wu1 bing1 xue3 zhong1 ， xiao4 yu3 zuo4 chun1 wen1 。
- yu4 yin3 jing4 xiang1 mi4 ， ye4 kai1 cong2 zhu2 xuan1 。
- sou1 xun2 dao4 qie4 si4 ， zha3 hai3 wu2 fu4 cun2 。
- mei3 kui4 yan1 huo3 zhong1 ， yu4 wan4 qin1 pao4 fan2 。
- bie2 lai2 jin1 ji1 he2 ， xiang1 dui4 ru2 meng4 hun2 。
- gao4 wo3 dang1 bei3 du4 ， xin1 shi1 you4 qing1 zun1 。
- po1 tuo2 tai4 hang2 lu4 ， xiong1 yong3 huang2 he2 fan1 。
- shi4 huan4 fei1 bu2 yu4 ， wang2 ji1 xi1 bei3 yuan2 。
- si1 min2 ru2 yu2 er3 ， jian4 wang3 ze2 jing1 ben1 。
- jiao3 jiao3 qian1 zhang4 qing1 ， bu4 ru2 chi3 shui3 hun2 。
- xing2 zheng4 sui1 shou3 wu4 ， nian4 dang1 yang3 qi2 yuan2 。
- yi4 wen2 ru2 ku4 yin1 ， dao4 zei2 an1 zu2 lun4 。

## 注释

## 译文

## 赏析
