---
id: su-shi-zhui-he-zi-you-qu-sui-shi-ju-ren-luo-xia-suo-ji-jiu-shou-han-zi-hua-shi-cong-zhuang
title: 追和子由去歲試舉人洛下所寄九首 韓子華石淙莊
titlePinyin: zhui1 he2 zi3 you2 qu4 sui4 shi4 ju3 ren2 luo4 xia4 suo3 ji4 jiu3 shou3   han2 zi3 hua2 shi2 cong2 zhuang1
titleSlug: zhui-he-zi-you-qu-sui-shi-ju-ren-luo-xia-suo-ji-jiu-shou-han-zi-hua-shi-cong-zhuang
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 絳侯百萬兵，尚畏書牘背。
- 功名意不已，數與危機會。
- 我公抱絕識，凜凜鎮橫潰。
- 欲收伊呂迹，遠與巢由對。
- 誓言雖未從，久已斷諸內。
- 區區爲懷祖，頗覺羲之隘。
- 此身隨造物，一葉舞澎湃。
- 田園不早定，歸宿終安在。
- 彼美石淙莊，每到百事廢。
- 泉流知人意，屈折作濤瀨。
- 寒光洗肝膈，清響跨竽籟。
- 我舊門前客，放言不自外。
- 園中亦何有，薈蔚可勝計。
- 請公試回首，歲晚餘蒼檜。

## 拼音

- jiang4 hou2 bai3 wan4 bing1 ， shang4 wei4 shu1 du2 bei4 。
- gong1 ming2 yi4 bu4 yi3 ， shu4 yu3 wei1 ji1 hui4 。
- wo3 gong1 bao4 jue2 shi2 ， lin3 lin3 zhen4 heng2 kui4 。
- yu4 shou1 yi1 lü3 ji4 ， yuan3 yu3 chao2 you2 dui4 。
- shi4 yan2 sui1 wei4 cong2 ， jiu3 yi3 duan4 zhu1 nei4 。
- qu1 qu1 wei2 huai2 zu3 ， po1 jue2 xi1 zhi1 ai4 。
- ci3 shen1 sui2 zao4 wu4 ， yi2 ye4 wu3 peng2 pai4 。
- tian2 yuan2 bu4 zao3 ding4 ， gui1 su4 zhong1 an1 zai4 。
- bi3 mei3 shi2 cong2 zhuang1 ， mei3 dao4 bai3 shi4 fei4 。
- quan2 liu2 zhi1 ren2 yi4 ， qu1 zhe2 zuo4 tao1 lai4 。
- han2 guang1 xi3 gan1 ge2 ， qing1 xiang3 kua4 yu2 lai4 。
- wo3 jiu4 men2 qian2 ke4 ， fang4 yan2 bu2 zi4 wai4 。
- yuan2 zhong1 yi4 he2 you3 ， hui4 wei4 ke3 sheng4 ji4 。
- qing3 gong1 shi4 hui2 shou3 ， sui4 wan3 yu2 cang1 gui4 。

## 注释

## 译文

## 赏析
