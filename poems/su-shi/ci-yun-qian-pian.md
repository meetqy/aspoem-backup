---
id: su-shi-ci-yun-qian-pian
title: 次韵前篇
titlePinyin: ci4 yun4 qian2 pian1
titleSlug: ci-yun-qian-pian
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 去年花落在徐州，對月酣歌美清夜。
- 今年黄州見花發，小院閉門風露下。
- 萬事如花不可期，餘年似酒那禁瀉。
- 憶昔扁舟泝巴峽，落帆樊口高桅亞。
- 長江衮衮空自流，白髮紛紛寧少借。
- 竟無五畝繼沮溺，空有千篇淩鮑謝。
- 至今歸計負雲山，未免孤衾眠客舍。
- 少年辛苦真食蓼，老境安閑如啖蔗。
- 饑寒未至且安居，憂患已空猶夢怕。
- 穿花踏月飲村酒，免使醉歸官長駡。

## 拼音

- qu4 nian2 hua1 luo4 zai4 xu2 zhou1 ， dui4 yue4 han1 ge1 mei3 qing1 ye4 。
- jin1 nian2 huang2 zhou1 jian4 hua1 fa1 ， xiao3 yuan4 bi4 men2 feng1 lu4 xia4 。
- wan4 shi4 ru2 hua1 bu4 ke3 qi1 ， yu2 nian2 si4 jiu3 na4 jin4 xie4 。
- yi4 xi1 pian1 zhou1 su4 ba1 xia2 ， luo4 fan1 fan2 kou3 gao1 wei2 ya1 。
- chang2 jiang1 gun3 gun3 kong1 zi4 liu2 ， bai2 fa4 fen1 fen1 ning2 shao3 jie4 。
- jing4 wu2 wu3 mu3 ji4 ju3 ni4 ， kong1 you3 qian1 pian1 ling2 bao4 xie4 。
- zhi4 jin1 gui1 ji4 fu4 yun2 shan1 ， wei4 mian3 gu1 qin1 mian2 ke4 she4 。
- shao4 nian2 xin1 ku3 zhen1 shi2 liao3 ， lao3 jing4 an1 xian2 ru2 dan4 zhe4 。
- ji1 han2 wei4 zhi4 qie3 an1 ju1 ， you1 huan4 yi3 kong1 you2 meng4 pa4 。
- chuan1 hua1 ta4 yue4 yin3 cun1 jiu3 ， mian3 shi3 zui4 gui1 guan1 chang2 ma4 。

## 注释

## 译文

## 赏析
