---
id: su-shi-bian-cai-lao-shi-tui-ju-long-jing-bu-fu-chu-ru-yu-wang-jian-zhi-chang-chu-zhi-feng-huang-ling-zuo-you-jing-yue-yuan-gong-fu-guo-hu-xi-yi-bian-cai-xiao-yue-du-zi-mei-bu-yun-hu-yu-zi-cheng-er-lao-lai-wang-yi-feng-liu-yin-zuo-ting-ling-shang-ming-yue-guo-xi-yi-yue-er-lao-jin-ci-bian-cai-yun
title: 辯才老師退居龍井不復出入余往見之嘗出至風篁嶺左右驚曰遠公復過虎溪矣辯才笑曰杜子美不云乎與子成二老來往亦風流因作亭嶺上名曰過溪亦曰二老謹次辯才韵
titlePinyin: bian4 cai2 lao3 shi1 tui4 ju1 long2 jing3 bu2 fu4 chu1 ru4 yu2 wang3 jian4 zhi1 chang2 chu1 zhi4 feng1 huang2 ling3 zuo3 you4 jing1 yue1 yuan3 gong1 fu4 guo4 hu3 xi1 yi3 bian4 cai2 xiao4 yue1 du4 zi3 mei3 bu4 yun2 hu1 yu3 zi3 cheng2 er4 lao3 lai2 wang3 yi4 feng1 liu2 yin1 zuo4 ting2 ling3 shang4 ming2 yue1 guo4 xi1 yi4 yue1 er4 lao3 jin3 ci4 bian4 cai2 yun4
titleSlug: bian-cai-lao-shi-tui-ju-long-jing-bu-fu-chu-ru-yu-wang-jian-zhi-chang-chu-zhi-feng-huang-ling-zuo-you-jing-yue-yuan-gong-fu-guo-hu-xi-yi-bian-cai-xiao-yue-du-zi-mei-bu-yun-hu-yu-zi-cheng-er-lao-lai-wang-yi-feng-liu-yin-zuo-ting-ling-shang-ming-yue-guo-xi-yi-yue-er-lao-jin-ci-bian-cai-yun
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 日月轉雙轂，古今同一丘。
- 惟此鶴骨老，凜然不知秋。
- 去住兩無礙，人天爭挽留。
- 去如龍出山，雷雨卷潭湫。
- 來如珠還浦，魚鼈爭駢頭。
- 此生暫寄寓，常恐名實浮。
- 我比陶令愧，師爲遠公優。
- 送我還過溪，溪水當逆流。
- 聊使此山人，永記二老游。
- 大千在掌握，寧有別離憂。

## 拼音

- ri4 yue4 zhuan3 shuang1 gu3 ， gu3 jin1 tong2 yi4 qiu1 。
- wei2 ci3 he4 gu3 lao3 ， lin3 ran2 bu4 zhi1 qiu1 。
- qu4 zhu4 liang3 wu2 ai4 ， ren2 tian1 zheng1 wan3 liu2 。
- qu4 ru2 long2 chu1 shan1 ， lei2 yu3 juan4 tan2 qiu1 。
- lai2 ru2 zhu1 huan2 pu3 ， yu2 bie1 zheng1 pian2 tou2 。
- ci3 sheng1 zan4 ji4 yu4 ， chang2 kong3 ming2 shi2 fu2 。
- wo3 bi3 tao2 ling4 kui4 ， shi1 wei2 yuan3 gong1 you1 。
- song4 wo3 huan2 guo4 xi1 ， xi1 shui3 dang1 ni4 liu2 。
- liao2 shi3 ci3 shan1 ren2 ， yong3 ji4 er4 lao3 you2 。
- da4 qian1 zai4 zhang3 wo4 ， ning2 you3 bie2 li2 you1 。

## 注释

## 译文

## 赏析
