---
id: su-shi-ji-zhou-an-ru-cha
title: 寄周安孺茶
titlePinyin: ji4 zhou1 an1 ru2 cha2
titleSlug: ji-zhou-an-ru-cha
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 大哉天宇內，植物知幾族。
- 靈品獨標奇，迥超凡草木。
- 名從姬旦始，漸播桐君錄。
- 賦咏誰最先，厥傳惟杜育。
- 唐人未知好，論著始於陸。
- 常李亦清流，當年慕高躅。
- 遂使天下士，嗜此偶於俗。
- 豈但中土珍，兼之異邦鬻。
- 鹿門有佳士，博覽無不矚。
- 邂逅天隨翁，篇章互賡續。
- 開園頤山下，屏跡松江曲。
- 有興即揮毫，粲然存簡牘。
- 伊予素寡愛，嗜好本不篤。
- 粵自少年時，低徊客京轂。
- 雖非曳裾者，庇蔭或華屋。
- 頗見紈綺中，齒牙厭粱肉。
- 小龍得屢試，糞土視珠玉。
- 團鳳與葵花，碔砆雜魚目。
- 貴人自矜惜，捧玩且緘櫝。
- 未數日注卑，定知雙井辱。
- 於茲事研討，至味識五六。
- 自爾入江湖，尋僧訪幽獨。
- 高人固多暇，探究亦頗熟。
- 聞道早春時，携籯赴初旭。
- 驚雷未破蕾，采采不盈掬。
- 旋洗玉泉蒸，芳馨豈停宿。
- 須臾布輕縷，火候謹盈縮。
- 不憚頃間勞，經時廢藏蓄。
- 髹筒浄無染，箬籠勻且複。
- 苦畏梅潤侵，暖須人氣燠。
- 有如剛耿性，不受纖芥觸。
- 又若廉夫心，難將微穢瀆。
- 晴天敞虛府，石碾破輕綠。
- 永日遇閑賓，乳泉發新馥。
- 香濃奪蘭露，色嫩欺秋菊。
- 閩俗競傳誇，豐腴面如粥。
- 自云葉家白，頗勝中山醁。
- 好是一杯深，午窗春睡足。
- 清風擊兩腋，去欲凌鴻鵠。
- 嗟我樂何深，水經亦屢讀。
- 陸子咤中泠，次乃康王谷。
- 蟆培頃曾嘗，瓶罌走僮僕。
- 如今老且嬾，細事百不欲。
- 美惡兩俱忘，誰能强追逐。
- 薑鹽拌白土，稍稍從吾蜀。
- 尚欲外形骸，安能徇口腹。
- 由來薄滋味，日飯止脫粟。
- 外慕既已矣，胡爲此羈束。
- 昨日散幽步，偶上天峰麓。
- 山圃正春風，蒙茸萬旂簇。
- 呼兒爲招客，采製聊亦復。
- 地僻誰我從，包藏置厨簏。
- 何嘗較優劣，但喜破睡速。
- 况此夏日長，人間正炎毒。
- 幽人無一事，午飯飽蔬菽。
- 困卧北窗風，風微動窗竹。
- 乳甌十分滿，人世真局促。
- 意爽飄欲仙，頭輕快如沐。
- 昔人固多癖，我癖良可贖。
- 爲問劉伯倫，胡然枕糟麴。

## 拼音

- da4 zai1 tian1 yu3 nei4 ， zhi2 wu4 zhi1 ji1 zu2 。
- ling2 pin3 du2 biao1 qi2 ， jiong3 chao1 fan2 cao3 mu4 。
- ming2 cong2 ji1 dan4 shi3 ， jian4 bo1 tong2 jun1 lu4 。
- fu4 yong3 shui2 zui4 xian1 ， jue2 chuan2 wei2 du4 yu4 。
- tang2 ren2 wei4 zhi1 hao3 ， lun4 zhu4 shi3 wu1 lu4 。
- chang2 li3 yi4 qing1 liu2 ， dang1 nian2 mu4 gao1 zhu2 。
- sui4 shi3 tian1 xia4 shi4 ， shi4 ci3 ou3 wu1 su2 。
- qi3 dan4 zhong1 tu3 zhen1 ， jian1 zhi1 yi4 bang1 yu4 。
- lu4 men2 you3 jia1 shi4 ， bo2 lan3 wu2 bu4 zhu3 。
- xie4 hou4 tian1 sui2 weng1 ， pian1 zhang1 hu4 geng1 xu4 。
- kai1 yuan2 yi2 shan1 xia4 ， ping2 ji4 song1 jiang1 qu3 。
- you3 xing1 ji2 hui1 hao2 ， can4 ran2 cun2 jian3 du2 。
- yi1 yu3 su4 gua3 ai4 ， shi4 hao4 ben3 bu4 du3 。
- yue4 zi4 shao4 nian2 shi2 ， di1 huai2 ke4 jing1 gu3 。
- sui1 fei1 ye4 ju1 zhe3 ， bi4 yin1 huo4 hua2 wu1 。
- po1 jian4 wan2 qi3 zhong1 ， chi3 ya2 yan4 liang2 rou4 。
- xiao3 long2 de2 lü3 shi4 ， fen4 tu3 shi4 zhu1 yu4 。
- tuan2 feng4 yu3 kui2 hua1 ， wu3 fu1 za2 yu2 mu4 。
- gui4 ren2 zi4 jin1 xi1 ， peng3 wan2 qie3 jian1 du2 。
- wei4 shu4 ri4 zhu4 bei1 ， ding4 zhi1 shuang1 jing3 ru3 。
- wu1 zi1 shi4 yan2 tao3 ， zhi4 wei4 shi2 wu3 liu4 。
- zi4 er3 ru4 jiang1 hu2 ， xun2 seng1 fang3 you1 du2 。
- gao1 ren2 gu4 duo1 xia2 ， tan4 jiu1 yi4 po1 shu2 。
- wen2 dao4 zao3 chun1 shi2 ， xie2 ying2 fu4 chu1 xu4 。
- jing1 lei2 wei4 po4 lei3 ， cai3 cai3 bu4 ying2 ju1 。
- xuan2 xi3 yu4 quan2 zheng1 ， fang1 xin1 qi3 ting2 su4 。
- xu1 yu2 bu4 qing1 lü3 ， huo3 hou0 jin3 ying2 suo1 。
- bu2 dan4 qing3 jian4 lao2 ， jing1 shi2 fei4 cang2 xu4 。
- xiu1 tong3 jing4 wu2 ran3 ， ruo4 long2 yun2 qie3 fu4 。
- ku3 wei4 mei2 run4 qin1 ， nuan3 xu1 ren2 qi4 yu4 。
- you3 ru2 gang1 geng3 xing4 ， bu2 shou4 xian1 jie4 chu4 。
- you4 ruo4 lian2 fu1 xin1 ， nan2 jiang1 wei1 hui4 du2 。
- qing2 tian1 chang3 xu1 fu3 ， shi2 nian3 po4 qing1 lü4 。
- yong3 ri4 yu4 xian2 bin1 ， ru3 quan2 fa1 xin1 fu4 。
- xiang1 nong2 duo2 lan2 lu4 ， se4 nen4 qi1 qiu1 ju2 。
- min3 su2 jing4 chuan2 kua1 ， feng1 yu2 mian4 ru2 zhou1 。
- zi4 yun2 ye4 jia1 bai2 ， po1 sheng4 zhong1 shan1 lu4 。
- hao3 shi4 yi4 bei1 shen1 ， wu3 chuang1 chun1 shui4 zu2 。
- qing1 feng1 ji1 liang3 ye4 ， qu4 yu4 ling2 hong2 hu2 。
- jie1 wo3 le4 he2 shen1 ， shui3 jing1 yi4 lü3 du2 。
- lu4 zi3 zha4 zhong1 ling2 ， ci4 nai3 kang1 wang2 gu3 。
- ma0 pei2 qing3 ceng2 chang2 ， ping2 ying1 zou3 tong2 pu2 。
- ru2 jin1 lao3 qie3 lan3 ， xi4 shi4 bai3 bu2 yu4 。
- mei3 e4 liang3 ju4 wang4 ， shui2 neng2 qiang2 zhui1 zhu2 。
- jiang1 yan2 ban4 bai2 tu3 ， shao1 shao1 cong2 wu2 shu3 。
- shang4 yu4 wai4 xing2 hai2 ， an1 neng2 xun4 kou3 fu4 。
- you2 lai2 bao2 zi1 wei4 ， ri4 fan4 zhi3 tuo1 su4 。
- wai4 mu4 ji4 yi3 yi3 ， hu2 wei2 ci3 ji1 shu4 。
- zuo2 ri4 san4 you1 bu4 ， ou3 shang4 tian1 feng1 lu4 。
- shan1 pu3 zheng4 chun1 feng1 ， meng2 rong2 wan4 qi2 cu4 。
- hu1 er2 wei2 zhao1 ke4 ， cai3 zhi4 liao2 yi4 fu4 。
- di4 pi4 shui2 wo3 cong2 ， bao1 cang2 zhi4 chu2 lu4 。
- he2 chang2 jiao4 you1 lie4 ， dan4 xi3 po4 shui4 su4 。
- kuang4 ci3 xia4 ri4 chang2 ， ren2 jian4 zheng4 yan2 du2 。
- you1 ren2 wu2 yi2 shi4 ， wu3 fan4 bao3 shu1 shu1 。
- kun4 wo4 bei3 chuang1 feng1 ， feng1 wei1 dong4 chuang1 zhu2 。
- ru3 ou1 shi2 fen1 man3 ， ren2 shi4 zhen1 ju2 cu4 。
- yi4 shuang3 piao1 yu4 xian1 ， tou2 qing1 kuai4 ru2 mu4 。
- xi1 ren2 gu4 duo1 pi3 ， wo3 pi3 liang2 ke3 shu2 。
- wei2 wen4 liu2 bo2 lun2 ， hu2 ran2 zhen3 zao1 qu1 。

## 注释

## 译文

## 赏析
