---
id: su-shi-song-xiao-ben-shan-shi-fu-fa-yun
title: 送小本禪師赴法雲
titlePinyin: song4 xiao3 ben3 shan4 shi1 fu4 fa3 yun2
titleSlug: song-xiao-ben-shan-shi-fu-fa-yun
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 寓形天宇內，出處會有役。
- 澹然都無營，百年何由畢。
- 山林等憂患，軒冕亦戲劇。
- 我未即歸休，師寧便安逸。
- 王城滿豪傑，議論紛黑白。
- 聖諦第一義，對面誰不識。
- 師來亦何事，孤月挂空碧。
- 是身如浮雲，安得限南北。
- 出岫本無心，既雨歸亦得。
- 珠泉有舊約，何年挂瓶錫。

## 拼音

- yu4 xing2 tian1 yu3 nei4 ， chu1 chu3 hui4 you3 yi4 。
- dan4 ran2 dou1 wu2 ying2 ， bai3 nian2 he2 you2 bi4 。
- shan1 lin2 deng3 you1 huan4 ， xuan1 mian3 yi4 xi4 ju4 。
- wo3 wei4 ji2 gui1 xiu1 ， shi1 ning2 bian4 an1 yi4 。
- wang2 cheng2 man3 hao2 jie2 ， yi4 lun4 fen1 hei1 bai2 。
- sheng4 di4 di4 yi1 yi4 ， dui4 mian4 shui2 bu4 shi2 。
- shi1 lai2 yi4 he2 shi4 ， gu1 yue4 gua4 kong1 bi4 。
- shi4 shen1 ru2 fu2 yun2 ， an1 de2 xian4 nan2 bei3 。
- chu1 xiu4 ben3 wu2 xin1 ， ji4 yu3 gui1 yi4 de2 。
- zhu1 quan2 you3 jiu4 yue1 ， he2 nian2 gua4 ping2 xi1 。

## 注释

## 译文

## 赏析
