---
id: su-shi-lu-shan-er-sheng-kai-xian-shu-yu-ting
title: 廬山二勝 開先漱玉亭
titlePinyin: lu2 shan1 er4 sheng4   kai1 xian1 shu4 yu4 ting2
titleSlug: lu-shan-er-sheng-kai-xian-shu-yu-ting
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 高巌下赤日，深谷來悲風。
- 擘開青玉峽，飛出兩白龍。
- 亂沫散霜雪，古潭摇清空。
- 餘流滑無聲，快瀉雙石谼。
- 我來不忍去，月出飛橋東。
- 蕩蕩白銀闕，沉沉水精宮。
- 願隨琴高生，脚踏赤鯶公。
- 手持白芙蕖，跳下清泠中。

## 拼音

- gao1 yan2 xia4 chi4 ri4 ， shen1 gu3 lai2 bei1 feng1 。
- bo4 kai1 qing1 yu4 xia2 ， fei1 chu1 liang3 bai2 long2 。
- luan4 mo4 san4 shuang1 xue3 ， gu3 tan2 yao2 qing1 kong1 。
- yu2 liu2 hua2 wu2 sheng1 ， kuai4 xie4 shuang1 shi2 hong2 。
- wo3 lai2 bu4 ren3 qu4 ， yue4 chu1 fei1 qiao2 dong1 。
- dang4 dang4 bai2 yin2 que4 ， chen2 chen2 shui3 jing1 gong1 。
- yuan4 sui2 qin2 gao1 sheng1 ， jiao3 ta4 chi4 huan4 gong1 。
- shou3 chi2 bai2 fu2 qu2 ， tiao4 xia4 qing1 ling2 zhong1 。

## 注释

## 译文

## 赏析
