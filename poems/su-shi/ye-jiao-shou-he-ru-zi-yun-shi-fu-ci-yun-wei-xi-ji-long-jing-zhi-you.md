---
id: su-shi-ye-jiao-shou-he-ru-zi-yun-shi-fu-ci-yun-wei-xi-ji-long-jing-zhi-you
title: 葉教授和溽字韵詩復次韵爲戲記龍井之遊
titlePinyin: ye4 jiao4 shou4 he2 ru4 zi4 yun4 shi1 fu4 ci4 yun4 wei2 xi4 ji4 long2 jing3 zhi1 you2
titleSlug: ye-jiao-shou-he-ru-zi-yun-shi-fu-ci-yun-wei-xi-ji-long-jing-zhi-you
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 先生魯諸儒，飲食清不溽。
- 空腸出秀句，吟嚼五味足。
- 華堂鬧絲管，眸子漲春淥。
- 先生疾走避，面冷毒在腹。
- 歸來煮瓠葉，弟子歌旱麓。
- 聲淫及靈臺，中有麀鹿伏。
- 功名一走兔，何用千人逐。
- 故應容我輩，清坐時閉目。
- 高亭石排衙，木杪挂飛屋。
- 我來無時節，客亦不待速。
- 似聞雪髯叟，西嶺訪遺躅。
- 朝陽入潭洞，金碧涵水玉。
- 泉扉夜不扃，雲袂本無幅。
- 慈皇付寶偈，神侶得幽讀。
- 訥庵有老人，宴坐天魔哭。
- 時來獻瓔珞，法供燈相續。
- 吾儕詩酒污，欲往無乃觸。
- 齋厨費晨炊，車騎滿山谷。
- 願聞第一義，缽飯非所欲。
- 便投切雲冠，予幼好奇服。

## 拼音

- xian1 sheng0 lu3 zhu1 ru2 ， yin3 shi2 qing1 bu2 ru4 。
- kong1 chang2 chu1 xiu4 ju4 ， yin2 jiao2 wu3 wei4 zu2 。
- hua2 tang2 nao4 si1 guan3 ， mou2 zi0 zhang3 chun1 lu4 。
- xian1 sheng0 ji2 zou3 bi4 ， mian4 leng3 du2 zai4 fu4 。
- gui1 lai2 zhu3 hu4 ye4 ， di4 zi3 ge1 han4 lu4 。
- sheng1 yin2 ji2 ling2 tai2 ， zhong1 you3 you1 lu4 fu2 。
- gong1 ming2 yi4 zou3 tu4 ， he2 yong4 qian1 ren2 zhu2 。
- gu4 ying1 rong2 wo3 bei4 ， qing1 zuo4 shi2 bi4 mu4 。
- gao1 ting2 shi2 pai2 ya2 ， mu4 miao3 gua4 fei1 wu1 。
- wo3 lai2 wu2 shi2 jie2 ， ke4 yi4 bu2 dai4 su4 。
- si4 wen2 xue3 ran2 sou3 ， xi1 ling3 fang3 yi2 zhu2 。
- chao2 yang2 ru4 tan2 dong4 ， jin1 bi4 han2 shui3 yu4 。
- quan2 fei1 ye4 bu4 jiong1 ， yun2 mei4 ben3 wu2 fu2 。
- ci2 huang2 fu4 bao3 ji4 ， shen2 lü3 de2 you1 du2 。
- ne4 an1 you3 lao3 ren2 ， yan4 zuo4 tian1 mo2 ku1 。
- shi2 lai2 xian4 ying1 luo4 ， fa3 gong4 deng1 xiang1 xu4 。
- wu2 chai2 shi1 jiu3 wu1 ， yu4 wang3 wu2 nai3 chu4 。
- zhai1 chu2 fei4 chen2 chui1 ， ju1 qi2 man3 shan1 gu3 。
- yuan4 wen2 di4 yi1 yi4 ， bo1 fan4 fei1 suo3 yu4 。
- bian4 tou2 qie4 yun2 guan1 ， yu3 you4 hao4 qi2 fu2 。

## 注释

## 译文

## 赏析
