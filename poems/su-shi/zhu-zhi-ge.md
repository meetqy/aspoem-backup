---
id: su-shi-zhu-zhi-ge
title: 竹枝歌
titlePinyin: zhu2 zhi1 ge1
titleSlug: zhu-zhi-ge
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 蒼梧山高湘水深，中原北望度千岑。
- 帝子南遊飄不返，惟有蒼蒼楓桂林。
- 楓葉蕭蕭桂葉碧，萬里遠來超莫及。
- 乘龍上天去無蹤，草木無情空寄泣。
- 水濱擊鼓何喧闐，相將扣水求屈原。
- 屈原已死今千載，滿船哀唱似當年。
- 海濱長鯨徑千尺，食人爲糧安可入。
- 招君不歸海水深，海魚豈解哀忠直。
- 吁嗟忠直死無人，可憐懷王西入秦。
- 秦關已閉無歸日，章華不復見車輪。
- 君王去時簫鼓咽，父老送君車軸折。
- 千里逃歸迷故鄉，南公哀痛彈長鋏。
- 三戶亡秦信不虛，一朝兵起盡讙呼。
- 當時項羽年最少，提劍本是耕田夫。
- 橫行天下竟何事，棄馬烏江馬垂涕。
- 項王已死無故人，首入漢庭身委地。
- 富貴榮華豈足多，至今惟有冢嵯峨。
- 故國淒涼人事改，楚鄉千古爲悲歌。

## 拼音

- cang1 wu2 shan1 gao1 xiang1 shui3 shen1 ， zhong1 yuan2 bei3 wang4 du4 qian1 cen2 。
- di4 zi3 nan2 you2 piao1 bu4 fan3 ， wei2 you3 cang1 cang1 feng1 gui4 lin2 。
- feng1 ye4 xiao1 xiao1 gui4 ye4 bi4 ， wan4 li3 yuan3 lai2 chao1 mo4 ji2 。
- cheng2 long2 shang4 tian1 qu4 wu2 zong1 ， cao3 mu4 wu2 qing2 kong1 ji4 qi4 。
- shui3 bin1 ji1 gu3 he2 xuan1 tian2 ， xiang1 jiang1 kou4 shui3 qiu2 qu1 yuan2 。
- qu1 yuan2 yi3 si3 jin1 qian1 zai4 ， man3 chuan2 ai1 chang4 si4 dang1 nian2 。
- hai3 bin1 chang2 jing1 jing4 qian1 chi3 ， shi2 ren2 wei2 liang2 an1 ke3 ru4 。
- zhao1 jun1 bu4 gui1 hai3 shui3 shen1 ， hai3 yu2 qi3 jie3 ai1 zhong1 zhi2 。
- xu1 jie1 zhong1 zhi2 si3 wu2 ren2 ， ke3 lian2 huai2 wang2 xi1 ru4 qin2 。
- qin2 guan1 yi3 bi4 wu2 gui1 ri4 ， zhang1 hua2 bu2 fu4 jian4 ju1 lun2 。
- jun1 wang2 qu4 shi2 xiao1 gu3 yan4 ， fu4 lao3 song4 jun1 ju1 zhou2 zhe2 。
- qian1 li3 tao2 gui1 mi2 gu4 xiang1 ， nan2 gong1 ai1 tong4 dan4 chang2 jia2 。
- san1 hu4 wang2 qin2 xin4 bu4 xu1 ， yi4 zhao1 bing1 qi3 jin4 huan1 hu1 。
- dang1 shi2 xiang4 yu3 nian2 zui4 shao3 ， ti2 jian4 ben3 shi4 geng1 tian2 fu1 。
- heng2 xing2 tian1 xia4 jing4 he2 shi4 ， qi4 ma3 wu1 jiang1 ma3 chui2 ti4 。
- xiang4 wang2 yi3 si3 wu2 gu4 ren2 ， shou3 ru4 han4 ting2 shen1 wei3 di4 。
- fu4 gui4 rong2 hua2 qi3 zu2 duo1 ， zhi4 jin1 wei2 you3 zhong3 cuo2 e2 。
- gu4 guo2 qi1 liang2 ren2 shi4 gai3 ， chu3 xiang1 qian1 gu3 wei2 bei1 ge1 。

## 注释

## 译文

## 赏析
