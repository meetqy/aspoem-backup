---
id: su-shi-chun-cai
title: 春菜
titlePinyin: chun1 cai4
titleSlug: chun-cai
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 蔓菁宿根已生葉，韭芽戴土拳如蕨。
- 爛蒸香薺白魚肥，碎點青蒿凉餠滑。
- 宿酒初消春睡起，細履幽畦掇芳辣。
- 茵陳甘菊不負渠，鱠縷堆盤纖手抹。
- 北方苦寒今未已，雪底波稜如鐵甲。
- 豈如吾蜀富冬蔬，霜葉露芽寒更茁。
- 久拋松菊猶細事，苦筍江豚那忍說。
- 明年投劾徑須歸，莫待齒摇并髮脫。

## 拼音

- man2 jing0 su4 gen1 yi3 sheng1 ye4 ， jiu3 ya2 dai4 tu3 quan2 ru2 jue2 。
- lan4 zheng1 xiang1 ji4 bai2 yu2 fei2 ， sui4 dian3 qing1 hao1 liang2 bing3 hua2 。
- su4 jiu3 chu1 xiao1 chun1 shui4 qi3 ， xi4 lü3 you1 qi2 duo1 fang1 la4 。
- yin1 chen2 gan1 ju2 bu2 fu4 qu2 ， kuai4 lü3 dui1 pan2 xian1 shou3 mo3 。
- bei3 fang1 ku3 han2 jin1 wei4 yi3 ， xue3 di3 bo1 leng2 ru2 tie3 jia3 。
- qi3 ru2 wu2 shu3 fu4 dong1 shu1 ， shuang1 ye4 lu4 ya2 han2 geng4 zhuo2 。
- jiu3 pao1 song1 ju2 you2 xi4 shi4 ， ku3 sun3 jiang1 tun2 na4 ren3 shuo1 。
- ming2 nian2 tou2 he2 jing4 xu1 gui1 ， mo4 dai4 chi3 yao2 bing4 fa4 tuo1 。

## 注释

## 译文

## 赏析
