---
id: su-shi-ci-yun-teng-dai-fu-san-shou-xue-lang-shi-qi-yi
title: 次韵滕大夫三首 雪浪石 其一
titlePinyin: ci4 yun4 teng2 dai4 fu0 san1 shou3   xue3 lang4 shi2   qi2 yi1
titleSlug: ci-yun-teng-dai-fu-san-shou-xue-lang-shi-qi-yi
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 太行西來萬馬屯，勢與岱岳爭雄尊。
- 飛狐上黨天下脊，半掩落日先黄昏。
- 削成山東二百郡，氣壓代北三家村。
- 千峰右卷矗牙帳，崩崖鑿斷開土門。
- 朅來城下作飛石，一礮驚落天驕魂。
- 承平百年烽燧冷，此物僵卧枯榆根。
- 畫師爭摹雪浪勢，天工不見雷斧痕。
- 離堆四面繞江水，坐無蜀士誰與論。
- 老翁兒戲作飛雨，把酒坐看珠跳盆。
- 此身自幻孰非夢，故國山水聊心存。

## 拼音

- tai4 hang2 xi1 lai2 wan4 ma3 tun2 ， shi4 yu3 dai4 yue4 zheng1 xiong2 zun1 。
- fei1 hu2 shang4 dang3 tian1 xia4 ji3 ， ban4 yan3 luo4 ri4 xian1 huang2 hun1 。
- xiao1 cheng2 shan1 dong1 er4 bai3 jun4 ， qi4 ya1 dai4 bei3 san1 jia1 cun1 。
- qian1 feng1 you4 juan4 chu4 ya2 zhang4 ， beng1 ya2 zao2 duan4 kai1 tu3 men2 。
- qie4 lai2 cheng2 xia4 zuo4 fei1 shi2 ， yi2 pao4 jing1 luo4 tian1 jiao1 hun2 。
- cheng2 ping2 bai3 nian2 feng1 sui4 leng3 ， ci3 wu4 jiang1 wo4 ku1 yu2 gen1 。
- hua4 shi1 zheng1 mo2 xue3 lang4 shi4 ， tian1 gong1 bu2 jian4 lei2 fu3 hen2 。
- li2 dui1 si4 mian4 rao4 jiang1 shui3 ， zuo4 wu2 shu3 shi4 shui2 yu3 lun4 。
- lao3 weng1 er2 xi4 zuo4 fei1 yu3 ， ba3 jiu3 zuo4 kan4 zhu1 tiao4 pen2 。
- ci3 shen1 zi4 huan4 shu2 fei1 meng4 ， gu4 guo2 shan1 shui3 liao2 xin1 cun2 。

## 注释

## 译文

## 赏析
