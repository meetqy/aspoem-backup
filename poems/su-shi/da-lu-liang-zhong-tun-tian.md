---
id: su-shi-da-lu-liang-zhong-tun-tian
title: 答呂梁仲屯田
titlePinyin: da2 lü3 liang2 zhong4 tun2 tian2
titleSlug: da-lu-liang-zhong-tun-tian
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 亂山合沓圍彭門，官居獨在懸水村。
- 居民蕭條雜麋鹿，小市冷落無雞豚。
- 黄河西來初不覺，但訝清泗奔流渾。
- 夜聞沙岸鳴甕盎，曉看雪浪浮鵬鯤。
- 呂梁自古喉吻地，萬頃一抹何由吞。
- 坐觀入市卷閭井，吏民走盡餘王尊。
- 計窮路斷欲安適，吟詩破屋愁鳶蹲。
- 歲寒霜重水歸壑，但見屋瓦留沙痕。
- 入城相對如夢寐，我亦僅免爲魚黿。
- 旋呼歌舞雜詼笑，不惜飲釂空瓶盆。
- 念君官舍冰雪冷，新詩美酒聊相溫。
- 人生如寄何不樂，任使絳蠟燒黄昏。
- 宜房未築淮泗滿，故道堙滅瘡痍存。
- 明年勞苦應更甚，我當畚鍤先黥髠。
- 付君萬指伐頑石，千鎚雷動蒼山根。
- 高城如鐵洪口快，談笑却掃看崩奔。
- 農夫掉臂免狼顧，秋穀布野如雲屯。
- 還須更置軟脚酒，爲君擊鼓行金樽。

## 拼音

- luan4 shan1 he2 ta4 wei2 peng2 men2 ， guan1 ju1 du2 zai4 xuan2 shui3 cun1 。
- ju1 min2 xiao1 tiao2 za2 mi2 lu4 ， xiao3 shi4 leng3 luo4 wu2 ji1 tun2 。
- huang2 he2 xi1 lai2 chu1 bu4 jue2 ， dan4 ya4 qing1 si4 ben1 liu2 hun2 。
- ye4 wen2 sha1 an4 ming2 weng4 ang4 ， xiao3 kan4 xue3 lang4 fu2 peng2 kun1 。
- lü3 liang2 zi4 gu3 hou2 wen3 di4 ， wan4 qing3 yi4 mo3 he2 you2 tun1 。
- zuo4 guan1 ru4 shi4 juan4 lü2 jing3 ， li4 min2 zou3 jin4 yu2 wang2 zun1 。
- ji4 qiong2 lu4 duan4 yu4 an1 shi4 ， yin2 shi1 po4 wu1 chou2 yuan1 dun1 。
- sui4 han2 shuang1 zhong4 shui3 gui1 he4 ， dan4 jian4 wu1 wa3 liu2 sha1 hen2 。
- ru4 cheng2 xiang1 dui4 ru2 meng4 mei4 ， wo3 yi4 jin3 mian3 wei2 yu2 yuan2 。
- xuan2 hu1 ge1 wu3 za2 hui1 xiao4 ， bu4 xi1 yin3 jiao4 kong1 ping2 pen2 。
- nian4 jun1 guan1 she4 bing1 xue3 leng3 ， xin1 shi1 mei3 jiu3 liao2 xiang1 wen1 。
- ren2 sheng1 ru2 ji4 he2 bu2 le4 ， ren4 shi3 jiang4 la4 shao1 huang2 hun1 。
- yi2 fang2 wei4 zhu4 huai2 si4 man3 ， gu4 dao4 yin1 mie4 chuang1 yi2 cun2 。
- ming2 nian2 lao2 ku3 ying1 geng4 shen4 ， wo3 dang1 ben3 cha1 xian1 qing2 kun1 。
- fu4 jun1 wan4 zhi3 fa2 wan2 shi2 ， qian1 chui2 lei2 dong4 cang1 shan1 gen1 。
- gao1 cheng2 ru2 tie3 hong2 kou3 kuai4 ， tan2 xiao4 que4 sao3 kan4 beng1 ben1 。
- nong2 fu1 diao4 bi4 mian3 lang2 gu4 ， qiu1 gu3 bu4 ye3 ru2 yun2 tun2 。
- huan2 xu1 geng4 zhi4 ruan3 jiao3 jiu3 ， wei2 jun1 ji1 gu3 xing2 jin1 zun1 。

## 注释

## 译文

## 赏析
