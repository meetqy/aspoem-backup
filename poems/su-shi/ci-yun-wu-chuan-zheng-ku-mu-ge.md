---
id: su-shi-ci-yun-wu-chuan-zheng-ku-mu-ge
title: 次韵吳傳正枯木歌
titlePinyin: ci4 yun4 wu2 chuan2 zheng4 ku1 mu4 ge1
titleSlug: ci-yun-wu-chuan-zheng-ku-mu-ge
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 天公水墨自奇絕，瘦竹枯松寫殘月。
- 夢回疏影在東窗，驚怪霜枝連夜發。
- 生成變壞一彈指，乃知造物初無物。
- 古來畫師非俗士，妙想實與詩同出。
- 龍眠居士本詩人，能使龍池飛霹靂。
- 君雖不作丹青手，詩眼亦自工識拔。
- 龍眠胸中有千駟，不獨畫肉兼畫骨。
- 但當與作少陵詩，或自與君拈禿筆。
- 東南山水相招呼，萬象入我摩尼珠。
- 盡將書畫散朋友，獨與長鋏歸來乎。

## 拼音

- tian1 gong1 shui3 mo4 zi4 qi2 jue2 ， shou4 zhu2 ku1 song1 xie3 can2 yue4 。
- meng4 hui2 shu1 ying3 zai4 dong1 chuang1 ， jing1 guai4 shuang1 zhi1 lian2 ye4 fa1 。
- sheng1 cheng2 bian4 huai4 yi2 dan4 zhi3 ， nai3 zhi1 zao4 wu4 chu1 wu2 wu4 。
- gu3 lai2 hua4 shi1 fei1 su2 shi4 ， miao4 xiang3 shi2 yu3 shi1 tong2 chu1 。
- long2 mian2 ju1 shi4 ben3 shi1 ren2 ， neng2 shi3 long2 chi2 fei1 pi1 li4 。
- jun1 sui1 bu2 zuo4 dan1 qing1 shou3 ， shi1 yan3 yi4 zi4 gong1 shi2 ba2 。
- long2 mian2 xiong1 zhong1 you3 qian1 si4 ， bu4 du2 hua4 rou4 jian1 hua4 gu3 。
- dan4 dang1 yu3 zuo4 shao3 ling2 shi1 ， huo4 zi4 yu3 jun1 nian1 tu1 bi3 。
- dong1 nan2 shan1 shui3 xiang1 zhao1 hu0 ， wan4 xiang4 ru4 wo3 mo2 ni2 zhu1 。
- jin4 jiang1 shu1 hua4 san4 peng2 you0 ， du2 yu3 chang2 jia2 gui1 lai2 hu1 。

## 注释

## 译文

## 赏析
