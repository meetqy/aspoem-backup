---
id: su-shi-er-yue-shi-liu-ri-yu-zhang-li-er-jun-you-nan-xi-zui-hou-xiang-yu-jie-yi-zhuo-zu-yin-yong-han-gong-shan-shi-zhi-pian-kai-ran-zhi-qi-suo-yi-le-er-wang-qi-zai-shu-bai-nian-zhi-wai-ye-ci-qi-yun
title: 二月十六日與張李二君遊南溪醉後相與解衣濯足因詠韓公山石之篇慨然知其所以樂而忘其在數百年之外也次其韵
titlePinyin: er4 yue4 shi2 liu4 ri4 yu3 zhang1 li3 er4 jun1 you2 nan2 xi1 zui4 hou4 xiang1 yu3 jie3 yi1 zhuo2 zu2 yin1 yong3 han2 gong1 shan1 shi2 zhi1 pian1 kai3 ran2 zhi1 qi2 suo3 yi3 le4 er2 wang4 qi2 zai4 shu4 bai3 nian2 zhi1 wai4 ye3 ci4 qi2 yun4
titleSlug: er-yue-shi-liu-ri-yu-zhang-li-er-jun-you-nan-xi-zui-hou-xiang-yu-jie-yi-zhuo-zu-yin-yong-han-gong-shan-shi-zhi-pian-kai-ran-zhi-qi-suo-yi-le-er-wang-qi-zai-shu-bai-nian-zhi-wai-ye-ci-qi-yun
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 終南太白橫翠微，自我不見心南飛。
- 行穿古縣並山麓，野水清滑溪魚肥。
- 須臾渡溪踏亂石，山光漸近行人稀。
- 窮探愈好去愈銳，意未滿足枵如饑。
- 忽聞奔泉響巨碓，隠隠百步摇窗扉。
- 跳波濺沫不可嚮，散爲白霧紛霏霏。
- 醉中相與棄拘束，顧勸二子解带圍。
- 褰裳試入插兩足，飛浪激起衝人衣。
- 君看麋鹿隠豐草，豈羨玉勒黄金鞿。
- 人生何以易此樂，天下誰肯從我歸。

## 拼音

- zhong1 nan2 tai4 bai2 heng2 cui4 wei1 ， zi4 wo3 bu2 jian4 xin1 nan2 fei1 。
- xing2 chuan1 gu3 xian4 bing4 shan1 lu4 ， ye3 shui3 qing1 hua2 xi1 yu2 fei2 。
- xu1 yu2 du4 xi1 ta4 luan4 shi2 ， shan1 guang1 jian4 jin4 xing2 ren2 xi1 。
- qiong2 tan4 yu4 hao3 qu4 yu4 rui4 ， yi4 wei4 man3 zu2 xiao1 ru2 ji1 。
- hu1 wen2 ben1 quan2 xiang3 ju4 dui4 ， yin3 yin3 bai3 bu4 yao2 chuang1 fei1 。
- tiao4 bo1 jian4 mo4 bu4 ke3 xiang4 ， san4 wei2 bai2 wu4 fen1 fei1 fei1 。
- zui4 zhong1 xiang1 yu3 qi4 ju1 shu4 ， gu4 quan4 er4 zi3 jie3 dai4 wei2 。
- qian1 shang0 shi4 ru4 cha1 liang3 zu2 ， fei1 lang4 ji1 qi3 chong1 ren2 yi1 。
- jun1 kan4 mi2 lu4 yin3 feng1 cao3 ， qi3 xian4 yu4 le4 huang2 jin1 ji1 。
- ren2 sheng1 he2 yi3 yi4 ci3 le4 ， tian1 xia4 shui2 ken3 cong2 wo3 gui1 。

## 注释

## 译文

## 赏析
