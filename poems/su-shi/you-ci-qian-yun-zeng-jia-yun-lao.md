---
id: su-shi-you-ci-qian-yun-zeng-jia-yun-lao
title: 又次前韵贈賈耘老
titlePinyin: you4 ci4 qian2 yun4 zeng4 jia3 yun2 lao3
titleSlug: you-ci-qian-yun-zeng-jia-yun-lao
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 具區吞滅三州界，浩浩湯湯納千派。
- 從來不著萬斛船，一葉漁舟恣奔快。
- 仙壇古洞不可到，空聽餘瀾鳴湃湃。
- 今朝偶上法華嶺，縱觀始覺人寰隘。
- 山頭卧碣弔孤冢，下有至人僵不壞。
- 空餘白棘網秋蟲，無復青蓮出幽怪。
- 我來徙倚長松下，欲掘茯苓親洗曬。
- 聞道山中富奇藥，往往靈芝雜葵薤。
- 詩人空腹待黄精，生事只看長柄械。
- 今年大熟期一飽，食葉微蟲直癬疥。
- 白花半落紫穟香，攘臂欲助磨鎌鎩。
- 安得山泉變春酒，與子一洗尋常債。

## 拼音

- ju4 qu1 tun1 mie4 san1 zhou1 jie4 ， hao4 hao4 tang1 tang1 na4 qian1 pai4 。
- cong2 lai2 bu2 zhu4 wan4 hu2 chuan2 ， yi2 ye4 yu2 zhou1 zi4 ben1 kuai4 。
- xian1 tan2 gu3 dong4 bu4 ke3 dao4 ， kong1 ting1 yu2 lan2 ming2 pai4 pai4 。
- jin1 zhao1 ou3 shang4 fa3 hua2 ling3 ， zong4 guan1 shi3 jue2 ren2 huan2 ai4 。
- shan1 tou2 wo4 jie2 diao4 gu1 zhong3 ， xia4 you3 zhi4 ren2 jiang1 bu2 huai4 。
- kong1 yu2 bai2 ji2 wang3 qiu1 chong2 ， wu2 fu4 qing1 lian2 chu1 you1 guai4 。
- wo3 lai2 xi3 yi3 chang2 song1 xia4 ， yu4 jue2 fu2 ling2 qin1 xi3 shai4 。
- wen2 dao4 shan1 zhong1 fu4 qi2 yao4 ， wang3 wang3 ling2 zhi1 za2 kui2 xie4 。
- shi1 ren2 kong1 fu4 dai4 huang2 jing1 ， sheng1 shi4 zhi1 kan4 chang2 bing3 xie4 。
- jin1 nian2 da4 shu2 qi1 yi4 bao3 ， shi2 ye4 wei1 chong2 zhi2 xuan3 jie4 。
- bai2 hua1 ban4 luo4 zi3 sui4 xiang1 ， rang3 bi4 yu4 zhu4 mo2 lian2 sha1 。
- an1 de2 shan1 quan2 bian4 chun1 jiu3 ， yu3 zi3 yi4 xi3 xun2 chang2 zhai4 。

## 注释

## 译文

## 赏析
