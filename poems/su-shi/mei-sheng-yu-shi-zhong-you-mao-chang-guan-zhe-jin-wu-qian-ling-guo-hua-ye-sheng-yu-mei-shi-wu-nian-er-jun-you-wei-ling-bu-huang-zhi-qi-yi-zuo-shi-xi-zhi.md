---
id: su-shi-mei-sheng-yu-shi-zhong-you-mao-chang-guan-zhe-jin-wu-qian-ling-guo-hua-ye-sheng-yu-mei-shi-wu-nian-er-jun-you-wei-ling-bu-huang-zhi-qi-yi-zuo-shi-xi-zhi
title: 梅聖俞詩中有毛長官者今於潛令國華也聖俞沒十五年而君猶爲令捕蝗至其邑作詩戲之
titlePinyin: mei2 sheng4 yu2 shi1 zhong1 you3 mao2 chang2 guan1 zhe3 jin1 wu1 qian2 ling4 guo2 hua2 ye3 sheng4 yu2 mei2 shi2 wu3 nian2 er2 jun1 you2 wei2 ling4 bu3 huang2 zhi4 qi2 yi4 zuo4 shi1 xi4 zhi1
titleSlug: mei-sheng-yu-shi-zhong-you-mao-chang-guan-zhe-jin-wu-qian-ling-guo-hua-ye-sheng-yu-mei-shi-wu-nian-er-jun-you-wei-ling-bu-huang-zhi-qi-yi-zuo-shi-xi-zhi
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 詩翁憔悴老一官，厭見苜蓿堆青盤。
- 歸來羞澀對妻子，自比鮎魚緣竹竿。
- 今君滯留生二毛，飽聽衙鼓眠黄紬。
- 更將嘲笑調朋友，人道獼猴騎土牛。
- 願君恰似高常侍，暫爲小邑仍刺史。
- 不願君爲孟浩然，却遭明主放還山。
- 宦遊逢此歲年惡，飛蝗來時半天黑。
- 羨君封境稻如雲，蝗自識人人不識。

## 拼音

- shi1 weng1 qiao2 cui4 lao3 yi4 guan1 ， yan4 jian4 mu4 xu0 dui1 qing1 pan2 。
- gui1 lai2 xiu1 se4 dui4 qi1 zi3 ， zi4 bi3 nian2 yu2 yuan2 zhu2 gan1 。
- jin1 jun1 zhi4 liu2 sheng1 er4 mao2 ， bao3 ting1 ya2 gu3 mian2 huang2 chou1 。
- geng4 jiang1 chao2 xiao4 diao4 peng2 you0 ， ren2 dao4 mi2 hou2 qi2 tu3 niu2 。
- yuan4 jun1 qia4 si4 gao1 chang2 shi4 ， zan4 wei2 xiao3 yi4 reng2 ci4 shi3 。
- bu2 yuan4 jun1 wei2 meng4 hao4 ran2 ， que4 zao1 ming2 zhu3 fang4 huan2 shan1 。
- huan4 you2 feng2 ci3 sui4 nian2 e4 ， fei1 huang2 lai2 shi2 ban4 tian1 hei1 。
- xian4 jun1 feng1 jing4 dao4 ru2 yun2 ， huang2 zi4 shi2 ren2 ren2 bu4 shi2 。

## 注释

## 译文

## 赏析
