---
id: su-shi-long-shan-bu-wang-qi-er
title: 龍山補亡  其二
titlePinyin: long2 shan1 bu3 wang2     qi2 er4
titleSlug: long-shan-bu-wang-qi-er
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 吾聞君子，蹈常履素。
- 晦明風雨，不改其度。
- 平生丘壑，散髮箕裾。
- 墜車天全，顛沛何懼。
- 腰適忘带，足適忘屨。
- 不知有我，帽復奚數。
- 流水莫繫，浮雲暫寓。
- 飄然隨風，非去非取。
- 我冠明月，佩服寶璐。
- 不纓而結，不簪而附。
- 歌詩甯擇，請飲相鼠。
- 罰此陋人，俾出童羖。

## 拼音

- wu2 wen2 jun1 zi3 ， dao3 chang2 lü3 su4 。
- hui4 ming2 feng1 yu3 ， bu4 gai3 qi2 du4 。
- ping2 sheng1 qiu1 he4 ， san4 fa4 ji1 ju1 。
- zhui4 ju1 tian1 quan2 ， dian1 pei4 he2 ju4 。
- yao1 shi4 wang4 dai4 ， zu2 shi4 wang4 ju4 。
- bu4 zhi1 you3 wo3 ， mao4 fu4 xi1 shu4 。
- liu2 shui3 mo4 xi4 ， fu2 yun2 zan4 yu4 。
- piao1 ran2 sui2 feng1 ， fei1 qu4 fei1 qu3 。
- wo3 guan1 ming2 yue4 ， pei4 fu2 bao3 lu4 。
- bu4 ying1 er2 jie2 ， bu4 zan1 er2 fu4 。
- ge1 shi1 ning2 ze2 ， qing3 yin3 xiang1 shu3 。
- fa2 ci3 lou4 ren2 ， bi3 chu1 tong2 gu3 。

## 注释

## 译文

## 赏析
