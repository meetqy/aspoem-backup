---
id: su-shi-can-liao-shang-ren-chu-de-zhi-guo-yuan-hui-zhe-shi-liu-ren-fen-yun-fu-shi-shi-de-xin-zi
title: 參寥上人初得智果院會者十六人分韵賦詩軾得心字
titlePinyin: can1 liao2 shang4 ren2 chu1 de2 zhi4 guo3 yuan4 hui4 zhe3 shi2 liu4 ren2 fen1 yun4 fu4 shi1 shi4 de2 xin1 zi4
titleSlug: can-liao-shang-ren-chu-de-zhi-guo-yuan-hui-zhe-shi-liu-ren-fen-yun-fu-shi-shi-de-xin-zi
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 漲水返舊壑，飛雲思故岑。
- 念君忘家客，亦有懷歸心。
- 三間得幽寂，數步藏清深。
- 攢金盧橘塢，散火楊梅林。
- 茶筍盡禪味，松杉真法音。
- 雲崖有淺井，玉醴常半尋。
- 遂名參寥泉，可濯幽人襟。
- 相携橫嶺上，未覺衰年侵。
- 一眼吞江湖，萬象涵古今。
- 願君更小築，歲晚解我簪。

## 拼音

- zhang3 shui3 fan3 jiu4 he4 ， fei1 yun2 si1 gu4 cen2 。
- nian4 jun1 wang4 jia1 ke4 ， yi4 you3 huai2 gui1 xin1 。
- san1 jian4 de2 you1 ji4 ， shu4 bu4 cang2 qing1 shen1 。
- zan3 jin1 lu2 ju2 wu4 ， san4 huo3 yang2 mei2 lin2 。
- cha2 sun3 jin4 shan4 wei4 ， song1 shan1 zhen1 fa3 yin1 。
- yun2 ya2 you3 qian3 jing3 ， yu4 li3 chang2 ban4 xun2 。
- sui4 ming2 can1 liao2 quan2 ， ke3 zhuo2 you1 ren2 jin1 。
- xiang1 xie2 heng2 ling3 shang4 ， wei4 jue2 shuai1 nian2 qin1 。
- yi4 yan3 tun1 jiang1 hu2 ， wan4 xiang4 han2 gu3 jin1 。
- yuan4 jun1 geng4 xiao3 zhu4 ， sui4 wan3 jie3 wo3 zan1 。

## 注释

## 译文

## 赏析
