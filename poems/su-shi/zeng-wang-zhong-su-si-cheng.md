---
id: su-shi-zeng-wang-zhong-su-si-cheng
title: 贈王仲素寺丞
titlePinyin: zeng4 wang2 zhong4 su4 si4 cheng2
titleSlug: zeng-wang-zhong-su-si-cheng
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 養氣如養兒，棄官如棄泥。
- 人皆笑子拙，事定竟誰迷。
- 歸耕獨患貧，問子何所齎。
- 尺宅足自庇，寸田有餘畦。
- 明珠照短褐，陋室生虹霓。
- 雖無孔方兄，顧有法喜妻。
- 彈琴一長嘯，不答阮與嵇。
- 曹南劉夫子，名與子政齊。
- 家有鴻寶書，不鑄金褭蹄。
- 促膝問道要，遂蒙分刀圭。
- 不忍獨不死，尺書肯見梯。
- 我生本强鄙，少以氣自擠。
- 孤舟倒江河，赤手攬象犀。
- 年來稍自笑，留氣下暖臍。
- 苦恨聞道晚，意象颯已淒。
- 空見孫思邈，區區賦病梨。

## 拼音

- yang3 qi4 ru2 yang3 er2 ， qi4 guan1 ru2 qi4 ni2 。
- ren2 jie1 xiao4 zi3 zhuo1 ， shi4 ding4 jing4 shui2 mi2 。
- gui1 geng1 du2 huan4 pin2 ， wen4 zi3 he2 suo3 ji1 。
- chi3 zhai2 zu2 zi4 bi4 ， cun4 tian2 you3 yu2 qi2 。
- ming2 zhu1 zhao4 duan3 he4 ， lou4 shi4 sheng1 hong2 ni2 。
- sui1 wu2 kong3 fang1 xiong1 ， gu4 you3 fa3 xi3 qi1 。
- dan4 qin2 yi4 chang2 xiao4 ， bu4 da2 ruan3 yu3 ji1 。
- cao2 nan2 liu2 fu1 zi3 ， ming2 yu3 zi3 zheng4 qi2 。
- jia1 you3 hong2 bao3 shu1 ， bu2 zhu4 jin1 niao3 ti2 。
- cu4 xi1 wen4 dao4 yao4 ， sui4 meng2 fen1 dao1 gui1 。
- bu4 ren3 du2 bu4 si3 ， chi3 shu1 ken3 jian4 ti1 。
- wo3 sheng1 ben3 qiang2 bi3 ， shao3 yi3 qi4 zi4 ji3 。
- gu1 zhou1 dao3 jiang1 he2 ， chi4 shou3 lan3 xiang4 xi1 。
- nian2 lai2 shao1 zi4 xiao4 ， liu2 qi4 xia4 nuan3 qi2 。
- ku3 hen4 wen2 dao4 wan3 ， yi4 xiang4 sa4 yi3 qi1 。
- kong1 jian4 sun1 si1 miao3 ， qu1 qu1 fu4 bing4 li2 。

## 注释

## 译文

## 赏析
