---
id: su-shi-zhao-yue-dao-gao-zhai
title: 趙閱道高齋
titlePinyin: zhao4 yue4 dao4 gao1 zhai1
titleSlug: zhao-yue-dao-gao-zhai
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 見公奔走謂公勞，聞公隠退云公高。
- 公心底處有高下，夢幻去來隨所遭。
- 不知高齋竟何義，此名之設緣吾曹。
- 公年四十已得道，俗緣未盡餘伊臯。
- 功名富貴皆逆旅，黄金知繫何人袍。
- 超然已了一大事，挂冠而去真秋毫。
- 坐看猿猱落罝罔，兩手未肯置所操。
- 乃知賢達與愚陋，豈直相去九牛毛。
- 長松百尺不自覺，企而羨者蓬與蒿。
- 我欲贏糧往問道，未應舉臂辭盧敖。

## 拼音

- jian4 gong1 ben1 zou3 wei4 gong1 lao2 ， wen2 gong1 yin3 tui4 yun2 gong1 gao1 。
- gong1 xin1 di3 chu3 you3 gao1 xia4 ， meng4 huan4 qu4 lai2 sui2 suo3 zao1 。
- bu4 zhi1 gao1 zhai1 jing4 he2 yi4 ， ci3 ming2 zhi1 she4 yuan2 wu2 cao2 。
- gong1 nian2 si4 shi2 yi3 de2 dao4 ， su2 yuan2 wei4 jin4 yu2 yi1 gao1 。
- gong1 ming2 fu4 gui4 jie1 ni4 lü3 ， huang2 jin1 zhi1 xi4 he2 ren2 pao2 。
- chao1 ran2 yi3 le0 yi2 da4 shi4 ， gua4 guan1 er2 qu4 zhen1 qiu1 hao2 。
- zuo4 kan4 yuan2 nao2 luo4 ju1 wang3 ， liang3 shou3 wei4 ken3 zhi4 suo3 cao1 。
- nai3 zhi1 xian2 da2 yu3 yu2 lou4 ， qi3 zhi2 xiang1 qu4 jiu3 niu2 mao2 。
- chang2 song1 bai3 chi3 bu2 zi4 jue2 ， qi3 er2 xian4 zhe3 peng2 yu3 hao1 。
- wo3 yu4 ying2 liang2 wang3 wen4 dao4 ， wei4 ying1 ju3 bi4 ci2 lu2 ao2 。

## 注释

## 译文

## 赏析
