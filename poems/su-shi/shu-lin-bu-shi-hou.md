---
id: su-shi-shu-lin-bu-shi-hou
title: 書林逋詩後
titlePinyin: shu1 lin2 bu1 shi1 hou4
titleSlug: shu-lin-bu-shi-hou
author: 蘇軾
authorPinyin: su1 shi4
authorSlug: su-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 吳儂生長湖山曲，呼吸湖光飲山綠。
- 不論世外隠君子，傭奴販婦皆冰玉。
- 先生可是絕俗人，神清骨冷無由俗。
- 我不識君曾夢見，瞳子瞭然光可燭。
- 遺篇妙字處處有，步遶西湖看不足。
- 詩如東野不言寒，書似留臺差少肉。
- 平生高節已難繼，將死微言猶可錄。
- 自言不作封禪書，更肯悲吟白頭曲。
- 我笑吳人不好事，好作祠堂傍修竹。
- 不然配食水仙王，一盞寒泉薦秋菊。

## 拼音

- wu2 nong2 sheng1 chang2 hu2 shan1 qu3 ， hu1 xi1 hu2 guang1 yin3 shan1 lü4 。
- bu2 lun4 shi4 wai4 yin3 jun1 zi3 ， yong1 nu2 fan4 fu4 jie1 bing1 yu4 。
- xian1 sheng0 ke3 shi4 jue2 su2 ren2 ， shen2 qing1 gu3 leng3 wu2 you2 su2 。
- wo3 bu4 shi2 jun1 ceng2 meng4 jian4 ， tong2 zi3 liao4 ran2 guang1 ke3 zhu2 。
- yi2 pian1 miao4 zi4 chu3 chu3 you3 ， bu4 rao4 xi1 hu2 kan4 bu4 zu2 。
- shi1 ru2 dong1 ye3 bu4 yan2 han2 ， shu1 si4 liu2 tai2 cha4 shao3 rou4 。
- ping2 sheng1 gao1 jie2 yi3 nan2 ji4 ， jiang1 si3 wei1 yan2 you2 ke3 lu4 。
- zi4 yan2 bu2 zuo4 feng1 shan4 shu1 ， geng4 ken3 bei1 yin2 bai2 tou2 qu3 。
- wo3 xiao4 wu2 ren2 bu4 hao3 shi4 ， hao3 zuo4 ci2 tang2 bang4 xiu1 zhu2 。
- bu4 ran2 pei4 shi2 shui3 xian1 wang2 ， yi4 zhan3 han2 quan2 jian4 qiu1 ju2 。

## 注释

## 译文

## 赏析
