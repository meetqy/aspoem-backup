---
id: su-shi-bai-bu-hong-er-shou-qi-yi
title: 百步洪二首  其一
titlePinyin: bai3 bu4 hong2 er4 shou3     qi2 yi1
titleSlug: bai-bu-hong-er-shou-qi-yi
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 長洪斗落生跳波，輕舟南下如投梭。
- 水師絕叫鳬雁起，亂石一綫爭磋磨。
- 有如兔走鷹隼落，駿馬下注千丈坡。
- 斷弦離柱箭脫手，飛電過隙珠翻荷。
- 四山眩轉風掠耳，但見流沫生千渦。
- 嶮中得樂雖一快，何意水伯誇秋河。
- 我生乘化日夜逝，坐覺一念逾新羅。
- 紛紛爭奪醉夢裏，豈信荆棘埋銅駝。
- 覺來俯仰失千劫，回視此水殊委蛇。
- 君看岸邊蒼石上，古來篙眼如蜂窠。
- 但應此心無所住，造物雖駛如吾何。
- 回船上馬各歸去，多言譊譊師所呵。

## 拼音

- chang2 hong2 dou4 luo4 sheng1 tiao4 bo1 ， qing1 zhou1 nan2 xia4 ru2 tou2 suo1 。
- shui3 shi1 jue2 jiao4 fu2 yan4 qi3 ， luan4 shi2 yi2 xian4 zheng1 cuo1 mo2 。
- you3 ru2 tu4 zou3 ying1 sun3 luo4 ， jun4 ma3 xia4 zhu4 qian1 zhang4 po1 。
- duan4 xian2 li2 zhu4 jian4 tuo1 shou3 ， fei1 dian4 guo4 xi4 zhu1 fan1 he2 。
- si4 shan1 xuan4 zhuan3 feng1 lüe4 er3 ， dan4 jian4 liu2 mo4 sheng1 qian1 wo1 。
- xian3 zhong1 de2 le4 sui1 yi2 kuai4 ， he2 yi4 shui3 bo2 kua1 qiu1 he2 。
- wo3 sheng1 cheng2 hua4 ri4 ye4 shi4 ， zuo4 jue2 yi2 nian4 yu2 xin1 luo2 。
- fen1 fen1 zheng1 duo2 zui4 meng4 li3 ， qi3 xin4 jing1 ji2 mai2 tong2 tuo2 。
- jue2 lai2 fu3 yang3 shi1 qian1 jie2 ， hui2 shi4 ci3 shui3 shu1 wei1 yi2 。
- jun1 kan4 an4 bian1 cang1 shi2 shang4 ， gu3 lai2 gao1 yan3 ru2 feng1 ke1 。
- dan4 ying1 ci3 xin1 wu2 suo3 zhu4 ， zao4 wu4 sui1 shi3 ru2 wu2 he2 。
- hui2 chuan2 shang4 ma3 ge4 gui1 qu4 ， duo1 yan2 nao2 nao2 shi1 suo3 he1 。

## 注释

## 译文

## 赏析
