---
id: su-shi-wang-yi-fu-jian-zhou-qian-jian-qiu-shi-ji-cao-shu
title: 王頤赴建州錢監求詩及草書
titlePinyin: wang2 yi2 fu4 jian4 zhou1 qian2 jian1 qiu2 shi1 ji2 cao3 shu1
titleSlug: wang-yi-fu-jian-zhou-qian-jian-qiu-shi-ji-cao-shu
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 我昔識子自武功，寒廳夜語樽酒同。
- 酒闌燭盡語不盡，倦僕立寐僵屏風。
- 丁寧勸學不死訣，自言親受方瞳翁。
- 嗟予聞道不早悟，醉夢顛倒隨盲聾。
- 邇來憂患苦摧剝，意思蕭索如霜蓬。
- 羨君顔色愈少壯，外慕漸少由中充。
- 河車挽水灌腦黑，丹砂伏火入頰紅。
- 大梁相逢又東去，但道何日辭樊籠。
- 未能便乞勾漏令，官曹似是錫與銅。
- 留詩河上慰離別，草書未暇緣匆匆。

## 拼音

- wo3 xi1 shi2 zi3 zi4 wu3 gong1 ， han2 ting1 ye4 yu3 zun1 jiu3 tong2 。
- jiu3 lan2 zhu2 jin4 yu3 bu2 jin4 ， juan4 pu2 li4 mei4 jiang1 ping2 feng1 。
- ding1 ning2 quan4 xue2 bu4 si3 jue2 ， zi4 yan2 qin1 shou4 fang1 tong2 weng1 。
- jie1 yu3 wen2 dao4 bu4 zao3 wu4 ， zui4 meng4 dian1 dao3 sui2 mang2 long2 。
- er3 lai2 you1 huan4 ku3 cui1 bao1 ， yi4 si0 xiao1 suo3 ru2 shuang1 peng2 。
- xian4 jun1 yan2 se4 yu4 shao3 zhuang4 ， wai4 mu4 jian4 shao3 you2 zhong1 chong1 。
- he2 ju1 wan3 shui3 guan4 nao3 hei1 ， dan1 sha1 fu2 huo3 ru4 jia2 hong2 。
- da4 liang2 xiang1 feng2 you4 dong1 qu4 ， dan4 dao4 he2 ri4 ci2 fan2 long2 。
- wei4 neng2 bian4 qi3 gou1 lou4 ling4 ， guan1 cao2 si4 shi4 xi1 yu3 tong2 。
- liu2 shi1 he2 shang4 wei4 li2 bie2 ， cao3 shu1 wei4 xia2 yuan2 cong1 cong1 。

## 注释

## 译文

## 赏析
