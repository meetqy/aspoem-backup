---
id: su-shi-wang-jin-qing-shi-shi-yu-duo-hai-shi-qian-mu-fu-wang-zhong-zhi-jiang-ying-shu-jie-ci-yun-mu-zhi-er-gong-yi-wei-bu-ke-xu-du-ying-shu-bu-ran-jin-ri-ying-shu-jian-fang-qin-du-ci-shi-zhi-miao-sui-hui-qian-yu-pu-yi-wei-jin-qing-qi-ke-zhong-bi-bu-yu-zhe-ruo-neng-yi-han-gan-er-san-ma-yi-zhi-zhe-gai-ke-xu-ye-fu-ci-qian-yun
title: 王晉卿示詩欲奪海石錢穆父王仲至蔣穎叔皆次韵穆至二公以爲不可許獨穎叔不然今日穎叔見訪親睹此石之妙遂悔前語僕以爲晉卿豈可終閉不予者若能以韓幹二散馬易之者蓋可許也復次前韵
titlePinyin: wang2 jin4 qing1 shi4 shi1 yu4 duo2 hai3 shi2 qian2 mu4 fu4 wang2 zhong4 zhi4 jiang3 ying3 shu1 jie1 ci4 yun4 mu4 zhi4 er4 gong1 yi3 wei2 bu4 ke3 xu1 du2 ying3 shu1 bu4 ran2 jin1 ri4 ying3 shu1 jian4 fang3 qin1 du3 ci3 shi2 zhi1 miao4 sui4 hui3 qian2 yu3 pu2 yi3 wei2 jin4 qing1 qi3 ke3 zhong1 bi4 bu4 yu3 zhe3 ruo4 neng2 yi3 han2 gan4 er4 san4 ma3 yi4 zhi1 zhe3 gai4 ke3 xu1 ye3 fu4 ci4 qian2 yun4
titleSlug: wang-jin-qing-shi-shi-yu-duo-hai-shi-qian-mu-fu-wang-zhong-zhi-jiang-ying-shu-jie-ci-yun-mu-zhi-er-gong-yi-wei-bu-ke-xu-du-ying-shu-bu-ran-jin-ri-ying-shu-jian-fang-qin-du-ci-shi-zhi-miao-sui-hui-qian-yu-pu-yi-wei-jin-qing-qi-ke-zhong-bi-bu-yu-zhe-ruo-neng-yi-han-gan-er-san-ma-yi-zhi-zhe-gai-ke-xu-ye-fu-ci-qian-yun
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 相如有家山，縹緲在眉綠。
- 誰云千里遠，寄此一顰足。
- 平生錦繡腸，早歲藜莧腹。
- 從教四壁空，未遣兩峰蹙。
- 吾今況衰病，義不忘樵牧。
- 逝將仇池石，歸泝岷山瀆。
- 守子不貪寶，完我無瑕玉。
- 故人詩相戒，妙語予所伏。
- 一篇獨異論，三占從兩卜。
- 君家畫可數，天驥紛相逐。
- 風騣掠原野，電尾捎澗谷。
- 君如許相易，是亦我所欲。
- 今朝安西守，來聽陽關曲。
- 勸我留此峰，他日來不速。

## 拼音

- xiang1 ru2 you3 jia1 shan1 ， piao3 miao3 zai4 mei2 lü4 。
- shui2 yun2 qian1 li3 yuan3 ， ji4 ci3 yi4 pin2 zu2 。
- ping2 sheng1 jin3 xiu4 chang2 ， zao3 sui4 li2 xian4 fu4 。
- cong2 jiao4 si4 bi4 kong1 ， wei4 qian3 liang3 feng1 cu4 。
- wu2 jin1 kuang4 shuai1 bing4 ， yi4 bu2 wang4 qiao2 mu4 。
- shi4 jiang1 qiu2 chi2 shi2 ， gui1 su4 min2 shan1 du2 。
- shou3 zi3 bu4 tan1 bao3 ， wan2 wo3 wu2 xia2 yu4 。
- gu4 ren2 shi1 xiang1 jie4 ， miao4 yu3 yu3 suo3 fu2 。
- yi4 pian1 du2 yi4 lun4 ， san1 zhan4 cong2 liang3 bu3 。
- jun1 jia1 hua4 ke3 shu4 ， tian1 ji4 fen1 xiang1 zhu2 。
- feng1 zong1 lüe4 yuan2 ye3 ， dian4 wei3 shao1 jian4 gu3 。
- jun1 ru2 xu1 xiang1 yi4 ， shi4 yi4 wo3 suo3 yu4 。
- jin1 zhao1 an1 xi1 shou3 ， lai2 ting1 yang2 guan1 qu3 。
- quan4 wo3 liu2 ci3 feng1 ， ta1 ri4 lai2 bu2 su4 。

## 注释

## 译文

## 赏析
