---
id: su-shi-zheng-yue-jiu-ri-you-mei-tang-yin-zui-gui-jing-shui-wu-gu-fang-xing-bu-fu-neng-mian-qi-yue-wen-shu-de-xian-yu-zi-jun-suo-ji-za-xing-zuo-gu-yi-yi-shou-da-zhi
title: 正月九日有美堂飲醉歸徑睡五鼓方醒不復能眠起閱文書得鮮于子駿所寄雜興作古意一首答之
titlePinyin: zheng1 yue4 jiu3 ri4 you3 mei3 tang2 yin3 zui4 gui1 jing4 shui4 wu3 gu3 fang1 xing3 bu2 fu4 neng2 mian2 qi3 yue4 wen2 shu1 de2 xian1 yu2 zi3 jun4 suo3 ji4 za2 xing1 zuo4 gu3 yi4 yi4 shou3 da2 zhi1
titleSlug: zheng-yue-jiu-ri-you-mei-tang-yin-zui-gui-jing-shui-wu-gu-fang-xing-bu-fu-neng-mian-qi-yue-wen-shu-de-xian-yu-zi-jun-suo-ji-za-xing-zuo-gu-yi-yi-shou-da-zhi
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 衆人事紛擾，志士獨悄悄。
- 何意琵琶弦，常遭腰鼓鬧。
- 三杯忘萬慮，醒後還皎皎。
- 有如轆轤索，已脫重縈繞。
- 家人自約飭，始慕陳婦孝。
- 可憐原巨先，放蕩今誰弔。
- 平生嗜羊炙，識味肯輕飽。
- 烹蛇啖蛙蛤，頗訝能稍稍。
- 憂來自不寐，起視天漢渺。
- 闌干玉繩低，耿耿太白曉。

## 拼音

- zhong4 ren2 shi4 fen1 rao3 ， zhi4 shi4 du2 qiao1 qiao1 。
- he2 yi4 pi2 pa0 xian2 ， chang2 zao1 yao1 gu3 nao4 。
- san1 bei1 wang4 wan4 lü4 ， xing3 hou4 huan2 jiao3 jiao3 。
- you3 ru2 lu4 lu2 suo3 ， yi3 tuo1 zhong4 ying2 rao4 。
- jia1 ren2 zi4 yue1 chi4 ， shi3 mu4 chen2 fu4 xiao4 。
- ke3 lian2 yuan2 ju4 xian1 ， fang4 dang4 jin1 shui2 diao4 。
- ping2 sheng1 shi4 yang2 zhi4 ， shi2 wei4 ken3 qing1 bao3 。
- peng1 she2 dan4 wa1 ha2 ， po1 ya4 neng2 shao1 shao1 。
- you1 lai2 zi4 bu2 mei4 ， qi3 shi4 tian1 han4 miao3 。
- lan2 gan1 yu4 sheng2 di1 ， geng3 geng3 tai4 bai2 xiao3 。

## 注释

## 译文

## 赏析
