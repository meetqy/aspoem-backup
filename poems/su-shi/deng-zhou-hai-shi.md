---
id: su-shi-deng-zhou-hai-shi
title: 登州海市
titlePinyin: deng1 zhou1 hai3 shi4
titleSlug: deng-zhou-hai-shi
author: 蘇軾
authorPinyin: su1 shi4
authorSlug: su-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 東方雲海空復空，羣仙出沒空明中。
- 蕩摇浮世生萬象，豈有貝闕藏珠宮。
- 心知所見皆幻影，敢以耳目煩神功。
- 歲寒水冷天地閉，爲我起蟄鞭魚龍。
- 重樓翠阜出霜曉，異事驚倒百歲翁。
- 人間所得容力取，世外無物誰爲雄。
- 率然有請不我拒，信我人厄非天窮。
- 潮陽太守南遷歸，喜見石廩堆祝融。
- 自言正直動山鬼，豈知造物哀龍鍾。
- 伸眉一笑豈易得，神之報汝亦已豐。
- 斜陽萬里孤鳥沒，但見碧海磨青銅。
- 新詩綺語亦安用，相與變滅隨東風。

## 拼音

- dong1 fang1 yun2 hai3 kong1 fu4 kong1 ， qun2 xian1 chu1 mei2 kong1 ming2 zhong1 。
- dang4 yao2 fu2 shi4 sheng1 wan4 xiang4 ， qi3 you3 bei4 que4 cang2 zhu1 gong1 。
- xin1 zhi1 suo3 jian4 jie1 huan4 ying3 ， gan3 yi3 er3 mu4 fan2 shen2 gong1 。
- sui4 han2 shui3 leng3 tian1 di4 bi4 ， wei2 wo3 qi3 zhe2 bian1 yu2 long2 。
- zhong4 lou2 cui4 fu4 chu1 shuang1 xiao3 ， yi4 shi4 jing1 dao3 bai3 sui4 weng1 。
- ren2 jian4 suo3 de2 rong2 li4 qu3 ， shi4 wai4 wu2 wu4 shui2 wei2 xiong2 。
- shuai4 ran2 you3 qing3 bu4 wo3 ju4 ， xin4 wo3 ren2 e4 fei1 tian1 qiong2 。
- chao2 yang2 tai4 shou3 nan2 qian1 gui1 ， xi3 jian4 shi2 lin3 dui1 zhu4 rong2 。
- zi4 yan2 zheng4 zhi2 dong4 shan1 gui3 ， qi3 zhi1 zao4 wu4 ai1 long2 zhong1 。
- shen1 mei2 yi2 xiao4 qi3 yi4 de2 ， shen2 zhi1 bao4 ru3 yi4 yi3 feng1 。
- xie2 yang2 wan4 li3 gu1 niao3 mei2 ， dan4 jian4 bi4 hai3 mo2 qing1 tong2 。
- xin1 shi1 qi3 yu3 yi4 an1 yong4 ， xiang1 yu3 bian4 mie4 sui2 dong1 feng1 。

## 注释

## 译文

## 赏析
