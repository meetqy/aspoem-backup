---
id: su-shi-zhou-zhong-ye-qi
title: 舟中夜起
titlePinyin: zhou1 zhong1 ye4 qi3
titleSlug: zhou-zhong-ye-qi
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 微風蕭蕭吹菰蒲，開門看雨月滿湖。
- 舟人水鳥兩同夢，大魚驚竄如奔狐。
- 夜深人物不相管，我獨形影相嬉娛。
- 暗潮生渚弔寒蚓，落月挂柳看懸蛛。
- 此生忽忽憂患裏，清境過眼能須臾。
- 雞鳴鐘動百鳥散，船頭擊鼓還相呼。

## 拼音

- wei1 feng1 xiao1 xiao1 chui1 gu1 pu2 ， kai1 men2 kan4 yu3 yue4 man3 hu2 。
- zhou1 ren2 shui3 niao3 liang3 tong2 meng4 ， da4 yu2 jing1 cuan4 ru2 ben1 hu2 。
- ye4 shen1 ren2 wu4 bu4 xiang1 guan3 ， wo3 du2 xing2 ying3 xiang1 xi1 yu2 。
- an4 chao2 sheng1 zhu3 diao4 han2 yin3 ， luo4 yue4 gua4 liu3 kan4 xuan2 zhu1 。
- ci3 sheng1 hu1 hu1 you1 huan4 li3 ， qing1 jing4 guo4 yan3 neng2 xu1 yu2 。
- ji1 ming2 zhong1 dong4 bai3 niao3 san4 ， chuan2 tou2 ji1 gu3 huan2 xiang1 hu1 。

## 注释

## 译文

## 赏析
