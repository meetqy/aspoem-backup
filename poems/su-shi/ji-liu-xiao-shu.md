---
id: su-shi-ji-liu-xiao-shu
title: 寄劉孝叔
titlePinyin: ji4 liu2 xiao4 shu1
titleSlug: ji-liu-xiao-shu
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 君王有意誅驕虜，椎破銅山鑄銅虎。
- 聯翩三十七將軍，走馬西來各開府。
- 南山伐木作車軸，東海取鼉漫戰鼓。
- 汗流奔走誰敢後，恐乏軍興污資斧。
- 保甲連村團未遍，方田訟牒紛如雨。
- 爾來手實降新書，抉剔根株窮脈縷。
- 詔書惻怛信深厚，吏能淺薄空勞苦。
- 平生學問只流俗，衆裏笙竽誰比數。
- 忽令獨奏鳳將雛，倉卒欲吹那得譜。
- 況復連年苦饑饉，剝齧草木啖泥土。
- 今年雨雪頗應時，又報蝗蟲生翅股。
- 憂來洗盞欲强醉，寂寞虛齋卧空甒。
- 公厨十日不生煙，更望紅裙踏筵舞。
- 故人屢寄山中信，只有當歸無別語。
- 方將雀鼠偷太倉，未肯衣冠挂神武。
- 吳興丈人真得道，平日立朝非小補。
- 自從四方冠蓋鬧，歸作二浙湖山主。
- 高蹤已自雜漁釣，大隠何曾棄簪組。
- 去年相從殊未足，問道已許談其粗。
- 逝將棄官往卒業，俗緣未盡那得睹。
- 公家只在霅溪上，上有白雲如白羽。
- 應憐進退苦皇皇，更把安心教初祖。

## 拼音

- jun1 wang2 you3 yi4 zhu1 jiao1 lu3 ， zhui1 po4 tong2 shan1 zhu4 tong2 hu3 。
- lian2 pian1 san1 shi2 qi1 jiang1 jun1 ， zou3 ma3 xi1 lai2 ge4 kai1 fu3 。
- nan2 shan1 fa2 mu4 zuo4 ju1 zhou2 ， dong1 hai3 qu3 tuo2 man4 zhan4 gu3 。
- han4 liu2 ben1 zou3 shui2 gan3 hou4 ， kong3 fa2 jun1 xing1 wu1 zi1 fu3 。
- bao3 jia3 lian2 cun1 tuan2 wei4 bian4 ， fang1 tian2 song4 die2 fen1 ru2 yu3 。
- er3 lai2 shou3 shi2 jiang4 xin1 shu1 ， jue2 ti1 gen1 zhu1 qiong2 mai4 lü3 。
- zhao4 shu1 ce4 da2 xin4 shen1 hou4 ， li4 neng2 qian3 bao2 kong1 lao2 ku3 。
- ping2 sheng1 xue2 wen4 zhi1 liu2 su2 ， zhong4 li3 sheng1 yu2 shui2 bi3 shu4 。
- hu1 ling4 du2 zou4 feng4 jiang1 chu2 ， cang1 zu2 yu4 chui1 na4 de2 pu3 。
- kuang4 fu4 lian2 nian2 ku3 ji1 jin3 ， bao1 nie4 cao3 mu4 dan4 ni2 tu3 。
- jin1 nian2 yu3 xue3 po1 ying1 shi2 ， you4 bao4 huang2 chong2 sheng1 chi4 gu3 。
- you1 lai2 xi3 zhan3 yu4 qiang2 zui4 ， ji4 mo4 xu1 zhai1 wo4 kong1 wu3 。
- gong1 chu2 shi2 ri4 bu4 sheng1 yan1 ， geng4 wang4 hong2 qun2 ta4 yan2 wu3 。
- gu4 ren2 lü3 ji4 shan1 zhong1 xin4 ， zhi1 you3 dang1 gui1 wu2 bie2 yu3 。
- fang1 jiang1 que4 shu3 tou1 tai4 cang1 ， wei4 ken3 yi1 guan1 gua4 shen2 wu3 。
- wu2 xing1 zhang4 ren2 zhen1 de2 dao4 ， ping2 ri4 li4 chao2 fei1 xiao3 bu3 。
- zi4 cong2 si4 fang1 guan1 gai4 nao4 ， gui1 zuo4 er4 zhe4 hu2 shan1 zhu3 。
- gao1 zong1 yi3 zi4 za2 yu2 diao4 ， da4 yin3 he2 ceng2 qi4 zan1 zu3 。
- qu4 nian2 xiang1 cong2 shu1 wei4 zu2 ， wen4 dao4 yi3 xu1 tan2 qi2 cu1 。
- shi4 jiang1 qi4 guan1 wang3 zu2 ye4 ， su2 yuan2 wei4 jin4 na4 de2 du3 。
- gong1 jia0 zhi1 zai4 zha4 xi1 shang4 ， shang4 you3 bai2 yun2 ru2 bai2 yu3 。
- ying1 lian2 jin4 tui4 ku3 huang2 huang2 ， geng4 ba3 an1 xin1 jiao4 chu1 zu3 。

## 注释

## 译文

## 赏析
