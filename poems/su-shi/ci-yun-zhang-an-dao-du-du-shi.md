---
id: su-shi-ci-yun-zhang-an-dao-du-du-shi
title: 次韵張安道讀杜詩
titlePinyin: ci4 yun4 zhang1 an1 dao4 du2 du4 shi1
titleSlug: ci-yun-zhang-an-dao-du-du-shi
author: 蘇軾
authorPinyin: su1 shi4
authorSlug: su-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 大雅初微缺，流風困暴豪。
- 張爲詞客賦，變作楚臣騷。
- 展轉更崩壞，紛綸閱俊髦。
- 地偏蕃怪産，源失亂狂濤。
- 粉黛迷真色，魚蝦易豢牢。
- 誰知杜陵傑，名與謫仙高。
- 掃地收千軌，爭標看兩艘。
- 詩人例窮苦，天意遣奔逃。
- 塵暗人亡鹿，溟翻帝斬鰲。
- 艱危思李牧，述作謝王褒。
- 失意各千里，哀鳴聞九皋。
- 騎鯨遁滄海，捋虎得綈袍。
- 巨筆屠龍手，微官似馬曹。
- 迂疏無事業，醉飽死遊遨。
- 簡牘儀型在，兒童篆刻勞。
- 今誰主文字，公合抱旌旄。
- 開卷遥相憶，知音兩不遭。
- 般斤思郢質，鯤化陋鯈濠。
- 恨我無佳句，時蒙致白醪。
- 殷勤理黄菊，未遣沒蓬蒿。

## 拼音

- da4 ya3 chu1 wei1 que1 ， liu2 feng1 kun4 bao4 hao2 。
- zhang1 wei2 ci2 ke4 fu4 ， bian4 zuo4 chu3 chen2 sao1 。
- zhan3 zhuan3 geng4 beng1 huai4 ， fen1 lun2 yue4 jun4 mao2 。
- di4 pian1 fan1 guai4 chan3 ， yuan2 shi1 luan4 kuang2 tao1 。
- fen3 dai4 mi2 zhen1 se4 ， yu2 xia1 yi4 huan4 lao2 。
- shui2 zhi1 du4 ling2 jie2 ， ming2 yu3 zhe2 xian1 gao1 。
- sao3 di4 shou1 qian1 gui3 ， zheng1 biao1 kan4 liang3 sou1 。
- shi1 ren2 li4 qiong2 ku3 ， tian1 yi4 qian3 ben1 tao2 。
- chen2 an4 ren2 wang2 lu4 ， ming2 fan1 di4 zhan3 ao2 。
- jian1 wei1 si1 li3 mu4 ， shu4 zuo4 xie4 wang2 bao1 。
- shi1 yi4 ge4 qian1 li3 ， ai1 ming2 wen2 jiu3 gao1 。
- qi2 jing1 dun4 cang1 hai3 ， lü3 hu3 de2 ti4 pao2 。
- ju4 bi3 tu2 long2 shou3 ， wei1 guan1 si4 ma3 cao2 。
- yu1 shu1 wu2 shi4 ye4 ， zui4 bao3 si3 you2 ao2 。
- jian3 du2 yi2 xing2 zai4 ， er2 tong2 zhuan4 ke4 lao2 。
- jin1 shui2 zhu3 wen2 zi4 ， gong1 he2 bao4 jing1 mao2 。
- kai1 juan4 yao2 xiang4 yi4 ， zhi1 yin1 liang3 bu4 zao1 。
- ban1 jin1 si1 ying3 zhi4 ， kun1 hua4 lou4 tiao2 hao2 。
- hen4 wo3 wu2 jia1 ju4 ， shi2 meng2 zhi4 bai2 lao2 。
- yin1 qin2 li3 huang2 ju2 ， wei4 qian3 mei2 peng2 hao1 。

## 注释

## 译文

## 赏析
