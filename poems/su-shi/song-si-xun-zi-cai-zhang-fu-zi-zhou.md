---
id: su-shi-song-si-xun-zi-cai-zhang-fu-zi-zhou
title: 送司勳子才丈赴梓州
titlePinyin: song4 si1 xun1 zi3 cai2 zhang4 fu4 zi3 zhou1
titleSlug: song-si-xun-zi-cai-zhang-fu-zi-zhou
author: 蘇軾
authorPinyin: su1 shi4
authorSlug: su-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 別日已苦迫，見日未可期。
- 曷不惜此日，相從把酒巵。
- 人生初甚樂，譬若枰上棋。
- 縱橫聽汝手，聚散豈吾知。
- 胡爲復嗟嘆，實恨相識遲。
- 念昔非親舊，聞名自童兒。
- 不見常隠憂，見之百憂披。
- 相從未云幾，別淚遽已垂。
- 有如雲間鶴，影過落寒池。
- 舉頭已千里，可見不可追。
- 我本蜀諸生，能言公少時。
- 初爲成都掾，治獄官苦卑。
- 高才絕倫輩，邦伯忘等夷。
- 是時最少年，白皙未有髭。
- 風流能痛飲，敏捷好論詩。
- 勇於鞲上鷹，不啻囊中錐。
- 去蜀曾未久，得縣復來眉。
- 簿書紛滿前，指畫渙無疑。
- 一年吏已服，漸能省鞭笞。
- 二年民盡信，不復煩文移。
- 三年厭閑寂，終日事桐絲。
- 客來投其轄，醉倒不容辭。
- 至今三十年，父老猶嗟咨。
- 東川晚乃至，觀者塞路岐。
- 但見東人喜，不知西人悲。
- 如今又繼往，人事亦可奇。
- 嗟此信偶然，或云數使之。
- 王城多高爵，要路人爭馳。
- 公來席未暖，去不淅晨炊。
- 屢爲蜀人得，毋乃天見私。
- 吾徒本學道，窮達理素推。
- 況爲二千石，所至可樂嬉。
- 細思爲縣日，賓友存者誰。
- 或終卧茅屋，或去懸金龜。
- 或已登鬼籍，墓木如門楣。
- 感時何倏忽，撫舊應涕洟。
- 紫綬著更好，紅顔蔚不衰。
- 權奇玉勒馬，阿那胡琴姬。
- 逢人可與樂，慎勿苦相思。

## 拼音

- bie2 ri4 yi3 ku3 po4 ， jian4 ri4 wei4 ke3 qi1 。
- he2 bu4 xi1 ci3 ri4 ， xiang1 cong2 ba3 jiu3 zhi1 。
- ren2 sheng1 chu1 shen4 le4 ， pi4 ruo4 ping2 shang4 qi2 。
- zong4 heng2 ting1 ru3 shou3 ， ju4 san4 qi3 wu2 zhi1 。
- hu2 wei2 fu4 jie1 tan4 ， shi2 hen4 xiang1 shi2 chi2 。
- nian4 xi1 fei1 qin1 jiu4 ， wen2 ming2 zi4 tong2 er2 。
- bu2 jian4 chang2 yin3 you1 ， jian4 zhi1 bai3 you1 pi1 。
- xiang1 cong2 wei4 yun2 ji1 ， bie2 lei4 ju4 yi3 chui2 。
- you3 ru2 yun2 jian4 he4 ， ying3 guo4 luo4 han2 chi2 。
- ju3 tou2 yi3 qian1 li3 ， ke3 jian4 bu4 ke3 zhui1 。
- wo3 ben3 shu3 zhu1 sheng1 ， neng2 yan2 gong1 shao3 shi2 。
- chu1 wei2 cheng2 du1 yuan4 ， zhi4 yu4 guan1 ku3 bei1 。
- gao1 cai2 jue2 lun2 bei4 ， bang1 bo2 wang4 deng3 yi2 。
- shi4 shi2 zui4 shao4 nian2 ， bai2 xi1 wei4 you3 zi1 。
- feng1 liu2 neng2 tong4 yin3 ， min3 jie2 hao3 lun4 shi1 。
- yong3 wu1 gou1 shang4 ying1 ， bu2 chi4 nang2 zhong1 zhui1 。
- qu4 shu3 ceng2 wei4 jiu3 ， de2 xian4 fu4 lai2 mei2 。
- bo2 shu1 fen1 man3 qian2 ， zhi3 hua4 huan4 wu2 yi2 。
- yi4 nian2 li4 yi3 fu2 ， jian4 neng2 sheng3 bian1 chi1 。
- er4 nian2 min2 jin4 xin4 ， bu2 fu4 fan2 wen2 yi2 。
- san1 nian2 yan4 xian2 ji4 ， zhong1 ri4 shi4 tong2 si1 。
- ke4 lai2 tou2 qi2 xia2 ， zui4 dao3 bu4 rong2 ci2 。
- zhi4 jin1 san1 shi2 nian2 ， fu4 lao3 you2 jie1 zi1 。
- dong1 chuan1 wan3 nai3 zhi4 ， guan1 zhe3 sai1 lu4 qi2 。
- dan4 jian4 dong1 ren2 xi3 ， bu4 zhi1 xi1 ren2 bei1 。
- ru2 jin1 you4 ji4 wang3 ， ren2 shi4 yi4 ke3 qi2 。
- jie1 ci3 xin4 ou3 ran2 ， huo4 yun2 shu4 shi3 zhi1 。
- wang2 cheng2 duo1 gao1 jue2 ， yao4 lu4 ren2 zheng1 chi2 。
- gong1 lai2 xi2 wei4 nuan3 ， qu4 bu4 xi1 chen2 chui1 。
- lü3 wei2 shu3 ren2 de2 ， wu2 nai3 tian1 jian4 si1 。
- wu2 tu2 ben3 xue2 dao4 ， qiong2 da2 li3 su4 tui1 。
- kuang4 wei2 er4 qian1 shi2 ， suo3 zhi4 ke3 le4 xi1 。
- xi4 si1 wei2 xian4 ri4 ， bin1 you3 cun2 zhe3 shui2 。
- huo4 zhong1 wo4 mao2 wu1 ， huo4 qu4 xuan2 jin1 gui1 。
- huo4 yi3 deng1 gui3 ji2 ， mu4 mu4 ru2 men2 mei2 。
- gan3 shi2 he2 shu1 hu1 ， fu3 jiu4 ying1 ti4 yi2 。
- zi3 shou4 zhu4 geng4 hao3 ， hong2 yan2 wei4 bu4 shuai1 。
- quan2 qi2 yu4 le4 ma3 ， a1 na4 hu2 qin2 ji1 。
- feng2 ren2 ke3 yu3 le4 ， shen4 wu4 ku3 xiang1 si1 。

## 注释

## 译文

## 赏析
