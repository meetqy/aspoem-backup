---
id: su-shi-feng-xiang-ba-guan-wang-wei-wu-dao-zi-hua
title: 鳳翔八觀 王維吳道子畫
titlePinyin: feng4 xiang2 ba1 guan1   wang2 wei2 wu2 dao4 zi3 hua4
titleSlug: feng-xiang-ba-guan-wang-wei-wu-dao-zi-hua
author: 蘇軾
authorPinyin: su1 shi4
authorSlug: su-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 何處訪吳畫，普門與開元。
- 開元有東塔，摩詰留手痕。
- 吾觀畫品中，莫如二子尊。
- 道子實雄放，浩如海波翻。
- 當其下手風雨快，筆所未到氣已吞。
- 亭亭雙林間，彩暈扶桑暾。
- 中有至人談寂滅，悟者悲涕迷者手自捫。
- 蠻君鬼伯千萬萬，相排競進頭如黿。
- 摩詰本詩老，佩芷襲芳蓀。
- 今觀此壁畫，亦若其詩清且敦。
- 祇園弟子盡鶴骨，心如死灰不復溫。
- 門前兩叢竹，雪節貫霜根。
- 交柯亂葉動無數，一一皆可尋其源。
- 吳生雖妙絕，猶以畫工論。
- 摩詰得之於象外，有如仙翮謝籠樊。
- 吾觀二子皆神俊，又於維也斂衽無間言。

## 拼音

- he2 chu3 fang3 wu2 hua4 ， pu3 men2 yu3 kai1 yuan2 。
- kai1 yuan2 you3 dong1 ta3 ， mo2 jie2 liu2 shou3 hen2 。
- wu2 guan1 hua4 pin3 zhong1 ， mo4 ru2 er4 zi3 zun1 。
- dao4 zi3 shi2 xiong2 fang4 ， hao4 ru2 hai3 bo1 fan1 。
- dang1 qi2 xia4 shou3 feng1 yu3 kuai4 ， bi3 suo3 wei4 dao4 qi4 yi3 tun1 。
- ting2 ting2 shuang1 lin2 jian4 ， cai3 yun4 fu2 sang1 tun1 。
- zhong1 you3 zhi4 ren2 tan2 ji4 mie4 ， wu4 zhe3 bei1 ti4 mi2 zhe3 shou3 zi4 men2 。
- man2 jun1 gui3 bo2 qian1 wan4 wan4 ， xiang1 pai2 jing4 jin4 tou2 ru2 yuan2 。
- mo2 jie2 ben3 shi1 lao3 ， pei4 zhi3 xi2 fang1 sun1 。
- jin1 guan1 ci3 bi4 hua4 ， yi4 ruo4 qi2 shi1 qing1 qie3 dun1 。
- qi2 yuan2 di4 zi3 jin4 he4 gu3 ， xin1 ru2 si3 hui1 bu2 fu4 wen1 。
- men2 qian2 liang3 cong2 zhu2 ， xue3 jie2 guan4 shuang1 gen1 。
- jiao1 ke1 luan4 ye4 dong4 wu2 shu4 ， yi1 yi1 jie1 ke3 xun2 qi2 yuan2 。
- wu2 sheng1 sui1 miao4 jue2 ， you2 yi3 hua4 gong1 lun4 。
- mo2 jie2 de2 zhi1 wu1 xiang4 wai4 ， you3 ru2 xian1 he2 xie4 long2 fan2 。
- wu2 guan1 er4 zi3 jie1 shen2 jun4 ， you4 wu1 wei2 ye3 lian3 ren4 wu2 jian4 yan2 。

## 注释

## 译文

## 赏析
