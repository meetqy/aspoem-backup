---
id: su-shi-qing-yuan-xuan-yi-wang-zhang-yi-lei-ju-de-guan-wei-hong-ya-zhu-bo-ya-zhou-hu-yuan-yu-li-min-ru-jia-ren-ren-an-le-zhi-ji-xie-shi-ju-mei-zhi-qing-shen-rui-cao-qiao-fang-huai-zi-de-you-shu-lai-qiu-hong-dai-ji-yi-yi-zhi-qie-zuo-shi-wei-xi-qing-huang-lu-zhi-qin-shao-you-ge-wei-fu-yi-shou-wei-lao-ren-guang-hua
title: 慶源宣義王丈以累舉得官爲洪雅主簿雅州戶掾遇吏民如家人人安樂之既謝事居眉之青神瑞草橋放懷自得有書來求紅带既以遺之且作詩爲戲請黄魯直秦少游各爲賦一首爲老人光華
titlePinyin: qing4 yuan2 xuan1 yi4 wang2 zhang4 yi3 lei4 ju3 de2 guan1 wei2 hong2 ya3 zhu3 bo2 ya3 zhou1 hu4 yuan4 yu4 li4 min2 ru2 jia1 ren2 ren2 an1 le4 zhi1 ji4 xie4 shi4 ju1 mei2 zhi1 qing1 shen2 rui4 cao3 qiao2 fang4 huai2 zi4 de2 you3 shu1 lai2 qiu2 hong2 dai4 ji4 yi3 yi2 zhi1 qie3 zuo4 shi1 wei2 xi4 qing3 huang2 lu3 zhi2 qin2 shao4 you2 ge4 wei2 fu4 yi4 shou3 wei2 lao3 ren2 guang1 hua2
titleSlug: qing-yuan-xuan-yi-wang-zhang-yi-lei-ju-de-guan-wei-hong-ya-zhu-bo-ya-zhou-hu-yuan-yu-li-min-ru-jia-ren-ren-an-le-zhi-ji-xie-shi-ju-mei-zhi-qing-shen-rui-cao-qiao-fang-huai-zi-de-you-shu-lai-qiu-hong-dai-ji-yi-yi-zhi-qie-zuo-shi-wei-xi-qing-huang-lu-zhi-qin-shao-you-ge-wei-fu-yi-shou-wei-lao-ren-guang-hua
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 青衫半作霜葉枯，遇民如兒吏如奴。
- 吏民莫作官長看，我是識字耕田夫。
- 妻啼兒號刺史怒，時有野人來挽鬚。
- 拂衣自注下下考，芋魁飯豆吾豈無。
- 歸來瑞草橋邊路，獨遊還佩平生壺。
- 慈姥巌前自喚渡，青衣江畔人爭扶。
- 今年蠶市數州集，中有遺民懷袴襦。
- 邑中之黔相指似，白髯紅带老不癯。
- 我欲西歸卜鄰舍，隔牆拊掌容歌呼。
- 不學山王乘駟馬，回頭空指黄公壚。

## 拼音

- qing1 shan1 ban4 zuo4 shuang1 ye4 ku1 ， yu4 min2 ru2 er2 li4 ru2 nu2 。
- li4 min2 mo4 zuo4 guan1 chang2 kan4 ， wo3 shi4 shi2 zi4 geng1 tian2 fu1 。
- qi1 ti2 er2 hao4 ci4 shi3 nu4 ， shi2 you3 ye3 ren2 lai2 wan3 xu1 。
- fu2 yi1 zi4 zhu4 xia4 xia4 kao3 ， yu4 kui2 fan4 dou4 wu2 qi3 wu2 。
- gui1 lai2 rui4 cao3 qiao2 bian1 lu4 ， du2 you2 huan2 pei4 ping2 sheng1 hu2 。
- ci2 lao3 yan2 qian2 zi4 huan4 du4 ， qing1 yi1 jiang1 pan4 ren2 zheng1 fu2 。
- jin1 nian2 can2 shi4 shu4 zhou1 ji2 ， zhong1 you3 yi2 min2 huai2 ku4 ru2 。
- yi4 zhong1 zhi1 qian2 xiang1 zhi3 si4 ， bai2 ran2 hong2 dai4 lao3 bu4 qu2 。
- wo3 yu4 xi1 gui1 bu3 lin2 she4 ， ge2 qiang2 fu3 zhang3 rong2 ge1 hu1 。
- bu4 xue2 shan1 wang2 cheng2 si4 ma3 ， hui2 tou2 kong1 zhi3 huang2 gong1 lu2 。

## 注释

## 译文

## 赏析
