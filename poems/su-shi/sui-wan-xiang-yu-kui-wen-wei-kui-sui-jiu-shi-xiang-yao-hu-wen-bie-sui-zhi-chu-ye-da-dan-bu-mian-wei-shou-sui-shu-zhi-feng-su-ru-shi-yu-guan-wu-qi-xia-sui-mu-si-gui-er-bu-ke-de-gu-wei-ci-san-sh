---
id: su-shi-sui-wan-xiang-yu-kui-wen-wei-kui-sui-jiu-shi-xiang-yao-hu-wen-bie-sui-zhi-chu-ye-da-dan-bu-mian-wei-shou-sui-shu-zhi-feng-su-ru-shi-yu-guan-wu-qi-xia-sui-mu-si-gui-er-bu-ke-de-gu-wei-ci-san-shi-yi-ji-zi-you-shou-sui
title: 歲晚相與饋問爲饋歲酒食相邀呼問別歲至除夜達旦不眠爲守歲蜀之風俗如是余官於岐下歲暮思歸而不可得故爲此三詩以寄子由 守歲
titlePinyin: sui4 wan3 xiang1 yu3 kui4 wen4 wei2 kui4 sui4 jiu3 shi2 xiang1 yao1 hu1 wen4 bie2 sui4 zhi4 chu2 ye4 da2 dan4 bu4 mian2 wei2 shou3 sui4 shu3 zhi1 feng1 su2 ru2 shi4 yu2 guan1 wu1 qi2 xia4 sui4 mu4 si1 gui1 er2 bu4 ke3 de2 gu4 wei2 ci3 san1 shi1 yi3 ji4 zi3 you2   shou3 sui4
titleSlug: sui-wan-xiang-yu-kui-wen-wei-kui-sui-jiu-shi-xiang-yao-hu-wen-bie-sui-zhi-chu-ye-da-dan-bu-mian-wei-shou-sui-shu-zhi-feng-su-ru-shi-yu-guan-wu-qi-xia-sui-mu-si-gui-er-bu-ke-de-gu-wei-ci-san-shi-yi-ji-zi-you-shou-sui
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 欲知垂盡歲，有似赴壑蛇。
- 修鱗半已沒，去意誰能遮。
- 况欲繫其尾，雖勤知奈何。
- 兒童强不睡，相守夜讙譁。
- 晨鷄且勿唱，更鼓畏添撾。
- 坐久燈燼落，起看北斗斜。
- 明年豈無年，心事恐蹉跎。
- 努力盡今夕，少年猶可誇。

## 拼音

- yu4 zhi1 chui2 jin4 sui4 ， you3 si4 fu4 he4 she2 。
- xiu1 lin2 ban4 yi3 mei2 ， qu4 yi4 shui2 neng2 zhe1 。
- kuang4 yu4 xi4 qi2 wei3 ， sui1 qin2 zhi1 nai4 he2 。
- er2 tong2 qiang2 bu2 shui4 ， xiang1 shou3 ye4 huan1 hua2 。
- chen2 ji1 qie3 wu4 chang4 ， geng1 gu3 wei4 tian1 zhua1 。
- zuo4 jiu3 deng1 jin4 luo4 ， qi3 kan4 bei3 dou3 xie2 。
- ming2 nian2 qi3 wu2 nian2 ， xin1 shi4 kong3 cuo1 tuo2 。
- nu3 li4 jin4 jin1 xi1 ， shao4 nian2 you2 ke3 kua1 。

## 注释

## 译文

## 赏析
