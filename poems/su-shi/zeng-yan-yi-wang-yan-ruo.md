---
id: su-shi-zeng-yan-yi-wang-yan-ruo
title: 贈眼醫王彥若
titlePinyin: zeng4 yan3 yi1 wang2 yan4 ruo4
titleSlug: zeng-yan-yi-wang-yan-ruo
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 鍼頭如麥芒，氣出如車軸。
- 間關脈絡中，性命寄毛粟。
- 而況清浄眼，內景含天燭。
- 琉璃貯沆瀣，輕脆不任觸。
- 而子於其間，來往施鋒鏃。
- 笑談紛自若，觀者頸爲縮。
- 運鍼如運斤，去翳如拆屋。
- 常疑子善幻，他技雜符祝。
- 子言吾有道，此理君未矚。
- 形骸一塵垢，貴賤兩草木。
- 世人方重外，妄見瓦與玉。
- 而我初不知，刺眼如刺肉。
- 君看目與翳，是翳要非目。
- 目翳苟二物，易分如麥菽。
- 寧聞老農夫，去草更傷穀。
- 鼻端有餘地，肝膽分楚蜀。
- 吾於五輪間，蕩蕩見空曲。
- 如行九軌道，並驅無擊轂。
- 空花誰開落，明月自胐朒。
- 請問樂全堂，忘言老尊宿。

## 拼音

- zhen1 tou2 ru2 mai4 mang2 ， qi4 chu1 ru2 ju1 zhou2 。
- jian4 guan1 mai4 luo4 zhong1 ， xing4 ming4 ji4 mao2 su4 。
- er2 kuang4 qing1 jing4 yan3 ， nei4 jing3 han2 tian1 zhu2 。
- liu2 li2 zhu4 hang4 xie4 ， qing1 cui4 bu2 ren4 chu4 。
- er2 zi3 wu1 qi2 jian4 ， lai2 wang3 shi1 feng1 zu2 。
- xiao4 tan2 fen1 zi4 ruo4 ， guan1 zhe3 jing3 wei2 suo1 。
- yun4 zhen1 ru2 yun4 jin1 ， qu4 yi4 ru2 chai1 wu1 。
- chang2 yi2 zi3 shan4 huan4 ， ta1 ji4 za2 fu2 zhu4 。
- zi3 yan2 wu2 you3 dao4 ， ci3 li3 jun1 wei4 zhu3 。
- xing2 hai2 yi4 chen2 gou4 ， gui4 jian4 liang3 cao3 mu4 。
- shi4 ren2 fang1 zhong4 wai4 ， wang4 jian4 wa3 yu3 yu4 。
- er2 wo3 chu1 bu4 zhi1 ， ci4 yan3 ru2 ci4 rou4 。
- jun1 kan4 mu4 yu3 yi4 ， shi4 yi4 yao4 fei1 mu4 。
- mu4 yi4 gou3 er4 wu4 ， yi4 fen1 ru2 mai4 shu1 。
- ning2 wen2 lao3 nong2 fu1 ， qu4 cao3 geng4 shang1 gu3 。
- bi2 duan1 you3 yu2 di4 ， gan1 dan3 fen1 chu3 shu3 。
- wu2 wu1 wu3 lun2 jian4 ， dang4 dang4 jian4 kong1 qu3 。
- ru2 xing2 jiu3 gui3 dao4 ， bing4 qu1 wu2 ji1 gu3 。
- kong1 hua1 shui2 kai1 luo4 ， ming2 yue4 zi4 fei3 nü4 。
- qing3 wen4 le4 quan2 tang2 ， wang4 yan2 lao3 zun1 su4 。

## 注释

## 译文

## 赏析
