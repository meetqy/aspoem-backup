---
id: su-shi-fa-hui-si-heng-cui-ge
title: 法惠寺橫翠閣
titlePinyin: fa3 hui4 si4 heng2 cui4 ge2
titleSlug: fa-hui-si-heng-cui-ge
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 朝見吳山橫，暮見吳山縱。
- 吳山故多態，轉折爲君容。
- 幽人起朱閣，空洞更無物。
- 惟有千步岡，東西作簾額。
- 春來故國歸無期，人言秋悲春更悲。
- 已泛平湖思濯錦，更看橫翠憶峨眉。
- 雕欄能得幾時好，不獨憑欄人易老。
- 百年興廢更堪哀，懸知草莽化池臺。
- 遊人尋我舊遊處，但覓吳山橫處來。

## 拼音

- chao2 jian4 wu2 shan1 heng2 ， mu4 jian4 wu2 shan1 zong4 。
- wu2 shan1 gu4 duo1 tai4 ， zhuan3 zhe2 wei2 jun1 rong2 。
- you1 ren2 qi3 zhu1 ge2 ， kong1 dong4 geng4 wu2 wu4 。
- wei2 you3 qian1 bu4 gang1 ， dong1 xi1 zuo4 lian2 e2 。
- chun1 lai2 gu4 guo2 gui1 wu2 qi1 ， ren2 yan2 qiu1 bei1 chun1 geng4 bei1 。
- yi3 fan4 ping2 hu2 si1 zhuo2 jin3 ， geng4 kan4 heng2 cui4 yi4 e2 mei2 。
- diao1 lan2 neng2 de2 ji1 shi2 hao3 ， bu4 du2 ping2 lan2 ren2 yi4 lao3 。
- bai3 nian2 xing1 fei4 geng4 kan1 ai1 ， xuan2 zhi1 cao3 mang3 hua4 chi2 tai2 。
- you2 ren2 xun2 wo3 jiu4 you2 chu3 ， dan4 mi4 wu2 shan1 heng2 chu3 lai2 。

## 注释

## 译文

## 赏析
