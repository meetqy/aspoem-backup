---
id: su-shi-qi-shu-zhu-zeng-nan-shan-shi-lao
title: 乞數珠贈南禪湜老
titlePinyin: qi3 shu4 zhu1 zeng4 nan2 shan4 shi2 lao3
titleSlug: qi-shu-zhu-zeng-nan-shan-shi-lao
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 從君覓數珠，老境仗消遣。
- 未能轉千佛，且從千佛轉。
- 儒生推變化，乾策數大衍。
- 道士守玄牝，龍虎看舒卷。
- 我老安能爲，萬劫付一喘。
- 默坐閱塵界，往來八十反。
- 區區我所寄，蹙縮蠶在繭。
- 適從海上回，蓬萊又清淺。

## 拼音

- cong2 jun1 mi4 shu4 zhu1 ， lao3 jing4 zhang4 xiao1 qian3 。
- wei4 neng2 zhuan3 qian1 fo2 ， qie3 cong2 qian1 fo2 zhuan3 。
- ru2 sheng1 tui1 bian4 hua4 ， qian2 ce4 shu4 da4 yan3 。
- dao4 shi0 shou3 xuan2 pin4 ， long2 hu3 kan4 shu1 juan3 。
- wo3 lao3 an1 neng2 wei2 ， wan4 jie2 fu4 yi4 chuan3 。
- mo4 zuo4 yue4 chen2 jie4 ， wang3 lai2 ba1 shi2 fan3 。
- qu1 qu1 wo3 suo3 ji4 ， cu4 suo1 can2 zai4 jian3 。
- shi4 cong2 hai3 shang4 hui2 ， peng2 lai2 you4 qing1 qian3 。

## 注释

## 译文

## 赏析
