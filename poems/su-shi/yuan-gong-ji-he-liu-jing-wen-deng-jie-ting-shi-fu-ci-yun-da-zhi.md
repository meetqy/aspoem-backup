---
id: su-shi-yuan-gong-ji-he-liu-jing-wen-deng-jie-ting-shi-fu-ci-yun-da-zhi
title: 袁公濟和劉景文登介亭詩復次韵答之
titlePinyin: yuan2 gong1 ji4 he2 liu2 jing3 wen2 deng1 jie4 ting2 shi1 fu4 ci4 yun4 da2 zhi1
titleSlug: yuan-gong-ji-he-liu-jing-wen-deng-jie-ting-shi-fu-ci-yun-da-zhi
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 昏昏墮醉夢，奈此六月溽。
- 君詩如清風，吹我朝睡足。
- 登臨得佳句，江白照湖淥。
- 袖手獨不言，默稿已在腹。
- 是時風雨過，靄靄雲歸麓。
- 疏星带微月，金火爭見伏。
- 惜哉此清景，變滅不可逐。
- 歸來讀君詩，耿耿猶在目。
- 却思少年日，聲價爭場屋。
- 文如翻水成，賦作叉手速。
- 秋風起鴻雁，我亦繼華躅。
- 那知君蹭蹬，獨泣荆山玉。
- 相見南新道，青衫垂破幅。
- 早知事大謬，恨不十年讀。
- 莫嫌馮唐老，終勝賈誼哭。
- 今年復爲僚，舊好許重續。
- 升沉何足道，等是蠻與觸。
- 共爲湖山主，出入窮澗谷。
- 衆馳君不爭，人棄我所欲。
- 何時神武門，相約挂冠服。

## 拼音

- hun1 hun1 duo4 zui4 meng4 ， nai4 ci3 liu4 yue4 ru4 。
- jun1 shi1 ru2 qing1 feng1 ， chui1 wo3 chao2 shui4 zu2 。
- deng1 lin2 de2 jia1 ju4 ， jiang1 bai2 zhao4 hu2 lu4 。
- xiu4 shou3 du2 bu4 yan2 ， mo4 gao3 yi3 zai4 fu4 。
- shi4 shi2 feng1 yu3 guo4 ， ai3 ai3 yun2 gui1 lu4 。
- shu1 xing1 dai4 wei1 yue4 ， jin1 huo3 zheng1 jian4 fu2 。
- xi1 zai1 ci3 qing1 jing3 ， bian4 mie4 bu4 ke3 zhu2 。
- gui1 lai2 du2 jun1 shi1 ， geng3 geng3 you2 zai4 mu4 。
- que4 si1 shao4 nian2 ri4 ， sheng1 jia4 zheng1 chang3 wu1 。
- wen2 ru2 fan1 shui3 cheng2 ， fu4 zuo4 cha1 shou3 su4 。
- qiu1 feng1 qi3 hong2 yan4 ， wo3 yi4 ji4 hua2 zhu2 。
- na4 zhi1 jun1 ceng4 deng4 ， du2 qi4 jing1 shan1 yu4 。
- xiang1 jian4 nan2 xin1 dao4 ， qing1 shan1 chui2 po4 fu2 。
- zao3 zhi1 shi4 da4 miu4 ， hen4 bu4 shi2 nian2 du2 。
- mo4 xian2 feng2 tang2 lao3 ， zhong1 sheng4 jia3 yi4 ku1 。
- jin1 nian2 fu4 wei2 liao2 ， jiu4 hao3 xu1 zhong4 xu4 。
- sheng1 chen2 he2 zu2 dao4 ， deng3 shi4 man2 yu3 chu4 。
- gong4 wei2 hu2 shan1 zhu3 ， chu1 ru4 qiong2 jian4 gu3 。
- zhong4 chi2 jun1 bu4 zheng1 ， ren2 qi4 wo3 suo3 yu4 。
- he2 shi2 shen2 wu3 men2 ， xiang1 yue1 gua4 guan1 fu2 。

## 注释

## 译文

## 赏析
