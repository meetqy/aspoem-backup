---
id: su-shi-wang-zai-dong-wu-yu-ren-wang-fan-zuo-can-zi-yun-shi-si-shou-jin-huang-lu-zhi-yi-ci-yun-jian-ji-fu-he-da-zhi
title: 往在東武與人往反作粲字韵詩四首今黄魯直亦次韵見寄復和答之
titlePinyin: wang3 zai4 dong1 wu3 yu3 ren2 wang3 fan3 zuo4 can4 zi4 yun4 shi1 si4 shou3 jin1 huang2 lu3 zhi2 yi4 ci4 yun4 jian4 ji4 fu4 he2 da2 zhi1
titleSlug: wang-zai-dong-wu-yu-ren-wang-fan-zuo-can-zi-yun-shi-si-shou-jin-huang-lu-zhi-yi-ci-yun-jian-ji-fu-he-da-zhi
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 苻堅破荆州，止獲一人半。
- 中郎老不遇，但喜識元歎。
- 我今獨何幸，文字厭奇玩。
- 又得天下才，相從百憂散。
- 陰求我輩人，規作林泉伴。
- 寧當待垂老，倉卒收一旦。
- 不見梁伯鸞，空對孟光案。
- 才難不其然，婦女厠周亂。
- 世豈無作者，於我如既盥。
- 獨喜誦君詩，咸韶音節緩。
- 夜光一已多，矧獲纍纍貫。
- 相思君欲瘦，不往我真懦。
- 吾儕眷微祿，寒夜把寸炭。
- 何時定相過，徑就我乎館。
- 飄然東南去，江水清且暖。
- 相與訪名山，微言師忍粲。

## 拼音

- fu2 jian1 po4 jing1 zhou1 ， zhi3 huo4 yi4 ren2 ban4 。
- zhong1 lang2 lao3 bu2 yu4 ， dan4 xi3 shi2 yuan2 tan4 。
- wo3 jin1 du2 he2 xing4 ， wen2 zi4 yan4 qi2 wan2 。
- you4 de2 tian1 xia4 cai2 ， xiang1 cong2 bai3 you1 san4 。
- yin1 qiu2 wo3 bei4 ren2 ， gui1 zuo4 lin2 quan2 ban4 。
- ning2 dang1 dai4 chui2 lao3 ， cang1 zu2 shou1 yi2 dan4 。
- bu2 jian4 liang2 bo2 luan2 ， kong1 dui4 meng4 guang1 an4 。
- cai2 nan2 bu4 qi2 ran2 ， fu4 nü3 ce4 zhou1 luan4 。
- shi4 qi3 wu2 zuo4 zhe3 ， wu1 wo3 ru2 ji4 guan4 。
- du2 xi3 song4 jun1 shi1 ， xian2 shao2 yin1 jie2 huan3 。
- ye4 guang1 yi4 yi3 duo1 ， shen3 huo4 lei2 lei2 guan4 。
- xiang1 si1 jun1 yu4 shou4 ， bu4 wang3 wo3 zhen1 nuo4 。
- wu2 chai2 juan4 wei1 lu4 ， han2 ye4 ba3 cun4 tan4 。
- he2 shi2 ding4 xiang4 guo4 ， jing4 jiu4 wo3 hu1 guan3 。
- piao1 ran2 dong1 nan2 qu4 ， jiang1 shui3 qing1 qie3 nuan3 。
- xiang1 yu3 fang3 ming2 shan1 ， wei1 yan2 shi1 ren3 can4 。

## 注释

## 译文

## 赏析
