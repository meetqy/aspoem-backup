---
id: su-shi-yu-wang-lang-kun-zhong-ji-er-zi-mai-rao-cheng-guan-he-hua-deng-xian-shan-ting-wan-ru-fei-ying-si-fen-yun-de-yue-ming-xing-xi-si-shou-qi-er
title: 與王郎昆仲及兒子邁遶城觀荷花登峴山亭晚入飛英寺分韵得月明星稀四首  其二
titlePinyin: yu3 wang2 lang2 kun1 zhong4 ji2 er2 zi3 mai4 rao4 cheng2 guan1 he2 hua1 deng1 xian4 shan1 ting2 wan3 ru4 fei1 ying1 si4 fen1 yun4 de2 yue4 ming2 xing1 xi1 si4 shou3     qi2 er4
titleSlug: yu-wang-lang-kun-zhong-ji-er-zi-mai-rao-cheng-guan-he-hua-deng-xian-shan-ting-wan-ru-fei-ying-si-fen-yun-de-yue-ming-xing-xi-si-shou-qi-er
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 清風定何物，可愛不可名。
- 所至如君子，草木有嘉聲。
- 我行本無事，孤舟任斜橫。
- 中流自偃仰，適與風相迎。
- 舉杯屬浩渺，樂此兩無情。
- 歸來兩溪間，雲水夜自明。

## 拼音

- qing1 feng1 ding4 he2 wu4 ， ke3 ai4 bu4 ke3 ming2 。
- suo3 zhi4 ru2 jun1 zi3 ， cao3 mu4 you3 jia1 sheng1 。
- wo3 xing2 ben3 wu2 shi4 ， gu1 zhou1 ren4 xie2 heng2 。
- zhong1 liu2 zi4 yan3 yang3 ， shi4 yu3 feng1 xiang1 ying2 。
- ju3 bei1 shu3 hao4 miao3 ， le4 ci3 liang3 wu2 qing2 。
- gui1 lai2 liang3 xi1 jian4 ， yun2 shui3 ye4 zi4 ming2 。

## 注释

## 译文

## 赏析
