---
id: su-shi-shi-yue-shi-liu-ri-ji-suo-jian
title: 十月十六日記所見
titlePinyin: shi2 yue4 shi2 liu4 ri4 ji4 suo3 jian4
titleSlug: shi-yue-shi-liu-ri-ji-suo-jian
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 風高月暗雲水黄，淮陰夜發朝山陽。
- 山陽曉霧如細雨，炯炯初日寒無光。
- 雲收霧卷已亭午，有風北來寒欲僵。
- 忽驚飛雹穿戶牖，迅駛不復容遮防。
- 市人顛沛百賈亂，疾雷一聲如頹牆。
- 使君來呼晚置酒，坐定已復日照廊。
- 怳疑所見皆夢寐，百種變怪旋消亡。
- 共言蛟龍厭舊穴，魚鱉隨徙空陂塘。
- 愚儒無知守章句，論說黑白推何祥。
- 惟有主人言可用，天寒欲雪飲此觴。

## 拼音

- feng1 gao1 yue4 an4 yun2 shui3 huang2 ， huai2 yin1 ye4 fa1 chao2 shan1 yang2 。
- shan1 yang2 xiao3 wu4 ru2 xi4 yu3 ， jiong3 jiong3 chu1 ri4 han2 wu2 guang1 。
- yun2 shou1 wu4 juan4 yi3 ting2 wu3 ， you3 feng1 bei3 lai2 han2 yu4 jiang1 。
- hu1 jing1 fei1 bao2 chuan1 hu4 you3 ， xun4 shi3 bu2 fu4 rong2 zhe1 fang2 。
- shi4 ren2 dian1 pei4 bai3 jia3 luan4 ， ji2 lei2 yi4 sheng1 ru2 tui2 qiang2 。
- shi3 jun1 lai2 hu1 wan3 zhi4 jiu3 ， zuo4 ding4 yi3 fu4 ri4 zhao4 lang2 。
- huang3 yi2 suo3 jian4 jie1 meng4 mei4 ， bai3 zhong3 bian4 guai4 xuan2 xiao1 wang2 。
- gong4 yan2 jiao1 long2 yan4 jiu4 xue2 ， yu2 bie1 sui2 xi3 kong1 bei1 tang2 。
- yu2 ru2 wu2 zhi1 shou3 zhang1 ju4 ， lun4 shuo1 hei1 bai2 tui1 he2 xiang2 。
- wei2 you3 zhu3 ren2 yan2 ke3 yong4 ， tian1 han2 yu4 xue3 yin3 ci3 shang1 。

## 注释

## 译文

## 赏析
