---
id: su-shi-ci-yun-da-jing-men-zhang-dou-guan-wei-jian-he-hui-quan-shi
title: 次韵答荆門張都官維見和惠泉詩
titlePinyin: ci4 yun4 da2 jing1 men2 zhang1 dou1 guan1 wei2 jian4 he2 hui4 quan2 shi1
titleSlug: ci-yun-da-jing-men-zhang-dou-guan-wei-jian-he-hui-quan-shi
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 楚人少井飲，地氣常不洩。
- 蓄之爲惠泉，坌若有所折。
- 泉源本無情，豈問濁與澈。
- 貪愚彼二水，終古恥莫雪。
- 只應所處然，遂使語異別。
- 泉傍地平衍，泉上山嵽嵲。
- 君子慎所居，此義安可缺。
- 古人貴言贈，敢用況高節。
- 不爲冬霜乾，肯畏夏日烈。
- 泠泠但不已，海遠要當徹。

## 拼音

- chu3 ren2 shao3 jing3 yin3 ， di4 qi4 chang2 bu2 xie4 。
- xu4 zhi1 wei2 hui4 quan2 ， ben4 ruo4 you3 suo3 zhe2 。
- quan2 yuan2 ben3 wu2 qing2 ， qi3 wen4 zhuo2 yu3 che4 。
- tan1 yu2 bi3 er4 shui3 ， zhong1 gu3 chi3 mo4 xue3 。
- zhi1 ying1 suo3 chu3 ran2 ， sui4 shi3 yu3 yi4 bie2 。
- quan2 bang4 di4 ping2 yan3 ， quan2 shang4 shan1 di4 nie4 。
- jun1 zi3 shen4 suo3 ju1 ， ci3 yi4 an1 ke3 que1 。
- gu3 ren2 gui4 yan2 zeng4 ， gan3 yong4 kuang4 gao1 jie2 。
- bu4 wei2 dong1 shuang1 qian2 ， ken3 wei4 xia4 ri4 lie4 。
- ling2 ling2 dan4 bu4 yi3 ， hai3 yuan3 yao4 dang1 che4 。

## 注释

## 译文

## 赏析
