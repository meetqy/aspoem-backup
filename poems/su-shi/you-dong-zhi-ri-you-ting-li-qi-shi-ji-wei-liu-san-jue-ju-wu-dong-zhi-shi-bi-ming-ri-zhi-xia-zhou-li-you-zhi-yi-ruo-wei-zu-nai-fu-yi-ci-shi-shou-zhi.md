---
id: su-shi-you-dong-zhi-ri-you-ting-li-qi-shi-ji-wei-liu-san-jue-ju-wu-dong-zhi-shi-bi-ming-ri-zhi-xia-zhou-li-you-zhi-yi-ruo-wei-zu-nai-fu-yi-ci-shi-shou-zhi
title: 遊洞之日有亭吏乞詩既爲留三絕句於洞之石壁明日至峽州吏又至意若未足乃復以此詩授之
titlePinyin: you2 dong4 zhi1 ri4 you3 ting2 li4 qi3 shi1 ji4 wei2 liu2 san1 jue2 ju4 wu1 dong4 zhi1 shi2 bi4 ming2 ri4 zhi4 xia2 zhou1 li4 you4 zhi4 yi4 ruo4 wei4 zu2 nai3 fu4 yi3 ci3 shi1 shou4 zhi1
titleSlug: you-dong-zhi-ri-you-ting-li-qi-shi-ji-wei-liu-san-jue-ju-wu-dong-zhi-shi-bi-ming-ri-zhi-xia-zhou-li-you-zhi-yi-ruo-wei-zu-nai-fu-yi-ci-shi-shou-zhi
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 一徑繞山翠，縈紆去似蛇。
- 忽驚溪水急，爭看洞門呀。
- 滑磴攀秋蔓，飛橋踏古槎。
- 三扉迎北吹，一穴向西斜。
- 歎息烟雲老，追思歲月遐。
- 唐人昔未到，古俗此爲家。
- 洞暖無風雪，山深富鹿豭。
- 相逢衣盡草，環坐髻應髽。
- 竈突依巌黑，樽罍就石漥。
- 洪荒無傳記，想像在羲媧。
- 此事今安有，遺蹤我獨嗟。
- 山翁勸留句，强爲寫槎牙。

## 拼音

- yi2 jing4 rao4 shan1 cui4 ， ying2 yu1 qu4 si4 she2 。
- hu1 jing1 xi1 shui3 ji2 ， zheng1 kan4 dong4 men2 ya0 。
- hua2 deng4 pan1 qiu1 man4 ， fei1 qiao2 ta4 gu3 cha2 。
- san1 fei1 ying2 bei3 chui1 ， yi4 xue2 xiang4 xi1 xie2 。
- tan4 xi1 yan1 yun2 lao3 ， zhui1 si1 sui4 yue4 xia2 。
- tang2 ren2 xi1 wei4 dao4 ， gu3 su2 ci3 wei2 jia1 。
- dong4 nuan3 wu2 feng1 xue3 ， shan1 shen1 fu4 lu4 jia1 。
- xiang1 feng2 yi1 jin4 cao3 ， huan2 zuo4 ji4 ying1 zhua1 。
- zao4 tu1 yi1 yan2 hei1 ， zun1 lei2 jiu4 shi2 wa1 。
- hong2 huang1 wu2 chuan2 ji4 ， xiang3 xiang4 zai4 xi1 wa1 。
- ci3 shi4 jin1 an1 you3 ， yi2 zong1 wo3 du2 jie1 。
- shan1 weng1 quan4 liu2 ju4 ， qiang2 wei2 xie3 cha2 ya2 。

## 注释

## 译文

## 赏析
