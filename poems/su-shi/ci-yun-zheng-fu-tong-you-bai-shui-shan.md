---
id: su-shi-ci-yun-zheng-fu-tong-you-bai-shui-shan
title: 次韵正輔同遊白水山
titlePinyin: ci4 yun4 zheng4 fu3 tong2 you2 bai2 shui3 shan1
titleSlug: ci-yun-zheng-fu-tong-you-bai-shui-shan
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 祇知楚越爲天涯，不知肝膽非一家。
- 此身如綫自縈繞，左旋右轉隨繅車。
- 誤拋山林入朝市，平地咫尺千褒斜。
- 欲從稚川隠羅浮，先與靈運開永嘉。
- 首參虞舜款韶石，次謁六祖登南華。
- 仙山一見五色羽，雪樹兩摘南枝花。
- 赤魚白蟹箸屢下，黄柑綠橘籩常加。
- 糖霜不待蜀客寄，荔支莫信閩人誇。
- 恣傾白蜜收五稜，細劚黄土栽三椏。
- 朱明洞裏得靈草，翩然放杖凌蒼霞。
- 豈無軒車駕熟鹿，亦有鼓吹號寒蛙。
- 山人勸酒不用勺，石上自有樽罍漥。
- 徑從此路朝玉闕，千里莫遣毫釐差。
- 故人日夜望我歸，相迎欲到長風沙。
- 豈知乘槎天女側，獨倚雲機看織紗。
- 世間誰似老兄弟，篤愛不復相疵瑕。
- 相携行到水窮處，庶幾一見留子嗟。
- 千年枸杞常夜吠，無數草棘工藏遮。
- 但令凡心一洗濯，神人仙藥不我遐。
- 山中歸來萬想滅，豈復回顧雙雲鴉。

## 拼音

- qi2 zhi1 chu3 yue4 wei2 tian1 ya2 ， bu4 zhi1 gan1 dan3 fei1 yi4 jia1 。
- ci3 shen1 ru2 xian4 zi4 ying2 rao4 ， zuo3 xuan2 you4 zhuan3 sui2 sao1 ju1 。
- wu4 pao1 shan1 lin2 ru4 chao2 shi4 ， ping2 di4 zhi3 chi3 qian1 bao1 xie2 。
- yu4 cong2 zhi4 chuan1 yin3 luo2 fu2 ， xian1 yu3 ling2 yun4 kai1 yong3 jia1 。
- shou3 can1 yu2 shun4 kuan3 shao2 shi2 ， ci4 ye4 liu4 zu3 deng1 nan2 hua2 。
- xian1 shan1 yi2 jian4 wu3 se4 yu3 ， xue3 shu4 liang3 zhai1 nan2 zhi1 hua1 。
- chi4 yu2 bai2 xie4 zhu4 lü3 xia4 ， huang2 gan1 lü4 ju2 bian1 chang2 jia1 。
- tang2 shuang1 bu2 dai4 shu3 ke4 ji4 ， li4 zhi1 mo4 xin4 min3 ren2 kua1 。
- zi4 qing1 bai2 mi4 shou1 wu3 leng2 ， xi4 zhu2 huang2 tu3 zai1 san1 ya1 。
- zhu1 ming2 dong4 li3 de2 ling2 cao3 ， pian1 ran2 fang4 zhang4 ling2 cang1 xia2 。
- qi3 wu2 xuan1 ju1 jia4 shu2 lu4 ， yi4 you3 gu3 chui1 hao4 han2 wa1 。
- shan1 ren2 quan4 jiu3 bu2 yong4 shao2 ， shi2 shang4 zi4 you3 zun1 lei2 wa1 。
- jing4 cong2 ci3 lu4 chao2 yu4 que4 ， qian1 li3 mo4 qian3 hao2 li2 cha4 。
- gu4 ren2 ri4 ye4 wang4 wo3 gui1 ， xiang1 ying2 yu4 dao4 chang2 feng1 sha1 。
- qi3 zhi1 cheng2 cha2 tian1 nü3 ce4 ， du2 yi3 yun2 ji1 kan4 zhi1 sha1 。
- shi4 jian4 shui2 si4 lao3 xiong1 di4 ， du3 ai4 bu2 fu4 xiang1 ci1 xia2 。
- xiang1 xie2 xing2 dao4 shui3 qiong2 chu3 ， shu4 ji1 yi2 jian4 liu2 zi3 jie1 。
- qian1 nian2 gou3 qi3 chang2 ye4 fei4 ， wu2 shu4 cao3 ji2 gong1 cang2 zhe1 。
- dan4 ling4 fan2 xin1 yi4 xi3 zhuo2 ， shen2 ren2 xian1 yao4 bu4 wo3 xia2 。
- shan1 zhong1 gui1 lai2 wan4 xiang3 mie4 ， qi3 fu4 hui2 gu4 shuang1 yun2 ya1 。

## 注释

## 译文

## 赏析
