---
id: su-shi-zeng-du-jie
title: 贈杜介
titlePinyin: zeng4 du4 jie4
titleSlug: zeng-du-jie
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 我夢遊天台，橫空石橋小。
- 秋風吹菵露，翠濕香嫋嫋。
- 應真飛錫過，絕磵度雲鳥。
- 舉意欲從之，翛然已松杪。
- 微言粲珠玉，未說意先了。
- 覺來如墮空，耿耿窗戶曉。
- 羣生陷迷網，獨達從古少。
- 杜叟子何人，長嘯萬物表。
- 妻孥空四壁，振策念輕矯。
- 遂爲赤城遊，飛步凌縹緲。
- 問禪不歸舍，屢爲瓠壺繞。
- 何人識此志，佛眼自照瞭。
- 我夢君見之，卓爾非魔嬈。
- 仙葩發茗椀，剪刻分葵蓼。
- 從今更不出，閉戶閑騕褭。
- 時從佛頂巌，馳下雙蓮沼。

## 拼音

- wo3 meng4 you2 tian1 tai2 ， heng2 kong1 shi2 qiao2 xiao3 。
- qiu1 feng1 chui1 wang3 lu4 ， cui4 shi1 xiang1 niao3 niao3 。
- ying1 zhen1 fei1 xi1 guo4 ， jue2 jian4 du4 yun2 niao3 。
- ju3 yi4 yu4 cong2 zhi1 ， xiao1 ran2 yi3 song1 miao3 。
- wei1 yan2 can4 zhu1 yu4 ， wei4 shuo1 yi4 xian1 le0 。
- jue2 lai2 ru2 duo4 kong1 ， geng3 geng3 chuang1 hu4 xiao3 。
- qun2 sheng1 xian4 mi2 wang3 ， du2 da2 cong2 gu3 shao3 。
- du4 sou3 zi3 he2 ren2 ， chang2 xiao4 wan4 wu4 biao3 。
- qi1 nu2 kong1 si4 bi4 ， zhen4 ce4 nian4 qing1 jiao3 。
- sui4 wei2 chi4 cheng2 you2 ， fei1 bu4 ling2 piao3 miao3 。
- wen4 shan4 bu4 gui1 she4 ， lü3 wei2 hu4 hu2 rao4 。
- he2 ren2 shi2 ci3 zhi4 ， fo2 yan3 zi4 zhao4 liao4 。
- wo3 meng4 jun1 jian4 zhi1 ， zhuo2 er3 fei1 mo2 rao2 。
- xian1 pa1 fa1 ming2 wan3 ， jian3 ke4 fen1 kui2 liao3 。
- cong2 jin1 geng4 bu4 chu1 ， bi4 hu4 xian2 yao3 niao3 。
- shi2 cong2 fo2 ding3 yan2 ， chi2 xia4 shuang1 lian2 zhao3 。

## 注释

## 译文

## 赏析
