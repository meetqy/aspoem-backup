---
id: su-shi-feng-xiang-ba-guan-dong-hu
title: 鳳翔八觀 東湖
titlePinyin: feng4 xiang2 ba1 guan1   dong1 hu2
titleSlug: feng-xiang-ba-guan-dong-hu
author: 蘇軾
authorPinyin: su1 shi4
authorSlug: su-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 吾家蜀江上，江水清如藍。
- 爾來走塵土，意思殊不堪。
- 況當岐山下，風物尤可慚。
- 有山禿如赭，有水濁如泔。
- 不謂郡城東，數步見湖潭。
- 入門便清奧，怳如夢西南。
- 泉源從高來，隨波走涵涵。
- 東去觸重阜，盡爲湖所貪。
- 但見蒼石螭，開口吐清甘。
- 借汝腹中過，胡爲目眈眈。
- 新荷弄晚凉，輕棹極幽探。
- 飄颻忘遠近，偃息遺珮篸。
- 深有龜與魚，淺有螺與蚶。
- 曝晴復戲雨，戢戢多於蠶。
- 浮沉無停餌，倏忽遽滿籃。
- 絲緡雖强致，瑣細安足戡。
- 聞昔周道興，翠鳳棲孤嵐。
- 飛鳴飲此水，照影弄毿毿。
- 至今多梧桐，合抱如彭聃。
- 彩羽無復見，上有鸇搏鵪。
- 嗟予生雖晚，好古意所妉。
- 圖書已漫漶，猶復訪僑郯。
- 卷阿詩可繼，此意久已含。
- 扶風古三輔，政事豈汝諳。
- 聊爲湖上飲，一縱醉後談。
- 門前遠行客，劫劫無留驂。
- 問胡不回首，毋乃趁朝參。
- 予今正疏懶，官長幸見函。
- 不辭日游再，行恐歲滿三。
- 暮歸還倒載，鐘鼓已韽韽。

## 拼音

- wu2 jia1 shu3 jiang1 shang4 ， jiang1 shui3 qing1 ru2 lan2 。
- er3 lai2 zou3 chen2 tu3 ， yi4 si0 shu1 bu4 kan1 。
- kuang4 dang1 qi2 shan1 xia4 ， feng1 wu4 you2 ke3 can2 。
- you3 shan1 tu1 ru2 zhe3 ， you3 shui3 zhuo2 ru2 gan1 。
- bu2 wei4 jun4 cheng2 dong1 ， shu4 bu4 jian4 hu2 tan2 。
- ru4 men2 bian4 qing1 ao4 ， huang3 ru2 meng4 xi1 nan2 。
- quan2 yuan2 cong2 gao1 lai2 ， sui2 bo1 zou3 han2 han2 。
- dong1 qu4 chu4 zhong4 fu4 ， jin4 wei2 hu2 suo3 tan1 。
- dan4 jian4 cang1 shi2 chi1 ， kai1 kou3 tu3 qing1 gan1 。
- jie4 ru3 fu4 zhong1 guo4 ， hu2 wei2 mu4 dan1 dan1 。
- xin1 he2 nong4 wan3 liang2 ， qing1 zhao4 ji2 you1 tan4 。
- piao1 yao2 wang4 yuan3 jin4 ， yan3 xi1 yi2 pei4 zan1 。
- shen1 you3 gui1 yu3 yu2 ， qian3 you3 luo2 yu3 han1 。
- pu4 qing2 fu4 xi4 yu3 ， ji2 ji2 duo1 wu1 can2 。
- fu2 chen2 wu2 ting2 er3 ， shu1 hu1 ju4 man3 lan2 。
- si1 min2 sui1 qiang2 zhi4 ， suo3 xi4 an1 zu2 kan1 。
- wen2 xi1 zhou1 dao4 xing1 ， cui4 feng4 qi1 gu1 lan2 。
- fei1 ming2 yin3 ci3 shui3 ， zhao4 ying3 nong4 san1 san1 。
- zhi4 jin1 duo1 wu2 tong2 ， he2 bao4 ru2 peng2 dan1 。
- cai3 yu3 wu2 fu4 jian4 ， shang4 you3 zhan1 bo2 an1 。
- jie1 yu3 sheng1 sui1 wan3 ， hao3 gu3 yi4 suo3 dan1 。
- tu2 shu1 yi3 man4 huan4 ， you2 fu4 fang3 qiao2 tan2 。
- juan4 a1 shi1 ke3 ji4 ， ci3 yi4 jiu3 yi3 han2 。
- fu2 feng1 gu3 san1 fu3 ， zheng4 shi4 qi3 ru3 an1 。
- liao2 wei2 hu2 shang4 yin3 ， yi2 zong4 zui4 hou4 tan2 。
- men2 qian2 yuan3 xing2 ke4 ， jie2 jie2 wu2 liu2 can1 。
- wen4 hu2 bu4 hui2 shou3 ， wu2 nai3 chen4 chao2 can1 。
- yu3 jin1 zheng4 shu1 lan3 ， guan1 chang2 xing4 jian4 han2 。
- bu4 ci2 ri4 you2 zai4 ， xing2 kong3 sui4 man3 san1 。
- mu4 gui1 huan2 dao3 zai4 ， zhong1 gu3 yi3 an1 an1 。

## 注释

## 译文

## 赏析
