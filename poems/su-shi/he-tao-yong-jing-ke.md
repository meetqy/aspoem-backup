---
id: su-shi-he-tao-yong-jing-ke
title: 和陶詠荆軻
titlePinyin: he2 tao2 yong3 jing1 ke1
titleSlug: he-tao-yong-jing-ke
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 秦如馬後牛，呂氏非復嬴。
- 天欲厚其毒，假手李客卿。
- 功成志自滿，積惡如陵京。
- 滅身會有時，徐觀可安行。
- 沙丘一狼狽，笑落冠與纓。
- 太子不少忍，顧非萬人英。
- 魏韓裂智伯，肘足本無聲。
- 胡爲棄成謀，託國此狂生。
- 荆軻不足說，田子老可驚。
- 燕趙多奇士，惜哉亦虛名。
- 殺父囚其母，此豈容天庭。
- 亡秦只三戶，況我數十城。
- 漸離雖不傷，陛戟加周營。
- 至今天下人，愍燕欲其成。
- 廢書一太息，可見千古情。

## 拼音

- qin2 ru2 ma3 hou4 niu2 ， lü3 shi4 fei1 fu4 ying2 。
- tian1 yu4 hou4 qi2 du2 ， jia3 shou3 li3 ke4 qing1 。
- gong1 cheng2 zhi4 zi4 man3 ， ji1 e4 ru2 ling2 jing1 。
- mie4 shen1 hui4 you3 shi2 ， xu2 guan1 ke3 an1 xing2 。
- sha1 qiu1 yi4 lang2 bei4 ， xiao4 luo4 guan1 yu3 ying1 。
- tai4 zi3 bu4 shao3 ren3 ， gu4 fei1 wan4 ren2 ying1 。
- wei4 han2 lie4 zhi4 bo2 ， zhou3 zu2 ben3 wu2 sheng1 。
- hu2 wei2 qi4 cheng2 mou2 ， tuo1 guo2 ci3 kuang2 sheng1 。
- jing1 ke1 bu4 zu2 shuo1 ， tian2 zi3 lao3 ke3 jing1 。
- yan4 zhao4 duo1 qi2 shi4 ， xi1 zai1 yi4 xu1 ming2 。
- sha1 fu4 qiu2 qi2 mu3 ， ci3 qi3 rong2 tian1 ting2 。
- wang2 qin2 zhi1 san1 hu4 ， kuang4 wo3 shu4 shi2 cheng2 。
- jian4 li2 sui1 bu4 shang1 ， bi4 ji3 jia1 zhou1 ying2 。
- zhi4 jin1 tian1 xia4 ren2 ， min3 yan4 yu4 qi2 cheng2 。
- fei4 shu1 yi2 tai4 xi1 ， ke3 jian4 qian1 gu3 qing2 。

## 注释

## 译文

## 赏析
