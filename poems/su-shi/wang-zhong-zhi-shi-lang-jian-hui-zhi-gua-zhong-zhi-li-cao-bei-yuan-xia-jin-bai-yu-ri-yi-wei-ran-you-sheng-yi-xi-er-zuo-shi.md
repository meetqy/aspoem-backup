---
id: su-shi-wang-zhong-zhi-shi-lang-jian-hui-zhi-gua-zhong-zhi-li-cao-bei-yuan-xia-jin-bai-yu-ri-yi-wei-ran-you-sheng-yi-xi-er-zuo-shi
title: 王仲至侍郎見惠稚栝種之禮曹北垣下今百餘日矣蔚然有生意喜而作詩
titlePinyin: wang2 zhong4 zhi4 shi4 lang2 jian4 hui4 zhi4 gua1 zhong3 zhi1 li3 cao2 bei3 yuan2 xia4 jin1 bai3 yu2 ri4 yi3 wei4 ran2 you3 sheng1 yi4 xi3 er2 zuo4 shi1
titleSlug: wang-zhong-zhi-shi-lang-jian-hui-zhi-gua-zhong-zhi-li-cao-bei-yuan-xia-jin-bai-yu-ri-yi-wei-ran-you-sheng-yi-xi-er-zuo-shi
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 翠栝東南美，近生神岳陰。
- 惜哉不可致，霜根絡雲岑。
- 仙風振高標，香實隕平林。
- 偶隨樗櫟生，不爲樵牧侵。
- 忽驚黄茅嶺，稍出青玉針。
- 好事雖力取，王城少知音。
- 豈無換鵝手，但知覓來禽。
- 高懷獨夫子，一見捐橐金。
- 得之喜不寐，贈我意殊深。
- 公堂開後閣，凡木愧華簪。
- 栽培一寸根，寄子百年心。
- 常恐樊籠中，摧我鸞鶴襟。
- 誰知積雨後，寒芒曉森森。
- 恨我迫歸老，不見汝十尋。
- 蒼皮護玉骨，旦暮視古今。
- 何人風雨夜，卧聽饑龍吟。

## 拼音

- cui4 gua1 dong1 nan2 mei3 ， jin4 sheng1 shen2 yue4 yin1 。
- xi1 zai1 bu4 ke3 zhi4 ， shuang1 gen1 luo4 yun2 cen2 。
- xian1 feng1 zhen4 gao1 biao1 ， xiang1 shi2 yun3 ping2 lin2 。
- ou3 sui2 chu1 li4 sheng1 ， bu4 wei2 qiao2 mu4 qin1 。
- hu1 jing1 huang2 mao2 ling3 ， shao1 chu1 qing1 yu4 zhen1 。
- hao3 shi4 sui1 li4 qu3 ， wang2 cheng2 shao3 zhi1 yin1 。
- qi3 wu2 huan4 e2 shou3 ， dan4 zhi1 mi4 lai2 qin2 。
- gao1 huai2 du2 fu1 zi3 ， yi2 jian4 juan1 tuo2 jin1 。
- de2 zhi1 xi3 bu2 mei4 ， zeng4 wo3 yi4 shu1 shen1 。
- gong1 tang2 kai1 hou4 ge2 ， fan2 mu4 kui4 hua2 zan1 。
- zai1 pei2 yi2 cun4 gen1 ， ji4 zi3 bai3 nian2 xin1 。
- chang2 kong3 fan2 long2 zhong1 ， cui1 wo3 luan2 he4 jin1 。
- shui2 zhi1 ji1 yu3 hou4 ， han2 mang2 xiao3 sen1 sen1 。
- hen4 wo3 po4 gui1 lao3 ， bu2 jian4 ru3 shi2 xun2 。
- cang1 pi2 hu4 yu4 gu3 ， dan4 mu4 shi4 gu3 jin1 。
- he2 ren2 feng1 yu3 ye4 ， wo4 ting1 ji1 long2 yin2 。

## 注释

## 译文

## 赏析
