---
id: su-shi-qi-yue-er-shi-si-ri-yi-jiu-bu-yu-chu-dao-pan-xi-shi-ri-su-guo-xian-er-shi-wu-ri-wan-zi-guo-xian-du-wei-su-wu-seng-she-ceng-ge-ge-gu-ceng-shi-suo-jian-ye-ye-jiu-bu-mei-jian-bi-jian-you-qian-xian-ling-zhao-jian-liu-ming-you-huai-qi-ren
title: 七月二十四日以久不雨出禱磻溪是日宿虢縣二十五日晚自虢縣渡渭宿於僧舍曾閣閣故曾氏所建也夜久不寐見壁間有前縣令趙薦留名有懷其人
titlePinyin: qi1 yue4 er4 shi2 si4 ri4 yi3 jiu3 bu4 yu3 chu1 dao3 pan2 xi1 shi4 ri4 su4 guo2 xian4 er4 shi2 wu3 ri4 wan3 zi4 guo2 xian4 du4 wei4 su4 wu1 seng1 she4 ceng2 ge2 ge2 gu4 ceng2 shi4 suo3 jian4 ye3 ye4 jiu3 bu2 mei4 jian4 bi4 jian4 you3 qian2 xian4 ling4 zhao4 jian4 liu2 ming2 you3 huai2 qi2 ren2
titleSlug: qi-yue-er-shi-si-ri-yi-jiu-bu-yu-chu-dao-pan-xi-shi-ri-su-guo-xian-er-shi-wu-ri-wan-zi-guo-xian-du-wei-su-wu-seng-she-ceng-ge-ge-gu-ceng-shi-suo-jian-ye-ye-jiu-bu-mei-jian-bi-jian-you-qian-xian-ling-zhao-jian-liu-ming-you-huai-qi-ren
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 龕燈明滅欲三更，敧枕無人夢自驚。
- 深谷留風終夜響，亂山銜月半床明。
- 故人漸遠無消息，古寺空來看姓名。
- 欲向磻溪問姜叟，僕夫屢報斗杓傾。

## 拼音

- kan1 deng1 ming2 mie4 yu4 san1 geng1 ， qi1 zhen3 wu2 ren2 meng4 zi4 jing1 。
- shen1 gu3 liu2 feng1 zhong1 ye4 xiang3 ， luan4 shan1 xian2 yue4 ban4 chuang2 ming2 。
- gu4 ren2 jian4 yuan3 wu2 xiao1 xi0 ， gu3 si4 kong1 lai2 kan4 xing4 ming2 。
- yu4 xiang4 pan2 xi1 wen4 jiang1 sou3 ， pu2 fu1 lü3 bao4 dou4 shao2 qing1 。

## 注释

## 译文

## 赏析
