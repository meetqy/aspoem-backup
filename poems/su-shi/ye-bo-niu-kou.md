---
id: su-shi-ye-bo-niu-kou
title: 夜泊牛口
titlePinyin: ye4 bo2 niu2 kou3
titleSlug: ye-bo-niu-kou
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 日落紅霧生，繫舟宿牛口。
- 居民偶相聚，三四依古柳。
- 負薪出深谷，見客喜且售。
- 煮蔬爲夜飧，安識肉與酒。
- 朔風吹茅屋，破壁見星斗。
- 兒女自咿嚘，亦足樂且久。
- 人生本無事，苦爲世味誘。
- 富貴耀吾前，貧賤獨難守。
- 誰知深山子，甘與麋鹿友。
- 置身落蠻荒，生意不自陋。
- 今予獨何者，汲汲强奔走。

## 拼音

- ri4 luo4 hong2 wu4 sheng1 ， xi4 zhou1 su4 niu2 kou3 。
- ju1 min2 ou3 xiang1 ju4 ， san1 si4 yi1 gu3 liu3 。
- fu4 xin1 chu1 shen1 gu3 ， jian4 ke4 xi3 qie3 shou4 。
- zhu3 shu1 wei2 ye4 sun1 ， an1 shi2 rou4 yu3 jiu3 。
- shuo4 feng1 chui1 mao2 wu1 ， po4 bi4 jian4 xing1 dou4 。
- er2 nü3 zi4 yi1 you1 ， yi4 zu2 le4 qie3 jiu3 。
- ren2 sheng1 ben3 wu2 shi4 ， ku3 wei2 shi4 wei4 you4 。
- fu4 gui4 yao4 wu2 qian2 ， pin2 jian4 du2 nan2 shou3 。
- shui2 zhi1 shen1 shan1 zi3 ， gan1 yu3 mi2 lu4 you3 。
- zhi4 shen1 luo4 man2 huang1 ， sheng1 yi4 bu2 zi4 lou4 。
- jin1 yu3 du2 he2 zhe3 ， ji2 ji2 qiang2 ben1 zou3 。

## 注释

## 译文

## 赏析
