---
id: su-shi-bai-di-miao
title: 白帝廟
titlePinyin: bai2 di4 miao4
titleSlug: bai-di-miao
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 朔風催入峽，慘慘去何之。
- 共指蒼山路，來朝白帝祠。
- 荒城秋草滿，古樹野藤垂。
- 浩蕩荆江遠，淒涼蜀客悲。
- 遲回問風俗，涕泗憫興衰。
- 故國依然在，遺民豈復知。
- 一方稱警蹕，萬乘擁旌旂。
- 遠略初吞漢，雄心豈在夔。
- 崎嶇來野廟，閔默愧常時。
- 破甑蒸山麥，長歌唱竹枝。
- 荆邯真壯士，吳柱本經師。
- 失計雖無及，圖王固已奇。
- 猶餘帝王號，皎皎在門楣。

## 拼音

- shuo4 feng1 cui1 ru4 xia2 ， can3 can3 qu4 he2 zhi1 。
- gong4 zhi3 cang1 shan1 lu4 ， lai2 chao2 bai2 di4 ci2 。
- huang1 cheng2 qiu1 cao3 man3 ， gu3 shu4 ye3 teng2 chui2 。
- hao4 dang4 jing1 jiang1 yuan3 ， qi1 liang2 shu3 ke4 bei1 。
- chi2 hui2 wen4 feng1 su2 ， ti4 si4 min3 xing1 shuai1 。
- gu4 guo2 yi1 ran2 zai4 ， yi2 min2 qi3 fu4 zhi1 。
- yi4 fang1 cheng1 jing3 bi4 ， wan4 cheng2 yong1 jing1 qi2 。
- yuan3 lüe4 chu1 tun1 han4 ， xiong2 xin1 qi3 zai4 kui2 。
- qi2 qu1 lai2 ye3 miao4 ， min3 mo4 kui4 chang2 shi2 。
- po4 zeng4 zheng1 shan1 mai4 ， chang2 ge1 chang4 zhu2 zhi1 。
- jing1 han2 zhen1 zhuang4 shi4 ， wu2 zhu4 ben3 jing1 shi1 。
- shi1 ji4 sui1 wu2 ji2 ， tu2 wang2 gu4 yi3 qi2 。
- you2 yu2 di4 wang2 hao4 ， jiao3 jiao3 zai4 men2 mei2 。

## 注释

## 译文

## 赏析
