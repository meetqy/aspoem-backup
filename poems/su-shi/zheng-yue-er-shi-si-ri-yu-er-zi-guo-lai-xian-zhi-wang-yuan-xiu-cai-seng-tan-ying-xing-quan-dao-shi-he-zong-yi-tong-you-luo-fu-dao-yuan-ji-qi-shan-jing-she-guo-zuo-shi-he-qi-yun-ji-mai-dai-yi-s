---
id: su-shi-zheng-yue-er-shi-si-ri-yu-er-zi-guo-lai-xian-zhi-wang-yuan-xiu-cai-seng-tan-ying-xing-quan-dao-shi-he-zong-yi-tong-you-luo-fu-dao-yuan-ji-qi-shan-jing-she-guo-zuo-shi-he-qi-yun-ji-mai-dai-yi-shou
title: 正月二十四日與兒子過頼仙芝王原秀才僧曇穎行全道士何宗一同遊羅浮道院及棲禪精舍過作詩和其韵寄邁迨一首
titlePinyin: zheng1 yue4 er4 shi2 si4 ri4 yu3 er2 zi3 guo4 lai4 xian1 zhi1 wang2 yuan2 xiu4 cai0 seng1 tan2 ying3 xing2 quan2 dao4 shi0 he2 zong1 yi4 tong2 you2 luo2 fu2 dao4 yuan4 ji2 qi1 shan4 jing1 she4 guo4 zuo4 shi1 he2 qi2 yun4 ji4 mai4 dai4 yi4 shou3
titleSlug: zheng-yue-er-shi-si-ri-yu-er-zi-guo-lai-xian-zhi-wang-yuan-xiu-cai-seng-tan-ying-xing-quan-dao-shi-he-zong-yi-tong-you-luo-fu-dao-yuan-ji-qi-shan-jing-she-guo-zuo-shi-he-qi-yun-ji-mai-dai-yi-shou
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 斷橋尋勝踐，脫屨欣小揭。
- 瘴花已繁紅，官柳猶疏細。
- 斜川二三子，悼歎吾年逝。
- 淒涼羅浮館，風壁頹雨砌。
- 黄冠常苦饑，迎客羞破袂。
- 仙山在何許，歸鶴時墮毳。
- 崎嶇拾松黄，欲救齒髮弊。
- 坐令禪客笑，一夢等千歲。
- 棲禪晚置酒，蠻果粲蕉荔。
- 齊厨釜無羹，野餉籃有蕙。
- 嬉遊趁時節，俯仰了此世。
- 猶當洗業障，更作臨水禊。
- 寄書陽羨兒，並語長頭弟。
- 門戶各努力，先期畢租稅。

## 拼音

- duan4 qiao2 xun2 sheng4 jian4 ， tuo1 ju4 xin1 xiao3 jie1 。
- zhang4 hua1 yi3 fan2 hong2 ， guan1 liu3 you2 shu1 xi4 。
- xie2 chuan1 er4 san1 zi3 ， dao4 tan4 wu2 nian2 shi4 。
- qi1 liang2 luo2 fu2 guan3 ， feng1 bi4 tui2 yu3 qi4 。
- huang2 guan1 chang2 ku3 ji1 ， ying2 ke4 xiu1 po4 mei4 。
- xian1 shan1 zai4 he2 xu1 ， gui1 he4 shi2 duo4 cui4 。
- qi2 qu1 shi2 song1 huang2 ， yu4 jiu4 chi3 fa4 bi4 。
- zuo4 ling4 shan4 ke4 xiao4 ， yi2 meng4 deng3 qian1 sui4 。
- qi1 shan4 wan3 zhi4 jiu3 ， man2 guo3 can4 jiao1 li4 。
- qi2 chu2 fu3 wu2 geng1 ， ye3 xiang3 lan2 you3 hui4 。
- xi1 you2 chen4 shi2 jie2 ， fu3 yang3 le0 ci3 shi4 。
- you2 dang1 xi3 ye4 zhang4 ， geng4 zuo4 lin2 shui3 xi4 。
- ji4 shu1 yang2 xian4 er2 ， bing4 yu3 chang2 tou2 di4 。
- men2 hu4 ge4 nu3 li4 ， xian1 qi1 bi4 zu1 shui4 。

## 注释

## 译文

## 赏析
