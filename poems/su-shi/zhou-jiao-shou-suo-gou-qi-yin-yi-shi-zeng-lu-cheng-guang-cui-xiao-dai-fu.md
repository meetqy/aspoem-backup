---
id: su-shi-zhou-jiao-shou-suo-gou-qi-yin-yi-shi-zeng-lu-cheng-guang-cui-xiao-dai-fu
title: 周教授索枸杞因以詩贈錄呈廣倅蕭大夫
titlePinyin: zhou1 jiao4 shou4 suo3 gou3 qi3 yin1 yi3 shi1 zeng4 lu4 cheng2 guang3 cui4 xiao1 dai4 fu0
titleSlug: zhou-jiao-shou-suo-gou-qi-yin-yi-shi-zeng-lu-cheng-guang-cui-xiao-dai-fu
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 鄴侯藏書手不觸，嗟我嗜書終日讀。
- 短檠照字細如毛，怪底昏花懸兩目。
- 扶衰頼有王母杖，名字於今掛仙錄。
- 荒城古塹草露寒，碧葉叢低紅菽粟。
- 春根夏苗秋著子，盡付天隨耻充腹。
- 蘭傷桂折緣有用，爾獨何損丹其族。
- 贈君慎勿比薏苡，采之終日不盈匊。
- 外澤中乾非爾儔，斂藏更借秋陽曝。
- 雞壅桔梗一稱帝，堇也雖尊等臣僕。
- 時復論功不汝遺，異時謹事東籬菊。

## 拼音

- ye4 hou2 cang2 shu1 shou3 bu2 chu4 ， jie1 wo3 shi4 shu1 zhong1 ri4 du2 。
- duan3 qing2 zhao4 zi4 xi4 ru2 mao2 ， guai4 di3 hun1 hua1 xuan2 liang3 mu4 。
- fu2 shuai1 lai4 you3 wang2 mu3 zhang4 ， ming2 zi4 wu1 jin1 gua4 xian1 lu4 。
- huang1 cheng2 gu3 qian4 cao3 lu4 han2 ， bi4 ye4 cong2 di1 hong2 shu1 su4 。
- chun1 gen1 xia4 miao2 qiu1 zhu4 zi3 ， jin4 fu4 tian1 sui2 chi3 chong1 fu4 。
- lan2 shang1 gui4 zhe2 yuan2 you3 yong4 ， er3 du2 he2 sun3 dan1 qi2 zu2 。
- zeng4 jun1 shen4 wu4 bi3 yi4 yi3 ， cai3 zhi1 zhong1 ri4 bu4 ying2 ju1 。
- wai4 ze2 zhong1 qian2 fei1 er3 chou2 ， lian3 cang2 geng4 jie4 qiu1 yang2 pu4 。
- ji1 yong1 jie2 geng3 yi4 cheng1 di4 ， jin3 ye3 sui1 zun1 deng3 chen2 pu2 。
- shi2 fu4 lun4 gong1 bu4 ru3 yi2 ， yi4 shi2 jin3 shi4 dong1 li2 ju2 。

## 注释

## 译文

## 赏析
