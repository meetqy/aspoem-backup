---
id: su-shi-feng-xiang-ba-guan-shi-gu-ge
title: 鳳翔八觀 石鼓歌
titlePinyin: feng4 xiang2 ba1 guan1   shi2 gu3 ge1
titleSlug: feng-xiang-ba-guan-shi-gu-ge
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 冬十二月歲辛丑，我初從政見魯叟。
- 舊聞石鼓今見之，文字鬰律蛟蛇走。
- 細觀初以指畫肚，欲讀嗟如箝在口。
- 韓公好古生已遲，我今況又百年後。
- 强尋偏傍推點畫，時得一二遺八九。
- 我車既攻馬亦同，其魚維鱮貫之柳。
- 古器縱橫猶識鼎，衆星錯落僅名斗。
- 模糊半已隠瘢胝，詰曲猶能辨跟肘。
- 娟娟缺月隠雲霧，濯濯嘉禾秀稂莠。
- 漂流百戰偶然存，獨立千載誰與友。
- 上追軒頡相唯諾，下揖冰斯同鷇㝅。
- 憶昔周宣歌鴻雁，當時籀史變蝌蚪。
- 厭亂人方思聖賢，中興天爲生耆耈。
- 東征徐虜闞虓虎，北伏犬戎隨指嗾。
- 象胥雜沓貢狼鹿，方召聯翩賜圭卣。
- 遂因鼓鼙思將帥，豈爲考擊煩矇瞍。
- 何人作頌比嵩高，萬古斯文齊岣嶁。
- 勳勞至大不矜伐，文武未遠猶忠厚。
- 欲尋年歲無甲乙，豈有名字記誰某。
- 自從周衰更七國，竟使秦人有九有。
- 埽除詩書誦法律，投棄俎豆陳鞭杻。
- 當年何人佐祖龍，上蔡公子牽黄狗。
- 登山刻石頌功烈，後者無繼前無偶。
- 皆云皇帝巡四國，烹滅强暴救黔首。
- 六經既已委灰塵，此鼓亦當遭擊剖。
- 傳聞九鼎淪泗上，欲使萬夫沉水取。
- 暴君縱欲窮人力，神物義不污秦垢。
- 是時石鼓何處避，無乃天工令鬼守。
- 興亡百變物自閑，富貴一朝名不朽。
- 細思物理坐歎息，人生安得如汝壽。

## 拼音

- dong1 shi2 er4 yue4 sui4 xin1 chou3 ， wo3 chu1 cong2 zheng4 jian4 lu3 sou3 。
- jiu4 wen2 shi2 gu3 jin1 jian4 zhi1 ， wen2 zi4 yu4 lü4 jiao1 she2 zou3 。
- xi4 guan1 chu1 yi3 zhi3 hua4 du4 ， yu4 du2 jie1 ru2 qian2 zai4 kou3 。
- han2 gong1 hao3 gu3 sheng1 yi3 chi2 ， wo3 jin1 kuang4 you4 bai3 nian2 hou4 。
- qiang2 xun2 pian1 bang4 tui1 dian3 hua4 ， shi2 de2 yi2 er4 yi2 ba1 jiu3 。
- wo3 ju1 ji4 gong1 ma3 yi4 tong2 ， qi2 yu2 wei2 xu4 guan4 zhi1 liu3 。
- gu3 qi4 zong4 heng2 you2 shi2 ding3 ， zhong4 xing1 cuo4 luo4 jin3 ming2 dou4 。
- mo2 hu0 ban4 yi3 yin3 ban1 zhi1 ， jie2 qu3 you2 neng2 bian4 gen1 zhou3 。
- juan1 juan1 que1 yue4 yin3 yun2 wu4 ， zhuo2 zhuo2 jia1 he2 xiu4 lang2 you3 。
- piao1 liu2 bai3 zhan4 ou3 ran2 cun2 ， du2 li4 qian1 zai4 shui2 yu3 you3 。
- shang4 zhui1 xuan1 jie2 xiang1 wei2 nuo4 ， xia4 yi1 bing1 si1 tong2 kou4 㝅。
- yi4 xi1 zhou1 xuan1 ge1 hong2 yan4 ， dang1 shi2 zhou4 shi3 bian4 ke1 dou3 。
- yan4 luan4 ren2 fang1 si1 sheng4 xian2 ， zhong1 xing1 tian1 wei2 sheng1 qi2 gou3 。
- dong1 zheng1 xu2 lu3 kan4 xiao1 hu3 ， bei3 fu2 quan3 rong2 sui2 zhi3 sou3 。
- xiang4 xu1 za2 ta4 gong4 lang2 lu4 ， fang1 zhao4 lian2 pian1 ci4 gui1 you3 。
- sui4 yin1 gu3 pi2 si1 jiang1 shuai4 ， qi3 wei2 kao3 ji1 fan2 meng1 sou3 。
- he2 ren2 zuo4 song4 bi3 song1 gao1 ， wan4 gu3 si1 wen2 qi2 gou3 lou3 。
- xun1 lao2 zhi4 da4 bu4 jin1 fa2 ， wen2 wu3 wei4 yuan3 you2 zhong1 hou4 。
- yu4 xun2 nian2 sui4 wu2 jia3 yi3 ， qi3 you3 ming2 zi4 ji4 shui2 mou3 。
- zi4 cong2 zhou1 shuai1 geng4 qi1 guo2 ， jing4 shi3 qin2 ren2 you3 jiu3 you3 。
- sao4 chu2 shi1 shu1 song4 fa3 lü4 ， tou2 qi4 zu3 dou4 chen2 bian1 niu3 。
- dang1 nian2 he2 ren2 zuo3 zu3 long2 ， shang4 cai4 gong1 zi3 qian1 huang2 gou3 。
- deng1 shan1 ke4 shi2 song4 gong1 lie4 ， hou4 zhe3 wu2 ji4 qian2 wu2 ou3 。
- jie1 yun2 huang2 di4 xun2 si4 guo2 ， peng1 mie4 qiang2 bao4 jiu4 qian2 shou3 。
- liu4 jing1 ji4 yi3 wei3 hui1 chen2 ， ci3 gu3 yi4 dang1 zao1 ji1 pou1 。
- chuan2 wen2 jiu3 ding3 lun2 si4 shang4 ， yu4 shi3 wan4 fu1 chen2 shui3 qu3 。
- bao4 jun1 zong4 yu4 qiong2 ren2 li4 ， shen2 wu4 yi4 bu4 wu1 qin2 gou4 。
- shi4 shi2 shi2 gu3 he2 chu3 bi4 ， wu2 nai3 tian1 gong1 ling4 gui3 shou3 。
- xing1 wang2 bai3 bian4 wu4 zi4 xian2 ， fu4 gui4 yi4 zhao1 ming2 bu4 xiu3 。
- xi4 si1 wu4 li3 zuo4 tan4 xi1 ， ren2 sheng1 an1 de2 ru2 ru3 shou4 。

## 注释

## 译文

## 赏析
