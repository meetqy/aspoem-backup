---
id: su-shi-zai-you-jing-shan
title: 再遊徑山
titlePinyin: zai4 you2 jing4 shan1
titleSlug: zai-you-jing-shan
author: 蘇軾
authorPinyin: su1 shi4
authorSlug: su-shi
dynasty: 宋
dynastyPinyin: song4
dynastySlug: song
tags: []
---

## 正文

- 老人登山汗如濯，倒床困卧呼不覺。
- 覺來五鼓日三竿，始信孤雲天一握。
- 平生未省出艱險，兩足慣曾行犖确。
- 含暉亭上望東溟，淩霄峰頭挹南岳。
- 共愛絲杉翠絲亂，誰見玉芝紅玉琢。
- 白雲何事自來往，明月長圓無晦朔。
- 冢上雞鳴猶憶欽，山前鳳舞遠徵璞。
- 雪窗馴兔元不死，煙嶺孤猿苦難捉。
- 從來白足傲生死，不怕黄巾把刀槊。
- 榻上雙痕凜然在，劍頭一鷄何須角。
- 嗟我昏頑晚聞道，與世齟齬空多學。
- 靈水先除眼界花，清詩爲洗心源濁。
- 騷人未要逃競病，禪老但喜聞剝啄。
- 此生更得幾回來，從今有暇無辭數。

## 拼音

- lao3 ren2 deng1 shan1 han4 ru2 zhuo2 ， dao3 chuang2 kun4 wo4 hu1 bu4 jue2 。
- jue2 lai2 wu3 gu3 ri4 san1 gan1 ， shi3 xin4 gu1 yun2 tian1 yi2 wo4 。
- ping2 sheng1 wei4 sheng3 chu1 jian1 xian3 ， liang3 zu2 guan4 ceng2 xing2 luo4 que4 。
- han2 hui1 ting2 shang4 wang4 dong1 ming2 ， ling2 xiao1 feng1 tou2 yi4 nan2 yue4 。
- gong4 ai4 si1 shan1 cui4 si1 luan4 ， shui2 jian4 yu4 zhi1 hong2 yu4 zhuo2 。
- bai2 yun2 he2 shi4 zi4 lai2 wang3 ， ming2 yue4 chang2 yuan2 wu2 hui4 shuo4 。
- zhong3 shang4 ji1 ming2 you2 yi4 qin1 ， shan1 qian2 feng4 wu3 yuan3 zhi3 pu2 。
- xue3 chuang1 xun4 tu4 yuan2 bu4 si3 ， yan1 ling3 gu1 yuan2 ku3 nan2 zhuo1 。
- cong2 lai2 bai2 zu2 ao4 sheng1 si3 ， bu2 pa4 huang2 jin1 ba3 dao1 shuo4 。
- ta4 shang4 shuang1 hen2 lin3 ran2 zai4 ， jian4 tou2 yi4 ji1 he2 xu1 jiao3 。
- jie1 wo3 hun1 wan2 wan3 wen2 dao4 ， yu3 shi4 ju3 yu3 kong1 duo1 xue2 。
- ling2 shui3 xian1 chu2 yan3 jie4 hua1 ， qing1 shi1 wei2 xi3 xin1 yuan2 zhuo2 。
- sao1 ren2 wei4 yao4 tao2 jing4 bing4 ， shan4 lao3 dan4 xi3 wen2 bao1 zhuo2 。
- ci3 sheng1 geng4 de2 ji1 hui2 lai2 ， cong2 jin1 you3 xia2 wu2 ci2 shu4 。

## 注释

## 译文

## 赏析
