---
id: he-geng-xia-ri-yu-chen-chu-cai-you-si-tian-wang-si-jian-wu-ji-wen-shu-hua-xiang-yu-wu-xia-bao-luo-ke-xi-sui-yi-gao-luo-zong-yue-can-yi-qian-zhi-zheng-fa-shan-yuan-bi-chang-lao-hui-gong-kan-er-ci-zhi-wei-shi-shi-si-yun-shu-qi-shi
title: 暇日與陳楚材游四天王寺見五髻文殊畫像于廡下剝落可惜遂以告羅宗約參議遷之正法禪院俾長老惠公龕而祠之爲詩十四韻書其事
titlePinyin: xia2 ri4 yu3 chen2 chu3 cai2 you2 si4 tian1 wang2 si4 jian4 wu3 ji4 wen2 shu1 hua4 xiang4 yu2 wu3 xia4 bao1 luo4 ke3 xi1 sui4 yi3 gao4 luo2 zong1 yue1 can1 yi4 qian1 zhi1 zheng4 fa3 shan4 yuan4 bi3 chang2 lao3 hui4 gong1 kan1 er2 ci2 zhi1 wei2 shi1 shi2 si4 yun4 shu1 qi2 shi4
titleSlug: xia-ri-yu-chen-chu-cai-you-si-tian-wang-si-jian-wu-ji-wen-shu-hua-xiang-yu-wu-xia-bao-luo-ke-xi-sui-yi-gao-luo-zong-yue-can-yi-qian-zhi-zheng-fa-shan-yuan-bi-chang-lao-hui-gong-kan-er-ci-zhi-wei-shi-shi-si-yun-shu-qi-shi
author: 何耕
authorPinyin: he2 geng1
authorSlug: he-geng
dynasty: 宋
dynastyPinyin: song4
dynastySlug: song
tags: []
---

## 正文

- 陳侯招我古寺行，破椽老瓦煩支撐。
- 丹青巨壁置廡下，大士五髻彯華纓。
- 旁風上雨塵土集，意象落莫無光晶。
- 近前諦視乃名筆，妙處不減本與瓊。
- 惜哉此地非所託，走卒嘈雜兒童輕。
- 西鄰塔廟頗雄偉，彌天老惠新主盟。
- 撞鐘擊鼓飯千指，分坐豈無三尺楹。
- 何人堪作不請友，參謀行解俱圓明。
- 從容試以語二士，曰此甚易非難成。
- 便從游戲出三昧，各借一臂相扶擎。
- 騰空似赴遠公約，散花如入維摩城。
- 都人改觀香火肅，雨淚膜拜爭投誠。
- 主人更在好看客，永爲道伴終生平。
- 莫言有我不須你，留取眉毛遮眼睛。

## 拼音

- chen2 hou2 zhao1 wo3 gu3 si4 xing2 ， po4 chuan2 lao3 wa3 fan2 zhi1 cheng1 。
- dan1 qing1 ju4 bi4 zhi4 wu3 xia4 ， da4 shi4 wu3 ji4 piao1 hua2 ying1 。
- pang2 feng1 shang4 yu3 chen2 tu3 ji2 ， yi4 xiang4 luo4 mo4 wu2 guang1 jing1 。
- jin4 qian2 di4 shi4 nai3 ming2 bi3 ， miao4 chu3 bu4 jian3 ben3 yu3 qiong2 。
- xi1 zai1 ci3 di4 fei1 suo3 tuo1 ， zou3 zu2 cao2 za2 er2 tong2 qing1 。
- xi1 lin2 ta3 miao4 po1 xiong2 wei3 ， mi2 tian1 lao3 hui4 xin1 zhu3 meng2 。
- zhuang4 zhong1 ji1 gu3 fan4 qian1 zhi3 ， fen1 zuo4 qi3 wu2 san1 chi3 ying2 。
- he2 ren2 kan1 zuo4 bu4 qing3 you3 ， can1 mou2 xing2 jie3 ju4 yuan2 ming2 。
- cong2 rong2 shi4 yi3 yu3 er4 shi4 ， yue1 ci3 shen4 yi4 fei1 nan2 cheng2 。
- bian4 cong2 you2 xi4 chu1 san1 mei4 ， ge4 jie4 yi2 bi4 xiang1 fu2 qing2 。
- teng2 kong1 si4 fu4 yuan3 gong1 yue1 ， san4 hua1 ru2 ru4 wei2 mo2 cheng2 。
- dou1 ren2 gai3 guan1 xiang1 huo3 su4 ， yu3 lei4 mo2 bai4 zheng1 tou2 cheng2 。
- zhu3 ren2 geng4 zai4 hao3 kan4 ke4 ， yong3 wei2 dao4 ban4 zhong1 sheng1 ping2 。
- mo4 yan2 you3 wo3 bu4 xu1 ni3 ， liu2 qu3 mei2 mao0 zhe1 yan3 jing0 。

## 注释

## 译文

## 赏析
