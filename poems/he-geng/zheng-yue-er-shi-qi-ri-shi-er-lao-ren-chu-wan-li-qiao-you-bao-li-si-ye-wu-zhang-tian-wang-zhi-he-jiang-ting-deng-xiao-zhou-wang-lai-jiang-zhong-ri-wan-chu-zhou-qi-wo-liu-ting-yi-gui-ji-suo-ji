---
id: he-geng-zheng-yue-er-shi-qi-ri-shi-er-lao-ren-chu-wan-li-qiao-you-bao-li-si-ye-wu-zhang-tian-wang-zhi-he-jiang-ting-deng-xiao-zhou-wang-lai-jiang-zhong-ri-wan-chu-zhou-qi-wo-liu-ting-yi-gui-ji-suo-jian
title: 正月二十七日侍二老人出萬里橋游寶歷寺謁五丈天王至合江亭登小舟往來江中日晚出舟憩卧柳亭以歸記所見
titlePinyin: zheng1 yue4 er4 shi2 qi1 ri4 shi4 er4 lao3 ren2 chu1 wan4 li3 qiao2 you2 bao3 li4 si4 ye4 wu3 zhang4 tian1 wang2 zhi4 he2 jiang1 ting2 deng1 xiao3 zhou1 wang3 lai2 jiang1 zhong1 ri4 wan3 chu1 zhou1 qi4 wo4 liu3 ting2 yi3 gui1 ji4 suo3 jian4
titleSlug: zheng-yue-er-shi-qi-ri-shi-er-lao-ren-chu-wan-li-qiao-you-bao-li-si-ye-wu-zhang-tian-wang-zhi-he-jiang-ting-deng-xiao-zhou-wang-lai-jiang-zhong-ri-wan-chu-zhou-qi-wo-liu-ting-yi-gui-ji-suo-jian
author: 何耕
authorPinyin: he2 geng1
authorSlug: he-geng
dynasty: 宋
dynastyPinyin: song4
dynastySlug: song
tags: []
---

## 正文

- 城中少樂事，日日走塵土。
- 因循嘉節過，春物遽如許。
- 駕言遊近郊，及此新過雨。
- 梨花雪飄零，麥脚浪掀舞。
- 傷心梅已葉，慰眼杏初吐。
- 荒凉入古寺，迢遞行兩廡。
- 耽耽巨入閣，擐甲碩且武。
- 出門詣支徑，信馬踏江滸。
- 小舟呼未至，危亭憩方午。
- 長江渺無際，遠岫明可數。
- 舟中更奇絕，一視隘天宇。
- 深流風浩蕩，淺岸石齟齬。
- 水鳬貞自適，修竹不知主。
- 摇摇打魚艇，丁丁造船斧。
- 林疎見官道，路轉失前浦。
- 奇觀非一狀，四面皆可取。
- 斗酒不妄傾，佳處輒自舉。
- 杯盤漸狼藉，野䔩旋燒煮。
- 夷猶興未盡，落日挂村塢。
- 歸塗繞城隈，醉眼迷處所。
- 卧柳久知名，敗屋費撐拄。
- 輕盈楚宮樣，何事腰傴僂。
- 臨風發浩歎，空響答人語。
- 吾親俱老矣，君羹未嘗覩。
- 聊爲半日樂，少慰一生苦。
- 餘年願長健，綵服看兒女。
- 此外吾何求，窮通任天與。

## 拼音

- cheng2 zhong1 shao3 le4 shi4 ， ri4 ri4 zou3 chen2 tu3 。
- yin1 xun2 jia1 jie2 guo4 ， chun1 wu4 ju4 ru2 xu1 。
- jia4 yan2 you2 jin4 jiao1 ， ji2 ci3 xin1 guo4 yu3 。
- li2 hua1 xue3 piao1 ling2 ， mai4 jiao3 lang4 xian1 wu3 。
- shang1 xin1 mei2 yi3 ye4 ， wei4 yan3 xing4 chu1 tu3 。
- huang1 liang2 ru4 gu3 si4 ， tiao2 di4 xing2 liang3 wu3 。
- dan1 dan1 ju4 ru4 ge2 ， huan4 jia3 shuo4 qie3 wu3 。
- chu1 men2 yi4 zhi1 jing4 ， xin4 ma3 ta4 jiang1 hu3 。
- xiao3 zhou1 hu1 wei4 zhi4 ， wei1 ting2 qi4 fang1 wu3 。
- chang2 jiang1 miao3 wu2 ji4 ， yuan3 xiu4 ming2 ke3 shu4 。
- zhou1 zhong1 geng4 qi2 jue2 ， yi2 shi4 ai4 tian1 yu3 。
- shen1 liu2 feng1 hao4 dang4 ， qian3 an4 shi2 ju3 yu3 。
- shui3 fu2 zhen1 zi4 shi4 ， xiu1 zhu2 bu4 zhi1 zhu3 。
- yao2 yao2 da3 yu2 ting3 ， ding1 ding1 zao4 chuan2 fu3 。
- lin2 shu1 jian4 guan1 dao4 ， lu4 zhuan3 shi1 qian2 pu3 。
- qi2 guan1 fei1 yi2 zhuang4 ， si4 mian4 jie1 ke3 qu3 。
- dou4 jiu3 bu2 wang4 qing1 ， jia1 chu3 zhe2 zi4 ju3 。
- bei1 pan2 jian4 lang2 ji2 ， ye3 䔩 xuan2 shao1 zhu3 。
- yi2 you2 xing1 wei4 jin4 ， luo4 ri4 gua4 cun1 wu4 。
- gui1 tu2 rao4 cheng2 wei1 ， zui4 yan3 mi2 chu3 suo3 。
- wo4 liu3 jiu3 zhi1 ming2 ， bai4 wu1 fei4 cheng1 zhu3 。
- qing1 ying2 chu3 gong1 yang4 ， he2 shi4 yao1 yu3 lü3 。
- lin2 feng1 fa1 hao4 tan4 ， kong1 xiang3 da2 ren2 yu3 。
- wu2 qin1 ju4 lao3 yi3 ， jun1 geng1 wei4 chang2 du3 。
- liao2 wei2 ban4 ri4 le4 ， shao3 wei4 yi4 sheng1 ku3 。
- yu2 nian2 yuan4 chang2 jian4 ， cai3 fu2 kan4 er2 nü3 。
- ci3 wai4 wu2 he2 qiu2 ， qiong2 tong1 ren4 tian1 yu3 。

## 注释

## 译文

## 赏析
