---
id: su-song-ci-yun-si-tu-fu-gong-qi-nian-hui-shi
title: 次韵司徒富公耆年會詩
titlePinyin: ci4 yun4 si1 tu2 fu4 gong1 qi2 nian2 hui4 shi1
titleSlug: ci-yun-si-tu-fu-gong-qi-nian-hui-shi
author: 蘇頌
authorPinyin: su1 song4
authorSlug: su-song
dynasty: 宋
dynastyPinyin: song4
dynastySlug: song
tags: []
---

## 正文

- 古人稱宴安，居處必擇地。
- 諸公來河南，有若不期會。
- 巖巖大司徒，早辭槐鼎貴。
- 嘉謨納淵衷，故事留臺寺。
- 構第銅駝坊，開門瀍水次。
- 居守德爵同，位重官三事。
- 高軒每過從，縱言談道藝。
- 復有鄉里賢，夙昔承嘉惠。
- 崧嶺高橫空，洛波清見底。
- 履道追昔遊，行厨載芳醴。
- 燕毛禮所重，安車皆戾止。
- 年尊二國公，齒序衆君子。
- 願公壽千秋，慰民瞻具爾。
- 三載一來朝，當陪天子祀。

## 拼音

- gu3 ren2 cheng1 yan4 an1 ， ju1 chu3 bi4 ze2 di4 。
- zhu1 gong1 lai2 he2 nan2 ， you3 ruo4 bu4 qi1 hui4 。
- yan2 yan2 da4 si1 tu2 ， zao3 ci2 huai2 ding3 gui4 。
- jia1 mo2 na4 yuan1 zhong1 ， gu4 shi0 liu2 tai2 si4 。
- gou4 di4 tong2 tuo2 fang1 ， kai1 men2 chan2 shui3 ci4 。
- ju1 shou3 de2 jue2 tong2 ， wei4 zhong4 guan1 san1 shi4 。
- gao1 xuan1 mei3 guo4 cong2 ， zong4 yan2 tan2 dao4 yi4 。
- fu4 you3 xiang1 li3 xian2 ， su4 xi1 cheng2 jia1 hui4 。
- song1 ling3 gao1 heng2 kong1 ， luo4 bo1 qing1 jian4 di3 。
- lü3 dao4 zhui1 xi1 you2 ， xing2 chu2 zai4 fang1 li3 。
- yan4 mao2 li3 suo3 zhong4 ， an1 ju1 jie1 li4 zhi3 。
- nian2 zun1 er4 guo2 gong1 ， chi3 xu4 zhong4 jun1 zi3 。
- yuan4 gong1 shou4 qian1 qiu1 ， wei4 min2 zhan1 ju4 er3 。
- san1 zai4 yi4 lai2 chao2 ， dang1 pei2 tian1 zi3 si4 。

## 注释

## 译文

## 赏析
