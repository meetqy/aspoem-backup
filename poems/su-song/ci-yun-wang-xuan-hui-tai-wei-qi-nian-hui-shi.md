---
id: su-song-ci-yun-wang-xuan-hui-tai-wei-qi-nian-hui-shi
title: 次韵王宣徽太尉耆年會詩
titlePinyin: ci4 yun4 wang2 xuan1 hui1 tai4 wei4 qi2 nian2 hui4 shi1
titleSlug: ci-yun-wang-xuan-hui-tai-wei-qi-nian-hui-shi
author: 蘇頌
authorPinyin: su1 song4
authorSlug: su-song
dynasty: 宋
dynastyPinyin: song4
dynastySlug: song
tags: []
---

## 正文

- 古來賢相稱高奇，虞有皋夔商傅伊。
- 帝臣王佐見謨訓，千載相望如同時。
- 我朝公輔代間出，鍾秀辰象分躔離。
- 堂堂太尉實異稟，風質粹美和而威。
- 仁皇始擢自藩翰，渭水兆告非熊羆。
- 立朝早已擅風采，料敵曾不失毫釐。
- 聖聖相承倚時棟，入登槐鼎出擁麾。
- 司徒相繼據魁軸，勢壓諸夏摧附枝。
- 一言寤意尊社稷，萬里奔命來戎夷。
- 君臣一體自同德，下鄙漢相矜規隨。
- 功成治定預告老，還鄉治第當西圻。
- 十年休佚養沖氣，泰宇充茂心欣嬉。
- 二公勳德誦人口，載于彝鼎歌于詩。
- 吾皇得相柄文武，調燮四序齊璇璣。
- 孟軻嘗稱聖之任，乃曰百世人之師。
- 固宜天畀兩元老，期頤常保松筠姿。
- 規橅載在廟堂上，自使風俗淳澆漓。
- 前年召自大名尹，對罷累請菟裘歸。
- 帝曰公今更强固，閔煩幾政留清規。
- 兩加金貂百官首，再剖玉麟三水涯。
- 洛人聞之喜且抃，如在旱歲逢雲霓。
- 朝臨留府暮私第，偃息又將彌再期。
- 今春欲作耆英會，涓日象值神俱比。
- 謂宜飲食與宴樂，對接賓客心忘機。
- 康寧壽富復好德，嚮此巨福全者稀。
- 席間諸老盡賢傑，相得歡甚欹冠緌。
- 飲盈百榼似尼父，歌有三樂同榮期。
- 杯盤衍溢逮輿隸，割肉釃酒如林池。
- 衣冠填咽兩城市，車馬照耀清漣漪。
- 夜闌百炬列紅燭，天寒四座添重幃。
- 鉅儒灑翰序嘉會，義薄皎日垂清暉。
- 諸公半酣各賦咏，含毫疊紙魚鱗差。
- 詩成累幅燦珠玉，光艷宜若陵鈎奎。
- 歌聲旖旎嘯鸞鳳，酒氣冷冽噴酴醿。
- 長篇立刻在金石，楷字高揭當軒墀。
- 晉公延賓就綠野，謝傅卜宅臨清溪。
- 當時貴客亦有數，詎與今日爭光輝。
- 謄書遠報鄴都守，開緘摘句情融怡。
- 答言遂起歸與興，迹雖未往心先飛。
- 三賢事業固同道，用舍安得常情知。
- 官尊邦國之柱石，望重士林之羽儀。
- 退舍進用自殊致，大義當以公言推。
- 不能則止固達識，陳力可行當有爲。
- 聖君知臣賢達節，事有輕重須從宜。
- 寧拘經禮致爲政，自有邦人歌衮衣。
- 三台明潤少微爛，光彩並照大紫微。
- 子房辟穀方壯歲，張蒼作相當厖眉。
- 曹參置酒坐公府，晉賢高蹈來東籬。
- 昔人出處固有意，造適自與時推移。
- 光陰可惜且行樂，任從鷤鴂方春啼。

## 拼音

- gu3 lai2 xian2 xiang1 cheng1 gao1 qi2 ， yu2 you3 gao1 kui2 shang1 fu4 yi1 。
- di4 chen2 wang2 zuo3 jian4 mo2 xun4 ， qian1 zai4 xiang1 wang4 ru2 tong2 shi2 。
- wo3 chao2 gong1 fu3 dai4 jian4 chu1 ， zhong1 xiu4 chen2 xiang4 fen1 chan2 li2 。
- tang2 tang2 tai4 wei4 shi2 yi4 bing3 ， feng1 zhi4 cui4 mei3 he2 er2 wei1 。
- ren2 huang2 shi3 zhuo2 zi4 fan1 han4 ， wei4 shui3 zhao4 gao4 fei1 xiong2 pi2 。
- li4 chao2 zao3 yi3 shan4 feng1 cai3 ， liao4 di2 ceng2 bu4 shi1 hao2 li2 。
- sheng4 sheng4 xiang1 cheng2 yi3 shi2 dong4 ， ru4 deng1 huai2 ding3 chu1 yong1 hui1 。
- si1 tu2 xiang1 ji4 ju4 kui2 zhou2 ， shi4 ya1 zhu1 xia4 cui1 fu4 zhi1 。
- yi4 yan2 wu4 yi4 zun1 she4 ji4 ， wan4 li3 ben4 ming4 lai2 rong2 yi2 。
- jun1 chen2 yi4 ti3 zi4 tong2 de2 ， xia4 bi3 han4 xiang1 jin1 gui1 sui2 。
- gong1 cheng2 zhi4 ding4 yu4 gao4 lao3 ， huan2 xiang1 zhi4 di4 dang1 xi1 qi2 。
- shi2 nian2 xiu1 yi4 yang3 chong1 qi4 ， tai4 yu3 chong1 mao4 xin1 xin1 xi1 。
- er4 gong1 xun1 de2 song4 ren2 kou3 ， zai4 yu2 yi2 ding3 ge1 yu2 shi1 。
- wu2 huang2 de2 xiang1 bing3 wen2 wu3 ， diao4 xie4 si4 xu4 qi2 xuan2 ji1 。
- meng4 ke1 chang2 cheng1 sheng4 zhi1 ren4 ， nai3 yue1 bai3 shi4 ren2 zhi1 shi1 。
- gu4 yi2 tian1 bi4 liang3 yuan2 lao3 ， qi1 yi2 chang2 bao3 song1 yun2 zi1 。
- gui1 mo2 zai4 zai4 miao4 tang2 shang4 ， zi4 shi3 feng1 su2 chun2 jiao1 li2 。
- qian2 nian2 zhao4 zi4 da4 ming2 yin3 ， dui4 ba4 lei4 qing3 tu2 qiu2 gui1 。
- di4 yue1 gong1 jin1 geng4 qiang2 gu4 ， min3 fan2 ji1 zheng4 liu2 qing1 gui1 。
- liang3 jia1 jin1 diao1 bai3 guan1 shou3 ， zai4 pou1 yu4 lin2 san1 shui3 ya2 。
- luo4 ren2 wen2 zhi1 xi3 qie3 bian4 ， ru2 zai4 han4 sui4 feng2 yun2 ni2 。
- chao2 lin2 liu2 fu3 mu4 si1 di4 ， yan3 xi1 you4 jiang1 mi2 zai4 qi1 。
- jin1 chun1 yu4 zuo4 qi2 ying1 hui4 ， juan1 ri4 xiang4 zhi2 shen2 ju4 bi3 。
- wei4 yi2 yin3 shi2 yu3 yan4 le4 ， dui4 jie1 bin1 ke4 xin1 wang4 ji1 。
- kang1 ning2 shou4 fu4 fu4 hao3 de2 ， xiang4 ci3 ju4 fu2 quan2 zhe3 xi1 。
- xi2 jian4 zhu1 lao3 jin4 xian2 jie2 ， xiang1 de2 huan1 shen4 qi1 guan1 rui2 。
- yin3 ying2 bai3 ke1 si4 ni2 fu4 ， ge1 you3 san1 le4 tong2 rong2 qi1 。
- bei1 pan2 yan3 yi4 dai3 yu2 li4 ， ge1 rou4 shi1 jiu3 ru2 lin2 chi2 。
- yi1 guan1 tian2 yan4 liang3 cheng2 shi4 ， ju1 ma3 zhao4 yao4 qing1 lian2 yi1 。
- ye4 lan2 bai3 ju4 lie4 hong2 zhu2 ， tian1 han2 si4 zuo4 tian1 zhong4 wei2 。
- ju4 ru2 sa3 han4 xu4 jia1 hui4 ， yi4 bao2 jiao3 ri4 chui2 qing1 hui1 。
- zhu1 gong1 ban4 han1 ge4 fu4 yong3 ， han2 hao2 die2 zhi3 yu2 lin2 cha4 。
- shi1 cheng2 lei4 fu2 can4 zhu1 yu4 ， guang1 yan4 yi2 ruo4 ling2 gou1 kui2 。
- ge1 sheng1 yi3 ni3 xiao4 luan2 feng4 ， jiu3 qi4 leng3 lie4 pen1 tu2 mi2 。
- chang2 pian1 li4 ke4 zai4 jin1 shi2 ， kai3 zi4 gao1 jie1 dang1 xuan1 chi2 。
- jin4 gong1 yan2 bin1 jiu4 lü4 ye3 ， xie4 fu4 bu3 zhai2 lin2 qing1 xi1 。
- dang1 shi2 gui4 ke4 yi4 you3 shu4 ， ju4 yu3 jin1 ri4 zheng1 guang1 hui1 。
- teng2 shu1 yuan3 bao4 ye4 dou1 shou3 ， kai1 jian1 zhai1 ju4 qing2 rong2 yi2 。
- da1 yan2 sui4 qi3 gui1 yu3 xing1 ， ji4 sui1 wei4 wang3 xin1 xian1 fei1 。
- san1 xian2 shi4 ye4 gu4 tong2 dao4 ， yong4 she4 an1 de2 chang2 qing2 zhi1 。
- guan1 zun1 bang1 guo2 zhi1 zhu4 shi2 ， wang4 zhong4 shi4 lin2 zhi1 yu3 yi2 。
- tui4 she4 jin4 yong4 zi4 shu1 zhi4 ， da4 yi4 dang1 yi3 gong1 yan2 tui1 。
- bu4 neng2 ze2 zhi3 gu4 da2 shi2 ， chen2 li4 ke3 xing2 dang1 you3 wei2 。
- sheng4 jun1 zhi1 chen2 xian2 da2 jie2 ， shi4 you3 qing1 zhong4 xu1 cong2 yi2 。
- ning2 ju1 jing1 li3 zhi4 wei2 zheng4 ， zi4 you3 bang1 ren2 ge1 gun3 yi1 。
- san1 tai2 ming2 run4 shao3 wei1 lan4 ， guang1 cai3 bing4 zhao4 da4 zi3 wei1 。
- zi3 fang2 pi4 gu3 fang1 zhuang4 sui4 ， zhang1 cang1 zuo4 xiang1 dang1 mang2 mei2 。
- cao2 can1 zhi4 jiu3 zuo4 gong1 fu3 ， jin4 xian2 gao1 dao3 lai2 dong1 li2 。
- xi1 ren2 chu1 chu3 gu4 you3 yi4 ， zao4 shi4 zi4 yu3 shi2 tui1 yi2 。
- guang1 yin1 ke3 xi1 qie3 xing2 le4 ， ren4 cong2 ti2 jue2 fang1 chun1 ti2 。

## 注释

## 译文

## 赏析
