---
id: su-song-xie-tai-fu-du-xiang-gong-hui-wu-gan
title: 謝太傅杜相公惠吳柑
titlePinyin: xie4 tai4 fu4 du4 xiang4 gong0 hui4 wu2 gan1
titleSlug: xie-tai-fu-du-xiang-gong-hui-wu-gan
author: 蘇頌
authorPinyin: su1 song4
authorSlug: su-song
dynasty: 宋
dynastyPinyin: song4
dynastySlug: song
tags: []
---

## 正文

- 任土吳邦果，分甘故相庭。
- 纍纍朱實爛，馥馥蜜筒馨。
- 玉液三重釀，神丹九鍊形。
- 盤中堆火齊，案上鬥銅釘。
- 玩比韓嫣彈，餐勝楚子萍。
- 瓊津融不竭，塵慮滌還醒。
- 近比瓜稱瓝，休誇李似瓶。
- 南樓今匪貴，東望亦虛靈。
- 盛乃長洲苑，傳之大禹經。
- 秋包千樹富，霜葉一林青。
- 薦味同飴露，淪輝信景星。
- 租園輸歲賦，守吏占官丁。
- 貢罷中都府，供先綠野扃。
- 緘封重篚襲，道里百郵亭。
- 想憶金華宴，須傾縹甕醽。
- 同梨資可口，與棗助延齡。
- 豈意殊方物，頻霑俗吏廳。
- 食珍時有愧，拜賜敢遑寧。
- 顧乏齊瑶報，宜追戴带銘。
- 永言難紀美，應念思飄零。

## 拼音

- ren4 tu3 wu2 bang1 guo3 ， fen1 gan1 gu4 xiang1 ting2 。
- lei2 lei2 zhu1 shi2 lan4 ， fu4 fu4 mi4 tong3 xin1 。
- yu4 ye4 san1 chong2 niang4 ， shen2 dan1 jiu3 lian4 xing2 。
- pan2 zhong1 dui1 huo3 qi2 ， an4 shang4 dou4 tong2 ding1 。
- wan2 bi3 han2 yan1 dan4 ， can1 sheng4 chu3 zi3 ping2 。
- qiong2 jin1 rong2 bu4 jie2 ， chen2 lü4 di2 huan2 xing3 。
- jin4 bi3 gua1 cheng1 bo2 ， xiu1 kua1 li3 si4 ping2 。
- nan2 lou2 jin1 fei3 gui4 ， dong1 wang4 yi4 xu1 ling2 。
- sheng4 nai3 chang2 zhou1 yuan4 ， chuan2 zhi1 da4 yu3 jing1 。
- qiu1 bao1 qian1 shu4 fu4 ， shuang1 ye4 yi4 lin2 qing1 。
- jian4 wei4 tong2 yi2 lu4 ， lun2 hui1 xin4 jing3 xing1 。
- zu1 yuan2 shu1 sui4 fu4 ， shou3 li4 zhan4 guan1 ding1 。
- gong4 ba4 zhong1 du1 fu3 ， gong4 xian1 lü4 ye3 jiong1 。
- jian1 feng1 zhong4 fei3 xi2 ， dao4 li3 bai3 you2 ting2 。
- xiang3 yi4 jin1 hua2 yan4 ， xu1 qing1 piao3 weng4 ling2 。
- tong2 li2 zi1 ke3 kou3 ， yu3 zao3 zhu4 yan2 ling2 。
- qi3 yi4 shu1 fang1 wu4 ， bin1 zhan1 su2 li4 ting1 。
- shi2 zhen1 shi2 you3 kui4 ， bai4 ci4 gan3 huang2 ning2 。
- gu4 fa2 qi2 yao2 bao4 ， yi2 zhui1 dai4 dai4 ming2 。
- yong3 yan2 nan2 ji4 mei3 ， ying1 nian4 si1 piao1 ling2 。

## 注释

## 译文

## 赏析
