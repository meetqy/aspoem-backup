---
id: su-song-yu-meng-cheng-zhi-xian-chen-zhu-zuo-tong-fu-tu-shou-niao
title: 與蒙城知縣陳著作同賦吐綬鳥
titlePinyin: yu3 meng2 cheng2 zhi1 xian4 chen2 zhu4 zuo4 tong2 fu4 tu3 shou4 niao3
titleSlug: yu-meng-cheng-zhi-xian-chen-zhu-zuo-tong-fu-tu-shou-niao
author: 蘇頌
authorPinyin: su1 song4
authorSlug: su-song
dynasty: 宋
dynastyPinyin: song4
dynastySlug: song
tags: []
---

## 正文

- 羽毛之美其類衆，雉曰吐綬世尤重。
- 靈姿異稟來何方，有客携持自咸雍。
- 朱籠馴習繡墩調，珍貴不與常禽共。
- 庭前愛玩不能已，欲買未有千金俸。
- 一座嘉賓共詫誇，留連爲倒春醪甕。
- 送將題目與詩人，要待清才如屈宋。
- 斑斑赤質鬥花紋，瓅瓅明珠絡衣縫。
- 暖風晴日正閒暇，綺翼丹趺時𩭩鬆。
- 垂胡兩組錦舒張，約髮雙笄玉浮動。
- 倏忽披開疊勝文，蒙茸亂綰青絲綜。
- 初疑瑞草銜鶻啄，又訝牦纓彯馬鞚。
- 行縢赤芾交脛足，羽服袿衣曳蜺蝀。
- 漢官綬䓞何須染，鄭公書带徒勞種。
- 引頸纔盈尺寸間，鏤彩盤絛無缺空。
- 未容俯近復卷收，頃刻無由發清哢。
- 向人顧盼雖無言，奮臆猶如將告控。
- 有生之樂貴得所，所樂山林殊市哄。
- 斥鷃飛翔本蓬蒿，鷾鴯社稷存梁棟。
- 不慕爰居享鐘鼓，要逐鳬鷖唼菰葑。
- 臨流照影刷羽翰，朝飛求偶隨群從。
- 十步一啄百步飲，烏用樊中久羈𢮍。
- 主人提挈誠厚恩，豈若郊原使閒縱。
- 我聞章服以旌禮，物有等威須折衷。
- 鞶囊厲带最光華，寵錫或招三褫訟。
- 惟茲異類亦何知，被服文章安所用。
- 得非造化育群倫，美惡短長皆適中。
- 凡物有用固爲災，矯性傷生尤可痛。
- 介特一死古士摯，得時三嗅子路共。
- 晉室文裘或遭焚，羽山夏翟先修貢。
- 解顔亦取如皋獲，離罦已入王詩諷。
- 旌旄甚盛見楚人，樂綴有數聞衆仲。
- 嗟嗟才用既若斯，竄伏何由脫羅總。
- 今雖窘束苦籠檻，猶勝烹燖充調供。
- 徘徊且逐稻粱肥，莫厭庭除資好弄。
- 方今太平物遂性，異獸奇禽罷供奉。
- 庶民咸樂萃靈臺，上苑虛開發雲夢。
- 西雝既已翔振鷺，阿閣終當集靈鳳。
- 佇見觚稜神爵棲，重歌蜀使碧雞頌。
- 惟爾文華固異常，效祥薦祉宜飛羾。
- 近郊藪牧好遊遨，應須一借扶摇送。

## 拼音

- yu3 mao2 zhi1 mei3 qi2 lei4 zhong4 ， zhi4 yue1 tu3 shou4 shi4 you2 zhong4 。
- ling2 zi1 yi4 bing3 lai2 he2 fang1 ， you3 ke4 xie2 chi2 zi4 xian2 yong1 。
- zhu1 long2 xun4 xi2 xiu4 dun1 diao4 ， zhen1 gui4 bu4 yu3 chang2 qin2 gong4 。
- ting2 qian2 ai4 wan2 bu4 neng2 yi3 ， yu4 mai3 wei4 you3 qian1 jin1 feng4 。
- yi2 zuo4 jia1 bin1 gong4 cha4 kua1 ， liu2 lian2 wei2 dao3 chun1 lao2 weng4 。
- song4 jiang1 ti2 mu4 yu3 shi1 ren2 ， yao4 dai4 qing1 cai2 ru2 qu1 song4 。
- ban1 ban1 chi4 zhi4 dou4 hua1 wen2 ， li4 li4 ming2 zhu1 luo4 yi1 feng2 。
- nuan3 feng1 qing2 ri4 zheng4 xian2 xia2 ， qi3 yi4 dan1 fu1 shi2 𩭩 song1 。
- chui2 hu2 liang3 zu3 jin3 shu1 zhang1 ， yue1 fa4 shuang1 ji1 yu4 fu2 dong4 。
- shu1 hu1 pi1 kai1 die2 sheng4 wen2 ， meng2 rong2 luan4 wan3 qing1 si1 zong1 。
- chu1 yi2 rui4 cao3 xian2 gu3 zhuo2 ， you4 ya4 mao2 ying1 piao1 ma3 kong4 。
- xing2 teng2 chi4 fei4 jiao1 jing4 zu2 ， yu3 fu2 gui1 yi1 ye4 ni2 dong1 。
- han4 guan1 shou4 䓞 he2 xu1 ran3 ， zheng4 gong1 shu1 dai4 tu2 lao2 zhong3 。
- yin3 jing3 cai2 ying2 chi3 cun4 jian4 ， lou4 cai3 pan2 tao1 wu2 que1 kong1 。
- wei4 rong2 fu3 jin4 fu4 juan3 shou1 ， qing3 ke4 wu2 you2 fa1 qing1 long4 。
- xiang4 ren2 gu4 pan4 sui1 wu2 yan2 ， fen4 yi4 you2 ru2 jiang1 gao4 kong4 。
- you3 sheng1 zhi1 le4 gui4 de2 suo3 ， suo3 le4 shan1 lin2 shu1 shi4 hong3 。
- chi4 yan4 fei1 xiang2 ben3 peng2 hao1 ， yi4 er2 she4 ji4 cun2 liang2 dong4 。
- bu2 mu4 yuan2 ju1 xiang3 zhong1 gu3 ， yao4 zhu2 fu2 yi1 sha4 gu1 feng1 。
- lin2 liu2 zhao4 ying3 shua1 yu3 han4 ， chao2 fei1 qiu2 ou3 sui2 qun2 cong2 。
- shi2 bu4 yi4 zhuo2 bai3 bu4 yin3 ， wu1 yong4 fan2 zhong1 jiu3 ji1 𢮍。
- zhu3 ren2 ti2 qie4 cheng2 hou4 en1 ， qi3 ruo4 jiao1 yuan2 shi3 xian2 zong4 。
- wo3 wen2 zhang1 fu2 yi3 jing1 li3 ， wu4 you3 deng3 wei1 xu1 zhe2 zhong1 。
- pan2 nang2 li4 dai4 zui4 guang1 hua2 ， chong3 xi1 huo4 zhao1 san1 chi3 song4 。
- wei2 zi1 yi4 lei4 yi4 he2 zhi1 ， bei4 fu2 wen2 zhang1 an1 suo3 yong4 。
- de2 fei1 zao4 hua4 yu4 qun2 lun2 ， mei3 e4 duan3 chang2 jie1 shi4 zhong1 。
- fan2 wu4 you3 yong4 gu4 wei2 zai1 ， jiao3 xing4 shang1 sheng1 you2 ke3 tong4 。
- jie4 te4 yi4 si3 gu3 shi4 zhi4 ， de2 shi2 san1 xiu4 zi3 lu4 gong4 。
- jin4 shi4 wen2 qiu2 huo4 zao1 fen2 ， yu3 shan1 xia4 zhai2 xian1 xiu1 gong4 。
- jie3 yan2 yi4 qu3 ru2 gao1 huo4 ， li2 fu2 yi3 ru4 wang2 shi1 feng3 。
- jing1 mao2 shen4 sheng4 jian4 chu3 ren2 ， le4 zhui4 you3 shu4 wen2 zhong4 zhong4 。
- jie1 jie1 cai2 yong4 ji4 ruo4 si1 ， cuan4 fu2 he2 you2 tuo1 luo2 zong3 。
- jin1 sui1 jiong3 shu4 ku3 long2 jian4 ， you2 sheng4 peng1 xun2 chong1 diao4 gong4 。
- pai2 huai2 qie3 zhu2 dao4 liang2 fei2 ， mo4 yan4 ting2 chu2 zi1 hao3 nong4 。
- fang1 jin1 tai4 ping2 wu4 sui4 xing4 ， yi4 shou4 qi2 qin2 ba4 gong4 feng4 。
- shu4 min2 xian2 le4 cui4 ling2 tai2 ， shang4 yuan4 xu1 kai1 fa1 yun2 meng4 。
- xi1 yong1 ji4 yi3 xiang2 zhen4 lu4 ， a1 ge2 zhong1 dang1 ji2 ling2 feng4 。
- zhu4 jian4 gu1 leng2 shen2 jue2 qi1 ， zhong4 ge1 shu3 shi3 bi4 ji1 song4 。
- wei2 er3 wen2 hua2 gu4 yi4 chang2 ， xiao4 xiang2 jian4 zhi3 yi2 fei1 hong2 。
- jin4 jiao1 sou3 mu4 hao3 you2 ao2 ， ying1 xu1 yi2 jie4 fu2 yao2 song4 。

## 注释

## 译文

## 赏析
