---
id: su-song-ci-yun-qian-pan-liang-si-cheng-zu-shui-jian-ji
title: 次韵簽判梁寺丞阻水見寄
titlePinyin: ci4 yun4 qian1 pan4 liang2 si4 cheng2 zu3 shui3 jian4 ji4
titleSlug: ci-yun-qian-pan-liang-si-cheng-zu-shui-jian-ji
author: 蘇頌
authorPinyin: su1 song4
authorSlug: su-song
dynasty: 宋
dynastyPinyin: song4
dynastySlug: song
tags: []
---

## 正文

- 京府偕趨幕，彌年接坐隅。
- 駑駘攀驥足，魚目混驪珠。
- 風誼敦貪薄，吹噓變朽枯。
- 交親齊魯衛，政事擬阿蒲。
- 契合寧容間，情通不鄙無。
- 邀歡困萍蟻，較味賸蓴鱸。
- 氣盛吞雲夢，文雄獵具區。
- 報投均縞紵，應和念篪竽。
- 巢閣行觀鳳，爲裘佇薦狐。
- 世家傳鵲瑞，職業在鴻都。
- 聳壑方騰幹，乘風好縱艫。
- 一飛嘗得志，平步即夷塗。
- 見比親瓊樹，清如隠玉壺。
- 終當拾青紫，詎止學盤盂。
- 少別如旬日，相望似五湖。
- 荒郊逢轍涸，激水待雲膚。
- 窟穴增蛇鼠，腥臊惡蚋蛄。
- 尊思孔北海，釜嘆范萊蕪。
- 始見生蓂魄，俄驚繞樹烏。
- 初猶甘杞菊，久漸厭粱苽。
- 晝咏依依柳，宵看歷歷榆。
- 晨興常過午，朝膳每通晡。
- 閒逸輸吾子，馳驅屬鄙夫。
- 無因隨李郭，長日想田蘇。
- 沙漲舟猶膠，河流軌不濡。
- 行郵纔咫尺，命駕只須臾。
- 坐俟聆金玉，來應笑碔砆。
- 多慚昏鈍棗，難慕湛精醐。
- 安得生雙翼，徒然處橛株。
- 重吟贈我句，足以豁蒙愚。

## 拼音

- jing1 fu3 xie2 qu1 mu4 ， mi2 nian2 jie1 zuo4 yu2 。
- nu2 tai2 pan1 ji4 zu2 ， yu2 mu4 hun4 li2 zhu1 。
- feng1 yi4 dun1 tan1 bao2 ， chui1 xu1 bian4 xiu3 ku1 。
- jiao1 qin1 qi2 lu3 wei4 ， zheng4 shi4 ni3 a1 pu2 。
- qi4 he2 ning2 rong2 jian4 ， qing2 tong1 bu4 bi3 wu2 。
- yao1 huan1 kun4 ping2 yi3 ， jiao4 wei4 sheng4 chun2 lu2 。
- qi4 sheng4 tun1 yun2 meng4 ， wen2 xiong2 lie4 ju4 qu1 。
- bao4 tou2 jun1 gao3 zhu4 ， ying1 he2 nian4 chi2 yu2 。
- chao2 ge2 xing2 guan1 feng4 ， wei2 qiu2 zhu4 jian4 hu2 。
- shi4 jia1 chuan2 que4 rui4 ， zhi2 ye4 zai4 hong2 dou1 。
- song3 he4 fang1 teng2 gan4 ， cheng2 feng1 hao3 zong4 lu2 。
- yi4 fei1 chang2 de2 zhi4 ， ping2 bu4 ji2 yi2 tu2 。
- jian4 bi3 qin1 qiong2 shu4 ， qing1 ru2 yin3 yu4 hu2 。
- zhong1 dang1 shi2 qing1 zi3 ， ju4 zhi3 xue2 pan2 yu2 。
- shao3 bie2 ru2 xun2 ri4 ， xiang1 wang4 si4 wu3 hu2 。
- huang1 jiao1 feng2 zhe2 he2 ， ji1 shui3 dai4 yun2 fu1 。
- ku1 xue2 zeng1 she2 shu3 ， xing1 sao1 e4 rui4 gu1 。
- zun1 si1 kong3 bei3 hai3 ， fu3 tan4 fan4 lai2 wu2 。
- shi3 jian4 sheng1 mi4 po4 ， e2 jing1 rao4 shu4 wu1 。
- chu1 you2 gan1 qi3 ju2 ， jiu3 jian4 yan4 liang2 gu1 。
- zhou4 yong3 yi1 yi1 liu3 ， xiao1 kan4 li4 li4 yu2 。
- chen2 xing1 chang2 guo4 wu3 ， chao2 shan4 mei3 tong1 bu1 。
- xian2 yi4 shu1 wu2 zi3 ， chi2 qu1 shu3 bi3 fu1 。
- wu2 yin1 sui2 li3 guo1 ， chang2 ri4 xiang3 tian2 su1 。
- sha1 zhang3 zhou1 you2 jiao1 ， he2 liu2 gui3 bu4 ru2 。
- xing2 you2 cai2 zhi3 chi3 ， ming4 jia4 zhi1 xu1 yu2 。
- zuo4 si4 ling2 jin1 yu4 ， lai2 ying1 xiao4 wu3 fu1 。
- duo1 can2 hun1 dun4 zao3 ， nan2 mu4 zhan4 jing1 hu2 。
- an1 de2 sheng1 shuang1 yi4 ， tu2 ran2 chu3 jue2 zhu1 。
- zhong4 yin2 zeng4 wo3 ju4 ， zu2 yi3 huo1 meng2 yu2 。

## 注释

## 译文

## 赏析
