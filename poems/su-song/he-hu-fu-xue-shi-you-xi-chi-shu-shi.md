---
id: su-song-he-hu-fu-xue-shi-you-xi-chi-shu-shi
title: 和胡俛學士游西池書事
titlePinyin: he2 hu2 fu3 xue2 shi4 you2 xi1 chi2 shu1 shi4
titleSlug: he-hu-fu-xue-shi-you-xi-chi-shu-shi
author: 蘇頌
authorPinyin: su1 song4
authorSlug: su-song
dynasty: 宋
dynastyPinyin: song4
dynastySlug: song
tags: []
---

## 正文

- 皇都有滄池，近在金商陌。
- 淵源控河汴，襟带引京索。
- 衆派瀉寒光，一鑑涵空碧。
- 晴明天垂幕，陰靄地滋脈。
- 煙嵐隘五湖，氣象吞七澤。
- 漪漣十餘里，縞練千萬尺。
- 樓殿起參差，門闉開岝峉。
- 人間識方壺，古來慚太液。
- 美哉臺沼名，壯我帝王宅。
- 惟昔經始謀，茲見神武迹。
- 非同泗淵濫，蓋用昆夷策。
- 萬乘紆警蹕，群官扈鑾軛。
- 津頭駐翠華，唐中蒐赤籍。
- 水犀陳百旅，畫鷁棹千隻。
- 時多呂梁人，士有中黄伯。
- 旋淵齊出沒，桅檣競跳躑。
- 鼓枻變魚麗，飛江生羽翮。
- 一時軍事嚴，四表皇威赫。
- 承平垂百年，聲教重九譯。
- 朝惟講文物，民亦厭金革。
- 樓戈無復用，池籞因不易。
- 年年春風暮，處處禊筵闢。
- 曲堤柳交陰，上苑花遍拆。
- 舟師校艨衝，樂佾鏘金石。
- 翔禽鼓輕翰，潛鱗躍修額。
- 鳴鼉促繁節，陰獸盪精魄。
- 浮吹時往來，綵標縱爭獲。
- 魚龍隨變態，波浪相激射。
- 何妨試趫勇，豈徒觀戲劇。
- 吾皇茲豫順，庶物遂闓懌。
- 靈囿無禁止，都人任游適。
- 輪蹄去若狂，錦繡委如積。
- 臨流錯杯盤，列肆張幄帟。
- 金繒樂揮散，采翠亂狼藉。
- 嘉會此難逢，良辰真可惜。
- 前日瀛洲仙，顧謂同舍客。
- 言此好時節，豈當虛廢擲。
- 掩卷下直廬，連鑣出東掖。
- 郊原朋盍簪，舲舸觴浮醳。
- 指顧集珍羞，餖飣瞻肴核。
- 暫喜解朝纓，仍便岸紗幘。
- 清波入平望，嘉果富新摘。
- 園奇插山丹，水美鱠霜鯽。
- 喧呼少停樽，眺覽閒信屐。
- 畫橋躡虹蜺，寶殿覘楹磶。
- 再見瓊林芳，重思曲江席。
- 寵恩徒欲報，顓愚豈任責。
- 翩翩衆翹彥，一一富才畫。
- 同時致榮階，云誰量遠蹠。
- 曰予孤陋姿，本惟一逢掖。
- 無能拾青紫，有志厲冰蘗。
- 久事州縣勞，已甘簿書役。
- 公卿廣收揚，文字誤掎摭。
- 得懷儒館鉛，始識君門戟。
- 何乃英俊流，不以才地隔。
- 同登石渠閣，共閱金匱冊。
- 飽食任嬉游，縣君奚補益。
- 所頼友賢能，庶幾逭隳謫。
- 茲游誠可樂，何幸謬見擇。
- 逮賦醉言歸，都忘日之夕。
- 風雲一流散，俛仰成宿昔。
- 集賢冰廳郎，雕章古風格。
- 感此意稠重，足成言四百。
- 記彼集間事，有如丹在白。
- 初惟侈榮觀，終乃發幽賾。
- 分明指行藏，礧砢見肝鬲。
- 諸賢繼佳篇，仲呂和無射。
- 辭源可渺瀰，筆鋒俱砉騞。
- 彼美雙南金，輝映連城璧。
- 樂事子同賦，聯編予有獲。
- 欽慕風雅情，慰誨詩書癖。
- 滯思豁以開，遥襟聳然釋。
- 報投愧芻蕪，叩虛漫紬繹。
- 多謝久要言，贈君歲寒柏。

## 拼音

- huang2 dou1 you3 cang1 chi2 ， jin4 zai4 jin1 shang1 mo4 。
- yuan1 yuan2 kong4 he2 bian4 ， jin1 dai4 yin3 jing1 suo3 。
- zhong4 pai4 xie4 han2 guang1 ， yi2 jian4 han2 kong1 bi4 。
- qing2 ming2 tian1 chui2 mu4 ， yin1 ai3 di4 zi1 mai4 。
- yan1 lan2 ai4 wu3 hu2 ， qi4 xiang4 tun1 qi1 ze2 。
- yi1 lian2 shi2 yu2 li3 ， gao3 lian4 qian1 wan4 chi3 。
- lou2 dian4 qi3 can1 cha4 ， men2 yin1 kai1 zuo4 e2 。
- ren2 jian4 shi2 fang1 hu2 ， gu3 lai2 can2 tai4 ye4 。
- mei3 zai1 tai2 zhao3 ming2 ， zhuang4 wo3 di4 wang2 zhai2 。
- wei2 xi1 jing1 shi3 mou2 ， zi1 jian4 shen2 wu3 ji4 。
- fei1 tong2 si4 yuan1 lan4 ， gai4 yong4 kun1 yi2 ce4 。
- wan4 cheng2 yu1 jing3 bi4 ， qun2 guan1 hu4 luan2 e4 。
- jin1 tou2 zhu4 cui4 hua2 ， tang2 zhong1 sou1 chi4 ji2 。
- shui3 xi1 chen2 bai3 lü3 ， hua4 yi4 zhao4 qian1 zhi1 。
- shi2 duo1 lü3 liang2 ren2 ， shi4 you3 zhong1 huang2 bo2 。
- xuan2 yuan1 qi2 chu1 mei2 ， wei2 qiang2 jing4 tiao4 zhi2 。
- gu3 yi4 bian4 yu2 li2 ， fei1 jiang1 sheng1 yu3 he2 。
- yi4 shi2 jun1 shi4 yan2 ， si4 biao3 huang2 wei1 he4 。
- cheng2 ping2 chui2 bai3 nian2 ， sheng1 jiao4 chong2 jiu3 yi4 。
- chao2 wei2 jiang3 wen2 wu4 ， min2 yi4 yan4 jin1 ge2 。
- lou2 ge1 wu2 fu4 yong4 ， chi2 yu4 yin1 bu2 yi4 。
- nian2 nian2 chun1 feng1 mu4 ， chu3 chu3 xi4 yan2 pi4 。
- qu3 di1 liu3 jiao1 yin1 ， shang4 yuan4 hua1 bian4 chai1 。
- zhou1 shi1 xiao4 meng2 chong1 ， le4 yi4 qiang1 jin1 shi2 。
- xiang2 qin2 gu3 qing1 han4 ， qian2 lin2 yue4 xiu1 e2 。
- ming2 tuo2 cu4 fan2 jie2 ， yin1 shou4 dang4 jing1 po4 。
- fu2 chui1 shi2 wang3 lai2 ， cai3 biao1 zong4 zheng1 huo4 。
- yu2 long2 sui2 bian4 tai4 ， bo1 lang4 xiang1 ji1 she4 。
- he2 fang2 shi4 qiao2 yong3 ， qi3 tu2 guan1 xi4 ju4 。
- wu2 huang2 zi1 yu4 shun4 ， shu4 wu4 sui4 kai3 yi4 。
- ling2 you4 wu2 jin4 zhi3 ， dou1 ren2 ren4 you2 shi4 。
- lun2 ti2 qu4 ruo4 kuang2 ， jin3 xiu4 wei3 ru2 ji1 。
- lin2 liu2 cuo4 bei1 pan2 ， lie4 si4 zhang1 wo4 yi4 。
- jin1 zeng1 le4 hui1 san4 ， cai3 cui4 luan4 lang2 ji2 。
- jia1 hui4 ci3 nan2 feng2 ， liang2 chen2 zhen1 ke3 xi1 。
- qian2 ri4 ying2 zhou1 xian1 ， gu4 wei4 tong2 she4 ke4 。
- yan2 ci3 hao3 shi2 jie2 ， qi3 dang1 xu1 fei4 zhi4 。
- yan3 juan4 xia4 zhi2 lu2 ， lian2 biao1 chu1 dong1 ye4 。
- jiao1 yuan2 peng2 he2 zan1 ， ling2 ge3 shang1 fu2 yi4 。
- zhi3 gu4 ji2 zhen1 xiu1 ， dou4 ding4 zhan1 yao2 he2 。
- zan4 xi3 jie3 chao2 ying1 ， reng2 bian4 an4 sha1 ze2 。
- qing1 bo1 ru4 ping2 wang4 ， jia1 guo3 fu4 xin1 zhai1 。
- yuan2 qi2 cha1 shan1 dan1 ， shui3 mei3 kuai4 shuang1 ji4 。
- xuan1 hu1 shao3 ting2 zun1 ， tiao4 lan3 xian2 xin4 ji1 。
- hua4 qiao2 nie4 hong2 ni2 ， bao3 dian4 chan1 ying2 xi4 。
- zai4 jian4 qiong2 lin2 fang1 ， zhong4 si1 qu3 jiang1 xi2 。
- chong3 en1 tu2 yu4 bao4 ， zhuan1 yu2 qi3 ren4 ze2 。
- pian1 pian1 zhong4 qiao2 yan4 ， yi1 yi1 fu4 cai2 hua4 。
- tong2 shi2 zhi4 rong2 jie1 ， yun2 shui2 liang2 yuan3 zhi2 。
- yue1 yu3 gu1 lou4 zi1 ， ben3 wei2 yi1 feng2 ye4 。
- wu2 neng2 shi2 qing1 zi3 ， you3 zhi4 li4 bing1 bo4 。
- jiu3 shi4 zhou1 xian4 lao2 ， yi3 gan1 bo2 shu1 yi4 。
- gong1 qing1 guang3 shou1 yang2 ， wen2 zi4 wu4 ji3 zhi2 。
- de2 huai2 ru2 guan3 qian1 ， shi3 shi2 jun1 men2 ji3 。
- he2 nai3 ying1 jun4 liu2 ， bu4 yi3 cai2 di4 ge2 。
- tong2 deng1 shi2 qu2 ge2 ， gong4 yue4 jin1 kui4 ce4 。
- bao3 shi2 ren4 xi1 you2 ， xian4 jun1 xi1 bu3 yi4 。
- suo3 lai4 you3 xian2 neng2 ， shu4 ji1 huan4 hui1 zhe2 。
- zi1 you2 cheng2 ke3 le4 ， he2 xing4 miu4 jian4 ze2 。
- dai3 fu4 zui4 yan2 gui1 ， dou1 wang4 ri4 zhi1 xi1 。
- feng1 yun2 yi4 liu2 san4 ， fu3 yang3 cheng2 su4 xi1 。
- ji2 xian2 bing1 ting1 lang2 ， diao1 zhang1 gu3 feng1 ge2 。
- gan3 ci3 yi4 chou2 zhong4 ， zu2 cheng2 yan2 si4 bai3 。
- ji4 bi3 ji2 jian4 shi4 ， you3 ru2 dan1 zai4 bai2 。
- chu1 wei2 chi3 rong2 guan1 ， zhong1 nai3 fa1 you1 ze2 。
- fen1 ming2 zhi3 xing2 cang2 ， lei2 luo3 jian4 gan1 ge2 。
- zhu1 xian2 ji4 jia1 pian1 ， zhong4 lü3 he2 wu2 she4 。
- ci2 yuan2 ke3 miao3 mi2 ， bi3 feng1 ju4 hua1 huo1 。
- bi3 mei3 shuang1 nan2 jin1 ， hui1 ying4 lian2 cheng2 bi4 。
- le4 shi4 zi3 tong2 fu4 ， lian2 bian1 yu3 you3 huo4 。
- qin1 mu4 feng1 ya3 qing2 ， wei4 hui4 shi1 shu1 pi3 。
- zhi4 si1 huo1 yi3 kai1 ， yao2 jin1 song3 ran2 shi4 。
- bao4 tou2 kui4 chu2 wu2 ， kou4 xu1 man4 chou1 yi4 。
- duo1 xie4 jiu3 yao4 yan2 ， zeng4 jun1 sui4 han2 bai3 。

## 注释

## 译文

## 赏析
