---
id: su-song-shou-xia-ji-shi-yu-qiu-yu-quan-tong-yun-zuo
title: 首夏即事與丘與權同韵作
titlePinyin: shou3 xia4 ji2 shi4 yu3 qiu1 yu3 quan2 tong2 yun4 zuo4
titleSlug: shou-xia-ji-shi-yu-qiu-yu-quan-tong-yun-zuo
author: 蘇頌
authorPinyin: su1 song4
authorSlug: su-song
dynasty: 唐
dynastyPinyin: tang2
dynastySlug: tang
tags: [] 
---

## 正文

- 朱曦漸永煩暑添，薰風當晝飄前檐。
- 庭幽門邃搴帷簾，景物軒豁欣窺覘。
- 方池綠瑩波文恬，兩傍森森生葦蒹。
- 新荷未展排青尖，上下交映開鑑奩。
- 園林果實繁李棎，原野麥秀勝稻稴。
- 群飛衆走羽毛彡，求陰息影愁烹爓。
- 江南鬰蒸非類痁，時雖早熱人心懨。
- 忻忻笑語喧閭閻，言此豐歲將飫饜。
- 正陽用事何太廉，乃使陰沴相陵詹。
- 正當汗浹絺衣粘，凄風忽生增纊縑。
- 淫霖旬日橫流霑，市井郊郭皆渰淹。
- 林實墜落誰撦撏，麻麥散亂如刪鎌。
- 斯民愁嗟言成譫，我時憂思坐閒檐。
- 方食不知味苦甜，整齊几案抽書籤。
- 發策一以天人占，少陰乘陽時最嫌。
- 小人當此多欺憸，君子遇之難懷謙。
- 天道雖遠誠可瞻，上曰高明下沈潛。
- 四時中分寒與炎，一氣不可相并兼。
- 推本事理知悉纖，災害所起由漬漸。
- 豈非奸孽當除殲，又非直道傷詖譣。
- 孰居鼎鼐調梅鹽，孰任閫闑懷韜鈐。
- 聖皇言動謀於僉，布爲利澤濡蒼黔。
- 將消祲沴頻深砭，感召沖氣安危阽。
- 嗟嗟直口不可鉗，誰當一探龍頷髯。

## 拼音

- zhu1 xi1 jian4 yong3 fan2 shu3 tian1 ， xun1 feng1 dang1 zhou4 piao1 qian2 yan2 。
- ting2 you1 men2 sui4 qian1 wei2 lian2 ， jing3 wu4 xuan1 huo1 xin1 kui1 chan1 。
- fang1 chi2 lü4 ying2 bo1 wen2 tian2 ， liang3 bang4 sen1 sen1 sheng1 wei3 jian1 。
- xin1 he2 wei4 zhan3 pai2 qing1 jian1 ， shang4 xia4 jiao1 ying4 kai1 jian4 lian2 。
- yuan2 lin2 guo3 shi2 fan2 li3 chan2 ， yuan2 ye3 mai4 xiu4 sheng4 dao4 xian2 。
- qun2 fei1 zhong4 zou3 yu3 mao2 shan1 ， qiu2 yin1 xi1 ying3 chou2 peng1 yan4 。
- jiang1 nan2 yu4 zheng1 fei1 lei4 shan1 ， shi2 sui1 zao3 re4 ren2 xin1 yan1 。
- xin1 xin1 xiao4 yu3 xuan1 lü2 yan2 ， yan2 ci3 feng1 sui4 jiang1 yu4 yan4 。
- zheng4 yang2 yong4 shi4 he2 tai4 lian2 ， nai3 shi3 yin1 li4 xiang1 ling2 zhan1 。
- zheng4 dang1 han4 jia1 chi1 yi1 nian2 ， qi1 feng1 hu1 sheng1 zeng1 kuang4 jian1 。
- yin2 lin2 xun2 ri4 heng2 liu2 zhan1 ， shi4 jing3 jiao1 guo1 jie1 yan3 yan1 。
- lin2 shi2 zhui4 luo4 shui2 che3 xian2 ， ma2 mai4 san4 luan4 ru2 shan1 lian2 。
- si1 min2 chou2 jie1 yan2 cheng2 zhan1 ， wo3 shi2 you1 si1 zuo4 xian2 yan2 。
- fang1 shi2 bu4 zhi1 wei4 ku3 tian2 ， zheng3 qi2 ji1 an4 chou1 shu1 qian1 。
- fa1 ce4 yi4 yi3 tian1 ren2 zhan4 ， shao3 yin1 cheng2 yang2 shi2 zui4 xian2 。
- xiao3 ren2 dang1 ci3 duo1 qi1 xian1 ， jun1 zi3 yu4 zhi1 nan2 huai2 qian1 。
- tian1 dao4 sui1 yuan3 cheng2 ke3 zhan1 ， shang4 yue1 gao1 ming2 xia4 shen3 qian2 。
- si4 shi2 zhong1 fen1 han2 yu3 yan2 ， yi2 qi4 bu4 ke3 xiang1 bing4 jian1 。
- tui1 ben3 shi4 li3 zhi1 xi1 xian1 ， zai1 hai4 suo3 qi3 you2 zi4 jian4 。
- qi3 fei1 jian1 nie4 dang1 chu2 jian1 ， you4 fei1 zhi2 dao4 shang1 bi4 xian3 。
- shu2 ju1 ding3 nai4 diao4 mei2 yan2 ， shu2 ren4 kun3 nie4 huai2 tao1 qian2 。
- sheng4 huang2 yan2 dong4 mou2 wu1 qian1 ， bu4 wei2 li4 ze2 ru2 cang1 qian2 。
- jiang1 xiao1 jin4 li4 bin1 shen1 bian1 ， gan3 zhao4 chong1 qi4 an1 wei1 yan2 。
- jie1 jie1 zhi2 kou3 bu4 ke3 qian2 ， shui2 dang1 yi2 tan4 long2 han4 ran2 。

## 注释

## 译文

## 赏析
