---
id: su-song-mu-chun-yu-zhu-tong-liao-deng-zhong-shan-wang-niu-shou
title: 暮春與諸同僚登鍾山望牛首
titlePinyin: mu4 chun1 yu3 zhu1 tong2 liao2 deng1 zhong1 shan1 wang4 niu2 shou3
titleSlug: mu-chun-yu-zhu-tong-liao-deng-zhong-shan-wang-niu-shou
author: 蘇頌
authorPinyin: su1 song4
authorSlug: su-song
dynasty: 宋
dynastyPinyin: song4
dynastySlug: song
tags: []
---

## 正文

- 清明天氣和，江南春色濃。
- 風物正繁富，邦人競遊從。
- 官曹幸多暇，交朋偶相逢。
- 並驅出東郊，乘興遊北鍾。
- 陟險不蠟屐，扶危靡搘筇。
- 上登道林祠，俯觀辟支峰。
- 辭山次阡陌，長江繞提封。
- 蕭條舊井邑，茂盛新杉松。
- 攬物思浩浩，懷古心顒顒。
- 念昔全盛時，茲山衆之宗。
- 天門對雙闕，霸業基盤龍。
- 六朝遞興廢，百代居要衝。
- 人情屢改易，世事紛交攻。
- 當時佳麗地，一旦空遺蹤。
- 惟有出岫雲，古今無變容。

## 拼音

- qing1 ming2 tian1 qi4 he2 ， jiang1 nan2 chun1 se4 nong2 。
- feng1 wu4 zheng4 fan2 fu4 ， bang1 ren2 jing4 you2 cong2 。
- guan1 cao2 xing4 duo1 xia2 ， jiao1 peng2 ou3 xiang1 feng2 。
- bing4 qu1 chu1 dong1 jiao1 ， cheng2 xing1 you2 bei3 zhong1 。
- zhi4 xian3 bu2 la4 ji1 ， fu2 wei1 mi2 zhi1 qiong2 。
- shang4 deng1 dao4 lin2 ci2 ， fu3 guan1 pi4 zhi1 feng1 。
- ci2 shan1 ci4 qian1 mo4 ， chang2 jiang1 rao4 ti2 feng1 。
- xiao1 tiao2 jiu4 jing3 yi4 ， mao4 sheng4 xin1 shan1 song1 。
- lan3 wu4 si1 hao4 hao4 ， huai2 gu3 xin1 yong2 yong2 。
- nian4 xi1 quan2 sheng4 shi2 ， zi1 shan1 zhong4 zhi1 zong1 。
- tian1 men2 dui4 shuang1 que4 ， ba4 ye4 ji1 pan2 long2 。
- liu4 chao2 di4 xing1 fei4 ， bai3 dai4 ju1 yao4 chong1 。
- ren2 qing2 lü3 gai3 yi4 ， shi4 shi4 fen1 jiao1 gong1 。
- dang1 shi2 jia1 li2 di4 ， yi2 dan4 kong1 yi2 zong1 。
- wei2 you3 chu1 xiu4 yun2 ， gu3 jin1 wu2 bian4 rong2 。

## 注释

## 译文

## 赏析
