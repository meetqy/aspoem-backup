---
id: su-song-lei-nian-gao-lao-en-zhi-wei-yu-zhao-ling-ci-gong-sui-huan-xiang-han-yan-xian-wu-shi-zhui-sheng-ping-sheng-yin-cheng-gan-shi-shu-huai-shi-wu-yan-yi-bai-yun-shi-er-sun-bei-shi-zhi-zao-yu-zhong-shi-zhi-yi-yi-dai-jia-xun-gu-yan-duo-bu-wen
title: 累年告老恩旨未俞詔領祠宮遂還鄉閈燕閒無事追省平生因成感事述懷詩五言一百韵示兒孫輩使知遭遇終始之意以代家訓故言多不文
titlePinyin: lei3 nian2 gao4 lao3 en1 zhi3 wei4 yu2 zhao4 ling3 ci2 gong1 sui4 huan2 xiang1 han4 yan4 xian2 wu2 shi4 zhui1 sheng3 ping2 sheng1 yin1 cheng2 gan3 shi4 shu4 huai2 shi1 wu3 yan2 yi4 bai3 yun4 shi4 er2 sun1 bei4 shi3 zhi1 zao1 yu4 zhong1 shi3 zhi1 yi4 yi3 dai4 jia1 xun4 gu4 yan2 duo1 bu4 wen2
titleSlug: lei-nian-gao-lao-en-zhi-wei-yu-zhao-ling-ci-gong-sui-huan-xiang-han-yan-xian-wu-shi-zhui-sheng-ping-sheng-yin-cheng-gan-shi-shu-huai-shi-wu-yan-yi-bai-yun-shi-er-sun-bei-shi-zhi-zao-yu-zhong-shi-zhi-yi-yi-dai-jia-xun-gu-yan-duo-bu-wen
author: 蘇頌
authorPinyin: su1 song4
authorSlug: su-song
dynasty: 唐
dynastyPinyin: tang2
dynastySlug: tang
tags: [] 
---

## 正文

- 我昔就學初，齠童齒未齔。
- 嚴親念癡狂，小藝誘愚鈍。
- 始時授章句，次第教篇韵。
- 蒙泉企層瀾，覆簣期九仞。
- 十齡獨侍行，千里赴朝覲。
- 靡依心向吳，能事躬在浚。
- 應門待賓客，睦族周分親。
- 雖免逃杖諐，猶虞裕蠱吝。
- 十三從師友，群彥得親近。
- 箕裘襲素風，蘭芷漸腴潤。
- 佔畢自忘勞，攻堅常切問。
- 六經日沈酣，百氏恣蹂躪。
- 禮樂原夏商，春秋道堯舜。
- 論詩識溫柔，講易知謙巽。
- 書要通上古，史亦蘄盡信。
- 復熟中庸篇，推名善惡混。
- 楹書迨今存，手澤亦未泯。
- 頼此漸摩益，稍知賢聖藴。
- 十八隨鄉書，三冬閱文陣。
- 同時韋带倫，共試棘闈濬。
- 少年事矜豪，屬辭少繩準。
- 程文竟乖疏，貢籍果遺擯。
- 內負未蹉跎，不能忘起僨。
- 賞延輒辭官，雅志將自奮。
- 筆苦手成胝，眠稀目生暈。
- 常患涉獵疏，肯效揣摩困。
- 再上忝乙科，初筵習磨楯。
- 綢繆結官課，奄忽罹憂疹。
- 靈光未及賦，陟岵遽銜舋。
- 星行赴幃堂，雨泣護歸櫬。
- 先疇閩嶺遥，寓舍京口近。
- 葬營带郭田，地得兼山艮。
- 送往極充窮，拊存急賙賑。
- 三釜須自謀，一官姑孟晉。
- 恤孤逢舊知，溫故拾餘燼。
- 薦衡荷德璋，嗣向憐子駿。
- 給札恩特殊，除職選尤遴。
- 遂去州縣勞，入陪臺閣俊。
- 校文擿三折，食貧歲四閏。
- 君相嘉宿官，圭符假名郡。
- 地望號優閒，公租稍充牣。
- 二偏豐旨甘，百口免饑饉。
- 方喜私願諧，遽叨召音迅。
- 素非幹時才，屢試投虛刃。
- 治績愧無聞，官資謬超進。
- 持橐入記言，演綸漫燥吻。
- 事無補毫分，心常懷憤懣。
- 一言偶寤意，三已固無慍。
- 再違金門籍，七換竹使印。
- 賜環元豐初，解組橫海鎮。
- 虜信使約修，周官預詳𪮾。
- 上號太宮辰，奉冊陪發軔。
- 復土裕陵日，杖桐方守殯。
- 阻趨七月期，莫從百夫殉。
- 衰麻雖未除，淚血猶未抆。
- 誤被兩宮知，首頒一札訊。
- 入長天臺班，復冠鼇坡峻。
- 拔擢登台司，咨俞陪坐論。
- 屬時久承平，狡羌未誅震。
- 任重才難勝，位高躬易隕。
- 丹衷徒蹇蹇，明誠乏斤斤。
- 靡憚嘖言煩，姑守王臣藎。
- 聖神眷始終，進退禮周盡。
- 禁殿陟青規，琳宮叩虛牝。
- 再辭淮海藩，未許丘園遜。
- 風霜經六紀，蓬葆垂兩鬢。
- 躬閒猶冠带，祿厚足儲餫。
- 貢餘香龍團，上尊白羊醖。
- 歲時荷恩霑，漿藿對饋賮。
- 春園乘閒灌，冬戶隨時墐。
- 入對書甲乙，出驅車薄笨。
- 扶杖拜先塋，携觴問田畯。
- 蕃室倦掃除，綦几聊憑隠。
- 養浩希子輿，學生同祝腎。
- 念昔多艱勤，誨爾宜悱憤。
- 見賢弓在檠，遇事驂從靳。
- 競情思昔非，視舌知柔韌。
- 高門訓序畏，刊腹摩兜慎。
- 名教樂有餘，異端戒多紊。
- 其要本誠明，烏在問圓頓。
- 美璞不雕琢，安得懷瑜瑾。
- 良器不深藏，渠能免瑕璺。
- 學問不沾洽，何由垂望聞。
- 操守不堅純，久必成緇磷。
- 進修欲及時，行違要無悶。
- 士行惜分陰，伯陽嘆往運。
- 當年倘因循，晚歲必悔恨。
- 更思祖先勛，相傳清白訓。
- 世胄閩與吳，宗姻期及絻。
- 衣冠布中外，椽土無尺寸。
- 逮吾老鄉閭，始得營畦畛。
- 蝸廬庇風雨，稷田助饔餕。
- 幸與仁智鄰，仍遠市城慁。
- 沈侯東陽居，陸叟頤山遯。
- 出處雖殊途，豐約已過分。
- 考室俟構堂，肥家在忍順。
- 常使棣華榮，無致荆枝忿。
- 中冓須自防，外誘不可徇。
- 懼爾志悠悠，故吾言諄諄。
- 力行儻不渝，家聲期遠振。

## 拼音

- wo3 xi1 jiu4 xue2 chu1 ， tiao2 tong2 chi3 wei4 chen4 。
- yan2 qin1 nian4 chi1 kuang2 ， xiao3 yi4 you4 yu2 dun4 。
- shi3 shi2 shou4 zhang1 ju4 ， ci4 di4 jiao4 pian1 yun4 。
- meng2 quan2 qi3 ceng2 lan2 ， fu4 kui4 qi1 jiu3 ren4 。
- shi2 ling2 du2 shi4 xing2 ， qian1 li3 fu4 chao2 jin4 。
- mi2 yi1 xin1 xiang4 wu2 ， neng2 shi4 gong1 zai4 jun4 。
- ying1 men2 dai4 bin1 ke4 ， mu4 zu2 zhou1 fen1 qin1 。
- sui1 mian3 tao2 zhang4 qian1 ， you2 yu2 yu4 gu3 lin4 。
- shi2 san1 cong2 shi1 you3 ， qun2 yan4 de2 qin1 jin4 。
- ji1 qiu2 xi2 su4 feng1 ， lan2 zhi3 jian4 yu2 run4 。
- zhan4 bi4 zi4 wang4 lao2 ， gong1 jian1 chang2 qie4 wen4 。
- liu4 jing1 ri4 shen3 han1 ， bai3 shi4 zi4 rou2 lin4 。
- li3 le4 yuan2 xia4 shang1 ， chun1 qiu1 dao4 yao2 shun4 。
- lun4 shi1 shi2 wen1 rou2 ， jiang3 yi4 zhi1 qian1 xun4 。
- shu1 yao4 tong1 shang4 gu3 ， shi3 yi4 qi2 jin4 xin4 。
- fu4 shu2 zhong1 yong1 pian1 ， tui1 ming2 shan4 e4 hun4 。
- ying2 shu1 dai4 jin1 cun2 ， shou3 ze2 yi4 wei4 min3 。
- lai4 ci3 jian4 mo2 yi4 ， shao1 zhi1 xian2 sheng4 yun4 。
- shi2 ba1 sui2 xiang1 shu1 ， san1 dong1 yue4 wen2 zhen4 。
- tong2 shi2 wei2 dai4 lun2 ， gong4 shi4 ji2 wei2 jun4 。
- shao4 nian2 shi4 jin1 hao2 ， shu3 ci2 shao3 sheng2 zhun3 。
- cheng2 wen2 jing4 guai1 shu1 ， gong4 ji2 guo3 yi2 bin4 。
- nei4 fu4 wei4 cuo1 tuo2 ， bu4 neng2 wang4 qi3 fen4 。
- shang3 yan2 zhe2 ci2 guan1 ， ya3 zhi4 jiang1 zi4 fen4 。
- bi3 ku3 shou3 cheng2 zhi1 ， mian2 xi1 mu4 sheng1 yun4 。
- chang2 huan4 she4 lie4 shu1 ， ken3 xiao4 chuai3 mo2 kun4 。
- zai4 shang4 tian3 yi3 ke1 ， chu1 yan2 xi2 mo2 dun4 。
- chou2 mou2 jie2 guan1 ke4 ， yan3 hu1 li2 you1 zhen3 。
- ling2 guang1 wei4 ji2 fu4 ， zhi4 hu4 ju4 xian2 xin4 。
- xing1 xing2 fu4 wei2 tang2 ， yu3 qi4 hu4 gui1 chen4 。
- xian1 chou2 min3 ling3 yao2 ， yu4 she4 jing1 kou3 jin4 。
- zang4 ying2 dai4 guo1 tian2 ， di4 de2 jian1 shan1 gen4 。
- song4 wang3 ji2 chong1 qiong2 ， fu3 cun2 ji2 zhou1 zhen4 。
- san1 fu3 xu1 zi4 mou2 ， yi4 guan1 gu1 meng4 jin4 。
- xu4 gu1 feng2 jiu4 zhi1 ， wen1 gu4 shi2 yu2 jin4 。
- jian4 heng2 he2 de2 zhang1 ， si4 xiang4 lian2 zi3 jun4 。
- gei3 zha2 en1 te4 shu1 ， chu2 zhi2 xuan3 you2 lin2 。
- sui4 qu4 zhou1 xian4 lao2 ， ru4 pei2 tai2 ge2 jun4 。
- xiao4 wen2 ti1 san1 zhe2 ， shi2 pin2 sui4 si4 run4 。
- jun1 xiang1 jia1 su4 guan1 ， gui1 fu2 jia3 ming2 jun4 。
- di4 wang4 hao4 you1 xian2 ， gong1 zu1 shao1 chong1 ren4 。
- er4 pian1 feng1 zhi3 gan1 ， bai3 kou3 mian3 ji1 jin3 。
- fang1 xi3 si1 yuan4 xie2 ， ju4 dao1 zhao4 yin1 xun4 。
- su4 fei1 gan4 shi2 cai2 ， lü3 shi4 tou2 xu1 ren4 。
- zhi4 ji4 kui4 wu2 wen2 ， guan1 zi1 miu4 chao1 jin4 。
- chi2 tuo2 ru4 ji4 yan2 ， yan3 lun2 man4 zao4 wen3 。
- shi4 wu2 bu3 hao2 fen1 ， xin1 chang2 huai2 fen4 men4 。
- yi4 yan2 ou3 wu4 yi4 ， san1 yi3 gu4 wu2 yun4 。
- zai4 wei2 jin1 men2 ji2 ， qi1 huan4 zhu2 shi3 yin4 。
- ci4 huan2 yuan2 feng1 chu1 ， jie3 zu3 heng2 hai3 zhen4 。
- lu3 xin4 shi3 yue1 xiu1 ， zhou1 guan1 yu4 xiang2 𪮾。
- shang4 hao4 tai4 gong1 chen2 ， feng4 ce4 pei2 fa1 ren4 。
- fu4 tu3 yu4 ling2 ri4 ， zhang4 tong2 fang1 shou3 bin4 。
- zu3 qu1 qi1 yue4 qi1 ， mo4 cong2 bai3 fu1 xun4 。
- shuai1 ma2 sui1 wei4 chu2 ， lei4 xue4 you2 wei4 wen3 。
- wu4 bei4 liang3 gong1 zhi1 ， shou3 ban1 yi4 zha2 xun4 。
- ru4 chang2 tian1 tai2 ban1 ， fu4 guan1 ao2 po1 jun4 。
- ba2 zhuo2 deng1 tai2 si1 ， zi1 yu2 pei2 zuo4 lun4 。
- shu3 shi2 jiu3 cheng2 ping2 ， jiao3 qiang1 wei4 zhu1 zhen4 。
- ren4 zhong4 cai2 nan2 sheng4 ， wei4 gao1 gong1 yi4 yun3 。
- dan1 zhong1 tu2 jian3 jian3 ， ming2 cheng2 fa2 jin1 jin1 。
- mi2 dan4 ze2 yan2 fan2 ， gu1 shou3 wang2 chen2 jin4 。
- sheng4 shen2 juan4 shi3 zhong1 ， jin4 tui4 li3 zhou1 jin4 。
- jin4 dian4 zhi4 qing1 gui1 ， lin2 gong1 kou4 xu1 pin4 。
- zai4 ci2 huai2 hai3 fan1 ， wei4 xu1 qiu1 yuan2 xun4 。
- feng1 shuang1 jing1 liu4 ji4 ， peng2 bao3 chui2 liang3 bin4 。
- gong1 xian2 you2 guan1 dai4 ， lu4 hou4 zu2 chu3 yun4 。
- gong4 yu2 xiang1 long2 tuan2 ， shang4 zun1 bai2 yang2 yun4 。
- sui4 shi2 he2 en1 zhan1 ， jiang1 huo4 dui4 kui4 jin4 。
- chun1 yuan2 cheng2 xian2 guan4 ， dong1 hu4 sui2 shi2 jin4 。
- ru4 dui4 shu1 jia3 yi3 ， chu1 qu1 ju1 bao2 ben4 。
- fu2 zhang4 bai4 xian1 ying2 ， xie2 shang1 wen4 tian2 jun4 。
- fan1 shi4 juan4 sao3 chu2 ， qi2 ji3 liao2 ping2 yin3 。
- yang3 hao4 xi1 zi3 yu2 ， xue2 sheng1 tong2 zhu4 shen4 。
- nian4 xi1 duo1 jian1 qin2 ， hui4 er3 yi2 fei3 fen4 。
- jian4 xian2 gong1 zai4 qing2 ， yu4 shi4 can1 cong2 jin4 。
- jing4 qing2 si1 xi1 fei1 ， shi4 she2 zhi1 rou2 ren4 。
- gao1 men2 xun4 xu4 wei4 ， kan1 fu4 mo2 dou1 shen4 。
- ming2 jiao4 le4 you3 yu2 ， yi4 duan1 jie4 duo1 wen3 。
- qi2 yao4 ben3 cheng2 ming2 ， wu1 zai4 wen4 yuan2 dun4 。
- mei3 pu2 bu4 diao1 zhuo2 ， an1 de2 huai2 yu2 jin3 。
- liang2 qi4 bu4 shen1 cang2 ， qu2 neng2 mian3 xia2 wen4 。
- xue2 wen4 bu4 zhan1 qia4 ， he2 you2 chui2 wang4 wen2 。
- cao1 shou3 bu4 jian1 chun2 ， jiu3 bi4 cheng2 zi1 lin2 。
- jin4 xiu1 yu4 ji2 shi2 ， xing2 wei2 yao4 wu2 men4 。
- shi4 xing2 xi1 fen1 yin1 ， bo2 yang2 tan4 wang3 yun4 。
- dang1 nian2 tang3 yin1 xun2 ， wan3 sui4 bi4 hui3 hen4 。
- geng4 si1 zu3 xian1 xun1 ， xiang1 chuan2 qing1 bai2 xun4 。
- shi4 zhou4 min3 yu3 wu2 ， zong1 yin1 qi1 ji2 wen4 。
- yi1 guan1 bu4 zhong1 wai4 ， chuan2 tu3 wu2 chi3 cun4 。
- dai3 wu2 lao3 xiang1 lü2 ， shi3 de2 ying2 qi2 zhen3 。
- wo1 lu2 bi4 feng1 yu3 ， ji4 tian2 zhu4 yong1 jun4 。
- xing4 yu3 ren2 zhi4 lin2 ， reng2 yuan3 shi4 cheng2 hun4 。
- shen3 hou2 dong1 yang2 ju1 ， lu4 sou3 yi2 shan1 dun4 。
- chu1 chu3 sui1 shu1 tu2 ， feng1 yue1 yi3 guo4 fen1 。
- kao3 shi4 si4 gou4 tang2 ， fei2 jia1 zai4 ren3 shun4 。
- chang2 shi3 di4 hua2 rong2 ， wu2 zhi4 jing1 zhi1 fen4 。
- zhong1 gou4 xu1 zi4 fang2 ， wai4 you4 bu4 ke3 xun4 。
- ju4 er3 zhi4 you1 you1 ， gu4 wu2 yan2 zhun1 zhun1 。
- li4 xing2 tang3 bu4 yu2 ， jia1 sheng1 qi1 yuan3 zhen4 。

## 注释

## 译文

## 赏析
