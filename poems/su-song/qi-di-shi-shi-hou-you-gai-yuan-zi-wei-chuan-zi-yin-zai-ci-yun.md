---
id: su-song-qi-di-shi-shi-hou-you-gai-yuan-zi-wei-chuan-zi-yin-zai-ci-yun
title: 七弟示詩後又改緣字爲川字因再次韵
titlePinyin: qi1 di4 shi4 shi1 hou4 you4 gai3 yuan2 zi4 wei2 chuan1 zi4 yin1 zai4 ci4 yun4
titleSlug: qi-di-shi-shi-hou-you-gai-yuan-zi-wei-chuan-zi-yin-zai-ci-yun
author: 蘇頌
authorPinyin: su1 song4
authorSlug: su-song
dynasty: 唐
dynastyPinyin: tang2
dynastySlug: tang
tags: [] 
---

## 正文

- 幽棲新得地，朴飾敢求全。
- 一畝真儒有，三年近道邊。
- 鋤荒還見舊，革陋遂成妍。
- 棟宇依岩畔，烟雲入檻前。
- 人非勝土木，心每懼冰淵。
- 州處來閒燕，山居隔市廛。
- 軒窗橫列岫，屏嶂對先賢。
- 念昔初經始，惟蘄遠水泉。
- 丘園寧待賁，宗廟貴爲先。
- 幸免靈臺寄，重叨真室虔。
- 頤生無異術，送死有新阡。
- 世慮都忘矣，勞生此息焉。
- 道腴甘淡薄，食邑減芳鮮。
- 士譽言功德，僧談半滿偏。
- 未從招隠客，不費買鄰錢。
- 晝靜龍鬚坐，宵寒龜殻眠。
- 藉莎毋剪薙，即石不磨鎸。
- 假職恩良厚，歸田志益堅。
- 秋毫知帝力，清白自家傳。
- 吾弟欣堂構，長言紀瓞綿。
- 思親樂京口，懷土限閩川。
- 江左步兵酒，華陽小有天。
- 銜杯蠲痼疾，行藥助修年。
- 更有扶衰物，鄰家十八仙。

## 拼音

- you1 qi1 xin1 de2 di4 ， pu3 shi4 gan3 qiu2 quan2 。
- yi4 mu3 zhen1 ru2 you3 ， san1 nian2 jin4 dao4 bian1 。
- chu2 huang1 huan2 jian4 jiu4 ， ge2 lou4 sui4 cheng2 yan2 。
- dong4 yu3 yi1 yan2 pan4 ， yan1 yun2 ru4 jian4 qian2 。
- ren2 fei1 sheng4 tu3 mu4 ， xin1 mei3 ju4 bing1 yuan1 。
- zhou1 chu3 lai2 xian2 yan4 ， shan1 ju1 ge2 shi4 chan2 。
- xuan1 chuang1 heng2 lie4 xiu4 ， ping2 zhang4 dui4 xian1 xian2 。
- nian4 xi1 chu1 jing1 shi3 ， wei2 qi2 yuan3 shui3 quan2 。
- qiu1 yuan2 ning2 dai4 bi4 ， zong1 miao4 gui4 wei2 xian1 。
- xing4 mian3 ling2 tai2 ji4 ， zhong4 dao1 zhen1 shi4 qian2 。
- yi2 sheng1 wu2 yi4 shu4 ， song4 si3 you3 xin1 qian1 。
- shi4 lü4 dou1 wang4 yi3 ， lao2 sheng1 ci3 xi1 yan1 。
- dao4 yu2 gan1 dan4 bo2 ， shi2 yi4 jian3 fang1 xian1 。
- shi4 yu4 yan2 gong1 de2 ， seng1 tan2 ban4 man3 pian1 。
- wei4 cong2 zhao1 yin3 ke4 ， bu2 fei4 mai3 lin2 qian2 。
- zhou4 jing4 long2 xu1 zuo4 ， xiao1 han2 gui1 qiao4 mian2 。
- jie4 sha1 wu2 jian3 ti4 ， ji2 shi2 bu4 mo2 juan1 。
- jia3 zhi2 en1 liang2 hou4 ， gui1 tian2 zhi4 yi4 jian1 。
- qiu1 hao2 zhi1 di4 li4 ， qing1 bai2 zi4 jia1 chuan2 。
- wu2 di4 xin1 tang2 gou4 ， chang2 yan2 ji4 die2 mian2 。
- si1 qin1 le4 jing1 kou3 ， huai2 tu3 xian4 min3 chuan1 。
- jiang1 zuo3 bu4 bing1 jiu3 ， hua2 yang2 xiao3 you3 tian1 。
- xian2 bei1 juan1 gu4 ji2 ， xing2 yao4 zhu4 xiu1 nian2 。
- geng4 you3 fu2 shuai1 wu4 ， lin2 jia1 shi2 ba1 xian1 。

## 注释

## 译文

## 赏析
