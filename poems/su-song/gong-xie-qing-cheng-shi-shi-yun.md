---
id: su-song-gong-xie-qing-cheng-shi-shi-yun
title: 恭謝慶成詩十韵
titlePinyin: gong1 xie4 qing4 cheng2 shi1 shi2 yun4
titleSlug: gong-xie-qing-cheng-shi-shi-yun
author: 蘇頌
authorPinyin: su1 song4
authorSlug: su-song
dynasty: 宋
dynastyPinyin: song4
dynastySlug: song
tags: []
---

## 正文

- 聖孝當天世繼明，兩全能饗禮交行。
- 路朝躬款三年報，齋寢先端七日誠。
- 穹厚博臨通肸蠁，祖宗嚴祀極專精。
- 冕章從質更新製，鐘虡鏗純復舊聲。
- 舞佾前陳徽烈茂，燎煙升達上儀成。
- 不祈厚福歸諸己，務達厖恩及庶氓。
- 還御端闈孚大號，載頒元曆慶鴻名。
- 歡謠沸渭盈都輦，協氣旁流浹海瀛。
- 百辟旅庭紛嶽抃，四方延首效葵傾。
- 帝心虔鞏常無怠，億萬斯年享治平。

## 拼音

- sheng4 xiao4 dang1 tian1 shi4 ji4 ming2 ， liang3 quan2 neng2 xiang3 li3 jiao1 hang2 。
- lu4 chao2 gong1 kuan3 san1 nian2 bao4 ， zhai1 qin3 xian1 duan1 qi1 ri4 cheng2 。
- qiong2 hou4 bo2 lin2 tong1 xi1 xiang3 ， zu3 zong1 yan2 si4 ji2 zhuan1 jing1 。
- mian3 zhang1 cong2 zhi4 geng1 xin1 zhi4 ， zhong1 ju4 keng1 chun2 fu4 jiu4 sheng1 。
- wu3 yi4 qian2 chen2 hui1 lie4 mao4 ， liao2 yan1 sheng1 da2 shang4 yi2 cheng2 。
- bu4 qi2 hou4 fu2 gui1 zhu1 ji3 ， wu4 da2 mang2 en1 ji2 shu4 mang2 。
- huan2 yu4 duan1 wei2 fu2 da4 hao4 ， zai4 ban1 yuan2 li4 qing4 hong2 ming2 。
- huan1 yao2 fei4 wei4 ying2 dou1 nian3 ， xie2 qi4 pang2 liu2 jia1 hai3 ying2 。
- bai3 pi4 lü3 ting2 fen1 yue4 bian4 ， si4 fang1 yan2 shou3 xiao4 kui2 qing1 。
- di4 xin1 qian2 gong3 chang2 wu2 dai4 ， yi4 wan4 si1 nian2 xiang3 zhi4 ping2 。

## 注释

## 译文

## 赏析
