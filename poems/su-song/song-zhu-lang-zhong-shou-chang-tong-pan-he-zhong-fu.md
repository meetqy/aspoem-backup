---
id: su-song-song-zhu-lang-zhong-shou-chang-tong-pan-he-zhong-fu
title: 送朱郎中壽昌通判河中府
titlePinyin: song4 zhu1 lang2 zhong1 shou4 chang1 tong1 pan4 he2 zhong1 fu3
titleSlug: song-zhu-lang-zhong-shou-chang-tong-pan-he-zhong-fu
author: 蘇頌
authorPinyin: su1 song4
authorSlug: su-song
dynasty: 宋
dynastyPinyin: song4
dynastySlug: song
tags: []
---

## 正文

- 邶詩咏凱風，以成孝子志。
- 鄭人復君母，傳稱能錫類。
- 中郎常有懷，生不識所恃。
- 登朝雖厚祿，當食每忘饋。
- 念昔鞠育勞，嗟今出處異。
- 倚門豈不待，兩求終莫致。
- 乳烏思反哺，哀鳴自垂翅。
- 百草摇春暉，寧無謝生意。
- 灑血向穹壤，解組出臺寺。
- 馳驅咸雍郊，歷訪經行地。
- 至行感神明，精神通夢寐。
- 悠悠大道傍，親息忽相值。
- 紫綬拜北堂，白頭歸長嗣。
- 悲忻敘契闊，恍如隔生事。
- 四紀世路殊，一朝板輿侍。
- 茲事昔未有，聞者共驚喟。
- 帥守爲之言，詔趣還官次。
- 當年二千石，寵名非所利。
- 仕或便鄉關，安用竹符使。
- 蒲中母家近，自屈爲倅貳。
- 受命慰慈顔，騰裝愜歸思。
- 既徇報德心，亦安效官智。
- 觴以萬壽薦，衣成五綵戲。
- 無復興寒泉，何須賦大隧。
- 令人及聖善，孝慈兩不匱。
- 贈言述高風，庶用激忠義。

## 拼音

- bei4 shi1 yong3 kai3 feng1 ， yi3 cheng2 xiao4 zi3 zhi4 。
- zheng4 ren2 fu4 jun1 mu3 ， chuan2 cheng1 neng2 xi1 lei4 。
- zhong1 lang2 chang2 you3 huai2 ， sheng1 bu4 shi2 suo3 shi4 。
- deng1 chao2 sui1 hou4 lu4 ， dang1 shi2 mei3 wang4 kui4 。
- nian4 xi1 ju1 yu4 lao2 ， jie1 jin1 chu1 chu3 yi4 。
- yi3 men2 qi3 bu2 dai4 ， liang3 qiu2 zhong1 mo4 zhi4 。
- ru3 wu1 si1 fan3 bu3 ， ai1 ming2 zi4 chui2 chi4 。
- bai3 cao3 yao2 chun1 hui1 ， ning2 wu2 xie4 sheng1 yi4 。
- sa3 xue4 xiang4 qiong2 rang3 ， jie3 zu3 chu1 tai2 si4 。
- chi2 qu1 xian2 yong1 jiao1 ， li4 fang3 jing1 xing2 di4 。
- zhi4 xing2 gan3 shen2 ming2 ， jing1 shen2 tong1 meng4 mei4 。
- you1 you1 da4 dao4 bang4 ， qin1 xi1 hu1 xiang1 zhi2 。
- zi3 shou4 bai4 bei3 tang2 ， bai2 tou2 gui1 chang2 si4 。
- bei1 xin1 xu4 qi4 kuo4 ， huang3 ru2 ge2 sheng1 shi4 。
- si4 ji4 shi4 lu4 shu1 ， yi4 zhao1 ban3 yu2 shi4 。
- zi1 shi4 xi1 wei4 you3 ， wen2 zhe3 gong4 jing1 kui4 。
- shuai4 shou3 wei2 zhi1 yan2 ， zhao4 qu4 huan2 guan1 ci4 。
- dang1 nian2 er4 qian1 shi2 ， chong3 ming2 fei1 suo3 li4 。
- shi4 huo4 bian4 xiang1 guan1 ， an1 yong4 zhu2 fu2 shi3 。
- pu2 zhong1 mu3 jia1 jin4 ， zi4 qu1 wei2 cui4 er4 。
- shou4 ming4 wei4 ci2 yan2 ， teng2 zhuang1 qie4 gui1 si1 。
- ji4 xun4 bao4 de2 xin1 ， yi4 an1 xiao4 guan1 zhi4 。
- shang1 yi3 wan4 shou4 jian4 ， yi1 cheng2 wu3 cai3 xi4 。
- wu2 fu4 xing1 han2 quan2 ， he2 xu1 fu4 da4 sui4 。
- ling4 ren2 ji2 sheng4 shan4 ， xiao4 ci2 liang3 bu2 kui4 。
- zeng4 yan2 shu4 gao1 feng1 ， shu4 yong4 ji1 zhong1 yi4 。

## 注释

## 译文

## 赏析
