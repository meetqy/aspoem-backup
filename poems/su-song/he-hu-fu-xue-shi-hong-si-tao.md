---
id: su-song-he-hu-fu-xue-shi-hong-si-tao
title: 和胡俛學士紅絲桃
titlePinyin: he2 hu2 fu3 xue2 shi4 hong2 si1 tao2
titleSlug: he-hu-fu-xue-shi-hong-si-tao
author: 蘇頌
authorPinyin: su1 song4
authorSlug: su-song
dynasty: 宋
dynastyPinyin: song4
dynastySlug: song
tags: []
---

## 正文

- 京都花品予嘗評，夭桃僅有十數名。
- 含絲繁艷今始識，鮮苞長蕊彯紅纓。
- 春晴日暖助顔色，灼灼一片朝霞輕。
- 鮫綃剪碎旋裝綴，虬須摘盡將紉縈。
- 因知化工巧難狀，偏于草木呈瑞精。
- 又疑華燈九光爛，蜂蝶不敢來窺爭。
- 江南萱草易滋殖，維揚芍藥初種成。
- 此花皆有紅絲號，恨不同時相合并。
- 君家數株發庭際，愛玩常掛簾鈎瓊。
- 有客風流欲寄目，主人喜笑張筵迎。
- 飛觴灑翰偏得意，都緣尤物牽風情。
- 我雖多病不能飲，猶思强舉花前觥。

## 拼音

- jing1 du1 hua1 pin3 yu3 chang2 ping2 ， yao1 tao2 jin3 you3 shi2 shu4 ming2 。
- han2 si1 fan2 yan4 jin1 shi3 shi2 ， xian1 bao1 chang2 rui3 piao1 hong2 ying1 。
- chun1 qing2 ri4 nuan3 zhu4 yan2 se4 ， zhuo2 zhuo2 yi2 pian4 zhao1 xia2 qing1 。
- jiao1 xiao1 jian3 sui4 xuan2 zhuang1 zhui4 ， qiu2 xu1 zhai1 jin4 jiang1 ren4 ying2 。
- yin1 zhi1 hua4 gong1 qiao3 nan2 zhuang4 ， pian1 yu2 cao3 mu4 cheng2 rui4 jing1 。
- you4 yi2 hua2 deng1 jiu3 guang1 lan4 ， feng1 die2 bu4 gan3 lai2 kui1 zheng1 。
- jiang1 nan2 xuan1 cao3 yi4 zi1 zhi2 ， wei2 yang2 shao2 yao4 chu1 zhong3 cheng2 。
- ci3 hua1 jie1 you3 hong2 si1 hao4 ， hen4 bu4 tong2 shi2 xiang1 he2 bing4 。
- jun1 jia1 shu4 zhu1 fa1 ting2 ji4 ， ai4 wan2 chang2 gua4 lian2 gou1 qiong2 。
- you3 ke4 feng1 liu2 yu4 ji4 mu4 ， zhu3 ren2 xi3 xiao4 zhang1 yan2 ying2 。
- fei1 shang1 sa3 han4 pian1 de2 yi4 ， dou1 yuan2 you2 wu4 qian1 feng1 qing2 。
- wo3 sui1 duo1 bing4 bu4 neng2 yin3 ， you2 si1 qiang2 ju3 hua1 qian2 gong1 。

## 注释

## 译文

## 赏析
