---
id: su-song-song-xu-dang-shi-zhi-fang-tong-pan-quan-zhou
title: 送許當世職方通判泉州
titlePinyin: song4 xu1 dang1 shi4 zhi2 fang1 tong1 pan4 quan2 zhou1
titleSlug: song-xu-dang-shi-zhi-fang-tong-pan-quan-zhou
author: 蘇頌
authorPinyin: su1 song4
authorSlug: su-song
dynasty: 唐
dynastyPinyin: tang2
dynastySlug: tang
tags: [] 
---

## 正文

- 仕宦遠故鄉，古人之所譏。
- 懷祿去養親，千鍾且爲微。
- 當世倅州行，二美其庶幾。
- 符竹非不貴，誠與雅志違。
- 獨駕箳篁車，東南去如飛。
- 所懷戀晨昏，奚論官等威。
- 遥遥七閩山，喬木正芳菲。
- 駟馬過舊遊，道路增光輝。
- 榮觀慰親心，佩綬紆銀緋。
- 上堂拜慶日，喜氣生庭闈。
- 躬扶版輿去，徑入牙城扉。
- 潭潭公府盛，華顯猶布韋。
- 膳羞盈其前，酒紅魚蟹肥。
- 人生苟適意，富貴安所希。
- 况今邦伯賢，早辭尹王畿。
- 亦從北堂養，再擁雙輪歸。
- 君欣舊知己，復得相親依。
- 守相同鄉州，會遇時所稀。
- 純孝自感人，遠近聞風徽。
- 豈徒對交親，誇詫晝錦衣。

## 拼音

- shi4 huan4 yuan3 gu4 xiang1 ， gu3 ren2 zhi1 suo3 ji1 。
- huai2 lu4 qu4 yang3 qin1 ， qian1 zhong1 qie3 wei2 wei1 。
- dang1 shi4 cui4 zhou1 xing2 ， er4 mei3 qi2 shu4 ji1 。
- fu2 zhu2 fei1 bu2 gui4 ， cheng2 yu3 ya3 zhi4 wei2 。
- du2 jia4 ping2 huang2 ju1 ， dong1 nan2 qu4 ru2 fei1 。
- suo3 huai2 lian4 chen2 hun1 ， xi1 lun4 guan1 deng3 wei1 。
- yao2 yao2 qi1 min3 shan1 ， qiao2 mu4 zheng4 fang1 fei1 。
- si4 ma3 guo4 jiu4 you2 ， dao4 lu4 zeng1 guang1 hui1 。
- rong2 guan1 wei4 qin1 xin1 ， pei4 shou4 yu1 yin2 fei1 。
- shang4 tang2 bai4 qing4 ri4 ， xi3 qi4 sheng1 ting2 wei2 。
- gong1 fu2 ban3 yu2 qu4 ， jing4 ru4 ya2 cheng2 fei1 。
- tan2 tan2 gong1 fu3 sheng4 ， hua2 xian3 you2 bu4 wei2 。
- shan4 xiu1 ying2 qi2 qian2 ， jiu3 hong2 yu2 xie4 fei2 。
- ren2 sheng1 gou3 shi4 yi4 ， fu4 gui4 an1 suo3 xi1 。
- kuang4 jin1 bang1 bo2 xian2 ， zao3 ci2 yin3 wang2 ji1 。
- yi4 cong2 bei3 tang2 yang3 ， zai4 yong1 shuang1 lun2 gui1 。
- jun1 xin1 jiu4 zhi1 ji3 ， fu4 de2 xiang1 qin1 yi1 。
- shou3 xiang1 tong2 xiang1 zhou1 ， hui4 yu4 shi2 suo3 xi1 。
- chun2 xiao4 zi4 gan3 ren2 ， yuan3 jin4 wen2 feng1 hui1 。
- qi3 tu2 dui4 jiao1 qin1 ， kua1 cha4 zhou4 jin3 yi1 。

## 注释

## 译文

## 赏析
