---
id: su-song-huang-di-chu-jiao-da-li-qing-cheng-shi
title: 皇帝初郊大禮慶成詩
titlePinyin: huang2 di4 chu1 jiao1 da4 li3 qing4 cheng2 shi1
titleSlug: huang-di-chu-jiao-da-li-qing-cheng-shi
author: 蘇頌
authorPinyin: su1 song4
authorSlug: su-song
dynasty: 宋
dynastyPinyin: song4
dynastySlug: song
tags: []
---

## 正文

- 六帝貽謀聖繼明，兩宮崇祀上躬行。
- 熙壇初展嚴禋報，觀盥三終孝享成。
- 仰法祖宗尊本始，致隆高厚罄純精。
- 告虔並薦圓方玉，在滌交充繭栗牲。
- 吉土兆南殊漢畤，景圭迎至協周正。
- 羽旄備物甘泉仗，觚陛層垓委粟營。
- 齋寢累朝思志意，真廷穀旦奉粢盛。
- 八神警蹕敺氛沴，九貊梯航入貢菁。
- 過廟徂郊紆步武，撤茵停蓋肅公卿。
- 服裘尚質遵前製，配冊修辭正重名。
- 篆鼎割烹工奏夏，午階登降斗旋衡。
- 先時非霧滋鱗隰，竟夕祥光燭縵城。
- 鐘虡四廂庭樂畢，樵蒸千石燎煙輕。
- 龍回雕輦昇嶢闕，鶴負恩書下采楹。
- 海外鷄星占澤霈，樓前鼉鼓震霆驚。
- 風雲氣應靈臺候，雷雨仁深犴圄清。
- 有昊感通欽輔德，聿修寅畏念持盈。
- 旁求遺逸搜巖穴，寬舍租逋惠隸氓。
- 天錫泰元神策瑞，民歌華黍歲豐聲。
- 老臣扈從知何補，敢次輿言頌太平。

## 拼音

- liu4 di4 yi2 mou2 sheng4 ji4 ming2 ， liang3 gong1 chong2 si4 shang4 gong1 xing2 。
- xi1 tan2 chu1 zhan3 yan2 yin1 bao4 ， guan1 guan4 san1 zhong1 xiao4 xiang3 cheng2 。
- yang3 fa3 zu3 zong0 zun1 ben3 shi3 ， zhi4 long2 gao1 hou4 qing4 chun2 jing1 。
- gao4 qian2 bing4 jian4 yuan2 fang1 yu4 ， zai4 di2 jiao1 chong1 jian3 li4 sheng1 。
- ji2 tu3 zhao4 nan2 shu1 han4 zhi4 ， jing3 gui1 ying2 zhi4 xie2 zhou1 zheng4 。
- yu3 mao2 bei4 wu4 gan1 quan2 zhang4 ， gu1 bi4 ceng2 gai1 wei3 su4 ying2 。
- zhai1 qin3 lei4 chao2 si1 zhi4 yi4 ， zhen1 ting2 gu3 dan4 feng4 zi1 sheng4 。
- ba1 shen2 jing3 bi4 qu1 fen1 li4 ， jiu3 mo4 ti1 hang2 ru4 gong4 jing1 。
- guo4 miao4 cu2 jiao1 yu1 bu4 wu3 ， che4 yin1 ting2 gai4 su4 gong1 qing1 。
- fu2 qiu2 shang4 zhi4 zun1 qian2 zhi4 ， pei4 ce4 xiu1 ci2 zheng4 chong2 ming2 。
- zhuan4 ding3 ge1 peng1 gong1 zou4 xia4 ， wu3 jie1 deng1 jiang4 dou4 xuan2 heng2 。
- xian1 shi2 fei1 wu4 zi1 lin2 xi2 ， jing4 xi1 xiang2 guang1 zhu2 man4 cheng2 。
- zhong1 ju4 si4 xiang1 ting2 le4 bi4 ， qiao2 zheng1 qian1 shi2 liao2 yan1 qing1 。
- long2 hui2 diao1 nian3 sheng1 yao2 que4 ， he4 fu4 en1 shu1 xia4 cai3 ying2 。
- hai3 wai4 ji1 xing1 zhan4 ze2 pei4 ， lou2 qian2 tuo2 gu3 zhen4 ting2 jing1 。
- feng1 yun2 qi4 ying1 ling2 tai2 hou4 ， lei2 yu3 ren2 shen1 an4 yu3 qing1 。
- you3 hao4 gan3 tong1 qin1 fu3 de2 ， yu4 xiu1 yin2 wei4 nian4 chi2 ying2 。
- pang2 qiu2 yi2 yi4 sou1 yan2 xue2 ， kuan1 she4 zu1 bu1 hui4 li4 mang2 。
- tian1 xi1 tai4 yuan2 shen2 ce4 rui4 ， min2 ge1 hua2 shu3 sui4 feng1 sheng1 。
- lao3 chen2 hu4 cong2 zhi1 he2 bu3 ， gan3 ci4 yu2 yan2 song4 tai4 ping2 。

## 注释

## 译文

## 赏析
