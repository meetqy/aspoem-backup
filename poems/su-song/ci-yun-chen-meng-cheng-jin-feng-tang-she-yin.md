---
id: su-song-ci-yun-chen-meng-cheng-jin-feng-tang-she-yin
title: 次韵陳蒙城金風堂射飲
titlePinyin: ci4 yun4 chen2 meng2 cheng2 jin1 feng1 tang2 she4 yin3
titleSlug: ci-yun-chen-meng-cheng-jin-feng-tang-she-yin
author: 蘇頌
authorPinyin: su1 song4
authorSlug: su-song
dynasty: 宋
dynastyPinyin: song4
dynastySlug: song
tags: []
---

## 正文

- 南都綠蟻封初拆，西圃芳條換新碧。
- 賓僚相遇惜餘春，樽俎留連因促席。
- 百夫决拾看和容，何用娛賓循飲格。
- 前者新詩嚴武事，幾日毬場較鋒鏑。
- 幕中頼有從事賢，抱器逢時隼當射。
- 聊從把酒發笑談，豈獨鳴弦觀準的。
- 分明爭計算多少，舉令都忘歌節拍。
- 蒙邑大夫富才藝，早擅詞林名藉藉。
- 昨來州序偶淹留，幸接話言逾宿昔。
- 行籌不必苦辭觴，得雋况曾先射澤。
- 多慚病守鮮歡悰，出口無奇但喑啞。
- 貪榮竊祿未能歸，每聽春禽愁杜魄。
- 今朝何似强開顔，爲喜尊前有嘉客。

## 拼音

- nan2 dou1 lü4 yi3 feng1 chu1 chai1 ， xi1 pu3 fang1 tiao2 huan4 xin1 bi4 。
- bin1 liao2 xiang1 yu4 xi1 yu2 chun1 ， zun1 zu3 liu2 lian2 yin1 cu4 xi2 。
- bai3 fu1 jue2 shi2 kan4 he2 rong2 ， he2 yong4 yu2 bin1 xun2 yin3 ge2 。
- qian2 zhe3 xin1 shi1 yan2 wu3 shi4 ， ji1 ri4 qiu2 chang3 jiao4 feng1 di2 。
- mu4 zhong1 lai4 you3 cong2 shi4 xian2 ， bao4 qi4 feng2 shi2 sun3 dang1 she4 。
- liao2 cong2 ba3 jiu3 fa1 xiao4 tan2 ， qi3 du2 ming2 xian2 guan1 zhun3 de0 。
- fen1 ming2 zheng1 ji4 suan4 duo1 shao3 ， ju3 ling4 dou1 wang4 ge1 jie2 pai1 。
- meng2 yi4 dai4 fu0 fu4 cai2 yi4 ， zao3 shan4 ci2 lin2 ming2 jie4 jie4 。
- zuo2 lai2 zhou1 xu4 ou3 yan1 liu2 ， xing4 jie1 hua4 yan2 yu2 su4 xi1 。
- xing2 chou2 bu2 bi4 ku3 ci2 shang1 ， de2 jun4 kuang4 ceng2 xian1 she4 ze2 。
- duo1 can2 bing4 shou3 xian1 huan1 cong2 ， chu1 kou3 wu2 qi2 dan4 yin1 ya3 。
- tan1 rong2 qie4 lu4 wei4 neng2 gui1 ， mei3 ting1 chun1 qin2 chou2 du4 po4 。
- jin1 zhao1 he2 si4 qiang2 kai1 yan2 ， wei2 xi3 zun1 qian2 you3 jia1 ke4 。

## 注释

## 译文

## 赏析
