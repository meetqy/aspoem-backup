---
id: su-song-xia-ri-you-xiao-yao-tai-du-nan-hua-su-xiang-du-zhi-yi-ta-pang-wu-shi-wei-qian-wu-xiang-huo-dui-zhi-xin-ran-qi-huai-gu-zhi-si-yin-shu-chang-ju-yi-qian-si-bai-zi-ti-wu-tai-shang
title: 暇日遊逍遥臺睹南華塑像獨置一榻旁無侍衛前無香火對之歆然起懷古之思因抒長句一千四百字題於臺上
titlePinyin: xia2 ri4 you2 xiao1 yao2 tai2 du3 nan2 hua2 su4 xiang4 du2 zhi4 yi2 ta4 pang2 wu2 shi4 wei4 qian2 wu2 xiang1 huo3 dui4 zhi1 xin1 ran2 qi3 huai2 gu3 zhi1 si1 yin1 shu1 chang2 ju4 yi4 qian1 si4 bai3 zi4 ti2 wu1 tai2 shang4
titleSlug: xia-ri-you-xiao-yao-tai-du-nan-hua-su-xiang-du-zhi-yi-ta-pang-wu-shi-wei-qian-wu-xiang-huo-dui-zhi-xin-ran-qi-huai-gu-zhi-si-yin-shu-chang-ju-yi-qian-si-bai-zi-ti-wu-tai-shang
author: 蘇頌
authorPinyin: su1 song4
authorSlug: su-song
dynasty: 宋
dynastyPinyin: song4
dynastySlug: song
tags: []
---

## 正文

- 憶昔初讀南華篇，但愛閎辨如川源。
- 沉酣漸得見真理，馳騖造化遊胚渾。
- 潛心四紀不知倦，閒日講解時尋溫。
- 其言無端極放肆，大抵順物尤連犿。
- 六經高深如韞櫝，百氏蔽偏迷蹢閽。
- 伯陽語道最淵邃，中士尚或疑亡存。
- 竺乾權實信廣大，妙用不出我藩垣。
- 偉茲三篇粹精奧，推本一化開幽𠊽。
- 反覆孝慈去願譽，胎育仁義除詐諼。
- 情類相親自才德，踶跂不立存樸惇。
- 寓言本爲大方設，弔詭難與常人論。
- 祖尚玄虛滅理學，乖背宗旨由後昆。
- 遂矜放曠爲任達，由此道真流亡反。
- 自非通識造閎遠，安能超悟還淳元。
- 大鈞斡旋本何有，相禪以種紛無垠。
- 載其形聲直喑醷，感彼氣類相嬗媛。
- 死生之辨在旦夜，夢覺之異分形魂。
- 神奇臭腐互美惡，蜩甲蛇蛻奚代迍。
- 卵胎無以易生種，風化自爾成蟲蜫。
- 出入于機泯無際，始卒若環焉可捫。
- 芒乎萬致始同體，明以一指彌滋繁。
- 異則肝膽爲楚越，同則蕭竹猶枅圈。
- 真宰難以眹迹見，靈臺莫由形器援。
- 何者非彼何者是，孰爲親愛孰爲怨。
- 六鑿相攘有利害，兩溢類妄成鬥喧。
- 至細不必陋蠻觸，倪大惡用驚鵬鯤。
- 天機所動體各適，足行豈異唾者噴。
- 外物既重內固拙，瓦注則巧金乃殙。
- 物之儻來莫禦止，心所希跂俄屯 {愍心 = 月}。
- 有疾無用亢豚免，其迹已陳芻狗燔。
- 全生難恃社之櫟，移是不定臘者䐊。
- 逢真令尹魄栩栩，恍醜全人脰肩肩。
- 因知禍福相倚伏，故于得失無螴蜳。
- 惟能膽闋以生白，是乃孰耰而厭飧。
- 道非處服無不在，人以德性爲之原。
- 有情有信非可致，一滿一虛常不騰。
- 九年大妙得之野，參寥疑始傳諸孫。
- 豨韋以之挈天地，堪坯以之襲崑崙。
- 明此南鄉唐堯帝，明此處下素王尊。
- 衆人逐物但役役，一曲自守常暖暖。
- 修躬明污躬則殆，飾智矜愚智彌惛。
- 單豹治裏外逢害，張毅修襮中成殟。
- 退不爲賓潁陽樂，盪而傷性喣水踆。
- 二子高節去孤竹，三閭獨清浮湘沅。
- 棄世終亦餒薇蕨，行吟徒自悲蘭蓀。
- 彼爲禮義矯末俗，猶以佩玉趨櫜鞬。
- 將明是非崇世論，何異狐白資紲袢。
- 禮義治則忠信薄，是非著則名實翻。
- 尚賢貴德下滋僞，信賞明罰民尤冤。
- 宋榮猶然在譏世，其于毀譽方汶汶。
- 列子待風乃輕舉，豈若御辯常掀掀。
- 至人達觀齊物我，直往上古惟愚芚。
- 內通耳目外心智，旁挾日月超乾坤。
- 安時處順任天倪，抱德煬和遺世喧。
- 悗乎忘言喙鳴合，窅爾自靜鯢桓潘。
- 養生之主悟文惠，治氣其勇過孟賁。
- 形形不形睨初始，物物不物鄰羲軒。
- 得計棄智任魚蟻，勞形怵心嗟虎猿。
- 呼我牛馬誰毀譽，夢爲魚鳥還潛翻。
- 其窮不屑涸轍鮒，其高乃况南方鵷。
- 方其息死樂枯髑，亦既恬生慕孤豚。
- 嘗聞藏言乃笑杖，既見偃室聊歌盆。
- 畏龍不羨宋人乘，睹鵲自感雕陵樊。
- 廣莫將植擁腫木，江湖可浮瓠落樽。
- 不將不迎隨物化，一龍一蛇更蟄蜿。
- 以道泛觀未切著，得時而行或曲卷。
- 皇王上下惟變適，周魯舟車殊運奔。
- 顧指不爲天下化，排進靡使人心僨。
- 人于應問見影響，物被生殺通凄煖。
- 賞罰九變得其序，澤流萬世非吾恩。
- 相 {次 / 韭} 乃合儒與墨，小辨豈數衍與髠。
- 河伯不逢海若語，豈知至道無窮門。
- 雲將未得鴻蒙問，烏睹生物復其根。
- 神而化之不蘁立，未之盡者能誨啍。
- 長波所盪滿今古，異代相應猶篪塤。
- 喟予所稟實樗散，作器自愧非璵璠。
- 逢辰偶得仕通籍，徼倖當與遊西崑。
- 材力未足勝螽股，取舍徒思擇熊蹯。
- 行年六十粗知化，藏經十二無能繙。
- 平時有志在寥廓，遇事無意從緡昏。
- 攖而後寧亙歲月，老之將至忘寒暄。
- 盱盱未免囿於物，擾擾不異風中幡。
- 昨從京輦絓丹筆，復得淮壤乘朱轓。
- 偶逢樂歲少休息，歷覽士俗因周爰。
- 提封乃是昔仁里，訪古時復登平邍。
- 城中蝶巷接蓬頭，郊外魚臺連漆園。
- 悠然清風隔千載，獨有遺像當高墦。
- 山川世異改城郭，歲時人罕羞蘋蘩。
- 先生縣解出無有，後世景仰空擎拳。
- 大布緳履生弗飾，豈蘄朽壤衣如璊。
- 烏鳶螻蟻死不避，安用丘墟祀有膰。
- 虛堂雖異生存處，操趣猶令貪薄敦。
- 我懷方外想音采，坐視券內敺冥煩。
- 曳塗竊企濮水釣，投犗更思東海蹲。
- 子葵雖未得其道，意而固願遊其藩。
- 聖人之書議者扁，妙斲之質良在懮。
- 空遺糟魄寧咀味，縱有履迹焉投跟。
- 何當一發雞甕覆，因而更焚駒項轅。
- 天光內照宇自泰，人益不累中無悶。
- 云誰嗣響可晤語，至理竟亦歸無言。

## 拼音

- yi4 xi1 chu1 du2 nan2 hua2 pian1 ， dan4 ai4 hong2 bian4 ru2 chuan1 yuan2 。
- chen2 han1 jian4 de2 jian4 zhen1 li3 ， chi2 wu4 zao4 hua4 you2 pei1 hun2 。
- qian2 xin1 si4 ji4 bu4 zhi1 juan4 ， xian2 ri4 jiang3 jie3 shi2 xun2 wen1 。
- qi2 yan2 wu2 duan1 ji2 fang4 si4 ， da4 di3 shun4 wu4 you2 lian2 fan1 。
- liu4 jing1 gao1 shen1 ru2 yun4 du2 ， bai3 shi4 bi4 pian1 mi2 di2 hun1 。
- bo2 yang2 yu3 dao4 zui4 yuan1 sui4 ， zhong1 shi4 shang4 huo4 yi2 wang2 cun2 。
- zhu2 qian2 quan2 shi2 xin4 guang3 da4 ， miao4 yong4 bu4 chu1 wo3 fan1 yuan2 。
- wei3 zi1 san1 pian1 cui4 jing1 ao4 ， tui1 ben3 yi2 hua4 kai1 you1 𠊽。
- fan3 fu4 xiao4 ci2 qu4 yuan4 yu4 ， tai1 yu4 ren2 yi4 chu2 zha4 xuan1 。
- qing2 lei4 xiang1 qin1 zi4 cai2 de2 ， di4 qi2 bu2 li4 cun2 pu3 dun1 。
- yu4 yan2 ben3 wei2 da4 fang1 she4 ， diao4 gui3 nan2 yu3 chang2 ren2 lun4 。
- zu3 shang4 xuan2 xu1 mie4 li3 xue2 ， guai1 bei4 zong1 zhi3 you2 hou4 kun1 。
- sui4 jin1 fang4 kuang4 wei2 ren4 da2 ， you2 ci3 dao4 zhen1 liu2 wang2 fan3 。
- zi4 fei1 tong1 shi2 zao4 hong2 yuan3 ， an1 neng2 chao1 wu4 huan2 chun2 yuan2 。
- da4 jun1 wo4 xuan2 ben3 he2 you3 ， xiang1 shan4 yi3 zhong3 fen1 wu2 yin2 。
- zai4 qi2 xing2 sheng1 zhi2 yin1 yi4 ， gan3 bi3 qi4 lei4 xiang1 shan4 yuan4 。
- si3 sheng1 zhi1 bian4 zai4 dan4 ye4 ， meng4 jue2 zhi1 yi4 fen1 xing2 hun2 。
- shen2 qi2 chou4 fu3 hu4 mei3 e4 ， tiao2 jia3 she2 tui4 xi1 dai4 zhun1 。
- luan3 tai1 wu2 yi3 yi4 sheng1 zhong3 ， feng1 hua4 zi4 er3 cheng2 chong2 kun1 。
- chu1 ru4 yu2 ji1 min3 wu2 ji4 ， shi3 zu2 ruo4 huan2 yan1 ke3 men2 。
- mang2 hu1 wan4 zhi4 shi3 tong2 ti3 ， ming2 yi3 yi4 zhi3 mi2 zi1 fan2 。
- yi4 ze2 gan1 dan3 wei2 chu3 yue4 ， tong2 ze2 xiao1 zhu2 you2 ji1 quan1 。
- zhen1 zai3 nan2 yi3 zhen4 ji4 jian4 ， ling2 tai2 mo4 you2 xing2 qi4 yuan2 。
- he2 zhe3 fei1 bi3 he2 zhe3 shi4 ， shu2 wei2 qin1 ai4 shu2 wei2 yuan4 。
- liu4 zao2 xiang1 rang3 you3 li4 hai4 ， liang3 yi4 lei4 wang4 cheng2 dou4 xuan1 。
- zhi4 xi4 bu2 bi4 lou4 man2 chu4 ， ni2 da4 e4 yong4 jing1 peng2 kun1 。
- tian1 ji1 suo3 dong4 ti3 ge4 shi4 ， zu2 xing2 qi3 yi4 tuo4 zhe3 pen1 。
- wai4 wu4 ji4 zhong4 nei4 gu4 zhuo1 ， wa3 zhu4 ze2 qiao3 jin1 nai3 hun1 。
- wu4 zhi1 tang3 lai2 mo4 yu4 zhi3 ， xin1 suo3 xi1 qi2 e2 tun2  { min3 xin1  =  yue4 }。
- you3 ji2 wu2 yong4 kang4 tun2 mian3 ， qi2 ji4 yi3 chen2 chu2 gou3 fan2 。
- quan2 sheng1 nan2 shi4 she4 zhi1 li4 ， yi2 shi4 bu2 ding4 la4 zhe3 䐊。
- feng2 zhen1 ling4 yin3 po4 xu3 xu3 ， huang3 chou3 quan2 ren2 dou4 jian1 jian1 。
- yin1 zhi1 huo4 fu2 xiang4 yi3 fu2 ， gu4 yu2 de2 shi1 wu2 chen2 dun1 。
- wei2 neng2 dan3 que4 yi3 sheng1 bai2 ， shi4 nai3 shu2 you1 er2 yan4 sun1 。
- dao4 fei1 chu3 fu2 wu2 bu2 zai4 ， ren2 yi3 de2 xing0 wei2 zhi1 yuan2 。
- you3 qing2 you3 xin4 fei1 ke3 zhi4 ， yi4 man3 yi4 xu1 chang2 bu4 teng2 。
- jiu3 nian2 da4 miao4 de2 zhi1 ye3 ， can1 liao2 yi2 shi3 chuan2 zhu1 sun1 。
- xi1 wei2 yi3 zhi1 qie4 tian1 di4 ， kan1 pi1 yi3 zhi1 xi2 kun1 lun2 。
- ming2 ci3 nan2 xiang1 tang2 yao2 di4 ， ming2 ci3 chu3 xia4 su4 wang2 zun1 。
- zhong4 ren2 zhu2 wu4 dan4 yi4 yi4 ， yi4 qu3 zi4 shou3 chang2 nuan3 nuan3 。
- xiu1 gong1 ming2 wu1 gong1 ze2 dai4 ， shi4 zhi4 jin1 yu2 zhi4 mi2 hun1 。
- dan1 bao4 zhi4 li3 wai4 feng2 hai4 ， zhang1 yi4 xiu1 bo2 zhong1 cheng2 wen1 。
- tui4 bu4 wei2 bin1 ying3 yang2 le4 ， dang4 er2 shang1 xing4 xu3 shui3 cun1 。
- er4 zi3 gao1 jie2 qu4 gu1 zhu2 ， san1 lü2 du2 qing1 fu2 xiang1 yuan2 。
- qi4 shi4 zhong1 yi4 nei3 wei1 jue2 ， xing2 yin2 tu2 zi4 bei1 lan2 sun1 。
- bi3 wei2 li3 yi4 jiao3 mo4 su2 ， you2 yi3 pei4 yu4 qu1 gao1 jian1 。
- jiang1 ming2 shi4 fei1 chong2 shi4 lun4 ， he2 yi4 hu2 bai2 zi1 xie4 pan4 。
- li3 yi4 zhi4 ze2 zhong1 xin4 bao2 ， shi4 fei1 zhu4 ze2 ming2 shi2 fan1 。
- shang4 xian2 gui4 de2 xia4 zi1 wei3 ， xin4 shang3 ming2 fa2 min2 you2 yuan1 。
- song4 rong2 you2 ran2 zai4 ji1 shi4 ， qi2 yu2 hui3 yu4 fang1 wen4 wen4 。
- lie4 zi3 dai4 feng1 nai3 qing1 ju3 ， qi3 ruo4 yu4 bian4 chang2 xian1 xian1 。
- zhi4 ren2 da2 guan1 qi2 wu4 wo3 ， zhi2 wang3 shang4 gu3 wei2 yu2 tun2 。
- nei4 tong1 er3 mu4 wai4 xin1 zhi4 ， pang2 xie2 ri4 yue4 chao1 qian2 kun1 。
- an1 shi2 chu3 shun4 ren4 tian1 ni2 ， bao4 de2 yang2 he2 yi2 shi4 xuan1 。
- man2 hu1 wang4 yan2 hui4 ming2 he2 ， yao3 er3 zi4 jing4 ni2 huan2 pan1 。
- yang3 sheng1 zhi1 zhu3 wu4 wen2 hui4 ， zhi4 qi4 qi2 yong3 guo4 meng4 bi4 。
- xing2 xing2 bu0 xing2 ni4 chu1 shi3 ， wu4 wu4 bu0 wu4 lin2 xi1 xuan1 。
- de2 ji4 qi4 zhi4 ren4 yu2 yi3 ， lao2 xing2 chu4 xin1 jie1 hu3 yuan2 。
- hu1 wo3 niu2 ma3 shui2 hui3 yu4 ， meng4 wei2 yu2 niao3 huan2 qian2 fan1 。
- qi2 qiong2 bu2 xie4 he2 zhe2 fu4 ， qi2 gao1 nai3 kuang4 nan2 fang1 yuan1 。
- fang1 qi2 xi1 si3 le4 ku1 du2 ， yi4 ji4 tian2 sheng1 mu4 gu1 tun2 。
- chang2 wen2 cang2 yan2 nai3 xiao4 zhang4 ， ji4 jian4 yan3 shi4 liao2 ge1 pen2 。
- wei4 long2 bu2 xian4 song4 ren2 cheng2 ， du3 que4 zi4 gan3 diao1 ling2 fan2 。
- guang3 mo4 jiang1 zhi2 yong1 zhong3 mu4 ， jiang1 hu2 ke3 fu2 hu4 luo4 zun1 。
- bu4 jiang1 bu4 ying2 sui2 wu4 hua4 ， yi4 long2 yi4 she2 geng4 zhe2 wan1 。
- yi3 dao4 fan4 guan1 wei4 qie4 zhu4 ， de2 shi2 er2 xing2 huo4 qu3 juan4 。
- huang2 wang2 shang4 xia4 wei2 bian4 shi4 ， zhou1 lu3 zhou1 ju1 shu1 yun4 ben1 。
- gu4 zhi3 bu4 wei2 tian1 xia4 hua4 ， pai2 jin4 mi2 shi3 ren2 xin1 fen4 。
- ren2 yu2 ying1 wen4 jian4 ying3 xiang3 ， wu4 bei4 sheng1 sha1 tong1 qi1 xuan1 。
- shang3 fa2 jiu3 bian4 de2 qi2 xu4 ， ze2 liu2 wan4 shi4 fei1 wu2 en1 。
- xiang1  { ci4  /  jiu3 }  nai3 he2 ru2 yu3 mo4 ， xiao3 bian4 qi3 shu4 yan3 yu3 kun1 。
- he2 bo2 bu4 feng2 hai3 ruo4 yu3 ， qi3 zhi1 zhi4 dao4 wu2 qiong2 men2 。
- yun2 jiang1 wei4 de2 hong2 meng2 wen4 ， wu1 du3 sheng1 wu4 fu4 qi2 gen1 。
- shen2 er2 hua4 zhi1 bu2 wu4 li4 ， wei4 zhi1 jin4 zhe3 neng2 hui4 tun1 。
- chang2 bo1 suo3 dang4 man3 jin1 gu3 ， yi4 dai4 xiang1 ying1 you2 chi2 xun1 。
- kui4 yu3 suo3 bing3 shi2 chu1 san4 ， zuo4 qi4 zi4 kui4 fei1 yu2 fan2 。
- feng2 chen2 ou3 de2 shi4 tong1 ji2 ， jiao3 xing4 dang1 yu3 you2 xi1 kun1 。
- cai2 li4 wei4 zu2 sheng4 zhong1 gu3 ， qu3 she3 tu2 si1 ze2 xiong2 fan2 。
- xing2 nian2 liu4 shi2 cu1 zhi1 hua4 ， cang2 jing1 shi2 er4 wu2 neng2 fan1 。
- ping2 shi2 you3 zhi4 zai4 liao2 kuo4 ， yu4 shi4 wu2 yi4 cong2 min2 hun1 。
- ying1 er2 hou4 ning2 gen4 sui4 yue4 ， lao3 zhi1 jiang1 zhi4 wang4 han2 xuan1 。
- xu1 xu1 wei4 mian3 you4 wu1 wu4 ， rao3 rao3 bu2 yi4 feng1 zhong1 fan1 。
- zuo2 cong2 jing1 nian3 gua4 dan1 bi3 ， fu4 de2 huai2 rang3 cheng2 zhu1 fan1 。
- ou3 feng2 le4 sui4 shao3 xiu1 xi0 ， li4 lan3 shi4 su2 yin1 zhou1 yuan2 。
- ti2 feng1 nai3 shi4 xi1 ren2 li3 ， fang3 gu3 shi2 fu4 deng1 ping2 yuan2 。
- cheng2 zhong1 die2 xiang4 jie1 peng2 tou2 ， jiao1 wai4 yu2 tai2 lian2 qi1 yuan2 。
- you1 ran2 qing1 feng1 ge2 qian1 zai4 ， du2 you3 yi2 xiang4 dang1 gao1 fan2 。
- shan1 chuan1 shi4 yi4 gai3 cheng2 guo1 ， sui4 shi2 ren2 han3 xiu1 pin2 fan2 。
- xian1 sheng0 xian4 jie3 chu1 wu2 you3 ， hou4 shi4 jing3 yang3 kong1 qing2 quan2 。
- da4 bu4 xie2 lü3 sheng1 fu2 shi4 ， qi3 qi2 xiu3 rang3 yi1 ru2 men2 。
- wu1 yuan1 lou2 yi3 si3 bu2 bi4 ， an1 yong4 qiu1 xu1 si4 you3 fan2 。
- xu1 tang2 sui1 yi4 sheng1 cun2 chu3 ， cao1 qu4 you2 ling4 tan1 bao2 dun1 。
- wo3 huai2 fang1 wai4 xiang3 yin1 cai3 ， zuo4 shi4 quan4 nei4 qu1 ming2 fan2 。
- ye4 tu2 qie4 qi3 pu2 shui3 diao4 ， tou2 jie4 geng4 si1 dong1 hai3 dun1 。
- zi3 kui2 sui1 wei4 de2 qi2 dao4 ， yi4 er2 gu4 yuan4 you2 qi2 fan1 。
- sheng4 ren2 zhi1 shu1 yi4 zhe3 bian3 ， miao4 zhuo2 zhi1 zhi4 liang2 zai4 you1 。
- kong1 yi2 zao1 po4 ning2 zui3 wei4 ， zong4 you3 lü3 ji4 yan1 tou2 gen1 。
- he2 dang1 yi4 fa1 ji1 weng4 fu4 ， yin1 er2 geng4 fen2 ju1 xiang4 yuan2 。
- tian1 guang1 nei4 zhao4 yu3 zi4 tai4 ， ren2 yi4 bu2 lei4 zhong1 wu2 men4 。
- yun2 shui2 si4 xiang3 ke3 wu4 yu3 ， zhi4 li3 jing4 yi4 gui1 wu2 yan2 。

## 注释

## 译文

## 赏析
