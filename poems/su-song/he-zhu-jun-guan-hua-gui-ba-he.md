---
id: su-song-he-zhu-jun-guan-hua-gui-ba-he
title: 和諸君觀畫鬼拔河
titlePinyin: he2 zhu1 jun1 guan1 hua4 gui3 ba2 he2
titleSlug: he-zhu-jun-guan-hua-gui-ba-he
author: 蘇頌
authorPinyin: su1 song4
authorSlug: su-song
dynasty: 宋
dynastyPinyin: song4
dynastySlug: song
tags: []
---

## 正文

- 關中古有拔河戲，傳聞始盛隋唐世。
- 長絙百尺人兩朋，遞以勇力相牽制。
- 芳華樂府務誇大，黎園公卿謾輕肆。
- 拔山扛鼎烏足矜，引繩排根非勝事。
- 當時好尚人競習，鬼物何爲亦能是。
- 展吳畫格入神品，陸法尤長寫靈異。
- 蒲津古寺筆迹奇，世疑二子之𥿡置。
- 旗門雙立衆鬼環，大石當中坐渠帥。
- 蓬頭圜目互奮踴，植鼓揚桴各凌厲。
- 東西挽引力若停，賦彩自分傾奪勢。
- 畫來已歷數百年，牆壁巋然今不廢。
- 觀風使者集賢翁，每遊其下幾忘味。
- 因令搨手裂齊紈，橫卷傳看得形似。
- 精神氣韵信瓌詭，毫髮輕濃皆彷彿。
- 持來都下示朋僚，一見飄然動詩思。
- 諸公詩豪固難敵，形容物象尤精緻。
- 氣完語健雋衆口，二子聲名轉增貴。
- 予觀昔之善畫者，心手規橅無不至。
- 窮奇極怪千萬端，特出一時之用意。
- 鬼神冥漠不可詰，豈有便能人勇智。
- 仙官佛像亦如斯，變態隨時轉奇麗。
- 遂令來者信有說，塔廟從而增侈費。
- 後賢雖欲究端倪，竟亦無由革頹弊。
- 因知怪誕一崇長，漸靡成風滋巧僞。
- 茲圖他日遂流傳，更使人心惑魑魅。

## 拼音

- guan1 zhong1 gu3 you3 ba2 he2 xi4 ， chuan2 wen2 shi3 sheng4 sui2 tang2 shi4 。
- chang2 geng1 bai3 chi3 ren2 liang3 peng2 ， di4 yi3 yong3 li4 xiang1 qian1 zhi4 。
- fang1 hua2 le4 fu3 wu4 kua1 da4 ， li2 yuan2 gong1 qing1 man2 qing1 si4 。
- ba2 shan1 kang2 ding3 wu1 zu2 jin1 ， yin3 sheng2 pai2 gen1 fei1 sheng4 shi4 。
- dang1 shi2 hao3 shang4 ren2 jing4 xi2 ， gui3 wu4 he2 wei2 yi4 neng2 shi4 。
- zhan3 wu2 hua4 ge2 ru4 shen2 pin3 ， lu4 fa3 you2 chang2 xie3 ling2 yi4 。
- pu2 jin1 gu3 si4 bi3 ji4 qi2 ， shi4 yi2 er4 zi3 zhi1 𥿡 zhi4 。
- qi2 men2 shuang1 li4 zhong4 gui3 huan2 ， da4 shi2 dang1 zhong1 zuo4 qu2 shuai4 。
- peng2 tou2 huan2 mu4 hu4 fen4 yong3 ， zhi2 gu3 yang2 fu2 ge4 ling2 li4 。
- dong1 xi1 wan3 yin3 li4 ruo4 ting2 ， fu4 cai3 zi4 fen1 qing1 duo2 shi4 。
- hua4 lai2 yi3 li4 shu4 bai3 nian2 ， qiang2 bi4 kui1 ran2 jin1 bu2 fei4 。
- guan1 feng1 shi3 zhe3 ji2 xian2 weng1 ， mei3 you2 qi2 xia4 ji1 wang4 wei4 。
- yin1 ling4 ta4 shou3 lie4 qi2 wan2 ， heng2 juan4 chuan2 kan4 de2 xing2 si4 。
- jing1 shen2 qi4 yun4 xin4 gui1 gui3 ， hao2 fa4 qing1 nong2 jie1 pang2 fu2 。
- chi2 lai2 dou1 xia4 shi4 peng2 liao2 ， yi2 jian4 piao1 ran2 dong4 shi1 si1 。
- zhu1 gong1 shi1 hao2 gu4 nan2 di2 ， xing2 rong2 wu4 xiang4 you2 jing1 zhi4 。
- qi4 wan2 yu3 jian4 jun4 zhong4 kou3 ， er4 zi3 sheng1 ming2 zhuan3 zeng1 gui4 。
- yu3 guan1 xi1 zhi1 shan4 hua4 zhe3 ， xin1 shou3 gui1 mo2 wu2 bu2 zhi4 。
- qiong2 qi2 ji2 guai4 qian1 wan4 duan1 ， te4 chu1 yi4 shi2 zhi1 yong4 yi4 。
- gui3 shen2 ming2 mo4 bu4 ke3 jie2 ， qi3 you3 bian4 neng2 ren2 yong3 zhi4 。
- xian1 guan1 fo2 xiang4 yi4 ru2 si1 ， bian4 tai4 sui2 shi2 zhuan3 qi2 li2 。
- sui4 ling4 lai2 zhe3 xin4 you3 shuo1 ， ta3 miao4 cong2 er2 zeng1 chi3 fei4 。
- hou4 xian2 sui1 yu4 jiu1 duan1 ni2 ， jing4 yi4 wu2 you2 ge2 tui2 bi4 。
- yin1 zhi1 guai4 dan4 yi4 chong2 chang2 ， jian4 mi2 cheng2 feng1 zi1 qiao3 wei3 。
- zi1 tu2 ta1 ri4 sui4 liu2 chuan2 ， geng4 shi3 ren2 xin1 huo4 chi1 mei4 。

## 注释

## 译文

## 赏析
