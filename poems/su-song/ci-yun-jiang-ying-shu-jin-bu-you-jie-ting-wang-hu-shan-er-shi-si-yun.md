---
id: su-song-ci-yun-jiang-ying-shu-jin-bu-you-jie-ting-wang-hu-shan-er-shi-si-yun
title: 次韵蔣穎叔金部遊介亭望湖山二十四韵
titlePinyin: ci4 yun4 jiang3 ying3 shu1 jin1 bu4 you2 jie4 ting2 wang4 hu2 shan1 er4 shi2 si4 yun4
titleSlug: ci-yun-jiang-ying-shu-jin-bu-you-jie-ting-wang-hu-shan-er-shi-si-yun
author: 蘇頌
authorPinyin: su1 song4
authorSlug: su-song
dynasty: 宋
dynastyPinyin: song4
dynastySlug: song
tags: []
---

## 正文

- 我昨來餘杭，孟陬值杓建。
- 春色正融怡，皇華紆睠眄。
- 言此佳山水，巧麗極怪變。
- 有如畫屏風，羅列圍四面。
- 城南古浮圖，又爲一郡冠。
- 聯驅松徑中，信步蒼崖畔。
- 莓苔粘履屐，虬枝拂簪弁。
- 縱覽識高深，顧慕增詫嘆。
- 心迷真賞奇，意覺旅遊倦。
- 物色雖難窮，指注亦粗遍。
- 樓臺鬰相望，無異挂盤線。
- 向非適幽遐，何由盡聞見。
- 惟昔吳越君，塔廟務華煥。
- 依山鎸大像，疊石累高岸。
- 經構無已時，貲費豈復算。
- 較其輿地中，佛寺占過半。
- 榮華一朝盡，金石空殘片。
- 款識刻猶存，排衙行不亂。
- 虛亭復增修，郡府餘壯觀。
- 故人柏臺彥，早歲歷監殿。
- 自從交臂來，幾回傷聚散。
- 聲光日以高，使節復頻換。
- 江湖偶追陪，旬浹停車傳。
- 更有山林期，茲焉適予願。

## 拼音

- wo3 zuo2 lai2 yu2 hang2 ， meng4 zou1 zhi2 shao2 jian4 。
- chun1 se4 zheng4 rong2 yi2 ， huang2 hua2 yu1 juan4 mian3 。
- yan2 ci3 jia1 shan1 shui3 ， qiao3 li2 ji2 guai4 bian4 。
- you3 ru2 hua4 ping2 feng1 ， luo2 lie4 wei2 si4 mian4 。
- cheng2 nan2 gu3 fu2 tu2 ， you4 wei2 yi2 jun4 guan1 。
- lian2 qu1 song1 jing4 zhong1 ， xin4 bu4 cang1 ya2 pan4 。
- mei2 tai2 nian2 lü3 ji1 ， qiu2 zhi1 fu2 zan1 bian4 。
- zong4 lan3 shi2 gao1 shen1 ， gu4 mu4 zeng1 cha4 tan4 。
- xin1 mi2 zhen1 shang3 qi2 ， yi4 jue2 lü3 you2 juan4 。
- wu4 se4 sui1 nan2 qiong2 ， zhi3 zhu4 yi4 cu1 bian4 。
- lou2 tai2 yu4 xiang1 wang4 ， wu2 yi4 gua4 pan2 xian4 。
- xiang4 fei1 shi4 you1 xia2 ， he2 you2 jin4 wen2 jian4 。
- wei2 xi1 wu2 yue4 jun1 ， ta3 miao4 wu4 hua2 huan4 。
- yi1 shan1 juan1 da4 xiang4 ， die2 shi2 lei4 gao1 an4 。
- jing1 gou4 wu2 yi3 shi2 ， zi1 fei4 qi3 fu4 suan4 。
- jiao4 qi2 yu2 di4 zhong1 ， fo2 si4 zhan4 guo4 ban4 。
- rong2 hua2 yi4 zhao1 jin4 ， jin1 shi2 kong1 can2 pian4 。
- kuan3 shi2 ke4 you2 cun2 ， pai2 ya2 xing2 bu2 luan4 。
- xu1 ting2 fu4 zeng1 xiu1 ， jun4 fu3 yu2 zhuang4 guan1 。
- gu4 ren2 bai3 tai2 yan4 ， zao3 sui4 li4 jian1 dian4 。
- zi4 cong2 jiao1 bi4 lai2 ， ji1 hui2 shang1 ju4 san4 。
- sheng1 guang1 ri4 yi3 gao1 ， shi3 jie2 fu4 bin1 huan4 。
- jiang1 hu2 ou3 zhui1 pei2 ， xun2 jia1 ting2 ju1 chuan2 。
- geng4 you3 shan1 lin2 qi1 ， zi1 yan1 shi4 yu3 yuan4 。

## 注释

## 译文

## 赏析
