---
id: su-song-dai-fu-qi-di-you-qing-xin-ju-er-bai-si-shi-yan-ci-yun-he-zhi
title: 大夫七弟有慶新居二百四十言次韵和之
titlePinyin: dai4 fu0 qi1 di4 you3 qing4 xin1 ju1 er4 bai3 si4 shi2 yan2 ci4 yun4 he2 zhi1
titleSlug: dai-fu-qi-di-you-qing-xin-ju-er-bai-si-shi-yan-ci-yun-he-zhi
author: 蘇頌
authorPinyin: su1 song4
authorSlug: su-song
dynasty: 唐
dynastyPinyin: tang2
dynastySlug: tang
tags: [] 
---

## 正文

- 勿謂衡茅陋，門牆亦僅全。
- 山連京峴外，水接漕渠邊。
- 喬木傍行列，幽花晚秀妍。
- 子孫環舍後，兄弟對齋前。
- 樹果非求息，臨流靡察淵。
- 卜鄰同晏宅，任地得周廛。
- 往復康莊路，過從鄉里賢。
- 招來三徑士，疏引一人泉。
- 金谷雖慚石，蝸廬已勝先。
- 烝嘗時近享，香火道心虔。
- 左右岡兼阜，縱橫陌與阡。
- 思歸誠久矣，到此是終焉。
- 籬援叢芳枳，庭除繞碧鮮。
- 尚之南學遠，休璉北邙偏。
- 街柳長垂带，堤榆未墜錢。
- 窗閒靖節傲，梧老惠施眠。
- 去國魂勞斷，銘恩骨待鎸。
- 幸安蓬戶奧，烏用鐵樞堅。
- 刁嶺東隅見，林莊幾世傳。
- 杉松高掩抱，岩麓勢聯綿。
- 構築多遺址，經營信昔緣。
- 毋勞借官地，便可入寥天。
- 歌哭于斯室，耕桑待有年。
- 誰知真趣在，平地即神仙。

## 拼音

- wu4 wei4 heng2 mao2 lou4 ， men2 qiang2 yi4 jin3 quan2 。
- shan1 lian2 jing1 xian4 wai4 ， shui3 jie1 cao2 qu2 bian1 。
- qiao2 mu4 bang4 hang2 lie4 ， you1 hua1 wan3 xiu4 yan2 。
- zi3 sun1 huan2 she4 hou4 ， xiong1 di4 dui4 zhai1 qian2 。
- shu4 guo3 fei1 qiu2 xi1 ， lin2 liu2 mi2 cha2 yuan1 。
- bu3 lin2 tong2 yan4 zhai2 ， ren4 di4 de2 zhou1 chan2 。
- wang3 fu4 kang1 zhuang1 lu4 ， guo4 cong2 xiang1 li3 xian2 。
- zhao1 lai2 san1 jing4 shi4 ， shu1 yin3 yi4 ren2 quan2 。
- jin1 gu3 sui1 can2 shi2 ， wo1 lu2 yi3 sheng4 xian1 。
- zheng1 chang2 shi2 jin4 xiang3 ， xiang1 huo3 dao4 xin1 qian2 。
- zuo3 you4 gang1 jian1 fu4 ， zong4 heng2 mo4 yu3 qian1 。
- si1 gui1 cheng2 jiu3 yi3 ， dao4 ci3 shi4 zhong1 yan1 。
- li2 yuan2 cong2 fang1 zhi3 ， ting2 chu2 rao4 bi4 xian1 。
- shang4 zhi1 nan2 xue2 yuan3 ， xiu1 lian3 bei3 mang2 pian1 。
- jie1 liu3 chang2 chui2 dai4 ， di1 yu2 wei4 zhui4 qian2 。
- chuang1 xian2 jing4 jie2 ao4 ， wu2 lao3 hui4 shi1 mian2 。
- qu4 guo2 hun2 lao2 duan4 ， ming2 en1 gu3 dai4 juan1 。
- xing4 an1 peng2 hu4 ao4 ， wu1 yong4 tie3 shu1 jian1 。
- diao1 ling3 dong1 yu2 jian4 ， lin2 zhuang1 ji1 shi4 chuan2 。
- shan1 song1 gao1 yan3 bao4 ， yan2 lu4 shi4 lian2 mian2 。
- gou4 zhu4 duo1 yi2 zhi3 ， jing1 ying2 xin4 xi1 yuan2 。
- wu2 lao2 jie4 guan1 di4 ， bian4 ke3 ru4 liao2 tian1 。
- ge1 ku1 yu2 si1 shi4 ， geng1 sang1 dai4 you3 nian2 。
- shui2 zhi1 zhen1 qu4 zai4 ， ping2 di4 ji2 shen2 xian1 。

## 注释

## 译文

## 赏析
