---
id: su-song-feng-pei-fu-gong-sai-xue-qiao-gong-miao-ji-shi-jian-cheng-cui-mu-zhu-jun
title: 奉陪府公賽雪橋公廟紀事兼呈倅幕諸君
titlePinyin: feng4 pei2 fu3 gong1 sai4 xue3 qiao2 gong1 miao4 ji4 shi4 jian1 cheng2 cui4 mu4 zhu1 jun1
titleSlug: feng-pei-fu-gong-sai-xue-qiao-gong-miao-ji-shi-jian-cheng-cui-mu-zhu-jun
author: 蘇頌
authorPinyin: su1 song4
authorSlug: su-song
dynasty: 唐
dynastyPinyin: tang2
dynastySlug: tang
tags: [] 
---

## 正文

- 北走出都門，寒坰冒初雪。
- 言瞻漢三公，嚴祠奉遺烈。
- 襜帷未行春，首茲薦腥血。
- 念昨冬愆陽，時風少凝冽。
- 長人惜熯菑，坐閤苦憂惙。
- 遣吏造靈宇，精心致蕭焫。
- 冥感不逾旬，同雲寖融結。
- 甸畿千里間，滋液遍農畷。
- 兆爲豐年祥，倉箱行可閱。
- 報祈禮則然，况乃人望觖。
- 前期告祝史，按令肄儀蕝。
- 俎豆載博肥，尊罍泲芳飶。
- 朱轓朝啟行，騎從紛交列。
- 雍容幕府盛，陪預愧蒙拙。
- 聯行趨閟宮，就位修罄折。
- 拜望已告虔，嘆咏想奇節。
- 惟昔漢之季，奸雄逞權譎。
- 公初任州郡，超然脫羈紲。
- 敢犯跋扈鋒，終正狡吏讞。
- 霽威遁世賢，先覺安民傑。
- 舉當仇無避，義在親則滅。
- 入朝掌武事，出塞受師孑。
- 胡塵息邊土，蠻貊竄巢穴。
- 屢進行惟危，保終名不缺。
- 世閥著廟鼎，庸勛刊冢碣。
- 清風邈千載，血祀豈嘗絕。
- 時其福善事，鄉人每談說。
- 水旱或禜雩，響應甚昭晰。
- 神實依于人，禱祀戒輕媟。
- 今茲罄誠禮，庶可消眚孽。
- 府公臺閣老，家聲繼皋契。
- 都圻出居留，條令見施設。
- 芘民慈惠師，事神粢盛潔。
- 威行肅群豪，政成除一切。
- 貳車實邦英，諸僚亦時哲。
- 儒雅資緣飾，吏治頼關决。
- 非才荷寬矜，幸免事卑屑。
- 方欣盍簪得，載咏嚶鳴闋。
- 期會間亦希，宴遊時豈輟。
- 嘉此歲事和，樂哉民共悅。
- 覽古極優遊，言歸日將昳。

## 拼音

- bei3 zou3 chu1 dou1 men2 ， han2 jiong1 mao4 chu1 xue3 。
- yan2 zhan1 han4 san1 gong1 ， yan2 ci2 feng4 yi2 lie4 。
- chan1 wei2 wei4 xing2 chun1 ， shou3 zi1 jian4 xing1 xue4 。
- nian4 zuo2 dong1 qian1 yang2 ， shi2 feng1 shao3 ning2 lie4 。
- chang2 ren2 xi1 han4 zi1 ， zuo4 he2 ku3 you1 chuo4 。
- qian3 li4 zao4 ling2 yu3 ， jing1 xin1 zhi4 xiao1 ruo4 。
- ming2 gan3 bu4 yu2 xun2 ， tong2 yun2 jin4 rong2 jie2 。
- dian4 ji1 qian1 li3 jian4 ， zi1 ye4 bian4 nong2 zhui4 。
- zhao4 wei2 feng1 nian2 xiang2 ， cang1 xiang1 xing2 ke3 yue4 。
- bao4 qi2 li3 ze2 ran2 ， kuang4 nai3 ren2 wang4 jue2 。
- qian2 qi1 gao4 zhu4 shi3 ， an4 ling4 yi4 yi2 jue2 。
- zu3 dou4 zai4 bo2 fei2 ， zun1 lei2 ji3 fang1 bi4 。
- zhu1 fan1 chao2 qi3 xing2 ， qi2 cong2 fen1 jiao1 lie4 。
- yong1 rong2 mu4 fu3 sheng4 ， pei2 yu4 kui4 meng2 zhuo1 。
- lian2 xing2 qu1 bi4 gong1 ， jiu4 wei4 xiu1 qing4 zhe2 。
- bai4 wang4 yi3 gao4 qian2 ， tan4 yong3 xiang3 qi2 jie2 。
- wei2 xi1 han4 zhi1 ji4 ， jian1 xiong2 cheng3 quan2 jue2 。
- gong1 chu1 ren4 zhou1 jun4 ， chao1 ran2 tuo1 ji1 xie4 。
- gan3 fan4 ba2 hu4 feng1 ， zhong1 zheng4 jiao3 li4 yan4 。
- ji4 wei1 dun4 shi4 xian2 ， xian1 jue2 an1 min2 jie2 。
- ju3 dang1 chou2 wu2 bi4 ， yi4 zai4 qin1 ze2 mie4 。
- ru4 chao2 zhang3 wu3 shi4 ， chu1 sai4 shou4 shi1 jie2 。
- hu2 chen2 xi1 bian1 tu3 ， man2 mo4 cuan4 chao2 xue2 。
- lü3 jin4 xing2 wei2 wei1 ， bao3 zhong1 ming2 bu4 que1 。
- shi4 fa2 zhu4 miao4 ding3 ， yong1 xun1 kan1 zhong3 jie2 。
- qing1 feng1 miao3 qian1 zai4 ， xue4 si4 qi3 chang2 jue2 。
- shi2 qi2 fu2 shan4 shi4 ， xiang1 ren2 mei3 tan2 shuo1 。
- shui3 han4 huo4 ying2 yu2 ， xiang3 ying1 shen4 zhao1 xi1 。
- shen2 shi2 yi1 yu2 ren2 ， dao3 si4 jie4 qing1 xie4 。
- jin1 zi1 qing4 cheng2 li3 ， shu4 ke3 xiao1 sheng3 nie4 。
- fu3 gong1 tai2 ge2 lao3 ， jia1 sheng1 ji4 gao1 qi4 。
- dou1 qi2 chu1 ju1 liu2 ， tiao2 ling4 jian4 shi1 she4 。
- pi2 min2 ci2 hui4 shi1 ， shi4 shen2 zi1 sheng4 jie2 。
- wei1 xing2 su4 qun2 hao2 ， zheng4 cheng2 chu2 yi2 qie4 。
- er4 ju1 shi2 bang1 ying1 ， zhu1 liao2 yi4 shi2 zhe2 。
- ru2 ya3 zi1 yuan2 shi4 ， li4 zhi4 lai4 guan1 jue2 。
- fei1 cai2 he2 kuan1 jin1 ， xing4 mian3 shi4 bei1 xie4 。
- fang1 xin1 he2 zan1 de2 ， zai4 yong3 ying1 ming2 que4 。
- qi1 hui4 jian4 yi4 xi1 ， yan4 you2 shi2 qi3 chuo4 。
- jia1 ci3 sui4 shi4 he2 ， le4 zai1 min2 gong4 yue4 。
- lan3 gu3 ji2 you1 you2 ， yan2 gui1 ri4 jiang1 yi4 。

## 注释

## 译文

## 赏析
