---
id: su-song-ci-yun-qian-pan-zhang-tai-bo-yi-zhu
title: 次韵簽判張太博移竹
titlePinyin: ci4 yun4 qian1 pan4 zhang1 tai4 bo2 yi2 zhu2
titleSlug: ci-yun-qian-pan-zhang-tai-bo-yi-zhu
author: 蘇頌
authorPinyin: su1 song4
authorSlug: su-song
dynasty: 唐
dynastyPinyin: tang2
dynastySlug: tang
tags: [] 
---

## 正文

- 梁苑有脩竹，移來正得時。
- 新開一齋館，分植兩軒墀。
- 璅碎青金影，纖圓碧玉枝。
- 物應人共美，性與地兼宜。
- 漸喜聲成韵，毋傷色暫衰。
- 寧因惡土變，自與好風期。
- 窗闥常相對，闌干不用施。
- 看憐朝露爽，坐覺晝陰遲。
- 擬富非侯等，親鄰見鳳姿。
- 燕杯留几席，畫筆置藩籬。
- 護長防將折，刪枯欲更滋。
- 破憂談將解，化恐誤仙騎。
- 節聳蛟螭骨，苞翻虎豹皮。
- 竿長終勁挺，根困任離披。
- 肯顧柯亭賞，休思渭水持。
- 吟餘毫亦健，灌罷器頻欹。
- 戴譜須書此，淇園未羨之。
- 七賢嘗伴侶，六逸重猶夷。
- 緬繼斯人躅，如吹仲氏篪。
- 蕭然發清思，頼爾作良知。

## 拼音

- liang2 yuan4 you3 xiu1 zhu2 ， yi2 lai2 zheng4 de2 shi2 。
- xin1 kai1 yi4 zhai1 guan3 ， fen1 zhi2 liang3 xuan1 chi2 。
- zao3 sui4 qing1 jin1 ying3 ， xian1 yuan2 bi4 yu4 zhi1 。
- wu4 ying1 ren2 gong4 mei3 ， xing4 yu3 di4 jian1 yi2 。
- jian4 xi3 sheng1 cheng2 yun4 ， wu2 shang1 se4 zan4 shuai1 。
- ning2 yin1 e4 tu3 bian4 ， zi4 yu3 hao3 feng1 qi1 。
- chuang1 ta4 chang2 xiang1 dui4 ， lan2 gan1 bu2 yong4 shi1 。
- kan4 lian2 zhao1 lu4 shuang3 ， zuo4 jue2 zhou4 yin1 chi2 。
- ni3 fu4 fei1 hou2 deng3 ， qin1 lin2 jian4 feng4 zi1 。
- yan4 bei1 liu2 ji3 xi2 ， hua4 bi3 zhi4 fan1 li2 。
- hu4 chang2 fang2 jiang1 zhe2 ， shan1 ku1 yu4 geng4 zi1 。
- po4 you1 tan2 jiang1 jie3 ， hua4 kong3 wu4 xian1 qi2 。
- jie2 song3 jiao1 chi1 gu3 ， bao1 fan1 hu3 bao4 pi2 。
- gan1 chang2 zhong1 jin4 ting3 ， gen1 kun4 ren4 li2 pi1 。
- ken3 gu4 ke1 ting2 shang3 ， xiu1 si1 wei4 shui3 chi2 。
- yin2 yu2 hao2 yi4 jian4 ， guan4 ba4 qi4 bin1 qi1 。
- dai4 pu3 xu1 shu1 ci3 ， qi2 yuan2 wei4 xian4 zhi1 。
- qi1 xian2 chang2 ban4 lü3 ， liu4 yi4 zhong4 you2 yi2 。
- mian3 ji4 si1 ren2 zhu2 ， ru2 chui1 zhong4 shi4 chi2 。
- xiao1 ran2 fa1 qing1 si1 ， lai4 er3 zuo4 liang2 zhi1 。

## 注释

## 译文

## 赏析
