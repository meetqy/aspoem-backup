---
id: su-song-chen-he-shu-nei-han-de-zhuang-sheng-guan-yu-tu-wu-hao-liang-chu-yi-xiang-shi-qie-yao-zuo-shi-yi-ji-qi-shi
title: 陳和叔內翰得莊生觀魚圖於濠梁出以相示且邀作詩以紀其事
titlePinyin: chen2 he2 shu1 nei4 han4 de2 zhuang1 sheng1 guan1 yu2 tu2 wu1 hao2 liang2 chu1 yi3 xiang1 shi4 qie3 yao1 zuo4 shi1 yi3 ji4 qi2 shi4
titleSlug: chen-he-shu-nei-han-de-zhuang-sheng-guan-yu-tu-wu-hao-liang-chu-yi-xiang-shi-qie-yao-zuo-shi-yi-ji-qi-shi
author: 蘇頌
authorPinyin: su1 song4
authorSlug: su-song
dynasty: 唐
dynastyPinyin: tang2
dynastySlug: tang
tags: [] 
---

## 正文

- 公堂四合臨中衢，翰林壁挂觀魚圖。
- 傳之近自濠梁客，云是蒙邑先生居。
- 先生昔仕楚園吏，傲世不蘄卿大夫。
- 逍遥淮上任造適，高岸偶見群鯈魚。
- 清波出遊正容與，潭底傳沫喣以濡。
- 悠然餌綸不可及，誰知此樂真天娛。
- 惠施好辯發閎論，謂彼固異若與吾。
- 至人冥觀盡物理，豈以形質論精粗。
- 稟生大塊厥類衆，合則一理散萬殊。
- 淵潛陸走各自適，天機內發寧拘拘。
- 鳶飛戾天獸易藪，螣蛇游霧龜曳塗。
- 味色誰能辨带鹿，足頸烏用嗟蚿鳬。
- 蜄筐信美害愛馬，鐘鼓雖樂愁鶢鶋。
- 青寧久竹代生變，螽蟲風化相鳴呼。
- 方游溟海大空外，坎井詎能談尾閭。
- 若知飛息分皆足，圖南未必勝搶榆。
- 人生均是受形氣，好惡歡養同一區。
- 死生壽夭亦大矣，自本而視奚有無。
- 方當在夢則栩栩，及其既覺還蘧蘧。
- 入榮軒冕不累性，獨往丘壑非爲愚。
- 不求刻意不徇利，孰是隠几孰據梧。
- 惟能應變不囿物，天籟自與人心俱。
- 一從郢匠喪其質，狂言空見傳于書。
- 當時陳迹復何在，客有過者猶踟躕。
- 先當朝士題咏處，不見綦履空遺墟。
- 畫工智巧良可尚，景物縱異能傳模。
- 古今變態盡彷彿，旦暮烟雲隨卷舒。
- 遂令都邑繁會地，坐見淮山千里餘。
- 泛觀既已忘物我，企想豈直思玄虛。
- 惟公雅尚每耽玩，持示同好良勤劬。
- 自憐衰老喜求舊，况荷明照均友于。
- 朝陪玉堂暫晤語，暮入蓽門還宴如。
- 欣然共樂濠上趣，相忘正在于江湖。

## 拼音

- gong1 tang2 si4 he2 lin2 zhong1 qu2 ， han4 lin2 bi4 gua4 guan1 yu2 tu2 。
- chuan2 zhi1 jin4 zi4 hao2 liang2 ke4 ， yun2 shi4 meng2 yi4 xian1 sheng0 ju1 。
- xian1 sheng0 xi1 shi4 chu3 yuan2 li4 ， ao4 shi4 bu4 qi2 qing1 da4 fu1 。
- xiao1 yao2 huai2 shang4 ren4 zao4 shi4 ， gao1 an4 ou3 jian4 qun2 tiao2 yu2 。
- qing1 bo1 chu1 you2 zheng4 rong2 yu3 ， tan2 di3 chuan2 mo4 xu3 yi3 ru2 。
- you1 ran2 er3 lun2 bu4 ke3 ji2 ， shui2 zhi1 ci3 le4 zhen1 tian1 yu2 。
- hui4 shi1 hao3 bian4 fa1 hong2 lun4 ， wei4 bi3 gu4 yi4 ruo4 yu3 wu2 。
- zhi4 ren2 ming2 guan1 jin4 wu4 li3 ， qi3 yi3 xing2 zhi4 lun4 jing1 cu1 。
- bing3 sheng1 da4 kuai4 jue2 lei4 zhong4 ， he2 ze2 yi4 li3 san4 wan4 shu1 。
- yuan1 qian2 lu4 zou3 ge4 zi4 shi4 ， tian1 ji1 nei4 fa1 ning2 ju1 ju1 。
- yuan1 fei1 li4 tian1 shou4 yi4 sou3 ， teng2 she2 you2 wu4 gui1 ye4 tu2 。
- wei4 se4 shui2 neng2 bian4 dai4 lu4 ， zu2 jing3 wu1 yong4 jie1 xian2 fu2 。
- shen4 kuang1 xin4 mei3 hai4 ai4 ma3 ， zhong1 gu3 sui1 le4 chou2 yuan2 ju1 。
- qing1 ning2 jiu3 zhu2 dai4 sheng1 bian4 ， zhong1 chong2 feng1 hua4 xiang1 ming2 hu1 。
- fang1 you2 ming2 hai3 da4 kong1 wai4 ， kan3 jing3 ju4 neng2 tan2 wei3 lü2 。
- ruo4 zhi1 fei1 xi1 fen1 jie1 zu2 ， tu2 nan2 wei4 bi4 sheng4 qiang1 yu2 。
- ren2 sheng1 jun1 shi4 shou4 xing2 qi4 ， hao3 e4 huan1 yang3 tong2 yi4 qu1 。
- si3 sheng1 shou4 yao1 yi4 da4 yi3 ， zi4 ben3 er2 shi4 xi1 you3 wu2 。
- fang1 dang1 zai4 meng4 ze2 xu3 xu3 ， ji2 qi2 ji4 jue2 huan2 qu2 qu2 。
- ru4 rong2 xuan1 mian3 bu2 lei4 xing4 ， du2 wang3 qiu1 he4 fei1 wei2 yu2 。
- bu4 qiu2 ke4 yi4 bu2 xun4 li4 ， shu2 shi4 yin3 ji3 shu2 ju4 wu2 。
- wei2 neng2 ying1 bian4 bu2 you4 wu4 ， tian1 lai4 zi4 yu3 ren2 xin1 ju4 。
- yi4 cong2 ying3 jiang4 sang1 qi2 zhi4 ， kuang2 yan2 kong1 jian4 chuan2 yu2 shu1 。
- dang1 shi2 chen2 ji4 fu4 he2 zai4 ， ke4 you3 guo4 zhe3 you2 chi2 chu2 。
- xian1 dang1 chao2 shi4 ti2 yong3 chu3 ， bu2 jian4 qi2 lü3 kong1 yi2 xu1 。
- hua4 gong1 zhi4 qiao3 liang2 ke3 shang4 ， jing3 wu4 zong4 yi4 neng2 chuan2 mo2 。
- gu3 jin1 bian4 tai4 jin4 pang2 fu2 ， dan4 mu4 yan1 yun2 sui2 juan3 shu1 。
- sui4 ling4 dou1 yi4 fan2 hui4 di4 ， zuo4 jian4 huai2 shan1 qian1 li3 yu2 。
- fan4 guan1 ji4 yi3 wang4 wu4 wo3 ， qi3 xiang3 qi3 zhi2 si1 xuan2 xu1 。
- wei2 gong1 ya3 shang4 mei3 dan1 wan2 ， chi2 shi4 tong2 hao4 liang2 qin2 qu2 。
- zi4 lian2 shuai1 lao3 xi3 qiu2 jiu4 ， kuang4 he2 ming2 zhao4 jun1 you3 yu2 。
- chao2 pei2 yu4 tang2 zan4 wu4 yu3 ， mu4 ru4 bi4 men2 huan2 yan4 ru2 。
- xin1 ran2 gong4 le4 hao2 shang4 qu4 ， xiang1 wang4 zheng4 zai4 yu2 jiang1 hu2 。

## 注释

## 译文

## 赏析
