---
id: su-song-mou-tian-ming-shou-yu-hang-yang-yuan-su-nei-han-ji-liang-jin-zhu-gong-chu-zu-fo-si-xi-shang-tan-yun-fu-shi-yi-chong-qi-xing-mou-yi-fen-de-liu-zi
title: 某忝命守餘杭楊元素內翰洎兩禁諸公出祖佛寺席上探韵賦詩以寵其行某亦分得留字
titlePinyin: mou3 tian3 ming4 shou3 yu2 hang2 yang2 yuan2 su4 nei4 han4 ji4 liang3 jin4 zhu1 gong1 chu1 zu3 fo2 si4 xi2 shang4 tan4 yun4 fu4 shi1 yi3 chong3 qi2 xing2 mou3 yi4 fen1 de0 liu2 zi4
titleSlug: mou-tian-ming-shou-yu-hang-yang-yuan-su-nei-han-ji-liang-jin-zhu-gong-chu-zu-fo-si-xi-shang-tan-yun-fu-shi-yi-chong-qi-xing-mou-yi-fen-de-liu-zi
author: 蘇頌
authorPinyin: su1 song4
authorSlug: su-song
dynasty: 宋
dynastyPinyin: song4
dynastySlug: song
tags: []
---

## 正文

- 內閣臨邊貴，鑾坡主席優。
- 賦詩嘉趙孟，載酒餞韓侯。
- 何幸江城守，容陪禁序游。
- 烟霄慚久隔，聲氣荷相求。
- 笑語隨春煦，歡酣永日留。
- 百分傳醆斝，五熟薦包羞。
- 西望千兵盛，東歸兩槳浮。
- 感時嗟老病，去國動離憂。
- 遂別青雲友，重爲滄海州。
- 應憐舊簪履，猶著故巾褠。
- 衮字榮褒寵，瓊琚乏報投。
- 惟將誇遠俗，歌咏入吳謳。

## 拼音

- nei4 ge2 lin2 bian1 gui4 ， luan2 po1 zhu3 xi2 you1 。
- fu4 shi1 jia1 zhao4 meng4 ， zai4 jiu3 jian4 han2 hou2 。
- he2 xing4 jiang1 cheng2 shou3 ， rong2 pei2 jin4 xu4 you2 。
- yan1 xiao1 can2 jiu3 ge2 ， sheng1 qi4 he2 xiang1 qiu2 。
- xiao4 yu3 sui2 chun1 xu4 ， huan1 han1 yong3 ri4 liu2 。
- bai3 fen1 chuan2 zhan3 jia3 ， wu3 shu2 jian4 bao1 xiu1 。
- xi1 wang4 qian1 bing1 sheng4 ， dong1 gui1 liang3 jiang3 fu2 。
- gan3 shi2 jie1 lao3 bing4 ， qu4 guo2 dong4 li2 you1 。
- sui4 bie2 qing1 yun2 you3 ， zhong4 wei2 cang1 hai3 zhou1 。
- ying1 lian2 jiu4 zan1 lü3 ， you2 zhu4 gu4 jin1 gou1 。
- gun3 zi4 rong2 bao1 chong3 ， qiong2 ju1 fa2 bao4 tou2 。
- wei2 jiang1 kua1 yuan3 su2 ， ge1 yong3 ru4 wu2 ou1 。

## 注释

## 译文

## 赏析
