---
id: su-song-diao-jing-chun-xue-shi-ji-shi-jia-pian-shu-qian-hou-guo-ying-you-lan-zhi-le-bu-bi-xu-lou-qu-meng-tui-jiang-gan-tan-bu-zu-zhe-yong-ben-yun-tong-cheng-wu-shi-yang-da-lai-kuang
title: 刁景純學士寄示嘉篇述前後過潁遊覽之樂不鄙虛陋曲蒙推奬感嘆不足輒用本韵通成五十仰答來貺
titlePinyin: diao1 jing3 chun2 xue2 shi4 ji4 shi4 jia1 pian1 shu4 qian2 hou4 guo4 ying3 you2 lan3 zhi1 le4 bu4 bi3 xu1 lou4 qu3 meng2 tui1 jiang3 gan3 tan4 bu4 zu2 zhe2 yong4 ben3 yun4 tong1 cheng2 wu3 shi2 yang3 da2 lai2 kuang4
titleSlug: diao-jing-chun-xue-shi-ji-shi-jia-pian-shu-qian-hou-guo-ying-you-lan-zhi-le-bu-bi-xu-lou-qu-meng-tui-jiang-gan-tan-bu-zu-zhe-yong-ben-yun-tong-cheng-wu-shi-yang-da-lai-kuang
author: 蘇頌
authorPinyin: su1 song4
authorSlug: su-song
dynasty: 宋
dynastyPinyin: song4
dynastySlug: song
tags: []
---

## 正文

- 昔歲寓文館，雅志慕藩屏。
- 嘗聞近畿州，勝絕惟南潁。
- 十年走京華，官局苦閒冷。
- 欲求一麾去，數奏囊章請。
- 適會擇茲守，乘時竊僥倖。
- 君相寵儒林，念久貸諐眚。
- 旋蒙左符賜，上戴天恩併。
- 扁舟促行役，洪渠逐奔猛。
- 飄然離塵囂，有若出機穽。
- 從容光景多，歷覽江山迥。
- 去都時值秋，到官月逢寎。
- 此邦信名區，民願俗無警。
- 昔守皆巨公，今猶蒙鎮靖。
- 非才偶承乏，繼治實多幸。
- 前賢有規模，遇事見要領。
- 因此頗閒暇，得以探物景。
- 溪湖繞郡郭，臺榭跨岡嶺。
- 春媚花百名，秋香荷十頃。
- 野色連莽蒼，水容迷淥浄。
- 虹駕逵路長，鷁泛源流永。
- 幽尋窮勝處，登陟疲足脛。
- 適意自留連，對人成詫逞。
- 是時汴流阻，北客多過境。
- 景純罷山陰，前旆亦南騁。
- 予逢丈人行，再拜肅襟袊。
- 君待同舍生，抗禮均儕等。
- 公齋薦具薄，主席奉陪鼎。
- 饋以清淮魚，報我龍山茗。
- 西園復追從，繼日承音謦。
- 胸懷坦而夷，不事畦與町。
- 杯盤命鎸簡，絲竹煩正訂。
- 橫管教吹羌，新聲賞歌郢。
- 善謔劇笑諧，盡歡忘醉醒。
- 自茲別經秋，多故值憂梗。
- 七月會同軌，遠臣傷弔影。
- 交舊少經塗，酒希但虛皿。
- 兀然坐空閤，何異蛙在井。
- 故人勤眷盼，尺書詢動靜。
- 新詩三百言，斫句露鋒穎。
- 念舊起悲傷，曾遊皆記省。
- 眷予忝疇曩，被愛逾踵頂。
- 感嘅知己心，中藏聊自儆。
- 景純書閣老，二紀酬申丙。
- 當年文雅譽，久合登西省。
- 心貪爲郡樂，旌旄屢操秉。
- 徊翔成淹留，前輩今誰並。
- 復聞乞淮藩，早已飾歸艇。
- 南河如可棹，北渡時引頸。
- 溪亭待清掃，賓具重消整。
- 還當揖前塵，晤語慰懸耿。

## 拼音

- xi1 sui4 yu4 wen2 guan3 ， ya3 zhi4 mu4 fan1 ping2 。
- chang2 wen2 jin4 ji1 zhou1 ， sheng4 jue2 wei2 nan2 ying3 。
- shi2 nian2 zou3 jing1 hua2 ， guan1 ju2 ku3 xian2 leng3 。
- yu4 qiu2 yi4 hui1 qu4 ， shu4 zou4 nang2 zhang1 qing3 。
- shi4 hui4 ze2 zi1 shou3 ， cheng2 shi2 qie4 jiao3 xing4 。
- jun1 xiang1 chong3 ru2 lin2 ， nian4 jiu3 dai4 qian1 sheng3 。
- xuan2 meng2 zuo3 fu2 ci4 ， shang4 dai4 tian1 en1 bing4 。
- pian1 zhou1 cu4 xing2 yi4 ， hong2 qu2 zhu2 ben1 meng3 。
- piao1 ran2 li2 chen2 xiao1 ， you3 ruo4 chu1 ji1 jing3 。
- cong2 rong2 guang1 jing3 duo1 ， li4 lan3 jiang1 shan1 jiong3 。
- qu4 dou1 shi2 zhi2 qiu1 ， dao4 guan1 yue4 feng2 bing4 。
- ci3 bang1 xin4 ming2 qu1 ， min2 yuan4 su2 wu2 jing3 。
- xi1 shou3 jie1 ju4 gong1 ， jin1 you2 meng2 zhen4 jing4 。
- fei1 cai2 ou3 cheng2 fa2 ， ji4 zhi4 shi2 duo1 xing4 。
- qian2 xian2 you3 gui1 mo2 ， yu4 shi4 jian4 yao4 ling3 。
- yin1 ci3 po1 xian2 xia2 ， de2 yi3 tan4 wu4 jing3 。
- xi1 hu2 rao4 jun4 guo1 ， tai2 xie4 kua4 gang1 ling3 。
- chun1 mei4 hua1 bai3 ming2 ， qiu1 xiang1 he2 shi2 qing3 。
- ye3 se4 lian2 mang3 cang1 ， shui3 rong2 mi2 lu4 jing4 。
- hong2 jia4 kui2 lu4 chang2 ， yi4 fan4 yuan2 liu2 yong3 。
- you1 xun2 qiong2 sheng4 chu3 ， deng1 zhi4 pi2 zu2 jing4 。
- shi4 yi4 zi4 liu2 lian2 ， dui4 ren2 cheng2 cha4 cheng3 。
- shi4 shi2 bian4 liu2 zu3 ， bei3 ke4 duo1 guo4 jing4 。
- jing3 chun2 ba4 shan1 yin1 ， qian2 pei4 yi4 nan2 cheng3 。
- yu3 feng2 zhang4 ren2 xing2 ， zai4 bai4 su4 jin1 ling3 。
- jun1 dai4 tong2 she3 sheng1 ， kang4 li3 jun1 chai2 deng3 。
- gong1 zhai1 jian4 ju4 bao2 ， zhu3 xi2 feng4 pei2 ding3 。
- kui4 yi3 qing1 huai2 yu2 ， bao4 wo3 long2 shan1 ming2 。
- xi1 yuan2 fu4 zhui1 cong2 ， ji4 ri4 cheng2 yin1 qing3 。
- xiong1 huai2 tan3 er2 yi2 ， bu2 shi4 qi2 yu3 ting3 。
- bei1 pan2 ming4 juan1 jian3 ， si1 zhu2 fan2 zheng4 ding4 。
- heng2 guan3 jiao4 chui1 qiang1 ， xin1 sheng1 shang3 ge1 ying3 。
- shan4 xue4 ju4 xiao4 xie2 ， jin4 huan1 wang4 zui4 xing3 。
- zi4 zi1 bie2 jing1 qiu1 ， duo1 gu4 zhi2 you1 geng3 。
- qi1 yue4 hui4 tong2 gui3 ， yuan3 chen2 shang1 diao4 ying3 。
- jiao1 jiu4 shao3 jing1 tu2 ， jiu3 xi1 dan4 xu1 min3 。
- wu4 ran2 zuo4 kong1 he2 ， he2 yi4 wa1 zai4 jing3 。
- gu4 ren2 qin2 juan4 pan4 ， chi3 shu1 xun2 dong4 jing4 。
- xin1 shi1 san1 bai3 yan2 ， zhuo2 ju4 lu4 feng1 ying3 。
- nian4 jiu4 qi3 bei1 shang1 ， ceng2 you2 jie1 ji4 sheng3 。
- juan4 yu3 tian3 chou2 nang3 ， bei4 ai4 yu2 zhong3 ding3 。
- gan3 kai3 zhi1 ji3 xin1 ， zhong1 cang2 liao2 zi4 jing3 。
- jing3 chun2 shu1 ge2 lao3 ， er4 ji4 chou2 shen1 bing3 。
- dang1 nian2 wen2 ya3 yu4 ， jiu3 he2 deng1 xi1 sheng3 。
- xin1 tan1 wei2 jun4 le4 ， jing1 mao2 lü3 cao1 bing3 。
- huai2 xiang2 cheng2 yan1 liu2 ， qian2 bei4 jin1 shui2 bing4 。
- fu4 wen2 qi3 huai2 fan1 ， zao3 yi3 shi4 gui1 ting3 。
- nan2 he2 ru2 ke3 zhao4 ， bei3 du4 shi2 yin3 jing3 。
- xi1 ting2 dai4 qing1 sao3 ， bin1 ju4 zhong4 xiao1 zheng3 。
- huan2 dang1 yi1 qian2 chen2 ， wu4 yu3 wei4 xuan2 geng3 。

## 注释

## 译文

## 赏析
