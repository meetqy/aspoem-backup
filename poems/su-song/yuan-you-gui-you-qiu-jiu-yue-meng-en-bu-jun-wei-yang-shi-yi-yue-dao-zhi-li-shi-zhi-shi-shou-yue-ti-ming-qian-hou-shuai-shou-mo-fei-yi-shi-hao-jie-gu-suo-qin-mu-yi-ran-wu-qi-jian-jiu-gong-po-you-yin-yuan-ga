---
id: su-song-yuan-you-gui-you-qiu-jiu-yue-meng-en-bu-jun-wei-yang-shi-yi-yue-dao-zhi-li-shi-zhi-shi-shou-yue-ti-ming-qian-hou-shuai-shou-mo-fei-yi-shi-hao-jie-gu-suo-qin-mu-yi-ran-wu-qi-jian-jiu-gong-po-you-yin-yuan-gan-jiu-si-xian-jie-tan-bu-zu-yin-zuo-chang-yun-ti-wu-zhai-bi-yi-ji-suo-huai-er
title: 元祐癸酉秋九月蒙恩補郡維揚十一月到治蒞事之始首閱題名前後帥守莫非一時豪傑固所欽慕矣然於其間九公頗有夤緣感舊思賢嗟嘆不足因作長韵題於齋壁以寄所懷耳
titlePinyin: yuan2 you4 gui3 you3 qiu1 jiu3 yue4 meng2 en1 bu3 jun4 wei2 yang2 shi2 yi1 yue4 dao4 zhi4 li4 shi4 zhi1 shi3 shou3 yue4 ti2 ming2 qian2 hou4 shuai4 shou3 mo4 fei1 yi4 shi2 hao2 jie2 gu4 suo3 qin1 mu4 yi3 ran2 wu1 qi2 jian4 jiu3 gong1 po1 you3 yin2 yuan2 gan3 jiu4 si1 xian2 jie1 tan4 bu4 zu2 yin1 zuo4 chang2 yun4 ti2 wu1 zhai1 bi4 yi3 ji4 suo3 huai2 er3
titleSlug: yuan-you-gui-you-qiu-jiu-yue-meng-en-bu-jun-wei-yang-shi-yi-yue-dao-zhi-li-shi-zhi-shi-shou-yue-ti-ming-qian-hou-shuai-shou-mo-fei-yi-shi-hao-jie-gu-suo-qin-mu-yi-ran-wu-qi-jian-jiu-gong-po-you-yin-yuan-gan-jiu-si-xian-jie-tan-bu-zu-yin-zuo-chang-yun-ti-wu-zhai-bi-yi-ji-suo-huai-er
author: 蘇頌
authorPinyin: su1 song4
authorSlug: su-song
dynasty: 唐
dynastyPinyin: tang2
dynastySlug: tang
tags: [] 
---

## 正文

- 維揚禹九州，淮南唐四鎮。
- 地據江海衝，星占楚吳分。
- 五季劇荒擾，我朝夷僭閏。
- 督府時稱雄，守帥選常遴。
- 由來竹符使，莫匪邦家聞。
- 其間九賢者，尤推萬人俊。
- 太原文章伯，師友淵源濬。
- 五事陳便宜，七制推典訓。
- 屢薦官雖崇，三已色無慍。
- 岐公老藩朝，惠愛浹吳晉。
- 薦士言有味，偃兵功不陳。
- 鼎飪方燮和，丘園終委順。
- 淵哉文肅公，生遘休明運。
- 三朝翰墨工，二府謀猷奮。
- 道卷任推遷，名全蔑緇磷。
- 鄭公梁棟才，天質璆琳韵。
- 大筆弟兄同，萬事朝廷問。
- 徊翔極宰樞，終始無疵吝。
- 仁宗初倦勤，魏公復來覲。
- 堂堂真相尊，謇謇嘉言進。
- 十字篆勛勞，大烝報忠藎。
- 樂安予舊館，早歲窺牆仞。
- 儒林仰宗工，政府發閎論。
- 雖無鼎銘勛，却有書傳信。
- 吾友仲邍父，利器發硎刃。
- 論經鄙章句，縱辨摧凌誶。
- 經緯夙志違，風流壯年盡。
- 文武惟秀公，將相紆雙印。
- 入輔復出藩，撫淮兼帥潤。
- 憶昔獲攀稽，後來嘗慕藺。
- 司空一代宗，累葉清風振。
- 繼父漢韋平，致君古堯舜。
- 時嘆人云亡，上嗟天不憖。
- 昔人企前修，景行仰高峻。
- 聲氣或相同，古遠視猶近。
- 馬遷稱晏嬰，羊祜交陸遜。
- 異代思執鞭，仇鄰通饋餫。
- 粵予望諸賢，先後來茲郡。
- 既非鎮俗才，仍抱終天釁。
- 砂礫自澄汰，鉛鏌殊銛鈍。
- 將書名在石，終慚駑附駿。
- 前人固難追，遺德猶可徇。
- 鞭後志良勤，思齊言亦訒。
- 顔㥏章在懷，年侵霜滿鬢。
- 俛仰復奚爲，茲焉俟嘉遁。

## 拼音

- wei2 yang2 yu3 jiu3 zhou1 ， huai2 nan2 tang2 si4 zhen4 。
- di4 ju4 jiang1 hai3 chong1 ， xing1 zhan4 chu3 wu2 fen1 。
- wu3 ji4 ju4 huang1 rao3 ， wo3 chao2 yi2 jian4 run4 。
- du1 fu3 shi2 cheng1 xiong2 ， shou3 shuai4 xuan3 chang2 lin2 。
- you2 lai2 zhu2 fu2 shi3 ， mo4 fei3 bang1 jia1 wen2 。
- qi2 jian4 jiu3 xian2 zhe3 ， you2 tui1 wan4 ren2 jun4 。
- tai4 yuan2 wen2 zhang1 bo2 ， shi1 you3 yuan1 yuan2 jun4 。
- wu3 shi4 chen2 pian2 yi0 ， qi1 zhi4 tui1 dian3 xun4 。
- lü3 jian4 guan1 sui1 chong2 ， san1 yi3 se4 wu2 yun4 。
- qi2 gong1 lao3 fan1 chao2 ， hui4 ai4 jia1 wu2 jin4 。
- jian4 shi4 yan2 you3 wei4 ， yan3 bing1 gong1 bu4 chen2 。
- ding3 ren4 fang1 xie4 he2 ， qiu1 yuan2 zhong1 wei3 shun4 。
- yuan1 zai1 wen2 su4 gong1 ， sheng1 gou4 xiu1 ming2 yun4 。
- san1 zhao1 han4 mo4 gong1 ， er4 fu3 mou2 you2 fen4 。
- dao4 juan4 ren4 tui1 qian1 ， ming2 quan2 mie4 zi1 lin2 。
- zheng4 gong1 liang2 dong4 cai2 ， tian1 zhi4 qiu2 lin2 yun4 。
- da4 bi3 di4 xiong0 tong2 ， wan4 shi4 chao2 ting2 wen4 。
- huai2 xiang2 ji2 zai3 shu1 ， zhong1 shi3 wu2 ci1 lin4 。
- ren2 zong1 chu1 juan4 qin2 ， wei4 gong1 fu4 lai2 jin4 。
- tang2 tang2 zhen1 xiang4 zun1 ， jian3 jian3 jia1 yan2 jin4 。
- shi2 zi4 zhuan4 xun1 lao2 ， da4 zheng1 bao4 zhong1 jin4 。
- le4 an1 yu3 jiu4 guan3 ， zao3 sui4 kui1 qiang2 ren4 。
- ru2 lin2 yang3 zong1 gong1 ， zheng4 fu3 fa1 hong2 lun4 。
- sui1 wu2 ding3 ming2 xun1 ， que4 you3 shu1 chuan2 xin4 。
- wu2 you3 zhong4 yuan2 fu4 ， li4 qi4 fa1 xing2 ren4 。
- lun4 jing1 bi3 zhang1 ju4 ， zong4 bian4 cui1 ling2 sui4 。
- jing1 wei3 su4 zhi4 wei2 ， feng1 liu2 zhuang4 nian2 jin4 。
- wen2 wu3 wei2 xiu4 gong1 ， jiang1 xiang1 yu1 shuang1 yin4 。
- ru4 fu3 fu4 chu1 fan1 ， fu3 huai2 jian1 shuai4 run4 。
- yi4 xi1 huo4 pan1 ji1 ， hou4 lai2 chang2 mu4 lin4 。
- si1 kong1 yi2 dai4 zong1 ， lei4 ye4 qing1 feng1 zhen4 。
- ji4 fu4 han4 wei2 ping2 ， zhi4 jun1 gu3 yao2 shun4 。
- shi2 tan4 ren2 yun2 wang2 ， shang4 jie1 tian1 bu2 yin4 。
- xi1 ren2 qi3 qian2 xiu1 ， jing3 xing2 yang3 gao1 jun4 。
- sheng1 qi4 huo4 xiang1 tong2 ， gu3 yuan3 shi4 you2 jin4 。
- ma3 qian1 cheng1 yan4 ying1 ， yang2 hu4 jiao1 lu4 xun4 。
- yi4 dai4 si1 zhi2 bian1 ， chou2 lin2 tong1 kui4 yun4 。
- yue4 yu3 wang4 zhu1 xian2 ， xian1 hou4 lai2 zi1 jun4 。
- ji4 fei1 zhen4 su2 cai2 ， reng2 bao4 zhong1 tian1 xin4 。
- sha1 li4 zi4 cheng2 tai4 ， qian1 mo4 shu1 xian1 dun4 。
- jiang1 shu1 ming2 zai4 shi2 ， zhong1 can2 nu2 fu4 jun4 。
- qian2 ren2 gu4 nan2 zhui1 ， yi2 de2 you2 ke3 xun4 。
- bian1 hou4 zhi4 liang2 qin2 ， si1 qi2 yan2 yi4 ren4 。
- yan2 㥏 zhang1 zai4 huai2 ， nian2 qin1 shuang1 man3 bin4 。
- fu3 yang3 fu4 xi1 wei2 ， zi1 yan1 si4 jia1 dun4 。

## 注释

## 译文

## 赏析
