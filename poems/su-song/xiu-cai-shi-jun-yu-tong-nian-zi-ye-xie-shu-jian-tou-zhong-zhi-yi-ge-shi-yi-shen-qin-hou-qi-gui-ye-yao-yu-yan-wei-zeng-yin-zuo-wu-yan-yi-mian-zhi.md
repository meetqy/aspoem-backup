---
id: su-song-xiu-cai-shi-jun-yu-tong-nian-zi-ye-xie-shu-jian-tou-zhong-zhi-yi-ge-shi-yi-shen-qin-hou-qi-gui-ye-yao-yu-yan-wei-zeng-yin-zuo-wu-yan-yi-mian-zhi
title: 秀才石君予同年子也携書見投重之以歌詩意甚勤厚其歸也邀予言爲贈因作五言以勉之
titlePinyin: xiu4 cai0 shi2 jun1 yu3 tong2 nian2 zi3 ye3 xie2 shu1 jian4 tou2 zhong4 zhi1 yi3 ge1 shi1 yi4 shen4 qin2 hou4 qi2 gui1 ye3 yao1 yu3 yan2 wei2 zeng4 yin1 zuo4 wu3 yan2 yi3 mian3 zhi1
titleSlug: xiu-cai-shi-jun-yu-tong-nian-zi-ye-xie-shu-jian-tou-zhong-zhi-yi-ge-shi-yi-shen-qin-hou-qi-gui-ye-yao-yu-yan-wei-zeng-yin-zuo-wu-yan-yi-mian-zhi
author: 蘇頌
authorPinyin: su1 song4
authorSlug: su-song
dynasty: 宋
dynastyPinyin: song4
dynastySlug: song
tags: []
---

## 正文

- 石生故人子，袖書遠相過。
- 趨翔有父風，步闊冠峨峨。
- 自言少也孤，奉親由江鄱。
- 區區營甘旨，靡暇謀其他。
- 三十未有成，無門托絲蘿。
- 求知走四方，慷慨成悲歌。
- 顧我舊朝寀，謂能激餘波。
- 多慚僻郡守，局趣如生何。
- 空持贈我句，坐閤長吟哦。
- 方今紹唐虞，咏歌繼卷阿。
- 舉世用經術，革去辭章訛。
- 詔書起遺逸，草澤咸搜羅。
- 高爵待俊傑，世礪鈍以磨。
- 君子務藏器，生其勤切磋。
- 乘時挾才策，繼世收賢科。
- 壯懷無自忽，流年易蹉跎。

## 拼音

- shi2 sheng1 gu4 ren2 zi3 ， xiu4 shu1 yuan3 xiang1 guo4 。
- qu1 xiang2 you3 fu4 feng1 ， bu4 kuo4 guan1 e2 e2 。
- zi4 yan2 shao3 ye3 gu1 ， feng4 qin1 you2 jiang1 po2 。
- qu1 qu1 ying2 gan1 zhi3 ， mi2 xia2 mou2 qi2 ta1 。
- san1 shi2 wei4 you3 cheng2 ， wu2 men2 tuo1 si1 luo2 。
- qiu2 zhi1 zou3 si4 fang1 ， kang1 kai3 cheng2 bei1 ge1 。
- gu4 wo3 jiu4 chao2 cai3 ， wei4 neng2 ji1 yu2 bo1 。
- duo1 can2 pi4 jun4 shou3 ， ju2 qu4 ru2 sheng1 he2 。
- kong1 chi2 zeng4 wo3 ju4 ， zuo4 he2 chang2 yin2 e2 。
- fang1 jin1 shao4 tang2 yu2 ， yong3 ge1 ji4 juan4 a1 。
- ju3 shi4 yong4 jing1 shu4 ， ge2 qu4 ci2 zhang1 e2 。
- zhao4 shu1 qi3 yi2 yi4 ， cao3 ze2 xian2 sou1 luo2 。
- gao1 jue2 dai4 jun4 jie2 ， shi4 li4 dun4 yi3 mo2 。
- jun1 zi3 wu4 cang2 qi4 ， sheng1 qi2 qin2 qie1 cuo1 。
- cheng2 shi2 xie2 cai2 ce4 ， ji4 shi4 shou1 xian2 ke1 。
- zhuang4 huai2 wu2 zi4 hu1 ， liu2 nian2 yi4 cuo1 tuo2 。

## 注释

## 译文

## 赏析
