---
id: su-song-nan-jiao-da-li-qing-cheng-shi-wu-shou-you-shi-yu-nan-jiao
title: 南郊大禮慶成詩五首 有事于南郊
titlePinyin: nan2 jiao1 da4 li3 qing4 cheng2 shi1 wu3 shou3   you3 shi4 yu2 nan2 jiao1
titleSlug: nan-jiao-da-li-qing-cheng-shi-wu-shou-you-shi-yu-nan-jiao
author: 蘇頌
authorPinyin: su1 song4
authorSlug: su-song
dynasty: 宋
dynastyPinyin: song4
dynastySlug: song
tags: []
---

## 正文

- 惟皇繼天，宅位三禩。
- 靈德及遠，嘉生茂遂。
- 仲冬月良，一陽氣至。
- 上將告成，禮嚴肆類。
- 自廟徂郊，萬靈拱衛。
- 天收宿雰，日麗佳氣。
- 月逾既望，再登午陛。
- 對越蒼祗，配以太帝。
- 奠玉酌匏，升烟燎幣。
- 志盡虔恭，備成熙事。
- 玉輿旋衡，歡聲沸渭。
- 皇專乃誠，下蒙厥惠。

## 拼音

- wei2 huang2 ji4 tian1 ， zhai2 wei4 san1 si4 。
- ling2 de2 ji2 yuan3 ， jia1 sheng1 mao4 sui4 。
- zhong4 dong1 yue4 liang2 ， yi4 yang2 qi4 zhi4 。
- shang4 jiang1 gao4 cheng2 ， li3 yan2 si4 lei4 。
- zi4 miao4 cu2 jiao1 ， wan4 ling2 gong3 wei4 。
- tian1 shou1 su4 fen1 ， ri4 li2 jia1 qi4 。
- yue4 yu2 ji4 wang4 ， zai4 deng1 wu3 bi4 。
- dui4 yue4 cang1 zhi1 ， pei4 yi3 tai4 di4 。
- dian4 yu4 zhuo2 pao2 ， sheng1 yan1 liao2 bi4 。
- zhi4 jin4 qian2 gong1 ， bei4 cheng2 xi1 shi4 。
- yu4 yu2 xuan2 heng2 ， huan1 sheng1 fei4 wei4 。
- huang2 zhuan1 nai3 cheng2 ， xia4 meng2 jue2 hui4 。

## 注释

## 译文

## 赏析
