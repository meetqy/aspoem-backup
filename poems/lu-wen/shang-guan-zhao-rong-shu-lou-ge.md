---
id: lu-wen-shang-guan-zhao-rong-shu-lou-ge
title: 上官昭容書樓歌
titlePinyin: shang4 guan1 zhao1 rong2 shu1 lou2 ge1
titleSlug: shang-guan-zhao-rong-shu-lou-ge
author: 呂溫
authorPinyin: lü3 wen1
authorSlug: lu-wen
dynasty: 唐
dynastyPinyin: tang2
dynastySlug: tang
tags: []
---

## 正文

- 漢家婕妤唐昭容，工詩能賦千載同。
- 自言才藝是天真，不服丈夫勝婦人。
- 歌闌舞罷閑無事，縱恣優游弄文字。
- 玉樓寶架中天居，緘奇秘異萬卷馀。
- 水精編帙錄鈿軸，雲母搗紙黃金書。
- 風吹花露清旭時，綺窗高挂紅綃帷。
- 香囊盛煙繡結絡，翠羽拂案青琉璃。
- 吟披嘯卷終無已，皎皎淵機破研理。
- 詞縈彩翰紫鸞迴，思耿寥天碧雲起。
- 碧雲起，心悠哉。
- 境深轉苦坐自摧，金梯珠履聲一斷。
- 瑤階日夜生青苔，青苔祕空關。
- 曾比羣玉山，神仙杳何許。
- 遺逸滿人間，君不見洛陽南市賣書肆。
- 有人買得研神記，紙上香多蠹不成。
- 昭容題處猶分明，令人惆悵難爲情。

## 拼音

- han4 jia1 jie2 yu2 tang2 zhao1 rong2 ， gong1 shi1 neng2 fu4 qian1 zai4 tong2 。
- zi4 yan2 cai2 yi4 shi4 tian1 zhen1 ， bu4 fu2 zhang4 fu0 sheng4 fu4 ren2 。
- ge1 lan2 wu3 ba4 xian2 wu2 shi4 ， zong4 zi4 you1 you2 nong4 wen2 zi4 。
- yu4 lou2 bao3 jia4 zhong1 tian1 ju1 ， jian1 qi2 mi4 yi4 wan4 juan4 yu2 。
- shui3 jing1 bian1 zhi4 lu4 dian4 zhou2 ， yun2 mu3 dao3 zhi3 huang2 jin1 shu1 。
- feng1 chui1 hua1 lu4 qing1 xu4 shi2 ， qi3 chuang1 gao1 gua4 hong2 xiao1 wei2 。
- xiang1 nang2 sheng4 yan1 xiu4 jie2 luo4 ， cui4 yu3 fu2 an4 qing1 liu2 li2 。
- yin2 pi1 xiao4 juan4 zhong1 wu2 yi3 ， jiao3 jiao3 yuan1 ji1 po4 yan2 li3 。
- ci2 ying2 cai3 han4 zi3 luan2 hui2 ， si1 geng3 liao2 tian1 bi4 yun2 qi3 。
- bi4 yun2 qi3 ， xin1 you1 zai1 。
- jing4 shen1 zhuan3 ku3 zuo4 zi4 cui1 ， jin1 ti1 zhu1 lü3 sheng1 yi2 duan4 。
- yao2 jie1 ri4 ye4 sheng1 qing1 tai2 ， qing1 tai2 bi4 kong1 guan1 。
- ceng2 bi3 qun2 yu4 shan1 ， shen2 xian1 yao3 he2 xu1 。
- yi2 yi4 man3 ren2 jian4 ， jun1 bu2 jian4 luo4 yang2 nan2 shi4 mai4 shu1 si4 。
- you3 ren2 mai3 de2 yan2 shen2 ji4 ， zhi3 shang4 xiang1 duo1 du4 bu4 cheng2 。
- zhao1 rong2 ti2 chu3 you2 fen1 ming2 ， ling4 ren2 chou2 chang4 nan2 wei2 qing2 。

## 注释

## 译文

## 赏析
