---
id: lu-zhao-lin-chang-an-gu-yi
title: 長安古意
titlePinyin: chang2 an1 gu3 yi4
titleSlug: chang-an-gu-yi
author: 盧照鄰
authorPinyin: lu2 zhao4 lin2
authorSlug: lu-zhao-lin
dynasty: 唐
dynastyPinyin: tang2
dynastySlug: tang
tags: []
---

## 正文

- 長安大道連狹斜，青牛白馬七香車。
- 玉輦縱橫過主第，金鞭絡繹向侯家。
- 龍銜寶蓋承朝日，鳳吐流蘇帶晚霞。
- 百丈遊絲爭繞樹，一羣嬌鳥共啼花。
- 啼花戲蝶千門側，碧樹銀臺萬種色。
- 複道交窗作合歡，雙闕連薨垂鳳翼。
- 梁家畫閣天中起，漢帝金莖雲外直。
- 樓前相望不相知，陌上相逢詎相識。
- 借問吹簫向紫煙，曾經學舞度芳年。
- 得成比目何辭死，願作鴛鴦不羨仙。
- 比目鴛鴦真可羨，雙去雙來君不見。
- 生憎帳額繡孤鸞，好取門簾帖雙燕。
- 雙燕雙飛繞畫梁，羅幃翠被鬱金香。
- 片片行雲著蟬鬢，纖纖初月上鴉黃。
- 鴉黃粉白車中出，含嬌含態情非一。
- 妖童寶馬鐵連錢，娼婦盤龍金屈膝。
- 御史府中烏夜啼，廷尉門前雀欲栖。
- 隱隱朱城臨玉道，遙遙翠幰沒金堤。
- 挾彈飛鷹杜陵北，探丸借客渭橋西。
- 俱邀俠客芙蓉劍，共宿娼家桃李蹊。
- 娼家日暮紫羅裙，清歌一囀口氛氳。
- 北堂夜夜人如月，南陌朝朝騎似雲。
- 南陌北堂連北里，五劇三條控三市。
- 弱柳青槐拂地垂，佳氣紅塵暗天起。
- 漢代金吾千騎來，翡翠屠蘇鸚鵡杯。
- 羅襦寶帶爲君解，燕歌趙舞爲君開。
- 別有豪華稱將相，轉日回天不相讓。
- 意氣由來排灌夫，專權判不容蕭相。
- 專權意氣本豪雄，青虬紫燕坐春風。
- 自言歌舞長千載，自謂驕奢凌五公。
- 節物風光不相待，桑田碧海須臾改。
- 昔時金階白玉堂，即今唯見青松在。
- 寂寂寥寥【揚】子居，年年歲歲一牀書。
- 獨有南山桂花發，飛來飛去襲人裾。

## 拼音

- chang2 an1 da4 dao4 lian2 xia2 xie2 ， qing1 niu2 bai2 ma3 qi1 xiang1 ju1 。
- yu4 nian3 zong4 heng2 guo4 zhu3 di4 ， jin1 bian1 luo4 yi4 xiang4 hou2 jia1 。
- long2 xian2 bao3 gai4 cheng2 zhao1 ri4 ， feng4 tu3 liu2 su1 dai4 wan3 xia2 。
- bai3 zhang4 you2 si1 zheng1 rao4 shu4 ， yi4 qun2 jiao1 niao3 gong4 ti2 hua1 。
- ti2 hua1 xi4 die2 qian1 men2 ce4 ， bi4 shu4 yin2 tai2 wan4 zhong3 se4 。
- fu4 dao4 jiao1 chuang1 zuo4 he2 huan1 ， shuang1 que4 lian2 hong1 chui2 feng4 yi4 。
- liang2 jia1 hua4 ge2 tian1 zhong1 qi3 ， han4 di4 jin1 jing4 yun2 wai4 zhi2 。
- lou2 qian2 xiang1 wang4 bu4 xiang1 zhi1 ， mo4 shang4 xiang1 feng2 ju4 xiang1 shi2 。
- jie4 wen4 chui1 xiao1 xiang4 zi3 yan1 ， ceng2 jing1 xue2 wu3 du4 fang1 nian2 。
- de2 cheng2 bi3 mu4 he2 ci2 si3 ， yuan4 zuo4 yuan1 yang1 bu2 xian4 xian1 。
- bi3 mu4 yuan1 yang1 zhen1 ke3 xian4 ， shuang1 qu4 shuang1 lai2 jun1 bu2 jian4 。
- sheng1 zeng1 zhang4 e2 xiu4 gu1 luan2 ， hao3 qu3 men2 lian2 tie1 shuang1 yan4 。
- shuang1 yan4 shuang1 fei1 rao4 hua4 liang2 ， luo2 wei2 cui4 bei4 yu4 jin1 xiang1 。
- pian4 pian4 xing2 yun2 zhu4 chan2 bin4 ， xian1 xian1 chu1 yue4 shang4 ya1 huang2 。
- ya1 huang2 fen3 bai2 ju1 zhong1 chu1 ， han2 jiao1 han2 tai4 qing2 fei1 yi1 。
- yao1 tong2 bao3 ma3 tie3 lian2 qian2 ， chang1 fu4 pan2 long2 jin1 qu1 xi1 。
- yu4 shi3 fu3 zhong1 wu1 ye4 ti2 ， ting2 wei4 men2 qian2 que4 yu4 qi1 。
- yin3 yin3 zhu1 cheng2 lin2 yu4 dao4 ， yao2 yao2 cui4 xian3 mei2 jin1 di1 。
- xie2 dan4 fei1 ying1 du4 ling2 bei3 ， tan4 wan2 jie4 ke4 wei4 qiao2 xi1 。
- ju4 yao1 xia2 ke4 fu2 rong2 jian4 ， gong4 su4 chang1 jia1 tao2 li3 qi1 。
- chang1 jia1 ri4 mu4 zi3 luo2 qun2 ， qing1 ge1 yi2 zhuan4 kou3 fen1 yun1 。
- bei3 tang2 ye4 ye4 ren2 ru2 yue4 ， nan2 mo4 zhao1 zhao1 qi2 si4 yun2 。
- nan2 mo4 bei3 tang2 lian2 bei3 li3 ， wu3 ju4 san1 tiao2 kong4 san1 shi4 。
- ruo4 liu3 qing1 huai2 fu2 di4 chui2 ， jia1 qi4 hong2 chen2 an4 tian1 qi3 。
- han4 dai4 jin1 wu2 qian1 qi2 lai2 ， fei3 cui4 tu2 su1 ying1 wu3 bei1 。
- luo2 ru2 bao3 dai4 wei2 jun1 jie3 ， yan4 ge1 zhao4 wu3 wei2 jun1 kai1 。
- bie2 you3 hao2 hua2 cheng1 jiang1 xiang1 ， zhuan3 ri4 hui2 tian1 bu4 xiang1 rang4 。
- yi4 qi4 you2 lai2 pai2 guan4 fu1 ， zhuan1 quan2 pan4 bu4 rong2 xiao1 xiang1 。
- zhuan1 quan2 yi4 qi4 ben3 hao2 xiong2 ， qing1 qiu2 zi3 yan4 zuo4 chun1 feng1 。
- zi4 yan2 ge1 wu3 chang2 qian1 zai4 ， zi4 wei4 jiao1 she1 ling2 wu3 gong1 。
- jie2 wu4 feng1 guang1 bu4 xiang1 dai4 ， sang1 tian2 bi4 hai3 xu1 yu2 gai3 。
- xi1 shi2 jin1 jie1 bai2 yu4 tang2 ， ji2 jin1 wei2 jian4 qing1 song1 zai4 。
- ji4 ji4 liao2 liao2 【 yang2 】 zi3 ju1 ， nian2 nian2 sui4 sui4 yi4 chuang2 shu1 。
- du2 you3 nan2 shan1 gui4 hua1 fa1 ， fei1 lai2 fei1 qu4 xi2 ren2 ju1 。

## 注释

## 译文

## 赏析
