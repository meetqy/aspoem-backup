---
id: lu-zhao-lin-zeng-yi-fu-qun-guan
title: 贈益府羣官
titlePinyin: zeng4 yi4 fu3 qun2 guan1
titleSlug: zeng-yi-fu-qun-guan
author: 盧照鄰
authorPinyin: lu2 zhao4 lin2
authorSlug: lu-zhao-lin
dynasty: 唐
dynastyPinyin: tang2
dynastySlug: tang
tags: []
---

## 正文

- 一鳥自北燕，飛來向西蜀。
- 單棲劍門上，獨舞岷山足。
- 昂藏多古貌，哀怨有新曲。
- 羣鳳從之遊，問之何所欲？
- 荅言寒鄉子，飄颻萬餘里。
- 不息惡木枝，不飲盜泉水。
- 常思稻粱遇，願棲梧桐樹。
- 智者不我邀，愚夫余不顧。
- 所以成獨立，耿耿歲云暮。
- 日夕苦風霜，思歸赴洛陽。
- 羽翮毛衣短，關山道路長。
- 明月流客思，白雲迷故鄉。
- 誰能借風便，一舉凌蒼蒼。

## 拼音

- yi4 niao3 zi4 bei3 yan1 ， fei1 lai2 xiang4 xi1 shu3 。
- dan1 qi1 jian4 men2 shang4 ， du2 wu3 min2 shan1 zu2 。
- ang2 cang2 duo1 gu3 mao4 ， ai1 yuan4 you3 xin1 qu3 。
- qun2 feng4 cong2 zhi1 you2 ， wen4 zhi1 he2 suo3 yu4 ？
- da2 yan2 han2 xiang1 zi3 ， piao1 yao2 wan4 yu2 li3 。
- bu4 xi1 e4 mu4 zhi1 ， bu4 yin3 dao4 quan2 shui3 。
- chang2 si1 dao4 liang2 yu4 ， yuan4 qi1 wu2 tong2 shu4 。
- zhi4 zhe3 bu4 wo3 yao1 ， yu2 fu1 yu2 bu2 gu4 。
- suo3 yi3 cheng2 du2 li4 ， geng3 geng3 sui4 yun2 mu4 。
- ri4 xi1 ku3 feng1 shuang1 ， si1 gui1 fu4 luo4 yang2 。
- yu3 he2 mao2 yi1 duan3 ， guan1 shan1 dao4 lu4 chang2 。
- ming2 yue4 liu2 ke4 si1 ， bai2 yun2 mi2 gu4 xiang1 。
- shui2 neng2 jie4 feng1 bian4 ， yi4 ju3 ling2 cang1 cang1 。

## 注释

## 译文

## 赏析
