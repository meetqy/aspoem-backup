---
id: lu-zhao-lin-xing-lu-nan
title: 行路難
titlePinyin: xing2 lu4 nan2
titleSlug: xing-lu-nan
author: 盧照鄰
authorPinyin: lu2 zhao4 lin2
authorSlug: lu-zhao-lin
dynasty: 唐
dynastyPinyin: tang2
dynastySlug: tang
tags: [] 
---

## 正文

- 君不見長安城北渭橋邊，枯木橫槎臥古田。
- 昔日含紅復含紫，常時留霧亦留煙。
- 春景春風花似雪，香車玉轝恆闐咽。
- 若箇遊人不競攀，若箇娼家不來折。
- 娼家寶袜蛟龍帔，公子銀鞍千萬騎。
- 黃鶯一一向花嬌，青鳥雙雙將子戲。
- 千尺長條百尺枝，月桂星榆相蔽虧。
- 珊瑚葉上鴛鴦鳥，鳳皇巢裏雛鵷兒。
- 巢傾枝折鳳歸去，條枯葉落任風吹。
- 一朝零落無人問，萬古摧殘君詎知。
- 人生貴賤無終始，倏忽須臾難久恃。
- 誰家能駐西山日，誰家能堰東流水。
- 漢家陵樹滿秦川，行來行去盡哀憐。
- 自昔公卿二千石，咸擬榮華一萬年。
- 不見朱脣將白貌，唯聞素棘與黃泉。
- 金貂有時換美酒，玉麈但搖莫計錢。
- 寄言坐客神仙署，一生一死交情處。
- 蒼龍闕下君不來，白鶴山前我應去。
- 雲間海上邈難期，赤心會合在何時。
- 但願堯年一百萬，長作巢由也不辭。

## 拼音

- jun1 bu2 jian4 chang2 an1 cheng2 bei3 wei4 qiao2 bian1 ， ku1 mu4 heng2 cha2 wo4 gu3 tian2 。
- xi1 ri4 han2 hong2 fu4 han2 zi3 ， chang2 shi2 liu2 wu4 yi4 liu2 yan1 。
- chun1 jing3 chun1 feng1 hua1 si4 xue3 ， xiang1 ju1 yu4 yu2 heng2 tian2 yan4 。
- ruo4 ge4 you2 ren2 bu2 jing4 pan1 ， ruo4 ge4 chang1 jia1 bu4 lai2 zhe2 。
- chang1 jia1 bao3 wa4 jiao1 long2 pei4 ， gong1 zi3 yin2 an1 qian1 wan4 qi2 。
- huang2 ying1 yi1 yi1 xiang4 hua1 jiao1 ， qing1 niao3 shuang1 shuang1 jiang1 zi3 xi4 。
- qian1 chi3 chang2 tiao2 bai3 chi3 zhi1 ， yue4 gui4 xing1 yu2 xiang1 bi4 kui1 。
- shan1 hu2 ye4 shang4 yuan1 yang1 niao3 ， feng4 huang2 chao2 li3 chu2 yuan1 er2 。
- chao2 qing1 zhi1 zhe2 feng4 gui1 qu4 ， tiao2 ku1 ye4 luo4 ren4 feng1 chui1 。
- yi4 zhao1 ling2 luo4 wu2 ren2 wen4 ， wan4 gu3 cui1 can2 jun1 ju4 zhi1 。
- ren2 sheng1 gui4 jian4 wu2 zhong1 shi3 ， shu1 hu1 xu1 yu2 nan2 jiu3 shi4 。
- shui2 jia1 neng2 zhu4 xi1 shan1 ri4 ， shui2 jia1 neng2 yan4 dong1 liu2 shui3 。
- han4 jia1 ling2 shu4 man3 qin2 chuan1 ， xing2 lai2 xing2 qu4 jin4 ai1 lian2 。
- zi4 xi1 gong1 qing1 er4 qian1 shi2 ， xian2 ni3 rong2 hua2 yi2 wan4 nian2 。
- bu2 jian4 zhu1 chun2 jiang1 bai2 mao4 ， wei2 wen2 su4 ji2 yu3 huang2 quan2 。
- jin1 diao1 you3 shi2 huan4 mei3 jiu3 ， yu4 zhu3 dan4 yao2 mo4 ji4 qian2 。
- ji4 yan2 zuo4 ke4 shen2 xian1 shu3 ， yi4 sheng1 yi4 si3 jiao1 qing2 chu3 。
- cang1 long2 que4 xia4 jun1 bu4 lai2 ， bai2 he4 shan1 qian2 wo3 ying1 qu4 。
- yun2 jian4 hai3 shang4 miao3 nan2 qi1 ， chi4 xin1 hui4 he2 zai4 he2 shi2 。
- dan4 yuan4 yao2 nian2 yi4 bai3 wan4 ， chang2 zuo4 chao2 you2 ye3 bu4 ci2 。

## 注释

## 译文

## 赏析
