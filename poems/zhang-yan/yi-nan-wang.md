---
id: zhang-yan-yi-nan-wang
title: 意难忘
titlePinyin: yi4 nan2 wang4
titleSlug: yi-nan-wang
author: 张炎
authorPinyin: zhang1 yan2
authorSlug: zhang-yan
dynasty: 宋
dynastyPinyin: song4
dynastySlug: song
tags: []
---

## 正文

- 风月吴娃。
- 柳阴中认得，第二香车。
- 春深妆减艳，波转影流花。
- 莺语滑，透纹纱。
- 有低唱人夸。
- 怕误却，周郎醉眼，倚扇佯遮。
- 底须拍碎红牙。
- 听曲终奏雅，可是堪嗟。
- 无人知此意，明月又谁家。
- 尘滚滚，老年华。
- 付情在琵琶。
- 更叹我，黄芦苦竹，万里天涯。

## 拼音

- feng1 yue4 wu2 wa2 。
- liu3 yin1 zhong1 ren4 de0 ， di4 er4 xiang1 che1 。
- chun1 shen1 zhuang1 jian3 yan4 ， bo1 zhuan3 ying3 liu2 hua1 。
- ying1 yu3 hua2 ， tou4 wen2 sha1 。
- you3 di1 chang4 ren2 kua1 。
- pa4 wu4 que4 ， zhou1 lang2 zui4 yan3 ， yi3 shan4 yang2 zhe1 。
- di3 xu1 pai1 sui4 hong2 ya2 。
- ting1 qu3 zhong1 zou4 ya3 ， ke3 shi4 kan1 jie1 。
- wu2 ren2 zhi1 ci3 yi4 ， ming2 yue4 you4 shui2 jia1 。
- chen2 gun3 gun3 ， lao3 nian2 hua2 。
- fu4 qing2 zai4 pi2 pa0 。
- geng4 tan4 wo3 ， huang2 lu2 ku3 zhu2 ， wan4 li3 tian1 ya2 。

## 注释

## 译文

## 赏析
