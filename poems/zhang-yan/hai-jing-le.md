---
id: zhang-yan-hai-jing-le
title: 还京乐
titlePinyin: hai2 jing1 le4
titleSlug: hai-jing-le
author: 张炎
authorPinyin: zhang1 yan2
authorSlug: zhang-yan
dynasty: 宋
dynastyPinyin: song4
dynastySlug: song
tags: []
---

## 正文

- 醉吟处。
- 都是琴尊，竟日松下语。
- 有笔床茶灶，瘦筇相引，逢花须住。
- 正翠阴迷路。
- 年光荏苒成孤旅。
- 待趁燕樯，休忘了、玄都前度。
- 渐烟波远，怕五湖凄冷，佳人袖薄，修竹依依日暮。
- 知他甚处重逢，便匆匆、背潮归去。
- 莫因循、误了幽期，应孤旧雨。
- 伫立山风晚，月明摇碎江树。

## 拼音

- zui4 yin2 chu4 。
- dou1 shi4 qin2 zun1 ， jing4 ri4 song1 xia4 yu3 。
- you3 bi3 chuang2 cha2 zao4 ， shou4 qiong2 xiang1 yin3 ， feng2 hua1 xu1 zhu4 。
- zheng4 cui4 yin1 mi2 lu4 。
- nian2 guang1 ren3 ran3 cheng2 gu1 lü3 。
- dai4 chen4 yan4 qiang2 ， xiu1 wang4 le0 、 xuan2 dou1 qian2 du4 。
- jian4 yan1 bo1 yuan3 ， pa4 wu3 hu2 qi1 leng3 ， jia1 ren2 xiu4 bao2 ， xiu1 zhu2 yi1 yi1 ri4 mu4 。
- zhi1 ta1 shen4 chu4 chong2 feng2 ， bian4 cong1 cong1 、 bei4 chao2 gui1 qu4 。
- mo4 yin1 xun2 、 wu4 le0 you1 qi1 ， ying4 gu1 jiu4 yu3 。
- zhu4 li4 shan1 feng1 wan3 ， yue4 ming2 yao2 sui4 jiang1 shu4 。

## 注释

## 译文

## 赏析
