---
id: li-gang-wang-lu-shan
title: 望廬山
titlePinyin: wang4 lu2 shan1
titleSlug: wang-lu-shan
author: 李綱
authorPinyin: li3 gang1
authorSlug: li-gang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 多年不省廬山面，江上初從望中見。
- 秀骨蒼顔五老人，顧我欣然如素善。
- 香爐峰頂紫烟浮，瀑布遥看銀漢流。
- 雲舒霞卷互明滅，倐忽變態無停留。
- 却疑清夢尋丘壑，風物何爲宛如昨。
- 縱令真是夢中看，夢未覺時良不惡。
- 平生所願今乃償，寛著日月遊山房。
- 青鞋布襪久已辦，百錢掛杖聊徜徉。

## 拼音

- duo1 nian2 bu4 sheng3 lu2 shan1 mian4 ， jiang1 shang4 chu1 cong2 wang4 zhong1 jian4 。
- xiu4 gu3 cang1 yan2 wu3 lao3 ren2 ， gu4 wo3 xin1 ran2 ru2 su4 shan4 。
- xiang1 lu2 feng1 ding3 zi3 yan1 fu2 ， pu4 bu4 yao2 kan4 yin2 han4 liu2 。
- yun2 shu1 xia2 juan4 hu4 ming2 mie4 ， shu1 hu1 bian4 tai4 wu2 ting2 liu2 。
- que4 yi2 qing1 meng4 xun2 qiu1 he4 ， feng1 wu4 he2 wei2 wan3 ru2 zuo2 。
- zong4 ling4 zhen1 shi4 meng4 zhong1 kan4 ， meng4 wei4 jue2 shi2 liang2 bu2 e4 。
- ping2 sheng1 suo3 yuan4 jin1 nai3 chang2 ， kuan1 zhu4 ri4 yue4 you2 shan1 fang2 。
- qing1 xie2 bu4 wa4 jiu3 yi3 ban4 ， bai3 qian2 gua4 zhang4 liao2 chang2 yang2 。

## 注释

## 译文

## 赏析
