---
id: li-gang-zi-pu-qi-lin-xiang-qu-yue-yang-dao-zhong-zuo-shi-shou-qi-er
title: 自蒲圻臨湘趨岳陽道中作十首  其二
titlePinyin: zi4 pu2 qi2 lin2 xiang1 qu1 yue4 yang2 dao4 zhong1 zuo4 shi2 shou3     qi2 er4
titleSlug: zi-pu-qi-lin-xiang-qu-yue-yang-dao-zhong-zuo-shi-shou-qi-er
author: 李綱
authorPinyin: li3 gang1
authorSlug: li-gang
dynasty: 宋
dynastyPinyin: song4
dynastySlug: song
tags: []
---

## 正文

- 屈伸任道復何求，去國翻成汗漫遊。
- 處世久師齊物論，攄懷聊賦畔牢愁。
- 霜清日薄寒光急，雲慘天髙陰氣浮。
- 嫋嫋西風洞庭闊，可堪更上岳陽樓。

## 拼音

- qu1 shen1 ren4 dao4 fu4 he2 qiu2 ， qu4 guo2 fan1 cheng2 han4 man4 you2 。
- chu3 shi4 jiu3 shi1 qi2 wu4 lun4 ， shu1 huai2 liao2 fu4 pan4 lao2 chou2 。
- shuang1 qing1 ri4 bao2 han2 guang1 ji2 ， yun2 can3 tian1 gao1 yin1 qi4 fu2 。
- niao3 niao3 xi1 feng1 dong4 ting2 kuo4 ， ke3 kan1 geng4 shang4 yue4 yang2 lou2 。

## 注释

## 译文

## 赏析
