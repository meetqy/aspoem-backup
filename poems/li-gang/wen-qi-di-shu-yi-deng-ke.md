---
id: li-gang-wen-qi-di-shu-yi-deng-ke
title: 聞七弟叔易登科
titlePinyin: wen2 qi1 di4 shu1 yi4 deng1 ke1
titleSlug: wen-qi-di-shu-yi-deng-ke
author: 李綱
authorPinyin: li3 gang1
authorSlug: li-gang
dynasty: 宋
dynastyPinyin: song4
dynastySlug: song
tags: []
---

## 正文

- 吾家世儒業，教子惟一經。
- 邇來四十載，父子三成名。
- 憶昔塵忝初，非才廁羣英。
- 臚傳被殊渥，姓氏落寰瀛。
- 天子親識擢，屢對雲龍庭。
- 玉音每褒諭，必及吾親寧。
- 同朝大明宫，搢紳以爲榮。
- 君恩太山重，欲報鴻毛輕。
- 迂愚得放逐，不復嘆飄零。
- 爾今又登第，相去纔九齡。
- 勤勞酬素志，烜赫振家聲。
- 箕裘端不墜，義方益芬馨。
- 季弟亦鄉選，來年試春卿。
- 雲鴻繼高舉，桂苑同飛鳴。
- 子壯可起家，予衰欲歸耕。
- 勉哉脩遠業，正值時休明。

## 拼音

- wu2 jia1 shi4 ru2 ye4 ， jiao4 zi3 wei2 yi1 jing1 。
- er3 lai2 si4 shi2 zai4 ， fu4 zi3 san1 cheng2 ming2 。
- yi4 xi1 chen2 tian3 chu1 ， fei1 cai2 ce4 qun2 ying1 。
- lu2 chuan2 bei4 shu1 wo4 ， xing4 shi4 luo4 huan2 ying2 。
- tian1 zi3 qin1 shi2 zhuo2 ， lü3 dui4 yun2 long2 ting2 。
- yu4 yin1 mei3 bao1 yu4 ， bi4 ji2 wu2 qin1 ning2 。
- tong2 chao2 da4 ming2 gong1 ， jin4 shen1 yi3 wei2 rong2 。
- jun1 en1 tai4 shan1 zhong4 ， yu4 bao4 hong2 mao2 qing1 。
- yu1 yu2 de2 fang4 zhu2 ， bu2 fu4 tan4 piao1 ling2 。
- er3 jin1 you4 deng1 di4 ， xiang1 qu4 cai2 jiu3 ling2 。
- qin2 lao2 chou2 su4 zhi4 ， xuan1 he4 zhen4 jia1 sheng1 。
- ji1 qiu2 duan1 bu2 zhui4 ， yi4 fang1 yi4 fen1 xin1 。
- ji4 di4 yi4 xiang1 xuan3 ， lai2 nian2 shi4 chun1 qing1 。
- yun2 hong2 ji4 gao1 ju3 ， gui4 yuan4 tong2 fei1 ming2 。
- zi3 zhuang4 ke3 qi3 jia1 ， yu3 shuai1 yu4 gui1 geng1 。
- mian3 zai1 xiu1 yuan3 ye4 ， zheng4 zhi2 shi2 xiu1 ming2 。

## 注释

## 译文

## 赏析
