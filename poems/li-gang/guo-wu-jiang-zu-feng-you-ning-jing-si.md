---
id: li-gang-guo-wu-jiang-zu-feng-you-ning-jing-si
title: 過吳江阻風遊寧境寺
titlePinyin: guo4 wu2 jiang1 zu3 feng1 you2 ning2 jing4 si4
titleSlug: guo-wu-jiang-zu-feng-you-ning-jing-si
author: 李綱
authorPinyin: li3 gang1
authorSlug: li-gang
dynasty: 宋
dynastyPinyin: song4
dynastySlug: song
tags: []
---

## 正文

- 扁舟渡松江，慘淡天色惡。
- 勝遊得禪房，曠望倚虚閣。
- 軒楹俯巨浸，雲水互參錯。
- 長風駕驚浪，飛雪相噴薄。
- 未應神龍怒，端有蛟鼉作。
- 片帆天際來，飄忽如隕籜。
- 波濤浩無涯，撐突殊不愕。
- 奈何操我舟，惴慄纜添索。
- 蜚廉也世情，逐客正落寞。
- 深夜始歸眠，蓬窗聽鳴鐸。

## 拼音

- bian3 zhou1 du4 song1 jiang1 ， can3 dan4 tian1 se4 e4 。
- sheng4 you2 de2 shan4 fang2 ， kuang4 wang4 yi3 xu1 ge2 。
- xuan1 ying2 fu3 ju4 jin4 ， yun2 shui3 hu4 can1 cuo4 。
- chang2 feng1 jia4 jing1 lang4 ， fei1 xue3 xiang1 pen1 bao2 。
- wei4 ying1 shen2 long2 nu4 ， duan1 you3 jiao1 tuo2 zuo4 。
- pian4 fan1 tian1 ji4 lai2 ， piao1 hu1 ru2 yun3 tuo4 。
- bo1 tao1 hao4 wu2 ya2 ， cheng1 tu1 shu1 bu2 e4 。
- nai4 he2 cao1 wo3 zhou1 ， zhui4 li4 lan3 tian1 suo3 。
- fei1 lian2 ye3 shi4 qing2 ， zhu2 ke4 zheng4 luo4 mo4 。
- shen1 ye4 shi3 gui1 mian2 ， peng2 chuang1 ting1 ming2 duo2 。

## 注释

## 译文

## 赏析
