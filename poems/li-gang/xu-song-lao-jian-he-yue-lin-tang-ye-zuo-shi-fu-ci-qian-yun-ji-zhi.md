---
id: li-gang-xu-song-lao-jian-he-yue-lin-tang-ye-zuo-shi-fu-ci-qian-yun-ji-zhi
title: 許崧老見和月林堂夜坐詩復次前韻寄之
titlePinyin: xu1 song1 lao3 jian4 he2 yue4 lin2 tang2 ye4 zuo4 shi1 fu4 ci4 qian2 yun4 ji4 zhi1
titleSlug: xu-song-lao-jian-he-yue-lin-tang-ye-zuo-shi-fu-ci-qian-yun-ji-zhi
author: 李綱
authorPinyin: li3 gang1
authorSlug: li-gang
dynasty: 宋
dynastyPinyin: song4
dynastySlug: song
tags: []
---

## 正文

- 宇宙一逆旅，安用歸我廬。
- 解裝寓僧房，袤丈即有餘。
- 三年走萬里，華髪照川途。
- 頗思少壯樂，談笑輕簪裾。
- 醉揮鐵如意，擊碎紅珊瑚。
- 垂老見兵革，濟時愧才疏。
- 及兹再飄零，歛若霜中梧。
- 幸從山林遊，時與釋子俱。
- 超然意有會，不必窺其書。
- 臞仙静退者，久要不渝初。
- 和我月林篇，此作久所無。
- 徴言思會面，歲晚苦離居。

## 拼音

- yu3 zhou4 yi2 ni4 lü3 ， an1 yong4 gui1 wo3 lu2 。
- jie3 zhuang1 yu4 seng1 fang2 ， mao4 zhang4 ji2 you3 yu2 。
- san1 nian2 zou3 wan4 li3 ， hua2 fa4 zhao4 chuan1 tu2 。
- po1 si1 shao3 zhuang4 le4 ， tan2 xiao4 qing1 zan1 ju1 。
- zui4 hui1 tie3 ru2 yi4 ， ji1 sui4 hong2 shan1 hu2 。
- chui2 lao3 jian4 bing1 ge2 ， ji4 shi2 kui4 cai2 shu1 。
- ji2 zi1 zai4 piao1 ling2 ， lian3 ruo4 shuang1 zhong1 wu2 。
- xing4 cong2 shan1 lin2 you2 ， shi2 yu3 shi4 zi3 ju4 。
- chao1 ran2 yi4 you3 hui4 ， bu2 bi4 kui1 qi2 shu1 。
- qu2 xian1 jing4 tui4 zhe3 ， jiu3 yao4 bu4 yu2 chu1 。
- he2 wo3 yue4 lin2 pian1 ， ci3 zuo4 jiu3 suo3 wu2 。
- zhi3 yan2 si1 hui4 mian4 ， sui4 wan3 ku3 li2 ju1 。

## 注释

## 译文

## 赏析
