---
id: li-gang-ci-fu-du-shu-cheng-nan-yun
title: 次符讀書城南韻
titlePinyin: ci4 fu2 du2 shu1 cheng2 nan2 yun4
titleSlug: ci-fu-du-shu-cheng-nan-yun
author: 李綱
authorPinyin: li3 gang1
authorSlug: li-gang
dynasty: 宋
dynastyPinyin: song4
dynastySlug: song
tags: []
---

## 正文

- 騄驥有駿足，調御始服輿。
- 天資已髙邁，淬礪資羣書。
- 敏學復好問，端由方寸虛。
- 超然適正道，克慎在厥初。
- 百家見異户，六藝知同閭。
- 愽觀而妙柬，奥義將燦如。
- 纖繳下雲鵠，沈鈎出淵魚。
- 精思理難遯，篤志道匪疏。
- 溉根食其實，浚源導成渠。
- 反已類學射，求心猶放豬。
- 精英謝糟粕，光景走蟾蜍。
- 寸陰寶尺璧，旨味勝浮蛆。
- 是中苟得趣，何適不可居。
- 問言何以然，得之在學歟。
- 譬猶大農家，豐年多蓄儲。
- 人皆升斗窘，已獨倉箱餘。
- 自飽以及衆，愽施誠樂且。
- 文章乃餘事，筆墨爲耕鋤。
- 當爲丹山鳯，勿作黔中驢。
- 本末固有序，未菑那得畬。
- 致身霄漢上，登降白玉除。
- 朱雲既折檻，辛毘亦牽裾。
- 愛君當以誠，危言豈邀譽。
- 自古富貴者，磨滅同丘墟。
- 何如任直道，用捨隨卷舒。
- 不能乃自棄，君子其疾諸。
- 願言力學人，去去無躊躇。

## 拼音

- lu4 ji4 you3 jun4 zu2 ， diao4 yu4 shi3 fu2 yu2 。
- tian1 zi1 yi3 gao1 mai4 ， cui4 li4 zi1 qun2 shu1 。
- min3 xue2 fu4 hao3 wen4 ， duan1 you2 fang1 cun4 xu1 。
- chao1 ran2 shi4 zheng4 dao4 ， ke4 shen4 zai4 jue2 chu1 。
- bai3 jia1 jian4 yi4 hu4 ， liu4 yi4 zhi1 tong2 lü2 。
- bo2 guan1 er2 miao4 jian3 ， ao4 yi4 jiang1 can4 ru2 。
- xian1 jiao3 xia4 yun2 hu2 ， shen3 gou1 chu1 yuan1 yu2 。
- jing1 si1 li3 nan2 dun4 ， du3 zhi4 dao4 fei3 shu1 。
- gai4 gen1 shi2 qi2 shi2 ， jun4 yuan2 dao3 cheng2 qu2 。
- fan3 yi3 lei4 xue2 she4 ， qiu2 xin1 you2 fang4 zhu1 。
- jing1 ying1 xie4 zao1 po4 ， guang1 jing3 zou3 chan2 chu2 。
- cun4 yin1 bao3 chi3 bi4 ， zhi3 wei4 sheng4 fu2 qu1 。
- shi4 zhong1 gou3 de2 qu4 ， he2 shi4 bu4 ke3 ju1 。
- wen4 yan2 he2 yi3 ran2 ， de2 zhi1 zai4 xue2 yu2 。
- pi4 you2 da4 nong2 jia1 ， feng1 nian2 duo1 xu4 chu3 。
- ren2 jie1 sheng1 dou3 jiong3 ， yi3 du2 cang1 xiang1 yu2 。
- zi4 bao3 yi3 ji2 zhong4 ， bo2 shi1 cheng2 le4 qie3 。
- wen2 zhang1 nai3 yu2 shi4 ， bi3 mo4 wei2 geng1 chu2 。
- dang1 wei2 dan1 shan1 feng4 ， wu4 zuo4 qian2 zhong1 lü2 。
- ben3 mo4 gu4 you3 xu4 ， wei4 zi1 na4 de2 she1 。
- zhi4 shen1 xiao1 han4 shang4 ， deng1 jiang4 bai2 yu4 chu2 。
- zhu1 yun2 ji4 zhe2 jian4 ， xin1 pi2 yi4 qian1 ju1 。
- ai4 jun1 dang1 yi3 cheng2 ， wei1 yan2 qi3 yao1 yu4 。
- zi4 gu3 fu4 gui4 zhe3 ， mo2 mie4 tong2 qiu1 xu1 。
- he2 ru2 ren4 zhi2 dao4 ， yong4 she3 sui2 juan4 shu1 。
- bu4 neng2 nai3 zi4 qi4 ， jun1 zi3 qi2 ji2 zhu1 。
- yuan4 yan2 li4 xue2 ren2 ， qu4 qu4 wu2 chou2 chu2 。

## 注释

## 译文

## 赏析
