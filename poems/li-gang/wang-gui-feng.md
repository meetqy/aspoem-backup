---
id: li-gang-wang-gui-feng
title: 望龜峰
titlePinyin: wang4 gui1 feng1
titleSlug: wang-gui-feng
author: 李綱
authorPinyin: li3 gang1
authorSlug: li-gang
dynasty: 宋
dynastyPinyin: song4
dynastySlug: song
tags: []
---

## 正文

- 饒陽景物猶武夷，巖石崛起多瓌奇。
- 此峰厥狀更詭異，舉首曳尾如靈龜。
- 穹隆曝甲正霜曉，蹣跚引氣當晴暉。
- 故知造化巧凝結，欲問所以良難推。
- 我疑龍伯釣溟渤，六鼇連引背負歸。
- 中途遺一尚贔屓，直欲赴海冠峨巍。
- 又疑清江使河伯，波濤相失留於斯。
- 化爲巨石峙千古，雖欲鑽灼無由施。
- 茫茫神怪不可詰，但使風景增清輝。
- 我來閩嶺厭山水，見此還復伸雙眉。
- 頗嗟行役不果到，側身西望生長悲。

## 拼音

- rao2 yang2 jing3 wu4 you2 wu3 yi2 ， yan2 shi2 jue2 qi3 duo1 gui1 qi2 。
- ci3 feng1 jue2 zhuang4 geng4 gui3 yi4 ， ju3 shou3 ye4 wei3 ru2 ling2 gui1 。
- qiong2 long2 pu4 jia3 zheng4 shuang1 xiao3 ， pan2 shan1 yin3 qi4 dang1 qing2 hui1 。
- gu4 zhi1 zao4 hua4 qiao3 ning2 jie2 ， yu4 wen4 suo3 yi3 liang2 nan2 tui1 。
- wo3 yi2 long2 bo2 diao4 ming2 bo2 ， liu4 ao2 lian2 yin3 bei4 fu4 gui1 。
- zhong1 tu2 yi2 yi2 shang4 bi4 xi4 ， zhi2 yu4 fu4 hai3 guan4 e2 wei1 。
- you4 yi2 qing1 jiang1 shi3 he2 bo2 ， bo1 tao1 xiang1 shi1 liu2 wu1 si1 。
- hua4 wei2 ju4 shi2 zhi4 qian1 gu3 ， sui1 yu4 zuan1 zhuo2 wu2 you2 shi1 。
- mang2 mang2 shen2 guai4 bu4 ke3 jie2 ， dan4 shi3 feng1 jing3 zeng1 qing1 hui1 。
- wo3 lai2 min3 ling3 yan4 shan1 shui3 ， jian4 ci3 huan2 fu4 shen1 shuang1 mei2 。
- po1 jie1 xing2 yi4 bu4 guo3 dao4 ， ce4 shen1 xi1 wang4 sheng1 chang2 bei1 。

## 注释

## 译文

## 赏析
