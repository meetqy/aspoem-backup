---
id: li-gang-cai-ta-zan
title: 綵塔贊
titlePinyin: cai3 ta3 zan4
titleSlug: cai-ta-zan
author: 李綱
authorPinyin: li3 gang1
authorSlug: li-gang
dynasty: 宋
dynastyPinyin: song4
dynastySlug: song
tags: []
---

## 正文

- 釋迦佛說妙蓮華，從地湧出七寶塔。
- 欄楯幡幢及龕室，寶玲瓔珞震妙音。
- 四面皆出旃檀香，散天妙華以供養。
- 佛以右指開塔戶，出大音聲却關鑰。
- 多寶如來示全身，讚歎說法分半座。
- 惟二如來共一塔，至今此會尚儼然。
- 何人建立窣堵波，種種嚴飾悉具足。
- 綵縷縈結尺寸間，高廣五百由旬等。
- 當知一念周圓時，勝妙功德已成就。
- 若能瞻禮復回觀，人人具此如來體。
- 至心持誦法華經，彈指真塔當出現。

## 拼音

- shi4 jia1 fo2 shuo1 miao4 lian2 hua2 ， cong2 di4 yong3 chu1 qi1 bao3 ta3 。
- lan2 dun4 fan1 zhuang4 ji2 kan1 shi4 ， bao3 ling2 ying1 luo4 zhen4 miao4 yin1 。
- si4 mian4 jie1 chu1 zhan1 tan2 xiang1 ， san4 tian1 miao4 hua2 yi3 gong4 yang3 。
- fo2 yi3 you4 zhi3 kai1 ta3 hu4 ， chu1 da4 yin1 sheng1 que4 guan1 yue4 。
- duo1 bao3 ru2 lai2 shi4 quan2 shen1 ， zan4 tan4 shuo1 fa3 fen1 ban4 zuo4 。
- wei2 er4 ru2 lai2 gong4 yi4 ta3 ， zhi4 jin1 ci3 hui4 shang4 yan3 ran2 。
- he2 ren2 jian4 li4 su1 du3 bo1 ， zhong3 zhong3 yan2 shi4 xi1 ju4 zu2 。
- cai3 lü3 ying2 jie2 chi3 cun4 jian4 ， gao1 guang3 wu3 bai3 you2 xun2 deng3 。
- dang1 zhi1 yi2 nian4 zhou1 yuan2 shi2 ， sheng4 miao4 gong1 de2 yi3 cheng2 jiu4 。
- ruo4 neng2 zhan1 li3 fu4 hui2 guan1 ， ren2 ren2 ju4 ci3 ru2 lai2 ti3 。
- zhi4 xin1 chi2 song4 fa3 hua2 jing1 ， dan4 zhi3 zhen1 ta3 dang1 chu1 xian4 。

## 注释

## 译文

## 赏析
