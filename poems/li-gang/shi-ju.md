---
id: li-gang-shi-ju
title: 食橘
titlePinyin: shi2 ju2
titleSlug: shi-ju
author: 李綱
authorPinyin: li3 gang1
authorSlug: li-gang
dynasty: 宋
dynastyPinyin: song4
dynastySlug: song
tags: []
---

## 正文

- 洞庭一夜天雨霜，橘林綠苞朝已黄。
- 遠題書後三百顆，入手便覺秋風香。
- 黄金爲膚白玉瓤，沆瀣深貯甘且芳。
- 雕盤初擘噀清霧，冰齒乍嚼流瓊漿。
- 色香氣味紛可喜，下視衆果皆茫茫。
- 嗟余平生愛種此，木奴千樹梁谿傍。
- 只今蒿艾已埋没，豈敢向日爭熒煌。
- 蓬萊雲氣久寂寞，漢殿無復羅瀟湘。
- 厥包縱有盡酸澀，剖之蠧朽安足嘗。
- 乃知汝病是天意，坐使玉食無輝光。
- 荒山乃爾飫佳品，安得騕褭置錦堂。
- 君不見杜陵野老歌病橘，蕭蕭半死誠可傷。

## 拼音

- dong4 ting2 yi2 ye4 tian1 yu3 shuang1 ， ju2 lin2 lü4 bao1 chao2 yi3 huang2 。
- yuan3 ti2 shu1 hou4 san1 bai3 ke1 ， ru4 shou3 bian4 jue2 qiu1 feng1 xiang1 。
- huang2 jin1 wei2 fu1 bai2 yu4 rang2 ， hang4 xie4 shen1 zhu4 gan1 qie3 fang1 。
- diao1 pan2 chu1 bo4 xun4 qing1 wu4 ， bing1 chi3 zha4 jiao2 liu2 qiong2 jiang1 。
- se4 xiang1 qi4 wei4 fen1 ke3 xi3 ， xia4 shi4 zhong4 guo3 jie1 mang2 mang2 。
- jie1 yu2 ping2 sheng1 ai4 zhong3 ci3 ， mu4 nu2 qian1 shu4 liang2 xi1 bang4 。
- zhi1 jin1 hao1 ai4 yi3 mai2 mo4 ， qi3 gan3 xiang4 ri4 zheng1 ying2 huang2 。
- peng2 lai2 yun2 qi4 jiu3 ji4 mo4 ， han4 dian4 wu2 fu4 luo2 xiao1 xiang1 。
- jue2 bao1 zong4 you3 jin4 suan1 se4 ， pou1 zhi1 du4 xiu3 an1 zu2 chang2 。
- nai3 zhi1 ru3 bing4 shi4 tian1 yi4 ， zuo4 shi3 yu4 shi2 wu2 hui1 guang1 。
- huang1 shan1 nai3 er3 yu4 jia1 pin3 ， an1 de2 yao3 niao3 zhi4 jin3 tang2 。
- jun1 bu2 jian4 du4 ling2 ye3 lao3 ge1 bing4 ju2 ， xiao1 xiao1 ban4 si3 cheng2 ke3 shang1 。

## 注释

## 译文

## 赏析
