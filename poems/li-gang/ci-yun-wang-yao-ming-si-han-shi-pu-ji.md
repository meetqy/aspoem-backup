---
id: li-gang-ci-yun-wang-yao-ming-si-han-shi-pu-ji
title: 次韻王堯明四旱詩 酺祭
titlePinyin: ci4 yun4 wang2 yao2 ming2 si4 han4 shi1   pu2 ji4
titleSlug: ci-yun-wang-yao-ming-si-han-shi-pu-ji
author: 李綱
authorPinyin: li3 gang1
authorSlug: li-gang
dynasty: 宋
dynastyPinyin: song4
dynastySlug: song
tags: []
---

## 正文

- 閔旱意不樂，駕言遊近坰。
- 田父紛在野，祭酺方乞靈。
- 借問何以然，東臯産蝗螟。
- 主張有神物，薄禮羞微馨。
- 神歆庶災熄，敢愛酒滿瓴。
- 導我試往觀，戢戢初插翎。
- 剪穗齊若刀，抱稈牢如釘。
- 異哉天壤間，孕此妖孽形。
- 羣族既蕃衍，氣類屯臊腥。
- 仲尼所不堪，紀異垂麟經。
- 畀火見周雅，捕瘞聞唐庭。
- 人力自足勝，何須詰冥冥。
- 聰明實依人，正直神所聽。
- 區區觴豆間，厥德安足銘。
- 誰能起雲師，霈雨驅疾霆。
- 一洗羽孽息，寥落如晨星。

## 拼音

- min3 han4 yi4 bu2 le4 ， jia4 yan2 you2 jin4 jiong1 。
- tian2 fu4 fen1 zai4 ye3 ， ji4 pu2 fang1 qi3 ling2 。
- jie4 wen4 he2 yi3 ran2 ， dong1 gao1 chan3 huang2 ming2 。
- zhu3 zhang1 you3 shen2 wu4 ， bao2 li3 xiu1 wei1 xin1 。
- shen2 xin1 shu4 zai1 xi1 ， gan3 ai4 jiu3 man3 ling2 。
- dao3 wo3 shi4 wang3 guan1 ， ji2 ji2 chu1 cha1 ling2 。
- jian3 sui4 qi2 ruo4 dao1 ， bao4 gan3 lao2 ru2 ding1 。
- yi4 zai1 tian1 rang3 jian4 ， yun4 ci3 yao1 nie4 xing2 。
- qun2 zu2 ji4 fan2 yan3 ， qi4 lei4 tun2 sao4 xing1 。
- zhong4 ni2 suo3 bu4 kan1 ， ji4 yi4 chui2 lin2 jing1 。
- bi4 huo3 jian4 zhou1 ya3 ， bu3 yi4 wen2 tang2 ting2 。
- ren2 li4 zi4 zu2 sheng4 ， he2 xu1 jie2 ming2 ming2 。
- cong1 ming2 shi2 yi1 ren2 ， zheng4 zhi2 shen2 suo3 ting1 。
- qu1 qu1 shang1 dou4 jian4 ， jue2 de2 an1 zu2 ming2 。
- shui2 neng2 qi3 yun2 shi1 ， pei4 yu3 qu1 ji2 ting2 。
- yi4 xi3 yu3 nie4 xi1 ， liao2 luo4 ru2 chen2 xing1 。

## 注释

## 译文

## 赏析
