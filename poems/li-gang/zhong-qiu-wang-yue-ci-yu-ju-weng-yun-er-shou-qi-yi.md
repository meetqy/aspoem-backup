---
id: li-gang-zhong-qiu-wang-yue-ci-yu-ju-weng-yun-er-shou-qi-yi
title: 中秋望月次玉局翁韻二首  其一
titlePinyin: zhong1 qiu1 wang4 yue4 ci4 yu4 ju2 weng1 yun4 er4 shou3     qi2 yi1
titleSlug: zhong-qiu-wang-yue-ci-yu-ju-weng-yun-er-shou-qi-yi
author: 李綱
authorPinyin: li3 gang1
authorSlug: li-gang
dynasty: 宋
dynastyPinyin: song4
dynastySlug: song
tags: []
---

## 正文

- 明月如玉盤，飛上青霄東。
- 徘徊斗牛間，照我禪室中。
- 爽氣靄亭户，清光透簾櫳。
- 我雖不解飲，敢辭玉樽空。
- 舉酒對明月，起舞聊相從。
- 身世兩翛然，如遊廣寒宫。
- 夜久風露冷，草根吟候蟲。
- 咽咽不能已，豈自鳴其窮。
- 天涯多霧雨，好景誠難逢。
- 哦詩不成寢，頗類魚噞喁。

## 拼音

- ming2 yue4 ru2 yu4 pan2 ， fei1 shang4 qing1 xiao1 dong1 。
- pai2 huai2 dou4 niu2 jian4 ， zhao4 wo3 shan4 shi4 zhong1 。
- shuang3 qi4 ai3 ting2 hu4 ， qing1 guang1 tou4 lian2 long2 。
- wo3 sui1 bu4 jie3 yin3 ， gan3 ci2 yu4 zun1 kong1 。
- ju3 jiu3 dui4 ming2 yue4 ， qi3 wu3 liao2 xiang1 cong2 。
- shen1 shi4 liang3 xiao1 ran2 ， ru2 you2 guang3 han2 gong1 。
- ye4 jiu3 feng1 lu4 leng3 ， cao3 gen1 yin2 hou4 chong2 。
- yan4 yan4 bu4 neng2 yi3 ， qi3 zi4 ming2 qi2 qiong2 。
- tian1 ya2 duo1 wu4 yu3 ， hao3 jing3 cheng2 nan2 feng2 。
- o4 shi1 bu4 cheng2 qin3 ， po1 lei4 yu2 yan3 yong2 。

## 注释

## 译文

## 赏析
