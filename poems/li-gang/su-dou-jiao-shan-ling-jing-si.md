---
id: li-gang-su-dou-jiao-shan-ling-jing-si
title: 宿都嶠山靈景寺
titlePinyin: su4 dou1 jiao4 shan1 ling2 jing3 si4
titleSlug: su-dou-jiao-shan-ling-jing-si
author: 李綱
authorPinyin: li3 gang1
authorSlug: li-gang
dynasty: 宋
dynastyPinyin: song4
dynastySlug: song
tags: []
---

## 正文

- 清晨遊栖真，薄暮宿靈景。
- 山空松桂香，雲細泉石冷。
- 髙崖敞飛簷，象緯逼參井。
- 惜無娟娟月，散此林下影。
- 夜闌風露寒，巖曲燈耿耿。
- 疏鐘響嵌竇，客枕發深省。
- 却随猿鳥起，再上翠微頂。
- 道人山後來，眸子頗清炯。
- 試詢龍虎訣，妙意默已領。
- 我生憂患餘，半世泛萍梗。
- 脫身鯨海中，掃跡方自屏。
- 願從稚川遊，薪水事丹鼎。
- 庶資刀圭力，少使桑榆永。
- 胡塵暗中原，静謐惟五嶺。
- 渺然炎荒地，自絕羽書警。
- 結茅定前緣，幽夢先異境。
- 上下三洞間，安得田二頃。
- 攜家學龐公，捫蝨笑王猛。
- 採薇與散髪，此志久已肯。
- 嵇生非吾徒，幽憤醉方醒。

## 拼音

- qing1 chen2 you2 qi1 zhen1 ， bo2 mu4 su4 ling2 jing3 。
- shan1 kong1 song1 gui4 xiang1 ， yun2 xi4 quan2 shi2 leng3 。
- gao1 ya2 chang3 fei1 yan2 ， xiang4 wei3 bi1 can1 jing3 。
- xi1 wu2 juan1 juan1 yue4 ， san4 ci3 lin2 xia4 ying3 。
- ye4 lan2 feng1 lu4 han2 ， yan2 qu3 deng1 geng3 geng3 。
- shu1 zhong1 xiang3 qian4 dou4 ， ke4 zhen3 fa1 shen1 xing3 。
- que4 sui2 yuan2 niao3 qi3 ， zai4 shang4 cui4 wei1 ding3 。
- dao4 ren2 shan1 hou4 lai2 ， mou2 zi0 po1 qing1 jiong3 。
- shi4 xun2 long2 hu3 jue2 ， miao4 yi4 mo4 yi3 ling3 。
- wo3 sheng1 you1 huan4 yu2 ， ban4 shi4 fan4 ping2 geng3 。
- tuo1 shen1 jing1 hai3 zhong1 ， sao3 ji4 fang1 zi4 ping2 。
- yuan4 cong2 zhi4 chuan1 you2 ， xin1 shui3 shi4 dan1 ding3 。
- shu4 zi1 dao1 gui1 li4 ， shao3 shi3 sang1 yu2 yong3 。
- hu2 chen2 an4 zhong1 yuan2 ， jing4 mi4 wei2 wu3 ling3 。
- miao3 ran2 yan2 huang1 di4 ， zi4 jue2 yu3 shu1 jing3 。
- jie2 mao2 ding4 qian2 yuan2 ， you1 meng4 xian1 yi4 jing4 。
- shang4 xia4 san1 dong4 jian4 ， an1 de2 tian2 er4 qing3 。
- xie2 jia1 xue2 pang2 gong1 ， men2 shi1 xiao4 wang2 meng3 。
- cai3 wei1 yu3 san4 fa4 ， ci3 zhi4 jiu3 yi3 ken3 。
- ji1 sheng1 fei1 wu2 tu2 ， you1 fen4 zui4 fang1 xing3 。

## 注释

## 译文

## 赏析
