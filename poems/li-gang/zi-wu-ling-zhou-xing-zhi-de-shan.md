---
id: li-gang-zi-wu-ling-zhou-xing-zhi-de-shan
title: 自武陵舟行至德山
titlePinyin: zi4 wu3 ling2 zhou1 xing2 zhi4 de2 shan1
titleSlug: zi-wu-ling-zhou-xing-zhi-de-shan
author: 李綱
authorPinyin: li3 gang1
authorSlug: li-gang
dynasty: 宋
dynastyPinyin: song4
dynastySlug: song
tags: []
---

## 正文

- 捨車泛蘭舟，搖蕩武陵水。
- 憇裝古叢林，幽勝冠南紀。
- 當時霹靂手，掣電機在捶。
- 鈐鎚今得人，宗旨振頽委。
- 何須大雄殿，突兀踞巍址。
- 龍蛇相混雜，衲子聚千指。
- 齊竽一一吹，真贗見鑪錘。
- 青葱松竹陰，積翠紛可喜。
- 春風一動搖，蕭瑟鳴不已。
- 却遊德峴亭，枉渚抱中沚。
- 襄陽今何如，風物略如此。
- 空懷墮淚碑，愧嘆羊叔子。
- 坐令鄒湛輩，名字隨驥尾。
- 胡雛窺漢疆，戰哭多新鬼。
- 王室如綴旒，寇盜結蜂蟻。
- 而我荷寛恩，抱釁適萬里。
- 回頭望中原，灑涕濕巾几。
- 海山渺安在，澒洞鯨波裏。
- 飛仙時往來，當學長不死。

## 拼音

- she3 ju1 fan4 lan2 zhou1 ， yao2 dang4 wu3 ling2 shui3 。
- qi4 zhuang1 gu3 cong2 lin2 ， you1 sheng4 guan1 nan2 ji4 。
- dang1 shi2 pi1 li4 shou3 ， che4 dian4 ji1 zai4 chui2 。
- qian2 chui2 jin1 de2 ren2 ， zong1 zhi3 zhen4 tui2 wei3 。
- he2 xu1 da4 xiong2 dian4 ， tu1 wu4 ju4 wei1 zhi3 。
- long2 she2 xiang1 hun4 za2 ， na4 zi0 ju4 qian1 zhi3 。
- qi2 yu2 yi1 yi1 chui1 ， zhen1 yan4 jian4 lu2 chui2 。
- qing1 cong1 song1 zhu2 yin1 ， ji1 cui4 fen1 ke3 xi3 。
- chun1 feng1 yi2 dong4 yao2 ， xiao1 se4 ming2 bu4 yi3 。
- que4 you2 de2 xian4 ting2 ， wang3 zhu3 bao4 zhong1 zhi3 。
- xiang1 yang2 jin1 he2 ru2 ， feng1 wu4 lüe4 ru2 ci3 。
- kong1 huai2 duo4 lei4 bei1 ， kui4 tan4 yang2 shu1 zi0 。
- zuo4 ling4 zou1 zhan4 bei4 ， ming2 zi4 sui2 ji4 wei3 。
- hu2 chu2 kui1 han4 jiang1 ， zhan4 ku1 duo1 xin1 gui3 。
- wang2 shi4 ru2 zhui4 liu2 ， kou4 dao4 jie2 feng1 yi3 。
- er2 wo3 he2 kuan1 en1 ， bao4 xin4 shi4 wan4 li3 。
- hui2 tou2 wang4 zhong1 yuan2 ， sa3 ti4 shi1 jin1 ji3 。
- hai3 shan1 miao3 an1 zai4 ， hong4 dong4 jing1 bo1 li3 。
- fei1 xian1 shi2 wang3 lai2 ， dang1 xue2 chang2 bu4 si3 。

## 注释

## 译文

## 赏析
