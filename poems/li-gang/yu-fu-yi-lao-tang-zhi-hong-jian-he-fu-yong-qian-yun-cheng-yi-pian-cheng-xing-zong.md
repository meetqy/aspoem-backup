---
id: li-gang-yu-fu-yi-lao-tang-zhi-hong-jian-he-fu-yong-qian-yun-cheng-yi-pian-cheng-xing-zong
title: 余賦佚老堂志宏見和復用前韻成一篇呈興宗
titlePinyin: yu2 fu4 yi4 lao3 tang2 zhi4 hong2 jian4 he2 fu4 yong4 qian2 yun4 cheng2 yi4 pian1 cheng2 xing1 zong1
titleSlug: yu-fu-yi-lao-tang-zhi-hong-jian-he-fu-yong-qian-yun-cheng-yi-pian-cheng-xing-zong
author: 李綱
authorPinyin: li3 gang1
authorSlug: li-gang
dynasty: 宋
dynastyPinyin: song4
dynastySlug: song
tags: []
---

## 正文

- 人生期百年，得老亦無幾。
- 超然髙世士，急流貴勇止。
- 掛冠神武門，不與王侯事。
- 驅車返田廬，出關隨父子。
- 寧知千載後，夫子亦云爾。
- 虛堂號佚老，遊息長在此。
- 心閒齊物我，漏盡謝生死。
- 遺德藹清芬，承家有賢嗣。
- 行年踰六十，遇物如止水。
- 豈惟詩家流，端是林下士。
- 閉關園日涉，不種紅與紫。
- 滿庭松桂香，月露浩如洗。
- 風篁自蕭蕭，池溜方泚泚。
- 知我却叩門，鋤榛出芳卉。
- 杞菊初長苗，棠梨半含蘂。
- 清談款襟抱，忘此德與齒。
- 境幽人復佳，發我斐然意。
- 作詩掛楹間，拙惡何時弭。
- 鄧侯亦可人，佳句實予起。
- 抱膝更長吟，蕪音慚四始。

## 拼音

- ren2 sheng1 qi1 bai3 nian2 ， de2 lao3 yi4 wu2 ji1 。
- chao1 ran2 gao1 shi4 shi4 ， ji2 liu2 gui4 yong3 zhi3 。
- gua4 guan1 shen2 wu3 men2 ， bu4 yu3 wang2 hou2 shi4 。
- qu1 ju1 fan3 tian2 lu2 ， chu1 guan1 sui2 fu4 zi3 。
- ning2 zhi1 qian1 zai4 hou4 ， fu1 zi3 yi4 yun2 er3 。
- xu1 tang2 hao4 yi4 lao3 ， you2 xi1 chang2 zai4 ci3 。
- xin1 xian2 qi2 wu4 wo3 ， lou4 jin4 xie4 sheng1 si3 。
- yi2 de2 ai3 qing1 fen1 ， cheng2 jia1 you3 xian2 si4 。
- xing2 nian2 yu2 liu4 shi2 ， yu4 wu4 ru2 zhi3 shui3 。
- qi3 wei2 shi1 jia1 liu2 ， duan1 shi4 lin2 xia4 shi4 。
- bi4 guan1 yuan2 ri4 she4 ， bu4 zhong3 hong2 yu3 zi3 。
- man3 ting2 song1 gui4 xiang1 ， yue4 lu4 hao4 ru2 xi3 。
- feng1 huang2 zi4 xiao1 xiao1 ， chi2 liu1 fang1 ci3 ci3 。
- zhi1 wo3 que4 kou4 men2 ， chu2 zhen1 chu1 fang1 hui4 。
- qi3 ju2 chu1 chang2 miao2 ， tang2 li2 ban4 han2 rui3 。
- qing1 tan2 kuan3 jin1 bao4 ， wang4 ci3 de2 yu3 chi3 。
- jing4 you1 ren2 fu4 jia1 ， fa1 wo3 fei3 ran2 yi4 。
- zuo4 shi1 gua4 ying2 jian4 ， zhuo1 e4 he2 shi2 mi3 。
- deng4 hou2 yi4 ke3 ren2 ， jia1 ju4 shi2 yu3 qi3 。
- bao4 xi1 geng4 chang2 yin2 ， wu2 yin1 can2 si4 shi3 。

## 注释

## 译文

## 赏析
