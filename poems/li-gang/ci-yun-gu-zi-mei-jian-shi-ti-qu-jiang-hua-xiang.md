---
id: li-gang-ci-yun-gu-zi-mei-jian-shi-ti-qu-jiang-hua-xiang
title: 次韻顧子美見示題曲江畫像
titlePinyin: ci4 yun4 gu4 zi3 mei3 jian4 shi4 ti2 qu3 jiang1 hua4 xiang4
titleSlug: ci-yun-gu-zi-mei-jian-shi-ti-qu-jiang-hua-xiang
author: 李綱
authorPinyin: li3 gang1
authorSlug: li-gang
dynasty: 宋
dynastyPinyin: song4
dynastySlug: song
tags: []
---

## 正文

- 天眷李唐能肖德，異人間出生其國。
- 於中貞觀開元間，譬若豐年多黍稷。
- 曲江擢秀自妙齡，國器早被燕公識。
- 文詞贍蔚冠後來，大冊髙文振鴻筆。
- 孤生徒步起荒陬，職秉鈞衡爵侯伯。
- 一時推挽盡正人，讜議嘉謨咸可績。
- 能於偏校識胡情，此理未可常情億。
- 哥奴豈是郎官材，誰使巖廊久踐歷。
- 眉宇津津挾兔鵰，醖藉居然困摧抑。
- 正衙造膝訪相臣，豈止伶官論安叱。
- 天意方將啓禄山，帝心那解疑仙客。
- 房帷陰謀獨上陳，三子未寃繄巨力。
- 偉哉相業繼姚宋，允矣威聲落夷貊。
- 千秋金鑑奉君王，仁者之言古遺直。
- 詠燕論心詎免猜，賦扇陳情竟何意。
- 黄鍾毁棄瓦釜嗚，鳳去鴞鴟集槐棘。
- 固知骨骾易嬰鱗，坐使姦諛得乘隙。
- 一麾出守來荆蠻，直道忘懷謝欣戚。
- 詩篇冥助得江山，文史終年自怡懌。
- 漁陽鼙鼓震長安，禍亂寧從一朝積。
- 翠華西幸蒙塵飛，蜀道艱難會相憶。
- 至言逆耳棄不收，遣祭徒勞長歎息。
- 古來忠讜盡如此，端欲濟時如穀帛。
- 空令萬世滄海南，崒兀髙名配韶石。
- 於粲荔丹蕉葉黄，廟貎屹然兹血食。
- 身亡道立復何求，失策自與當時惜。
- 丹青誰爲寫清姿，風度嚴凝見顔色。
- 顧侯好古如古人，此本云自韶陽得。
- 笏囊無復使人持，奕奕蟬冠照虛壁。
- 象設曾聞鐵作胎，英靈尚想心猶赤。
- 拜公遺像激懦衷，悵望天南瘴江碧。
- 髙辭險語極揄揚，勉強追酬愧非敵。

## 拼音

- tian1 juan4 li3 tang2 neng2 xiao4 de2 ， yi4 ren2 jian4 chu1 sheng1 qi2 guo2 。
- wu1 zhong1 zhen1 guan1 kai1 yuan2 jian4 ， pi4 ruo4 feng1 nian2 duo1 shu3 ji4 。
- qu3 jiang1 zhuo2 xiu4 zi4 miao4 ling2 ， guo2 qi4 zao3 bei4 yan4 gong1 shi2 。
- wen2 ci2 shan4 wei4 guan1 hou4 lai2 ， da4 ce4 gao1 wen2 zhen4 hong2 bi3 。
- gu1 sheng1 tu2 bu4 qi3 huang1 zou1 ， zhi2 bing3 jun1 heng2 jue2 hou2 bo2 。
- yi4 shi2 tui1 wan3 jin4 zheng4 ren2 ， dang3 yi4 jia1 mo2 xian2 ke3 ji4 。
- neng2 wu1 pian1 xiao4 shi2 hu2 qing2 ， ci3 li3 wei4 ke3 chang2 qing2 yi4 。
- ge1 nu2 qi3 shi4 lang2 guan1 cai2 ， shui2 shi3 yan2 lang2 jiu3 jian4 li4 。
- mei2 yu3 jin1 jin1 xie2 tu4 diao1 ， yun4 jie4 ju1 ran2 kun4 cui1 yi4 。
- zheng4 ya2 zao4 xi1 fang3 xiang1 chen2 ， qi3 zhi3 ling2 guan1 lun4 an1 chi4 。
- tian1 yi4 fang1 jiang1 qi3 lu4 shan1 ， di4 xin1 na4 jie3 yi2 xian1 ke4 。
- fang2 wei2 yin1 mou2 du2 shang4 chen2 ， san1 zi3 wei4 yuan1 yi1 ju4 li4 。
- wei3 zai1 xiang1 ye4 ji4 yao2 song4 ， yun3 yi3 wei1 sheng1 luo4 yi2 mo4 。
- qian1 qiu1 jin1 jian4 feng4 jun1 wang2 ， ren2 zhe3 zhi1 yan2 gu3 yi2 zhi2 。
- yong3 yan4 lun4 xin1 ju4 mian3 cai1 ， fu4 shan4 chen2 qing2 jing4 he2 yi4 。
- huang2 zhong1 hui3 qi4 wa3 fu3 wu1 ， feng4 qu4 xiao1 chi1 ji2 huai2 ji2 。
- gu4 zhi1 gu3 geng3 yi4 ying1 lin2 ， zuo4 shi3 jian1 yu2 de2 cheng2 xi4 。
- yi4 hui1 chu1 shou3 lai2 jing1 man2 ， zhi2 dao4 wang4 huai2 xie4 xin1 qi1 。
- shi1 pian1 ming2 zhu4 de2 jiang1 shan1 ， wen2 shi3 zhong1 nian2 zi4 yi2 yi4 。
- yu2 yang2 pi2 gu3 zhen4 chang2 an1 ， huo4 luan4 ning2 cong2 yi4 zhao1 ji1 。
- cui4 hua2 xi1 xing4 meng2 chen2 fei1 ， shu3 dao4 jian1 nan2 hui4 xiang1 yi4 。
- zhi4 yan2 ni4 er3 qi4 bu4 shou1 ， qian3 ji4 tu2 lao2 chang2 tan4 xi1 。
- gu3 lai2 zhong1 dang3 jin4 ru2 ci3 ， duan1 yu4 ji4 shi2 ru2 gu3 bo2 。
- kong1 ling4 wan4 shi4 cang1 hai3 nan2 ， zu2 wu4 gao1 ming2 pei4 shao2 shi2 。
- wu1 can4 li4 dan1 jiao1 ye4 huang2 ， miao4 ni2 yi4 ran2 zi1 xue4 shi2 。
- shen1 wang2 dao4 li4 fu4 he2 qiu2 ， shi1 ce4 zi4 yu3 dang1 shi2 xi1 。
- dan1 qing1 shui2 wei2 xie3 qing1 zi1 ， feng1 du4 yan2 ning2 jian4 yan2 se4 。
- gu4 hou2 hao3 gu3 ru2 gu3 ren2 ， ci3 ben3 yun2 zi4 shao2 yang2 de2 。
- hu4 nang2 wu2 fu4 shi3 ren2 chi2 ， yi4 yi4 chan2 guan1 zhao4 xu1 bi4 。
- xiang4 she4 ceng2 wen2 tie3 zuo4 tai1 ， ying1 ling2 shang4 xiang3 xin1 you2 chi4 。
- bai4 gong1 yi2 xiang4 ji1 nuo4 zhong1 ， chang4 wang4 tian1 nan2 zhang4 jiang1 bi4 。
- gao1 ci2 xian3 yu3 ji2 yu2 yang2 ， mian3 qiang2 zhui1 chou2 kui4 fei1 di2 。

## 注释

## 译文

## 赏析
