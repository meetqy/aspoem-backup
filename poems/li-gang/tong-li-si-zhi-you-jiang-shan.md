---
id: li-gang-tong-li-si-zhi-you-jiang-shan
title: 同李似之遊蔣山
titlePinyin: tong2 li3 si4 zhi1 you2 jiang3 shan1
titleSlug: tong-li-si-zhi-you-jiang-shan
author: 李綱
authorPinyin: li3 gang1
authorSlug: li-gang
dynasty: 宋
dynastyPinyin: song4
dynastySlug: song
tags: []
---

## 正文

- 北風阻行舟，駕言遊蔣山。
- 相攜得良友，談笑窮躋攀。
- 松林靜杳冥，殿閣羅煙鬟。
- 寶公骨已冷，白塔孤雲間。
- 乘高望長空，極目波濤翻。
- 東南正戎馬，戈甲照江干。
- 與子適相遇，偷此半日閑。
- 懷古六朝遠，道舊一笑歡。
- 憶昨賜對初，接武玉殿班。
- 螭坳珥史筆，毎慚追繼難。
- 迂疏與世違，謫官墮甌蠻。
- 寛恩幸脫去，假道來江關。
- 邂逅兩萍梗，飄泊驚風旛。
- 迴首顧淛河，不知涕泗澘。
- 著鞭願努力，世路方多艱。

## 拼音

- bei3 feng1 zu3 xing2 zhou1 ， jia4 yan2 you2 jiang3 shan1 。
- xiang1 xie2 de2 liang2 you3 ， tan2 xiao4 qiong2 ji1 pan1 。
- song1 lin2 jing4 yao3 ming2 ， dian4 ge2 luo2 yan1 huan2 。
- bao3 gong1 gu3 yi3 leng3 ， bai2 ta3 gu1 yun2 jian4 。
- cheng2 gao1 wang4 chang2 kong1 ， ji2 mu4 bo1 tao1 fan1 。
- dong1 nan2 zheng4 rong2 ma3 ， ge1 jia3 zhao4 jiang1 gan1 。
- yu3 zi3 shi4 xiang1 yu4 ， tou1 ci3 ban4 ri4 xian2 。
- huai2 gu3 liu4 chao2 yuan3 ， dao4 jiu4 yi2 xiao4 huan1 。
- yi4 zuo2 ci4 dui4 chu1 ， jie1 wu3 yu4 dian4 ban1 。
- chi1 ao4 er3 shi3 bi3 ， mei3 can2 zhui1 ji4 nan2 。
- yu1 shu1 yu3 shi4 wei2 ， zhe2 guan1 duo4 ou1 man2 。
- kuan1 en1 xing4 tuo1 qu4 ， jia3 dao4 lai2 jiang1 guan1 。
- xie4 hou4 liang3 ping2 geng3 ， piao1 bo2 jing1 feng1 fan1 。
- hui2 shou3 gu4 zhe4 he2 ， bu4 zhi1 ti4 si4 shan1 。
- zhu4 bian1 yuan4 nu3 li4 ， shi4 lu4 fang1 duo1 jian1 。

## 注释

## 译文

## 赏析
