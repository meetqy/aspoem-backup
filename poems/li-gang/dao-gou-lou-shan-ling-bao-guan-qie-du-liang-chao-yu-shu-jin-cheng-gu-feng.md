---
id: li-gang-dao-gou-lou-shan-ling-bao-guan-qie-du-liang-chao-yu-shu-jin-cheng-gu-feng
title: 道勾漏山靈寶觀竊睹兩朝御書謹成古風
titlePinyin: dao4 gou1 lou4 shan1 ling2 bao3 guan1 qie4 du3 liang3 chao2 yu4 shu1 jin3 cheng2 gu3 feng1
titleSlug: dao-gou-lou-shan-ling-bao-guan-qie-du-liang-chao-yu-shu-jin-cheng-gu-feng
author: 李綱
authorPinyin: li3 gang1
authorSlug: li-gang
dynasty: 宋
dynastyPinyin: song4
dynastySlug: song
tags: []
---

## 正文

- 抱疴臥雲海，夙夕負深恐。
- 寛恩聽旋歸，何啻丘嶽重。
- 問津勾漏山，散策寶圭洞。
- 羣峰羅翠屏，環合無缺空。
- 遊仙契初心，幽賞恊清夢。
- 却來觀宸章，寶氣騰螮蝀。
- 真行雜草隸，筆勢極翔動。
- 大小飛白書，飄灑縈舞鳳。
- 恭惟睿智姿，多能本天縱。
- 妙蹟藏名山，俾與萬世共。
- 林巒增炳煥，神物勞護擁。
- 惜無深巖屋，蔭覆示崇奉。
- 何當鳩良材，爲葺傾壓棟。
- 天弧不指狼，中原胡馬閧。
- 九廟未奠居，臣子衘憤痛。
- 豈知炎荒中，奎畫得瞻諷。
- 至哉慱大言，粟麥因異種。
- 天常及諸佛，一一資妙供。
- 竊於翰藻間，窺見神心用。
- 源流此中來，基本中興宋。
- 稽首歸琅函，斐然成善頌。

## 拼音

- bao4 ke1 wo4 yun2 hai3 ， su4 xi1 fu4 shen1 kong3 。
- kuan1 en1 ting1 xuan2 gui1 ， he2 chi4 qiu1 yue4 zhong4 。
- wen4 jin1 gou1 lou4 shan1 ， san4 ce4 bao3 gui1 dong4 。
- qun2 feng1 luo2 cui4 ping2 ， huan2 he2 wu2 que1 kong1 。
- you2 xian1 qi4 chu1 xin1 ， you1 shang3 xie2 qing1 meng4 。
- que4 lai2 guan1 chen2 zhang1 ， bao3 qi4 teng2 di4 dong1 。
- zhen1 xing2 za2 cao3 li4 ， bi3 shi4 ji2 xiang2 dong4 。
- da4 xiao3 fei1 bai2 shu1 ， piao1 sa3 ying2 wu3 feng4 。
- gong1 wei2 rui4 zhi4 zi1 ， duo1 neng2 ben3 tian1 zong4 。
- miao4 ji4 cang2 ming2 shan1 ， bi3 yu3 wan4 shi4 gong4 。
- lin2 luan2 zeng1 bing3 huan4 ， shen2 wu4 lao2 hu4 yong1 。
- xi1 wu2 shen1 yan2 wu1 ， yin1 fu4 shi4 chong2 feng4 。
- he2 dang1 jiu1 liang2 cai2 ， wei2 qi4 qing1 ya1 dong4 。
- tian1 hu2 bu4 zhi3 lang2 ， zhong1 yuan2 hu2 ma3 hong4 。
- jiu3 miao4 wei4 dian4 ju1 ， chen2 zi3 xian2 fen4 tong4 。
- qi3 zhi1 yan2 huang1 zhong1 ， kui2 hua4 de2 zhan1 feng3 。
- zhi4 zai1 tuan2 da4 yan2 ， su4 mai4 yin1 yi4 zhong3 。
- tian1 chang2 ji2 zhu1 fo2 ， yi1 yi1 zi1 miao4 gong4 。
- qie4 wu1 han4 zao3 jian4 ， kui1 jian4 shen2 xin1 yong4 。
- yuan2 liu2 ci3 zhong1 lai2 ， ji1 ben3 zhong1 xing1 song4 。
- qi3 shou3 gui1 lang2 han2 ， fei3 ran2 cheng2 shan4 song4 。

## 注释

## 译文

## 赏析
