---
id: li-gang-chuan-hua-zhong-yi-tu
title: 傳畫忠義圖
titlePinyin: chuan2 hua4 zhong1 yi4 tu2
titleSlug: chuan-hua-zhong-yi-tu
author: 李綱
authorPinyin: li3 gang1
authorSlug: li-gang
dynasty: 宋
dynastyPinyin: song4
dynastySlug: song
tags: []
---

## 正文

- 君臣以道合，言出心莫逆。
- 膏澤下於民，美化施無極。
- 中世此道衰，言如水投石。
- 義士以死爭，直諫或有益。
- 折檻制留今，斷鞅事存昔。
- 當車血污輪，伏蒲涕霑席。
- 昭然貫日誠，屹爾迴天力。
- 誰將丹青手，圖此忠義跡。
- 傳之置坐隅，能使懦夫激。
- 斯人不復見，壯哉古遺直。

## 拼音

- jun1 chen2 yi3 dao4 he2 ， yan2 chu1 xin1 mo4 ni4 。
- gao1 ze2 xia4 wu1 min2 ， mei3 hua4 shi1 wu2 ji2 。
- zhong1 shi4 ci3 dao4 shuai1 ， yan2 ru2 shui3 tou2 shi2 。
- yi4 shi4 yi3 si3 zheng1 ， zhi2 jian4 huo4 you3 yi4 。
- zhe2 jian4 zhi4 liu2 jin1 ， duan4 yang1 shi4 cun2 xi1 。
- dang1 ju1 xue4 wu1 lun2 ， fu2 pu2 ti4 zhan1 xi2 。
- zhao1 ran2 guan4 ri4 cheng2 ， yi4 er3 hui2 tian1 li4 。
- shui2 jiang1 dan1 qing1 shou3 ， tu2 ci3 zhong1 yi4 ji4 。
- chuan2 zhi1 zhi4 zuo4 yu2 ， neng2 shi3 nuo4 fu1 ji1 。
- si1 ren2 bu2 fu4 jian4 ， zhuang4 zai1 gu3 yi2 zhi2 。

## 注释

## 译文

## 赏析
