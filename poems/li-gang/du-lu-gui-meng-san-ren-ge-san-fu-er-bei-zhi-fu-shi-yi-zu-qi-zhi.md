---
id: li-gang-du-lu-gui-meng-san-ren-ge-san-fu-er-bei-zhi-fu-shi-yi-zu-qi-zhi
title: 讀陸龜蒙散人歌三復而悲之賦詩以卒其志
titlePinyin: du2 lu4 gui1 meng2 san4 ren2 ge1 san1 fu4 er2 bei1 zhi1 fu4 shi1 yi3 zu2 qi2 zhi4
titleSlug: du-lu-gui-meng-san-ren-ge-san-fu-er-bei-zhi-fu-shi-yi-zu-qi-zhi
author: 李綱
authorPinyin: li3 gang1
authorSlug: li-gang
dynasty: 宋
dynastyPinyin: song4
dynastySlug: song
tags: []
---

## 正文

- 江湖散人氣節奇，布衣韋带霜鬢垂。
- 有田甫里多水潦，闔門百指長號饑。
- 躬耕粗足輸賦稅，時赴嘉客同襟期。
- 西風笠澤起秋色，菰蒲初熟鱸鱖肥。
- 扁舟乘興不知晚，筆牀茶竈常相隨。
- 著書叢雜自編錄，巧怪不擇文與詩。
- 那能枉道竊爵禄，但欲亂世全妻兒。
- 胸中豈無佐時略，却笑諸郎殊不知。
- 當年富貴盡磨滅，惟有夫子傳於斯。
- 三髙名配范與李，散人雖散元非癡。

## 拼音

- jiang1 hu2 san4 ren2 qi4 jie2 qi2 ， bu4 yi1 wei2 dai4 shuang1 bin4 chui2 。
- you3 tian2 fu3 li3 duo1 shui3 liao2 ， he2 men2 bai3 zhi3 chang2 hao4 ji1 。
- gong1 geng1 cu1 zu2 shu1 fu4 shui4 ， shi2 fu4 jia1 ke4 tong2 jin1 qi1 。
- xi1 feng1 li4 ze2 qi3 qiu1 se4 ， gu1 pu2 chu1 shu2 lu2 gui4 fei2 。
- pian1 zhou1 cheng2 xing1 bu4 zhi1 wan3 ， bi3 chuang2 cha2 zao4 chang2 xiang1 sui2 。
- zhu4 shu1 cong2 za2 zi4 bian1 lu4 ， qiao3 guai4 bu4 ze2 wen2 yu3 shi1 。
- na4 neng2 wang3 dao4 qie4 jue2 lu4 ， dan4 yu4 luan4 shi4 quan2 qi1 er2 。
- xiong1 zhong1 qi3 wu2 zuo3 shi2 lüe4 ， que4 xiao4 zhu1 lang2 shu1 bu4 zhi1 。
- dang1 nian2 fu4 gui4 jin4 mo2 mie4 ， wei2 you3 fu1 zi3 chuan2 wu1 si1 。
- san1 gao1 ming2 pei4 fan4 yu3 li3 ， san4 ren2 sui1 san4 yuan2 fei1 chi1 。

## 注释

## 译文

## 赏析
