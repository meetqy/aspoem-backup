---
id: li-gang-ti-chen-shi-yin-pu-yi-lao-tang-er-shi-yun
title: 題陳氏隱圃佚老堂二十韻
titlePinyin: ti2 chen2 shi4 yin3 pu3 yi4 lao3 tang2 er4 shi2 yun4
titleSlug: ti-chen-shi-yin-pu-yi-lao-tang-er-shi-yun
author: 李綱
authorPinyin: li3 gang1
authorSlug: li-gang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 處世如大夢，悟者能有幾。
- 鐘鳴漏已盡，躭著不知止。
- 賢哉潁川公，纔老即謝事。
- 懸車築園池，歸作隱君子。
- 大塊方逸我，順之聊復爾。
- 燕居二十年，坐進端爲此。
- 委形雖物化，妙湛本無死。
- 我來恨不及，猶喜識其嗣。
- 鬢眉皓已霜，眸子炯如水。
- 頭著白綸巾，蕭散真晋士。
- 傳家有髙風，何必拾青紫。
- 衡門久不開，荒徑爲我洗。
- 相攜步方塘，春渌漲清泚。
- 修篁間蒼松，新槐雜嘉卉。
- 斷橋堆露籜，危架引煙蘂。
- 蔭庭桂團團，疊澗石齒齒。
- 蕭森無俗姿，曠遠含古意。
- 慰我放逐情，翛然百憂弭。
- 緬懷前人風，安得九原起。
- 相過不厭頻，追隨從此始。

## 拼音

- chu3 shi4 ru2 da4 meng4 ， wu4 zhe3 neng2 you3 ji1 。
- zhong1 ming2 lou4 yi3 jin4 ， dan1 zhu4 bu4 zhi1 zhi3 。
- xian2 zai1 ying3 chuan1 gong1 ， cai2 lao3 ji2 xie4 shi4 。
- xuan2 ju1 zhu4 yuan2 chi2 ， gui1 zuo4 yin3 jun1 zi3 。
- da4 kuai4 fang1 yi4 wo3 ， shun4 zhi1 liao2 fu4 er3 。
- yan4 ju1 er4 shi2 nian2 ， zuo4 jin4 duan1 wei2 ci3 。
- wei3 xing2 sui1 wu4 hua4 ， miao4 zhan4 ben3 wu2 si3 。
- wo3 lai2 hen4 bu4 ji2 ， you2 xi3 shi2 qi2 si4 。
- bin4 mei2 hao4 yi3 shuang1 ， mou2 zi0 jiong3 ru2 shui3 。
- tou2 zhu4 bai2 lun2 jin1 ， xiao1 san4 zhen1 jin4 shi4 。
- chuan2 jia1 you3 gao1 feng1 ， he2 bi4 shi2 qing1 zi3 。
- heng2 men2 jiu3 bu4 kai1 ， huang1 jing4 wei2 wo3 xi3 。
- xiang1 xie2 bu4 fang1 tang2 ， chun1 lu4 zhang3 qing1 ci3 。
- xiu1 huang2 jian4 cang1 song1 ， xin1 huai2 za2 jia1 hui4 。
- duan4 qiao2 dui1 lu4 tuo4 ， wei1 jia4 yin3 yan1 rui3 。
- yin1 ting2 gui4 tuan2 tuan2 ， die2 jian4 shi2 chi3 chi3 。
- xiao1 sen1 wu2 su2 zi1 ， kuang4 yuan3 han2 gu3 yi4 。
- wei4 wo3 fang4 zhu2 qing2 ， xiao1 ran2 bai3 you1 mi3 。
- mian3 huai2 qian2 ren2 feng1 ， an1 de2 jiu3 yuan2 qi3 。
- xiang1 guo4 bu2 yan4 bin1 ， zhui1 sui2 cong2 ci3 shi3 。

## 注释

## 译文

## 赏析
