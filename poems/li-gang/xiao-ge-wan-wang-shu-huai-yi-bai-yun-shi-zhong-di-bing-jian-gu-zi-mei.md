---
id: li-gang-xiao-ge-wan-wang-shu-huai-yi-bai-yun-shi-zhong-di-bing-jian-gu-zi-mei
title: 小閣晚望書懷一百韻示仲弟并簡顧子美
titlePinyin: xiao3 ge2 wan3 wang4 shu1 huai2 yi4 bai3 yun4 shi4 zhong4 di4 bing4 jian3 gu4 zi3 mei3
titleSlug: xiao-ge-wan-wang-shu-huai-yi-bai-yun-shi-zhong-di-bing-jian-gu-zi-mei
author: 李綱
authorPinyin: li3 gang1
authorSlug: li-gang
dynasty: 宋
dynastyPinyin: song4
dynastySlug: song
tags: []
---

## 正文

- 歲晏羣陰積，天髙霰雪晴。
- 西山來爽致，小閣湛虛明。
- 曲檻馳孤照，微雲點太清。
- 泛觀周宇宙，曠望出枝撐。
- 九隴龍蛇伏，梁谿組練縈。
- 翠烟浮近市，碧瓦麗髙甍。
- 湖外千巖秀，林端一带平。
- 松篁森薈蔚，樓觀鬱崢嶸。
- 天末氛埃歛，坤倪物象呈。
- 清風生户牖，秀色入軒楹。
- 北極星辰拱，東臯雨露贏。
- 寸懷舒遠目，萬感集孤情。
- 憶昨陪螭殿，終年侍玉京。
- 含毫青瑣闥，通籍鳳凰城。
- 奬擢知恩重，臨危覺死輕。
- 囊書朝入奏，襆被夕徂征。
- 去歷谿山險，歸虞盜賊驚。
- 西江足波浪，南國滿旃旌。
- 迂路良非策，尋家不計程。
- 天戈戡猰貐，廟略掃欃槍。
- 蕪没田園在，歡呼僕隸迎。
- 亂離才甫定，患禍忽相嬰。
- 風木悲摧感，祥琴慘愴聲。
- 誓終墳墓守，望絕縉紳榮。
- 卜築誠長計，棲遲豈釣名。
- 當爲千載蟄，那作九臯鳴。
- 示舌羞張子，輕身笑禰衡。
- 盤桓且丘壑，騰踏自公卿。
- 未具函關駕，聊從谷口耕。
- 歲功方險惡，供給敢豐盈。
- 瘠隴饒稂莠，彪池粃稻秔。
- 何心謀肉食，充腹但藜羮。
- 孤笑彈長鋏，微吟就短檠。
- 開編聊自慰，攻苦飽曾更。
- 巵酒和糟粕，盤飱雜蚌蟶。
- 恐須食翠柏，尚未斸黄精。
- 臘破冰澌解，春迴草木萌。
- 且休吟蟋蟀，行復聽鶬鶊。
- 獻歲三朝始，初陽一氣亨。
- 小梅舒凍枿，疏柳茁枯莖。
- 簾幕還飛燕，園林又轉鶯。
- 試編居士屩，學種故侯寓。
- 抱甕澆芝朮，聮畦蒔杜蘅。
- 摘甘聊共剖，釣美得同烹。
- 煙艇笭箵穏，雲谿略彴横。
- 行吟攜古錦，坐隱寄文枰。
- 據石從欹帽，臨流可濯纓。
- 閒中端有趣，身外更無營。
- 古寺迴巒擁，細泉幽竇傾。
- 带雲斟曉杓，和月貯春罌。
- 繞徑搖金碎，循除響玉琤。
- 由來穿蠟屐，未必羡葱珩。
- 借問披衣慣，何如結佩綪。
- 端知綬若若，不假鐵錚錚。
- 匠石宜遺櫟，山川詎舍騂。
- 甘爲書裏蠧，憚作廟中牲。
- 雲鵠翰方鎩，風鳶羽正翃。
- 隱淪隨綺皓，葅醢歎韓彭。
- 坐逸真僥倖，時康孰使令。
- 普天期一稔，率土慶羣氓。
- 耒耜三農出，倉箱萬寶成。
- 餘糧飽羸瘵，大屋芘嫠𡞦。
- 稚耋皆含哺，潢池不弄兵。
- 人咸安畎畝，吾亦樂柴荆。
- 已與猿猱侣，猶懷犬馬誠。
- 憂心雖悄悄，執節信硜硜。
- 老去將忘世，朋來且命觥。
- 嘉賓期座滿，陋巷或車轟。
- 幽鳥會心近，良辰樂事并。
- 黄粱葅露薤，白蠏芼霜橙。
- 何苦三升戀，當爲五斗酲。
- 澗蓴舒翠縷，林筍脫文䙀。
- 池草鋪新綠，亭花藉落英。
- 醉眠方栩栩，兒泣任喤喤。
- 庭樹朝嘲雀，書帷夜話蜻。
- 心清香篆繚，耳隱梵鐘鎗。
- 遊宦從諸季，浮沉許拙兄。
- 棣華知曄曄，伐木亦丁丁。
- 操履資磨琢，論文貴討評。
- 杖藜扶跛倚，藥劑發聾盲。
- 絕倒心都醉，奔馳視只瞠。
- 風流懷衞玠，敏捷憶袁宏。
- 願見摩天手，真成擲地玎。
- 戈矛萬人敵，膾炙五侯鯖。
- 意妙操干舞，聲希舍瑟鏗。
- 味深飴醴酪，調古奏韺䪫。
- 文社誰襟袖，詩壇爲主盟。
- 中書仗毛穎，發墨賴陶泓。
- 友直常希黯，言剛酷鄙棖。
- 藏刀真善割，膠柱未能箏。
- 數馬須資策，馳車必式衡。
- 傳家惟義訓，教子謝金籯。
- 婚嫁何時畢，遨嬉莫我爭。
- 浮家苕水去，乘興剡川行。
- 吴殿悲遊鹿，秦宫弔拱鼪。
- 爐峰看瀑布，緱嶺聽吹笙。
- 神嶽登嵩華，仙洲指沃瀛。
- 沖天思御鶴，跨海欲騎鯨。
- 浩蕩愁千古，翺翔撫八紘。
- 會當期若士，髙揖笑浮生。

## 拼音

- sui4 yan4 qun2 yin1 ji1 ， tian1 gao1 xian4 xue3 qing2 。
- xi1 shan1 lai2 shuang3 zhi4 ， xiao3 ge2 zhan4 xu1 ming2 。
- qu3 jian4 chi2 gu1 zhao4 ， wei1 yun2 dian3 tai4 qing1 。
- fan4 guan1 zhou1 yu3 zhou4 ， kuang4 wang4 chu1 zhi1 cheng1 。
- jiu3 long3 long2 she2 fu2 ， liang2 xi1 zu3 lian4 ying2 。
- cui4 yan1 fu2 jin4 shi4 ， bi4 wa3 li2 gao1 meng2 。
- hu2 wai4 qian1 yan2 xiu4 ， lin2 duan1 yi2 dai4 ping2 。
- song1 huang2 sen1 hui4 wei4 ， lou2 guan1 yu4 zheng1 rong2 。
- tian1 mo4 fen1 ai1 lian3 ， kun1 ni2 wu4 xiang4 cheng2 。
- qing1 feng1 sheng1 hu4 you3 ， xiu4 se4 ru4 xuan1 ying2 。
- bei3 ji2 xing1 chen2 gong3 ， dong1 gao1 yu3 lu4 ying2 。
- cun4 huai2 shu1 yuan3 mu4 ， wan4 gan3 ji2 gu1 qing2 。
- yi4 zuo2 pei2 chi1 dian4 ， zhong1 nian2 shi4 yu4 jing1 。
- han2 hao2 qing1 suo3 ta4 ， tong1 ji2 feng4 huang2 cheng2 。
- jiang3 zhuo2 zhi1 en1 zhong4 ， lin2 wei1 jue2 si3 qing1 。
- nang2 shu1 chao2 ru4 zou4 ， fu2 bei4 xi1 cu2 zheng1 。
- qu4 li4 xi1 shan1 xian3 ， gui1 yu2 dao4 zei2 jing1 。
- xi1 jiang1 zu2 bo1 lang4 ， nan2 guo2 man3 zhan1 jing1 。
- yu1 lu4 liang2 fei1 ce4 ， xun2 jia1 bu2 ji4 cheng2 。
- tian1 ge1 kan1 ya4 yu3 ， miao4 lüe4 sao3 chan2 qiang1 。
- wu2 mei2 tian2 yuan2 zai4 ， huan1 hu1 pu2 li4 ying2 。
- luan4 li2 cai2 fu3 ding4 ， huan4 huo4 hu1 xiang1 ying1 。
- feng1 mu4 bei1 cui1 gan3 ， xiang2 qin2 can3 chuang4 sheng1 。
- shi4 zhong1 fen2 mu4 shou3 ， wang4 jue2 jin4 shen1 rong2 。
- bu3 zhu4 cheng2 chang2 ji4 ， qi1 chi2 qi3 diao4 ming2 。
- dang1 wei2 qian1 zai4 zhe2 ， na4 zuo4 jiu3 gao1 ming2 。
- shi4 she2 xiu1 zhang1 zi3 ， qing1 shen1 xiao4 mi2 heng2 。
- pan2 huan2 qie3 qiu1 he4 ， teng2 ta4 zi4 gong1 qing1 。
- wei4 ju4 han2 guan1 jia4 ， liao2 cong2 gu3 kou3 geng1 。
- sui4 gong1 fang1 xian3 e4 ， gong4 gei3 gan3 feng1 ying2 。
- ji2 long3 rao2 lang2 you3 ， biao1 chi2 bi3 dao4 jing1 。
- he2 xin1 mou2 rou4 shi2 ， chong1 fu4 dan4 li2 geng1 。
- gu1 xiao4 dan4 chang2 jia2 ， wei1 yin2 jiu4 duan3 qing2 。
- kai1 bian1 liao2 zi4 wei4 ， gong1 ku3 bao3 ceng2 geng4 。
- zhi1 jiu3 he2 zao1 po4 ， pan2 sun1 za2 bang4 cheng1 。
- kong3 xu1 shi2 cui4 bai3 ， shang4 wei4 zhu2 huang2 jing1 。
- la4 po4 bing1 si1 jie3 ， chun1 hui2 cao3 mu4 meng2 。
- qie3 xiu1 yin2 xi1 shuai4 ， xing2 fu4 ting1 cang1 geng1 。
- xian4 sui4 san1 zhao1 shi3 ， chu1 yang2 yi2 qi4 heng1 。
- xiao3 mei2 shu1 dong4 nie4 ， shu1 liu3 zhuo2 ku1 jing4 。
- lian2 mu4 huan2 fei1 yan4 ， yuan2 lin2 you4 zhuan3 ying1 。
- shi4 bian1 ju1 shi4 jue1 ， xue2 zhong3 gu4 hou2 yu4 。
- bao4 weng4 jiao1 zhi1 zhu2 ， lian2 qi2 shi4 du4 heng2 。
- zhai1 gan1 liao2 gong4 pou1 ， diao4 mei3 de2 tong2 peng1 。
- yan1 ting3 ling2 xing3 wen3 ， yun2 xi1 lüe4 zhuo2 heng2 。
- xing2 yin2 xie2 gu3 jin3 ， zuo4 yin3 ji4 wen2 ping2 。
- ju4 shi2 cong2 qi1 mao4 ， lin2 liu2 ke3 zhuo2 ying1 。
- xian2 zhong1 duan1 you3 qu4 ， shen1 wai4 geng4 wu2 ying2 。
- gu3 si4 hui2 luan2 yong1 ， xi4 quan2 you1 dou4 qing1 。
- dai4 yun2 zhen1 xiao3 shao2 ， he2 yue4 zhu4 chun1 ying1 。
- rao4 jing4 yao2 jin1 sui4 ， xun2 chu2 xiang3 yu4 cheng1 。
- you2 lai2 chuan1 la4 ji1 ， wei4 bi4 xian4 cong1 heng2 。
- jie4 wen4 pi1 yi1 guan4 ， he2 ru2 jie2 pei4 qian4 。
- duan1 zhi1 shou4 ruo4 ruo4 ， bu4 jia3 tie3 zheng1 zheng1 。
- jiang4 shi2 yi2 yi2 li4 ， shan1 chuan1 ju4 she4 xing1 。
- gan1 wei2 shu1 li3 du4 ， dan4 zuo4 miao4 zhong1 sheng1 。
- yun2 hu2 han4 fang1 sha1 ， feng1 yuan1 yu3 zheng4 hong2 。
- yin3 lun2 sui2 qi3 hao4 ， zu1 hai3 tan4 han2 peng2 。
- zuo4 yi4 zhen1 jiao3 xing4 ， shi2 kang1 shu2 shi3 ling4 。
- pu3 tian1 qi1 yi4 ren3 ， lü4 tu3 qing4 qun2 mang2 。
- lei3 si4 san1 nong2 chu1 ， cang1 xiang1 wan4 bao3 cheng2 。
- yu2 liang2 bao3 lei2 zhai4 ， da4 wu1 pi2 li2 𡞦。
- zhi4 die2 jie1 han2 bu3 ， huang2 chi2 bu2 nong4 bing1 。
- ren2 xian2 an1 quan3 mu3 ， wu2 yi4 le4 chai2 jing1 。
- yi3 yu3 yuan2 nao2 lü3 ， you2 huai2 quan3 ma3 cheng2 。
- you1 xin1 sui1 qiao1 qiao1 ， zhi2 jie2 xin4 keng1 keng1 。
- lao3 qu4 jiang1 wang4 shi4 ， peng2 lai2 qie3 ming4 gong1 。
- jia1 bin1 qi1 zuo4 man3 ， lou4 xiang4 huo4 ju1 hong1 。
- you1 niao3 hui4 xin1 jin4 ， liang2 chen2 le4 shi4 bing4 。
- huang2 liang2 zu1 lu4 xie4 ， bai2 xie4 mao4 shuang1 cheng2 。
- he2 ku3 san1 sheng1 lian4 ， dang1 wei2 wu3 dou3 cheng2 。
- jian4 chun2 shu1 cui4 lü3 ， lin2 sun3 tuo1 wen2 䙀。
- chi2 cao3 pu1 xin1 lü4 ， ting2 hua1 jie4 luo4 ying1 。
- zui4 mian2 fang1 xu3 xu3 ， er2 qi4 ren4 huang2 huang2 。
- ting2 shu4 chao2 chao2 que4 ， shu1 wei2 ye4 hua4 qing1 。
- xin1 qing1 xiang1 zhuan4 liao2 ， er3 yin3 fan4 zhong1 qiang1 。
- you2 huan4 cong2 zhu1 ji4 ， fu2 chen2 xu1 zhuo1 xiong1 。
- di4 hua2 zhi1 ye4 ye4 ， fa2 mu4 yi4 ding1 ding1 。
- cao1 lü3 zi1 mo2 zhuo2 ， lun4 wen2 gui4 tao3 ping2 。
- zhang4 li2 fu2 bo3 yi3 ， yao4 ji4 fa1 long2 mang2 。
- jue2 dao3 xin1 dou1 zui4 ， ben1 chi2 shi4 zhi1 cheng1 。
- feng1 liu2 huai2 wei4 jie4 ， min3 jie2 yi4 yuan2 hong2 。
- yuan4 jian4 mo2 tian1 shou3 ， zhen1 cheng2 zhi4 di4 ding1 。
- ge1 mao2 wan4 ren2 di2 ， kuai4 zhi4 wu3 hou2 qing1 。
- yi4 miao4 cao1 gan1 wu3 ， sheng1 xi1 she4 se4 keng1 。
- wei4 shen1 yi2 li3 lao4 ， diao4 gu3 zou4 ying1 䪫。
- wen2 she4 shui2 jin1 xiu4 ， shi1 tan2 wei2 zhu3 meng2 。
- zhong1 shu1 zhang4 mao2 ying3 ， fa1 mo4 lai4 tao2 hong2 。
- you3 zhi2 chang2 xi1 an4 ， yan2 gang1 ku4 bi3 cheng2 。
- zang4 dao1 zhen1 shan4 ge1 ， jiao1 zhu4 wei4 neng2 zheng1 。
- shu4 ma3 xu1 zi1 ce4 ， chi2 ju1 bi4 shi4 heng2 。
- chuan2 jia1 wei2 yi4 xun4 ， jiao4 zi3 xie4 jin1 ying2 。
- hun1 jia4 he2 shi2 bi4 ， ao2 xi1 mo4 wo3 zheng1 。
- fu2 jia1 tiao2 shui3 qu4 ， cheng2 xing1 yan3 chuan1 xing2 。
- wu2 dian4 bei1 you2 lu4 ， qin2 gong1 diao4 gong3 sheng1 。
- lu2 feng1 kan4 pu4 bu4 ， gou1 ling3 ting1 chui1 sheng1 。
- shen2 yue4 deng1 song1 hua2 ， xian1 zhou1 zhi3 wo4 ying2 。
- chong1 tian1 si1 yu4 he4 ， kua4 hai3 yu4 qi2 jing1 。
- hao4 dang4 chou2 qian1 gu3 ， ao2 xiang2 fu3 ba1 hong2 。
- hui4 dang1 qi1 ruo4 shi4 ， gao1 yi1 xiao4 fu2 sheng1 。

## 注释

## 译文

## 赏析
