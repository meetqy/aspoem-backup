---
id: li-gang-si-biao-fu-yi-shi-lai-zai-ci-qian-yun-bing-jian-si-ju-dai-zhi-si-zhi-she-ren
title: 似表復以詩來再次前韻并簡似矩待制似之舍人
titlePinyin: si4 biao3 fu4 yi3 shi1 lai2 zai4 ci4 qian2 yun4 bing4 jian3 si4 ju3 dai4 zhi4 si4 zhi1 she4 ren2
titleSlug: si-biao-fu-yi-shi-lai-zai-ci-qian-yun-bing-jian-si-ju-dai-zhi-si-zhi-she-ren
author: 李綱
authorPinyin: li3 gang1
authorSlug: li-gang
dynasty: 宋
dynastyPinyin: song4
dynastySlug: song
tags: []
---

## 正文

- 吾宗抱逸韻，試吏得南屏。
- 掃廳日哦詩，俗士駕敢並。
- 雙谿與疊嶂，拄頰對佳境。
- 諸昆奉板輿，晨夕嚴省定。
- 仲氏近剖符，鍊養窺丹井。
- 叔兮久燕閒，禪要心獨領。
- 何人縶騏驥，逸足未髙騁。
- 會當歸本朝，宗社重九鼎。
- 衰疲老山林，耕釣供餌餅。
- 叩門欣得朋，草草具醪茗。
- 追思會金陵，三載如食頃。
- 契闊懷晤言，川途阻修永。
- 臨流送將歸，歲晏風霜冷。
- 寄聲昆季間，卜隣誰定肯。
- 天髙烟霧深，且縱江湖艇。

## 拼音

- wu2 zong1 bao4 yi4 yun4 ， shi4 li4 de2 nan2 ping2 。
- sao3 ting1 ri4 o4 shi1 ， su2 shi4 jia4 gan3 bing4 。
- shuang1 xi1 yu3 die2 zhang4 ， zhu3 jia2 dui4 jia1 jing4 。
- zhu1 kun1 feng4 ban3 yu2 ， chen2 xi1 yan2 sheng3 ding4 。
- zhong4 shi4 jin4 pou1 fu2 ， lian4 yang3 kui1 dan1 jing3 。
- shu1 xi1 jiu3 yan4 xian2 ， shan4 yao4 xin1 du2 ling3 。
- he2 ren2 zhi2 qi2 ji4 ， yi4 zu2 wei4 gao1 cheng3 。
- hui4 dang1 gui1 ben3 chao2 ， zong1 she4 chong2 jiu3 ding3 。
- shuai1 pi2 lao3 shan1 lin2 ， geng1 diao4 gong4 er3 bing3 。
- kou4 men2 xin1 de2 peng2 ， cao3 cao3 ju4 lao2 ming2 。
- zhui1 si1 hui4 jin1 ling2 ， san1 zai4 ru2 shi2 qing3 。
- qi4 kuo4 huai2 wu4 yan2 ， chuan1 tu2 zu3 xiu1 yong3 。
- lin2 liu2 song4 jiang1 gui1 ， sui4 yan4 feng1 shuang1 leng3 。
- ji4 sheng1 kun1 ji4 jian4 ， bu3 lin2 shui2 ding4 ken3 。
- tian1 gao1 yan1 wu4 shen1 ， qie3 zong4 jiang1 hu2 ting3 。

## 注释

## 译文

## 赏析
