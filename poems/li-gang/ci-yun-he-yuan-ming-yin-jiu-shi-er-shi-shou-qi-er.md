---
id: li-gang-ci-yun-he-yuan-ming-yin-jiu-shi-er-shi-shou-qi-er
title: 次韻和淵明飲酒詩二十首・其二○
titlePinyin: ci4 yun4 he2 yuan1 ming2 yin3 jiu3 shi1 er4 shi2 shou3・qi2 er4 ○
titleSlug: ci-yun-he-yuan-ming-yin-jiu-shi-er-shi-shou-qi-er
author: 李綱
authorPinyin: li3 gang1
authorSlug: li-gang
dynasty: 宋
dynastyPinyin: song4
dynastySlug: song
tags: []
---

## 正文

- 舉世人事僞，惟酒存天真。
- 飲多不如少，飲醨不如醇。
- 借問何以然，每醉意每新。
- 笑指黄金罍，是中可逃秦。
- 糠粃鑄堯舜，萬世同埃塵。
- 二豪侍坐側，議論徒慇懃。
- 我讀古人書，獨與淵明親。
- 北窗傲羲皇，桃源將問津。
- 膝横無弦琴，頭著漉酒巾。
- 我醉君且去，爲已非爲人。

## 拼音

- ju3 shi4 ren2 shi4 wei3 ， wei2 jiu3 cun2 tian1 zhen1 。
- yin3 duo1 bu4 ru2 shao3 ， yin3 li2 bu4 ru2 chun2 。
- jie4 wen4 he2 yi3 ran2 ， mei3 zui4 yi4 mei3 xin1 。
- xiao4 zhi3 huang2 jin1 lei2 ， shi4 zhong1 ke3 tao2 qin2 。
- kang1 bi3 zhu4 yao2 shun4 ， wan4 shi4 tong2 ai1 chen2 。
- er4 hao2 shi4 zuo4 ce4 ， yi4 lun4 tu2 yin1 qin2 。
- wo3 du2 gu3 ren2 shu1 ， du2 yu3 yuan1 ming2 qin1 。
- bei3 chuang1 ao4 xi1 huang2 ， tao2 yuan2 jiang1 wen4 jin1 。
- xi1 heng2 wu2 xian2 qin2 ， tou2 zhu4 lu4 jiu3 jin1 。
- wo3 zui4 jun1 qie3 qu4 ， wei2 yi3 fei1 wei2 ren2 。

## 注释

## 译文

## 赏析
