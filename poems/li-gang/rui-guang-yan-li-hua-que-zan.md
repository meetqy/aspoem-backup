---
id: li-gang-rui-guang-yan-li-hua-que-zan
title: 瑞光巖立化雀贊
titlePinyin: rui4 guang1 yan2 li4 hua4 que4 zan4
titleSlug: rui-guang-yan-li-hua-que-zan
author: 李綱
authorPinyin: li3 gang1
authorSlug: li-gang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 菩薩遊戲于神通，六道四生咸可入。
- 爲欲化導諸有情，故於異類而出現。
- 諦觀此雀甚微渺，每食一粒棲一枝。
- 卑飛不出蓬蒿間，遠舉安知鴻鵠志。
- 而能坐脱與立亡，依彼金容及香火。
- 屹然而化不震動，如以木石鐫刻成。
- 非諸菩薩威神力，孰能現此希奇事。
- 我觀三界諸衆生，惟人實具大智慧。
- 妄想顛倒造諸業，失身淪入横生中。
- 重爲毛羣輕羽族，破碎一切諸蠕動。
- 雖云妙覺不銷亡，無那沉迷益玄遠。
- 菩薩慈悲哀憫故，化身與彼爲導師。
- 緣終寂滅顯示人，使知佛性無有二。
- 佛子若有瞻禮者，願言悉發敬信心。
- 勇猛精進趣菩薩，皆具如是菩薩行。

## 拼音

- pu2 sa4 you2 xi4 yu2 shen2 tong1 ， liu4 dao4 si4 sheng1 xian2 ke3 ru4 。
- wei2 yu4 hua4 dao3 zhu1 you3 qing2 ， gu4 wu1 yi4 lei4 er2 chu1 xian4 。
- di4 guan1 ci3 que4 shen4 wei1 miao3 ， mei3 shi2 yi2 li4 qi1 yi4 zhi1 。
- bei1 fei1 bu4 chu1 peng2 hao1 jian4 ， yuan3 ju3 an1 zhi1 hong2 hu2 zhi4 。
- er2 neng2 zuo4 tuo1 yu3 li4 wang2 ， yi1 bi3 jin1 rong2 ji2 xiang1 huo3 。
- yi4 ran2 er2 hua4 bu2 zhen4 dong4 ， ru2 yi3 mu4 shi2 juan1 ke4 cheng2 。
- fei1 zhu1 pu2 sa4 wei1 shen2 li4 ， shu2 neng2 xian4 ci3 xi1 qi2 shi4 。
- wo3 guan1 san1 jie4 zhu1 zhong4 sheng1 ， wei2 ren2 shi2 ju4 da4 zhi4 hui4 。
- wang4 xiang3 dian1 dao3 zao4 zhu1 ye4 ， shi1 shen1 lun2 ru4 heng2 sheng1 zhong1 。
- zhong4 wei2 mao2 qun2 qing1 yu3 zu2 ， po4 sui4 yi2 qie4 zhu1 ru2 dong4 。
- sui1 yun2 miao4 jue2 bu4 xiao1 wang2 ， wu2 na4 chen2 mi2 yi4 xuan2 yuan3 。
- pu2 sa4 ci2 bei1 ai1 min3 gu4 ， hua4 shen1 yu3 bi3 wei2 dao3 shi1 。
- yuan2 zhong1 ji4 mie4 xian3 shi4 ren2 ， shi3 zhi1 fo2 xing4 wu2 you3 er4 。
- fo2 zi3 ruo4 you3 zhan1 li3 zhe3 ， yuan4 yan2 xi1 fa1 jing4 xin4 xin1 。
- yong3 meng3 jing1 jin4 qu4 pu2 sa4 ， jie1 ju4 ru2 shi4 pu2 sa4 xing2 。

## 注释

## 译文

## 赏析
