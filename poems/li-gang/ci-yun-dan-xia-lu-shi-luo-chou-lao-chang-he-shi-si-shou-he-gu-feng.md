---
id: li-gang-ci-yun-dan-xia-lu-shi-luo-chou-lao-chang-he-shi-si-shou-he-gu-feng
title: 次韻丹霞錄示羅疇老唱和詩四首 和古風
titlePinyin: ci4 yun4 dan1 xia2 lu4 shi4 luo2 chou2 lao3 chang4 he4 shi1 si4 shou3   he2 gu3 feng1
titleSlug: ci-yun-dan-xia-lu-shi-luo-chou-lao-chang-he-shi-si-shou-he-gu-feng
author: 李綱
authorPinyin: li3 gang1
authorSlug: li-gang
dynasty: 宋
dynastyPinyin: song4
dynastySlug: song
tags: []
---

## 正文

- 快哉善知識，能以種種喻。
- 我今亦樂說，漸修與頓悟。
- 頓如草木芽，荄核已完具。
- 又如大明鏡，色像悉陳露。
- 漸如雞哺雛，羽翼勞覆護。
- 又如苗成實，非一朝夕故。
- 邈然孤峰頂，邂逅適相遇。
- 歷歷親見之，非是夢而寤。
- 却來共談說，妙契那復遻。
- 精勤假修習，即得無生趣。
- 清淨摩尼珠，初無塵垢汙。
- 圓成一滴水，豈殊千里霔。
- 妙藥須對治，能起膏肓痼。
- 欲觀皎日輪，當去漫天霧。
- 鐵輪頂上旋，不復有驚怖。
- 劫火洞燃時，自有安身處。
- 了兹一大事，餘外復何顧。
- 庭前柏樹子，古廟香爐去。
- 孤雲與獨鶴，何往不可寓。
- 返觀生死海，便是湼槃路。
- 普化示全身，達磨攜隻屨。
- 證道坐菩提，降魔成露布。
- 乃知費千談，不若行一步。
- 丹霞真道人，願力極堅固。
- 眼從慧中得，法乃佛親付。
- 疋馬與單槍，縱横自馳騖。
- 願見緣未合，臨風增景慕。
- 何以寫予懷，繼此龍津句。

## 拼音

- kuai4 zai1 shan4 zhi1 shi2 ， neng2 yi3 zhong3 zhong3 yu4 。
- wo3 jin1 yi4 le4 shuo1 ， jian4 xiu1 yu3 dun4 wu4 。
- dun4 ru2 cao3 mu4 ya2 ， gai1 he2 yi3 wan2 ju4 。
- you4 ru2 da4 ming2 jing4 ， se4 xiang4 xi1 chen2 lu4 。
- jian4 ru2 ji1 bu3 chu2 ， yu3 yi4 lao2 fu4 hu4 。
- you4 ru2 miao2 cheng2 shi2 ， fei1 yi4 zhao1 xi1 gu4 。
- miao3 ran2 gu1 feng1 ding3 ， xie4 hou4 shi4 xiang1 yu4 。
- li4 li4 qin1 jian4 zhi1 ， fei1 shi4 meng4 er2 wu4 。
- que4 lai2 gong4 tan2 shuo1 ， miao4 qi4 na4 fu4 e4 。
- jing1 qin2 jia3 xiu1 xi2 ， ji2 de2 wu2 sheng1 qu4 。
- qing1 jing4 mo2 ni2 zhu1 ， chu1 wu2 chen2 gou4 wu1 。
- yuan2 cheng2 yi4 di1 shui3 ， qi3 shu1 qian1 li3 shu4 。
- miao4 yao4 xu1 dui4 zhi4 ， neng2 qi3 gao1 huang1 gu4 。
- yu4 guan1 jiao3 ri4 lun2 ， dang1 qu4 man4 tian1 wu4 。
- tie3 lun2 ding3 shang4 xuan2 ， bu2 fu4 you3 jing1 bu4 。
- jie2 huo3 dong4 ran2 shi2 ， zi4 you3 an1 shen1 chu3 。
- liao3 zi1 yi2 da4 shi4 ， yu2 wai4 fu4 he2 gu4 。
- ting2 qian2 bai3 shu4 zi3 ， gu3 miao4 xiang1 lu2 qu4 。
- gu1 yun2 yu3 du2 he4 ， he2 wang3 bu4 ke3 yu4 。
- fan3 guan1 sheng1 si3 hai3 ， bian4 shi4 nie4 pan2 lu4 。
- pu3 hua4 shi4 quan2 shen1 ， da2 mo2 xie2 zhi1 ju4 。
- zheng4 dao4 zuo4 pu2 ti2 ， xiang2 mo2 cheng2 lu4 bu4 。
- nai3 zhi1 fei4 qian1 tan2 ， bu2 ruo4 xing2 yi2 bu4 。
- dan1 xia2 zhen1 dao4 ren2 ， yuan4 li4 ji2 jian1 gu4 。
- yan3 cong2 hui4 zhong1 de2 ， fa3 nai3 fo2 qin1 fu4 。
- pi3 ma3 yu3 dan1 qiang1 ， zong4 heng2 zi4 chi2 wu4 。
- yuan4 jian4 yuan2 wei4 he2 ， lin2 feng1 zeng1 jing3 mu4 。
- he2 yi3 xie3 yu3 huai2 ， ji4 ci3 long2 jin1 ju4 。

## 注释

## 译文

## 赏析
