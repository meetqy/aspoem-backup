---
id: li-gang-zhi-hong-yi-mu-dan-tu-mi-jian-yi-xi-hu-mu-dan-wei-dao-zhou-chang-qie-xu-shi-xiang-tu-mi-zuo-er-shi-yi-bao-zhi-mu-dan
title: 志宏以牡丹酴醿見遺戲呼牡丹爲道州長且許時餉酴醿作二詩以報之 牡丹
titlePinyin: zhi4 hong2 yi3 mu3 dan1 tu2 mi2 jian4 yi2 xi4 hu1 mu3 dan1 wei2 dao4 zhou1 chang2 qie3 xu1 shi2 xiang3 tu2 mi2 zuo4 er4 shi1 yi3 bao4 zhi1   mu3 dan1
titleSlug: zhi-hong-yi-mu-dan-tu-mi-jian-yi-xi-hu-mu-dan-wei-dao-zhou-chang-qie-xu-shi-xiang-tu-mi-zuo-er-shi-yi-bao-zhi-mu-dan
author: 李綱
authorPinyin: li3 gang1
authorSlug: li-gang
dynasty: 宋
dynastyPinyin: song4
dynastySlug: song
tags: []
---

## 正文

- 我昔驅車遊洛陽，正值名圃開花王。
- 嫣然萬本鬭妍媚，彫檻綽約羅紅粧。
- 風枝似響湘浦珮，露苞如浴驪山湯。
- 乍驚照眼國色好，更覺撲鼻春風香。
- 鞓紅檀點玉版白，細葉次第舒幽房。
- 玉奴纖指尚餘捻，鶴翎坐恐隨風翔。
- 就中品格最奇特，共許魏紫并姚黄。
- 千金不惜買一醉，少年渾欲花底狂。
- 歸來試作牡丹譜，未服秉筆惟歐陽。
- 自從遊宦多感傷，况此遠謫閩山傍。
- 諦觀世味如嚼蠟，惜花未免猶膏肓。
- 亦知春色到庭户，不見此花如未嘗。
- 子於何處得一本，贈我意厚誠難忘。
- 戲言劍浦此爲最，聊試呼作道州長。
- 化工彫刻無厚薄，地氣培植非其鄉。
- 雖云單葉不入品，無那富艷踰羣芳。
- 願言愛惜勿嘲誚，且醉玉斝酬韶光。

## 拼音

- wo3 xi1 qu1 ju1 you2 luo4 yang2 ， zheng4 zhi2 ming2 pu3 kai1 hua1 wang2 。
- yan1 ran2 wan4 ben3 dou4 yan2 mei4 ， diao1 jian4 chuo4 yue1 luo2 hong2 zhuang1 。
- feng1 zhi1 si4 xiang3 xiang1 pu3 pei4 ， lu4 bao1 ru2 yu4 li2 shan1 tang1 。
- zha4 jing1 zhao4 yan3 guo2 se4 hao3 ， geng4 jue2 pu1 bi2 chun1 feng1 xiang1 。
- ting1 hong2 tan2 dian3 yu4 ban3 bai2 ， xi4 ye4 ci4 di4 shu1 you1 fang2 。
- yu4 nu2 xian1 zhi3 shang4 yu2 nian3 ， he4 ling2 zuo4 kong3 sui2 feng1 xiang2 。
- jiu4 zhong1 pin3 ge2 zui4 qi2 te4 ， gong4 xu1 wei4 zi3 bing4 yao2 huang2 。
- qian1 jin1 bu4 xi1 mai3 yi2 zui4 ， shao4 nian2 hun2 yu4 hua1 di3 kuang2 。
- gui1 lai2 shi4 zuo4 mu3 dan1 pu3 ， wei4 fu2 bing3 bi3 wei2 ou1 yang2 。
- zi4 cong2 you2 huan4 duo1 gan3 shang1 ， kuang4 ci3 yuan3 zhe2 min3 shan1 bang4 。
- di4 guan1 shi4 wei4 ru2 jiao2 la4 ， xi1 hua1 wei4 mian3 you2 gao1 huang1 。
- yi4 zhi1 chun1 se4 dao4 ting2 hu4 ， bu2 jian4 ci3 hua1 ru2 wei4 chang2 。
- zi3 wu1 he2 chu3 de2 yi4 ben3 ， zeng4 wo3 yi4 hou4 cheng2 nan2 wang4 。
- xi4 yan2 jian4 pu3 ci3 wei2 zui4 ， liao2 shi4 hu1 zuo4 dao4 zhou1 chang2 。
- hua4 gong1 diao1 ke4 wu2 hou4 bao2 ， di4 qi4 pei2 zhi2 fei1 qi2 xiang1 。
- sui1 yun2 dan1 ye4 bu2 ru4 pin3 ， wu2 na4 fu4 yan4 yu2 qun2 fang1 。
- yuan4 yan2 ai4 xi1 wu4 chao2 qiao4 ， qie3 zui4 yu4 jia3 chou2 shao2 guang1 。

## 注释

## 译文

## 赏析
