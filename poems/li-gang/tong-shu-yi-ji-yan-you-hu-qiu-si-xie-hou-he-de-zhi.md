---
id: li-gang-tong-shu-yi-ji-yan-you-hu-qiu-si-xie-hou-he-de-zhi
title: 同叔易季言遊虎丘寺邂逅何得之
titlePinyin: tong2 shu1 yi4 ji4 yan2 you2 hu3 qiu1 si4 xie4 hou4 he2 de2 zhi1
titleSlug: tong-shu-yi-ji-yan-you-hu-qiu-si-xie-hou-he-de-zhi
author: 李綱
authorPinyin: li3 gang1
authorSlug: li-gang
dynasty: 宋
dynastyPinyin: song4
dynastySlug: song
tags: []
---

## 正文

- 理櫂適閩粤，虎丘聊艤航。
- 霜林正搖落，翠柏森成行。
- 入門躡磴道，喬木間疏篁。
- 秦帝試劍石，破瓜分路傍。
- 生公雨花臺，說法今不亡。
- 蒼蘚衣峭壁，枯荷響迴塘。
- 遂遊劍池上，毛髮森以張。
- 沈沈下無底，疑有虬龍藏。
- 鐫削露天巧，胚胎勞混茫。
- 清奇儼圖畫，祕怪叵測量。
- 薜荔疊秀色，枇杷吐幽香。
- 行行造梵宇，金碧相熒煌。
- 危脊聳古殿，長腰曼脩廊。
- 憑虛架雲閣，鑿險通禪房。
- 開軒俯吳會，蜂窠繚池隍。
- 風煙寄遠目，心逐征鴻翔。
- 列岫靄遥碧，平湖湛孤光。
- 追尋殊未倦，策杖登崇岡。
- 幽獨詩句苦，闔廬丘塚荒。
- 五聖瞻象設，羽泉酌甘芳。
- 西庵何閑寂，修竹自蒼蒼。
- 脫履足生繭，解衣汗如漿。
- 却攜二三子，置酒白雲堂。
- 念舊已悽惻，感時增慨慷。
- 况我方遠涉，狷介懷剛腸。
- 一杯且相屬，世事都茫茫。
- 冠冕志已冷，山林興偏長。
- 逝將脫羈束，超然傲羲皇。
- 斯遊信清絕，去去何時忘。

## 拼音

- li3 zhao4 shi4 min3 yue4 ， hu3 qiu1 liao2 yi3 hang2 。
- shuang1 lin2 zheng4 yao2 luo4 ， cui4 bai3 sen1 cheng2 xing2 。
- ru4 men2 nie4 deng4 dao4 ， qiao2 mu4 jian4 shu1 huang2 。
- qin2 di4 shi4 jian4 shi2 ， po4 gua1 fen1 lu4 bang4 。
- sheng1 gong1 yu3 hua1 tai2 ， shuo1 fa3 jin1 bu4 wang2 。
- cang1 xian3 yi1 qiao4 bi4 ， ku1 he2 xiang3 hui2 tang2 。
- sui4 you2 jian4 chi2 shang4 ， mao2 fa4 sen1 yi3 zhang1 。
- shen3 shen3 xia4 wu2 di3 ， yi2 you3 qiu2 long2 cang2 。
- juan1 xiao1 lu4 tian1 qiao3 ， pei1 tai1 lao2 hun4 mang2 。
- qing1 qi2 yan3 tu2 hua4 ， bi4 guai4 po3 ce4 liang2 。
- bi4 li4 die2 xiu4 se4 ， pi2 pa0 tu3 you1 xiang1 。
- hang2 hang2 zao4 fan4 yu3 ， jin1 bi4 xiang1 ying2 huang2 。
- wei1 ji3 song3 gu3 dian4 ， chang2 yao1 man4 xiu1 lang2 。
- ping2 xu1 jia4 yun2 ge2 ， zao2 xian3 tong1 shan4 fang2 。
- kai1 xuan1 fu3 wu2 hui4 ， feng1 ke1 liao2 chi2 huang2 。
- feng1 yan1 ji4 yuan3 mu4 ， xin1 zhu2 zheng1 hong2 xiang2 。
- lie4 xiu4 ai3 yao2 bi4 ， ping2 hu2 zhan4 gu1 guang1 。
- zhui1 xun2 shu1 wei4 juan4 ， ce4 zhang4 deng1 chong2 gang1 。
- you1 du2 shi1 ju4 ku3 ， he2 lu2 qiu1 zhong3 huang1 。
- wu3 sheng4 zhan1 xiang4 she4 ， yu3 quan2 zhuo2 gan1 fang1 。
- xi1 an1 he2 xian2 ji4 ， xiu1 zhu2 zi4 cang1 cang1 。
- tuo1 lü3 zu2 sheng1 jian3 ， jie3 yi1 han4 ru2 jiang1 。
- que4 xie2 er4 san1 zi3 ， zhi4 jiu3 bai2 yun2 tang2 。
- nian4 jiu4 yi3 qi1 ce4 ， gan3 shi2 zeng1 kai3 kang1 。
- kuang4 wo3 fang1 yuan3 she4 ， juan4 jie4 huai2 gang1 chang2 。
- yi4 bei1 qie3 xiang1 shu3 ， shi4 shi4 dou1 mang2 mang2 。
- guan1 mian3 zhi4 yi3 leng3 ， shan1 lin2 xing1 pian1 chang2 。
- shi4 jiang1 tuo1 ji1 shu4 ， chao1 ran2 ao4 xi1 huang2 。
- si1 you2 xin4 qing1 jue2 ， qu4 qu4 he2 shi2 wang4 。

## 注释

## 译文

## 赏析
