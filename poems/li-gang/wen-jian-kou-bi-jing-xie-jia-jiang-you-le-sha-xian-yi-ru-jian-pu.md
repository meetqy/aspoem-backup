---
id: li-gang-wen-jian-kou-bi-jing-xie-jia-jiang-you-le-sha-xian-yi-ru-jian-pu
title: 聞建寇逼境攜家將由樂沙縣以如劍浦
titlePinyin: wen2 jian4 kou4 bi1 jing4 xie2 jia1 jiang1 you2 le4 sha1 xian4 yi3 ru2 jian4 pu3
titleSlug: wen-jian-kou-bi-jing-xie-jia-jiang-you-le-sha-xian-yi-ru-jian-pu
author: 李綱
authorPinyin: li3 gang1
authorSlug: li-gang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 我來寓杉江，客館未煖席。
- 紛然羣盜起，環境暗鋒鏑。
- 束装呼僕夫，又復事遠適。
- 峨峨章源嶺，峻峭初未識。
- 攀援僅能進，十步九傾側。
- 風吹霧雨冰，草木盡矛戟。
- 朝登暮始降，落日半天赤。
- 兒童饑屢啼，徒御疲已極。
- 薄遊玉華洞，庶可稍休息。
- 東郊遽不開，蜂蟻迭吞食。
- 避寇如避弩，吾敢憚行役。
- 驅車適沙陽，頗喜田野闢。
- 雖經兵火餘，邑屋幸如昔。
- 舊遊疑夢中，一一有遺跡。
- 寓軒存佛宫，脩竹自春色。
- 峥嶸凝翠閣，尚對七峰碧。
- 故人皆避地，誰與道胸臆。
- 理舟劍浦行，稍就寛曠域。
- 溪流正湍暴，惡子亦充斥。
- 脫身險阻中，恊濟藉衆力。
- 吟哦杜陵詩，妙語皆中的。
- 喪亂古今同，臨風意如織。

## 拼音

- wo3 lai2 yu4 shan1 jiang1 ， ke4 guan3 wei4 xuan1 xi2 。
- fen1 ran2 qun2 dao4 qi3 ， huan2 jing4 an4 feng1 di2 。
- shu4 zhuang1 hu1 pu2 fu1 ， you4 fu4 shi4 yuan3 shi4 。
- e2 e2 zhang1 yuan2 ling3 ， jun4 qiao4 chu1 wei4 shi2 。
- pan1 yuan2 jin3 neng2 jin4 ， shi2 bu4 jiu3 qing1 ce4 。
- feng1 chui1 wu4 yu3 bing1 ， cao3 mu4 jin4 mao2 ji3 。
- chao2 deng1 mu4 shi3 jiang4 ， luo4 ri4 ban4 tian1 chi4 。
- er2 tong2 ji1 lü3 ti2 ， tu2 yu4 pi2 yi3 ji2 。
- bao2 you2 yu4 hua2 dong4 ， shu4 ke3 shao1 xiu1 xi0 。
- dong1 jiao1 ju4 bu4 kai1 ， feng1 yi3 die2 tun1 shi2 。
- bi4 kou4 ru2 bi4 nu3 ， wu2 gan3 dan4 xing2 yi4 。
- qu1 ju1 shi4 sha1 yang2 ， po1 xi3 tian2 ye3 pi4 。
- sui1 jing1 bing1 huo3 yu2 ， yi4 wu1 xing4 ru2 xi1 。
- jiu4 you2 yi2 meng4 zhong1 ， yi1 yi1 you3 yi2 ji4 。
- yu4 xuan1 cun2 fo2 gong1 ， xiu1 zhu2 zi4 chun1 se4 。
- zheng1 rong2 ning2 cui4 ge2 ， shang4 dui4 qi1 feng1 bi4 。
- gu4 ren2 jie1 bi4 di4 ， shui2 yu3 dao4 xiong1 yi4 。
- li3 zhou1 jian4 pu3 xing2 ， shao1 jiu4 kuan1 kuang4 yu4 。
- xi1 liu2 zheng4 tuan1 bao4 ， e4 zi3 yi4 chong1 chi4 。
- tuo1 shen1 xian3 zu3 zhong1 ， xie2 ji4 jie4 zhong4 li4 。
- yin2 e2 du4 ling2 shi1 ， miao4 yu3 jie1 zhong1 de0 。
- sang1 luan4 gu3 jin1 tong2 ， lin2 feng1 yi4 ru2 zhi1 。

## 注释

## 译文

## 赏析
