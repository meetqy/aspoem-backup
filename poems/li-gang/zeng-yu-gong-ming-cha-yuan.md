---
id: li-gang-zeng-yu-gong-ming-cha-yuan
title: 贈虞公明察院
titlePinyin: zeng4 yu2 gong1 ming2 cha2 yuan4
titleSlug: zeng-yu-gong-ming-cha-yuan
author: 李綱
authorPinyin: li3 gang1
authorSlug: li-gang
dynasty: 宋
dynastyPinyin: song4
dynastySlug: song
tags: []
---

## 正文

- 岧嶤古城隅，下爲鳳凰池。
- 鳳去不復返，池水空漣漪。
- 傍有幽人廬，松竹森四圍。
- 結構極爽塏，借問居者誰。
- 先生聞道久，昨自海上歸。
- 食棗大如瓜，定曾見安期。
- 不知修何術，能奪造化機。
- 金鼎燦含葩，玉池灧生肥。
- 顛倒出龍虎，騰降分坎離。
- 行年五十餘，氣貎如嬰兒。
- 餘暇付圖史，不廢酒與詩。
- 髙堂會賓友，落筆風雨馳。
- 戲事聊復爾，一笑初何爲。
- 懸知廣成子，千歲形不衰。
- 顧我抱迂拙，與世真相違。
- 徒欲睎驥騄，曾未窺藩籬。
- 寓居邇函丈，數造董公帷。
- 願聞衆妙門，成此一段奇。
- 胡爲久閉拒，客至輙圍棋。
- 歸隱志已定，後會知何時。
- 銘心誓相學，發藥幸教之。
- 他年倘有得，同駕雲中螭。

## 拼音

- tiao2 yao2 gu3 cheng2 yu2 ， xia4 wei2 feng4 huang2 chi2 。
- feng4 qu4 bu2 fu4 fan3 ， chi2 shui3 kong1 lian2 yi1 。
- bang4 you3 you1 ren2 lu2 ， song1 zhu2 sen1 si4 wei2 。
- jie2 gou4 ji2 shuang3 kai3 ， jie4 wen4 ju1 zhe3 shui2 。
- xian1 sheng0 wen2 dao4 jiu3 ， zuo2 zi4 hai3 shang4 gui1 。
- shi2 zao3 da4 ru2 gua1 ， ding4 ceng2 jian4 an1 qi1 。
- bu4 zhi1 xiu1 he2 shu4 ， neng2 duo2 zao4 hua4 ji1 。
- jin1 ding3 can4 han2 pa1 ， yu4 chi2 yan4 sheng1 fei2 。
- dian1 dao4 chu1 long2 hu3 ， teng2 jiang4 fen1 kan3 li2 。
- xing2 nian2 wu3 shi2 yu2 ， qi4 ni2 ru2 ying1 er2 。
- yu2 xia2 fu4 tu2 shi3 ， bu2 fei4 jiu3 yu3 shi1 。
- gao1 tang2 hui4 bin1 you3 ， luo4 bi3 feng1 yu3 chi2 。
- xi4 shi4 liao2 fu4 er3 ， yi2 xiao4 chu1 he2 wei2 。
- xuan2 zhi1 guang3 cheng2 zi3 ， qian1 sui4 xing2 bu4 shuai1 。
- gu4 wo3 bao4 yu1 zhuo1 ， yu3 shi4 zhen1 xiang4 wei2 。
- tu2 yu4 xi1 ji4 lu4 ， ceng2 wei4 kui1 fan1 li2 。
- yu4 ju1 er3 han2 zhang4 ， shu4 zao4 dong3 gong1 wei2 。
- yuan4 wen2 zhong4 miao4 men2 ， cheng2 ci3 yi2 duan4 qi2 。
- hu2 wei2 jiu3 bi4 ju4 ， ke4 zhi4 zhe2 wei2 qi2 。
- gui1 yin3 zhi4 yi3 ding4 ， hou4 hui4 zhi1 he2 shi2 。
- ming2 xin1 shi4 xiang1 xue2 ， fa1 yao4 xing4 jiao4 zhi1 。
- ta1 nian2 tang3 you3 de2 ， tong2 jia4 yun2 zhong1 chi1 。

## 注释

## 译文

## 赏析
