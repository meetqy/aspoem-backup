---
id: li-gang-weng-shi-te-jian-shi-shan-zi-yun-shi-liang-pian-fu-ci-qian-yun-ji-zhi-qi-er
title: 翁士特見示山字韻詩兩篇復次前韻寄之  其二
titlePinyin: weng1 shi4 te4 jian4 shi4 shan1 zi4 yun4 shi1 liang3 pian1 fu4 ci4 qian2 yun4 ji4 zhi1     qi2 er4
titleSlug: weng-shi-te-jian-shi-shan-zi-yun-shi-liang-pian-fu-ci-qian-yun-ji-zhi-qi-er
author: 李綱
authorPinyin: li3 gang1
authorSlug: li-gang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 踏徧江南土，來遊湖外山。
- 地卑驚鵩鳥，天遠憶龍顔。
- 淮海屯貔虎，戈矛雜珮環。
- 馳心萬里外，回首五雲間。
- 颯沓方多故，飄零且未還。
- 桃源期可問，鐵鎖悵難攀。
- 霜重丹楓落，江清錦石斑。
- 夢餘驚蟻垤，爭極歎蝸蠻。
- 且隱重重几，深藏若若綸。
- 江籬紛掩苒，湘竹暈斒斕。
- 水國黿鼉横，琳宫日月閒。
- 親朋未相棄，莫使鴈書艱。

## 拼音

- ta4 bian4 jiang1 nan2 tu3 ， lai2 you2 hu2 wai4 shan1 。
- di4 bei1 jing1 fu2 niao3 ， tian1 yuan3 yi4 long2 yan2 。
- huai2 hai3 tun2 pi2 hu3 ， ge1 mao2 za2 pei4 huan2 。
- chi2 xin1 wan4 li3 wai4 ， hui2 shou3 wu3 yun2 jian4 。
- sa4 ta4 fang1 duo1 gu4 ， piao1 ling2 qie3 wei4 huan2 。
- tao2 yuan2 qi1 ke3 wen4 ， tie3 suo3 chang4 nan2 pan1 。
- shuang1 zhong4 dan1 feng1 luo4 ， jiang1 qing1 jin3 shi2 ban1 。
- meng4 yu2 jing1 yi3 die2 ， zheng1 ji2 tan4 wo1 man2 。
- qie3 yin3 chong2 chong2 ji3 ， shen1 cang2 ruo4 ruo4 lun2 。
- jiang1 li2 fen1 yan3 ran3 ， xiang1 zhu2 yun4 ban1 lan2 。
- shui3 guo2 yuan2 tuo2 heng2 ， lin2 gong1 ri4 yue4 xian2 。
- qin1 peng2 wei4 xiang1 qi4 ， mo4 shi3 yan4 shu1 jian1 。

## 注释

## 译文

## 赏析
