---
id: li-gang-ye-zuo-guan-dou
title: 夜坐觀斗
titlePinyin: ye4 zuo4 guan1 dou4
titleSlug: ye-zuo-guan-dou
author: 李綱
authorPinyin: li3 gang1
authorSlug: li-gang
dynasty: 宋
dynastyPinyin: song4
dynastySlug: song
tags: []
---

## 正文

- 帝車運轉天沈沈，杓攜龍角魁枕参。
- 斡旋造化豈終極，斟酌元氣分陽陰。
- 物隨南北自生死，時繫俯仰成古今。
- 攝提大角順所指，其餘萬象徒森森。
- 舜觀璣衡齊七政，致治不獨薫風琴。
- 後來方士誠幻怪，罡步禬禳難究尋。
- 閩山春月多霧雨，夜霽天影髙而深。
- 七星錯落掛北户，芒寒色正方照臨。
- 我來瞻仰但再拜，頗見天地照回心。
- 酒漿不挹西柄揭，詎敢更作詩人箴。

## 拼音

- di4 ju1 yun4 zhuan3 tian1 shen3 shen3 ， shao2 xie2 long2 jiao3 kui2 zhen3 can1 。
- wo4 xuan2 zao4 hua4 qi3 zhong1 ji2 ， zhen1 zhuo2 yuan2 qi4 fen1 yang2 yin1 。
- wu4 sui2 nan2 bei3 zi4 sheng1 si3 ， shi2 xi4 fu3 yang3 cheng2 gu3 jin1 。
- she4 ti2 da4 jiao3 shun4 suo3 zhi3 ， qi2 yu2 wan4 xiang4 tu2 sen1 sen1 。
- shun4 guan1 ji1 heng2 qi2 qi1 zheng4 ， zhi4 zhi4 bu4 du2 xun1 feng1 qin2 。
- hou4 lai2 fang1 shi4 cheng2 huan4 guai4 ， gang1 bu4 gui4 rang2 nan2 jiu1 xun2 。
- min3 shan1 chun1 yue4 duo1 wu4 yu3 ， ye4 ji4 tian1 ying3 gao1 er2 shen1 。
- qi1 xing1 cuo4 luo4 gua4 bei3 hu4 ， mang2 han2 se4 zheng4 fang1 zhao4 lin2 。
- wo3 lai2 zhan1 yang3 dan4 zai4 bai4 ， po1 jian4 tian1 di4 zhao4 hui2 xin1 。
- jiu3 jiang1 bu2 yi4 xi1 bing3 jie1 ， ju4 gan3 geng4 zuo4 shi1 ren2 zhen1 。

## 注释

## 译文

## 赏析
