---
id: li-gang-yu-ju-you-mei-zi-shi-yan-ge-yu-lai-sha-yang-du-xie-yi-yuan-yan-nai-mei-zi-shi-ye-xi-ci-qi-yun
title: 玉局有眉子石硯歌予來沙陽獨攜一圓硯乃眉子石也戲次其韻
titlePinyin: yu4 ju2 you3 mei2 zi3 shi2 yan4 ge1 yu3 lai2 sha1 yang2 du2 xie2 yi4 yuan2 yan4 nai3 mei2 zi3 shi2 ye3 xi4 ci4 qi2 yun4
titleSlug: yu-ju-you-mei-zi-shi-yan-ge-yu-lai-sha-yang-du-xie-yi-yuan-yan-nai-mei-zi-shi-ye-xi-ci-qi-yun
author: 李綱
authorPinyin: li3 gang1
authorSlug: li-gang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 美人多恨顰雙眉，眼波秋水增清奇。
- 天然此石巧相似，儒生作硯聲酸嘶。
- 横雲慘淡遠山碧，猶带深閨畫時色。
- 金堅玉潤月輪圓，笑殺世間銅雀渴。
- 十年提挈隨拙翁，相攜謫墮溪山中。
- 窗明几淨日相對，風露夜永燈光紅。
- 毛穎陳玄用功處，髪禿肌銷留不住。
- 與君長此結幽歡，我自多言子無語。

## 拼音

- mei3 ren2 duo1 hen4 pin2 shuang1 mei2 ， yan3 bo1 qiu1 shui3 zeng1 qing1 qi2 。
- tian1 ran2 ci3 shi2 qiao3 xiang1 si4 ， ru2 sheng1 zuo4 yan4 sheng1 suan1 si1 。
- heng2 yun2 can3 dan4 yuan3 shan1 bi4 ， you2 dai4 shen1 gui1 hua4 shi2 se4 。
- jin1 jian1 yu4 run4 yue4 lun2 yuan2 ， xiao4 sha1 shi4 jian4 tong2 que4 ke3 。
- shi2 nian2 ti2 qie4 sui2 zhuo1 weng1 ， xiang1 xie2 zhe2 duo4 xi1 shan1 zhong1 。
- chuang1 ming2 ji3 jing4 ri4 xiang1 dui4 ， feng1 lu4 ye4 yong3 deng1 guang1 hong2 。
- mao2 ying3 chen2 xuan2 yong4 gong1 chu3 ， fa4 tu1 ji1 xiao1 liu2 bu2 zhu4 。
- yu3 jun1 chang2 ci3 jie2 you1 huan1 ， wo3 zi4 duo1 yan2 zi3 wu2 yu3 。

## 注释

## 译文

## 赏析
