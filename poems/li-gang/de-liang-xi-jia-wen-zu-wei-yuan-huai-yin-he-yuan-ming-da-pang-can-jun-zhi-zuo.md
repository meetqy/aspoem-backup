---
id: li-gang-de-liang-xi-jia-wen-zu-wei-yuan-huai-yin-he-yuan-ming-da-pang-can-jun-zhi-zuo
title: 得梁谿家問足慰遠懷因和淵明答龐參軍之作
titlePinyin: de2 liang2 xi1 jia1 wen4 zu2 wei4 yuan3 huai2 yin1 he2 yuan1 ming2 da2 pang2 can1 jun1 zhi1 zuo4
titleSlug: de-liang-xi-jia-wen-zu-wei-yuan-huai-yin-he-yuan-ming-da-pang-can-jun-zhi-zuo
author: 李綱
authorPinyin: li3 gang1
authorSlug: li-gang
dynasty: 宋
dynastyPinyin: song4
dynastySlug: song
tags: []
---

## 正文

- 剝啄叩門，梁谿有書。
- 發函讀之，遠懷以娛。
- 長少童稚，咸安其居。
- 森然滿前，如返我廬。
- 一書可寶，萬金非珍。
- 契闊寤歎，乃兹相親。
- 鵲不吾欺，鳴以告人。
- 載詢僕夫，以及其鄰。
- 嗟我諸季，鷄鳴孜孜。
- 左圖右書，中心好之。
- 山川修阻，貽我以詩。
- 三復佳句，實慰所思。
- 翩翩鴻鴈，暫聚亟分。
- 豈無他人，非我所欣。
- 清宵步月，白日看雲。
- 無遐邇心，好音數聞。
- 昔我之來，鶗鴂將鳴。
- 今也歲晏，霜露載零。
- 言念沙漠，有懷玉京。
- 終夕不寐，羣生未寧。
- 悵望東吳，慨臨西風。
- 願化獨鶴，烟霄可冲。
- 敬慎威儀，惟以令終。
- 黄髪爲期，其愛爾躬。

## 拼音

- bao1 zhuo2 kou4 men2 ， liang2 xi1 you3 shu1 。
- fa1 han2 du2 zhi1 ， yuan3 huai2 yi3 yu2 。
- chang2 shao3 tong2 zhi4 ， xian2 an1 qi2 ju1 。
- sen1 ran2 man3 qian2 ， ru2 fan3 wo3 lu2 。
- yi4 shu1 ke3 bao3 ， wan4 jin1 fei1 zhen1 。
- qi4 kuo4 wu4 tan4 ， nai3 zi1 xiang1 qin1 。
- que4 bu4 wu2 qi1 ， ming2 yi3 gao4 ren2 。
- zai4 xun2 pu2 fu1 ， yi3 ji2 qi2 lin2 。
- jie1 wo3 zhu1 ji4 ， ji1 ming2 zi1 zi1 。
- zuo3 tu2 you4 shu1 ， zhong1 xin1 hao3 zhi1 。
- shan1 chuan1 xiu1 zu3 ， yi2 wo3 yi3 shi1 。
- san1 fu4 jia1 ju4 ， shi2 wei4 suo3 si1 。
- pian1 pian1 hong2 yan4 ， zan4 ju4 ji2 fen1 。
- qi3 wu2 ta1 ren2 ， fei1 wo3 suo3 xin1 。
- qing1 xiao1 bu4 yue4 ， bai2 ri4 kan4 yun2 。
- wu2 xia2 er3 xin1 ， hao3 yin1 shu4 wen2 。
- xi1 wo3 zhi1 lai2 ， ti2 jue2 jiang1 ming2 。
- jin1 ye3 sui4 yan4 ， shuang1 lu4 zai4 ling2 。
- yan2 nian4 sha1 mo4 ， you3 huai2 yu4 jing1 。
- zhong1 xi1 bu2 mei4 ， qun2 sheng1 wei4 ning2 。
- chang4 wang4 dong1 wu2 ， kai3 lin2 xi1 feng1 。
- yuan4 hua4 du2 he4 ， yan1 xiao1 ke3 chong1 。
- jing4 shen4 wei1 yi2 ， wei2 yi3 ling4 zhong1 。
- huang2 fa4 wei2 qi1 ， qi2 ai4 er3 gong1 。

## 注释

## 译文

## 赏析
