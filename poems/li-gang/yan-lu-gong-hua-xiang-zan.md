---
id: li-gang-yan-lu-gong-hua-xiang-zan
title: 顔魯公畫像贊
titlePinyin: yan2 lu3 gong1 hua4 xiang4 zan4
titleSlug: yan-lu-gong-hua-xiang-zan
author: 李綱
authorPinyin: li3 gang1
authorSlug: li-gang
dynasty: 宋
dynastyPinyin: song4
dynastySlug: song
tags: []
---

## 正文

- 英英魯公，人中之龍。
- 爲唐宗臣，見危納忠。
- 巨盗起燕，朔部風從。
- 獨嬰孤城，以抗其鋒。
- 功雖不終，志實可則。
- 間關造朝，號爲耆德。
- 糾繆繩愆，毅然正色。
- 姦邪媚之，擯使去國。
- 蹇蹇匪躬，險夷一節。
- 迨其耄年，奉使希烈。
- 氣沮兇逆，誠貫金鐵。
- 身雖可隕，名不可滅。
- 巖巖高堂，榜曰忠義。
- 非公遺像，其孰當置。
- 登斯堂者，宜仰而畏。
- 師友其人，無公是愧。

## 拼音

- ying1 ying1 lu3 gong1 ， ren2 zhong1 zhi1 long2 。
- wei2 tang2 zong1 chen2 ， jian4 wei1 na4 zhong1 。
- ju4 dao4 qi3 yan4 ， shuo4 bu4 feng1 cong2 。
- du2 ying1 gu1 cheng2 ， yi3 kang4 qi2 feng1 。
- gong1 sui1 bu4 zhong1 ， zhi4 shi2 ke3 ze2 。
- jian4 guan1 zao4 chao2 ， hao4 wei2 qi2 de2 。
- jiu1 mou2 sheng2 qian1 ， yi4 ran2 zheng4 se4 。
- jian1 xie2 mei4 zhi1 ， bin4 shi3 qu4 guo2 。
- jian3 jian3 fei3 gong1 ， xian3 yi2 yi4 jie2 。
- dai4 qi2 mao4 nian2 ， feng4 shi3 xi1 lie4 。
- qi4 ju3 xiong1 ni4 ， cheng2 guan4 jin1 tie3 。
- shen1 sui1 ke3 yun3 ， ming2 bu4 ke3 mie4 。
- yan2 yan2 gao1 tang2 ， bang3 yue1 zhong1 yi4 。
- fei1 gong1 yi2 xiang4 ， qi2 shu2 dang1 zhi4 。
- deng1 si1 tang2 zhe3 ， yi2 yang3 er2 wei4 。
- shi1 you3 qi2 ren2 ， wu2 gong1 shi4 kui4 。

## 注释

## 译文

## 赏析
