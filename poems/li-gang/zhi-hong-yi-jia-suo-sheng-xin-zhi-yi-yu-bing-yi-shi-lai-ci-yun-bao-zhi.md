---
id: li-gang-zhi-hong-yi-jia-suo-sheng-xin-zhi-yi-yu-bing-yi-shi-lai-ci-yun-bao-zhi
title: 志宏以家所生新芝遺予并以詩來次韻報之
titlePinyin: zhi4 hong2 yi3 jia1 suo3 sheng1 xin1 zhi1 yi2 yu3 bing4 yi3 shi1 lai2 ci4 yun4 bao4 zhi1
titleSlug: zhi-hong-yi-jia-suo-sheng-xin-zhi-yi-yu-bing-yi-shi-lai-ci-yun-bao-zhi
author: 李綱
authorPinyin: li3 gang1
authorSlug: li-gang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 紫芝多産白玉峰，服食益壽增明聰。
- 人間採茹未易得，悵望古曲來悲風。
- 那知遠謫見奇物，子家端是慶所鍾。
- 煌煌三秀豈難並，玉榦雲葉方成叢。
- 嘉祥美瑞不自惜，掇以遺我誠由中。
- 甘芳勝菌滑勝乳，能殺三尸驅九蟲。
- 童顔瞭視駐可久，墮髪落齒生應重。
- 嗟予迂疏與世闊，得食此物誰之功。
- 商山儻可追四皓，淮南安用尋八公。
- 驂鸞控鶴吾未暇，千里白雲聊與同。

## 拼音

- zi3 zhi1 duo1 chan3 bai2 yu4 feng1 ， fu2 shi2 yi4 shou4 zeng1 ming2 cong1 。
- ren2 jian4 cai3 ru2 wei4 yi4 de2 ， chang4 wang4 gu3 qu3 lai2 bei1 feng1 。
- na4 zhi1 yuan3 zhe2 jian4 qi2 wu4 ， zi3 jia1 duan1 shi4 qing4 suo3 zhong1 。
- huang2 huang2 san1 xiu4 qi3 nan2 bing4 ， yu4 gan4 yun2 ye4 fang1 cheng2 cong2 。
- jia1 xiang2 mei3 rui4 bu2 zi4 xi1 ， duo1 yi3 yi2 wo3 cheng2 you2 zhong1 。
- gan1 fang1 sheng4 jun1 hua2 sheng4 ru3 ， neng2 sha1 san1 shi1 qu1 jiu3 chong2 。
- tong2 yan2 liao4 shi4 zhu4 ke3 jiu3 ， duo4 fa4 luo4 chi3 sheng1 ying1 zhong4 。
- jie1 yu3 yu1 shu1 yu3 shi4 kuo4 ， de2 shi2 ci3 wu4 shui2 zhi1 gong1 。
- shang1 shan1 tang3 ke3 zhui1 si4 hao4 ， huai2 nan2 an1 yong4 xun2 ba1 gong1 。
- can1 luan2 kong4 he4 wu2 wei4 xia2 ， qian1 li3 bai2 yun2 liao2 yu3 tong2 。

## 注释

## 译文

## 赏析
