---
id: li-gang-wu-ai-shi-han-chu-shi-mi-heng
title: 五哀詩・漢處士禰衡
titlePinyin: wu3 ai1 shi1・han4 chu3 shi4 mi2 heng2
titleSlug: wu-ai-shi-han-chu-shi-mi-heng
author: 李綱
authorPinyin: li3 gang1
authorSlug: li-gang
dynasty: 宋
dynastyPinyin: song4
dynastySlug: song
tags: []
---

## 正文

- 禰生抱逸韻，乃是古之狂。
- 負才頗傲物，齒少氣方剛。
- 懷刺遊許下，漫滅竟摧藏。
- 肯從屠沽兒，借面與弔喪。
- 偉哉孔文舉，國寶借路傍。
- 上書薦一鶚，欲使觀翺翔。
- 振翼雲漢間，永垂虹蜺光。
- 飛兔與腰褭，滅沒不可望。
- 觀其慰辭薦，器識豈易量。
- 平生輕魏祖，縱口成否臧。
- 召令爲鼓吏，閱試當改装。
- 蹀 {⻊習} 初散步，摻撾作漁陽。
- 聲節既悲壯，容態隨低昂。
- 岑牟與單絞，裸袒易故裳。
- 卻來坐軍門，畫地聲琅琅。
- 曹瞞黠如鬼，嗜殺猶虎狼。
- 縮手不敢動，送與劉及黄。
- 娛賓賦鸚鵡，節奏陵笙簧。
- 援筆不加點，粲然已成章。
- 髙才竟爲累，蘭麝空餘香。
- 至今鸚鵡洲，葭葦秋蒼蒼。
- 醜哉殺士名，千古不可忘。

## 拼音

- mi2 sheng1 bao4 yi4 yun4 ， nai3 shi4 gu3 zhi1 kuang2 。
- fu4 cai2 po1 ao4 wu4 ， chi3 shao3 qi4 fang1 gang1 。
- huai2 ci4 you2 xu1 xia4 ， man4 mie4 jing4 cui1 cang2 。
- ken3 cong2 tu2 gu1 er2 ， jie4 mian4 yu3 diao4 sang1 。
- wei3 zai1 kong3 wen2 ju3 ， guo2 bao3 jie4 lu4 bang4 。
- shang4 shu1 jian4 yi2 e4 ， yu4 shi3 guan1 ao2 xiang2 。
- zhen4 yi4 yun2 han4 jian4 ， yong3 chui2 hong2 ni2 guang1 。
- fei1 tu4 yu3 yao1 niao3 ， mie4 mei2 bu4 ke3 wang4 。
- guan1 qi2 wei4 ci2 jian4 ， qi4 shi2 qi3 yi4 liang2 。
- ping2 sheng1 qing1 wei4 zu3 ， zong4 kou3 cheng2 fou3 zang1 。
- zhao4 ling4 wei2 gu3 li4 ， yue4 shi4 dang1 gai3 zhuang1 。
- die2 {⻊ xi2 } chu1 san4 bu4 ， chan1 zhua1 zuo4 yu2 yang2 。
- sheng1 jie2 ji4 bei1 zhuang4 ， rong2 tai4 sui2 di1 ang2 。
- cen2 mu4 yu3 dan1 jiao3 ， luo3 tan3 yi4 gu4 shang0 。
- que4 lai2 zuo4 jun1 men2 ， hua4 di4 sheng1 lang2 lang2 。
- cao2 man2 xia2 ru2 gui3 ， shi4 sha1 you2 hu3 lang2 。
- suo1 shou3 bu4 gan3 dong4 ， song4 yu3 liu2 ji2 huang2 。
- yu2 bin1 fu4 ying1 wu3 ， jie2 zou4 ling2 sheng1 huang2 。
- yuan2 bi3 bu4 jia1 dian3 ， can4 ran2 yi3 cheng2 zhang1 。
- gao1 cai2 jing4 wei2 lei4 ， lan2 she4 kong1 yu2 xiang1 。
- zhi4 jin1 ying1 wu3 zhou1 ， jia1 wei3 qiu1 cang1 cang1 。
- chou3 zai1 sha1 shi4 ming2 ， qian1 gu3 bu4 ke3 wang4 。

## 注释

## 译文

## 赏析
