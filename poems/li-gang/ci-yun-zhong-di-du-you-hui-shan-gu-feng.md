---
id: li-gang-ci-yun-zhong-di-du-you-hui-shan-gu-feng
title: 次韻仲弟獨遊惠山古風
titlePinyin: ci4 yun4 zhong4 di4 du2 you2 hui4 shan1 gu3 feng1
titleSlug: ci-yun-zhong-di-du-you-hui-shan-gu-feng
author: 李綱
authorPinyin: li3 gang1
authorSlug: li-gang
dynasty: 宋
dynastyPinyin: song4
dynastySlug: song
tags: []
---

## 正文

- 我家九峰下，跬步臨勝境。
- 循除環珮聲，滿庭松桂影。
- 宦遊阻幽尋，每若龜引頸。
- 十年旅京華，萬里走閩嶺。
- 歸懷寄清夢，投檄期子請。
- 向來兵火作，此地偶無警。
- 餘生集百憂，負郭耕二頃。
- 新交浸已疏，舊學謀復整。
- 功名一灰灺，毁譽兩鼃黽。
- 抱拙與世違，退縮甘遠屏。
- 杜關絕外遊，但欲俗緣省。
- 兹山乃故人，雅契相與永。
- 登臨富泉石，採掇足芹荇。
- 下瓢酌甘芳，日汲謝瓶綆。
- 胡爲久不到，有愧稚川井。
- 仲弟絕俗姿，好勇先我騁。
- 新詩紀清賞，得句頗彪炳。
- 艱難見鴒原，歲月侵晚景。
- 相期老丘壑，不復歎土梗。
- 梁谿寒可漁，蓑笠同舴艋。
- 寧如六一翁，終日思汝潁。
- 方兹築吾廬，跧伏念前眚。
- 面山開小閣，制度閴深靚。
- 山氣日夕佳，爽致當共領。
- 夜久霜露寒，星月光冏冏。
- 冷然欲御風，豈憚廣寒冷。
- 鄰鐘韻更幽，皓鶴唳方儆。
- 深炷一爐煙，宴坐得三省。

## 拼音

- wo3 jia1 jiu3 feng1 xia4 ， kui3 bu4 lin2 sheng4 jing4 。
- xun2 chu2 huan2 pei4 sheng1 ， man3 ting2 song1 gui4 ying3 。
- huan4 you2 zu3 you1 xun2 ， mei3 ruo4 gui1 yin3 jing3 。
- shi2 nian2 lü3 jing1 hua2 ， wan4 li3 zou3 min3 ling3 。
- gui1 huai2 ji4 qing1 meng4 ， tou2 xi2 qi1 zi3 qing3 。
- xiang4 lai2 bing1 huo3 zuo4 ， ci3 di4 ou3 wu2 jing3 。
- yu2 sheng1 ji2 bai3 you1 ， fu4 guo1 geng1 er4 qing3 。
- xin1 jiao1 jin4 yi3 shu1 ， jiu4 xue2 mou2 fu4 zheng3 。
- gong1 ming2 yi4 hui1 xie4 ， hui3 yu4 liang3 wa1 min3 。
- bao4 zhuo1 yu3 shi4 wei2 ， tui4 suo1 gan1 yuan3 ping2 。
- du4 guan1 jue2 wai4 you2 ， dan4 yu4 su2 yuan2 sheng3 。
- zi1 shan1 nai3 gu4 ren2 ， ya3 qi4 xiang1 yu3 yong3 。
- deng1 lin2 fu4 quan2 shi2 ， cai3 duo1 zu2 qin2 xing4 。
- xia4 piao2 zhuo2 gan1 fang1 ， ri4 ji2 xie4 ping2 geng3 。
- hu2 wei2 jiu3 bu2 dao4 ， you3 kui4 zhi4 chuan1 jing3 。
- zhong4 di4 jue2 su2 zi1 ， hao3 yong3 xian1 wo3 cheng3 。
- xin1 shi1 ji4 qing1 shang3 ， de2 ju4 po1 biao1 bing3 。
- jian1 nan2 jian4 ling2 yuan2 ， sui4 yue4 qin1 wan3 jing3 。
- xiang1 qi1 lao3 qiu1 he4 ， bu2 fu4 tan4 tu3 geng3 。
- liang2 xi1 han2 ke3 yu2 ， suo1 li4 tong2 ze2 meng3 。
- ning2 ru2 liu4 yi1 weng1 ， zhong1 ri4 si1 ru3 ying3 。
- fang1 zi1 zhu4 wu2 lu2 ， quan2 fu2 nian4 qian2 sheng3 。
- mian4 shan1 kai1 xiao3 ge2 ， zhi4 du4 qu4 shen1 jing4 。
- shan1 qi4 ri4 xi1 jia1 ， shuang3 zhi4 dang1 gong4 ling3 。
- ye4 jiu3 shuang1 lu4 han2 ， xing1 yue4 guang1 jiong3 jiong3 。
- leng3 ran2 yu4 yu4 feng1 ， qi3 dan4 guang3 han2 leng3 。
- lin2 zhong1 yun4 geng4 you1 ， hao4 he4 li4 fang1 jing3 。
- shen1 zhu4 yi4 lu2 yan1 ， yan4 zuo4 de2 san1 sheng3 。

## 注释

## 译文

## 赏析
