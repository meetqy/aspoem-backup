---
id: li-gang-zhou-yuan-zhong-lai-zi-hu-wai-chuan-shi-song-lao-zeng-dong-lin-gui-san-you-pian-du-zhi-kai-ran-yin-ci-qi-yun
title: 周元仲來自湖外傳示崧老贈東林珪三友篇讀之慨然因次其韻
titlePinyin: zhou1 yuan2 zhong4 lai2 zi4 hu2 wai4 chuan2 shi4 song1 lao3 zeng4 dong1 lin2 gui1 san1 you3 pian1 du2 zhi1 kai3 ran2 yin1 ci4 qi2 yun4
titleSlug: zhou-yuan-zhong-lai-zi-hu-wai-chuan-shi-song-lao-zeng-dong-lin-gui-san-you-pian-du-zhi-kai-ran-yin-ci-qi-yun
author: 李綱
authorPinyin: li3 gang1
authorSlug: li-gang
dynasty: 宋
dynastyPinyin: song4
dynastySlug: song
tags: []
---

## 正文

- 粲粲襄陵翁，大嶽九世孫。
- 文章老益奇，於道見本原。
- 我生植艱虞，慘澹風霾昏。
- 挽翁共出力，一廓扶桑暾。
- 芬馥蓺蘭芷，神姦伐蛟黿。
- 此志竟蕭條，相顧聲爲吞。
- 遠遊負深釁，行偏西南坤。
- 憶昨遇江上，攜手廬山樊。
- 林間接軟語，窮盡興衰根。
- 三年隔瘴海，豈謂我尚存。
- 何嘗知棗梨，頗亦聞風旛。
- 讀翁三友篇，雅契久彌敦。
- 江南盜雲擾，崛起巢與温。
- 翁今渺安在，猶滯脩水源。
- 我病寄閩嶺，栖息僧家園。
- 百念悉灰冷，窺見易象渾。
- 區區不自量，信筆箋微言。
- 逝将從翁遊，淬礪刪其繁。
- 三聖邈已遠，萬古同所尊。
- 何當進此道，對坐虚明軒。

## 拼音

- can4 can4 xiang1 ling2 weng1 ， da4 yue4 jiu3 shi4 sun1 。
- wen2 zhang1 lao3 yi4 qi2 ， wu1 dao4 jian4 ben3 yuan2 。
- wo3 sheng1 zhi2 jian1 yu2 ， can3 dan4 feng1 mai2 hun1 。
- wan3 weng1 gong4 chu1 li4 ， yi2 kuo4 fu2 sang1 tun1 。
- fen1 fu4 yi4 lan2 zhi3 ， shen2 jian1 fa2 jiao1 yuan2 。
- ci3 zhi4 jing4 xiao1 tiao2 ， xiang1 gu4 sheng1 wei2 tun1 。
- yuan3 you2 fu4 shen1 xin4 ， xing2 pian1 xi1 nan2 kun1 。
- yi4 zuo2 yu4 jiang1 shang4 ， xie2 shou3 lu2 shan1 fan2 。
- lin2 jian4 jie1 ruan3 yu3 ， qiong2 jin4 xing1 shuai1 gen1 。
- san1 nian2 ge2 zhang4 hai3 ， qi3 wei4 wo3 shang4 cun2 。
- he2 chang2 zhi1 zao3 li2 ， po1 yi4 wen2 feng1 fan1 。
- du2 weng1 san1 you3 pian1 ， ya3 qi4 jiu3 mi2 dun1 。
- jiang1 nan2 dao4 yun2 rao3 ， jue2 qi3 chao2 yu3 wen1 。
- weng1 jin1 miao3 an1 zai4 ， you2 zhi4 xiu1 shui3 yuan2 。
- wo3 bing4 ji4 min3 ling3 ， qi1 xi1 seng1 jia1 yuan2 。
- bai3 nian4 xi1 hui1 leng3 ， kui1 jian4 yi4 xiang4 hun2 。
- qu1 qu1 bu2 zi4 liang4 ， xin4 bi3 jian1 wei1 yan2 。
- shi4 jiang1 cong2 weng1 you2 ， cui4 li4 shan1 qi2 fan2 。
- san1 sheng4 miao3 yi3 yuan3 ， wan4 gu3 tong2 suo3 zun1 。
- he2 dang1 jin4 ci3 dao4 ， dui4 zuo4 xu1 ming2 xuan1 。

## 注释

## 译文

## 赏析
