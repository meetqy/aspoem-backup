---
id: li-gang-ci-yun-ji-di-shan-quan-zu-xue-gu-feng
title: 次韻季弟善權阻雪古風
titlePinyin: ci4 yun4 ji4 di4 shan4 quan2 zu3 xue3 gu3 feng1
titleSlug: ci-yun-ji-di-shan-quan-zu-xue-gu-feng
author: 李綱
authorPinyin: li3 gang1
authorSlug: li-gang
dynasty: 宋
dynastyPinyin: song4
dynastySlug: song
tags: []
---

## 正文

- 歲晏江南三尺雪，奕奕瀌瀌遂連月。
- 意濃豈是天綱疏，勢重便疑坤軸折。
- 溪行小艇碎瓊瑤，自勝縞带隨車轍。
- 暝投蘭若寄僧房，更覺千巖鳥飛絕。
- 憶昔宣和全盛年，嘉瑞應期來自天。
- 千官朝賀未央裏，仰視龍尾垂蜿蜒。
- 珠樹瑩煌青瑣闥，玉花浮動蒼龍闕。
- 但將歌舞賞清妍，肯信山河會分裂。
- 自從國步多艱難，胡騎長驅窺漢關。
- 陰風慘淡隨殺氣，見雪翻使摧心顔。
- 古來治理初無别，中國浸强胡浸滅。
- 坐令和氣變陽春，肉食于今未宜忽。
- 迂愚放逐恩已寛，敢憚道遠貂裘寒。
- 空餘炯炯寸心赤，中夜不寐憂千端。
- 素髪飄蕭頭已滿，百年光景行將半。
- 未知夢幻此生中，幾回看雪光凌亂。
- 會當掃動豺狼穴，國恥乘時須一雪。
- 酒酣拔劍斫地歌，心膽開張五情熱。
- 中興之運我期皇，江漢更灑纍臣血。

## 拼音

- sui4 yan4 jiang1 nan2 san1 chi3 xue3 ， yi4 yi4 biao1 biao1 sui4 lian2 yue4 。
- yi4 nong2 qi3 shi4 tian1 gang1 shu1 ， shi4 zhong4 bian4 yi2 kun1 zhou2 zhe2 。
- xi1 xing2 xiao3 ting3 sui4 qiong2 yao2 ， zi4 sheng4 gao3 dai4 sui2 ju1 zhe2 。
- ming2 tou2 lan2 ruo4 ji4 seng1 fang2 ， geng4 jue2 qian1 yan2 niao3 fei1 jue2 。
- yi4 xi1 xuan1 he2 quan2 sheng4 nian2 ， jia1 rui4 ying1 qi1 lai2 zi4 tian1 。
- qian1 guan1 chao2 he4 wei4 yang1 li3 ， yang3 shi4 long2 wei3 chui2 wan1 yan2 。
- zhu1 shu4 ying2 huang2 qing1 suo3 ta4 ， yu4 hua1 fu2 dong4 cang1 long2 que4 。
- dan4 jiang1 ge1 wu3 shang3 qing1 yan2 ， ken3 xin4 shan1 he2 hui4 fen1 lie4 。
- zi4 cong2 guo2 bu4 duo1 jian1 nan2 ， hu2 qi2 chang2 qu1 kui1 han4 guan1 。
- yin1 feng1 can3 dan4 sui2 sha1 qi4 ， jian4 xue3 fan1 shi3 cui1 xin1 yan2 。
- gu3 lai2 zhi4 li3 chu1 wu2 bie2 ， zhong1 guo2 jin4 qiang2 hu2 jin4 mie4 。
- zuo4 ling4 he2 qi4 bian4 yang2 chun1 ， rou4 shi2 yu2 jin1 wei4 yi2 hu1 。
- yu1 yu2 fang4 zhu2 en1 yi3 kuan1 ， gan3 dan4 dao4 yuan3 diao1 qiu2 han2 。
- kong1 yu2 jiong3 jiong3 cun4 xin1 chi4 ， zhong1 ye4 bu2 mei4 you1 qian1 duan1 。
- su4 fa4 piao1 xiao1 tou2 yi3 man3 ， bai3 nian2 guang1 jing3 xing2 jiang1 ban4 。
- wei4 zhi1 meng4 huan4 ci3 sheng1 zhong1 ， ji1 hui2 kan4 xue3 guang1 ling2 luan4 。
- hui4 dang1 sao3 dong4 chai2 lang2 xue2 ， guo2 chi3 cheng2 shi2 xu1 yi4 xue3 。
- jiu3 han1 ba2 jian4 zhuo2 di4 ge1 ， xin1 dan3 kai1 zhang1 wu3 qing2 re4 。
- zhong1 xing1 zhi1 yun4 wo3 qi1 huang2 ， jiang1 han4 geng4 sa3 lei2 chen2 xue4 。

## 注释

## 译文

## 赏析
