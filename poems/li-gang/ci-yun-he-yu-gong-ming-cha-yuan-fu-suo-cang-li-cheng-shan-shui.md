---
id: li-gang-ci-yun-he-yu-gong-ming-cha-yuan-fu-suo-cang-li-cheng-shan-shui
title: 次韻和虞公明察院賦所藏李成山水
titlePinyin: ci4 yun4 he2 yu2 gong1 ming2 cha2 yuan4 fu4 suo3 cang2 li3 cheng2 shan1 shui3
titleSlug: ci-yun-he-yu-gong-ming-cha-yuan-fu-suo-cang-li-cheng-shan-shui
author: 李綱
authorPinyin: li3 gang1
authorSlug: li-gang
dynasty: 宋
dynastyPinyin: song4
dynastySlug: song
tags: []
---

## 正文

- 畫史古多有，李生獨寶傳。
- 譬猶古人書，墨妙稱誠懸。
- 尤物世難蓄，變化登雲天。
- 流落人間者，遺跡猶綿綿。
- 此本更奇絕，髙深自山淵。
- 想當槃礴時，舐筆應如椽。
- 樓觀抱空曲，林芿靄層巔。
- 屹然巖石姿，潤比金玉堅。
- 倐忽變寒暑，霏微起雲煙。
- 髙堂寓遠目，如墮嵩華前。
- 迴觀舊所藏，一一可棄捐。
- 乃知蓋代手，筆力能旋乾。
- 衆工畫山水，意匠勞雕鐫。
- 惟兹得簡易，大巧初天全。
- 鑒裁有精識，丹青孰爭先。
- 何須嫫姆醜，始辨西施妍。
- 嗟我性迂拙，漂流方隱鄽。
- 幸從長者遊，坐使伊鬱宣。
- 嘯詠圖史間，髙臺謝牽攣。
- 新詩與妙畫，更使窮鑽研。
- 愧乏色絲句，爲續金聲篇。
- 端思畫中趣，秪欲休林泉。

## 拼音

- hua4 shi3 gu3 duo1 you3 ， li3 sheng1 du2 bao3 chuan2 。
- pi4 you2 gu3 ren2 shu1 ， mo4 miao4 cheng1 cheng2 xuan2 。
- you2 wu4 shi4 nan2 xu4 ， bian4 hua4 deng1 yun2 tian1 。
- liu2 luo4 ren2 jian4 zhe3 ， yi2 ji4 you2 mian2 mian2 。
- ci3 ben3 geng4 qi2 jue2 ， gao1 shen1 zi4 shan1 yuan1 。
- xiang3 dang1 pan2 bo2 shi2 ， shi4 bi3 ying1 ru2 chuan2 。
- lou2 guan1 bao4 kong1 qu3 ， lin2 reng2 ai3 ceng2 dian1 。
- yi4 ran2 yan2 shi2 zi1 ， run4 bi3 jin1 yu4 jian1 。
- shu1 hu1 bian4 han2 shu3 ， fei1 wei1 qi3 yun2 yan1 。
- gao1 tang2 yu4 yuan3 mu4 ， ru2 duo4 song1 hua2 qian2 。
- hui2 guan1 jiu4 suo3 cang2 ， yi1 yi1 ke3 qi4 juan1 。
- nai3 zhi1 gai4 dai4 shou3 ， bi3 li4 neng2 xuan2 qian2 。
- zhong4 gong1 hua4 shan1 shui3 ， yi4 jiang4 lao2 diao1 juan1 。
- wei2 zi1 de2 jian3 yi4 ， da4 qiao3 chu1 tian1 quan2 。
- jian4 cai2 you3 jing1 shi2 ， dan1 qing1 shu2 zheng1 xian1 。
- he2 xu1 mo2 mu3 chou3 ， shi3 bian4 xi1 shi1 yan2 。
- jie1 wo3 xing4 yu1 zhuo1 ， piao1 liu2 fang1 yin3 chan2 。
- xing4 cong2 chang2 zhe3 you2 ， zuo4 shi3 yi1 yu4 xuan1 。
- xiao4 yong3 tu2 shi3 jian4 ， gao1 tai2 xie4 qian1 luan2 。
- xin1 shi1 yu3 miao4 hua4 ， geng4 shi3 qiong2 zuan1 yan2 。
- kui4 fa2 se4 si1 ju4 ， wei2 xu4 jin1 sheng1 pian1 。
- duan1 si1 hua4 zhong1 qu4 ， di1 yu4 xiu1 lin2 quan2 。

## 注释

## 译文

## 赏析
