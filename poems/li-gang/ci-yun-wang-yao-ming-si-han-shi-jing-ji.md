---
id: li-gang-ci-yun-wang-yao-ming-si-han-shi-jing-ji
title: 次韻王堯明四旱詩・井汲
titlePinyin: ci4 yun4 wang2 yao2 ming2 si4 han4 shi1・jing3 ji2
titleSlug: ci-yun-wang-yao-ming-si-han-shi-jing-ji
author: 李綱
authorPinyin: li3 gang1
authorSlug: li-gang
dynasty: 宋
dynastyPinyin: song4
dynastySlug: song
tags: []
---

## 正文

- 我居梁谿傍，密邇陸子泉。
- 漂流旅海陵，又欲買一廛。
- 願言酌甘芳，爲滌腥與羶。
- 居然值歲旱，此志無由全。
- 百井盡枯涸，簡編匪虛傳。
- 夜汲費燭炬，曉趨駢足肩。
- 一壺信千金，一飲或萬錢。
- 逝將向井拜，飛泉爲濺濺。
- 泓澄古鏡色，吸引星光圓。
- 洋洋療衆渇，不竭如巨川。
- 井收遂勿幕，瓶盆送迴旋。
- 飲水自可樂，安用井底眠。

## 拼音

- wo3 ju1 liang2 xi1 bang4 ， mi4 er3 lu4 zi3 quan2 。
- piao1 liu2 lü3 hai3 ling2 ， you4 yu4 mai3 yi4 chan2 。
- yuan4 yan2 zhuo2 gan1 fang1 ， wei2 di2 xing1 yu3 shan1 。
- ju1 ran2 zhi2 sui4 han4 ， ci3 zhi4 wu2 you2 quan2 。
- bai3 jing3 jin4 ku1 he2 ， jian3 bian1 fei3 xu1 chuan2 。
- ye4 ji2 fei4 zhu2 ju4 ， xiao3 qu1 pian2 zu2 jian1 。
- yi4 hu2 xin4 qian1 jin1 ， yi4 yin3 huo4 wan4 qian2 。
- shi4 jiang1 xiang4 jing3 bai4 ， fei1 quan2 wei2 jian4 jian4 。
- hong2 cheng2 gu3 jing4 se4 ， xi1 yin3 xing1 guang1 yuan2 。
- yang2 yang2 liao2 zhong4 ke3 ， bu4 jie2 ru2 ju4 chuan1 。
- jing3 shou1 sui4 wu4 mu4 ， ping2 pen2 song4 hui2 xuan2 。
- yin3 shui3 zi4 ke3 le4 ， an1 yong4 jing3 di3 mian2 。

## 注释

## 译文

## 赏析
