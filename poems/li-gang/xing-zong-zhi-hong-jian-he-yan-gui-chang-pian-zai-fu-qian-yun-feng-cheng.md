---
id: li-gang-xing-zong-zhi-hong-jian-he-yan-gui-chang-pian-zai-fu-qian-yun-feng-cheng
title: 興宗志宏見和巖桂長篇再賦前韻奉呈
titlePinyin: xing1 zong1 zhi4 hong2 jian4 he2 yan2 gui4 chang2 pian1 zai4 fu4 qian2 yun4 feng4 cheng2
titleSlug: xing-zong-zhi-hong-jian-he-yan-gui-chang-pian-zai-fu-qian-yun-feng-cheng
author: 李綱
authorPinyin: li3 gang1
authorSlug: li-gang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 月中有桂光更多，扶疏一輪枝幹羅。
- 天風飄下廣寒子，豈與凡種同其科。
- 四時不改碧玉葉，滿庭自擢青銅柯。
- 森然衆木共培植，無異野鶴羣雞鵝。
- 秋來隱圃風露冷，噴花看蘂尤婆娑。
- 圃中自有隱君子，心與世遠恬無波。
- 對花度此九秋色，不以物外傷天和。
- 西隣栟櫚更好古，妙年欲製芰與荷。
- 連墻請謁不知倦，宜爾鬢髪忘其皤。
- 天生逸才當有用，委棄寂寞理則那。
- 吾衰尚有惜花意，零落奈此馨香何。
- 却思梁谿有小圃，只恐松竹荒寒莎。
- 未能歸去老三徑，且把詩句從公哦。

## 拼音

- yue4 zhong1 you3 gui4 guang1 geng4 duo1 ， fu2 shu1 yi4 lun2 zhi1 gan4 luo2 。
- tian1 feng1 piao1 xia4 guang3 han2 zi3 ， qi3 yu3 fan2 zhong3 tong2 qi2 ke1 。
- si4 shi2 bu4 gai3 bi4 yu4 ye4 ， man3 ting2 zi4 zhuo2 qing1 tong2 ke1 。
- sen1 ran2 zhong4 mu4 gong4 pei2 zhi2 ， wu2 yi4 ye3 he4 qun2 ji1 e2 。
- qiu1 lai2 yin3 pu3 feng1 lu4 leng3 ， pen1 hua1 kan4 rui3 you2 po2 suo1 。
- pu3 zhong1 zi4 you3 yin3 jun1 zi3 ， xin1 yu3 shi4 yuan3 tian2 wu2 bo1 。
- dui4 hua1 du4 ci3 jiu3 qiu1 se4 ， bu4 yi3 wu4 wai4 shang1 tian1 he2 。
- xi1 lin2 bing1 lü2 geng4 hao3 gu3 ， miao4 nian2 yu4 zhi4 ji4 yu3 he2 。
- lian2 qiang2 qing3 ye4 bu4 zhi1 juan4 ， yi2 er3 bin4 fa4 wang4 qi2 po2 。
- tian1 sheng1 yi4 cai2 dang1 you3 yong4 ， wei3 qi4 ji4 mo4 li3 ze2 na4 。
- wu2 shuai1 shang4 you3 xi1 hua1 yi4 ， ling2 luo4 nai4 ci3 xin1 xiang1 he2 。
- que4 si1 liang2 xi1 you3 xiao3 pu3 ， zhi3 kong3 song1 zhu2 huang1 han2 sha1 。
- wei4 neng2 gui1 qu4 lao3 san1 jing4 ， qie3 ba3 shi1 ju4 cong2 gong1 o4 。

## 注释

## 译文

## 赏析
