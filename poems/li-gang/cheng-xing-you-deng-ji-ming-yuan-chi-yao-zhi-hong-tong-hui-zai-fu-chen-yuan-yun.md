---
id: li-gang-cheng-xing-you-deng-ji-ming-yuan-chi-yao-zhi-hong-tong-hui-zai-fu-chen-yuan-yun
title: 乘興遊鄧季明園池邀志宏同會再賦陳園韻
titlePinyin: cheng2 xing1 you2 deng4 ji4 ming2 yuan2 chi2 yao1 zhi4 hong2 tong2 hui4 zai4 fu4 chen2 yuan2 yun4
titleSlug: cheng-xing-you-deng-ji-ming-yuan-chi-yao-zhi-hong-tong-hui-zai-fu-chen-yuan-yun
author: 李綱
authorPinyin: li3 gang1
authorSlug: li-gang
dynasty: 宋
dynastyPinyin: song4
dynastySlug: song
tags: []
---

## 正文

- 幽人築小圃，自樂不知老。
- 聞名雖已熟，相見苦不早。
- 忘懷傾盖間，什我羈旅惱。
- 春風入芳林，乘興聊一討。
- 嘉葩寒未開，美木晴更好。
- 飄零桃與杏，殘紅委煙草。
- 急令招小阮，談笑款清抱。
- 披襟步方池，散策窮遠島。
- 翛然適我情，忘此歸志浩。
- 人生暫寄身，寵辱何足道。
- 舐痔得車多，未可驕黄槁。
- 一杯且相属，起舞不須翿。
- 文楸響玉子，更試兵家擣。
- 羸形乍泉漲，猛勢驚電掃。
- 應憐客素癡，屢勸罰觥倒。
- 歸待月華生，清光滿春昊。

## 拼音

- you1 ren2 zhu4 xiao3 pu3 ， zi4 le4 bu4 zhi1 lao3 。
- wen2 ming2 sui1 yi3 shu2 ， xiang1 jian4 ku3 bu4 zao3 。
- wang4 huai2 qing1 gai4 jian4 ， shen2 wo3 ji1 lü3 nao3 。
- chun1 feng1 ru4 fang1 lin2 ， cheng2 xing1 liao2 yi4 tao3 。
- jia1 pa1 han2 wei4 kai1 ， mei3 mu4 qing2 geng4 hao3 。
- piao1 ling2 tao2 yu3 xing4 ， can2 hong2 wei3 yan1 cao3 。
- ji2 ling4 zhao1 xiao3 ruan3 ， tan2 xiao4 kuan3 qing1 bao4 。
- pi1 jin1 bu4 fang1 chi2 ， san4 ce4 qiong2 yuan3 dao3 。
- xiao1 ran2 shi4 wo3 qing2 ， wang4 ci3 gui1 zhi4 hao4 。
- ren2 sheng1 zan4 ji4 shen1 ， chong3 ru3 he2 zu2 dao4 。
- shi4 zhi4 de2 ju1 duo1 ， wei4 ke3 jiao1 huang2 gao3 。
- yi4 bei1 qie3 xiang1 shu3 ， qi3 wu3 bu4 xu1 dao4 。
- wen2 qiu1 xiang3 yu4 zi3 ， geng4 shi4 bing1 jia1 dao3 。
- lei2 xing2 zha4 quan2 zhang3 ， meng3 shi4 jing1 dian4 sao3 。
- ying1 lian2 ke4 su4 chi1 ， lü3 quan4 fa2 gong1 dao3 。
- gui1 dai4 yue4 hua2 sheng1 ， qing1 guang1 man3 chun1 hao4 。

## 注释

## 译文

## 赏析
