---
id: li-gang-tong-jiang-xing-zeng-jiang-zhi-yi-shao-fu
title: 桐江行贈江致一少府
titlePinyin: tong2 jiang1 xing2 zeng4 jiang1 zhi4 yi4 shao4 fu3
titleSlug: tong-jiang-xing-zeng-jiang-zhi-yi-shao-fu
author: 李綱
authorPinyin: li3 gang1
authorSlug: li-gang
dynasty: 宋
dynastyPinyin: song4
dynastySlug: song
tags: []
---

## 正文

- 放浪江湖乃吾樂，羈束軒冕非所榮。
- 謫官去爲劍浦吏，鼓柁遂作桐江行。
- 艤舟浙岸候潮至，百越微茫煙水外。
- 波横天際海倒流，噴雪驚雷聲震地。
- 須臾風軟潮已平，片帆去逐飛鴻輕。
- 櫂謳四起日西落，暮天杳杳惟參横。
- 江山蒼蒼負殘雪，江水茫茫浸寒月。
- 誰云逐客苦悽凉，今我斯遊最奇絕。
- 清晨弭櫂桐君廬，溪光山色世所無。
- 故人見我一笑粲，殺雞爲黍聊相娛。
- 嗟予仕宦等遊戲，斷梗飄蓬本無蔕。
- 但令景物供吟哦，出處窮通何足計。
- 此行幽討殊未闌，滿目疊疊皆雲山。
- 鷺飛魚躍石齒齒，今夜且宿嚴陵灘。

## 拼音

- fang4 lang4 jiang1 hu2 nai3 wu2 le4 ， ji1 shu4 xuan1 mian3 fei1 suo3 rong2 。
- zhe2 guan1 qu4 wei2 jian4 pu3 li4 ， gu3 tuo2 sui4 zuo4 tong2 jiang1 xing2 。
- yi3 zhou1 zhe4 an4 hou4 chao2 zhi4 ， bai3 yue4 wei1 mang2 yan1 shui3 wai4 。
- bo1 heng2 tian1 ji4 hai3 dao4 liu2 ， pen1 xue3 jing1 lei2 sheng1 zhen4 di4 。
- xu1 yu2 feng1 ruan3 chao2 yi3 ping2 ， pian4 fan1 qu4 zhu2 fei1 hong2 qing1 。
- zhao4 ou1 si4 qi3 ri4 xi1 luo4 ， mu4 tian1 yao3 yao3 wei2 can1 heng2 。
- jiang1 shan1 cang1 cang1 fu4 can2 xue3 ， jiang1 shui3 mang2 mang2 jin4 han2 yue4 。
- shui2 yun2 zhu2 ke4 ku3 qi1 liang2 ， jin1 wo3 si1 you2 zui4 qi2 jue2 。
- qing1 chen2 mi3 zhao4 tong2 jun1 lu2 ， xi1 guang1 shan1 se4 shi4 suo3 wu2 。
- gu4 ren2 jian4 wo3 yi2 xiao4 can4 ， sha1 ji1 wei2 shu3 liao2 xiang1 yu2 。
- jie1 yu3 shi4 huan4 deng3 you2 xi4 ， duan4 geng3 piao1 peng2 ben3 wu2 di4 。
- dan4 ling4 jing3 wu4 gong4 yin2 e2 ， chu1 chu3 qiong2 tong1 he2 zu2 ji4 。
- ci3 xing2 you1 tao3 shu1 wei4 lan2 ， man3 mu4 die2 die2 jie1 yun2 shan1 。
- lu4 fei1 yu2 yue4 shi2 chi3 chi3 ， jin1 ye4 qie3 su4 yan2 ling2 tan1 。

## 注释

## 译文

## 赏析
