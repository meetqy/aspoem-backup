---
id: li-gang-dong-ri-lai-guan-gu-shan-xin-ge-ou-cheng-gu-feng-san-shi-yun
title: 冬日來觀鼓山新閣偶成古風三十韻
titlePinyin: dong1 ri4 lai2 guan1 gu3 shan1 xin1 ge2 ou3 cheng2 gu3 feng1 san1 shi2 yun4
titleSlug: dong-ri-lai-guan-gu-shan-xin-ge-ou-cheng-gu-feng-san-shi-yun
author: 李綱
authorPinyin: li3 gang1
authorSlug: li-gang
dynasty: 宋
dynastyPinyin: song4
dynastySlug: song
tags: []
---

## 正文

- 尋盟訪鼓山，風物宛如昨。
- 山中有開士，彈指成傑閣。
- 應真飛錫來，一一得所託。
- 翬飛騫棟甍，絢爛麗丹雘。
- 峨峨大頂峰，孤影入簷角。
- 乃知象教力，建立必卓犖。
- 却爲靈源遊，雲木互參錯。
- 巖深松桂香，石古苔蘚剝。
- 冬温日清美，景短氣蕭索。
- 天然資野逸，安用遮翠幕。
- 快哉緬登臨，及此小搖落。
- 乘髙望瀛海，南極露垠堮。
- 蓬壺在跬步，誰謂仙山邈。
- 蒼茫杳靄中，萬象恣磅礴。
- 迴頭睇中原，郡國半沙漠。
- 犬羊污宫殿，蛇豕穴城郭。
- 疇能挽天河，一洗氛祲惡。
- 我生多艱虞，久矣衰病作。
- 君恩聽言歸，養拙侣猿鶴。
- 忽忽歲遒盡，平子殊不樂。
- 幸同二三子，杖履徧丘壑。
- 躋攀力尚强，談笑心無怍。
- 野鹿飽豐甘，冥鴻在寥廓。
- 翻思軒冕間，何異遭束縳。
- 斯遊信清絕，妙賞寄寂寞。
- 晚來凄以風，遠色秀增岳。
- 泠泠鐘磬聲，随月度林薄。
- 惄焉感時心，未免如隕籜。
- 倘能駕雲螭，豈復憂世瘼。
- 會當期若士，相與踞龜殻。

## 拼音

- xun2 meng2 fang3 gu3 shan1 ， feng1 wu4 wan3 ru2 zuo2 。
- shan1 zhong1 you3 kai1 shi4 ， dan4 zhi3 cheng2 jie2 ge2 。
- ying1 zhen1 fei1 xi1 lai2 ， yi1 yi1 de2 suo3 tuo1 。
- hui1 fei1 qian1 dong4 meng2 ， xuan4 lan4 li2 dan1 huo4 。
- e2 e2 da4 ding3 feng1 ， gu1 ying3 ru4 yan2 jiao3 。
- nai3 zhi1 xiang4 jiao4 li4 ， jian4 li4 bi4 zhuo2 luo4 。
- que4 wei2 ling2 yuan2 you2 ， yun2 mu4 hu4 can1 cuo4 。
- yan2 shen1 song1 gui4 xiang1 ， shi2 gu3 tai2 xian3 bao1 。
- dong1 wen1 ri4 qing1 mei3 ， jing3 duan3 qi4 xiao1 suo3 。
- tian1 ran2 zi1 ye3 yi4 ， an1 yong4 zhe1 cui4 mu4 。
- kuai4 zai1 mian3 deng1 lin2 ， ji2 ci3 xiao3 yao2 luo4 。
- cheng2 gao1 wang4 ying2 hai3 ， nan2 ji2 lu4 yin2 e4 。
- peng2 hu2 zai4 kui3 bu4 ， shui2 wei4 xian1 shan1 miao3 。
- cang1 mang2 yao3 ai3 zhong1 ， wan4 xiang4 zi4 pang2 bo2 。
- hui2 tou2 di4 zhong1 yuan2 ， jun4 guo2 ban4 sha1 mo4 。
- quan3 yang2 wu1 gong1 dian4 ， she2 shi3 xue2 cheng2 guo1 。
- chou2 neng2 wan3 tian1 he2 ， yi4 xi3 fen1 jin4 e4 。
- wo3 sheng1 duo1 jian1 yu2 ， jiu3 yi3 shuai1 bing4 zuo4 。
- jun1 en1 ting1 yan2 gui1 ， yang3 zhuo1 lü3 yuan2 he4 。
- hu1 hu1 sui4 qiu2 jin4 ， ping2 zi0 shu1 bu2 le4 。
- xing4 tong2 er4 san1 zi3 ， zhang4 lü3 bian4 qiu1 he4 。
- ji1 pan1 li4 shang4 qiang2 ， tan2 xiao4 xin1 wu2 zuo4 。
- ye3 lu4 bao3 feng1 gan1 ， ming2 hong2 zai4 liao2 kuo4 。
- fan1 si1 xuan1 mian3 jian4 ， he2 yi4 zao1 shu4 zhuan4 。
- si1 you2 xin4 qing1 jue2 ， miao4 shang3 ji4 ji4 mo4 。
- wan3 lai2 qi1 yi3 feng1 ， yuan3 se4 xiu4 zeng1 yue4 。
- ling2 ling2 zhong1 qing4 sheng1 ， sui2 yue4 du4 lin2 bao2 。
- ni4 yan1 gan3 shi2 xin1 ， wei4 mian3 ru2 yun3 tuo4 。
- tang3 neng2 jia4 yun2 chi1 ， qi3 fu4 you1 shi4 mo4 。
- hui4 dang1 qi1 ruo4 shi4 ， xiang1 yu3 ju4 gui1 qiao4 。

## 注释

## 译文

## 赏析
