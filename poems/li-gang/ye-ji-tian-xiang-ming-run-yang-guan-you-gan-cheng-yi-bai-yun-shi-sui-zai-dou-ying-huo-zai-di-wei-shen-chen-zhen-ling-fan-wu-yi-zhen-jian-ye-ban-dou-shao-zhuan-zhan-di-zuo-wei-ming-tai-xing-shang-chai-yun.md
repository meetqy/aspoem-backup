---
id: li-gang-ye-ji-tian-xiang-ming-run-yang-guan-you-gan-cheng-yi-bai-yun-shi-sui-zai-dou-ying-huo-zai-di-wei-shen-chen-zhen-ling-fan-wu-yi-zhen-jian-ye-ban-dou-shao-zhuan-zhan-di-zuo-wei-ming-tai-xing-shang-chai-yun
title: 夜霽天象明潤仰觀有感成一百韻時歲在斗熒惑在氐微甚辰鎮陵犯於翼軫間夜半斗杓轉占帝座未明台星尚拆云
titlePinyin: ye4 ji4 tian1 xiang4 ming2 run4 yang3 guan1 you3 gan3 cheng2 yi4 bai3 yun4 shi2 sui4 zai4 dou4 ying2 huo4 zai4 di1 wei1 shen4 chen2 zhen4 ling2 fan4 wu1 yi4 zhen3 jian4 ye4 ban4 dou4 shao2 zhuan3 zhan4 di4 zuo4 wei4 ming2 tai2 xing1 shang4 chai1 yun2
titleSlug: ye-ji-tian-xiang-ming-run-yang-guan-you-gan-cheng-yi-bai-yun-shi-sui-zai-dou-ying-huo-zai-di-wei-shen-chen-zhen-ling-fan-wu-yi-zhen-jian-ye-ban-dou-shao-zhuan-zhan-di-zuo-wei-ming-tai-xing-shang-chai-yun
author: 李綱
authorPinyin: li3 gang1
authorSlug: li-gang
dynasty: 唐
dynastyPinyin: tang2
dynastySlug: tang
tags: []
---

## 正文

- 昊穹運宸極，示人文燦然。
- 萬象森布列，七曜紛迴還。
- 體物具六擾，面朝别三垣。
- 德隆乃循軌，政錯因失躔。
- 日月有薄蝕，星辰或相挻。
- 暈適與佩玦，精祲光屬聮。
- 災祥本人致，銷弭術在焉。
- 譬猶五藏病，察色推其原。
- 詎有使之者，一氣兆所先。
- 應病投藥石，厥疾尚可痊。
- 恬不加料理，瞑眩知何緣。
- 愈病當以藥，弭災當以言。
- 苦言逆人耳，龜筴窮根源。
- 甘言悅人意，無乃有後艱。
- 虚心行正說，天道咫尺間。
- 太戊正厥事，桑穀反爲妍。
- 宋景知愛民，法星退亦遄。
- 精誠所感格，應效猶衡權。
- 堯舜曰欽若，七政齊璣璿。
- 周公戒成王，敬德享歷年。
- 奈何後世士，導使不畏天。
- 爲子傲厥考，獲罪安禱旃。
- 論議肈熙豐，猷爲終政宣。
- 皇天豈無意，儆戒良拳拳。
- 長星踰萬丈，赤氣夜繽紛。
- 是爲兵革祥，厥異古未聞。
- 臺諫既鉗舌，太史亦諱論。
- 事始初破睦，釁成繼開燕。
- 至今爲厲階，禍難相連延。
- 迨于靖康初，儲皇御乾坤。
- 胡雛遽犯順，鐵騎凌天閽。
- 雖含恭儉姿，顧乏英偉臣。
- 邪正相雜揉，盈庭事紛紜。
- 機會一朝失，安危自茲分。
- 愚儒不遠慮，賊退已安眠。
- 豈無繞朝策，誰著祖生鞭。
- 彗孛掃紫微，急怒如戈鋋。
- 諛臣秘其事，猶欲飾以文。
- 踰月始避殿，何以應乎乾。
- 黠虜再稱兵，東都滿旌旜。
- 金湯失險固，豺虎肆噬吞。
- 八駿狩沙漠，神州遂崩奔。
- 坐令鴟梟徒，盗據黄屋尊。
- 上帝眷明德，中興屬吾君。
- 建炎繼大統，威令赫以新。
- 四海望膏澤，攘戎拯斯民。
- 光明日初出，照燭窮天淵。
- 陰雲忽蔽塞，寰宇陡蒙昏。
- 迄今四寒暑，天變何其繁。
- 日中有黑子，翩若鷰雀翻。
- 赤氛環斗樞，黑祲如突煙。
- 三台日離拆，帝座亦屢遷。
- 連年盛夏寒，雨霖日聮綿。
- 昨宵偶晴霽，仰視青霄端。
- 五緯失躔次，熒惑僅如錢。
- 太白揚其輝，入鎮光相聯。
- 災變不虚發，天心尚周旋。
- 岌然國勢蹙，人謀益迴邅。
- 飄騰寇驕横，搏逐踰鷹鸇。
- 前年蹂關陜，殺氣摩東川。
- 去年破山東，輕騎犯淮壖。
- 今年擾江湖，深寇台與温。
- 東南幾藩府，接境遭劉虔。
- 將帥望風遁，巨賊摩其肩。
- 屠戮到稚乳，焚燒無尺椽。
- 翠華亦飄蕩，泛海御樓船。
- 士卒頗携貮，誰與守四邊。
- 內變不能弭，何以禦外患。
- 哀哉烝黎心，戴宋何其堅。
- 肝腦塗草野，不忍負國恩。
- 乃知祖宗德，滲漉深淵泉。
- 如何廊廟謀，略不加矜憐。
- 堂堂藝祖業，揮斥極八埏。
- 誰陳退避策，一一欲棄捐。
- 兒戲失兩河，甘心喪中原。
- 雖爲東南行，初不治籬藩。
- 東晉有江左，保守百餘年。
- 問誰居腹心，王導與謝安。
- 强藩總重兵，控扼摧兇姦。
- 坐待天下定，此理恐太漫。
- 胡不法光武，奮起由空拳。
- 勞身馬上治，介冑被霑汗。
- 履危救民死，國祚乃復傳。
- 正如大厦傾，扶持極艱難。
- 一日葺一日，舊業儻可全。
- 略不事撐拄，摧壓何由完。
- 厥今誰股肱，前轍或未悛。
- 尚容狐鼠輩，寢廟恣穴穿。
- 但爲一身謀，真若蟻慕羶。
- 風雨正凌暴，不顧棟宇顛。
- 宵人用必危，范子何其賢。
- 嗟我素愚拙，三朝荷陶甄。
- 愧無徙薪策，徒有燋頭愆。
- 罪大幸不死，歸途極洄沿。
- 廢食念宗社，傷心痛元元。
- 不知狂言發，感憤成此篇。
- 何當採詩人，爲致冕旒前。
- 雖膺斧鉞誅，暝目無所寃。
- 史鰌以尸諫，一語不敢煩。
- 君臣同修德，庶可迴蒼圓。

## 拼音

- hao4 qiong2 yun4 chen2 ji2 ， shi4 ren2 wen2 can4 ran2 。
- wan4 xiang4 sen1 bu4 lie4 ， qi1 yao4 fen1 hui2 huan2 。
- ti3 wu4 ju4 liu4 rao3 ， mian4 chao2 bie2 san1 yuan2 。
- de2 long2 nai3 xun2 gui3 ， zheng4 cuo4 yin1 shi1 chan2 。
- ri4 yue4 you3 bao2 shi2 ， xing1 chen2 huo4 xiang1 shan1 。
- yun4 shi4 yu3 pei4 jue2 ， jing1 jin4 guang1 shu3 lian2 。
- zai1 xiang2 ben3 ren2 zhi4 ， xiao1 mi3 shu4 zai4 yan1 。
- pi4 you2 wu3 cang2 bing4 ， cha2 se4 tui1 qi2 yuan2 。
- ju4 you3 shi3 zhi1 zhe3 ， yi2 qi4 zhao4 suo3 xian1 。
- ying1 bing4 tou2 yao4 shi2 ， jue2 ji2 shang4 ke3 quan2 。
- tian2 bu4 jia1 liao4 li3 ， ming2 xuan4 zhi1 he2 yuan2 。
- yu4 bing4 dang1 yi3 yao4 ， mi3 zai1 dang1 yi3 yan2 。
- ku3 yan2 ni4 ren2 er3 ， gui1 ce4 qiong2 gen1 yuan2 。
- gan1 yan2 yue4 ren2 yi4 ， wu2 nai3 you3 hou4 jian1 。
- xu1 xin1 xing2 zheng4 shuo1 ， tian1 dao4 zhi3 chi3 jian4 。
- tai4 wu4 zheng4 jue2 shi4 ， sang1 gu3 fan3 wei2 yan2 。
- song4 jing3 zhi1 ai4 min2 ， fa3 xing1 tui4 yi4 chuan2 。
- jing1 cheng2 suo3 gan3 ge2 ， ying1 xiao4 you2 heng2 quan2 。
- yao2 shun4 yue1 qin1 ruo4 ， qi1 zheng4 qi2 ji1 xuan2 。
- zhou1 gong1 jie4 cheng2 wang2 ， jing4 de2 xiang3 li4 nian2 。
- nai4 he2 hou4 shi4 shi4 ， dao3 shi3 bu2 wei4 tian1 。
- wei2 zi3 ao4 jue2 kao3 ， huo4 zui4 an1 dao3 zhan1 。
- lun4 yi4 zhao4 xi1 feng1 ， you2 wei2 zhong1 zheng4 xuan1 。
- huang2 tian1 qi3 wu2 yi4 ， jing3 jie4 liang2 quan2 quan2 。
- chang2 xing1 yu2 wan4 zhang4 ， chi4 qi4 ye4 bin1 fen1 。
- shi4 wei2 bing1 ge2 xiang2 ， jue2 yi4 gu3 wei4 wen2 。
- tai2 jian4 ji4 qian2 she2 ， tai4 shi3 yi4 hui4 lun4 。
- shi4 shi3 chu1 po4 mu4 ， xin4 cheng2 ji4 kai1 yan4 。
- zhi4 jin1 wei2 li4 jie1 ， huo4 nan2 xiang1 lian2 yan2 。
- dai4 yu2 jing4 kang1 chu1 ， chu3 huang2 yu4 qian2 kun1 。
- hu2 chu2 ju4 fan4 shun4 ， tie3 qi2 ling2 tian1 hun1 。
- sui1 han2 gong1 jian3 zi1 ， gu4 fa2 ying1 wei3 chen2 。
- xie2 zheng4 xiang1 za2 rou2 ， ying2 ting2 shi4 fen1 yun2 。
- ji1 hui4 yi4 zhao1 shi1 ， an1 wei1 zi4 zi1 fen1 。
- yu2 ru2 bu4 yuan3 lü4 ， zei2 tui4 yi3 an1 mian2 。
- qi3 wu2 rao4 chao2 ce4 ， shui2 zhu4 zu3 sheng1 bian1 。
- hui4 bei4 sao3 zi3 wei1 ， ji2 nu4 ru2 ge1 chan2 。
- yu2 chen2 mi4 qi2 shi4 ， you2 yu4 shi4 yi3 wen2 。
- yu2 yue4 shi3 bi4 dian4 ， he2 yi3 ying1 hu1 qian2 。
- xia2 lu3 zai4 cheng1 bing1 ， dong1 dou1 man3 jing1 zhan1 。
- jin1 tang1 shi1 xian3 gu4 ， chai2 hu3 si4 shi4 tun1 。
- ba1 jun4 shou4 sha1 mo4 ， shen2 zhou1 sui4 beng1 ben1 。
- zuo4 ling4 chi1 xiao1 tu2 ， dao4 ju4 huang2 wu1 zun1 。
- shang4 di4 juan4 ming2 de2 ， zhong1 xing1 shu3 wu2 jun1 。
- jian4 yan2 ji4 da4 tong3 ， wei1 ling4 he4 yi3 xin1 。
- si4 hai3 wang4 gao1 ze2 ， rang3 rong2 zheng3 si1 min2 。
- guang1 ming2 ri4 chu1 chu1 ， zhao4 zhu2 qiong2 tian1 yuan1 。
- yin1 yun2 hu1 bi4 se4 ， huan2 yu3 dou3 meng2 hun1 。
- qi4 jin1 si4 han2 shu3 ， tian1 bian4 he2 qi2 fan2 。
- ri4 zhong1 you3 hei1 zi3 ， pian1 ruo4 yan4 que4 fan1 。
- chi4 fen1 huan2 dou4 shu1 ， hei1 jin4 ru2 tu1 yan1 。
- san1 tai2 ri4 li2 chai1 ， di4 zuo4 yi4 lü3 qian1 。
- lian2 nian2 sheng4 xia4 han2 ， yu3 lin2 ri4 lian2 mian2 。
- zuo2 xiao1 ou3 qing2 ji4 ， yang3 shi4 qing1 xiao1 duan1 。
- wu3 wei3 shi1 chan2 ci4 ， ying2 huo4 jin3 ru2 qian2 。
- tai4 bai2 yang2 qi2 hui1 ， ru4 zhen4 guang1 xiang1 lian2 。
- zai1 bian4 bu4 xu1 fa1 ， tian1 xin1 shang4 zhou1 xuan2 。
- ji2 ran2 guo2 shi4 cu4 ， ren2 mou2 yi4 hui2 zhan1 。
- piao1 teng2 kou4 jiao1 heng2 ， bo2 zhu2 yu2 ying1 zhan1 。
- qian2 nian2 rou2 guan1 xia2 ， sha1 qi4 mo2 dong1 chuan1 。
- qu4 nian2 po4 shan1 dong1 ， qing1 qi2 fan4 huai2 ruan2 。
- jin1 nian2 rao3 jiang1 hu2 ， shen1 kou4 tai2 yu3 wen1 。
- dong1 nan2 ji1 fan1 fu3 ， jie1 jing4 zao1 liu2 qian2 。
- jiang1 shuai4 wang4 feng1 dun4 ， ju4 zei2 mo2 qi2 jian1 。
- tu2 lu4 dao4 zhi4 ru3 ， fen2 shao1 wu2 chi3 chuan2 。
- cui4 hua2 yi4 piao1 dang4 ， fan4 hai3 yu4 lou2 chuan2 。
- shi4 zu2 po1 xie2 er4 ， shui2 yu3 shou3 si4 bian1 。
- nei4 bian4 bu4 neng2 mi3 ， he2 yi3 yu4 wai4 huan4 。
- ai1 zai1 zheng1 li2 xin1 ， dai4 song4 he2 qi2 jian1 。
- gan1 nao3 tu2 cao3 ye3 ， bu4 ren3 fu4 guo2 en1 。
- nai3 zhi1 zu3 zong1 de2 ， shen4 lu4 shen1 yuan1 quan2 。
- ru2 he2 lang2 miao4 mou2 ， lüe4 bu4 jia1 jin1 lian2 。
- tang2 tang2 yi4 zu3 ye4 ， hui1 chi4 ji2 ba1 shan1 。
- shui2 chen2 tui4 bi4 ce4 ， yi1 yi1 yu4 qi4 juan1 。
- er2 xi4 shi1 liang3 he2 ， gan1 xin1 sang1 zhong1 yuan2 。
- sui1 wei2 dong1 nan2 xing2 ， chu1 bu2 zhi4 li2 fan1 。
- dong1 jin4 you3 jiang1 zuo3 ， bao3 shou3 bai3 yu2 nian2 。
- wen4 shui2 ju1 fu4 xin1 ， wang2 dao3 yu3 xie4 an1 。
- qiang2 fan1 zong3 zhong4 bing1 ， kong4 e4 cui1 xiong1 jian1 。
- zuo4 dai4 tian1 xia4 ding4 ， ci3 li3 kong3 tai4 man4 。
- hu2 bu4 fa3 guang1 wu3 ， fen4 qi3 you2 kong1 quan2 。
- lao2 shen1 ma3 shang4 zhi4 ， jie4 zhou4 bei4 zhan1 han4 。
- lü3 wei1 jiu4 min2 si3 ， guo2 zuo4 nai3 fu4 chuan2 。
- zheng4 ru2 da4 sha4 qing1 ， fu2 chi2 ji2 jian1 nan2 。
- yi2 ri4 qi4 yi2 ri4 ， jiu4 ye4 tang3 ke3 quan2 。
- lüe4 bu2 shi4 cheng1 zhu3 ， cui1 ya1 he2 you2 wan2 。
- jue2 jin1 shui2 gu3 gong1 ， qian2 zhe2 huo4 wei4 quan1 。
- shang4 rong2 hu2 shu3 bei4 ， qin3 miao4 zi4 xue2 chuan1 。
- dan4 wei2 yi4 shen1 mou2 ， zhen1 ruo4 yi3 mu4 shan1 。
- feng1 yu3 zheng4 ling2 bao4 ， bu2 gu4 dong4 yu3 dian1 。
- xiao1 ren2 yong4 bi4 wei1 ， fan4 zi3 he2 qi2 xian2 。
- jie1 wo3 su4 yu2 zhuo1 ， san1 zhao1 he2 tao2 zhen1 。
- kui4 wu2 xi3 xin1 ce4 ， tu2 you3 jiao1 tou2 qian1 。
- zui4 da4 xing4 bu4 si3 ， gui1 tu2 ji2 hui2 yan2 。
- fei4 shi2 nian4 zong1 she4 ， shang1 xin1 tong4 yuan2 yuan2 。
- bu4 zhi1 kuang2 yan2 fa1 ， gan3 fen4 cheng2 ci3 pian1 。
- he2 dang1 cai3 shi1 ren2 ， wei2 zhi4 mian3 liu2 qian2 。
- sui1 ying1 fu3 yue4 zhu1 ， ming2 mu4 wu2 suo3 yuan1 。
- shi3 qiu1 yi3 shi1 jian4 ， yi4 yu3 bu4 gan3 fan2 。
- jun1 chen2 tong2 xiu1 de2 ， shu4 ke3 hui2 cang1 yuan2 。

## 注释

## 译文

## 赏析
