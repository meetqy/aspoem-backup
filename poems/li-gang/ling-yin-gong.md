---
id: li-gang-ling-yin-gong
title: 靈隱宫
titlePinyin: ling2 yin3 gong1
titleSlug: ling-yin-gong
author: 李綱
authorPinyin: li3 gang1
authorSlug: li-gang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 我昔曾遊飛來峰，白猿晝掛峰上松。
- 曄然靈光如彩虹，鐘磬自響金仙宫。
- 宦遊漂泊西復東，雖欲再到無由從。
- 帝居鈞天陋瀛蓬，螭坳載筆侍重瞳。
- 逆鱗聊試摩神龍，謫墮劍浦山重重。
- 征鞍來此尋舊蹤，恍如夢落煙霞中。
- 朱樓寶殿飛玲瓏，寒泉幽石欣相逢。
- 門前池館虛含風，一洗塵慮清心胸。
- 明朝南去隨征鴻，惆悵勝遊回首空。

## 拼音

- wo3 xi1 ceng2 you2 fei1 lai2 feng1 ， bai2 yuan2 zhou4 gua4 feng1 shang4 song1 。
- ye4 ran2 ling2 guang1 ru2 cai3 hong2 ， zhong1 qing4 zi4 xiang3 jin1 xian1 gong1 。
- huan4 you2 piao1 bo2 xi1 fu4 dong1 ， sui1 yu4 zai4 dao4 wu2 you2 cong2 。
- di4 ju1 jun1 tian1 lou4 ying2 peng2 ， chi1 ao4 zai4 bi3 shi4 zhong4 tong2 。
- ni4 lin2 liao2 shi4 mo2 shen2 long2 ， zhe2 duo4 jian4 pu3 shan1 chong2 chong2 。
- zheng1 an1 lai2 ci3 xun2 jiu4 zong1 ， huang3 ru2 meng4 luo4 yan1 xia2 zhong1 。
- zhu1 lou2 bao3 dian4 fei1 ling2 long2 ， han2 quan2 you1 shi2 xin1 xiang1 feng2 。
- men2 qian2 chi2 guan3 xu1 han2 feng1 ， yi4 xi3 chen2 lü4 qing1 xin1 xiong1 。
- ming2 chao2 nan2 qu4 sui2 zheng1 hong2 ， chou2 chang4 sheng4 you2 hui2 shou3 kong1 。

## 注释

## 译文

## 赏析
