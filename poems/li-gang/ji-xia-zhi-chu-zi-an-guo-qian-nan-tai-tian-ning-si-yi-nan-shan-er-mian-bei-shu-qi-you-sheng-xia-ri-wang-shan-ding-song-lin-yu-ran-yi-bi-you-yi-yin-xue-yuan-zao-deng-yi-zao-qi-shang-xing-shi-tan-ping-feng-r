---
id: li-gang-ji-xia-zhi-chu-zi-an-guo-qian-nan-tai-tian-ning-si-yi-nan-shan-er-mian-bei-shu-qi-you-sheng-xia-ri-wang-shan-ding-song-lin-yu-ran-yi-bi-you-yi-yin-xue-yuan-zao-deng-yi-zao-qi-shang-xing-shi-tan-ping-feng-ri-qing-mei-si-gu-shan-luan-huan-he-jiang-chao-wang-lai-jing-wu-bu-ke-mo-zhuang-yue-chu-lin-biao-qing-guang-geng-duo-ye-jiu-qu-ji-dai-fei-chen-shi-zuo-gu-shi-er-shi-yun-yi-ji-qi-shi-feng-cheng-xun-da-yuan-zhong
title: 季夏之初自安國遷南臺天寧寺依南山而面北暑氣尤盛暇日望山頂松林鬱然意必有異因穴垣鑿磴以造其上形勢坦平風日清美四顧山巒環合江潮往來景物不可模状月出林表清光更多夜久閴寂殆非塵世作古詩二十韻以紀其事奉呈巽達元仲
titlePinyin: ji4 xia4 zhi1 chu1 zi4 an1 guo2 qian1 nan2 tai2 tian1 ning2 si4 yi1 nan2 shan1 er2 mian4 bei3 shu3 qi4 you2 sheng4 xia2 ri4 wang4 shan1 ding3 song1 lin2 yu4 ran2 yi4 bi4 you3 yi4 yin1 xue2 yuan2 zao2 deng4 yi3 zao4 qi2 shang4 xing2 shi4 tan3 ping2 feng1 ri4 qing1 mei3 si4 gu4 shan1 luan2 huan2 he2 jiang1 chao2 wang3 lai2 jing3 wu4 bu4 ke3 mo2 zhuang4 yue4 chu1 lin2 biao3 qing1 guang1 geng4 duo1 ye4 jiu3 qu4 ji4 dai4 fei1 chen2 shi4 zuo4 gu3 shi1 er4 shi2 yun4 yi3 ji4 qi2 shi4 feng4 cheng2 xun4 da2 yuan2 zhong4
titleSlug: ji-xia-zhi-chu-zi-an-guo-qian-nan-tai-tian-ning-si-yi-nan-shan-er-mian-bei-shu-qi-you-sheng-xia-ri-wang-shan-ding-song-lin-yu-ran-yi-bi-you-yi-yin-xue-yuan-zao-deng-yi-zao-qi-shang-xing-shi-tan-ping-feng-ri-qing-mei-si-gu-shan-luan-huan-he-jiang-chao-wang-lai-jing-wu-bu-ke-mo-zhuang-yue-chu-lin-biao-qing-guang-geng-duo-ye-jiu-qu-ji-dai-fei-chen-shi-zuo-gu-shi-er-shi-yun-yi-ji-qi-shi-feng-cheng-xun-da-yuan-zhong
author: 李綱
authorPinyin: li3 gang1
authorSlug: li-gang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 旅泊不求安，小憇南臺宫。
- 軒楹盡北鄉，盛暑墮甑中。
- 開垣追微凉，山頂羅千松。
- 煩襟忽破散，濯此萬里風。
- 羣山遞環遶，雲物增奇峰。
- 江潮信有期，來去初不窮。
- 嘯詠得所托，幽禽亦玲瓏。
- 青霞蔽落日，皎月生於東。
- 清光入疏林，照我鬢髪鬆。
- 壮年幾何時，倐忽成衰翁。
- 願餐日月華，爲駐冰雪容。
- 二子皆静者，翛然此相從。
- 靈丹論祕訣，妙理談真空。
- 兵戈滿寰瀛，此樂豈易逢。
- 猶恨邇城市，時來車馬蹤。
- 逝将選幽僻，誅茅寄蒙籠。
- 灌溉荔支園，可敵萬户封。
- 屋前修竹合，屋後流溪通。
- 風月應更好，清歡永相同。
- 稚川晚聞道，尚冀刀圭功。

## 拼音

- lü3 bo2 bu4 qiu2 an1 ， xiao3 qi4 nan2 tai2 gong1 。
- xuan1 ying2 jin4 bei3 xiang1 ， sheng4 shu3 duo4 zeng4 zhong1 。
- kai1 yuan2 zhui1 wei1 liang2 ， shan1 ding3 luo2 qian1 song1 。
- fan2 jin1 hu1 po4 san4 ， zhuo2 ci3 wan4 li3 feng1 。
- qun2 shan1 di4 huan2 rao4 ， yun2 wu4 zeng1 qi2 feng1 。
- jiang1 chao2 xin4 you3 qi1 ， lai2 qu4 chu1 bu4 qiong2 。
- xiao4 yong3 de2 suo3 tuo1 ， you1 qin2 yi4 ling2 long2 。
- qing1 xia2 bi4 luo4 ri4 ， jiao3 yue4 sheng1 wu1 dong1 。
- qing1 guang1 ru4 shu1 lin2 ， zhao4 wo3 bin4 fa4 song1 。
- zhuang4 nian2 ji1 he2 shi2 ， shu1 hu1 cheng2 shuai1 weng1 。
- yuan4 can1 ri4 yue4 hua2 ， wei2 zhu4 bing1 xue3 rong2 。
- er4 zi3 jie1 jing4 zhe3 ， xiao1 ran2 ci3 xiang1 cong2 。
- ling2 dan1 lun4 bi4 jue2 ， miao4 li3 tan2 zhen1 kong1 。
- bing1 ge1 man3 huan2 ying2 ， ci3 le4 qi3 yi4 feng2 。
- you2 hen4 er3 cheng2 shi4 ， shi2 lai2 ju1 ma3 zong1 。
- shi4 jiang1 xuan3 you1 pi4 ， zhu1 mao2 ji4 meng2 long2 。
- guan4 gai4 li4 zhi1 yuan2 ， ke3 di2 wan4 hu4 feng1 。
- wu1 qian2 xiu1 zhu2 he2 ， wu1 hou4 liu2 xi1 tong1 。
- feng1 yue4 ying1 geng4 hao3 ， qing1 huan1 yong3 xiang1 tong2 。
- zhi4 chuan1 wan3 wen2 dao4 ， shang4 ji4 dao1 gui1 gong1 。

## 注释

## 译文

## 赏析
