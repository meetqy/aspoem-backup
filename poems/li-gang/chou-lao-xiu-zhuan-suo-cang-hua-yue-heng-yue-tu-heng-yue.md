---
id: li-gang-chou-lao-xiu-zhuan-suo-cang-hua-yue-heng-yue-tu-heng-yue
title: 疇老修撰所藏華嶽衡嶽圖 衡嶽
titlePinyin: chou2 lao3 xiu1 zhuan4 suo3 cang2 hua2 yue4 heng2 yue4 tu2   heng2 yue4
titleSlug: chou-lao-xiu-zhuan-suo-cang-hua-yue-heng-yue-tu-heng-yue
author: 李綱
authorPinyin: li3 gang1
authorSlug: li-gang
dynasty: 宋
dynastyPinyin: song4
dynastySlug: song
tags: []
---

## 正文

- 五嶽分奠如循環，作鎮南服惟衡山。
- 炎方荒絕亘滄海，天付雄柄司神姦。
- 祝融騰擲倚霄漢，羣峰邐迤猶堂壇。
- 贊襄一氣洩雲雨，蟠據千里來荆蠻。
- 屹然天地物最鉅，造化凝結良艱難。
- 恭聞兹嶽魏夫人，羽駕白日遊山樊。
- 翛翛雲氣變異色，笙竽聲雜環珮珊。
- 神仙恍惚未易測，落花流水空潺潺。
- 退之倔强古亦少，故取竄謫窺孱顔。
- 精神默禱若有應，驅掃氛翳開煙鬟。
- 乃知正直神所與，露奇呈巧初不慳。
- 嗟予平生好山水，欲以兩足窮躋攀。
- 恨兹覊束未能往，幽覿眇然圖畫間。
- 何當身逐鴈同到，已覺心與雲俱閒。
- 軒轅彌明儻未死，相與遊戲超塵寰。

## 拼音

- wu3 yue4 fen1 dian4 ru2 xun2 huan2 ， zuo4 zhen4 nan2 fu2 wei2 heng2 shan1 。
- yan2 fang1 huang1 jue2 gen4 cang1 hai3 ， tian1 fu4 xiong2 bing3 si1 shen2 jian1 。
- zhu4 rong2 teng2 zhi4 yi3 xiao1 han4 ， qun2 feng1 li3 yi3 you2 tang2 tan2 。
- zan4 xiang1 yi2 qi4 xie4 yun2 yu3 ， pan2 ju4 qian1 li3 lai2 jing1 man2 。
- yi4 ran2 tian1 di4 wu4 zui4 ju4 ， zao4 hua4 ning2 jie2 liang2 jian1 nan2 。
- gong1 wen2 zi1 yue4 wei4 fu1 ren2 ， yu3 jia4 bai2 ri4 you2 shan1 fan2 。
- xiao1 xiao1 yun2 qi4 bian4 yi4 se4 ， sheng1 yu2 sheng1 za2 huan2 pei4 shan1 。
- shen2 xian1 huang3 hu1 wei4 yi4 ce4 ， luo4 hua1 liu2 shui3 kong1 chan2 chan2 。
- tui4 zhi1 jue2 jiang4 gu3 yi4 shao3 ， gu4 qu3 cuan4 zhe2 kui1 chan2 yan2 。
- jing1 shen2 mo4 dao3 ruo4 you3 ying1 ， qu1 sao3 fen1 yi4 kai1 yan1 huan2 。
- nai3 zhi1 zheng4 zhi2 shen2 suo3 yu3 ， lu4 qi2 cheng2 qiao3 chu1 bu4 qian1 。
- jie1 yu3 ping2 sheng1 hao3 shan1 shui3 ， yu4 yi3 liang3 zu2 qiong2 ji1 pan1 。
- hen4 zi1 ji1 shu4 wei4 neng2 wang3 ， you1 di2 miao3 ran2 tu2 hua4 jian4 。
- he2 dang1 shen1 zhu2 yan4 tong2 dao4 ， yi3 jue2 xin1 yu3 yun2 ju4 xian2 。
- xuan1 yuan2 mi2 ming2 tang3 wei4 si3 ， xiang1 yu3 you2 xi4 chao1 chen2 huan2 。

## 注释

## 译文

## 赏析
