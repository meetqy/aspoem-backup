---
id: li-gang-ye-gao-ying-feng-wen-qin-wei-you-li-quan-zhi-chu-bu-sheng-qing-bian-zuo-shi-ji-shu-yi-ji-yan-er-di
title: 謁告迎奉聞親闈有醴泉之除不勝慶抃作詩寄叔易季言二弟
titlePinyin: ye4 gao4 ying2 feng4 wen2 qin1 wei2 you3 li3 quan2 zhi1 chu2 bu2 sheng4 qing4 bian4 zuo4 shi1 ji4 shu1 yi4 ji4 yan2 er4 di4
titleSlug: ye-gao-ying-feng-wen-qin-wei-you-li-quan-zhi-chu-bu-sheng-qing-bian-zuo-shi-ji-shu-yi-ji-yan-er-di
author: 李綱
authorPinyin: li3 gang1
authorSlug: li-gang
dynasty: 宋
dynastyPinyin: song4
dynastySlug: song
tags: []
---

## 正文

- 薄宦便甘旨，兩載官南徐。
- 江山富佳致，足以爲親娛。
- 昆弟盡在傍，承顔懽有餘。
- 寧知驛書召，結束趨征途。
- 旅食寓京華，夢想懷庭除。
- 宸恩賜清燕，天語聞都俞。
- 蘭省幸備員，匪才慚冒居。
- 思親動歸興，謁告之東吳。
- 曉出通津門，輕舠泛汴渠。
- 鶯花已爛熳，榆柳正扶疏。
- 去去指苕霅，行行遠神都。
- 中途聞吉語，動色觀除書。
- 天子隆孝治，朝廷優老儒。
- 犬馬志欲養，獲此伸區區。
- 丘山恩施重，螻蟻輕捐軀。
- 寓書東飛鴻，早早達吾廬。
- 季也在親側，援琴方舞雩。
- 聆音想慰懌，具駕無踟蹰。
- 會言亦近止，期以薫風初。

## 拼音

- bao2 huan4 bian4 gan1 zhi3 ， liang3 zai4 guan1 nan2 xu2 。
- jiang1 shan1 fu4 jia1 zhi4 ， zu2 yi3 wei2 qin1 yu2 。
- kun1 di4 jin4 zai4 bang4 ， cheng2 yan2 huan1 you3 yu2 。
- ning2 zhi1 yi4 shu1 zhao4 ， jie2 shu4 qu1 zheng1 tu2 。
- lü3 shi2 yu4 jing1 hua2 ， meng4 xiang3 huai2 ting2 chu2 。
- chen2 en1 ci4 qing1 yan4 ， tian1 yu3 wen2 dou1 yu2 。
- lan2 sheng3 xing4 bei4 yuan2 ， fei3 cai2 can2 mao4 ju1 。
- si1 qin1 dong4 gui1 xing1 ， ye4 gao4 zhi1 dong1 wu2 。
- xiao3 chu1 tong1 jin1 men2 ， qing1 dao1 fan4 bian4 qu2 。
- ying1 hua1 yi3 lan4 man4 ， yu2 liu3 zheng4 fu2 shu1 。
- qu4 qu4 zhi3 tiao2 zha4 ， hang2 hang2 yuan3 shen2 dou1 。
- zhong1 tu2 wen2 ji2 yu3 ， dong4 se4 guan1 chu2 shu1 。
- tian1 zi3 long2 xiao4 zhi4 ， chao2 ting2 you1 lao3 ru2 。
- quan3 ma3 zhi4 yu4 yang3 ， huo4 ci3 shen1 qu1 qu1 。
- qiu1 shan1 en1 shi1 zhong4 ， lou2 yi3 qing1 juan1 qu1 。
- yu4 shu1 dong1 fei1 hong2 ， zao3 zao3 da2 wu2 lu2 。
- ji4 ye3 zai4 qin1 ce4 ， yuan2 qin2 fang1 wu3 yu2 。
- ling2 yin1 xiang3 wei4 yi4 ， ju4 jia4 wu2 chi2 chu2 。
- hui4 yan2 yi4 jin4 zhi3 ， qi1 yi3 xun1 feng1 chu1 。

## 注释

## 译文

## 赏析
