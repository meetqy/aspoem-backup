---
id: li-gang-yu-shu-cao-sheng-qian-wen-zan
title: 御書草聖千文贊
titlePinyin: yu4 shu1 cao3 sheng4 qian1 wen2 zan4
titleSlug: yu-shu-cao-sheng-qian-wen-zan
author: 李綱
authorPinyin: li3 gang1
authorSlug: li-gang
dynasty: 宋
dynastyPinyin: song4
dynastySlug: song
tags: []
---

## 正文

- 伏羲畫卦，人文以成。
- 書契之作，以代結繩。
- 篆籕而降，秦隸乃興。
- 規摹楷法，有真有行。
- 衆妙且美，萃于兹草。
- 疇克工之，心悟筆到。
- 芝靖羲獻，主盟此道。
- 自昔英主，鮮不自好。
- 惟漢光武，投戈講藝。
- 有唐太宗，筆蹟奇秘。
- 底綏大業，實資勇智。
- 游戲翰墨，乃其餘亊。
- 於穆天子，允武允文。
- 武定禍亂，文該典墳。
- 萬機之餘，縱筆怡神。
- 作此草聖，前無古人。
- 人亦有言，心正筆正。
- 妙哉心畫，本乎湖静。
- 銀鈎鐵紐，蟠屈剛勁。
- 雲漢昭回，奎璧輝映。
- 如鳥行沙，如蟲蝕木。
- 鸞鵠停峙，龍蛇起陸。
- 飛電繞樞，垂虹飲谷。
- 千變萬態，盪耀心目。
- 一人之貴，猶或勤斯。
- 咨爾多士，胡可怠而。
- 學問積躬，功名濟時。
- 其則不遠，瞻之仰之。
- 載摹宸翰，勒之嘉石。
- 龕于殿陰，如魯屋壁。
- 天威在望，得所矜式。
- 微臣作贊，垂示無極。

## 拼音

- fu2 xi1 hua4 gua4 ， ren2 wen2 yi3 cheng2 。
- shu1 qi4 zhi1 zuo4 ， yi3 dai4 jie2 sheng2 。
- zhuan4 zhou4 er2 jiang4 ， qin2 li4 nai3 xing1 。
- gui1 mo2 kai3 fa3 ， you3 zhen1 you3 xing2 。
- zhong4 miao4 qie3 mei3 ， cui4 yu2 zi1 cao3 。
- chou2 ke4 gong1 zhi1 ， xin1 wu4 bi3 dao4 。
- zhi1 jing4 xi1 xian4 ， zhu3 meng2 ci3 dao4 。
- zi4 xi1 ying1 zhu3 ， xian1 bu2 zi4 hao3 。
- wei2 han4 guang1 wu3 ， tou2 ge1 jiang3 yi4 。
- you3 tang2 tai4 zong1 ， bi3 ji4 qi2 mi4 。
- di3 sui2 da4 ye4 ， shi2 zi1 yong3 zhi4 。
- you2 xi4 han4 mo4 ， nai3 qi2 yu2 shi4 。
- wu1 mu4 tian1 zi3 ， yun3 wu3 yun3 wen2 。
- wu3 ding4 huo4 luan4 ， wen2 gai1 dian3 fen2 。
- wan4 ji1 zhi1 yu2 ， zong4 bi3 yi2 shen2 。
- zuo4 ci3 cao3 sheng4 ， qian2 wu2 gu3 ren2 。
- ren2 yi4 you3 yan2 ， xin1 zheng4 bi3 zheng4 。
- miao4 zai1 xin1 hua4 ， ben3 hu1 hu2 jing4 。
- yin2 gou1 tie3 niu3 ， pan2 qu1 gang1 jin4 。
- yun2 han4 zhao1 hui2 ， kui2 bi4 hui1 ying4 。
- ru2 niao3 xing2 sha1 ， ru2 chong2 shi2 mu4 。
- luan2 hu2 ting2 zhi4 ， long2 she2 qi3 lu4 。
- fei1 dian4 rao4 shu1 ， chui2 hong2 yin3 gu3 。
- qian1 bian4 wan4 tai4 ， dang4 yao4 xin1 mu4 。
- yi4 ren2 zhi1 gui4 ， you2 huo4 qin2 si1 。
- zi1 er3 duo1 shi4 ， hu2 ke3 dai4 er2 。
- xue2 wen4 ji1 gong1 ， gong1 ming2 ji4 shi2 。
- qi2 ze2 bu4 yuan3 ， zhan1 zhi1 yang3 zhi1 。
- zai4 mo2 chen2 han4 ， le4 zhi1 jia1 shi2 。
- kan1 yu2 dian4 yin1 ， ru2 lu3 wu1 bi4 。
- tian1 wei1 zai4 wang4 ， de2 suo3 jin1 shi4 。
- wei1 chen2 zuo4 zan4 ， chui2 shi4 wu2 ji2 。

## 注释

## 译文

## 赏析
