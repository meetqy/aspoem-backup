---
id: li-gang-shen-bo-he-pian-ju-shu-yi-zi-dai-shu-shi-fu-tui-shen-bo-yao-zhi-er-zi-jie-dang-you-ci-ke-qu-chong-ming-wu-shi-hen-wu-zi-wang-gao-bu-de-xie-er-zi-ming-yue-qi-jian-fu-ci-qian-yun-yi-jian-mian-zhi
title: 申伯和篇舉叔易自代叔詩復推申伯要之二子皆當由此科取重名於世恨吾資妄髙不得偕二子鳴躍其間復次前韻以兼勉之
titlePinyin: shen1 bo2 he2 pian1 ju3 shu1 yi4 zi4 dai4 shu1 shi1 fu4 tui1 shen1 bo2 yao4 zhi1 er4 zi3 jie1 dang1 you2 ci3 ke1 qu3 chong2 ming2 wu1 shi4 hen4 wu2 zi1 wang4 gao1 bu4 de2 xie2 er4 zi3 ming2 yue4 qi2 jian4 fu4 ci4 qian2 yun4 yi3 jian1 mian3 zhi1
titleSlug: shen-bo-he-pian-ju-shu-yi-zi-dai-shu-shi-fu-tui-shen-bo-yao-zhi-er-zi-jie-dang-you-ci-ke-qu-chong-ming-wu-shi-hen-wu-zi-wang-gao-bu-de-xie-er-zi-ming-yue-qi-jian-fu-ci-qian-yun-yi-jian-mian-zhi
author: 李綱
authorPinyin: li3 gang1
authorSlug: li-gang
dynasty: 宋
dynastyPinyin: song4
dynastySlug: song
tags: []
---

## 正文

- 古來豪傑收殊科，眇然鸞鳳亦可羅。
- 漢唐選舉最爲盛，我宋得士良已多。
- 危言切論動天壤，陸離劍佩冠巍峨。
- 至今凛凛有生氣，豈與草木同銷磨。
- 自從罷舉樂軟美，馴致黠虜窺關河。
- 翠華兩宫狩沙漠，疊鼓萬里翻鯨波。
- 睿明感憤復舊制，欲起士氣寧兵戈。
- 多材好學如二子，辭此其奈制舉何。
- 青錢萬選當萬中，善射不復言公他。
- 勉將忠讜助休運，嗟我老矣真蹉跎。

## 拼音

- gu3 lai2 hao2 jie2 shou1 shu1 ke1 ， miao3 ran2 luan2 feng4 yi4 ke3 luo2 。
- han4 tang2 xuan3 ju3 zui4 wei2 sheng4 ， wo3 song4 de2 shi4 liang2 yi3 duo1 。
- wei1 yan2 qie4 lun4 dong4 tian1 rang3 ， lu4 li2 jian4 pei4 guan1 wei1 e2 。
- zhi4 jin1 lin3 lin3 you3 sheng1 qi4 ， qi3 yu3 cao3 mu4 tong2 xiao1 mo2 。
- zi4 cong2 ba4 ju3 le4 ruan3 mei3 ， xun4 zhi4 xia2 lu3 kui1 guan1 he2 。
- cui4 hua2 liang3 gong1 shou4 sha1 mo4 ， die2 gu3 wan4 li3 fan1 jing1 bo1 。
- rui4 ming2 gan3 fen4 fu4 jiu4 zhi4 ， yu4 qi3 shi4 qi4 ning2 bing1 ge1 。
- duo1 cai2 hao3 xue2 ru2 er4 zi3 ， ci2 ci3 qi2 nai4 zhi4 ju3 he2 。
- qing1 qian2 wan4 xuan3 dang1 wan4 zhong1 ， shan4 she4 bu2 fu4 yan2 gong1 ta1 。
- mian3 jiang1 zhong1 dang3 zhu4 xiu1 yun4 ， jie1 wo3 lao3 yi3 zhen1 cuo1 tuo2 。

## 注释

## 译文

## 赏析
