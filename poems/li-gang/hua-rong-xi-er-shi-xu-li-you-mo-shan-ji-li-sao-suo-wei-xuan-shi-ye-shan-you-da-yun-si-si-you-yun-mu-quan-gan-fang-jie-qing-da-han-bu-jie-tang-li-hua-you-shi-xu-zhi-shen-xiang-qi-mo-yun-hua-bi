---
id: li-gang-hua-rong-xi-er-shi-xu-li-you-mo-shan-ji-li-sao-suo-wei-xuan-shi-ye-shan-you-da-yun-si-si-you-yun-mu-quan-gan-fang-jie-qing-da-han-bu-jie-tang-li-hua-you-shi-xu-zhi-shen-xiang-qi-mo-yun-hua-bian-hang-zhou-si-gong-en-fu-zuo-bu-que-ci-yu-yue-yang-jiang-shan-yan-wang-si-yu-gao-xian-gong-yin-yun-mu-zhi-quan-gong-geng-mo-shan-zhi-xia-gan-wei-chao-ming-yi-xun-si-yu-qiu-feng-lu-han-dong-ting-wei-bo-yi-wen-yuan-sheng-bu-jue-ti-xia-kuang-zhi-li-duo-bing-nian-fu-shi-shuai-yuan-er-yao-fu-shou-yi-jiu-wu-sheng-zhi-xue-shi-guai-zhi-fu-huo-ruo-yu-xin-san-fu-qi-yan-er-bei-zhi-yin-ci-qi-yun
title: 華容西二十許里有墨山即離騷所謂玄石也山有大雲寺寺有雲母泉甘芳潔清大旱不竭唐李華有詩序之甚詳其末云華貶杭州司公恩復左補闕次于岳陽江山延望思與髙賢共飲雲母之泉躬耕墨山之下敢違朝命以詢私欲秋風露寒洞庭微波一聞猿聲不覺涕下況支離多病年甫始衰願餌藥扶壽以究無生之學事乖志負火爇余心三復其言而悲之因次其韻
titlePinyin: hua2 rong2 xi1 er4 shi2 xu1 li3 you3 mo4 shan1 ji2 li2 sao1 suo3 wei4 xuan2 shi2 ye3 shan1 you3 da4 yun2 si4 si4 you3 yun2 mu3 quan2 gan1 fang1 jie2 qing1 da4 han4 bu4 jie2 tang2 li3 hua2 you3 shi1 xu4 zhi1 shen4 xiang2 qi2 mo4 yun2 hua2 bian3 hang2 zhou1 si1 gong1 en1 fu4 zuo3 bu3 que4 ci4 yu2 yue4 yang2 jiang1 shan1 yan2 wang4 si1 yu3 gao1 xian2 gong4 yin3 yun2 mu3 zhi1 quan2 gong1 geng1 mo4 shan1 zhi1 xia4 gan3 wei2 chao2 ming4 yi3 xun2 si1 yu4 qiu1 feng1 lu4 han2 dong4 ting2 wei1 bo1 yi4 wen2 yuan2 sheng1 bu4 jue2 ti4 xia4 kuang4 zhi1 li2 duo1 bing4 nian2 fu3 shi3 shuai1 yuan4 er3 yao4 fu2 shou4 yi3 jiu1 wu2 sheng1 zhi1 xue2 shi4 guai1 zhi4 fu4 huo3 ruo4 yu2 xin1 san1 fu4 qi2 yan2 er2 bei1 zhi1 yin1 ci4 qi2 yun4
titleSlug: hua-rong-xi-er-shi-xu-li-you-mo-shan-ji-li-sao-suo-wei-xuan-shi-ye-shan-you-da-yun-si-si-you-yun-mu-quan-gan-fang-jie-qing-da-han-bu-jie-tang-li-hua-you-shi-xu-zhi-shen-xiang-qi-mo-yun-hua-bian-hang-zhou-si-gong-en-fu-zuo-bu-que-ci-yu-yue-yang-jiang-shan-yan-wang-si-yu-gao-xian-gong-yin-yun-mu-zhi-quan-gong-geng-mo-shan-zhi-xia-gan-wei-chao-ming-yi-xun-si-yu-qiu-feng-lu-han-dong-ting-wei-bo-yi-wen-yuan-sheng-bu-jue-ti-xia-kuang-zhi-li-duo-bing-nian-fu-shi-shuai-yuan-er-yao-fu-shou-yi-jiu-wu-sheng-zhi-xue-shi-guai-zhi-fu-huo-ruo-yu-xin-san-fu-qi-yan-er-bei-zhi-yin-ci-qi-yun
author: 李綱
authorPinyin: li3 gang1
authorSlug: li-gang
dynasty: 宋
dynastyPinyin: song4
dynastySlug: song
tags: []
---

## 正文

- 霜風振古林，肅肅有異聲。
- 我登玄石山，適此氛祲清。
- 散策步山巔，僧廬窈而精。
- 石磴盡雲母，晶熒璨瑶英。
- 涓涓幽谷泉，玉色凄芳馨。
- 飲者得難老，沈疴體皆平。
- 乃知泉源美，本自山川靈。
- 沈吟遐叔詩，此其浪得名。
- 肺腑久塵埃，於焉吸清泠。
- 玉池艷生肥，潄濯歸黄庭。
- 却思陸子泉，厥味可弟兄。
- 白首困飄泊，丹心竟何成。
- 鼓枻渡瀟湘，曳裾拂荆衡。
- 回頭故山遠，愴怳若爲情。
- 區區金石堅，正賴日月明。
- 卷舒隨用舍，未覺殊虧盈。
- 風髙洞庭波，雲瞑蘭芷城。
- 餌藥扶始衰，究心學無生。
- 庶幾甫知命，寸田不廢耕。

## 拼音

- shuang1 feng1 zhen4 gu3 lin2 ， su4 su4 you3 yi4 sheng1 。
- wo3 deng1 xuan2 shi2 shan1 ， shi4 ci3 fen1 jin4 qing1 。
- san4 ce4 bu4 shan1 dian1 ， seng1 lu2 yao3 er2 jing1 。
- shi2 deng4 jin4 yun2 mu3 ， jing1 ying2 can4 yao2 ying1 。
- juan1 juan1 you1 gu3 quan2 ， yu4 se4 qi1 fang1 xin1 。
- yin3 zhe3 de2 nan2 lao3 ， shen3 ke1 ti3 jie1 ping2 。
- nai3 zhi1 quan2 yuan2 mei3 ， ben3 zi4 shan1 chuan1 ling2 。
- shen3 yin2 xia2 shu1 shi1 ， ci3 qi2 lang4 de2 ming2 。
- fei4 fu3 jiu3 chen2 ai1 ， wu1 yan1 xi1 qing1 ling2 。
- yu4 chi2 yan4 sheng1 fei2 ， shu4 zhuo2 gui1 huang2 ting2 。
- que4 si1 lu4 zi3 quan2 ， jue2 wei4 ke3 di4 xiong0 。
- bai2 shou3 kun4 piao1 bo2 ， dan1 xin1 jing4 he2 cheng2 。
- gu3 yi4 du4 xiao1 xiang1 ， ye4 ju1 fu2 jing1 heng2 。
- hui2 tou2 gu4 shan1 yuan3 ， chuang4 huang3 ruo4 wei2 qing2 。
- qu1 qu1 jin1 shi2 jian1 ， zheng4 lai4 ri4 yue4 ming2 。
- juan3 shu1 sui2 yong4 she4 ， wei4 jue2 shu1 kui1 ying2 。
- feng1 gao1 dong4 ting2 bo1 ， yun2 ming2 lan2 zhi3 cheng2 。
- er3 yao4 fu2 shi3 shuai1 ， jiu1 xin1 xue2 wu2 sheng1 。
- shu4 ji1 fu3 zhi1 ming4 ， cun4 tian2 bu2 fei4 geng1 。

## 注释

## 译文

## 赏析
