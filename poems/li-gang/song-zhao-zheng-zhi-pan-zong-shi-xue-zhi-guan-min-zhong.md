---
id: li-gang-song-zhao-zheng-zhi-pan-zong-shi-xue-zhi-guan-min-zhong
title: 送趙正之判宗室學之官閩中
titlePinyin: song4 zhao4 zheng4 zhi1 pan4 zong1 shi4 xue2 zhi1 guan1 min3 zhong1
titleSlug: song-zhao-zheng-zhi-pan-zong-shi-xue-zhi-guan-min-zhong
author: 李綱
authorPinyin: li3 gang1
authorSlug: li-gang
dynasty: 宋
dynastyPinyin: song4
dynastySlug: song
tags: []
---

## 正文

- 神明之胄慶所鍾，禀毓不與常人同。
- 漢髙子孫盡隆凖，唐室賢輔多華宗。
- 本朝功德追前古，振振宗姓敦儒風。
- 君家奕世擅英譽，繼持從橐聲光崇。
- 向來仗節使關陜，風績不减褰帷公。
- 自從國步暫艱危，低眉信命隨飄蓬。
- 十年流落困覉旅，一日賜對明光宫。
- 御前奉命作大字，揮毫落紙蟠虬龍。
- 豈惟筆扛百斛鼎，固已氣吐千丈虹。
- 上流重地方用武，貔貅十萬屯元戎。
- 輟從禁近付飛輓，木牛流馬慚無功。
- 國家敦睦急先務，改授欲使歸磨礲。
- 捨煩就簡愜雅志，祗恐漕運難追蹤。
- 閩山中夏荔枝熟，火齊磊落堆盤紅。
- 憑空跨壑千佛寺，金碧照耀烟霞中。
- 登臨多暇飫珍品，豈比朱墨相填叢。
- 帝心簡在方仄席，鋒車迅召行登庸。
- 嗟予憂志苦多病，齒搖髪脫真衰翁。
- 誤恩分閫愧無補，豈有惠澤漸兵農。
- 乞身屢矣未蒙可，坐使澤雉愁樊籠。
- 送君南浦慘長别，此心已逐歸飛鴻。
- 會當柴車返故隱，幅巾杖屨長相從。

## 拼音

- shen2 ming2 zhi1 zhou4 qing4 suo3 zhong1 ， bing3 yu4 bu4 yu3 chang2 ren2 tong2 。
- han4 gao1 zi3 sun1 jin4 long2 zhun3 ， tang2 shi4 xian2 fu3 duo1 hua2 zong1 。
- ben3 chao2 gong1 de2 zhui1 qian2 gu3 ， zhen4 zhen4 zong1 xing4 dun1 ru2 feng1 。
- jun1 jia1 yi4 shi4 shan4 ying1 yu4 ， ji4 chi2 cong2 tuo2 sheng1 guang1 chong2 。
- xiang4 lai2 zhang4 jie2 shi3 guan1 xia2 ， feng1 ji4 bu4 jian3 qian1 wei2 gong1 。
- zi4 cong2 guo2 bu4 zan4 jian1 wei1 ， di1 mei2 xin4 ming4 sui2 piao1 peng2 。
- shi2 nian2 liu2 luo4 kun4 ji1 lü3 ， yi2 ri4 ci4 dui4 ming2 guang1 gong1 。
- yu4 qian2 feng4 ming4 zuo4 da4 zi4 ， hui1 hao2 luo4 zhi3 pan2 qiu2 long2 。
- qi3 wei2 bi3 kang2 bai3 hu2 ding3 ， gu4 yi3 qi4 tu3 qian1 zhang4 hong2 。
- shang4 liu2 zhong4 di4 fang1 yong4 wu3 ， pi2 xiu1 shi2 wan4 tun2 yuan2 rong2 。
- chuo4 cong2 jin4 jin4 fu4 fei1 wan3 ， mu4 niu2 liu2 ma3 can2 wu2 gong1 。
- guo2 jia1 dun1 mu4 ji2 xian1 wu4 ， gai3 shou4 yu4 shi3 gui1 mo2 long2 。
- she3 fan2 jiu4 jian3 qie4 ya3 zhi4 ， zhi1 kong3 cao2 yun4 nan2 zhui1 zong1 。
- min3 shan1 zhong1 xia4 li4 zhi1 shu2 ， huo3 qi2 lei3 luo4 dui1 pan2 hong2 。
- ping2 kong1 kua4 he4 qian1 fo2 si4 ， jin1 bi4 zhao4 yao4 yan1 xia2 zhong1 。
- deng1 lin2 duo1 xia2 yu4 zhen1 pin3 ， qi3 bi3 zhu1 mo4 xiang1 tian2 cong2 。
- di4 xin1 jian3 zai4 fang1 ze4 xi2 ， feng1 ju1 xun4 zhao4 xing2 deng1 yong1 。
- jie1 yu3 you1 zhi4 ku3 duo1 bing4 ， chi3 yao2 fa4 tuo1 zhen1 shuai1 weng1 。
- wu4 en1 fen1 kun3 kui4 wu2 bu3 ， qi3 you3 hui4 ze2 jian4 bing1 nong2 。
- qi3 shen1 lü3 yi3 wei4 meng2 ke3 ， zuo4 shi3 ze2 zhi4 chou2 fan2 long2 。
- song4 jun1 nan2 pu3 can3 chang2 bie2 ， ci3 xin1 yi3 zhu2 gui1 fei1 hong2 。
- hui4 dang1 chai2 ju1 fan3 gu4 yin3 ， fu2 jin1 zhang4 ju4 chang2 xiang1 cong2 。

## 注释

## 译文

## 赏析
