---
id: li-gang-tang-zhi-fu-zuo-si-xu-chu-shi-suo-cang-hong-si-yan-zhe-cheng-duan-ge-feng-cheng-bing-jian-gu-zi-mei
title: 唐植甫左司許出示所藏紅絲硯輙成短歌奉呈并簡顧子美
titlePinyin: tang2 zhi2 fu3 zuo3 si1 xu1 chu1 shi4 suo3 cang2 hong2 si1 yan4 zhe2 cheng2 duan3 ge1 feng4 cheng2 bing4 jian3 gu4 zi3 mei3
titleSlug: tang-zhi-fu-zuo-si-xu-chu-shi-suo-cang-hong-si-yan-zhe-cheng-duan-ge-feng-cheng-bing-jian-gu-zi-mei
author: 李綱
authorPinyin: li3 gang1
authorSlug: li-gang
dynasty: 宋
dynastyPinyin: song4
dynastySlug: song
tags: []
---

## 正文

- 羲和整御升暘谷，赤雲夾日如飛鶩。
- 晶光下射東方山，石卵含丹孕巖腹。
- 誰令巧匠鑿山骨，截此頳堅一肪玉。
- 琢爲巨硯形製奇，中有彤雲爛盈目。
- 端溪美璞色馬肝，黟歙珍胚紋霧縠。
- 豈知至寶出嵎夷，散綺浮花彩尤縟。
- 鳳咮空聞名字佳，龍尾苦笑規模俗。
- 謾誇眉子鬬嬋娟，休認明眸類鴝鵒。
- 顧眄幸蒙君子知，拂拭自遠塵埃辱。
- 火輪炫熀赤烏流，墨海奫淪玄兔浴。
- 千金象管雕鏤精，百鍊松煤龍麝馥。
- 怒猊渇驥縱奔拏，春蚓秋蛇相綰束。
- 楮生便覺肌理妍，毛穎何嘗免冠秃。
- 公家三世擅直聲，此硯提攜資簡牘。
- 力侔天地掌中迴，膽落姦諛筆端戮。
- 固宜祕玩不輕示，神物護持無輙黷。
- 窗明几凈齋閣深，日暖風清靄松竹。
- 試將墨妙寫新詩，落筆煙雲歎神速。
- 矧公早年曾餌丹，龜鶴精神鬢毛綠。
- 久臥商山茹紫芝，行度天門騎白鹿。
- 猗蘭玉樹富階庭，黄卷青緗賸編軸。
- 願言什襲遺雲仍，大筆髙文永相續。

## 拼音

- xi1 he2 zheng3 yu4 sheng1 yang2 gu3 ， chi4 yun2 jia1 ri4 ru2 fei1 wu4 。
- jing1 guang1 xia4 she4 dong1 fang1 shan1 ， shi2 luan3 han2 dan1 yun4 yan2 fu4 。
- shui2 ling4 qiao3 jiang4 zao2 shan1 gu3 ， jie2 ci3 cheng1 jian1 yi4 fang2 yu4 。
- zhuo2 wei2 ju4 yan4 xing2 zhi4 qi2 ， zhong1 you3 tong2 yun2 lan4 ying2 mu4 。
- duan1 xi1 mei3 pu2 se4 ma3 gan1 ， yi1 xi1 zhen1 pei1 wen2 wu4 hu2 。
- qi3 zhi1 zhi4 bao3 chu1 yu2 yi2 ， san4 qi3 fu2 hua1 cai3 you2 ru4 。
- feng4 zhou4 kong1 wen2 ming2 zi4 jia1 ， long2 wei3 ku3 xiao4 gui1 mo2 su2 。
- man2 kua1 mei2 zi3 dou4 chan2 juan1 ， xiu1 ren4 ming2 mou2 lei4 qu2 yu4 。
- gu4 mian3 xing4 meng2 jun1 zi3 zhi1 ， fu2 shi4 zi4 yuan3 chen2 ai1 ru3 。
- huo3 lun2 xuan4 huang3 chi4 wu1 liu2 ， mo4 hai3 yun1 lun2 xuan2 tu4 yu4 。
- qian1 jin1 xiang4 guan3 diao1 lou4 jing1 ， bai3 lian4 song1 mei2 long2 she4 fu4 。
- nu4 ni2 ke3 ji4 zong4 ben1 na2 ， chun1 yin3 qiu1 she2 xiang1 wan3 shu4 。
- chu3 sheng1 bian4 jue2 ji1 li3 yan2 ， mao2 ying3 he2 chang2 mian3 guan1 tu1 。
- gong1 jia0 san1 shi4 shan4 zhi2 sheng1 ， ci3 yan4 ti2 xie2 zi1 jian3 du2 。
- li4 mou2 tian1 di4 zhang3 zhong1 hui2 ， dan3 luo4 jian1 yu2 bi3 duan1 lu4 。
- gu4 yi2 bi4 wan2 bu4 qing1 shi4 ， shen2 wu4 hu4 chi2 wu2 zhe2 du2 。
- chuang1 ming2 ji3 jing4 zhai1 ge2 shen1 ， ri4 nuan3 feng1 qing1 ai3 song1 zhu2 。
- shi4 jiang1 mo4 miao4 xie3 xin1 shi1 ， luo4 bi3 yan1 yun2 tan4 shen2 su4 。
- shen3 gong1 zao3 nian2 ceng2 er3 dan1 ， gui1 he4 jing1 shen2 bin4 mao2 lü4 。
- jiu3 wo4 shang1 shan1 ru2 zi3 zhi1 ， xing2 du4 tian1 men2 qi2 bai2 lu4 。
- yi1 lan2 yu4 shu4 fu4 jie1 ting2 ， huang2 juan4 qing1 xiang1 sheng4 bian1 zhou2 。
- yuan4 yan2 shen2 xi2 yi2 yun2 reng2 ， da4 bi3 gao1 wen2 yong3 xiang1 xu4 。

## 注释

## 译文

## 赏析
