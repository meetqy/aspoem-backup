---
id: li-gang-ba-yue-shi-yi-ri-ci-cha-ling-xian-ru-hu-nan-jie-you-gan
title: 八月十一日次茶陵縣入湖南界有感
titlePinyin: ba1 yue4 shi2 yi1 ri4 ci4 cha2 ling2 xian4 ru4 hu2 nan2 jie4 you3 gan3
titleSlug: ba-yue-shi-yi-ri-ci-cha-ling-xian-ru-hu-nan-jie-you-gan
author: 李綱
authorPinyin: li3 gang1
authorSlug: li-gang
dynasty: 宋
dynastyPinyin: song4
dynastySlug: song
tags: []
---

## 正文

- 憶昔湖南全盛日，郡邑郷村盡充實。
- 連年兵火人煙稀，田野荆榛氣蕭瑟。
- 我初入境重傷懷，空有山川照旌節。
- 試呼耆老細詢問，未語吞聲已先咽。
- 自從虜騎犯長沙，巨寇如麻恣馳突。
- 殺人不異犬與羊，至今澗谷猶流血。
- 盜賊縱横尚可避，官吏貪殘不可說。
- 挾威倚勢甚豺狼，刻削誅求到毫髪。
- 父子妻孥不相保，何止肌膚困鞭撻。
- 上户逃移下户死，人口凋零十無八。
- 九重深遠那得知，使者寛容失譏察。
- 今朝幸睹漢官儀，願使斯民再蘇活。
- 我聞此語心如摧，平生况有陽城拙。
- 行移州縣遣官僚，盡罷科須治姦猾。
- 巨蠧推窮付囹圄，社鼠城狐掃巢穴。
- 削平羣盜拊瘡痍，報政何須待朞月。
- 祖宗德澤感人深，周漢正賴宣光哲。
- 中興之運期有在，庶以涓微助溟渤。
- 少陵酷愛舂陵行，千古知心有元結。

## 拼音

- yi4 xi1 hu2 nan2 quan2 sheng4 ri4 ， jun4 yi4 xiang1 cun1 jin4 chong1 shi2 。
- lian2 nian2 bing1 huo3 ren2 yan1 xi1 ， tian2 ye3 jing1 zhen1 qi4 xiao1 se4 。
- wo3 chu1 ru4 jing4 zhong4 shang1 huai2 ， kong1 you3 shan1 chuan1 zhao4 jing1 jie2 。
- shi4 hu1 qi2 lao3 xi4 xun2 wen4 ， wei4 yu3 tun1 sheng1 yi3 xian1 yan4 。
- zi4 cong2 lu3 qi2 fan4 chang2 sha1 ， ju4 kou4 ru2 ma2 zi4 chi2 tu1 。
- sha1 ren2 bu2 yi4 quan3 yu3 yang2 ， zhi4 jin1 jian4 gu3 you2 liu2 xue4 。
- dao4 zei2 zong4 heng2 shang4 ke3 bi4 ， guan1 li4 tan1 can2 bu4 ke3 shuo1 。
- xie2 wei1 yi3 shi4 shen4 chai2 lang2 ， ke4 xiao1 zhu1 qiu2 dao4 hao2 fa4 。
- fu4 zi3 qi1 nu2 bu4 xiang1 bao3 ， he2 zhi3 ji1 fu1 kun4 bian1 ta4 。
- shang4 hu4 tao2 yi2 xia4 hu4 si3 ， ren2 kou3 diao1 ling2 shi2 wu2 ba1 。
- jiu3 chong2 shen1 yuan3 na4 de2 zhi1 ， shi3 zhe3 kuan1 rong2 shi1 ji1 cha2 。
- jin1 zhao1 xing4 du3 han4 guan1 yi2 ， yuan4 shi3 si1 min2 zai4 su1 huo2 。
- wo3 wen2 ci3 yu3 xin1 ru2 cui1 ， ping2 sheng1 kuang4 you3 yang2 cheng2 zhuo1 。
- xing2 yi2 zhou1 xian4 qian3 guan1 liao2 ， jin4 ba4 ke1 xu1 zhi4 jian1 hua2 。
- ju4 du4 tui1 qiong2 fu4 ling2 yu3 ， she4 shu3 cheng2 hu2 sao3 chao2 xue2 。
- xue1 ping2 qun2 dao4 fu3 chuang1 yi2 ， bao4 zheng4 he2 xu1 dai4 ji1 yue4 。
- zu3 zong0 de2 ze2 gan3 ren2 shen1 ， zhou1 han4 zheng4 lai4 xuan1 guang1 zhe2 。
- zhong1 xing1 zhi1 yun4 qi1 you3 zai4 ， shu4 yi3 juan1 wei1 zhu4 ming2 bo2 。
- shao3 ling2 ku4 ai4 chong1 ling2 xing2 ， qian1 gu3 zhi1 xin1 you3 yuan2 jie2 。

## 注释

## 译文

## 赏析
