---
id: li-gang-wu-ai-shi-tang-zhong-shu-ling-chu-sui-liang
title: 五哀詩 唐中書令禇遂良
titlePinyin: wu3 ai1 shi1   tang2 zhong1 shu1 ling4 chu3 sui4 liang2
titleSlug: wu-ai-shi-tang-zhong-shu-ling-chu-sui-liang
author: 李綱
authorPinyin: li3 gang1
authorSlug: li-gang
dynasty: 宋
dynastyPinyin: song4
dynastySlug: song
tags: []
---

## 正文

- 貞觀萃羣英，實爲太平基。
- 禇公初侍書，遂以骾亮知。
- 諌疏屢獻納，對揚竭論思。
- 翩如丹山鳳，來爲簫韶儀。
- 飛鳥自依人，此言已堪嗤。
- 更云譖劉洎，厥理尤足疑。
- 賢者雖已矣，可以此心推。
- 薫蕕難共器，梟鸞不同棲。
- 故令敬宗輩，汙染成瑕疵。
- 我觀永徽間，武氏盗政機。
- 禍端始牀第，幾使國祚移。
- 當時河南公，力諍伏丹墀。
- 頓首願還笏，丐身田里歸。
- 義氣動人主，回天初庶幾。
- 鄙哉英公勣，一言遂成非。
- 坐令牝鷄晨，啄喪靡有遺。
- 元勳顧命老，遠竄湘江湄。
- 茫然不復召，詎憶抱頸時。
- 卑濕所不堪，須髪盡成絲。
- 至今潭府帖，志士生長悲。

## 拼音

- zhen1 guan1 cui4 qun2 ying1 ， shi2 wei2 tai4 ping2 ji1 。
- chu3 gong1 chu1 shi4 shu1 ， sui4 yi3 geng3 liang4 zhi1 。
- dong3 shu1 lü3 xian4 na4 ， dui4 yang2 jie2 lun4 si1 。
- pian1 ru2 dan1 shan1 feng4 ， lai2 wei2 xiao1 shao2 yi2 。
- fei1 niao3 zi4 yi1 ren2 ， ci3 yan2 yi3 kan1 chi1 。
- geng4 yun2 zen4 liu2 ji4 ， jue2 li3 you2 zu2 yi2 。
- xian2 zhe3 sui1 yi3 yi3 ， ke3 yi3 ci3 xin1 tui1 。
- xun1 you2 nan2 gong4 qi4 ， xiao1 luan2 bu4 tong2 qi1 。
- gu4 ling4 jing4 zong1 bei4 ， wu1 ran3 cheng2 xia2 ci1 。
- wo3 guan1 yong3 hui1 jian4 ， wu3 shi4 dao4 zheng4 ji1 。
- huo4 duan1 shi3 chuang2 di4 ， ji1 shi3 guo2 zuo4 yi2 。
- dang1 shi2 he2 nan2 gong1 ， li4 zheng4 fu2 dan1 chi2 。
- dun4 shou3 yuan4 huan2 hu4 ， gai4 shen1 tian2 li3 gui1 。
- yi4 qi4 dong4 ren2 zhu3 ， hui2 tian1 chu1 shu4 ji1 。
- bi3 zai1 ying1 gong1 ji4 ， yi4 yan2 sui4 cheng2 fei1 。
- zuo4 ling4 pin4 ji1 chen2 ， zhuo2 sang1 mi2 you3 yi2 。
- yuan2 xun1 gu4 ming4 lao3 ， yuan3 cuan4 xiang1 jiang1 mei2 。
- mang2 ran2 bu2 fu4 zhao4 ， ju4 yi4 bao4 jing3 shi2 。
- bei1 shi1 suo3 bu4 kan1 ， xu1 fa4 jin4 cheng2 si1 。
- zhi4 jin1 tan2 fu3 tie1 ， zhi4 shi4 sheng1 chang2 bei1 。

## 注释

## 译文

## 赏析
