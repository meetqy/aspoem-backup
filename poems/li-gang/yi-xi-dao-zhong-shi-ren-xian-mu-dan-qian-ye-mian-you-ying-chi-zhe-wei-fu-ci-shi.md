---
id: li-gang-yi-xi-dao-zhong-shi-ren-xian-mu-dan-qian-ye-mian-you-ying-chi-zhe-wei-fu-ci-shi
title: 黟歙道中士人獻牡丹千葉面有盈尺者爲賦此詩
titlePinyin: yi1 xi1 dao4 zhong1 shi4 ren2 xian4 mu3 dan1 qian1 ye4 mian4 you3 ying2 chi3 zhe3 wei2 fu4 ci3 shi1
titleSlug: yi-xi-dao-zhong-shi-ren-xian-mu-dan-qian-ye-mian-you-ying-chi-zhe-wei-fu-ci-shi
author: 李綱
authorPinyin: li3 gang1
authorSlug: li-gang
dynasty: 宋
dynastyPinyin: song4
dynastySlug: song
tags: []
---

## 正文

- 平生愛花被花惱，每見牡丹常絕倒。
- 自從喪亂减風情，兩年不識花枝好。
- 邇來謫墮烟雨中，行色日與春光濃。
- 今夕何夕見粲者，頗類壽安千葉紅。
- 豈知黟歙深山裏，乃有此花端若此。
- 不論玉板與鶴鴒，可亞姚黄并魏紫。
- 嫣然見我如感傷，似訴處此非其鄉。
- 吾衰多病不解飲，對爾歎息空持觴。
- 人言老境花如夢，獻此慇懃情已重。
- 蠟封瓶貯可多時，惆悵洛陽今不貢。

## 拼音

- ping2 sheng1 ai4 hua1 bei4 hua1 nao3 ， mei3 jian4 mu3 dan1 chang2 jue2 dao3 。
- zi4 cong2 sang1 luan4 jian3 feng1 qing2 ， liang3 nian2 bu4 shi2 hua1 zhi1 hao3 。
- er3 lai2 zhe2 duo4 yan1 yu3 zhong1 ， xing2 se4 ri4 yu3 chun1 guang1 nong2 。
- jin1 xi1 he2 xi1 jian4 can4 zhe3 ， po1 lei4 shou4 an1 qian1 ye4 hong2 。
- qi3 zhi1 yi1 xi1 shen1 shan1 li3 ， nai3 you3 ci3 hua1 duan1 ruo4 ci3 。
- bu2 lun4 yu4 ban3 yu3 he4 ling2 ， ke3 ya1 yao2 huang2 bing4 wei4 zi3 。
- yan1 ran2 jian4 wo3 ru2 gan3 shang1 ， si4 su4 chu3 ci3 fei1 qi2 xiang1 。
- wu2 shuai1 duo1 bing4 bu4 jie3 yin3 ， dui4 er3 tan4 xi1 kong1 chi2 shang1 。
- ren2 yan2 lao3 jing4 hua1 ru2 meng4 ， xian4 ci3 yin1 qin2 qing2 yi3 zhong4 。
- la4 feng1 ping2 zhu4 ke3 duo1 shi2 ， chou2 chang4 luo4 yang2 jin1 bu2 gong4 。

## 注释

## 译文

## 赏析
