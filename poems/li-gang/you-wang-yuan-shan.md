---
id: li-gang-you-wang-yuan-shan
title: 遊王原山
titlePinyin: you2 wang2 yuan2 shan1
titleSlug: you-wang-yuan-shan
author: 李綱
authorPinyin: li3 gang1
authorSlug: li-gang
dynasty: 宋
dynastyPinyin: song4
dynastySlug: song
tags: []
---

## 正文

- 假道廬陵郡，薄遊青原山。
- 山空松桂香，殿閣森回環。
- 三泉湛寒玉，洗我襟抱煩。
- 況與二三子，杖屨同躋攀。
- 笑觀顔黄碑，筆勢驚飛騫。
- 昔也有高士，妙指窮玄關。
- 心花五葉開，法炬千燈傳。
- 當時尋思人，一見心不瀾。
- 至今三百載，水碧山蒼然。
- 嗟我愛山水，所至必縱觀。
- 聊於戎馬際，偷此半日閑。
- 適野慕裨諶，命駕睎謝安。
- 規模寂寞濱，指揮衝談笑閒。
- 矧茲湖湘盜，鉤鋤本元元。
- 弄兵潢池中，豈足勞戈鋋。
- 願宣天子德，往使疲瘵歡。
- 龔遂理渤海，營平破先零。
- 威靈及襄漢，恢復從荆蠻。
- 國恩粗可報，乞身返田園。
- 持此問祖師，神交當解顔。

## 拼音

- jia3 dao4 lu2 ling2 jun4 ， bao2 you2 qing1 yuan2 shan1 。
- shan1 kong1 song1 gui4 xiang1 ， dian4 ge2 sen1 hui2 huan2 。
- san1 quan2 zhan4 han2 yu4 ， xi3 wo3 jin1 bao4 fan2 。
- kuang4 yu3 er4 san1 zi3 ， zhang4 ju4 tong2 ji1 pan1 。
- xiao4 guan1 yan2 huang2 bei1 ， bi3 shi4 jing1 fei1 qian1 。
- xi1 ye3 you3 gao1 shi4 ， miao4 zhi3 qiong2 xuan2 guan1 。
- xin1 hua1 wu3 ye4 kai1 ， fa3 ju4 qian1 deng1 chuan2 。
- dang1 shi2 xun2 si1 ren2 ， yi2 jian4 xin1 bu4 lan2 。
- zhi4 jin1 san1 bai3 zai4 ， shui3 bi4 shan1 cang1 ran2 。
- jie1 wo3 ai4 shan1 shui3 ， suo3 zhi4 bi4 zong4 guan1 。
- liao2 wu1 rong2 ma3 ji4 ， tou1 ci3 ban4 ri4 xian2 。
- shi4 ye3 mu4 bi4 chen2 ， ming4 jia4 xi1 xie4 an1 。
- gui1 mo2 ji4 mo4 bin1 ， zhi3 hui1 chong1 tan2 xiao4 xian2 。
- shen3 zi1 hu2 xiang1 dao4 ， gou1 chu2 ben3 yuan2 yuan2 。
- nong4 bing1 huang2 chi2 zhong1 ， qi3 zu2 lao2 ge1 chan2 。
- yuan4 xuan1 tian1 zi3 de2 ， wang3 shi3 pi2 zhai4 huan1 。
- gong1 sui4 li3 bo2 hai3 ， ying2 ping2 po4 xian1 ling2 。
- wei1 ling2 ji2 xiang1 han4 ， hui1 fu4 cong2 jing1 man2 。
- guo2 en1 cu1 ke3 bao4 ， qi3 shen1 fan3 tian2 yuan2 。
- chi2 ci3 wen4 zu3 shi1 ， shen2 jiao1 dang1 jie3 yan2 。

## 注释

## 译文

## 赏析
