---
id: li-gang-ku-zong-liu-shou-ru-lin
title: 哭宗留守汝霖
titlePinyin: ku1 zong1 liu2 shou3 ru3 lin2
titleSlug: ku-zong-liu-shou-ru-lin
author: 李綱
authorPinyin: li3 gang1
authorSlug: li-gang
dynasty: 宋
dynastyPinyin: song4
dynastySlug: song
tags: []
---

## 正文

- 時危念人傑，濟物須材雄。
- 尋常齷齪姿，詎可收奇功。
- 英英宗夫子，邈與古人同。
- 抱器實磊落，秉心鬱精忠。
- 彯纓仕州縣，山立不妄從。
- 青松雖未髙，已足凌蒿蓬。
- 涉世多齟齬，失官久龍鍾。
- 擢居河朔郡，烟塵正昬蒙。
- 今上在藩邸，持節使虜中。
- 力争不可往，髙牙建元戎。
- 王室遂再造，廊廟當疇庸。
- 同朝共排媢，一麾江漢東。
- 見我論世故，慷慨淚沾胸。
- 薦之守留鑰，付以節制隆。
- 惠政附疲瘵，威聲懾姦兇。
- 金湯治城塹，樓櫓欻以崇。
- 出師京洛間，屢挫黠虜鋒。
- 邦畿千里寧，誇說百歲翁。
- 抗疏請還闕，北伐歸兩宫。
- 辭直志鯁亮，天子爲動容。
- 姦諛更切齒，恨未能關弓。
- 乃同歸鄛人，感憤殞厥躬。
- 皇天不憗遺，吾道何其窮。
- 驊騮竟委離，冀北羣遂空。
- 梁摧大厦傾，誰與扶穹窿。
- 安能百身贖，坐爲四海恫。
- 人亡國殄瘁，天意真懵懵。
- 中原氣蕭瑟，灑涕臨西風。

## 拼音

- shi2 wei1 nian4 ren2 jie2 ， ji4 wu4 xu1 cai2 xiong2 。
- xun2 chang2 wo4 chuo4 zi1 ， ju4 ke3 shou1 qi2 gong1 。
- ying1 ying1 zong1 fu1 zi3 ， miao3 yu3 gu3 ren2 tong2 。
- bao4 qi4 shi2 lei3 luo4 ， bing3 xin1 yu4 jing1 zhong1 。
- piao1 ying1 shi4 zhou1 xian4 ， shan1 li4 bu2 wang4 cong2 。
- qing1 song1 sui1 wei4 gao1 ， yi3 zu2 ling2 hao1 peng2 。
- she4 shi4 duo1 ju3 yu3 ， shi1 guan1 jiu3 long2 zhong1 。
- zhuo2 ju1 he2 shuo4 jun4 ， yan1 chen2 zheng4 hun1 meng2 。
- jin1 shang4 zai4 fan1 di3 ， chi2 jie2 shi3 lu3 zhong1 。
- li4 zheng1 bu4 ke3 wang3 ， gao1 ya2 jian4 yuan2 rong2 。
- wang2 shi4 sui4 zai4 zao4 ， lang2 miao4 dang1 chou2 yong1 。
- tong2 chao2 gong4 pai2 mao4 ， yi4 hui1 jiang1 han4 dong1 。
- jian4 wo3 lun4 shi4 gu4 ， kang1 kai3 lei4 zhan1 xiong1 。
- jian4 zhi1 shou3 liu2 yue4 ， fu4 yi3 jie2 zhi4 long2 。
- hui4 zheng4 fu4 pi2 zhai4 ， wei1 sheng1 she4 jian1 xiong1 。
- jin1 tang1 zhi4 cheng2 qian4 ， lou2 lu3 chua1 yi3 chong2 。
- chu1 shi1 jing1 luo4 jian4 ， lü3 cuo4 xia2 lu3 feng1 。
- bang1 ji1 qian1 li3 ning2 ， kua1 shuo1 bai3 sui4 weng1 。
- kang4 shu1 qing3 huan2 que4 ， bei3 fa2 gui1 liang3 gong1 。
- ci2 zhi2 zhi4 geng3 liang4 ， tian1 zi3 wei2 dong4 rong2 。
- jian1 yu2 geng4 qie4 chi3 ， hen4 wei4 neng2 guan1 gong1 。
- nai3 tong2 gui1 chao2 ren2 ， gan3 fen4 yun3 jue2 gong1 。
- huang2 tian1 bu2 yin4 yi2 ， wu2 dao4 he2 qi2 qiong2 。
- hua2 liu2 jing4 wei3 li2 ， ji4 bei3 qun2 sui4 kong1 。
- liang2 cui1 da4 sha4 qing1 ， shui2 yu3 fu2 qiong2 long2 。
- an1 neng2 bai3 shen1 shu2 ， zuo4 wei2 si4 hai3 dong4 。
- ren2 wang2 guo2 tian3 cui4 ， tian1 yi4 zhen1 meng3 meng3 。
- zhong1 yuan2 qi4 xiao1 se4 ， sa3 ti4 lin2 xi1 feng1 。

## 注释

## 译文

## 赏析
