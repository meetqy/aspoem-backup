---
id: li-gang-tou-jin-lai-you-gan
title: 投金瀨有感
titlePinyin: tou2 jin1 lai4 you3 gan3
titleSlug: tou-jin-lai-you-gan
author: 李綱
authorPinyin: li3 gang1
authorSlug: li-gang
dynasty: 宋
dynastyPinyin: song4
dynastySlug: song
tags: []
---

## 正文

- 楚王聽讒誅五卿，招呼二子同就烹。
- 子胥彎弓見使者，義不戴天非惜生。
- 操瓢乞食困江表，曷嘗一日忘郢城。
- 溧水之陽遇真識，壺漿簞食欣相迎。
- 當時追捕尚爾急，殺身滅口意豈輕。
- 霸吳何止服句踐，破楚遂以鞭荆平。
- 倒行逆施道雖遠，復仇攄憤聖所稱。
- 却來訪舊欲報德，歎息玉質隨流萍。
- 投金淺瀨亦何有，聊以寓意通精誠。
- 哀窮進食類漂母，解劍掛墓同延陵。
- 古人已矣不可見，空有史筆垂聲名。

## 拼音

- chu3 wang2 ting1 chan2 zhu1 wu3 qing1 ， zhao1 hu0 er4 zi3 tong2 jiu4 peng1 。
- zi3 xu1 wan1 gong1 jian4 shi3 zhe3 ， yi4 bu2 dai4 tian1 fei1 xi1 sheng1 。
- cao1 piao2 qi3 shi2 kun4 jiang1 biao3 ， he2 chang2 yi2 ri4 wang4 ying3 cheng2 。
- li4 shui3 zhi1 yang2 yu4 zhen1 shi2 ， hu2 jiang1 dan1 shi2 xin1 xiang1 ying2 。
- dang1 shi2 zhui1 bu3 shang4 er3 ji2 ， sha1 shen1 mie4 kou3 yi4 qi3 qing1 。
- ba4 wu2 he2 zhi3 fu2 ju4 jian4 ， po4 chu3 sui4 yi3 bian1 jing1 ping2 。
- dao3 xing2 ni4 shi1 dao4 sui1 yuan3 ， fu4 chou2 shu1 fen4 sheng4 suo3 cheng1 。
- que4 lai2 fang3 jiu4 yu4 bao4 de2 ， tan4 xi1 yu4 zhi4 sui2 liu2 ping2 。
- tou2 jin1 qian3 lai4 yi4 he2 you3 ， liao2 yi3 yu4 yi4 tong1 jing1 cheng2 。
- ai1 qiong2 jin4 shi2 lei4 piao1 mu3 ， jie3 jian4 gua4 mu4 tong2 yan2 ling2 。
- gu3 ren2 yi3 yi3 bu4 ke3 jian4 ， kong1 you3 shi3 bi3 chui2 sheng1 ming2 。

## 注释

## 译文

## 赏析
