---
id: li-gang-du-han-wo-shi-bing-ji-you-gan-qi-yi
title: 讀韓偓詩并記有感  其一
titlePinyin: du2 han2 wo4 shi1 bing4 ji4 you3 gan3     qi2 yi1
titleSlug: du-han-wo-shi-bing-ji-you-gan-qi-yi
author: 李綱
authorPinyin: li3 gang1
authorSlug: li-gang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 唐室昔不競，天綱遂陵遲。
- 閹豎擅朝政，姦雄肆覦窺。
- 天子遭迫脅，翠蓋蒙塵飛。
- 矢石集黄屋，四郊皆鼓鼙。
- 羣兇雖殄滅，國命亦已移。
- 韓子司翰苑，實被昭宗知。
- 忠言雖屢貢，顛厦誠難支。
- 謫官旅南土，召復不敢歸。
- 當時白馬驛，從横卿相尸。
- 投之濁流中，至今耆舊悲。
- 夫子乃幸免，禍福良難期。
- 假道寓沙陽，空門知所依。
- 雖踰二百載，猶傳贈僧詩。
- 邑令真好事，作記刊豐碑。
- 文辭雖淺陋，事實頗可追。
- 讀之三嘆息，弔古情悽洏。
- 寄聲藏去者，擅有將奚爲。

## 拼音

- tang2 shi4 xi1 bu2 jing4 ， tian1 gang1 sui4 ling2 chi2 。
- yan1 shu4 shan4 chao2 zheng4 ， jian1 xiong2 si4 yu2 kui1 。
- tian1 zi3 zao1 po4 xie2 ， cui4 gai4 meng2 chen2 fei1 。
- shi3 shi2 ji2 huang2 wu1 ， si4 jiao1 jie1 gu3 pi2 。
- qun2 xiong1 sui1 tian3 mie4 ， guo2 ming4 yi4 yi3 yi2 。
- han2 zi3 si1 han4 yuan4 ， shi2 bei4 zhao1 zong1 zhi1 。
- zhong1 yan2 sui1 lü3 gong4 ， dian1 sha4 cheng2 nan2 zhi1 。
- zhe2 guan1 lü3 nan2 tu3 ， zhao4 fu4 bu4 gan3 gui1 。
- dang1 shi2 bai2 ma3 yi4 ， cong2 heng2 qing1 xiang4 shi1 。
- tou2 zhi1 zhuo2 liu2 zhong1 ， zhi4 jin1 qi2 jiu4 bei1 。
- fu1 zi3 nai3 xing4 mian3 ， huo4 fu2 liang2 nan2 qi1 。
- jia3 dao4 yu4 sha1 yang2 ， kong1 men2 zhi1 suo3 yi1 。
- sui1 yu2 er4 bai3 zai4 ， you2 chuan2 zeng4 seng1 shi1 。
- yi4 ling4 zhen1 hao3 shi4 ， zuo4 ji4 kan1 feng1 bei1 。
- wen2 ci2 sui1 qian3 lou4 ， shi4 shi2 po1 ke3 zhui1 。
- du2 zhi1 san1 tan4 xi1 ， diao4 gu3 qing2 qi1 er2 。
- ji4 sheng1 cang2 qu4 zhe3 ， shan4 you3 jiang1 xi1 wei2 。

## 注释

## 译文

## 赏析
