---
id: li-gang-yuan-sheng-huang-di-ci-bao-jian-sheng-tie-hua-gan-er-fu-shi
title: 淵聖皇帝賜寶劍生鐵花感而賦詩
titlePinyin: yuan1 sheng4 huang2 di4 ci4 bao3 jian4 sheng1 tie3 hua1 gan3 er2 fu4 shi1
titleSlug: yuan-sheng-huang-di-ci-bao-jian-sheng-tie-hua-gan-er-fu-shi
author: 李綱
authorPinyin: li3 gang1
authorSlug: li-gang
dynasty: 宋
dynastyPinyin: song4
dynastySlug: song
tags: []
---

## 正文

- 靖康虜騎窺帝闉，中原慘澹生煙塵。
- 帝謂細柳真將軍，總兵欲使揮浮雲。
- 解賜寶劍御府珍，魚腸盤屈松檜紋。
- 縷金錯翠舟瑶琨，剸截犀象如羔豚。
- 驅逐狂寇出邊垠，妖腰亂領徒紛紛。
- 龍吟蛟吼清夜聞，乃知此物能通神。
- 邇來杜門空念恩，舊事誰復可共論。
- 今晨開匣觀龍文，鐵花繡澀蒼蘚痕。
- 東南卑濕相蒸熏，坐使三尺光鋩昏。
- 安得礪砥來峨岷，淬鋒歛鍔硎發新。
- 霜寒冰滑無皵皸，指麾尚可清妖氛。
- 願提此劍平戎獯，犬羊雖衆氣可吞。
- 手斬可汗羈可敦，天旋日轉還兩君。
- 書銘却勒燕然勳，攄憤刷恥志乃伸。
- 壯懷聊可垂乾坤，緹繡什襲傳仍昆。
- 衛綰之賜何足云。

## 拼音

- jing4 kang1 lu3 qi2 kui1 di4 yin1 ， zhong1 yuan2 can3 dan4 sheng1 yan1 chen2 。
- di4 wei4 xi4 liu3 zhen1 jiang1 jun1 ， zong3 bing1 yu4 shi3 hui1 fu2 yun2 。
- jie3 ci4 bao3 jian4 yu4 fu3 zhen1 ， yu2 chang2 pan2 qu1 song1 gui4 wen2 。
- lü3 jin1 cuo4 cui4 zhou1 yao2 kun1 ， tuan2 jie2 xi1 xiang4 ru2 gao1 tun2 。
- qu1 zhu2 kuang2 kou4 chu1 bian1 yin2 ， yao1 yao1 luan4 ling3 tu2 fen1 fen1 。
- long2 yin2 jiao1 hou3 qing1 ye4 wen2 ， nai3 zhi1 ci3 wu4 neng2 tong1 shen2 。
- er3 lai2 du4 men2 kong1 nian4 en1 ， jiu4 shi4 shui2 fu4 ke3 gong4 lun4 。
- jin1 chen2 kai1 xia2 guan1 long2 wen2 ， tie3 hua1 xiu4 se4 cang1 xian3 hen2 。
- dong1 nan2 bei1 shi1 xiang1 zheng1 xun1 ， zuo4 shi3 san1 chi3 guang1 mang2 hun1 。
- an1 de2 li4 di3 lai2 e2 min2 ， cui4 feng1 lian3 e4 xing2 fa1 xin1 。
- shuang1 han2 bing1 hua2 wu2 que4 jun1 ， zhi3 hui1 shang4 ke3 qing1 yao1 fen1 。
- yuan4 ti2 ci3 jian4 ping2 rong2 xun1 ， quan3 yang2 sui1 zhong4 qi4 ke3 tun1 。
- shou3 zhan3 ke4 han2 ji1 ke3 dun1 ， tian1 xuan2 ri4 zhuan3 huan2 liang3 jun1 。
- shu1 ming2 que4 le4 yan4 ran2 xun1 ， shu1 fen4 shua1 chi3 zhi4 nai3 shen1 。
- zhuang4 huai2 liao2 ke3 chui2 qian2 kun1 ， ti2 xiu4 shen2 xi2 chuan2 reng2 kun1 。
- wei4 wan3 zhi1 ci4 he2 zu2 yun2 。

## 注释

## 译文

## 赏析
