---
id: li-gang-yu-shu-yi-yi-bu-sheng-fu-zhuo-se-shan-shui-shi-yi-shou
title: 與叔易弈不勝賦著色山水詩一首
titlePinyin: yu3 shu1 yi4 yi4 bu2 sheng4 fu4 zhuo2 se4 shan1 shui3 shi1 yi4 shou3
titleSlug: yu-shu-yi-yi-bu-sheng-fu-zhuo-se-shan-shui-shi-yi-shou
author: 李綱
authorPinyin: li3 gang1
authorSlug: li-gang
dynasty: 宋
dynastyPinyin: song4
dynastySlug: song
tags: []
---

## 正文

- 将軍思訓久爲土，龍眠道人亦已亡。
- 誰将丹青寫山水，入我宴坐虚明窗。
- 峰巒迴複吐雲氣，林木窈窕籠烟光。
- 丹楓半落天雨霜，漁舟招招靜鳴榔。
- 野橋巖寺遞隱見，浦花汀草何微茫。
- 江邊落日尚返照，山頭正作金色黄。
- 縈青繚白有餘態，却笑水墨無文章。
- 畫工畫意不畫物，咫尺應須千里長。
- 具區約略貫苕霅，赤岸髣髴通瀟湘。
- 安得僊翁一葉艇，使我超忽窮江鄉。

## 拼音

- jiang1 jun1 si1 xun4 jiu3 wei2 tu3 ， long2 mian2 dao4 ren2 yi4 yi3 wang2 。
- shui2 jiang1 dan1 qing1 xie3 shan1 shui3 ， ru4 wo3 yan4 zuo4 xu1 ming2 chuang1 。
- feng1 luan2 hui2 fu4 tu3 yun2 qi4 ， lin2 mu4 yao3 tiao3 long2 yan1 guang1 。
- dan1 feng1 ban4 luo4 tian1 yu3 shuang1 ， yu2 zhou1 zhao1 zhao1 jing4 ming2 lang2 。
- ye3 qiao2 yan2 si4 di4 yin3 jian4 ， pu3 hua1 ting1 cao3 he2 wei1 mang2 。
- jiang1 bian1 luo4 ri4 shang4 fan3 zhao4 ， shan1 tou2 zheng4 zuo4 jin1 se4 huang2 。
- ying2 qing1 liao2 bai2 you3 yu2 tai4 ， que4 xiao4 shui3 mo4 wu2 wen2 zhang1 。
- hua4 gong1 hua4 yi4 bu2 hua4 wu4 ， zhi3 chi3 ying1 xu1 qian1 li3 chang2 。
- ju4 qu1 yue1 lüe4 guan4 tiao2 zha4 ， chi4 an4 fang3 fu2 tong1 xiao1 xiang1 。
- an1 de2 xian1 weng1 yi2 ye4 ting3 ， shi3 wo3 chao1 hu1 qiong2 jiang1 xiang1 。

## 注释

## 译文

## 赏析
