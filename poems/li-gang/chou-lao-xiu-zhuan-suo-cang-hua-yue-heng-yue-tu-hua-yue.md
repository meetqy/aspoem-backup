---
id: li-gang-chou-lao-xiu-zhuan-suo-cang-hua-yue-heng-yue-tu-hua-yue
title: 疇老修撰所藏華嶽衡嶽圖・華嶽
titlePinyin: chou2 lao3 xiu1 zhuan4 suo3 cang2 hua2 yue4 heng2 yue4 tu2・hua2 yue4
titleSlug: chou-lao-xiu-zhuan-suo-cang-hua-yue-heng-yue-tu-hua-yue
author: 李綱
authorPinyin: li3 gang1
authorSlug: li-gang
dynasty: 宋
dynastyPinyin: song4
dynastySlug: song
tags: []
---

## 正文

- 往年跨馬觀羌戌，道歷太華西臨雍。
- 偉哉造化巧凝結，元氣孕此金芙蓉。
- 平原陡起三萬仞，峻屏卻略羅秋空。
- 巍然雄尊鎮西極，衆山班列如朝宗。
- 天池瀲灩噴山頂，瀉作瀑布飛長虹。
- 亭亭僊掌摩碧落，曉日照耀五指紅。
- 巨靈贔屓運神力，導河擘華留其蹤。
- 煙寒風遠張超谷，霞駮霧開毛女峰。
- 希夷故隱今尚在，白雲依舊時東封。
- 回頭一别二十載，不意見之圖畫中。
- 生綃六幅掛清晝，隱耳颯颯聞松風。
- 山中草木舊相識，恍如夢到雲臺宫。
- 神遊絕巘窺玉井，欲取蓮藕根株通。
- 好奇何必似韓子，懸崖側足悲途窮。
- 從公傳此嶽真相，永結清好無時終。

## 拼音

- wang3 nian2 kua4 ma3 guan1 qiang1 xu1 ， dao4 li4 tai4 hua2 xi1 lin2 yong1 。
- wei3 zai1 zao4 hua4 qiao3 ning2 jie2 ， yuan2 qi4 yun4 ci3 jin1 fu2 rong2 。
- ping2 yuan2 dou3 qi3 san1 wan4 ren4 ， jun4 ping2 que4 lüe4 luo2 qiu1 kong1 。
- wei1 ran2 xiong2 zun1 zhen4 xi1 ji2 ， zhong4 shan1 ban1 lie4 ru2 chao2 zong1 。
- tian1 chi2 lian4 yan4 pen1 shan1 ding3 ， xie4 zuo4 pu4 bu4 fei1 chang2 hong2 。
- ting2 ting2 xian1 zhang3 mo2 bi4 luo4 ， xiao3 ri4 zhao4 yao4 wu3 zhi3 hong2 。
- ju4 ling2 bi4 xi4 yun4 shen2 li4 ， dao3 he2 bo4 hua2 liu2 qi2 zong1 。
- yan1 han2 feng1 yuan3 zhang1 chao1 gu3 ， xia2 bo2 wu4 kai1 mao2 nü3 feng1 。
- xi1 yi2 gu4 yin3 jin1 shang4 zai4 ， bai2 yun2 yi1 jiu4 shi2 dong1 feng1 。
- hui2 tou2 yi4 bie2 er4 shi2 zai4 ， bu2 yi4 jian4 zhi1 tu2 hua4 zhong1 。
- sheng1 xiao1 liu4 fu2 gua4 qing1 zhou4 ， yin3 er3 sa4 sa4 wen2 song1 feng1 。
- shan1 zhong1 cao3 mu4 jiu4 xiang1 shi2 ， huang3 ru2 meng4 dao4 yun2 tai2 gong1 。
- shen2 you2 jue2 yan3 kui1 yu4 jing3 ， yu4 qu3 lian2 ou3 gen1 zhu1 tong1 。
- hao4 qi2 he2 bi4 si4 han2 zi3 ， xuan2 ya2 ce4 zu2 bei1 tu2 qiong2 。
- cong2 gong1 chuan2 ci3 yue4 zhen1 xiang4 ， yong3 jie2 qing1 hao3 wu2 shi2 zhong1 。

## 注释

## 译文

## 赏析
