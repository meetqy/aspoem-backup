---
id: li-gang-you-zhao-ju-xian-liang-fang-zheng-zuo-shi-mian-qian-shen-bo-shi-ji-shi-ke
title: 有詔舉賢良方正作詩勉錢申伯使繼世科
titlePinyin: you3 zhao4 ju3 xian2 liang2 fang1 zheng4 zuo4 shi1 mian3 qian2 shen1 bo2 shi3 ji4 shi4 ke1
titleSlug: you-zhao-ju-xian-liang-fang-zheng-zuo-shi-mian-qian-shen-bo-shi-ji-shi-ke
author: 李綱
authorPinyin: li3 gang1
authorSlug: li-gang
dynasty: 宋
dynastyPinyin: song4
dynastySlug: song
tags: []
---

## 正文

- 中興天子開賢科，籠絡英俊歸網羅。
- 此科久廢習者少，應詔正恐人未多。
- 君家三世五制舉，名與嵩華爭嵯峨。
- 玉堂金馬皆故物，髙文大策垂不磨。
- 今君落筆妙天下，該洽辯愽如懸河。
- 胡不進卷對廷策，清芬遠紹揚其波。
- 勒兵小試見家法，坐却勍敵揮雕戈。
- 君如有意作大将，我願薦信同蕭何。
- 功名晚達未爲老，志氣方壯靡有他。
- 勉哉努力爲門户，慎勿自棄成蹉跎。

## 拼音

- zhong1 xing1 tian1 zi3 kai1 xian2 ke1 ， long2 luo4 ying1 jun4 gui1 wang3 luo2 。
- ci3 ke1 jiu3 fei4 xi2 zhe3 shao3 ， ying1 zhao4 zheng4 kong3 ren2 wei4 duo1 。
- jun1 jia1 san1 shi4 wu3 zhi4 ju3 ， ming2 yu3 song1 hua2 zheng1 cuo2 e2 。
- yu4 tang2 jin1 ma3 jie1 gu4 wu4 ， gao1 wen2 da4 ce4 chui2 bu4 mo2 。
- jin1 jun1 luo4 bi3 miao4 tian1 xia4 ， gai1 qia4 bian4 bo2 ru2 xuan2 he2 。
- hu2 bu2 jin4 juan4 dui4 ting2 ce4 ， qing1 fen1 yuan3 shao4 yang2 qi2 bo1 。
- le4 bing1 xiao3 shi4 jian4 jia1 fa3 ， zuo4 que4 qing2 di2 hui1 diao1 ge1 。
- jun1 ru2 you3 yi4 zuo4 da4 jiang4 ， wo3 yuan4 jian4 xin4 tong2 xiao1 he2 。
- gong1 ming2 wan3 da2 wei4 wei2 lao3 ， zhi4 qi4 fang1 zhuang4 mi2 you3 ta1 。
- mian3 zai1 nu3 li4 wei2 men2 hu4 ， shen4 wu4 zi4 qi4 cheng2 cuo1 tuo2 。

## 注释

## 译文

## 赏析
