---
id: li-gang-ti-bo-shi-ming-huang-shu-dao-tu
title: 題伯時明皇蜀道圖
titlePinyin: ti2 bo2 shi2 ming2 huang2 shu3 dao4 tu2
titleSlug: ti-bo-shi-ming-huang-shu-dao-tu
author: 李綱
authorPinyin: li3 gang1
authorSlug: li-gang
dynasty: 宋
dynastyPinyin: song4
dynastySlug: song
tags: []
---

## 正文

- 君不見開元天寶同一主，治亂相翻如手舉。
- 掔盈欲惡雖一人，變易安危原近輔。
- 姚宋已死九齡黜，誰使楊釗繼林甫。
- 宫中太真專寵私，塞外番酋成跋扈。
- 禍胎養就不自知，漫向華清遺匕筯。
- 漁陽突騎破潼關，百二山河震金鼓。
- 翠華杳杳幸西南，赤縣紛紛集夷虜。
- 傷心坡下失紅顔，墮淚鈴中聞夜雨。
- 山青江碧蜀道難，棧閣連空㒟相拄。
- 旌旗慘淡雲物愁，林木陰森猿鳥侣。
- 戎裝宫女亦善騎，皓齒明眸猶笑語。
- 老髯奚官驅蹇驢，負橐齎糧豈供御。
- 九重徼衞復誰勤，萬里艱危真自取。
- 至尊狼狽尚如此，歎息蒼生困豺虎。
- 千秋萬歲不勝悲，玉輦金輿盡黄土。
- 空令畫手思入神，一寫丹青戒今古。

## 拼音

- jun1 bu2 jian4 kai1 yuan2 tian1 bao3 tong2 yi4 zhu3 ， zhi4 luan4 xiang1 fan1 ru2 shou3 ju3 。
- qian1 ying2 yu4 e4 sui1 yi4 ren2 ， bian4 yi4 an1 wei1 yuan2 jin4 fu3 。
- yao2 song4 yi3 si3 jiu3 ling2 chu4 ， shui2 shi3 yang2 zhao1 ji4 lin2 fu3 。
- gong1 zhong1 tai4 zhen1 zhuan1 chong3 si1 ， sai4 wai4 fan1 qiu2 cheng2 ba2 hu4 。
- huo4 tai1 yang3 jiu4 bu2 zi4 zhi1 ， man4 xiang4 hua2 qing1 yi2 bi3 zhu4 。
- yu2 yang2 tu1 qi2 po4 tong2 guan1 ， bai3 er4 shan1 he2 zhen4 jin1 gu3 。
- cui4 hua2 yao3 yao3 xing4 xi1 nan2 ， chi4 xian4 fen1 fen1 ji2 yi2 lu3 。
- shang1 xin1 po1 xia4 shi1 hong2 yan2 ， duo4 lei4 ling2 zhong1 wen2 ye4 yu3 。
- shan1 qing1 jiang1 bi4 shu3 dao4 nan2 ， zhan4 ge2 lian2 kong1 㒟 xiang1 zhu3 。
- jing1 qi2 can3 dan4 yun2 wu4 chou2 ， lin2 mu4 yin1 sen1 yuan2 niao3 lü3 。
- rong2 zhuang1 gong1 nü3 yi4 shan4 qi2 ， hao4 chi3 ming2 mou2 you2 xiao4 yu3 。
- lao3 ran2 xi1 guan1 qu1 jian3 lü2 ， fu4 tuo2 ji1 liang2 qi3 gong4 yu4 。
- jiu3 chong2 jiao3 wei4 fu4 shui2 qin2 ， wan4 li3 jian1 wei1 zhen1 zi4 qu3 。
- zhi4 zun1 lang2 bei4 shang4 ru2 ci3 ， tan4 xi1 cang1 sheng1 kun4 chai2 hu3 。
- qian1 qiu1 wan4 sui4 bu2 sheng4 bei1 ， yu4 nian3 jin1 yu2 jin4 huang2 tu3 。
- kong1 ling4 hua4 shou3 si1 ru4 shen2 ， yi4 xie3 dan1 qing1 jie4 jin1 gu3 。

## 注释

## 译文

## 赏析
