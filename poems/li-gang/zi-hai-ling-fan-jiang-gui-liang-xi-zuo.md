---
id: li-gang-zi-hai-ling-fan-jiang-gui-liang-xi-zuo
title: 自海陵泛江歸梁谿作
titlePinyin: zi4 hai3 ling2 fan4 jiang1 gui1 liang2 xi1 zuo4
titleSlug: zi-hai-ling-fan-jiang-gui-liang-xi-zuo
author: 李綱
authorPinyin: li3 gang1
authorSlug: li-gang
dynasty: 宋
dynastyPinyin: song4
dynastySlug: song
tags: []
---

## 正文

- 清江湛湛波不興，澄江際天如鏡平。
- 火雲突兀聳峰岫，倒影萬丈搖空明。
- 扁舟歸逐落潮急，聒耳但聞雙櫓聲。
- 乃知長江無六月，水氣自與風兼清。
- 去年狂寇起歙睦，江浙慘澹妖氣凝。
- 百年涵養極繁盛，一日蕩析屯臊腥。
- 衣冠北渡旅淮甸，扶老攜幼紛從横。
- 王師出討盛貔虎，兇渠授首封鯢鯨。
- 迨兹浙右稍安定，鼓拖復作東南征。
- 家山在望已可喜，僮僕候我應歡迎。
- 平疇戢戢稻秧綠，峻嶺靄靄松林青。
- 田園有趣良足樂，軒冕無味非所榮。
- 蒼生倘有安堵望，笑傲自可終餘齡。
- 只今餘孽尚充斥，努力廟筭宜哀矜。
- 裹包兵革不復用，坐使四海還康寧。

## 拼音

- qing1 jiang1 zhan4 zhan4 bo1 bu4 xing1 ， cheng2 jiang1 ji4 tian1 ru2 jing4 ping2 。
- huo3 yun2 tu1 wu4 song3 feng1 xiu4 ， dao4 ying3 wan4 zhang4 yao2 kong1 ming2 。
- pian1 zhou1 gui1 zhu2 luo4 chao2 ji2 ， guo1 er3 dan4 wen2 shuang1 lu3 sheng1 。
- nai3 zhi1 chang2 jiang1 wu2 liu4 yue4 ， shui3 qi4 zi4 yu3 feng1 jian1 qing1 。
- qu4 nian2 kuang2 kou4 qi3 xi1 mu4 ， jiang1 zhe4 can3 dan4 yao1 qi4 ning2 。
- bai3 nian2 han2 yang3 ji2 fan2 sheng4 ， yi2 ri4 dang4 xi1 tun2 sao4 xing1 。
- yi1 guan1 bei3 du4 lü3 huai2 dian4 ， fu2 lao3 xie2 you4 fen1 cong2 heng2 。
- wang2 shi1 chu1 tao3 sheng4 pi2 hu3 ， xiong1 qu2 shou4 shou3 feng1 ni2 jing1 。
- dai4 zi1 zhe4 you4 shao1 an1 ding4 ， gu3 tuo1 fu4 zuo4 dong1 nan2 zheng1 。
- jia1 shan1 zai4 wang4 yi3 ke3 xi3 ， tong2 pu2 hou4 wo3 ying1 huan1 ying2 。
- ping2 chou2 ji2 ji2 dao4 yang1 lü4 ， jun4 ling3 ai3 ai3 song1 lin2 qing1 。
- tian2 yuan2 you3 qu4 liang2 zu2 le4 ， xuan1 mian3 wu2 wei4 fei1 suo3 rong2 。
- cang1 sheng1 tang3 you3 an1 du3 wang4 ， xiao4 ao4 zi4 ke3 zhong1 yu2 ling2 。
- zhi1 jin1 yu2 nie4 shang4 chong1 chi4 ， nu3 li4 miao4 suan4 yi2 ai1 jin1 。
- guo3 bao1 bing1 ge2 bu2 fu4 yong4 ， zuo4 shi3 si4 hai3 huan2 kang1 ning2 。

## 注释

## 译文

## 赏析
