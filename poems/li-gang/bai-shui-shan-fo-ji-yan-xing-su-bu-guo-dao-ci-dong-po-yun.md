---
id: li-gang-bai-shui-shan-fo-ji-yan-xing-su-bu-guo-dao-ci-dong-po-yun
title: 白水山佛跡巖行速不果到次東坡韻
titlePinyin: bai2 shui3 shan1 fo2 ji4 yan2 xing2 su4 bu4 guo3 dao4 ci4 dong1 po1 yun4
titleSlug: bai-shui-shan-fo-ji-yan-xing-su-bu-guo-dao-ci-dong-po-yun
author: 李綱
authorPinyin: li3 gang1
authorSlug: li-gang
dynasty: 宋
dynastyPinyin: song4
dynastySlug: song
tags: []
---

## 正文

- 羅山與浮山，對峙蹲兩股。
- 有如垂天鵬，决起初振羽。
- 茲山乃東麓，秀若芙蓉吐。
- 谽谺巖洞開，地裂媧不補。
- 何人履石上，修趾映玄乳。
- 當時巨靈氏，擘華不用斧。
- 蹈躟意未已，遺拇到南土。
- 連山乃浮來，海若助掀舞。
- 强稱金僊人，誰見來接武。
- 坳窪踰鐫鎞，縷脉分踵拇。
- 何嘗藉青蓮，長此濯白雨。
- 頗疑秦漢間，方士恣飄鼓。
- 鑿成巨人跡，聊示神仙府。
- 祖龍茂林翁，雄毅猶猛虎。
- 一爲異端惑，種種受欺侮。
- 我爲江海行，風雨齊萬弩。
- 餘生屢涉險，何異孤注賭。
- 已從羅浮遊，勝境敢多取。
- 天公本無私，尤物随意主。
- 闊視天壤中，滄洲乃吾圃。

## 拼音

- luo2 shan1 yu3 fu2 shan1 ， dui4 zhi4 dun1 liang3 gu3 。
- you3 ru2 chui2 tian1 peng2 ， jue2 qi3 chu1 zhen4 yu3 。
- zi1 shan1 nai3 dong1 lu4 ， xiu4 ruo4 fu2 rong2 tu3 。
- han1 xia1 yan2 dong4 kai1 ， di4 lie4 wa1 bu4 bu3 。
- he2 ren2 lü3 shi2 shang4 ， xiu1 zhi3 ying4 xuan2 ru3 。
- dang1 shi2 ju4 ling2 shi4 ， bo4 hua2 bu2 yong4 fu3 。
- dao3 rang2 yi4 wei4 yi3 ， yi2 mu3 dao4 nan2 tu3 。
- lian2 shan1 nai3 fu2 lai2 ， hai3 ruo4 zhu4 xian1 wu3 。
- qiang2 cheng1 jin1 xian1 ren2 ， shui2 jian4 lai2 jie1 wu3 。
- ao4 wa1 yu2 juan1 bi1 ， lü3 mai4 fen1 zhong3 mu3 。
- he2 chang2 jie4 qing1 lian2 ， chang2 ci3 zhuo2 bai2 yu3 。
- po1 yi2 qin2 han4 jian4 ， fang1 shi4 zi4 piao1 gu3 。
- zao2 cheng2 ju4 ren2 ji4 ， liao2 shi4 shen2 xian1 fu3 。
- zu3 long2 mao4 lin2 weng1 ， xiong2 yi4 you2 meng3 hu3 。
- yi4 wei2 yi4 duan1 huo4 ， zhong3 zhong3 shou4 qi1 wu3 。
- wo3 wei2 jiang1 hai3 xing2 ， feng1 yu3 qi2 wan4 nu3 。
- yu2 sheng1 lü3 she4 xian3 ， he2 yi4 gu1 zhu4 du3 。
- yi3 cong2 luo2 fu2 you2 ， sheng4 jing4 gan3 duo1 qu3 。
- tian1 gong1 ben3 wu2 si1 ， you2 wu4 sui2 yi4 zhu3 。
- kuo4 shi4 tian1 rang3 zhong1 ， cang1 zhou1 nai3 wu2 pu3 。

## 注释

## 译文

## 赏析
