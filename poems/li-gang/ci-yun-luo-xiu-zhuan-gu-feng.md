---
id: li-gang-ci-yun-luo-xiu-zhuan-gu-feng
title: 次韻羅修撰古風
titlePinyin: ci4 yun4 luo2 xiu1 zhuan4 gu3 feng1
titleSlug: ci-yun-luo-xiu-zhuan-gu-feng
author: 李綱
authorPinyin: li3 gang1
authorSlug: li-gang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 衡嶽臨清湘，欲往吾無航。
- 側身長太息，心逐鴈南翔。
- 洪河擘太華，欲往吾無馬。
- 何當御風游，揮手與世謝。
- 公家藏二圖，尤物伴閒暇。
- 那知造化工，寓此粉墨假。
- 一見慰我心，試使畫工寫。
- 崢嶸峻極姿，慘澹生筆下。
- 舊遊得窺尋，真賞寄持把。
- 輕雲出層峰，飛瀑落高罅。
- 川原藹林芿，山崦露臺榭。
- 幽討窮雙眸，駐立勞兩骻。
- 圖成掛虚堂，秋色忽改夏。
- 清風掃凉朝，明月炚深夜。
- 恍然疑斷取，無乃資幻化。
- 作詩聊謝公，更辱報章灑。
- 清新鄙元白，風流追屈賈。
- 氣象嶽爭雄，諷玩手忘捨。
- 觀圖更得詩，端如飽膾炙。
- 什襲藏篋中，光鋩照林野。

## 拼音

- heng2 yue4 lin2 qing1 xiang1 ， yu4 wang3 wu2 wu2 hang2 。
- ce4 shen1 chang2 tai4 xi1 ， xin1 zhu2 yan4 nan2 xiang2 。
- hong2 he2 bo4 tai4 hua2 ， yu4 wang3 wu2 wu2 ma3 。
- he2 dang1 yu4 feng1 you2 ， hui1 shou3 yu3 shi4 xie4 。
- gong1 jia0 cang2 er4 tu2 ， you2 wu4 ban4 xian2 xia2 。
- na4 zhi1 zao4 hua4 gong1 ， yu4 ci3 fen3 mo4 jia3 。
- yi2 jian4 wei4 wo3 xin1 ， shi4 shi3 hua4 gong1 xie3 。
- zheng1 rong2 jun4 ji2 zi1 ， can3 dan4 sheng1 bi3 xia4 。
- jiu4 you2 de2 kui1 xun2 ， zhen1 shang3 ji4 chi2 ba3 。
- qing1 yun2 chu1 ceng2 feng1 ， fei1 pu4 luo4 gao1 xia4 。
- chuan1 yuan2 ai3 lin2 reng2 ， shan1 yan1 lu4 tai2 xie4 。
- you1 tao3 qiong2 shuang1 mou2 ， zhu4 li4 lao2 liang3 kua4 。
- tu2 cheng2 gua4 xu1 tang2 ， qiu1 se4 hu1 gai3 xia4 。
- qing1 feng1 sao3 liang2 chao2 ， ming2 yue4 guang1 shen1 ye4 。
- huang3 ran2 yi2 duan4 qu3 ， wu2 nai3 zi1 huan4 hua4 。
- zuo4 shi1 liao2 xie4 gong1 ， geng4 ru3 bao4 zhang1 sa3 。
- qing1 xin1 bi3 yuan2 bai2 ， feng1 liu2 zhui1 qu1 jia3 。
- qi4 xiang4 yue4 zheng1 xiong2 ， feng3 wan2 shou3 wang4 she3 。
- guan1 tu2 geng4 de2 shi1 ， duan1 ru2 bao3 kuai4 zhi4 。
- shen2 xi2 cang2 qie4 zhong1 ， guang1 mang2 zhao4 lin2 ye3 。

## 注释

## 译文

## 赏析
