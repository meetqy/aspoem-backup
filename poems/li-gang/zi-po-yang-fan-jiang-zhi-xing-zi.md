---
id: li-gang-zi-po-yang-fan-jiang-zhi-xing-zi
title: 自鄱陽泛江至星子
titlePinyin: zi4 po2 yang2 fan4 jiang1 zhi4 xing1 zi0
titleSlug: zi-po-yang-fan-jiang-zhi-xing-zi
author: 李綱
authorPinyin: li3 gang1
authorSlug: li-gang
dynasty: 宋
dynastyPinyin: song4
dynastySlug: song
tags: []
---

## 正文

- 我行黟歙間，山隴如黏蠔。
- 澗水互縈繞，路石何墝嶅。
- 深谷四無景，峻嶺干雲霄。
- 朝行嵐氣合，暮宿怪禽號。
- 吾雖一險夷，無乃徒御勞。
- 及兹夏潦漲，弭節俯江臯。
- 試命具舟檝，聊以釋煩囂。
- 巨浸與天永，東流日滔滔。
- 來檣與去櫂，倐忽馳千艘。
- 進舟枕席間，舟子巧所操。
- 江山遞隱見，景物資遊遨。
- 頗同謫仙人，醉著宫錦袍。
- 長嘯倚柁樓，軒然詠離騷。
- 心隨八極遠，身逐秋鴻髙。
- 風帆擘巨浪，大櫓駕雲濤。
- 百里須臾間，千里不崇朝。
- 快哉可以賀，把酒持蟹螯。

## 拼音

- wo3 xing2 yi1 xi1 jian4 ， shan1 long3 ru2 nian2 hao2 。
- jian4 shui3 hu4 ying2 rao4 ， lu4 shi2 he2 qiao1 ao2 。
- shen1 gu3 si4 wu2 jing3 ， jun4 ling3 gan1 yun2 xiao1 。
- chao2 xing2 lan2 qi4 he2 ， mu4 su4 guai4 qin2 hao4 。
- wu2 sui1 yi4 xian3 yi2 ， wu2 nai3 tu2 yu4 lao2 。
- ji2 zi1 xia4 liao2 zhang3 ， mi3 jie2 fu3 jiang1 gao1 。
- shi4 ming4 ju4 zhou1 ji2 ， liao2 yi3 shi4 fan2 xiao1 。
- ju4 jin4 yu3 tian1 yong3 ， dong1 liu2 ri4 tao1 tao1 。
- lai2 qiang2 yu3 qu4 zhao4 ， shu1 hu1 chi2 qian1 sou1 。
- jin4 zhou1 zhen3 xi2 jian4 ， zhou1 zi3 qiao3 suo3 cao1 。
- jiang1 shan1 di4 yin3 jian4 ， jing3 wu4 zi1 you2 ao2 。
- po1 tong2 zhe2 xian1 ren2 ， zui4 zhu4 gong1 jin3 pao2 。
- chang2 xiao4 yi3 tuo2 lou2 ， xuan1 ran2 yong3 li2 sao1 。
- xin1 sui2 ba1 ji2 yuan3 ， shen1 zhu2 qiu1 hong2 gao1 。
- feng1 fan1 bo4 ju4 lang4 ， da4 lu3 jia4 yun2 tao1 。
- bai3 li3 xu1 yu2 jian4 ， qian1 li3 bu4 chong2 chao2 。
- kuai4 zai1 ke3 yi3 he4 ， ba3 jiu3 chi2 xie4 ao2 。

## 注释

## 译文

## 赏析
