---
id: li-gang-zheng-meng-xi-jiao-shou-song-huang-jing-yi-shi-da-qi-yi
title: 鄭夢錫教授送黄精以詩答其意
titlePinyin: zheng4 meng4 xi1 jiao4 shou4 song4 huang2 jing1 yi3 shi1 da2 qi2 yi4
titleSlug: zheng-meng-xi-jiao-shou-song-huang-jing-yi-shi-da-qi-yi
author: 李綱
authorPinyin: li3 gang1
authorSlug: li-gang
dynasty: 宋
dynastyPinyin: song4
dynastySlug: song
tags: []
---

## 正文

- 太陽之草名黄精，養性獨冠神農經。
- 掃除白髪有奇效，採食既久通仙靈。
- 年來衰病乃如許，瘴癘憂患頻相仍。
- 稍從方士學服餌，桑榆庶以延頽齡。
- 鼎中九轉未遽就，聊假草木搴其英。
- 閩山無雪苗可識，勞君爲我鋤青冥。
- 封題寄遠意良厚，不道山寒少茯苓。
- 蜜蒸日暴試新法，入口便覺身倍輕。
- 只今兵革未衰息，羣盜蜂蟻猶縱横。
- 何須運甓習筋力，會當一舉騰上煙雲之翠屏。

## 拼音

- tai4 yang2 zhi1 cao3 ming2 huang2 jing1 ， yang3 xing4 du2 guan1 shen2 nong2 jing1 。
- sao3 chu2 bai2 fa4 you3 qi2 xiao4 ， cai3 shi2 ji4 jiu3 tong1 xian1 ling2 。
- nian2 lai2 shuai1 bing4 nai3 ru2 xu1 ， zhang4 li4 you1 huan4 bin1 xiang1 reng2 。
- shao1 cong2 fang1 shi4 xue2 fu2 er3 ， sang1 yu2 shu4 yi3 yan2 tui2 ling2 。
- ding3 zhong1 jiu3 zhuan3 wei4 ju4 jiu4 ， liao2 jia3 cao3 mu4 qian1 qi2 ying1 。
- min3 shan1 wu2 xue3 miao2 ke3 shi2 ， lao2 jun1 wei2 wo3 chu2 qing1 ming2 。
- feng1 ti2 ji4 yuan3 yi4 liang2 hou4 ， bu2 dao4 shan1 han2 shao3 fu2 ling2 。
- mi4 zheng1 ri4 bao4 shi4 xin1 fa3 ， ru4 kou3 bian4 jue2 shen1 bei4 qing1 。
- zhi1 jin1 bing1 ge2 wei4 shuai1 xi1 ， qun2 dao4 feng1 yi3 you2 zong4 heng2 。
- he2 xu1 yun4 pi4 xi2 jin1 li4 ， hui4 dang1 yi4 ju3 teng2 shang4 yan1 yun2 zhi1 cui4 ping2 。

## 注释

## 译文

## 赏析
