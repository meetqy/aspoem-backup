---
id: li-gang-qu-sui-yu-chang-sha-you-dao-lin-yue-lu-zhen-tian-xia-jue-jing-ye-jin-xiang-qu-bu-yuan-wu-yin-zai-you-fu-shi-jian-yi
title: 去歲寓長沙遊道林嶽麓真天下絕景也今相去不遠無因再遊賦詩見意
titlePinyin: qu4 sui4 yu4 chang2 sha1 you2 dao4 lin2 yue4 lu4 zhen1 tian1 xia4 jue2 jing3 ye3 jin1 xiang1 qu4 bu4 yuan3 wu2 yin1 zai4 you2 fu4 shi1 jian4 yi4
titleSlug: qu-sui-yu-chang-sha-you-dao-lin-yue-lu-zhen-tian-xia-jue-jing-ye-jin-xiang-qu-bu-yuan-wu-yin-zai-you-fu-shi-jian-yi
author: 李綱
authorPinyin: li3 gang1
authorSlug: li-gang
dynasty: 宋
dynastyPinyin: song4
dynastySlug: song
tags: []
---

## 正文

- 衡山之陬湘水濱，道林嶽麓天下少。
- 蟠岡複嶺相掩重，石磴松門遞縈繞。
- 經行多在煙靄間，臺殿半開雲木杪。
- 衲僧宴坐禪寂餘，朝磬暮鐘清杳杳。
- 憑髙曠望楚天闊，志氣已逐飛鴻矯。
- 橘洲楓浦指顧中，俯視更覺長沙小。
- 風檣浪舶千艘屯，丹樓粉堞百雉繚。
- 蒼茫曉色散平川，點綴殘霞映疏蓼。
- 從來篇翰誰最優，沈宋杜韓争表表。
- 古今塵跡散煙雲，獨有斯文傳不了。
- 隔年清賞回首空，斯欲再遊真漭渺。
- 蒼梧九疑雲漠漠，青草洞庭風嫋嫋。
- 有時幽夢一到之，覺來枕席清秋曉。
- 人間萬事不由人，安得忘情逐猿鳥。

## 拼音

- heng2 shan1 zhi1 zou1 xiang1 shui3 bin1 ， dao4 lin2 yue4 lu4 tian1 xia4 shao3 。
- pan2 gang1 fu4 ling3 xiang1 yan3 zhong4 ， shi2 deng4 song1 men2 di4 ying2 rao4 。
- jing1 xing2 duo1 zai4 yan1 ai3 jian4 ， tai2 dian4 ban4 kai1 yun2 mu4 miao3 。
- na4 seng1 yan4 zuo4 shan4 ji4 yu2 ， chao2 qing4 mu4 zhong1 qing1 yao3 yao3 。
- ping2 gao1 kuang4 wang4 chu3 tian1 kuo4 ， zhi4 qi4 yi3 zhu2 fei1 hong2 jiao3 。
- ju2 zhou1 feng1 pu3 zhi3 gu4 zhong1 ， fu3 shi4 geng4 jue2 chang2 sha1 xiao3 。
- feng1 qiang2 lang4 bo2 qian1 sou1 tun2 ， dan1 lou2 fen3 die2 bai3 zhi4 liao2 。
- cang1 mang2 xiao3 se4 san4 ping2 chuan1 ， dian3 zhui4 can2 xia2 ying4 shu1 liao3 。
- cong2 lai2 pian1 han4 shui2 zui4 you1 ， shen3 song4 du4 han2 zheng1 biao3 biao3 。
- gu3 jin1 chen2 ji4 san4 yan1 yun2 ， du2 you3 si1 wen2 chuan2 bu4 liao3 。
- ge2 nian2 qing1 shang3 hui2 shou3 kong1 ， si1 yu4 zai4 you2 zhen1 mang3 miao3 。
- cang1 wu2 jiu3 yi2 yun2 mo4 mo4 ， qing1 cao3 dong4 ting2 feng1 niao3 niao3 。
- you3 shi2 you1 meng4 yi2 dao4 zhi1 ， jue2 lai2 zhen3 xi2 qing1 qiu1 xiao3 。
- ren2 jian4 wan4 shi4 bu4 you2 ren2 ， an1 de2 wang4 qing2 zhu2 yuan2 niao3 。

## 注释

## 译文

## 赏析
