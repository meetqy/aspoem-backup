---
id: li-gang-zhu-yu-lun-you-gan
title: 著迂論有感
titlePinyin: zhu4 yu1 lun4 you3 gan3
titleSlug: zhu-yu-lun-you-gan
author: 李綱
authorPinyin: li3 gang1
authorSlug: li-gang
dynasty: 宋
dynastyPinyin: song4
dynastySlug: song
tags: []
---

## 正文

- 長笑梁谿翁，平生有餘拙。
- 於今欲行古，無乃亦癡絕。
- 施之廊廟間，放步足已跌。
- 下帷更潛思，又復廣陳說。
- 從來坐言語，得謗今未歇。
- 曾不少創懲，譊譊祇强聒。
- 惟堪覆醬瓿，詎足議往轍。
- 掉頭謂不然，此理君未察。
- 立言與行事，垂世初不别。
- 身窮言乃彰，貽範有前哲。
- 周文拘羑里，易象乃成列。
- 仲尼道不行，褒貶代賞罰。
- 屈原困椒蘭，澤畔採薇蕨。
- 離騷體風雅，光可争日月。
- 虞卿罷趙相，梁魏頗屑屑。
- 世亦傳春秋，端爲窮愁設。
- 聖賢垂簡編，往往因憤發。
- 避謗不著書，陸子良已黠。
- 區區禍福間，何足議宏達。
- 泛覽古人心，一一可坐閲。
- 大略觀規模，微情析毫髪。
- 幽光發干將，潛慝戮饕餮。
- 會有知我人，玩味爲擊節。
- 安知千載後，觀樂無季札。
- 豈能繼潛夫，粗可倣荀悅。
- 子雲方草玄，解嘲何可缺。

## 拼音

- chang2 xiao4 liang2 xi1 weng1 ， ping2 sheng1 you3 yu2 zhuo1 。
- wu1 jin1 yu4 xing2 gu3 ， wu2 nai3 yi4 chi1 jue2 。
- shi1 zhi1 lang2 miao4 jian4 ， fang4 bu4 zu2 yi3 die1 。
- xia4 wei2 geng4 qian2 si1 ， you4 fu4 guang3 chen2 shuo1 。
- cong2 lai2 zuo4 yan2 yu3 ， de2 bang4 jin1 wei4 xie1 。
- ceng2 bu4 shao3 chuang4 cheng2 ， nao2 nao2 qi2 qiang2 guo1 。
- wei2 kan1 fu4 jiang4 bu4 ， ju4 zu2 yi4 wang3 zhe2 。
- diao4 tou2 wei4 bu4 ran2 ， ci3 li3 jun1 wei4 cha2 。
- li4 yan2 yu3 xing2 shi4 ， chui2 shi4 chu1 bu4 bie2 。
- shen1 qiong2 yan2 nai3 zhang1 ， yi2 fan4 you3 qian2 zhe2 。
- zhou1 wen2 ju1 you3 li3 ， yi4 xiang4 nai3 cheng2 lie4 。
- zhong4 ni2 dao4 bu4 xing2 ， bao1 bian3 dai4 shang3 fa2 。
- qu1 yuan2 kun4 jiao1 lan2 ， ze2 pan4 cai3 wei1 jue2 。
- li2 sao1 ti3 feng1 ya3 ， guang1 ke3 zheng1 ri4 yue4 。
- yu2 qing1 ba4 zhao4 xiang1 ， liang2 wei4 po1 xie4 xie4 。
- shi4 yi4 chuan2 chun1 qiu1 ， duan1 wei2 qiong2 chou2 she4 。
- sheng4 xian2 chui2 jian3 bian1 ， wang3 wang3 yin1 fen4 fa1 。
- bi4 bang4 bu2 zhu4 shu1 ， lu4 zi3 liang2 yi3 xia2 。
- qu1 qu1 huo4 fu2 jian4 ， he2 zu2 yi4 hong2 da2 。
- fan4 lan3 gu3 ren2 xin1 ， yi1 yi1 ke3 zuo4 yue4 。
- da4 lüe4 guan1 gui1 mo2 ， wei1 qing2 xi1 hao2 fa4 。
- you1 guang1 fa1 gan1 jiang1 ， qian2 te4 lu4 tao1 tie4 。
- hui4 you3 zhi1 wo3 ren2 ， wan2 wei4 wei2 ji1 jie2 。
- an1 zhi1 qian1 zai4 hou4 ， guan1 le4 wu2 ji4 zha2 。
- qi3 neng2 ji4 qian2 fu1 ， cu1 ke3 fang3 xun2 yue4 。
- zi3 yun2 fang1 cao3 xuan2 ， jie3 chao2 he2 ke3 que1 。

## 注释

## 译文

## 赏析
