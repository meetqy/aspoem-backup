---
id: li-gang-luo-chou-lao-tong-you-qi-yun-yuan-zhan-li-xin-cang
title: 羅疇老同遊栖雲院瞻禮新藏
titlePinyin: luo2 chou2 lao3 tong2 you2 qi1 yun2 yuan4 zhan1 li3 xin1 cang2
titleSlug: luo-chou-lao-tong-you-qi-yun-yuan-zhan-li-xin-cang
author: 李綱
authorPinyin: li3 gang1
authorSlug: li-gang
dynasty: 宋
dynastyPinyin: song4
dynastySlug: song
tags: []
---

## 正文

- 寶峰古叢林，深寂雲所栖。
- 中有大寶藏，湧海蟠蛟螭。
- 莊嚴極精麗，金碧光陸離。
- 諸天渺宫殿，地軸森鐵圍。
- 雷音出妙響，震破羣生疑。
- 天人所瞻仰，神物應護持。
- 吾聞金仙氏，變化難思惟。
- 毫端見寶刹，芥子藏須彌。
- 能於一塵裏，法輪常轉移。
- 誰將創物智，設此妙圓機。
- 佛語菩薩語，收拾靡有遺。
- 八萬四千偈，轉一彈指時。
- 功多用力少，權實相因依。
- 偉哉象教力，天造非人爲。
- 無量大居士，精進心不疲。
- 夙植衆德本，爰得真依歸。
- 咄嗟檀施開，成此一段奇。
- 相攜結勝緣，洗我既往非。
- 獲聞第一義，刮眼資金箆。
- 超然脫塵垢，清凈真摩尼。

## 拼音

- bao3 feng1 gu3 cong2 lin2 ， shen1 ji4 yun2 suo3 qi1 。
- zhong1 you3 da4 bao3 cang2 ， yong3 hai3 pan2 jiao1 chi1 。
- zhuang1 yan2 ji2 jing1 li2 ， jin1 bi4 guang1 lu4 li2 。
- zhu1 tian1 miao3 gong1 dian4 ， di4 zhou2 sen1 tie3 wei2 。
- lei2 yin1 chu1 miao4 xiang3 ， zhen4 po4 qun2 sheng1 yi2 。
- tian1 ren2 suo3 zhan1 yang3 ， shen2 wu4 ying1 hu4 chi2 。
- wu2 wen2 jin1 xian1 shi4 ， bian4 hua4 nan2 si1 wei2 。
- hao2 duan1 jian4 bao3 cha4 ， jie4 zi3 cang2 xu1 mi2 。
- neng2 wu1 yi4 chen2 li3 ， fa3 lun2 chang2 zhuan3 yi2 。
- shui2 jiang1 chuang4 wu4 zhi4 ， she4 ci3 miao4 yuan2 ji1 。
- fo2 yu3 pu2 sa4 yu3 ， shou1 shi0 mi2 you3 yi2 。
- ba1 wan4 si4 qian1 ji4 ， zhuan3 yi2 dan4 zhi3 shi2 。
- gong1 duo1 yong4 li4 shao3 ， quan2 shi2 xiang1 yin1 yi1 。
- wei3 zai1 xiang4 jiao4 li4 ， tian1 zao4 fei1 ren2 wei2 。
- wu2 liang2 da4 ju1 shi4 ， jing1 jin4 xin1 bu4 pi2 。
- su4 zhi2 zhong4 de2 ben3 ， yuan2 de2 zhen1 yi1 gui1 。
- duo1 jie1 tan2 shi1 kai1 ， cheng2 ci3 yi2 duan4 qi2 。
- xiang1 xie2 jie2 sheng4 yuan2 ， xi3 wo3 ji4 wang3 fei1 。
- huo4 wen2 di4 yi1 yi4 ， gua1 yan3 zi1 jin1 bi4 。
- chao1 ran2 tuo1 chen2 gou4 ， qing1 jing4 zhen1 mo2 ni2 。

## 注释

## 译文

## 赏析
