---
id: li-gang-chou-lao-xiu-zhuan-jian-shi-qi-feng-yin-yin-cheng-qi-yan-shi-yun-lu-shi-yi-xu-bie
title: 疇老修撰見示七峰吟因成七言十韻律詩以叙别
titlePinyin: chou2 lao3 xiu1 zhuan4 jian4 shi4 qi1 feng1 yin2 yin1 cheng2 qi1 yan2 shi2 yun4 lü4 shi1 yi3 xu4 bie2
titleSlug: chou-lao-xiu-zhuan-jian-shi-qi-feng-yin-yin-cheng-qi-yan-shi-yun-lu-shi-yi-xu-bie
author: 李綱
authorPinyin: li3 gang1
authorSlug: li-gang
dynasty: 宋
dynastyPinyin: song4
dynastySlug: song
tags: []
---

## 正文

- 謫墮閩山款棟閎，日親髙義慰平生。
- 忘年許結看經社，乘興時參在野旌。
- 三徑髙懷窮水石，七峰佳氣入軒楹。
- 舫齋談笑龜魚慣，翠閣吟哦卷軸成。
- 方幸遊從陪杖屨，敢將蹤跡歎蓬萍。
- 寛恩宥罪千鈞重，小艇浮溪一葉輕。
- 北闕未應容接武，東臯從此遂躬耕。
- 寧親幸愜區區志，去德還深戀戀情。
- 般若光中無聚散，毗盧海裏任從横。
- 願公更展垂天翼，拭目鵬摶九萬程。

## 拼音

- zhe2 duo4 min3 shan1 kuan3 dong4 hong2 ， ri4 qin1 gao1 yi4 wei4 ping2 sheng1 。
- wang4 nian2 xu1 jie2 kan4 jing1 she4 ， cheng2 xing1 shi2 can1 zai4 ye3 jing1 。
- san1 jing4 gao1 huai2 qiong2 shui3 shi2 ， qi1 feng1 jia1 qi4 ru4 xuan1 ying2 。
- fang3 zhai1 tan2 xiao4 gui1 yu2 guan4 ， cui4 ge2 yin2 e2 juan4 zhou2 cheng2 。
- fang1 xing4 you2 cong2 pei2 zhang4 ju4 ， gan3 jiang1 zong1 ji4 tan4 peng2 ping2 。
- kuan1 en1 you4 zui4 qian1 jun1 zhong4 ， xiao3 ting3 fu2 xi1 yi2 ye4 qing1 。
- bei3 que4 wei4 ying1 rong2 jie1 wu3 ， dong1 gao1 cong2 ci3 sui4 gong1 geng1 。
- ning2 qin1 xing4 qie4 qu1 qu1 zhi4 ， qu4 de2 huan2 shen1 lian4 lian4 qing2 。
- bo1 re3 guang1 zhong1 wu2 ju4 san4 ， pi2 lu2 hai3 li3 ren4 cong2 heng2 。
- yuan4 gong1 geng4 zhan3 chui2 tian1 yi4 ， shi4 mu4 peng2 tuan2 jiu3 wan4 cheng2 。

## 注释

## 译文

## 赏析
