---
id: li-gang-de-le-weng-shu-bing-ji-shi-zhi-yun-qi-wei-chu-dan-zhong-ku-yi-er-fa-gan-xian-you-ci-wei-zhe-gan-er-fu-shi
title: 得了翁書并寄石芝云其味初淡中苦已而發甘鮮有此味者感而賦詩
titlePinyin: de2 le0 weng1 shu1 bing4 ji4 shi2 zhi1 yun2 qi2 wei4 chu1 dan4 zhong1 ku3 yi3 er2 fa1 gan1 xian1 you3 ci3 wei4 zhe3 gan3 er2 fu4 shi1
titleSlug: de-le-weng-shu-bing-ji-shi-zhi-yun-qi-wei-chu-dan-zhong-ku-yi-er-fa-gan-xian-you-ci-wei-zhe-gan-er-fu-shi
author: 李綱
authorPinyin: li3 gang1
authorSlug: li-gang
dynasty: 宋
dynastyPinyin: song4
dynastySlug: song
tags: []
---

## 正文

- 海日氣射蒼崖根，石上生枝乾蘚文。
- 構梯採掇資好事，中有至味難爲言。
- 豈惟食淡兼攻苦，嚼蠟茹荼多欲吐。
- 清甘徐發齒頰間，潄以寒泉如飲乳。
- 幽人贈我意已深，一掬可比千黄金。
- 世間此味知者鮮，往往既吐還追尋。
- 我欲持之獻君子，自古至言多逆耳。
- 願於苦處辨忠良，若待迴甘真晚矣。

## 拼音

- hai3 ri4 qi4 she4 cang1 ya2 gen1 ， shi2 shang4 sheng1 zhi1 qian2 xian3 wen2 。
- gou4 ti1 cai3 duo1 zi1 hao3 shi4 ， zhong1 you3 zhi4 wei4 nan2 wei2 yan2 。
- qi3 wei2 shi2 dan4 jian1 gong1 ku3 ， jiao2 la4 ru2 tu2 duo1 yu4 tu3 。
- qing1 gan1 xu2 fa1 chi3 jia2 jian4 ， shu4 yi3 han2 quan2 ru2 yin3 ru3 。
- you1 ren2 zeng4 wo3 yi4 yi3 shen1 ， yi4 ju1 ke3 bi3 qian1 huang2 jin1 。
- shi4 jian4 ci3 wei4 zhi1 zhe3 xian1 ， wang3 wang3 ji4 tu3 huan2 zhui1 xun2 。
- wo3 yu4 chi2 zhi1 xian4 jun1 zi3 ， zi4 gu3 zhi4 yan2 duo1 ni4 er3 。
- yuan4 wu1 ku3 chu3 bian4 zhong1 liang2 ， ruo4 dai4 hui2 gan1 zhen1 wan3 yi3 。

## 注释

## 译文

## 赏析
