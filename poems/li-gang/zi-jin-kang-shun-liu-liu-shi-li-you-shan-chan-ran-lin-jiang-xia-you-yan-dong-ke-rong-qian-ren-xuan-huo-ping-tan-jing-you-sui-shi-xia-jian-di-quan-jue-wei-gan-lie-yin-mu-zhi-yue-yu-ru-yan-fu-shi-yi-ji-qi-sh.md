---
id: li-gang-zi-jin-kang-shun-liu-liu-shi-li-you-shan-chan-ran-lin-jiang-xia-you-yan-dong-ke-rong-qian-ren-xuan-huo-ping-tan-jing-you-sui-shi-xia-jian-di-quan-jue-wei-gan-lie-yin-mu-zhi-yue-yu-ru-yan-fu-shi-yi-ji-qi-shi
title: 自晉康順流六十里有山巉然臨江下有巖洞可容千人軒豁平坦景幽邃石罅間滴泉厥味甘冽因目之曰玉乳巖賦詩以紀其事
titlePinyin: zi4 jin4 kang1 shun4 liu2 liu4 shi2 li3 you3 shan1 chan2 ran2 lin2 jiang1 xia4 you3 yan2 dong4 ke3 rong2 qian1 ren2 xuan1 huo1 ping2 tan3 jing3 you1 sui4 shi2 xia4 jian4 di1 quan2 jue2 wei4 gan1 lie4 yin1 mu4 zhi1 yue1 yu4 ru3 yan2 fu4 shi1 yi3 ji4 qi2 shi4
titleSlug: zi-jin-kang-shun-liu-liu-shi-li-you-shan-chan-ran-lin-jiang-xia-you-yan-dong-ke-rong-qian-ren-xuan-huo-ping-tan-jing-you-sui-shi-xia-jian-di-quan-jue-wei-gan-lie-yin-mu-zhi-yue-yu-ru-yan-fu-shi-yi-ji-qi-shi
author: 李綱
authorPinyin: li3 gang1
authorSlug: li-gang
dynasty: 唐
dynastyPinyin: tang2
dynastySlug: tang
tags: []
---

## 正文

- 鼓柁下端溪，停橈登嶻嶭。
- 呀然巖洞開，儼若棟宇設。
- 千夫可還揖，放步靡凹凸。
- 玲瓏四壁間，一一幢旆列。
- 誰令胚渾初，凝結有罅缺。
- 當年補天手，不顧山石裂。
- 鐫鑱餘舊痕，瑣碎委環玦。
- 五峰近龍淵，無乃通貝闕。
- 試求玉函書，何異探禹穴。
- 涓涓乳泉滴，燦燦冰玉潔。
- 清聲落嵌竇，自中琴筑節。
- 嘗之味甘芳，滌我肺腑熱。
- 瓊漿笑裴航，石髄謝王烈。
- 嶠南瘴癘鄉，有此雲腴冽。
- 青葱松桂陰，景物助幽絕。
- 豈無會心人，來遊共旌别。
- 題詩製佳名，聊以紀歲月。
- 碧落遥相望，千里未磨滅。

## 拼音

- gu3 tuo2 xia4 duan1 xi1 ， ting2 rao2 deng1 jie2 nie4 。
- ya0 ran2 yan2 dong4 kai1 ， yan3 ruo4 dong4 yu3 she4 。
- qian1 fu1 ke3 huan2 yi1 ， fang4 bu4 mi2 ao1 tu1 。
- ling2 long2 si4 bi4 jian4 ， yi4 yi2 zhuang4 pei4 lie4 。
- shui2 ling4 pei1 hun2 chu1 ， ning2 jie2 you3 xia4 que1 。
- dang1 nian2 bu3 tian1 shou3 ， bu2 gu4 shan1 shi2 lie4 。
- juan1 chan2 yu2 jiu4 hen2 ， suo3 sui4 wei3 huan2 jue2 。
- wu3 feng1 jin4 long2 yuan1 ， wu2 nai3 tong1 bei4 que4 。
- shi4 qiu2 yu4 han2 shu1 ， he2 yi4 tan4 yu3 xue2 。
- juan1 juan1 ru3 quan2 di1 ， can4 can4 bing1 yu4 jie2 。
- qing1 sheng1 luo4 qian4 dou4 ， zi4 zhong1 qin2 zhu4 jie2 。
- chang2 zhi1 wei4 gan1 fang1 ， di2 wo3 fei4 fu3 re4 。
- qiong2 jiang1 xiao4 pei2 hang2 ， shi2 sui2 xie4 wang2 lie4 。
- jiao4 nan2 zhang4 li4 xiang1 ， you3 ci3 yun2 yu2 lie4 。
- qing1 cong1 song1 gui4 yin1 ， jing3 wu4 zhu4 you1 jue2 。
- qi3 wu2 hui4 xin1 ren2 ， lai2 you2 gong4 jing1 bie2 。
- ti2 shi1 zhi4 jia1 ming2 ， liao2 yi3 ji4 sui4 yue4 。
- bi4 luo4 yao2 xiang1 wang4 ， qian1 li3 wei4 mo2 mie4 。

## 注释

## 译文

## 赏析
