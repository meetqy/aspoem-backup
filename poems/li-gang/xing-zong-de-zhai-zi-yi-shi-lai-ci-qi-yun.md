---
id: li-gang-xing-zong-de-zhai-zi-yi-shi-lai-ci-qi-yun
title: 興宗得齋字以詩來次其韻
titlePinyin: xing1 zong1 de2 zhai1 zi4 yi3 shi1 lai2 ci4 qi2 yun4
titleSlug: xing-zong-de-zhai-zi-yi-shi-lai-ci-qi-yun
author: 李綱
authorPinyin: li3 gang1
authorSlug: li-gang
dynasty: 宋
dynastyPinyin: song4
dynastySlug: song
tags: []
---

## 正文

- 佳月靄秋色，翛然感予懷。
- 言攜二三友，泛此溪中齋。
- 風露生萬里，屋木憑兩涯。
- 淒微煙霧合，芬馥天香來。
- 恍若度雲漢，奔月遊瑶臺。
- 灝氣集肺腑，灑濯無纖埃。
- 沉沉夜寥閴，迴舟興悠哉。
- 澄波靜如練，何異浮江淮。
- 但恨景物美，實難賦詠才。
- 斯文當共勉，天意屬吾儕。

## 拼音

- jia1 yue4 ai3 qiu1 se4 ， xiao1 ran2 gan3 yu3 huai2 。
- yan2 xie2 er4 san1 you3 ， fan4 ci3 xi1 zhong1 zhai1 。
- feng1 lu4 sheng1 wan4 li3 ， wu1 mu4 ping2 liang3 ya2 。
- qi1 wei1 yan1 wu4 he2 ， fen1 fu4 tian1 xiang1 lai2 。
- huang3 ruo4 du4 yun2 han4 ， ben1 yue4 you2 yao2 tai2 。
- hao4 qi4 ji2 fei4 fu3 ， sa3 zhuo2 wu2 xian1 ai1 。
- chen2 chen2 ye4 liao2 qu4 ， hui2 zhou1 xing1 you1 zai1 。
- cheng2 bo1 jing4 ru2 lian4 ， he2 yi4 fu2 jiang1 huai2 。
- dan4 hen4 jing3 wu4 mei3 ， shi2 nan2 fu4 yong3 cai2 。
- si1 wen2 dang1 gong4 mian3 ， tian1 yi4 shu3 wu2 chai2 。

## 注释

## 译文

## 赏析
