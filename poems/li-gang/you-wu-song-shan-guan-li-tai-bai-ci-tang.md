---
id: li-gang-you-wu-song-shan-guan-li-tai-bai-ci-tang
title: 遊五松山觀李太白祠堂
titlePinyin: you2 wu3 song1 shan1 guan1 li3 tai4 bai2 ci2 tang2
titleSlug: you-wu-song-shan-guan-li-tai-bai-ci-tang
author: 李綱
authorPinyin: li3 gang1
authorSlug: li-gang
dynasty: 宋
dynastyPinyin: song4
dynastySlug: song
tags: []
---

## 正文

- 大江東南流，鼓柁江水上。
- 薄遊五松山，獲見謫仙像。
- 嗚呼天寶間，治亂如反掌。
- 兵戈暗中原，豪傑多長往。
- 謫仙當此時，逸氣隘天壤。
- 脫身來江東，縹渺青霞賞。
- 作詩幾千篇，醉筆籠萬象。
- 迄今有遺祠，識者共瞻仰。
- 嗟予豈後裔，愚拙誰復尚。
- 珥筆玉殿螭，謫官閩嶺瘴。
- 荷恩許生還，冒險理歸槳。
- 於焉覿仙風，足以慰遐想。
- 願言繼清芬，何由揖英爽。

## 拼音

- da4 jiang1 dong1 nan2 liu2 ， gu3 tuo2 jiang1 shui3 shang4 。
- bao2 you2 wu3 song1 shan1 ， huo4 jian4 zhe2 xian1 xiang4 。
- wu1 hu1 tian1 bao3 jian4 ， zhi4 luan4 ru2 fan3 zhang3 。
- bing1 ge1 an4 zhong1 yuan2 ， hao2 jie2 duo1 chang2 wang3 。
- zhe2 xian1 dang1 ci3 shi2 ， yi4 qi4 ai4 tian1 rang3 。
- tuo1 shen1 lai2 jiang1 dong1 ， piao3 miao3 qing1 xia2 shang3 。
- zuo4 shi1 ji1 qian1 pian1 ， zui4 bi3 long2 wan4 xiang4 。
- qi4 jin1 you3 yi2 ci2 ， shi2 zhe3 gong4 zhan1 yang3 。
- jie1 yu3 qi3 hou4 yi4 ， yu2 zhuo1 shui2 fu4 shang4 。
- er3 bi3 yu4 dian4 chi1 ， zhe2 guan1 min3 ling3 zhang4 。
- he2 en1 xu1 sheng1 huan2 ， mao4 xian3 li3 gui1 jiang3 。
- wu1 yan1 di2 xian1 feng1 ， zu2 yi3 wei4 xia2 xiang3 。
- yuan4 yan2 ji4 qing1 fen1 ， he2 you2 yi1 ying1 shuang3 。

## 注释

## 译文

## 赏析
