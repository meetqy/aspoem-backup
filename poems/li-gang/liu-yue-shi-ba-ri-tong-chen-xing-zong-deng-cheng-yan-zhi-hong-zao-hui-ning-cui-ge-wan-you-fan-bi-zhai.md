---
id: li-gang-liu-yue-shi-ba-ri-tong-chen-xing-zong-deng-cheng-yan-zhi-hong-zao-hui-ning-cui-ge-wan-you-fan-bi-zhai
title: 六月十八日同陳興宗鄧成彦志宏早會凝翠閣晚遊泛碧齋
titlePinyin: liu4 yue4 shi2 ba1 ri4 tong2 chen2 xing1 zong1 deng4 cheng2 yan4 zhi4 hong2 zao3 hui4 ning2 cui4 ge2 wan3 you2 fan4 bi4 zhai1
titleSlug: liu-yue-shi-ba-ri-tong-chen-xing-zong-deng-cheng-yan-zhi-hong-zao-hui-ning-cui-ge-wan-you-fan-bi-zhai
author: 李綱
authorPinyin: li3 gang1
authorSlug: li-gang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 高閣凝虚翠，虛齋泛碧川。
- 七峰連秀色，萬户鎖晴煙。
- 風物悲遊子，登臨集衆賢。
- 伊蒲修淨供，香霧繚芳筵。
- 嗜酒陶元亮，狂吟白樂天。
- 嫩菱披紫角，新荔擘紅圓。
- 文字真清飲，溪山結勝緣。
- 畫橋横螮蝀，繡嶺臥蜿蜒。
- 落日生氣靄，移舟信泝沿。
- 星河光耿耿，風露氣涓涓。
- 山吐三更月，人遊半夜船。
- 亂螢行熠燿，宿鷺立聯拳。
- 盡興忘歸櫂，銜盃約倒蓮。
- 乘槎疑犯漢，御氣欲登僊。
- 但有詩千首，何妨謫九年。
- 深慚二三子，陪我亦蕭然。

## 拼音

- gao1 ge2 ning2 xu1 cui4 ， xu1 zhai1 fan4 bi4 chuan1 。
- qi1 feng1 lian2 xiu4 se4 ， wan4 hu4 suo3 qing2 yan1 。
- feng1 wu4 bei1 you2 zi3 ， deng1 lin2 ji2 zhong4 xian2 。
- yi1 pu2 xiu1 jing4 gong4 ， xiang1 wu4 liao2 fang1 yan2 。
- shi4 jiu3 tao2 yuan2 liang4 ， kuang2 yin2 bai2 le4 tian1 。
- nen4 ling2 pi1 zi3 jiao3 ， xin1 li4 bo4 hong2 yuan2 。
- wen2 zi4 zhen1 qing1 yin3 ， xi1 shan1 jie2 sheng4 yuan2 。
- hua4 qiao2 heng2 di4 dong1 ， xiu4 ling3 wo4 wan1 yan2 。
- luo4 ri4 sheng1 qi4 ai3 ， yi2 zhou1 xin4 su4 yan2 。
- xing1 he2 guang1 geng3 geng3 ， feng1 lu4 qi4 juan1 juan1 。
- shan1 tu3 san1 geng1 yue4 ， ren2 you2 ban4 ye4 chuan2 。
- luan4 ying2 xing2 yi4 yao4 ， su4 lu4 li4 lian2 quan2 。
- jin4 xing1 wang4 gui1 zhao4 ， xian2 bei1 yue1 dao3 lian2 。
- cheng2 cha2 yi2 fan4 han4 ， yu4 qi4 yu4 deng1 xian1 。
- dan4 you3 shi1 qian1 shou3 ， he2 fang2 zhe2 jiu3 nian2 。
- shen1 can2 er4 san1 zi3 ， pei2 wo3 yi4 xiao1 ran2 。

## 注释

## 译文

## 赏析
