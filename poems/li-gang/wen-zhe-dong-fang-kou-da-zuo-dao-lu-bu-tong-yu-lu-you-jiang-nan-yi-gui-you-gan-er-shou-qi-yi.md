---
id: li-gang-wen-zhe-dong-fang-kou-da-zuo-dao-lu-bu-tong-yu-lu-you-jiang-nan-yi-gui-you-gan-er-shou-qi-yi
title: 聞浙東方寇大作道路不通迂路由江南以歸有感二首  其一
titlePinyin: wen2 zhe4 dong1 fang1 kou4 da4 zuo4 dao4 lu4 bu4 tong1 yu1 lu4 you2 jiang1 nan2 yi3 gui1 you3 gan3 er4 shou3     qi2 yi1
titleSlug: wen-zhe-dong-fang-kou-da-zuo-dao-lu-bu-tong-yu-lu-you-jiang-nan-yi-gui-you-gan-er-shou-qi-yi
author: 李綱
authorPinyin: li3 gang1
authorSlug: li-gang
dynasty: 宋
dynastyPinyin: song4
dynastySlug: song
tags: []
---

## 正文

- 理裝適吴會，避寇由江濱。
- 寧知治安世，乃作途窮人。
- 風濤豈不險，舟檝尚可因。
- 失身入畏塗，難以理義陳。
- 平生笑子美，逃亂走踆踆。
- 如今翻自笑，亦須謀此身。
- 此身何足惜，上有髙年親。
- 骨肉幾百口，干戈已相鄰。
- 以我此日心，知彼無辜倫。
- 安得濟川舟，載之適通津。
- 徙置安樂土，不知戰鬪塵。
- 已矣可奈何，願爲太平民。

## 拼音

- li3 zhuang1 shi4 wu2 hui4 ， bi4 kou4 you2 jiang1 bin1 。
- ning2 zhi1 zhi4 an1 shi4 ， nai3 zuo4 tu2 qiong2 ren2 。
- feng1 tao1 qi3 bu4 xian3 ， zhou1 ji2 shang4 ke3 yin1 。
- shi1 shen1 ru4 wei4 tu2 ， nan2 yi3 li3 yi4 chen2 。
- ping2 sheng1 xiao4 zi3 mei3 ， tao2 luan4 zou3 cun1 cun1 。
- ru2 jin1 fan1 zi4 xiao4 ， yi4 xu1 mou2 ci3 shen1 。
- ci3 shen1 he2 zu2 xi1 ， shang4 you3 gao1 nian2 qin1 。
- gu3 rou4 ji1 bai3 kou3 ， gan1 ge1 yi3 xiang1 lin2 。
- yi3 wo3 ci3 ri4 xin1 ， zhi1 bi3 wu2 gu1 lun2 。
- an1 de2 ji4 chuan1 zhou1 ， zai4 zhi1 shi4 tong1 jin1 。
- xi3 zhi4 an1 le4 tu3 ， bu4 zhi1 zhan4 dou4 chen2 。
- yi3 yi3 ke3 nai4 he2 ， yuan4 wei2 tai4 ping2 min2 。

## 注释

## 译文

## 赏析
