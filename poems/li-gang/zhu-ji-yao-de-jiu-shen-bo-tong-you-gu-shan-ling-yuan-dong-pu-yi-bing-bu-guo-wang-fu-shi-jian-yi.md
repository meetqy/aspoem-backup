---
id: li-gang-zhu-ji-yao-de-jiu-shen-bo-tong-you-gu-shan-ling-yuan-dong-pu-yi-bing-bu-guo-wang-fu-shi-jian-yi
title: 諸季邀德久申伯同遊鼓山靈源洞僕以病不果往賦詩見意
titlePinyin: zhu1 ji4 yao1 de2 jiu3 shen1 bo2 tong2 you2 gu3 shan1 ling2 yuan2 dong4 pu2 yi3 bing4 bu4 guo3 wang3 fu4 shi1 jian4 yi4
titleSlug: zhu-ji-yao-de-jiu-shen-bo-tong-you-gu-shan-ling-yuan-dong-pu-yi-bing-bu-guo-wang-fu-shi-jian-yi
author: 李綱
authorPinyin: li3 gang1
authorSlug: li-gang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 靈源韞秀異，傑出閩粤間。
- 神功謝鐫鑿，妙境森回環。
- 曲磴下窈窕，髙巖上孱顔。
- 松蘿互蔭翳，正暑生清寒。
- 路轉人寂寂，泉飛澗潺潺。
- 乘髙望雲海，天末波濤翻。
- 偉哉宇宙中，有此氣象寛。
- 諸子雅好遊，蠟屐履山樊。
- 佳客來自遠，復共一日歡。
- 而我抱衰疾，屏居方杜關。
- 豈不樂山水，宴坐心不闌。
- 神遊八極表，目寓無髦蠻。
- 塊視衆嶽小，杯看五湖慳。
- 矧兹几案物，安用勞躋攀。
- 登臨務得雋，無乃見一斑。
- 作詩調諸子，醉語不可刪。
- 秋風動林壑，凍雨洗塵寰。
- 新涼至萬里，濃翠浮千山。
- 白雲出何心，飛鳥倦自還。
- 興盡盍遄返，勝遊宜勿殫。

## 拼音

- ling2 yuan2 yun4 xiu4 yi4 ， jie2 chu1 min3 yue4 jian4 。
- shen2 gong1 xie4 juan1 zao2 ， miao4 jing4 sen1 hui2 huan2 。
- qu3 deng4 xia4 yao3 tiao3 ， gao1 yan2 shang4 chan2 yan2 。
- song1 luo2 hu4 yin1 yi4 ， zheng4 shu3 sheng1 qing1 han2 。
- lu4 zhuan3 ren2 ji4 ji4 ， quan2 fei1 jian4 chan2 chan2 。
- cheng2 gao1 wang4 yun2 hai3 ， tian1 mo4 bo1 tao1 fan1 。
- wei3 zai1 yu3 zhou4 zhong1 ， you3 ci3 qi4 xiang4 kuan1 。
- zhu1 zi3 ya3 hao3 you2 ， la4 ji1 lü3 shan1 fan2 。
- jia1 ke4 lai2 zi4 yuan3 ， fu4 gong4 yi2 ri4 huan1 。
- er2 wo3 bao4 shuai1 ji2 ， ping2 ju1 fang1 du4 guan1 。
- qi3 bu2 le4 shan1 shui3 ， yan4 zuo4 xin1 bu4 lan2 。
- shen2 you2 ba1 ji2 biao3 ， mu4 yu4 wu2 mao2 man2 。
- kuai4 shi4 zhong4 yue4 xiao3 ， bei1 kan4 wu3 hu2 qian1 。
- shen3 zi1 ji1 an4 wu4 ， an1 yong4 lao2 ji1 pan1 。
- deng1 lin2 wu4 de2 jun4 ， wu2 nai3 jian4 yi4 ban1 。
- zuo4 shi1 diao4 zhu1 zi3 ， zui4 yu3 bu4 ke3 shan1 。
- qiu1 feng1 dong4 lin2 he4 ， dong4 yu3 xi3 chen2 huan2 。
- xin1 liang2 zhi4 wan4 li3 ， nong2 cui4 fu2 qian1 shan1 。
- bai2 yun2 chu1 he2 xin1 ， fei1 niao3 juan4 zi4 huan2 。
- xing1 jin4 he2 chuan2 fan3 ， sheng4 you2 yi2 wu4 dan1 。

## 注释

## 译文

## 赏析
