---
id: li-gang-tai-ping-guan-dao-shi-zhi-rui-xiang-wu-yan-wu-jian-ke-ai-po-hen-bu-ji-qi-hua-shi-wei-fu-xiao-shi
title: 太平觀道士植瑞香於簷廡間可愛頗恨不及其花時爲賦小詩
titlePinyin: tai4 ping2 guan1 dao4 shi0 zhi2 rui4 xiang1 wu1 yan2 wu3 jian4 ke3 ai4 po1 hen4 bu4 ji2 qi2 hua1 shi2 wei2 fu4 xiao3 shi1
titleSlug: tai-ping-guan-dao-shi-zhi-rui-xiang-wu-yan-wu-jian-ke-ai-po-hen-bu-ji-qi-hua-shi-wei-fu-xiao-shi
author: 李綱
authorPinyin: li3 gang1
authorSlug: li-gang
dynasty: 宋
dynastyPinyin: song4
dynastySlug: song
tags: []
---

## 正文

- 道人心境閑，種花白雲鄉。
- 交柯碧珊瑚，薿薿衆葉光。
- 弱質資灌溉，孤根怯清霜。
- 治畦簷廡間，晏温借朝陽。
- 我來恨太晚，不見花吐房。
- 想像正開時，淡紫兼微黄。
- 濯濯炫秀色，霏霏㒟天香。
- 空餘風露枝，璀璨繞逥廊。
- 地靈草木潤，長與蘭蕙芳。
- 明年花更好，矯首遥相望。

## 拼音

- dao4 ren2 xin1 jing4 xian2 ， zhong3 hua1 bai2 yun2 xiang1 。
- jiao1 ke1 bi4 shan1 hu2 ， ni3 ni3 zhong4 ye4 guang1 。
- ruo4 zhi4 zi1 guan4 gai4 ， gu1 gen1 qie4 qing1 shuang1 。
- zhi4 qi2 yan2 wu3 jian4 ， yan4 wen1 jie4 chao2 yang2 。
- wo3 lai2 hen4 tai4 wan3 ， bu2 jian4 hua1 tu3 fang2 。
- xiang3 xiang4 zheng4 kai1 shi2 ， dan4 zi3 jian1 wei1 huang2 。
- zhuo2 zhuo2 xuan4 xiu4 se4 ， fei1 fei1 㒟 tian1 xiang1 。
- kong1 yu2 feng1 lu4 zhi1 ， cui3 can4 rao4 hui2 lang2 。
- di4 ling2 cao3 mu4 run4 ， chang2 yu3 lan2 hui4 fang1 。
- ming2 nian2 hua1 geng4 hao3 ， jiao3 shou3 yao2 xiang1 wang4 。

## 注释

## 译文

## 赏析
