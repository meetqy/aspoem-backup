---
id: li-gang-ci-yun-hu-yin-qu
title: 次韻湖陰曲
titlePinyin: ci4 yun4 hu2 yin1 qu3
titleSlug: ci-yun-hu-yin-qu
author: 李綱
authorPinyin: li3 gang1
authorSlug: li-gang
dynasty: 宋
dynastyPinyin: song4
dynastySlug: song
tags: []
---

## 正文

- 繡鞍玉勒黄金鞭，躍馬直入無玉錢。
- 繞營三匝人不識，天風翻動旌旗鮮。
- 賊臣晝寢蒼黄起，夢裏陽烏光照水。
- 追風鐵騎去非遲，真主那從賊中死。
- 寶鞭傳玩日淒淒，行遠不聞天馬嘶。
- 千金安用試虎口，將帥何如思鼓鞞。
- 西南大星寒有鋩，畫衣繡衮垂平章。
- 九重宫殿鎖春色，豈如萬里秦城長。

## 拼音

- xiu4 an1 yu4 le4 huang2 jin1 bian1 ， yue4 ma3 zhi2 ru4 wu2 yu4 qian2 。
- rao4 ying2 san1 za1 ren2 bu4 shi2 ， tian1 feng1 fan1 dong4 jing1 qi2 xian1 。
- zei2 chen2 zhou4 qin3 cang1 huang2 qi3 ， meng4 li3 yang2 wu1 guang1 zhao4 shui3 。
- zhui1 feng1 tie3 qi2 qu4 fei1 chi2 ， zhen1 zhu3 na4 cong2 zei2 zhong1 si3 。
- bao3 bian1 chuan2 wan2 ri4 qi1 qi1 ， xing2 yuan3 bu4 wen2 tian1 ma3 si1 。
- qian1 jin1 an1 yong4 shi4 hu3 kou3 ， jiang1 shuai4 he2 ru2 si1 gu3 pi2 。
- xi1 nan2 da4 xing1 han2 you3 mang2 ， hua4 yi1 xiu4 gun3 chui2 ping2 zhang1 。
- jiu3 chong2 gong1 dian4 suo3 chun1 se4 ， qi3 ru2 wan4 li3 qin2 cheng2 chang2 。

## 注释

## 译文

## 赏析
