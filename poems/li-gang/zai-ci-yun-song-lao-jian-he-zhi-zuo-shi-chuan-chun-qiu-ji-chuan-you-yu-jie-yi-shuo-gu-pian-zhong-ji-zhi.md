---
id: li-gang-zai-ci-yun-song-lao-jian-he-zhi-zuo-shi-chuan-chun-qiu-ji-chuan-you-yu-jie-yi-shuo-gu-pian-zhong-ji-zhi
title: 再次韻崧老見和之作時傳春秋集傳又欲借易說故篇中及之
titlePinyin: zai4 ci4 yun4 song1 lao3 jian4 he2 zhi1 zuo4 shi2 chuan2 chun1 qiu1 ji2 chuan2 you4 yu4 jie4 yi4 shuo1 gu4 pian1 zhong1 ji2 zhi1
titleSlug: zai-ci-yun-song-lao-jian-he-zhi-zuo-shi-chuan-chun-qiu-ji-chuan-you-yu-jie-yi-shuo-gu-pian-zhong-ji-zhi
author: 李綱
authorPinyin: li3 gang1
authorSlug: li-gang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 胡塵暗中原，河洛皆穹廬。
- 衣冠競南渡，故國靡復餘。
- 襄陵大嶽裔，亦爾困征涂。
- 顛沛不忘道，呻吟曳長裾。
- 如公巨川舟，豈止清廟瑚。
- 愧我正羈束，未能踵漢疏。
- 幸然聲氣同，鳴鳯棲必梧。
- 褰裳思琢磨，道阻不得俱。
- 已從借麟經，更欲窺羲書。
- 庶或晚聞道，洗心復其初。
- 湘沅騷人鄉，蘭芷今豈無。
- 回風搖蕙草，歎息空幽居。

## 拼音

- hu2 chen2 an4 zhong1 yuan2 ， he2 luo4 jie1 qiong2 lu2 。
- yi1 guan1 jing4 nan2 du4 ， gu4 guo2 mi2 fu4 yu2 。
- xiang1 ling2 da4 yue4 yi4 ， yi4 er3 kun4 zheng1 tu2 。
- dian1 pei4 bu2 wang4 dao4 ， shen1 yin2 ye4 chang2 ju1 。
- ru2 gong1 ju4 chuan1 zhou1 ， qi3 zhi3 qing1 miao4 hu2 。
- kui4 wo3 zheng4 ji1 shu4 ， wei4 neng2 zhong3 han4 shu1 。
- xing4 ran2 sheng1 qi4 tong2 ， ming2 feng4 qi1 bi4 wu2 。
- qian1 shang0 si1 zuo2 mo0 ， dao4 zu3 bu4 de2 ju4 。
- yi3 cong2 jie4 lin2 jing1 ， geng4 yu4 kui1 xi1 shu1 。
- shu4 huo4 wan3 wen2 dao4 ， xi3 xin1 fu4 qi2 chu1 。
- xiang1 yuan2 sao1 ren2 xiang1 ， lan2 zhi3 jin1 qi3 wu2 。
- hui2 feng1 yao2 hui4 cao3 ， tan4 xi1 kong1 you1 ju1 。

## 注释

## 译文

## 赏析
