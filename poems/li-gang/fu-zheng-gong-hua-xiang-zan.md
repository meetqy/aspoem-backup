---
id: li-gang-fu-zheng-gong-hua-xiang-zan
title: 富鄭公畫像贊
titlePinyin: fu4 zheng4 gong1 hua4 xiang4 zan4
titleSlug: fu-zheng-gong-hua-xiang-zan
author: 李綱
authorPinyin: li3 gang1
authorSlug: li-gang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 天下達德，惟仁智勇。
- 合之成體，散之致用。
- 巖巖富公，備此三德。
- 直道不回，以相王國。
- 其智伊何，見于使虜。
- 敷陳利害，以悟其主。
- 歡盟至今，莫敢予侮。
- 其仁伊何，見于救災。
- 饑民如雲，襁負以偕。
- 法簡惠周，垂訓将來。
- 何以行兹，斷以勇克。
- 衆人所懼，公獨不惑。
- 奪虜之氣，厲色折之。
- 賑民之饑，誠意活之。
- 我生後公，今覿厥象。
- 丹青載傳，朝夕是仰。

## 拼音

- tian1 xia4 da2 de2 ， wei2 ren2 zhi4 yong3 。
- he2 zhi1 cheng2 ti3 ， san4 zhi1 zhi4 yong4 。
- yan2 yan2 fu4 gong1 ， bei4 ci3 san1 de2 。
- zhi2 dao4 bu4 hui2 ， yi3 xiang1 wang2 guo2 。
- qi2 zhi4 yi1 he2 ， jian4 yu2 shi3 lu3 。
- fu1 chen2 li4 hai4 ， yi3 wu4 qi2 zhu3 。
- huan1 meng2 zhi4 jin1 ， mo4 gan3 yu3 wu3 。
- qi2 ren2 yi1 he2 ， jian4 yu2 jiu4 zai1 。
- ji1 min2 ru2 yun2 ， qiang3 fu4 yi3 xie2 。
- fa3 jian3 hui4 zhou1 ， chui2 xun4 jiang1 lai2 。
- he2 yi3 xing2 zi1 ， duan4 yi3 yong3 ke4 。
- zhong4 ren2 suo3 ju4 ， gong1 du2 bu2 huo4 。
- duo2 lu3 zhi1 qi4 ， li4 se4 zhe2 zhi1 。
- zhen4 min2 zhi1 ji1 ， cheng2 yi4 huo2 zhi1 。
- wo3 sheng1 hou4 gong1 ， jin1 di2 jue2 xiang4 。
- dan1 qing1 zai4 chuan2 ， zhao1 xi1 shi4 yang3 。

## 注释

## 译文

## 赏析
