---
id: li-gang-wu-ai-shi-han-liang-wang-tai-fu-jia-yi
title: 五哀詩 漢梁王太傅賈誼
titlePinyin: wu3 ai1 shi1   han4 liang2 wang2 tai4 fu4 jia3 yi4
titleSlug: wu-ai-shi-han-liang-wang-tai-fu-jia-yi
author: 李綱
authorPinyin: li3 gang1
authorSlug: li-gang
dynasty: 宋
dynastyPinyin: song4
dynastySlug: song
tags: []
---

## 正文

- 賈生公輔器，弱冠遊漢廷。
- 髙論帝王略，妙極理亂情。
- 出意對詔令，驚倒諸老生。
- 從容畫籌策，籍籍飛英聲。
- 是時漢初定，頗雜秦覇稱。
- 力還治古制，物物與正名。
- 改朔易服色，庶幾禮樂興。
- 儀章悉草具，輿議當公卿。
- 豈知絳灌徒，譖毁如建瓴。
- 天子疏不用，謫去長沙城。
- 翩然渡湘水，投書弔屈平。
- 棄鼎寶康瓠，鉛刀鈍青萍。
- 微言豈悼屈，聊復以自評。
- 長沙地卑濕，安得壽且寧。
- 及觀鵩鳥賦，頗覺生死輕。
- 晚奉宣室對，夜半前席聽。
- 文帝豈易遇，所言略施行。
- 雖不位卿相，儒者良已榮。
- 梁王墜馬死，泣涕亦傷生。
- 受任乃如此，孤忠本精誠。
- 奈何君臣義，澆薄返不明。
- 緬懷古人心，使我氣拂膺。

## 拼音

- jia3 sheng1 gong1 fu3 qi4 ， ruo4 guan4 you2 han4 ting2 。
- gao1 lun4 di4 wang2 lüe4 ， miao4 ji2 li3 luan4 qing2 。
- chu1 yi4 dui4 zhao4 ling4 ， jing1 dao3 zhu1 lao3 sheng1 。
- cong2 rong2 hua4 chou2 ce4 ， ji2 ji2 fei1 ying1 sheng1 。
- shi4 shi2 han4 chu1 ding4 ， po1 za2 qin2 ba4 cheng1 。
- li4 huan2 zhi4 gu3 zhi4 ， wu4 wu4 yu3 zheng4 ming2 。
- gai3 shuo4 yi4 fu2 se4 ， shu4 ji1 li3 le4 xing1 。
- yi2 zhang1 xi1 cao3 ju4 ， yu2 yi4 dang1 gong1 qing1 。
- qi3 zhi1 jiang4 guan4 tu2 ， zen4 hui3 ru2 jian4 ling2 。
- tian1 zi3 shu1 bu2 yong4 ， zhe2 qu4 chang2 sha1 cheng2 。
- pian1 ran2 du4 xiang1 shui3 ， tou2 shu1 diao4 qu1 ping2 。
- qi4 ding3 bao3 kang1 hu4 ， qian1 dao1 dun4 qing1 ping2 。
- wei1 yan2 qi3 dao4 qu1 ， liao2 fu4 yi3 zi4 ping2 。
- chang2 sha1 di4 bei1 shi1 ， an1 de2 shou4 qie3 ning2 。
- ji2 guan1 fu2 niao3 fu4 ， po1 jue2 sheng1 si3 qing1 。
- wan3 feng4 xuan1 shi4 dui4 ， ye4 ban4 qian2 xi2 ting1 。
- wen2 di4 qi3 yi4 yu4 ， suo3 yan2 lüe4 shi1 xing2 。
- sui1 bu2 wei4 qing1 xiang4 ， ru2 zhe3 liang2 yi3 rong2 。
- liang2 wang2 zhui4 ma3 si3 ， qi4 ti4 yi4 shang1 sheng1 。
- shou4 ren4 nai3 ru2 ci3 ， gu1 zhong1 ben3 jing1 cheng2 。
- nai4 he2 jun1 chen2 yi4 ， jiao1 bao2 fan3 bu4 ming2 。
- mian3 huai2 gu3 ren2 xin1 ， shi3 wo3 qi4 fu2 ying1 。

## 注释

## 译文

## 赏析
