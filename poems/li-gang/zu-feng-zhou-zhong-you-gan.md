---
id: li-gang-zu-feng-zhou-zhong-you-gan
title: 阻風舟中有感
titlePinyin: zu3 feng1 zhou1 zhong1 you3 gan3
titleSlug: zu-feng-zhou-zhong-you-gan
author: 李綱
authorPinyin: li3 gang1
authorSlug: li-gang
dynasty: 宋
dynastyPinyin: song4
dynastySlug: song
tags: []
---

## 正文

- 扁舟泊枉渚，邈在大江南。
- 風雲鬭未息，波濤戰方酣。
- 閉關坐明窗，開卷窮幽探。
- 氣寒覺火冷，志苦思蘖甘。
- 深炷一爐香，默默聊自參。
- 半世徒擾擾，忙如未繭蠶。
- 又若伏櫪馬，未脫轡與銜。
- 逝將歸山林，瓶錫寄一巖。
- 願從祖師六，不學黄庭三。
- 得此無所得，超然離聖凡。

## 拼音

- bian3 zhou1 bo2 wang3 zhu3 ， miao3 zai4 da4 jiang1 nan2 。
- feng1 yun2 dou4 wei4 xi1 ， bo1 tao1 zhan4 fang1 han1 。
- bi4 guan1 zuo4 ming2 chuang1 ， kai1 juan4 qiong2 you1 tan4 。
- qi4 han2 jue2 huo3 leng3 ， zhi4 ku3 si1 nie4 gan1 。
- shen1 zhu4 yi4 lu2 xiang1 ， mo4 mo4 liao2 zi4 can1 。
- ban4 shi4 tu2 rao3 rao3 ， mang2 ru2 wei4 jian3 can2 。
- you4 ruo4 fu2 li4 ma3 ， wei4 tuo1 pei4 yu3 xian2 。
- shi4 jiang1 gui1 shan1 lin2 ， ping2 xi1 ji4 yi4 yan2 。
- yuan4 cong2 zu3 shi1 liu4 ， bu4 xue2 huang2 ting2 san1 。
- de2 ci3 wu2 suo3 de2 ， chao1 ran2 li2 sheng4 fan2 。

## 注释

## 译文

## 赏析
