---
id: li-gang-ci-yun-gu-zi-mei-ti-ju-xu-xue-zhong-jian-guo-zhi-zuo
title: 次韻顧子美提舉許雪中見過之作
titlePinyin: ci4 yun4 gu4 zi3 mei3 ti2 ju3 xu1 xue3 zhong1 jian4 guo4 zhi1 zuo4
titleSlug: ci-yun-gu-zi-mei-ti-ju-xu-xue-zhong-jian-guo-zhi-zuo
author: 李綱
authorPinyin: li3 gang1
authorSlug: li-gang
dynasty: 宋
dynastyPinyin: song4
dynastySlug: song
tags: []
---

## 正文

- 殘臘苦寒情味惡，萬里風雲欣雪作。
- 夜積端愁坤軸傾，曉望却驚天界擴。
- 玉龍鱗甲臥羣山，水海波瀾凝巨壑。
- 謝家兒女自多才，笑詠飛花度羅幕。
- 金爐未覺獸炭温，錦帳猶訝貂裘薄。
- 書生饑甚況復寒，坐聽朱絃折臨獄。
- 松孤竹老念山林，甲冷戈寒憫沙漠。
- 豈思龍尾賀千官，且疊琴心舞雙鶴。
- 瑶林玉樹粲迴環，勿謂軒庭全冷落。
- 擁門但作袁安臥，命駕誰思子猷樂。
- 溪山如畫真自知，金玉滿堂端不博。
- 煩公攜具款我門，注目遥空登晚閣。
- 凍吟猶作號寒聲，此病欲醫那有藥。
- 公家故自富香醪，我亦安能辭巨杓。
- 醉看萬事雪銷凝，妙觀圓成不須學。

## 拼音

- can2 la4 ku3 han2 qing2 wei4 e4 ， wan4 li3 feng1 yun2 xin1 xue3 zuo4 。
- ye4 ji1 duan1 chou2 kun1 zhou2 qing1 ， xiao3 wang4 que4 jing1 tian1 jie4 kuo4 。
- yu4 long2 lin2 jia3 wo4 qun2 shan1 ， shui3 hai3 bo1 lan2 ning2 ju4 he4 。
- xie4 jia1 er2 nü3 zi4 duo1 cai2 ， xiao4 yong3 fei1 hua1 du4 luo2 mu4 。
- jin1 lu2 wei4 jue2 shou4 tan4 wen1 ， jin3 zhang4 you2 ya4 diao1 qiu2 bao2 。
- shu1 sheng1 ji1 shen4 kuang4 fu4 han2 ， zuo4 ting1 zhu1 xian2 zhe2 lin2 yu4 。
- song1 gu1 zhu2 lao3 nian4 shan1 lin2 ， jia3 leng3 ge1 han2 min3 sha1 mo4 。
- qi3 si1 long2 wei3 he4 qian1 guan1 ， qie3 die2 qin2 xin1 wu3 shuang1 he4 。
- yao2 lin2 yu4 shu4 can4 hui2 huan2 ， wu4 wei4 xuan1 ting2 quan2 leng3 luo4 。
- yong1 men2 dan4 zuo4 yuan2 an1 wo4 ， ming4 jia4 shui2 si1 zi3 you2 le4 。
- xi1 shan1 ru2 hua4 zhen1 zi4 zhi1 ， jin1 yu4 man3 tang2 duan1 bu4 bo2 。
- fan2 gong1 xie2 ju4 kuan3 wo3 men2 ， zhu4 mu4 yao2 kong1 deng1 wan3 ge2 。
- dong4 yin2 you2 zuo4 hao4 han2 sheng1 ， ci3 bing4 yu4 yi1 na4 you3 yao4 。
- gong1 jia0 gu4 zi4 fu4 xiang1 lao2 ， wo3 yi4 an1 neng2 ci2 ju4 shao2 。
- zui4 kan4 wan4 shi4 xue3 xiao1 ning2 ， miao4 guan1 yuan2 cheng2 bu4 xu1 xue2 。

## 注释

## 译文

## 赏析
