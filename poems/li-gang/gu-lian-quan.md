---
id: li-gang-gu-lian-quan
title: 谷簾泉
titlePinyin: gu3 lian2 quan2
titleSlug: gu-lian-quan
author: 李綱
authorPinyin: li3 gang1
authorSlug: li-gang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 甘泉多自名山出，世品谷簾爲第一。
- 淄澠之水不易辨，臆說詎敢評得失。
- 廬山深處爲谷簾，度嶺穿雲費時日。
- 道人裹飯時一到，敲火烹茶資野逸。
- 坐令僕隸致瓶甖，是非誠否良難詰。
- 世間知味定何人，食蔗多謂甜於蜜。
- 居然真僞相混殽，往往循名因去實。
- 何似家山陸子泉，石縫迸出蒼龍淵。
- 山中空洞乳滿腹，一派下作梁谿源。
- 清甘著舌久不散，持以瀹茗增芳妍。
- 華堂石甃與覆護，好事汲取肩相駢。
- 有時置酒飲其上，醉滌肺腑塵煩蠲。
- 緘題寄遠無僞者，貴賤均飲初不偏。
- 彼如幽人在空谷，此若佳客臨風前。
- 未須細較味優劣，且問所處誰爲賢。

## 拼音

- gan1 quan2 duo1 zi4 ming2 shan1 chu1 ， shi4 pin3 gu3 lian2 wei2 di4 yi1 。
- zi1 mian3 zhi1 shui3 bu2 yi4 bian4 ， yi4 shuo1 ju4 gan3 ping2 de2 shi1 。
- lu2 shan1 shen1 chu3 wei2 gu3 lian2 ， du4 ling3 chuan1 yun2 fei4 shi2 ri4 。
- dao4 ren2 guo3 fan4 shi2 yi2 dao4 ， qiao1 huo3 peng1 cha2 zi1 ye3 yi4 。
- zuo4 ling4 pu2 li4 zhi4 ping2 ying1 ， shi4 fei1 cheng2 fou3 liang2 nan2 jie2 。
- shi4 jian4 zhi1 wei4 ding4 he2 ren2 ， shi2 zhe4 duo1 wei4 tian2 wu1 mi4 。
- ju1 ran2 zhen1 wei3 xiang1 hun4 yao2 ， wang3 wang3 xun2 ming2 yin1 qu4 shi2 。
- he2 si4 jia1 shan1 lu4 zi3 quan2 ， shi2 feng2 beng4 chu1 cang1 long2 yuan1 。
- shan1 zhong1 kong1 dong4 ru3 man3 fu4 ， yi2 pai4 xia4 zuo4 liang2 xi1 yuan2 。
- qing1 gan1 zhu4 she2 jiu3 bu2 san4 ， chi2 yi3 yue4 ming2 zeng1 fang1 yan2 。
- hua2 tang2 shi2 zhou4 yu3 fu4 hu4 ， hao3 shi4 ji2 qu3 jian1 xiang1 pian2 。
- you3 shi2 zhi4 jiu3 yin3 qi2 shang4 ， zui4 di2 fei4 fu3 chen2 fan2 juan1 。
- jian1 ti2 ji4 yuan3 wu2 wei3 zhe3 ， gui4 jian4 jun1 yin3 chu1 bu4 pian1 。
- bi3 ru2 you1 ren2 zai4 kong1 gu3 ， ci3 ruo4 jia1 ke4 lin2 feng1 qian2 。
- wei4 xu1 xi4 jiao4 wei4 you1 lie4 ， qie3 wen4 suo3 chu3 shui2 wei2 xian2 。

## 注释

## 译文

## 赏析
