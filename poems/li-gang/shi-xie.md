---
id: li-gang-shi-xie
title: 食蟹
titlePinyin: shi2 xie4
titleSlug: shi-xie
author: 李綱
authorPinyin: li3 gang1
authorSlug: li-gang
dynasty: 宋
dynastyPinyin: song4
dynastySlug: song
tags: []
---

## 正文

- 平生最愛梁谿居，溪頭紫蟹幾尺餘。
- 持矛被甲意頗横，霜後直欲陵於菟。
- 端然秉炬可攻取，束縳健者歸庖厨。
- 雙螯如臂自可飽，滿腹膏液凝紅酥。
- 每傾新釀爲一醉，風味竊疑他所無。
- 那知謪墮荒山裏，乃有此物供臞儒。
- 客云來自九江郡，分以餉我良勤渠。
- 輪囷初喜入盤饌，郭索想見行泥塗。
- 西風江岸蘆葦枯，下田粳稻香且腴。
- 朝魁把穟屢蛻殻，宜爾怪偉胸中都。
- 內黄疏封何足道，左手相持真可娛。
- 流膏斫雪快一嚼，不復悵望思東吳。

## 拼音

- ping2 sheng1 zui4 ai4 liang2 xi1 ju1 ， xi1 tou2 zi3 xie4 ji1 chi3 yu2 。
- chi2 mao2 bei4 jia3 yi4 po1 heng2 ， shuang1 hou4 zhi2 yu4 ling2 wu1 tu2 。
- duan1 ran2 bing3 ju4 ke3 gong1 qu3 ， shu4 zhuan4 jian4 zhe3 gui1 pao2 chu2 。
- shuang1 ao2 ru2 bi4 zi4 ke3 bao3 ， man3 fu4 gao1 ye4 ning2 hong2 su1 。
- mei3 qing1 xin1 niang4 wei2 yi2 zui4 ， feng1 wei4 qie4 yi2 ta1 suo3 wu2 。
- na4 zhi1 shang1 duo4 huang1 shan1 li3 ， nai3 you3 ci3 wu4 gong4 qu2 ru2 。
- ke4 yun2 lai2 zi4 jiu3 jiang1 jun4 ， fen1 yi3 xiang3 wo3 liang2 qin2 qu2 。
- lun2 qun1 chu1 xi3 ru4 pan2 zhuan4 ， guo1 suo3 xiang3 jian4 xing2 ni2 tu2 。
- xi1 feng1 jiang1 an4 lu2 wei3 ku1 ， xia4 tian2 jing1 dao4 xiang1 qie3 yu2 。
- chao2 kui2 ba3 sui4 lü3 tui4 qiao4 ， yi2 er3 guai4 wei3 xiong1 zhong1 dou1 。
- nei4 huang2 shu1 feng1 he2 zu2 dao4 ， zuo3 shou3 xiang1 chi2 zhen1 ke3 yu2 。
- liu2 gao1 zhuo2 xue3 kuai4 yi4 jiao2 ， bu2 fu4 chang4 wang4 si1 dong1 wu2 。

## 注释

## 译文

## 赏析
