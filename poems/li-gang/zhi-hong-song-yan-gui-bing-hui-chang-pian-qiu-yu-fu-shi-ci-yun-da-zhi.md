---
id: li-gang-zhi-hong-song-yan-gui-bing-hui-chang-pian-qiu-yu-fu-shi-ci-yun-da-zhi
title: 志宏送巖桂并惠長篇求予賦詩次韻答之
titlePinyin: zhi4 hong2 song4 yan2 gui4 bing4 hui4 chang2 pian1 qiu2 yu3 fu4 shi1 ci4 yun4 da2 zhi1
titleSlug: zhi-hong-song-yan-gui-bing-hui-chang-pian-qiu-yu-fu-shi-ci-yun-da-zhi
author: 李綱
authorPinyin: li3 gang1
authorSlug: li-gang
dynasty: 宋
dynastyPinyin: song4
dynastySlug: song
tags: []
---

## 正文

- 我來閩嶺值春月，坐見園林花競茁。
- 殷紅枝上破燕脂，嫩白稍頭開玉雪。
- 平生苦吟緣愛奇，對花豈忍都無詩。
- 愧將拙句寫天巧，但把濁酒酬春暉。
- 適來巖桂花尤好，亂綴黄英向青昊。
- 非時似欲鬭羣芳，草木無情亦相惱。
- 栟櫚送花來覓句，端恐梁谿得歸去。
- 謫官且作九年期，家在天涯那復顧。
- 何時萬里吹秋風，清香伴此金芙蓉。
- 臨風一醉百憂散，看子揮毫如彩虹。

## 拼音

- wo3 lai2 min3 ling3 zhi2 chun1 yue4 ， zuo4 jian4 yuan2 lin2 hua1 jing4 zhuo2 。
- yin1 hong2 zhi1 shang4 po4 yan4 zhi1 ， nen4 bai2 shao1 tou2 kai1 yu4 xue3 。
- ping2 sheng1 ku3 yin2 yuan2 ai4 qi2 ， dui4 hua1 qi3 ren3 dou1 wu2 shi1 。
- kui4 jiang1 zhuo1 ju4 xie3 tian1 qiao3 ， dan4 ba3 zhuo2 jiu3 chou2 chun1 hui1 。
- shi4 lai2 yan2 gui4 hua1 you2 hao3 ， luan4 zhui4 huang2 ying1 xiang4 qing1 hao4 。
- fei1 shi2 si4 yu4 dou4 qun2 fang1 ， cao3 mu4 wu2 qing2 yi4 xiang1 nao3 。
- bing1 lü2 song4 hua1 lai2 mi4 ju4 ， duan1 kong3 liang2 xi1 de2 gui1 qu4 。
- zhe2 guan1 qie3 zuo4 jiu3 nian2 qi1 ， jia1 zai4 tian1 ya2 na4 fu4 gu4 。
- he2 shi2 wan4 li3 chui1 qiu1 feng1 ， qing1 xiang1 ban4 ci3 jin1 fu2 rong2 。
- lin2 feng1 yi2 zui4 bai3 you1 san4 ， kan4 zi3 hui1 hao2 ru2 cai3 hong2 。

## 注释

## 译文

## 赏析
