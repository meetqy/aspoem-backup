---
id: li-gang-zi-e-cheng-cheng-zhou-zhi-he-yuan-feng-yu-ri-zuo-jiang-liu-tuan-ji-yi-cun-bu-jin-gan-tan-you-zuo
title: 自鵝城乘舟至河源風雨日作江流湍激以寸步進感歎有作
titlePinyin: zi4 e2 cheng2 cheng2 zhou1 zhi4 he2 yuan2 feng1 yu3 ri4 zuo4 jiang1 liu2 tuan1 ji1 yi3 cun4 bu4 jin4 gan3 tan4 you3 zuo4
titleSlug: zi-e-cheng-cheng-zhou-zhi-he-yuan-feng-yu-ri-zuo-jiang-liu-tuan-ji-yi-cun-bu-jin-gan-tan-you-zuo
author: 李綱
authorPinyin: li3 gang1
authorSlug: li-gang
dynasty: 宋
dynastyPinyin: song4
dynastySlug: song
tags: []
---

## 正文

- 榜舟泝迴溪，夏潦適川漲。
- 驚湍激怒瀾，怪石立異狀。
- 篙師巧爲計，巨細施石上。
- 譟呼集衆力，進寸退尋丈。
- 峥嶸三數峰，竟日不離望。
- 乃知勢不便，智力未足仗。
- 我行極江海，幸免魚腹葬。
- 書生妙言辭，過謂神所相。
- 及茲困溝瀆，更覺水石壯。
- 翻思泛滄溟，千里纔一餉。
- 豈惟小中州，端欲簉崑閬。
- 斯遊不可忘，臨風默惆悵。

## 拼音

- bang3 zhou1 su4 hui2 xi1 ， xia4 liao2 shi4 chuan1 zhang3 。
- jing1 tuan1 ji1 nu4 lan2 ， guai4 shi2 li4 yi4 zhuang4 。
- gao1 shi1 qiao3 wei2 ji4 ， ju4 xi4 shi1 shi2 shang4 。
- zao4 hu1 ji2 zhong4 li4 ， jin4 cun4 tui4 xun2 zhang4 。
- zheng1 rong2 san1 shu4 feng1 ， jing4 ri4 bu4 li2 wang4 。
- nai3 zhi1 shi4 bu2 bian4 ， zhi4 li4 wei4 zu2 zhang4 。
- wo3 xing2 ji2 jiang1 hai3 ， xing4 mian3 yu2 fu4 zang4 。
- shu1 sheng1 miao4 yan2 ci2 ， guo4 wei4 shen2 suo3 xiang1 。
- ji2 zi1 kun4 gou1 du2 ， geng4 jue2 shui3 shi2 zhuang4 。
- fan1 si1 fan4 cang1 ming2 ， qian1 li3 cai2 yi4 xiang3 。
- qi3 wei2 xiao3 zhong1 zhou1 ， duan1 yu4 zao4 kun1 lang4 。
- si1 you2 bu4 ke3 wang4 ， lin2 feng1 mo4 chou2 chang4 。

## 注释

## 译文

## 赏析
