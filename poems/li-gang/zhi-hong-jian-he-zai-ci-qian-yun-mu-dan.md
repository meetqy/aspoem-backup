---
id: li-gang-zhi-hong-jian-he-zai-ci-qian-yun-mu-dan
title: 志宏見和再次前韻 牡丹
titlePinyin: zhi4 hong2 jian4 he2 zai4 ci4 qian2 yun4   mu3 dan1
titleSlug: zhi-hong-jian-he-zai-ci-qian-yun-mu-dan
author: 李綱
authorPinyin: li3 gang1
authorSlug: li-gang
dynasty: 宋
dynastyPinyin: song4
dynastySlug: song
tags: []
---

## 正文

- 半夜疏鐘來景陽，美人梳洗隨君王。
- 天然意態已傾國，何用苦死催嚴粧。
- 朱顔半酡寧著酒，玉膚自滑非臨湯。
- 鉛華固美豈真色，蘭麝雖馥非天香。
- 我觀牡丹正如此，勾欄横檻爲雕房。
- 乍驚神女峽中見，只恐弄玉雲間翔。
- 檀心點點暈深紫，金蘂簇簇搖金黄。
- 坐令雜花爲婢妾，解使蜂蝶成顛狂。
- 臨風嫋嫋更妍好，渾如舞袖踏春陽。
- 芳根最是洛中盛，安得千本栽砌傍。
- 惜花惟怕春色老，此癖誰與鍼其肓。
- 沙陽春晚始一見，如有異味争先嘗。
- 蠟封剪處持送我，念子此意何時忘。
- 禅關兀坐無與語，遲遲晝景方舒長。
- 對花把酒不知醉，醒後還復悲殊鄉。
- 佳篇酬和慰落寞，清麗欲與花争芳。
- 吟哦愈苦詩愈好，去去惜此窗前光。

## 拼音

- ban4 ye4 shu1 zhong1 lai2 jing3 yang2 ， mei3 ren2 shu1 xi3 sui2 jun1 wang2 。
- tian1 ran2 yi4 tai4 yi3 qing1 guo2 ， he2 yong4 ku3 si3 cui1 yan2 zhuang1 。
- zhu1 yan2 ban4 tuo2 ning2 zhu4 jiu3 ， yu4 fu1 zi4 hua2 fei1 lin2 tang1 。
- qian1 hua2 gu4 mei3 qi3 zhen1 se4 ， lan2 she4 sui1 fu4 fei1 tian1 xiang1 。
- wo3 guan1 mu3 dan1 zheng4 ru2 ci3 ， gou1 lan2 heng2 jian4 wei2 diao1 fang2 。
- zha4 jing1 shen2 nü3 xia2 zhong1 jian4 ， zhi1 kong3 nong4 yu4 yun2 jian4 xiang2 。
- tan2 xin1 dian3 dian3 yun4 shen1 zi3 ， jin1 rui3 cu4 cu4 yao2 jin1 huang2 。
- zuo4 ling4 za2 hua1 wei2 bi4 qie4 ， jie3 shi3 feng1 die2 cheng2 dian1 kuang2 。
- lin2 feng1 niao3 niao3 geng4 yan2 hao3 ， hun2 ru2 wu3 xiu4 ta4 chun1 yang2 。
- fang1 gen1 zui4 shi4 luo4 zhong1 sheng4 ， an1 de2 qian1 ben3 zai1 qi4 bang4 。
- xi1 hua1 wei2 pa4 chun1 se4 lao3 ， ci3 pi3 shui2 yu3 zhen1 qi2 huang1 。
- sha1 yang2 chun1 wan3 shi3 yi2 jian4 ， ru2 you3 yi4 wei4 zheng1 xian1 chang2 。
- la4 feng1 jian3 chu3 chi2 song4 wo3 ， nian4 zi3 ci3 yi4 he2 shi2 wang4 。
- chan2 guan1 wu4 zuo4 wu2 yu3 yu3 ， chi2 chi2 zhou4 jing3 fang1 shu1 chang2 。
- dui4 hua1 ba3 jiu3 bu4 zhi1 zui4 ， xing3 hou4 huan2 fu4 bei1 shu1 xiang1 。
- jia1 pian1 chou2 he2 wei4 luo4 mo4 ， qing1 li2 yu4 yu3 hua1 zheng1 fang1 。
- yin2 e2 yu4 ku3 shi1 yu4 hao3 ， qu4 qu4 xi1 ci3 chuang1 qian2 guang1 。

## 注释

## 译文

## 赏析
