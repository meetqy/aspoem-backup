---
id: li-gang-xi-fu-mo-hua-mei-hua
title: 戲賦墨畫梅花
titlePinyin: xi4 fu4 mo4 hua4 mei2 hua1
titleSlug: xi-fu-mo-hua-mei-hua
author: 李綱
authorPinyin: li3 gang1
authorSlug: li-gang
dynasty: 宋
dynastyPinyin: song4
dynastySlug: song
tags: []
---

## 正文

- 道人畫手真三昩，力挽春風與遊戲。
- 露枝煙蘂忽嫣然，自得工夫畦徑外。
- 由來黑白無定姿，濃淡間錯相參差。
- 炯如落月耿寒影，翳若宿霧含疏枝。
- 羣芳種種徒繁縟，脫略丹青尤拔俗。
- 妙質聊資陳氏煤，幽姿好伴文生竹。
- 世呼墨竹爲墨君，此花宜稱墨夫人。
- 鉛華不御有餘態，世間顔色皆非真。
- 年來妙觀齊空色，天花時露真消息。
- 試煩幻出數千枝，不費梁谿一丸墨。

## 拼音

- dao4 ren2 hua4 shou3 zhen1 san1 mo4 ， li4 wan3 chun1 feng1 yu3 you2 xi4 。
- lu4 zhi1 yan1 rui3 hu1 yan1 ran2 ， zi4 de2 gong1 fu0 qi2 jing4 wai4 。
- you2 lai2 hei1 bai2 wu2 ding4 zi1 ， nong2 dan4 jian4 cuo4 xiang1 can1 cha4 。
- jiong3 ru2 luo4 yue4 geng3 han2 ying3 ， yi4 ruo4 su4 wu4 han2 shu1 zhi1 。
- qun2 fang1 zhong3 zhong3 tu2 fan2 ru4 ， tuo1 lüe4 dan1 qing1 you2 ba2 su2 。
- miao4 zhi4 liao2 zi1 chen2 shi4 mei2 ， you1 zi1 hao3 ban4 wen2 sheng1 zhu2 。
- shi4 hu1 mo4 zhu2 wei2 mo4 jun1 ， ci3 hua1 yi2 cheng1 mo4 fu1 ren2 。
- qian1 hua2 bu2 yu4 you3 yu2 tai4 ， shi4 jian4 yan2 se4 jie1 fei1 zhen1 。
- nian2 lai2 miao4 guan1 qi2 kong1 se4 ， tian1 hua1 shi2 lu4 zhen1 xiao1 xi0 。
- shi4 fan2 huan4 chu1 shu4 qian1 zhi1 ， bu2 fei4 liang2 xi1 yi4 wan2 mo4 。

## 注释

## 译文

## 赏析
