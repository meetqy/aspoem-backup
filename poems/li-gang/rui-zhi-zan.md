---
id: li-gang-rui-zhi-zan
title: 瑞芝贊
titlePinyin: rui4 zhi1 zan4
titleSlug: rui-zhi-zan
author: 李綱
authorPinyin: li3 gang1
authorSlug: li-gang
dynasty: 宋
dynastyPinyin: song4
dynastySlug: song
tags: []
---

## 正文

- 太虚磅礴，鍾此和氣。
- 慶門其昌，而産斯瑞。
- 厥瑞維何，靈芝煌煌。
- 孝誠所致，文字之祥。
- 有開必先，其應以類。
- 力學顯親，孰孝于是。
- 勉修遠業，自奮于時。
- 匪我云然，芝實告之。

## 拼音

- tai4 xu1 pang2 bo2 ， zhong1 ci3 he2 qi4 。
- qing4 men2 qi2 chang1 ， er2 chan3 si1 rui4 。
- jue2 rui4 wei2 he2 ， ling2 zhi1 huang2 huang2 。
- xiao4 cheng2 suo3 zhi4 ， wen2 zi4 zhi1 xiang2 。
- you3 kai1 bi4 xian1 ， qi2 ying1 yi3 lei4 。
- li4 xue2 xian3 qin1 ， shu2 xiao4 yu2 shi4 。
- mian3 xiu1 yuan3 ye4 ， zi4 fen4 yu2 shi2 。
- fei3 wo3 yun2 ran2 ， zhi1 shi2 gao4 zhi1 。

## 注释

## 译文

## 赏析
