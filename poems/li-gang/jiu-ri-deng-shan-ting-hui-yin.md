---
id: li-gang-jiu-ri-deng-shan-ting-hui-yin
title: 九日登山亭會飲
titlePinyin: jiu3 ri4 deng1 shan1 ting2 hui4 yin3
titleSlug: jiu-ri-deng-shan-ting-hui-yin
author: 李綱
authorPinyin: li3 gang1
authorSlug: li-gang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 淵明避世士，酷愛九日名。
- 獨酌東籬下，悠然得此生。
- 我輩正羈旅，佳節安可醒。
- 相携陟翠巘，置酒松間亭。
- 菊蘂弄新黄，橘苞破微馨。
- 鬢邊插茱萸，未覺巾幘傾。
- 雲山藹佳色，風林動疏聲。
- 慷慨念平昔，醉舞屬羣英。
- 國步方綴旒，衣冠正漂萍。
- 山河舉目異，望遠若爲情。
- 方期汗漫遊，天池濯吾纓。
- 何必楚囚泣，牛山良可輕。

## 拼音

- yuan1 ming2 bi4 shi4 shi4 ， ku4 ai4 jiu3 ri4 ming2 。
- du2 zhuo2 dong1 li2 xia4 ， you1 ran2 de2 ci3 sheng1 。
- wo3 bei4 zheng4 ji1 lü3 ， jia1 jie2 an1 ke3 xing3 。
- xiang1 xie2 zhi4 cui4 yan3 ， zhi4 jiu3 song1 jian4 ting2 。
- ju2 rui3 nong4 xin1 huang2 ， ju2 bao1 po4 wei1 xin1 。
- bin4 bian1 cha1 zhu1 yu2 ， wei4 jue2 jin1 ze2 qing1 。
- yun2 shan1 ai3 jia1 se4 ， feng1 lin2 dong4 shu1 sheng1 。
- kang1 kai3 nian4 ping2 xi1 ， zui4 wu3 shu3 qun2 ying1 。
- guo2 bu4 fang1 zhui4 liu2 ， yi1 guan1 zheng4 piao1 ping2 。
- shan1 he2 ju3 mu4 yi4 ， wang4 yuan3 ruo4 wei2 qing2 。
- fang1 qi1 han4 man4 you2 ， tian1 chi2 zhuo2 wu2 ying1 。
- he2 bi4 chu3 qiu2 qi4 ， niu2 shan1 liang2 ke3 qing1 。

## 注释

## 译文

## 赏析
