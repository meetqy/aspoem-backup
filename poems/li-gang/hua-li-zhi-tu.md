---
id: li-gang-hua-li-zhi-tu
title: 畫荔枝圖
titlePinyin: hua4 li4 zhi1 tu2
titleSlug: hua-li-zhi-tu
author: 李綱
authorPinyin: li3 gang1
authorSlug: li-gang
dynasty: 宋
dynastyPinyin: song4
dynastySlug: song
tags: []
---

## 正文

- 南閩荔枝名四方，非因謫官那得嘗。
- 丁香爲核玉爲葉，絳綃爲殻冰爲瓤。
- 烱如明珠出老蚌，燦如艷女披紅裳。
- 膜凝雲母本來薄，液貯甘露初不漿。
- 剖擎頗訝水晶滑，咀嚼但覺瓊瑶香。
- 貢餘雖幸得一飽，無那品目多難詳。
- 丹青巧爲拂絹素，數種磊落皆其良。
- 牛心最大蚶殻褊，虎皮斑駮龍牙長。
- 火山早依炎氣熟，中元晚待秋風凉。
- 色奇更變江家綠，味旨尤稱十八娘。
- 葡萄結實極繁盛，硫黄著子何芬芳。
- 若將牡丹與比並，好把陳紫同姚黄。
- 雖云香味不可畫，悅目自足垂虛堂。
- 飫餐更得畫歸去，須信遠謫元非狂。

## 拼音

- nan2 min3 li4 zhi1 ming2 si4 fang1 ， fei1 yin1 zhe2 guan1 na4 de2 chang2 。
- ding1 xiang1 wei2 he2 yu4 wei2 ye4 ， jiang4 xiao1 wei2 qiao4 bing1 wei2 rang2 。
- jiong3 ru2 ming2 zhu1 chu1 lao3 bang4 ， can4 ru2 yan4 nü3 pi1 hong2 shang0 。
- mo2 ning2 yun2 mu3 ben3 lai2 bao2 ， ye4 zhu4 gan1 lu4 chu1 bu4 jiang1 。
- pou1 qing2 po1 ya4 shui3 jing1 hua2 ， ju3 jue2 dan4 jue2 qiong2 yao2 xiang1 。
- gong4 yu2 sui1 xing4 de2 yi4 bao3 ， wu2 na4 pin3 mu4 duo1 nan2 xiang2 。
- dan1 qing1 qiao3 wei2 fu2 juan4 su4 ， shu4 zhong3 lei3 luo4 jie1 qi2 liang2 。
- niu2 xin1 zui4 da4 han1 qiao4 bian3 ， hu3 pi2 ban1 bo2 long2 ya2 chang2 。
- huo3 shan1 zao3 yi1 yan2 qi4 shu2 ， zhong1 yuan2 wan3 dai4 qiu1 feng1 liang2 。
- se4 qi2 geng4 bian4 jiang1 jia1 lü4 ， wei4 zhi3 you2 cheng1 shi2 ba1 niang2 。
- pu2 tao0 jie2 shi2 ji2 fan2 sheng4 ， liu2 huang2 zhu4 zi3 he2 fen1 fang1 。
- ruo4 jiang1 mu3 dan1 yu3 bi3 bing4 ， hao3 ba3 chen2 zi3 tong2 yao2 huang2 。
- sui1 yun2 xiang1 wei4 bu4 ke3 hua4 ， yue4 mu4 zi4 zu2 chui2 xu1 tang2 。
- yu4 can1 geng4 de2 hua4 gui1 qu4 ， xu1 xin4 yuan3 zhe2 yuan2 fei1 kuang2 。

## 注释

## 译文

## 赏析
