---
id: li-gang-ti-cheng-shi-jue-suo-cang-wang-chuan-xue-tu
title: 題成士瑴所藏輞川雪圖
titlePinyin: ti2 cheng2 shi4 jue2 suo3 cang2 wang3 chuan1 xue3 tu2
titleSlug: ti-cheng-shi-jue-suo-cang-wang-chuan-xue-tu
author: 李綱
authorPinyin: li3 gang1
authorSlug: li-gang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 朔風飛雪何漫漫，羣山大半埋雲端。
- 藍田丘壑不易得，更把雲雪粧林巒。
- 茅齋竹屋架巖巘，軒楹面勢隨所安。
- 素華淅瀝灑空翠，逼耳似聞聲正乾。
- 層崖凍沍石欲裂，飛瀑不礙雙流湍。
- 長松落落有生意，連臂下飲惟玄猿。
- 椒園柳浪眇安在，髣髴猶認芙蓉沜。
- 乘危跨蹇者誰子，竦肩縮袖何其寒。
- 祇應詩句獨有得，不减灞橋風雪間。
- 幽人一去久寂寞，寒藤滋蔓誰能刪。
- 生綃數幅寫絕景，空有圖畫今人看。

## 拼音

- shuo4 feng1 fei1 xue3 he2 man4 man4 ， qun2 shan1 da4 ban4 mai2 yun2 duan1 。
- lan2 tian2 qiu1 he4 bu2 yi4 de2 ， geng4 ba3 yun2 xue3 zhuang1 lin2 luan2 。
- mao2 zhai1 zhu2 wu1 jia4 yan2 yan3 ， xuan1 ying2 mian4 shi4 sui2 suo3 an1 。
- su4 hua2 xi1 li4 sa3 kong1 cui4 ， bi1 er3 si4 wen2 sheng1 zheng4 qian2 。
- ceng2 ya2 dong4 hu4 shi2 yu4 lie4 ， fei1 pu4 bu2 ai4 shuang1 liu2 tuan1 。
- chang2 song1 luo4 luo4 you3 sheng1 yi4 ， lian2 bi4 xia4 yin3 wei2 xuan2 yuan2 。
- jiao1 yuan2 liu3 lang4 miao3 an1 zai4 ， fang3 fu2 you2 ren4 fu2 rong2 pan4 。
- cheng2 wei1 kua4 jian3 zhe3 shui2 zi3 ， song3 jian1 suo1 xiu4 he2 qi2 han2 。
- qi2 ying1 shi1 ju4 du2 you3 de2 ， bu4 jian3 ba4 qiao2 feng1 xue3 jian4 。
- you1 ren2 yi2 qu4 jiu3 ji4 mo4 ， han2 teng2 zi1 man4 shui2 neng2 shan1 。
- sheng1 xiao1 shu4 fu2 xie3 jue2 jing3 ， kong1 you3 tu2 hua4 jin1 ren2 kan4 。

## 注释

## 译文

## 赏析
