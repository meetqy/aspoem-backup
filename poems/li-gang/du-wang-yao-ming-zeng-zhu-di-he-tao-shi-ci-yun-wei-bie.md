---
id: li-gang-du-wang-yao-ming-zeng-zhu-di-he-tao-shi-ci-yun-wei-bie
title: 讀王堯明贈諸弟和陶詩次韻爲别
titlePinyin: du2 wang2 yao2 ming2 zeng4 zhu1 di4 he2 tao2 shi1 ci4 yun4 wei2 bie2
titleSlug: du-wang-yao-ming-zeng-zhu-di-he-tao-shi-ci-yun-wei-bie
author: 李綱
authorPinyin: li3 gang1
authorSlug: li-gang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 鷦巢安一枝，鵬運圖南溟。
- 巨細自有適，坐見萬物情。
- 昔别東都門，我方墮蠻荆。
- 豈知復會合，濁酒叙平生。
- 念子抱器業，出值時清明。
- 騫騰發素藴，當使王化平。
- 而我志丘壑，肅肅正遐征。
- 竊比淵明歸，逝同沮溺耕。
- 脫屣謝軒冕，超然無所縈。
- 出處良異趣，勉哉垂世名。

## 拼音

- jiao1 chao2 an1 yi4 zhi1 ， peng2 yun4 tu2 nan2 ming2 。
- ju4 xi4 zi4 you3 shi4 ， zuo4 jian4 wan4 wu4 qing2 。
- xi1 bie2 dong1 dou1 men2 ， wo3 fang1 duo4 man2 jing1 。
- qi3 zhi1 fu4 hui4 he2 ， zhuo2 jiu3 xu4 ping2 sheng1 。
- nian4 zi3 bao4 qi4 ye4 ， chu1 zhi2 shi2 qing1 ming2 。
- qian1 teng2 fa1 su4 yun4 ， dang1 shi3 wang2 hua4 ping2 。
- er2 wo3 zhi4 qiu1 he4 ， su4 su4 zheng4 xia2 zheng1 。
- qie4 bi3 yuan1 ming2 gui1 ， shi4 tong2 ju3 ni4 geng1 。
- tuo1 xi3 xie4 xuan1 mian3 ， chao1 ran2 wu2 suo3 ying2 。
- chu1 chu3 liang2 yi4 qu4 ， mian3 zai1 chui2 shi4 ming2 。

## 注释

## 译文

## 赏析
