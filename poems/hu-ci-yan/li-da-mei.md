---
id: hu-ci-yan-li-da-mei
title: 嫠答媒
titlePinyin: li2 da2 mei2
titleSlug: li-da-mei
author: 胡次焱
authorPinyin: hu2 ci4 yan4
authorSlug: hu-ci-yan
dynasty: 宋
dynastyPinyin: song4
dynastySlug: song
tags: []
---

## 正文

- 嫠答媒，妾自憐。
- 妾家貧如洗，妾貌粧不妍。
- 中年方擇配，幸逢夫婿賢。
- 藍橋疑仙會，紅葉開良緣。
- 俯以奉箕箒，仰焉供豆籩。
- 粵從定六禮，穩圖偕百年。
- 詎疑有家願，倏罹中道捐。
- 城崩哭呦呦，竹斑淚濺濺。
- 空房照明月，幽隴淒寒烟。
- 禽鳥喧墓門，魄降魂翩翩。
- 蛜蝛滿窗戶，心結目涓涓。
- 寮室昔華屋，埋玉今荒阡。
- 恨不即同穴，何忍續斷絃。
- 翻思合 {丞一 = 巴} 初，參透老婆禪。
- 如魚水遊泳，如蔦蘿纏綿。
- 奈何生死闊，泛泛水中船。
- 綢繆爲夫婦，反覆如市廛。
- 徒貽楊華醜，寧免柳絮顛。
- 妾頗親筆硯，亦嘗閲簡編。
- 女不踐二庭，婦不再移天。
- 陶嬰寡鵠吟，衛妻孤燕篇。
- 或刑耳自誓，或斷髮自全。
- 或劓鼻偃蹇，或毀面迍邅。
- 吾足幸可刖，吾臂不可牽。
- 卓卓節操立，表表鳳孤鶱。
- 藐茲未亡人，有意奉周全。
- 媒雖憫妾寡，媒適重妾愆。
- 妾命春葉薄，妾心頑石堅。
- 棲棲謀尺布，豈不羨罽氈。
- 皇皇圖斗粟，豈不思葷羶。
- 胝手任舂汲，孰與奴婢千。
- 鞠躬跧衡茅，孰與疏綺便。
- 枯荄欣回春，缺月喜再圓。
- 世誰不樂此，妾意獨不然。
- 理義自有閑，物欲常無厭。
- 三少穢難洗，五嫁醜莫鎸。
- 浮榮瞥似電，遺臭流如川。
- 媒言頗喋喋，媒意遽拳拳。
- 之死矢靡他，斯言當真詮。
- 文姬殊妖媚，易安亦嬋娟。
- 失身再事人，彤管無取焉。
- 節義日以頹，文章何足詮。
- 王母有差事，青鳥信頻傳。
- 毋乃墮人慾，反以汙天仙。
- 嫦娥豈不嫁，空抱老金蟾。
- 所以廣寒宮，萬古清鑒懸。
- 寧貧任勞鹿，寧賤受磨研。
- 寧凍如寒蠅，寧餓如饑鳶。
- 終不以快樂，而易此憂煎。
- 井底水不波，山頭石不遷。
- 再拜謝媒妁，歸來雙淚漣。
- 十襲藏破鏡，他年會黄泉。

## 拼音

- li2 da2 mei2 ， qie4 zi4 lian2 。
- qie4 jia1 pin2 ru2 xi3 ， qie4 mao4 zhuang1 bu4 yan2 。
- zhong1 nian2 fang1 ze2 pei4 ， xing4 feng2 fu1 xu4 xian2 。
- lan2 qiao2 yi2 xian1 hui4 ， hong2 ye4 kai1 liang2 yuan2 。
- fu3 yi3 feng4 ji1 zhou3 ， yang3 yan1 gong4 dou4 bian1 。
- yue4 cong2 ding4 liu4 li3 ， wen3 tu2 xie2 bai3 nian2 。
- ju4 yi2 you3 jia1 yuan4 ， shu1 li2 zhong1 dao4 juan1 。
- cheng2 beng1 ku1 you1 you1 ， zhu2 ban1 lei4 jian4 jian4 。
- kong4 fang2 zhao4 ming2 yue4 ， you1 long3 qi1 han2 yan1 。
- qin2 niao3 xuan1 mu4 men2 ， po4 jiang4 hun2 pian1 pian1 。
- yi1 wei1 man3 chuang1 hu4 ， xin1 jie2 mu4 juan1 juan1 。
- liao2 shi4 xi1 hua2 wu1 ， mai2 yu4 jin1 huang1 qian1 。
- hen4 bu4 ji2 tong2 xue2 ， he2 ren3 xu4 duan4 xian2 。
- fan1 si1 he2 { cheng2 yi1 = ba1 } chu1 ， can1 tou4 lao3 po0 shan4 。
- ru2 yu2 shui3 you2 yong3 ， ru2 niao3 luo2 chan2 mian2 。
- nai4 he2 sheng1 si3 kuo4 ， fan4 fan4 shui3 zhong1 chuan2 。
- chou2 mou2 wei2 fu1 fu4 ， fan3 fu4 ru2 shi4 chan2 。
- tu2 yi2 yang2 hua2 chou3 ， ning2 mian3 liu3 xu4 dian1 。
- qie4 po1 qin1 bi3 yan4 ， yi4 chang2 yue4 jian3 bian1 。
- nü3 bu2 jian4 er4 ting2 ， fu4 bu2 zai4 yi2 tian1 。
- tao2 ying1 gua3 hu2 yin2 ， wei4 qi1 gu1 yan4 pian1 。
- huo4 xing2 er3 zi4 shi4 ， huo4 duan4 fa4 zi4 quan2 。
- huo4 yi4 bi2 yan3 jian3 ， huo4 hui3 mian4 zhun1 zhan1 。
- wu2 zu2 xing4 ke3 yue4 ， wu2 bi4 bu4 ke3 qian1 。
- zhuo2 zhuo2 jie2 cao1 li4 ， biao3 biao3 feng4 gu1 xian1 。
- miao3 zi1 wei4 wang2 ren2 ， you3 yi4 feng4 zhou1 quan2 。
- mei2 sui1 min3 qie4 gua3 ， mei2 shi4 zhong4 qie4 qian1 。
- qie4 ming4 chun1 ye4 bao2 ， qie4 xin1 wan2 shi2 jian1 。
- qi1 qi1 mou2 chi3 bu4 ， qi3 bu2 xian4 ji4 zhan1 。
- huang2 huang2 tu2 dou4 su4 ， qi3 bu4 si1 hun1 shan1 。
- zhi1 shou3 ren4 chong1 ji2 ， shu2 yu3 nu2 bi4 qian1 。
- ju1 gong1 quan2 heng2 mao2 ， shu2 yu3 shu1 qi3 bian4 。
- ku1 gai1 xin1 hui2 chun1 ， que1 yue4 xi3 zai4 yuan2 。
- shi4 shui2 bu2 le4 ci3 ， qie4 yi4 du2 bu4 ran2 。
- li3 yi4 zi4 you3 xian2 ， wu4 yu4 chang2 wu2 yan4 。
- san1 shao3 hui4 nan2 xi3 ， wu3 jia4 chou3 mo4 juan1 。
- fu2 rong2 pie1 si4 dian4 ， yi2 chou4 liu2 ru2 chuan1 。
- mei2 yan2 po1 die2 die2 ， mei2 yi4 ju4 quan2 quan2 。
- zhi1 si3 shi3 mi2 ta1 ， si1 yan2 dang1 zhen1 quan2 。
- wen2 ji1 shu1 yao1 mei4 ， yi4 an1 yi4 chan2 juan1 。
- shi1 shen1 zai4 shi4 ren2 ， tong2 guan3 wu2 qu3 yan1 。
- jie2 yi4 ri4 yi3 tui2 ， wen2 zhang1 he2 zu2 quan2 。
- wang2 mu3 you3 cha4 shi4 ， qing1 niao3 xin4 bin1 chuan2 。
- wu2 nai3 duo4 ren2 yu4 ， fan3 yi3 wu1 tian1 xian1 。
- chang2 e2 qi3 bu2 jia4 ， kong1 bao4 lao3 jin1 chan2 。
- suo3 yi3 guang3 han2 gong1 ， wan4 gu3 qing1 jian4 xuan2 。
- ning2 pin2 ren4 lao2 lu4 ， ning2 jian4 shou4 mo2 yan2 。
- ning2 dong4 ru2 han2 ying2 ， ning2 e4 ru2 ji1 yuan1 。
- zhong1 bu4 yi3 kuai4 le4 ， er2 yi4 ci3 you1 jian1 。
- jing3 di3 shui3 bu4 bo1 ， shan1 tou2 shi2 bu4 qian1 。
- zai4 bai4 xie4 mei2 shuo4 ， gui1 lai2 shuang1 lei4 lian2 。
- shi2 xi2 cang2 po4 jing4 ， ta1 nian2 hui4 huang2 quan2 。

## 注释

## 译文

## 赏析
