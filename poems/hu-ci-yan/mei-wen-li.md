---
id: hu-ci-yan-mei-wen-li
title: 媒問嫠
titlePinyin: mei2 wen4 li2
titleSlug: mei-wen-li
author: 胡次焱
authorPinyin: hu2 ci4 yan4
authorSlug: hu-ci-yan
dynasty: 宋
dynastyPinyin: song4
dynastySlug: song
tags: []
---

## 正文

- 媒問嫠，汝何傷。
- 汝爲閨秀時，辛苦事蠶桑。
- 僴瑟順爲正，婉娩禮自將。
- 笥中有練裙，衣上無明璫。
- 貧女古難嫁，賣犬辦資裝。
- 中年得夫壻，憧憧拜姑嫜。
- 肅容采蘋藻，洗手供羹湯。
- 良人正少年，相期家道昌。
- 良緣天所妬，夫壻奄云亡。
- 自從夫壻亡，十年守空房。
- 素帷代錦幬，苫席易牙牀。
- 孤眠耿夜半，單立黯昏黄。
- 煢煢影徘徊，鞅鞅情彷徨。
- 皓月照枕衾，暴雨頹垣牆。
- 獨寤誰呼喚，獨語誰交相。
- 如凌空失翼，如涉川無梁。
- 嫠來吾語汝，琴瑟貴更張。
- 汝篋既單薄，汝門復淒涼。
- 汝寒何以衣，汝饑何以糧。
- 紡績終難給，舂汲勞欲僵。
- 死者不復起，生者宜自詳。
- 鄰有美丈夫，顒顒更昂昂。
- 牛羊量用谷，金玉堆滿堂。
- 畫梁青瑣闥，珠簾毹氍廂。
- 琱戶金彈丸，寶鞍青絲韁。
- 旌旗明晚霞，劍戟磨秋霜。
- 奴隸厭綺紈，犬貓棄餦餭。
- 門下粲珠履，庭前沸笙簧。
- 出則專城居，入則侍明光。
- 一呼千夫諾，一指萬夫張。
- 一笑生羽翼，一怒起鋒芒。
- 吾慕昔蹇修，與汝解佩纕。
- 以此窈窕婦，配彼組繪郎。
- 花樹戲蛺蝶，蓮浦浴鴛鴦。
- 無煩賦藕花，且喜華枯楊。
- 何妨鸞舞鏡，應彼鳳求凰。
- 人無百歲人，倏忽如風狂。
- 莫將泡影身，徒置冰炭場。
- 死後留名節，身朽魂茫茫。
- 生前受富貴，志得意洋洋。
- 人生行樂爾，二者試裁量。
- 蔬食不日給，孰與飫膏粱。
- 荆釵不自謀，孰與雲霞裳。
- 年滔滔不反，貌駸駸已蒼。
- 敗棋須換局，作戲且逢場。
- 文君慕相如，恢女喚江郎。
- 有髮可重結，有耳何自戕。
- 試問東夷子，何如聲伯孃。
- 信書不如無，未必有共姜。
- 鬼妻變人婦，毋作老死孀。

## 拼音

- mei2 wen4 li2 ， ru3 he2 shang1 。
- ru3 wei2 gui1 xiu4 shi2 ， xin1 ku3 shi4 can2 sang1 。
- xian4 se4 shun4 wei2 zheng4 ， wan3 mian3 li3 zi4 jiang1 。
- si4 zhong1 you3 lian4 qun2 ， yi1 shang4 wu2 ming2 dang1 。
- pin2 nü3 gu3 nan2 jia4 ， mai4 quan3 ban4 zi1 zhuang1 。
- zhong1 nian2 de2 fu1 xu4 ， chong1 chong1 bai4 gu1 zhang1 。
- su4 rong2 cai3 pin2 zao3 ， xi3 shou3 gong4 geng1 tang1 。
- liang2 ren2 zheng4 shao4 nian2 ， xiang1 qi1 jia1 dao4 chang1 。
- liang2 yuan2 tian1 suo3 du4 ， fu1 xu4 yan3 yun2 wang2 。
- zi4 cong2 fu1 xu4 wang2 ， shi2 nian2 shou3 kong1 fang2 。
- su4 wei2 dai4 jin3 chou2 ， shan1 xi2 yi4 ya2 chuang2 。
- gu1 mian2 geng3 ye4 ban4 ， dan1 li4 an4 hun1 huang2 。
- qiong2 qiong2 ying3 pai2 huai2 ， yang1 yang1 qing2 pang2 huang2 。
- hao4 yue4 zhao4 zhen3 qin1 ， bao4 yu3 tui2 yuan2 qiang2 。
- du2 wu4 shui2 hu1 huan4 ， du2 yu3 shui2 jiao1 xiang4 。
- ru2 ling2 kong1 shi1 yi4 ， ru2 she4 chuan1 wu2 liang2 。
- li2 lai2 wu2 yu3 ru3 ， qin2 se4 gui4 geng4 zhang1 。
- ru3 qie4 ji4 dan1 bao2 ， ru3 men2 fu4 qi1 liang2 。
- ru3 han2 he2 yi3 yi1 ， ru3 ji1 he2 yi3 liang2 。
- fang3 ji4 zhong1 nan2 gei3 ， chong1 ji2 lao2 yu4 jiang1 。
- si3 zhe3 bu2 fu4 qi3 ， sheng1 zhe3 yi2 zi4 xiang2 。
- lin2 you3 mei3 zhang4 fu0 ， yong2 yong2 geng4 ang2 ang2 。
- niu2 yang2 liang2 yong4 gu3 ， jin1 yu4 dui1 man3 tang2 。
- hua4 liang2 qing1 suo3 ta4 ， zhu1 lian2 shu1 qu2 xiang1 。
- diao1 hu4 jin1 dan4 wan2 ， bao3 an1 qing1 si1 jiang1 。
- jing1 qi2 ming2 wan3 xia2 ， jian4 ji3 mo2 qiu1 shuang1 。
- nu2 li4 yan4 qi3 wan2 ， quan3 mao1 qi4 zhang1 huang2 。
- men2 xia4 can4 zhu1 lü3 ， ting2 qian2 fei4 sheng1 huang2 。
- chu1 ze2 zhuan1 cheng2 ju1 ， ru4 ze2 shi4 ming2 guang1 。
- yi4 hu1 qian1 fu1 nuo4 ， yi4 zhi3 wan4 fu1 zhang1 。
- yi2 xiao4 sheng1 yu3 yi4 ， yi2 nu4 qi3 feng1 mang2 。
- wu2 mu4 xi1 jian3 xiu1 ， yu3 ru3 jie3 pei4 rang3 。
- yi3 ci3 yao3 tiao3 fu4 ， pei4 bi3 zu3 hui4 lang2 。
- hua1 shu4 xi4 jia2 die2 ， lian2 pu3 yu4 yuan1 yang1 。
- wu2 fan2 fu4 ou3 hua1 ， qie3 xi3 hua2 ku1 yang2 。
- he2 fang2 luan2 wu3 jing4 ， ying1 bi3 feng4 qiu2 huang2 。
- ren2 wu2 bai3 sui4 ren2 ， shu1 hu1 ru2 feng1 kuang2 。
- mo4 jiang1 pao4 ying3 shen1 ， tu2 zhi4 bing1 tan4 chang3 。
- si3 hou4 liu2 ming2 jie2 ， shen1 xiu3 hun2 mang2 mang2 。
- sheng1 qian2 shou4 fu4 gui4 ， zhi4 de2 yi4 yang2 yang2 。
- ren2 sheng1 xing2 le4 er3 ， er4 zhe3 shi4 cai2 liang2 。
- shu1 shi2 bu2 ri4 gei3 ， shu2 yu3 yu4 gao1 liang2 。
- jing1 chai1 bu2 zi4 mou2 ， shu2 yu3 yun2 xia2 shang0 。
- nian2 tao1 tao1 bu4 fan3 ， mao4 qin1 qin1 yi3 cang1 。
- bai4 qi2 xu1 huan4 ju2 ， zuo4 xi4 qie3 feng2 chang3 。
- wen2 jun1 mu4 xiang1 ru2 ， hui1 nü3 huan4 jiang1 lang2 。
- you3 fa4 ke3 zhong4 jie2 ， you3 er3 he2 zi4 qiang1 。
- shi4 wen4 dong1 yi2 zi3 ， he2 ru2 sheng1 bo2 niang2 。
- xin4 shu1 bu4 ru2 wu2 ， wei4 bi4 you3 gong4 jiang1 。
- gui3 qi1 bian4 ren2 fu4 ， wu2 zuo4 lao3 si3 shuang1 。

## 注释

## 译文

## 赏析
