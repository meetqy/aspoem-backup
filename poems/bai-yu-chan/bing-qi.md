---
id: bai-yu-chan-bing-qi
title: 病起
titlePinyin: bing4 qi3
titleSlug: bing-qi
author: 白玉蟾
authorPinyin: bai2 yu4 chan2
authorSlug: bai-yu-chan
dynasty: 宋
dynastyPinyin: song4
dynastySlug: song
tags: []
---

## 正文

- 我愛山水清，淘洗詩中俗。
- 朅來山水間，白晝卧茅屋。
- 天公知此癖，復還我以病。
- 病中翫山水，詩句覺愈勝。
- 我欲抱病吟，生怕病忽愈。
- 錮口莫湯藥，靜對山水語。
- 君看病中句，不特苦且清。
- 長如酒後時，雄吟畏酒醒。
- 行带瓊臺雲，隨風下山去。
- 回首山上菴，記在猿啼處。

## 拼音

- wo3 ai4 shan1 shui3 qing1 ， tao2 xi3 shi1 zhong1 su2 。
- qie4 lai2 shan1 shui3 jian4 ， bai2 zhou4 wo4 mao2 wu1 。
- tian1 gong1 zhi1 ci3 pi3 ， fu4 huan2 wo3 yi3 bing4 。
- bing4 zhong1 wan2 shan1 shui3 ， shi1 ju4 jue2 yu4 sheng4 。
- wo3 yu4 bao4 bing4 yin2 ， sheng1 pa4 bing4 hu1 yu4 。
- gu4 kou3 mo4 tang1 yao4 ， jing4 dui4 shan1 shui3 yu3 。
- jun1 kan4 bing4 zhong1 ju4 ， bu2 te4 ku3 qie3 qing1 。
- chang2 ru2 jiu3 hou4 shi2 ， xiong2 yin2 wei4 jiu3 xing3 。
- xing2 dai4 qiong2 tai2 yun2 ， sui2 feng1 xia4 shan1 qu4 。
- hui2 shou3 shan1 shang4 an1 ， ji4 zai4 yuan2 ti2 chu3 。

## 注释

## 译文

## 赏析
