---
id: bai-yu-chan-zeng-fang-hu-gao-shi
title: 贈方壺高士
titlePinyin: zeng4 fang1 hu2 gao1 shi4
titleSlug: zeng-fang-hu-gao-shi
author: 白玉蟾
authorPinyin: bai2 yu4 chan2
authorSlug: bai-yu-chan
dynasty: 宋
dynastyPinyin: song4
dynastySlug: song
tags: []
---

## 正文

- 蓬萊三山壓弱水，鳥飛不盡五雲起。
- 紫麟曉舞丹丘雲，白鹿夜嚙黄芽蘂。
- 浩浩神風碧無涯，長空粘水三千里。
- 中有一洞名方壺，玉顔仙翁不知幾。
- 上帝賜以英瓊瑶，縫芝緝槲佩蘭芷。
- 戲吹雲和下朱塵，還煉五雲長不死。
- 丹砂益駐長虹容，玉石弗礪愈白齒。
- 醉飛罡步躡星辰，時把葫蘆梏鬼神。
- 早曾探出天地根，寸田尺宅安崑崙。
- 安知我即劉晨孫，不復更覓桃花源。
- 或者即是劉戽身，豈復別尋會仙村。
- 一閉目頃游六合，坐裏汗漫詣渾淪。
- 何必裹糧圓嶠外，寧又遠泛閬風津。
- 雲屏煙障只笑傲，煙猿露鶴與相親。
- 君不見剛風浩氣截碧落，上嚴天關九屏惡，俯視萬方萬聚落。
- 絲長歲月能幾時，米大功名安用爲。
- 不將世界寄一粟，便請芥子納須彌。
- 初從螺江問草屧，已判此身輕似葉。
- 及其流湘過衡嶽，一笑江山闊如楪。
- 如今坐斷煙霞窩，已誦東皇太乙歌。
- 不作竹宮桂館夢，奈此四海黄冠何。
- 夜來坐我酌桂醁，不敢起舞賓雲曲。
- 何年踏踏去方壺，我欲騎風後相逐。

## 拼音

- peng2 lai2 san1 shan1 ya1 ruo4 shui3 ， niao3 fei1 bu2 jin4 wu3 yun2 qi3 。
- zi3 lin2 xiao3 wu3 dan1 qiu1 yun2 ， bai2 lu4 ye4 nie4 huang2 ya2 rui3 。
- hao4 hao4 shen2 feng1 bi4 wu2 ya2 ， chang2 kong1 nian2 shui3 san1 qian1 li3 。
- zhong1 you3 yi2 dong4 ming2 fang1 hu2 ， yu4 yan2 xian1 weng1 bu4 zhi1 ji1 。
- shang4 di4 ci4 yi3 ying1 qiong2 yao2 ， feng2 zhi1 ji2 hu2 pei4 lan2 zhi3 。
- xi4 chui1 yun2 he2 xia4 zhu1 chen2 ， huan2 lian4 wu3 yun2 chang2 bu4 si3 。
- dan1 sha1 yi4 zhu4 chang2 hong2 rong2 ， yu4 shi2 fu2 li4 yu4 bai2 chi3 。
- zui4 fei1 gang1 bu4 nie4 xing1 chen2 ， shi2 ba3 hu2 lu2 gu4 gui3 shen2 。
- zao3 ceng2 tan4 chu1 tian1 di4 gen1 ， cun4 tian2 chi3 zhai2 an1 kun1 lun2 。
- an1 zhi1 wo3 ji2 liu2 chen2 sun1 ， bu2 fu4 geng4 mi4 tao2 hua1 yuan2 。
- huo4 zhe3 ji2 shi4 liu2 hu4 shen1 ， qi3 fu4 bie2 xun2 hui4 xian1 cun1 。
- yi2 bi4 mu4 qing3 you2 liu4 he2 ， zuo4 li3 han4 man4 yi4 hun2 lun2 。
- he2 bi4 guo3 liang2 yuan2 jiao4 wai4 ， ning2 you4 yuan3 fan4 lang4 feng1 jin1 。
- yun2 ping2 yan1 zhang4 zhi1 xiao4 ao4 ， yan1 yuan2 lu4 he4 yu3 xiang1 qin1 。
- jun1 bu2 jian4 gang1 feng1 hao4 qi4 jie2 bi4 luo4 ， shang4 yan2 tian1 guan1 jiu3 ping2 e4 ， fu3 shi4 wan4 fang1 wan4 ju4 luo4 。
- si1 chang2 sui4 yue4 neng2 ji1 shi2 ， mi3 da4 gong1 ming2 an1 yong4 wei2 。
- bu4 jiang1 shi4 jie4 ji4 yi2 su4 ， bian4 qing3 jie4 zi3 na4 xu1 mi2 。
- chu1 cong2 luo2 jiang1 wen4 cao3 xie4 ， yi3 pan4 ci3 shen1 qing1 si4 ye4 。
- ji2 qi2 liu2 xiang1 guo4 heng2 yue4 ， yi2 xiao4 jiang1 shan1 kuo4 ru2 die2 。
- ru2 jin1 zuo4 duan4 yan1 xia2 wo1 ， yi3 song4 dong1 huang2 tai4 yi3 ge1 。
- bu2 zuo4 zhu2 gong1 gui4 guan3 meng4 ， nai4 ci3 si4 hai3 huang2 guan1 he2 。
- ye4 lai2 zuo4 wo3 zhuo2 gui4 lu4 ， bu4 gan3 qi3 wu3 bin1 yun2 qu3 。
- he2 nian2 ta4 ta4 qu4 fang1 hu2 ， wo3 yu4 qi2 feng1 hou4 xiang1 zhu2 。

## 注释

## 译文

## 赏析
