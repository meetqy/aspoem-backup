---
id: bai-yu-chan-pi-pa-xing
title: 琵琶行
titlePinyin: pi2 pa0 xing2
titleSlug: pi-pa-xing
author: 白玉蟾
authorPinyin: bai2 yu4 chan2
authorSlug: bai-yu-chan
dynasty: 宋
dynastyPinyin: song4
dynastySlug: song
tags: []
---

## 正文

- 長江浩浩送千古，江流不斷魚龍舞。
- 蘆花荻花愁暮雲，天風吹我客湓浦。
- 移舟回首思故人，凄然一登琵琶亭。
- 琵琶亭上秦天遠，琵琶亭下楚江橫。
- 嗚呼我祖唐少傅，兜率天中已歸去。
- 客來倚棹問漁翁，香山居士今何處。
- 冰魂雪魄挽不回，濤山浪屋空崔嵬。
- 檣烏驚起水鷗睡，遶船明月夜徘徊。
- 謫官江左秋風慘，江上黄昏月黯黯。
- 那堪送客聞琵琶，况對怨女不傷感。
- 洛陽城外蝦撁陵，下有甲妓何娉婷。
- 花落色衰婚舶客，獨守孤舟伴月明。
- 手撫琵琶意嗚唈，挑攏撚抹緩復急。
- 大絃哀哀小絃悲，孤舟嫠婦豈不泣。
- 霓裳纔歇六么鳴，四絃盡作裂帛聲。
- 碧落黄泉兩凄苦，幽愁暗恨不堪聽。
- 凜如猿咽梧桐晚，款若鶑啼春晝暖。
- 鵾絃轉處如胡笳，宮調彈時若羌管。
- 江州司馬一斷腸，燈前老淚如雨滂。
- 老婦低眉嬌滴滴，琵琶掩面羅衣香。
- 初彈如珠後如縷，一聲兩聲落花雨。
- 訴盡平生雲雨心，盡是春花秋月語。
- 羅衣揾淚向人啼，妾是秦樓浪子妻。
- 流落煙塵歸未得，青樓昔在洛陽西。
- 今嫁商人豈妾意，一曲蕭騷夜無寐。
- 秋風吹破居士心，琵琶聲聲墮珠淚。
- 居士左遷鬰小邦，鼎鼐志願猶未降。
- 聞其曲聲見其語，萬斛愁腸如秋江。
- 江花江草廬山下，春江花朝秋月夜。
- 江風颼颼江水寒，不見長安十年話。
- 當時風月亦有情，爲伊翻作琵琶行。
- 居士悲樂似此婦，此婦激發居士情。
- 居士還朝此婦死，琵琶古聲今已矣。
- 邦人江上建此亭，古往今來亭下水。
- 柿葉翻紅楓葉黄，荒煙壓蓬月墮檣。
- 星霜磨老香山句，香山骨冷今如霜。
- 亭空江闊情何極，一思古人一歎息。
- 兩岸黄蘆今畫樓，山水窟中安樂國。
- 江國凄凉人自愁，香山一去三百秋。
- 長江不管愁人恨，淚與江波還共流。
- 九江風月嗟無主，孤月依然幾今古。
- 江頭愁絕到三更，琵琶不作亦凄苦。
- 我來適是九世孫，思賢懷古獨銷魂。
- 悲風如舞琵琶調，哀鳥如歌琵琶絃。
- 古人去去不復返，孤亭寂寂寒江遠。
- 琵琶無聲萬艇橫，留得廬山遮醉眼。

## 拼音

- chang2 jiang1 hao4 hao4 song4 qian1 gu3 ， jiang1 liu2 bu2 duan4 yu2 long2 wu3 。
- lu2 hua1 di2 hua1 chou2 mu4 yun2 ， tian1 feng1 chui1 wo3 ke4 pen2 pu3 。
- yi2 zhou1 hui2 shou3 si1 gu4 ren2 ， qi1 ran2 yi4 deng1 pi2 pa0 ting2 。
- pi2 pa0 ting2 shang4 qin2 tian1 yuan3 ， pi2 pa0 ting2 xia4 chu3 jiang1 heng2 。
- wu1 hu1 wo3 zu3 tang2 shao4 fu4 ， dou1 lü4 tian1 zhong1 yi3 gui1 qu4 。
- ke4 lai2 yi3 zhao4 wen4 yu2 weng1 ， xiang1 shan1 ju1 shi4 jin1 he2 chu3 。
- bing1 hun2 xue3 po4 wan3 bu4 hui2 ， tao1 shan1 lang4 wu1 kong1 cui1 wei2 。
- qiang2 wu1 jing1 qi3 shui3 ou1 shui4 ， rao4 chuan2 ming2 yue4 ye4 pai2 huai2 。
- zhe2 guan1 jiang1 zuo3 qiu1 feng1 can3 ， jiang1 shang4 huang2 hun1 yue4 an4 an4 。
- na4 kan1 song4 ke4 wen2 pi2 pa0 ， kuang4 dui4 yuan4 nü3 bu4 shang1 gan3 。
- luo4 yang2 cheng2 wai4 xia1 qian1 ling2 ， xia4 you3 jia3 ji4 he2 ping1 ting2 。
- hua1 luo4 se4 shuai1 hun1 bo2 ke4 ， du2 shou3 gu1 zhou1 ban4 yue4 ming2 。
- shou3 fu3 pi2 pa0 yi4 wu1 yi4 ， tiao1 long3 nian3 mo3 huan3 fu4 ji2 。
- da4 xian2 ai1 ai1 xiao3 xian2 bei1 ， gu1 zhou1 li2 fu4 qi3 bu2 qi4 。
- ni2 chang2 cai2 xie1 liu4 me0 ming2 ， si4 xian2 jin4 zuo4 lie4 bo2 sheng1 。
- bi4 luo4 huang2 quan2 liang3 qi1 ku3 ， you1 chou2 an4 hen4 bu4 kan1 ting1 。
- lin3 ru2 yuan2 yan4 wu2 tong2 wan3 ， kuan3 ruo4 ying1 ti2 chun1 zhou4 nuan3 。
- kun1 xian2 zhuan3 chu3 ru2 hu2 jia1 ， gong1 diao4 dan4 shi2 ruo4 qiang1 guan3 。
- jiang1 zhou1 si1 ma3 yi2 duan4 chang2 ， deng1 qian2 lao3 lei4 ru2 yu3 pang1 。
- lao3 fu4 di1 mei2 jiao1 di1 di1 ， pi2 pa0 yan3 mian4 luo2 yi1 xiang1 。
- chu1 dan4 ru2 zhu1 hou4 ru2 lü3 ， yi4 sheng1 liang3 sheng1 luo4 hua1 yu3 。
- su4 jin4 ping2 sheng1 yun2 yu3 xin1 ， jin4 shi4 chun1 hua1 qiu1 yue4 yu3 。
- luo2 yi1 wen4 lei4 xiang4 ren2 ti2 ， qie4 shi4 qin2 lou2 lang4 zi3 qi1 。
- liu2 luo4 yan1 chen2 gui1 wei4 de2 ， qing1 lou2 xi1 zai4 luo4 yang2 xi1 。
- jin1 jia4 shang1 ren2 qi3 qie4 yi4 ， yi4 qu3 xiao1 sao1 ye4 wu2 mei4 。
- qiu1 feng1 chui1 po4 ju1 shi4 xin1 ， pi2 pa0 sheng1 sheng1 duo4 zhu1 lei4 。
- ju1 shi4 zuo3 qian1 yu4 xiao3 bang1 ， ding3 nai4 zhi4 yuan4 you2 wei4 jiang4 。
- wen2 qi2 qu3 sheng1 jian4 qi2 yu3 ， wan4 hu2 chou2 chang2 ru2 qiu1 jiang1 。
- jiang1 hua1 jiang1 cao3 lu2 shan1 xia4 ， chun1 jiang1 hua1 chao2 qiu1 yue4 ye4 。
- jiang1 feng1 sou1 sou1 jiang1 shui3 han2 ， bu2 jian4 chang2 an1 shi2 nian2 hua4 。
- dang1 shi2 feng1 yue4 yi4 you3 qing2 ， wei2 yi1 fan1 zuo4 pi2 pa0 xing2 。
- ju1 shi4 bei1 le4 si4 ci3 fu4 ， ci3 fu4 ji1 fa1 ju1 shi4 qing2 。
- ju1 shi4 huan2 chao2 ci3 fu4 si3 ， pi2 pa2 gu3 sheng1 jin1 yi3 yi3 。
- bang1 ren2 jiang1 shang4 jian4 ci3 ting2 ， gu3 wang3 jin1 lai2 ting2 xia4 shui3 。
- shi4 ye4 fan1 hong2 feng1 ye4 huang2 ， huang1 yan1 ya1 peng2 yue4 duo4 qiang2 。
- xing1 shuang1 mo2 lao3 xiang1 shan1 ju4 ， xiang1 shan1 gu3 leng3 jin1 ru2 shuang1 。
- ting2 kong1 jiang1 kuo4 qing2 he2 ji2 ， yi4 si1 gu3 ren2 yi2 tan4 xi1 。
- liang3 an4 huang2 lu2 jin1 hua4 lou2 ， shan1 shui3 ku1 zhong1 an1 le4 guo2 。
- jiang1 guo2 qi1 liang2 ren2 zi4 chou2 ， xiang1 shan1 yi2 qu4 san1 bai3 qiu1 。
- chang2 jiang1 bu4 guan3 chou2 ren2 hen4 ， lei4 yu3 jiang1 bo1 huan2 gong4 liu2 。
- jiu3 jiang1 feng1 yue4 jie1 wu2 zhu3 ， gu1 yue4 yi1 ran2 ji1 jin1 gu3 。
- jiang1 tou2 chou2 jue2 dao4 san1 geng1 ， pi2 pa0 bu2 zuo4 yi4 qi1 ku3 。
- wo3 lai2 shi4 shi4 jiu3 shi4 sun1 ， si1 xian2 huai2 gu3 du2 xiao1 hun2 。
- bei1 feng1 ru2 wu3 pi2 pa0 diao4 ， ai1 niao3 ru2 ge1 pi2 pa0 xian2 。
- gu3 ren2 qu4 qu4 bu2 fu4 fan3 ， gu1 ting2 ji4 ji4 han2 jiang1 yuan3 。
- pi2 pa0 wu2 sheng1 wan4 ting3 heng2 ， liu2 de2 lu2 shan1 zhe1 zui4 yan3 。

## 注释

## 译文

## 赏析
