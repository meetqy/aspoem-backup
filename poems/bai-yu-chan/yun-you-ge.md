---
id: bai-yu-chan-yun-you-ge
title: 雲游歌
titlePinyin: yun2 you2 ge1
titleSlug: yun-you-ge
author: 白玉蟾
authorPinyin: bai2 yu4 chan2
authorSlug: bai-yu-chan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 雲游難，雲游難，萬里水煙四海寬。
- 說著這般滋味苦，教人怎不鼻頭酸。
- 初別家山辭骨肉，腰下有錢三百足。
- 思量尋師訪道難，今夜不知何處宿。
- 不覺行行三兩程，人言此地是漳城。
- 身上衣裳典賣盡，路上何曾見一人。
- 初到孤村宿孤館，鳥啼花落千林晚。
- 明朝早膳又起行，只有隨身一柄傘。
- 漸漸來來興化軍，風雨蕭蕭欲送春。
- 惟一空自赤毿瑉，囊中尚有三兩文。
- 行得艱辛脚無力，滿身瘙痒都生蝨。
- 茫然到此赤條條，思欲歸鄉歸未得。
- 爭奈旬餘守肚饑，埋名隠姓有誰知。
- 來到羅源興福寺，遂乃捐身作僕兒。
- 初作僕時未半月，復與僧主時作別。
- 火雲飛上支提峰，路上石頭如火熱。
- 炎炎畏日正燒空，不堪赤脚走途中。
- 一塊肉山流出水，豈曾有扇可摇風。
- 且喜過除三伏暑，蹤跡于今復劍浦。
- 真箇徹骨徹髓貧，荒郊一夜梧桐雨。
- 黄昏四顧淚珠流，無笠無簑愁不愁。
- 偎傍茆簷待天曉，村翁不許住簷頭。
- 聞說建寧人好善，特來此地求衣飯。
- 耳邊但聞慚愧聲，阿誰可具慈悲眼。
- 憶著從前富貴時，低頭看鼻皺雙眉。
- 家家門首空舒手，那有一人憐乞兒。
- 福建出來到龍虎，上清宮中謁宮主。
- 未相識前求掛搭，知堂嫌我身繿縷。
- 恰似先來到武夷，黄冠道士叱駡時。
- 些兒餿飯冷熟水，道我孤寒玷辱伊。
- 江之東西湖南北，浙之左右接西蜀。
- 廣閩淮海數萬里，千山萬水空碌碌。
- 雲游不覺已多年，道友笑我何風顛。
- 舊游經復再去來，大事忽忽莫怨天。
- 我生果有神仙分，前程有人可師問。
- 于今歷練已顢頇，胸中不著一點悶。
- 記得兵火起淮西，凄凉數里皆橫尸。
- 幸而天與殘生活，受此饑渴不堪悲。
- 記得武林天大雪，衣衫破碎風刮骨。
- 何况身中精氣全，猶自凍得皮迸血。
- 又思古廟風雨時，香爐無火紙錢飛。
- 神號鬼哭天慘慘，露冷雲寒猿夜啼。
- 又思草裏卧嚴霜，月照蒼苔落葉黄。
- 未得些兒真受用，如何禁得不凄凉。
- 偶然一日天開眼，陳泥丸公知我懶。
- 癸丑中秋野外晴，獨坐松陰說長短。
- 元來家裏有真金，前日辛勤枉用心。
- 即得長生留命訣，結茆靜坐白雲深。
- 煉就金丹亦容易，或在山中或在市。
- 等閑作此雲游歌，恐人不識雲游意。

## 拼音

- yun2 you2 nan2 ， yun2 you2 nan2 ， wan4 li3 shui3 yan1 si4 hai3 kuan1 。
- shuo1 zhu4 zhe4 ban1 zi1 wei4 ku3 ， jiao1 ren2 zen3 bu4 bi2 tou2 suan1 。
- chu1 bie2 jia1 shan1 ci2 gu3 rou4 ， yao1 xia4 you3 qian2 san1 bai3 zu2 。
- si1 liang0 xun2 shi1 fang3 dao4 nan2 ， jin1 ye4 bu4 zhi1 he2 chu3 su4 。
- bu4 jue2 hang2 hang2 san1 liang3 cheng2 ， ren2 yan2 ci3 di4 shi4 zhang1 cheng2 。
- shen1 shang4 yi1 shang0 dian3 mai4 jin4 ， lu4 shang0 he2 ceng2 jian4 yi4 ren2 。
- chu1 dao4 gu1 cun1 su4 gu1 guan3 ， niao3 ti2 hua1 luo4 qian1 lin2 wan3 。
- ming2 chao2 zao3 shan4 you4 qi3 xing2 ， zhi3 you3 sui2 shen1 yi4 bing3 san3 。
- jian4 jian4 lai2 lai2 xing1 hua4 jun1 ， feng1 yu3 xiao1 xiao1 yu4 song4 chun1 。
- wei2 yi1 kong1 zi4 chi4 san1 min2 ， nang2 zhong1 shang4 you3 san1 liang3 wen2 。
- xing2 de2 jian1 xin1 jiao3 wu2 li4 ， man3 shen1 sao4 yang3 dou1 sheng1 shi1 。
- mang2 ran2 dao4 ci3 chi4 tiao2 tiao2 ， si1 yu4 gui1 xiang1 gui1 wei4 de2 。
- zheng1 nai4 xun2 yu2 shou3 du4 ji1 ， mai2 ming2 yin3 xing4 you3 shui2 zhi1 。
- lai2 dao4 luo2 yuan2 xing1 fu2 si4 ， sui4 nai3 juan1 shen1 zuo4 pu2 er2 。
- chu1 zuo4 pu2 shi2 wei4 ban4 yue4 ， fu4 yu3 seng1 zhu3 shi2 zuo4 bie2 。
- huo3 yun2 fei1 shang4 zhi1 ti2 feng1 ， lu4 shang0 shi2 tou2 ru2 huo3 re4 。
- yan2 yan2 wei4 ri4 zheng4 shao1 kong1 ， bu4 kan1 chi4 jiao3 zou3 tu2 zhong1 。
- yi2 kuai4 rou4 shan1 liu2 chu1 shui3 ， qi3 ceng2 you3 shan4 ke3 yao2 feng1 。
- qie3 xi3 guo4 chu2 san1 fu2 shu3 ， zong1 ji4 yu2 jin1 fu4 jian4 pu3 。
- zhen1 ge4 che4 gu3 che4 sui3 pin2 ， huang1 jiao1 yi2 ye4 wu2 tong2 yu3 。
- huang2 hun1 si4 gu4 lei4 zhu1 liu2 ， wu2 li4 wu2 suo1 chou2 bu4 chou2 。
- wei1 bang4 mao2 yan2 dai4 tian1 xiao3 ， cun1 weng1 bu4 xu1 zhu4 yan2 tou2 。
- wen2 shuo1 jian4 ning2 ren2 hao3 shan4 ， te4 lai2 ci3 di4 qiu2 yi1 fan4 。
- er3 bian1 dan4 wen2 can2 kui4 sheng1 ， a1 shui2 ke3 ju4 ci2 bei1 yan3 。
- yi4 zhu4 cong2 qian2 fu4 gui4 shi2 ， di1 tou2 kan4 bi2 zhou4 shuang1 mei2 。
- jia1 jia1 men2 shou3 kong1 shu1 shou3 ， na4 you3 yi4 ren2 lian2 qi3 er2 。
- fu2 jian4 chu1 lai2 dao4 long2 hu3 ， shang4 qing1 gong1 zhong1 ye4 gong1 zhu3 。
- wei4 xiang1 shi2 qian2 qiu2 gua4 da1 ， zhi1 tang2 xian2 wo3 shen1 lan2 lü3 。
- qia4 si4 xian1 lai2 dao4 wu3 yi2 ， huang2 guan1 dao4 shi0 chi4 ma4 shi2 。
- xie1 er2 sou1 fan4 leng3 shu2 shui3 ， dao4 wo3 gu1 han2 dian4 ru3 yi1 。
- jiang1 zhi1 dong1 xi1 hu2 nan2 bei3 ， zhe4 zhi1 zuo3 you4 jie1 xi1 shu3 。
- guang3 min3 huai2 hai3 shu4 wan4 li3 ， qian1 shan1 wan4 shui3 kong1 lu4 lu4 。
- yun2 you2 bu4 jue2 yi3 duo1 nian2 ， dao4 you3 xiao4 wo3 he2 feng1 dian1 。
- jiu4 you2 jing1 fu4 zai4 qu4 lai2 ， da4 shi4 hu1 hu1 mo4 yuan4 tian1 。
- wo3 sheng1 guo3 you3 shen2 xian1 fen1 ， qian2 cheng2 you3 ren2 ke3 shi1 wen4 。
- yu2 jin1 li4 lian4 yi3 man1 han1 ， xiong1 zhong1 bu2 zhu4 yi4 dian3 men4 。
- ji4 de2 bing1 huo3 qi3 huai2 xi1 ， qi1 liang2 shu4 li3 jie1 heng2 shi1 。
- xing4 er2 tian1 yu3 can2 sheng1 huo2 ， shou4 ci3 ji1 ke3 bu4 kan1 bei1 。
- ji4 de2 wu3 lin2 tian1 da4 xue3 ， yi1 shan1 po4 sui4 feng1 gua1 gu3 。
- he2 kuang4 shen1 zhong1 jing1 qi4 quan2 ， you2 zi4 dong4 de2 pi2 beng4 xue4 。
- you4 si1 gu3 miao4 feng1 yu3 shi2 ， xiang1 lu2 wu2 huo3 zhi3 qian2 fei1 。
- shen2 hao4 gui3 ku1 tian1 can3 can3 ， lu4 leng3 yun2 han2 yuan2 ye4 ti2 。
- you4 si1 cao3 li3 wo4 yan2 shuang1 ， yue4 zhao4 cang1 tai2 luo4 ye4 huang2 。
- wei4 de2 xie1 er2 zhen1 shou4 yong4 ， ru2 he2 jin4 de2 bu4 qi1 liang2 。
- ou3 ran2 yi2 ri4 tian1 kai1 yan3 ， chen2 ni2 wan2 gong1 zhi1 wo3 lan3 。
- gui3 chou3 zhong1 qiu1 ye3 wai4 qing2 ， du2 zuo4 song1 yin1 shuo1 chang2 duan3 。
- yuan2 lai2 jia1 li3 you3 zhen1 jin1 ， qian2 ri4 xin1 qin2 wang3 yong4 xin1 。
- ji2 de2 chang2 sheng1 liu2 ming4 jue2 ， jie2 mao2 jing4 zuo4 bai2 yun2 shen1 。
- lian4 jiu4 jin1 dan1 yi4 rong2 yi4 ， huo4 zai4 shan1 zhong1 huo4 zai4 shi4 。
- deng3 xian2 zuo4 ci3 yun2 you2 ge1 ， kong3 ren2 bu4 shi2 yun2 you2 yi4 。

## 注释

## 译文

## 赏析
