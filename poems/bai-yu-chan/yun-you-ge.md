---
id: bai-yu-chan-yun-you-ge
title: 雲遊歌
titlePinyin: yun2 you2 ge1
titleSlug: yun-you-ge
author: 白玉蟾
authorPinyin: bai2 yu4 chan2
authorSlug: bai-yu-chan
dynasty: 宋
dynastyPinyin: song4
dynastySlug: song
tags: []
---

## 正文

- 嘗記得洞庭一夜雨，無簑無笠處。
- 偎傍茅簷待天明，村翁不許簷頭住。
- 又記得武林七日雪，衣衫破又裂。
- 不是白玉蟾，教他凍得皮迸血，只是寒徹骨。
- 又記得江東夏熱時，路上石頭如火熱，教我何處歇。
- 無扇可摇風，赤脚走不輟。
- 又記得青城秋月夜，獨目松陰下，步虛一闋罷，口與心說話。
- 寒煙漠漠萬籟靜，彼時到山方撮乍。
- 又記得瀟湘些小風，吹轉華胥夢，銜山日正紅。
- 一聲老鴉鳴，鴉鳴過耳尋無蹤。
- 這些子歡喜，消息與誰通。
- 又記得淮西兵馬起，枯骨排數里。
- 欲餐又無糧，欲渴又無水。
- 又記得一年到村落，瘟黄正作惡。
- 人來請符水，無處堪摸索。
- 神將也顯靈，亂把鬼神捉。
- 又記得北邙山下行，古墓秋草生，紙錢雨未乾。
- 白楊風瀟瀟，荒臺月盈盈。
- 一夜鬼神哭不止，頼得度人一卷經。
- 又記得通衢展手處，千家說慚愧，萬家說調數。
- 倚門眼看鼻，頻頻道且過。
- 滿面著盡笑，喝駡叫吾去。
- 又記得入堂求掛搭，嫌我太藍縷。
- 直堂與單位，知堂言不合。
- 未得兩日間，街頭行得匝。
- 復入悲田院，乞兒相混雜。
- 又記得幾年霜天卧荒草，幾夜月明自絕倒。
- 幾日淋漓雨，古廟之中獨自坐。
- 受盡寒，忍盡饑，未見些子禪，未見些子道。
- 賢哉翠虛翁，一見便憐我。
- 說一句痛處針便住，教我行持片餉間骨毛寒。
- 心花結成一粒紅，渠言只此是金丹。
- 萬卷經，總是閑。
- 道人千萬箇，豈識真常道。
- 這些無蹺蹊，不用暗旗號。
- 也是難，八十老翁咬鐵盤，也是易，一下新竹刀又利。
- 說與君雲遊今幾春，蓬頭赤毿瑉，那肯教人識。

## 拼音

- chang2 ji4 de2 dong4 ting2 yi2 ye4 yu3 ， wu2 suo1 wu2 li4 chu3 。
- wei1 bang4 mao2 yan2 dai4 tian1 ming2 ， cun1 weng1 bu4 xu1 yan2 tou2 zhu4 。
- you4 ji4 de2 wu3 lin2 qi1 ri4 xue3 ， yi1 shan1 po4 you4 lie4 。
- bu2 shi4 bai2 yu4 chan2 ， jiao4 ta1 dong4 de2 pi2 beng4 xue4 ， zhi3 shi4 han2 che4 gu3 。
- you4 ji4 de2 jiang1 dong1 xia4 re4 shi2 ， lu4 shang0 shi2 tou2 ru2 huo3 re4 ， jiao4 wo3 he2 chu3 xie1 。
- wu2 shan4 ke3 yao2 feng1 ， chi4 jiao3 zou3 bu2 chuo4 。
- you4 ji4 de2 qing1 cheng2 qiu1 yue4 ye4 ， du2 mu4 song1 yin1 xia4 ， bu4 xu1 yi2 que4 ba4 ， kou3 yu3 xin1 shuo1 hua4 。
- han2 yan1 mo4 mo4 wan4 lai4 jing4 ， bi3 shi2 dao4 shan1 fang1 cuo1 zha4 。
- you4 ji4 de2 xiao1 xiang1 xie1 xiao3 feng1 ， chui1 zhuan3 hua2 xu1 meng4 ， xian2 shan1 ri4 zheng4 hong2 。
- yi4 sheng1 lao3 ya1 ming2 ， ya1 ming2 guo4 er3 xun2 wu2 zong1 。
- zhe4 xie1 zi3 huan1 xi3 ， xiao1 xi0 yu3 shui2 tong1 。
- you4 ji4 de2 huai2 xi1 bing1 ma3 qi3 ， ku1 gu3 pai2 shu4 li3 。
- yu4 can1 you4 wu2 liang2 ， yu4 ke3 you4 wu2 shui3 。
- you4 ji4 de2 yi4 nian2 dao4 cun1 luo4 ， wen1 huang2 zheng4 zuo4 e4 。
- ren2 lai2 qing3 fu2 shui3 ， wu2 chu3 kan1 mo1 suo3 。
- shen2 jiang1 ye3 xian3 ling2 ， luan4 ba3 gui3 shen2 zhuo1 。
- you4 ji4 de2 bei3 mang1 shan1 xia4 xing2 ， gu3 mu4 qiu1 cao3 sheng1 ， zhi3 qian2 yu3 wei4 qian2 。
- bai2 yang2 feng1 xiao1 xiao1 ， huang1 tai2 yue4 ying2 ying2 。
- yi2 ye4 gui3 shen2 ku1 bu4 zhi3 ， lai4 de2 du4 ren2 yi2 juan4 jing1 。
- you4 ji4 de2 tong1 qu2 zhan3 shou3 chu3 ， qian1 jia1 shuo1 can2 kui4 ， wan4 jia1 shuo1 diao4 shu4 。
- yi3 men2 yan3 kan4 bi2 ， bin1 bin1 dao4 qie3 guo4 。
- man3 mian4 zhu4 jin4 xiao4 ， he1 ma4 jiao4 wu2 qu4 。
- you4 ji4 de2 ru4 tang2 qiu2 gua4 da1 ， xian2 wo3 tai4 lan2 lü3 。
- zhi2 tang2 yu3 dan1 wei4 ， zhi1 tang2 yan2 bu4 he2 。
- wei4 de2 liang3 ri4 jian4 ， jie1 tou2 xing2 de2 za1 。
- fu4 ru4 bei1 tian2 yuan4 ， qi3 er2 xiang1 hun4 za2 。
- you4 ji4 de2 ji1 nian2 shuang1 tian1 wo4 huang1 cao3 ， ji1 ye4 yue4 ming2 zi4 jue2 dao3 。
- ji1 ri4 lin2 li2 yu3 ， gu3 miao4 zhi1 zhong1 du2 zi4 zuo4 。
- shou4 jin4 han2 ， ren3 jin4 ji1 ， wei4 jian4 xie1 zi3 shan4 ， wei4 jian4 xie1 zi3 dao4 。
- xian2 zai1 cui4 xu1 weng1 ， yi2 jian4 bian4 lian2 wo3 。
- shuo1 yi2 ju4 tong4 chu3 zhen1 bian4 zhu4 ， jiao4 wo3 xing2 chi2 pian4 xiang3 jian4 gu3 mao2 han2 。
- xin1 hua1 jie2 cheng2 yi2 li4 hong2 ， qu2 yan2 zhi3 ci3 shi4 jin1 dan1 。
- wan4 juan4 jing1 ， zong3 shi4 xian2 。
- dao4 ren2 qian1 wan4 ge4 ， qi3 shi2 zhen1 chang2 dao4 。
- zhe4 xie1 wu2 qiao1 qi1 ， bu2 yong4 an4 qi2 hao4 。
- ye3 shi4 nan2 ， ba1 shi2 lao3 weng1 yao3 tie3 pan2 ， ye3 shi4 yi4 ， yi2 xia4 xin1 zhu2 dao1 you4 li4 。
- shuo1 yu3 jun1 yun2 you2 jin1 ji1 chun1 ， peng2 tou2 chi4 san1 min2 ， na4 ken3 jiao1 ren2 shi2 。

## 注释

## 译文

## 赏析
