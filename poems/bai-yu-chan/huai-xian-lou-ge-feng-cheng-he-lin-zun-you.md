---
id: bai-yu-chan-huai-xian-lou-ge-feng-cheng-he-lin-zun-you
title: 懷仙樓歌奉呈鶴林尊友
titlePinyin: huai2 xian1 lou2 ge1 feng4 cheng2 he4 lin2 zun1 you3
titleSlug: huai-xian-lou-ge-feng-cheng-he-lin-zun-you
author: 白玉蟾
authorPinyin: bai2 yu4 chan2
authorSlug: bai-yu-chan
dynasty: 宋
dynastyPinyin: song4
dynastySlug: song
tags: []
---

## 正文

- 閩爲昔無諸，山水實秀嫵。
- 其間多神仙，後先各軒翥。
- 任敦丹井寒，董奉杏壇古。
- 雲飛鄧伯元，風御王玄甫。
- 烏石隠士周，霍童仙君褚。
- 王霸騎白龜，徐登跨黑虎。
- 趙炳石室空，薛丕梅溪舉。
- 何家九弟兄，黄老一宗祖。
- 無處覓榴花，曾巔但煙雨。
- 此身猶埃塵，不得奉笑語。
- 偶亦嗜好同，於焉問出處。
- 彼美彭鶴林，往在神霄府。
- 名位居瑶臺，觴詠揮玉麈。
- 不入鵷鷺行，甘與猿鶴侶。
- 清譽塞江湖，大手壓燕許。
- 西北有高樓，懷仙扁其所。
- 生晚不同時，悵欲與爲伍。
- 青蛇吼雲崖，黄鶴眇星渚。
- 去去無消息，忡忡鎮凝佇。
- 天上多歡娛，世間厭凄苦。
- 鸞鳳相招携，雲泥少間阻。
- 幾回心欲飛，不覺手自舞。
- 倚欄數百年，歸日指可僂。
- 先謁南華宮，次謁西王母。
- 獻之以玉環，酌我以璚醑。
- 何必偷蟠桃，儘可擘麟脯。
- 回首視蓬萊，三點煙如縷。

## 拼音

- min3 wei2 xi1 wu2 zhu1 ， shan1 shui3 shi2 xiu4 wu3 。
- qi2 jian4 duo1 shen2 xian1 ， hou4 xian1 ge4 xuan1 zhu4 。
- ren4 dun1 dan1 jing3 han2 ， dong3 feng4 xing4 tan2 gu3 。
- yun2 fei1 deng4 bo2 yuan2 ， feng1 yu4 wang2 xuan2 fu3 。
- wu1 shi2 yin3 shi4 zhou1 ， huo4 tong2 xian1 jun1 chu3 。
- wang2 ba4 qi2 bai2 gui1 ， xu2 deng1 kua4 hei1 hu3 。
- zhao4 bing3 shi2 shi4 kong1 ， xue1 pi1 mei2 xi1 ju3 。
- he2 jia1 jiu3 di4 xiong0 ， huang2 lao3 yi4 zong1 zu3 。
- wu2 chu3 mi4 liu2 hua1 ， ceng2 dian1 dan4 yan1 yu3 。
- ci3 shen1 you2 ai1 chen2 ， bu4 de2 feng4 xiao4 yu3 。
- ou3 yi4 shi4 hao4 tong2 ， wu1 yan1 wen4 chu1 chu3 。
- bi3 mei3 peng2 he4 lin2 ， wang3 zai4 shen2 xiao1 fu3 。
- ming2 wei4 ju1 yao2 tai2 ， shang1 yong3 hui1 yu4 zhu3 。
- bu2 ru4 yuan1 lu4 xing2 ， gan1 yu3 yuan2 he4 lü3 。
- qing1 yu4 sai1 jiang1 hu2 ， da4 shou3 ya1 yan4 xu1 。
- xi1 bei3 you3 gao1 lou2 ， huai2 xian1 bian3 qi2 suo3 。
- sheng1 wan3 bu4 tong2 shi2 ， chang4 yu4 yu3 wei2 wu3 。
- qing1 she2 hou3 yun2 ya2 ， huang2 he4 miao3 xing1 zhu3 。
- qu4 qu4 wu2 xiao1 xi0 ， chong1 chong1 zhen4 ning2 zhu4 。
- tian1 shang4 duo1 huan1 yu2 ， shi4 jian4 yan4 qi1 ku3 。
- luan2 feng4 xiang1 zhao1 xie2 ， yun2 ni2 shao3 jian4 zu3 。
- ji1 hui2 xin1 yu4 fei1 ， bu4 jue2 shou3 zi4 wu3 。
- yi3 lan2 shu4 bai3 nian2 ， gui1 ri4 zhi3 ke3 lü3 。
- xian1 ye4 nan2 hua2 gong1 ， ci4 ye4 xi1 wang2 mu3 。
- xian4 zhi1 yi3 yu4 huan2 ， zhuo2 wo3 yi3 jue2 xu3 。
- he2 bi4 tou1 pan2 tao2 ， jin3 ke3 bo4 lin2 pu2 。
- hui2 shou3 shi4 peng2 lai2 ， san1 dian3 yan1 ru2 lü3 。

## 注释

## 译文

## 赏析
