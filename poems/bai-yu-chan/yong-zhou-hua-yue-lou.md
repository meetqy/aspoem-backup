---
id: bai-yu-chan-yong-zhou-hua-yue-lou
title: 永州花月樓
titlePinyin: yong3 zhou1 hua1 yue4 lou2
titleSlug: yong-zhou-hua-yue-lou
author: 白玉蟾
authorPinyin: bai2 yu4 chan2
authorSlug: bai-yu-chan
dynasty: 宋
dynastyPinyin: song4
dynastySlug: song
tags: []
---

## 正文

- 春風夜飛招月檄，檄月司花月供職。
- 月落千嬌百媚叢，諸花爲月妍爲容。
- 樓東月照樓西皎，樓西月向樓東笑。
- 月與花戲天中流，花與月浴江中浮。
- 月皆不管春風怒，花爲月歌爲月舞。
- 舞者媚綠歌嬌紅，爭憐妬寵驚春風。
- 出有入無多變異，花竟不曉月之意。
- 江花惱天天花愁，東樓月掩西樓羞。
- 花亦自睡花自醉，月倦欲歸歸未至。
- 却緣曉鍾呼月回，月回花醒花不知。

## 拼音

- chun1 feng1 ye4 fei1 zhao1 yue4 xi2 ， xi2 yue4 si1 hua1 yue4 gong4 zhi2 。
- yue4 luo4 qian1 jiao1 bai3 mei4 cong2 ， zhu1 hua1 wei2 yue4 yan2 wei2 rong2 。
- lou2 dong1 yue4 zhao4 lou2 xi1 jiao3 ， lou2 xi1 yue4 xiang4 lou2 dong1 xiao4 。
- yue4 yu3 hua1 xi4 tian1 zhong1 liu2 ， hua1 yu3 yue4 yu4 jiang1 zhong1 fu2 。
- yue4 jie1 bu4 guan3 chun1 feng1 nu4 ， hua1 wei2 yue4 ge1 wei2 yue4 wu3 。
- wu3 zhe3 mei4 lü4 ge1 jiao1 hong2 ， zheng1 lian2 du4 chong3 jing1 chun1 feng1 。
- chu1 you3 ru4 wu2 duo1 bian4 yi4 ， hua1 jing4 bu4 xiao3 yue4 zhi1 yi4 。
- jiang1 hua1 nao3 tian1 tian1 hua1 chou2 ， dong1 lou2 yue4 yan3 xi1 lou2 xiu1 。
- hua1 yi4 zi4 shui4 hua1 zi4 zui4 ， yue4 juan4 yu4 gui1 gui1 wei4 zhi4 。
- que4 yuan2 xiao3 zhong1 hu1 yue4 hui2 ， yue4 hui2 hua1 xing3 hua1 bu4 zhi1 。

## 注释

## 译文

## 赏析
