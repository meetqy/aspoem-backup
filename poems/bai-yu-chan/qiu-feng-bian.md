---
id: bai-yu-chan-qiu-feng-bian
title: 秋風變
titlePinyin: qiu1 feng1 bian4
titleSlug: qiu-feng-bian
author: 白玉蟾
authorPinyin: bai2 yu4 chan2
authorSlug: bai-yu-chan
dynasty: 宋
dynastyPinyin: song4
dynastySlug: song
tags: []
---

## 正文

- 一從佳人去，念念思杳魂。
- 頃刻不離懷，夢寐常溫溫。
- 幽人非好色，脂粉何萬羣。
- 良馬只一鞍，好花只一春。
- 流水去不返，青霄徒白雲。
- 香魂在九泉，夫豈不酸辛。
- 人間尚寂寂，陰府復何言。
- 造物略不悲，蒼天不我憐。
- 南風復西風，景物易變遷。
- 獨有一寸心，朝暮佳人邊。
- 幽冥不可詰，寧忍度歲年。
- 此身當如何，何當委荒煙。
- 若夫世間人，豈知道義堅。
- 孤然不自惜，悵望瑶臺仙。
- 置之勿復道，時時淚漣漣。
- 不堪酒醒時，月下與風前。
- 有夢夢不成，所思長縣縣。
- 萬里亦可到，一死今杳然。
- 相憶而自歎，蒼天復蒼天。

## 拼音

- yi4 cong2 jia1 ren2 qu4 ， nian4 nian4 si1 yao3 hun2 。
- qing3 ke4 bu4 li2 huai2 ， meng4 mei4 chang2 wen1 wen1 。
- you1 ren2 fei1 hao4 se4 ， zhi1 fen3 he2 wan4 qun2 。
- liang2 ma3 zhi1 yi4 an1 ， hao3 hua1 zhi1 yi4 chun1 。
- liu2 shui3 qu4 bu4 fan3 ， qing1 xiao1 tu2 bai2 yun2 。
- xiang1 hun2 zai4 jiu3 quan2 ， fu1 qi3 bu4 suan1 xin1 。
- ren2 jian4 shang4 ji4 ji4 ， yin1 fu3 fu4 he2 yan2 。
- zao4 wu4 lüe4 bu4 bei1 ， cang1 tian1 bu4 wo3 lian2 。
- nan2 feng1 fu4 xi1 feng1 ， jing3 wu4 yi4 bian4 qian1 。
- du2 you3 yi2 cun4 xin1 ， zhao1 mu4 jia1 ren2 bian1 。
- you1 ming2 bu4 ke3 jie2 ， ning2 ren3 du4 sui4 nian2 。
- ci3 shen1 dang1 ru2 he2 ， he2 dang1 wei3 huang1 yan1 。
- ruo4 fu2 shi4 jian4 ren2 ， qi3 zhi1 dao4 yi4 jian1 。
- gu1 ran2 bu2 zi4 xi1 ， chang4 wang4 yao2 tai2 xian1 。
- zhi4 zhi1 wu4 fu4 dao4 ， shi2 shi2 lei4 lian2 lian2 。
- bu4 kan1 jiu3 xing3 shi2 ， yue4 xia4 yu3 feng1 qian2 。
- you3 meng4 meng4 bu4 cheng2 ， suo3 si1 chang2 xian4 xian4 。
- wan4 li3 yi4 ke3 dao4 ， yi4 si3 jin1 yao3 ran2 。
- xiang1 yi4 er2 zi4 tan4 ， cang1 tian1 fu4 cang1 tian1 。

## 注释

## 译文

## 赏析
