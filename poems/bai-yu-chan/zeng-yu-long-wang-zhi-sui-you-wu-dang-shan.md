---
id: bai-yu-chan-zeng-yu-long-wang-zhi-sui-you-wu-dang-shan
title: 贈玉隆王直歲游武當山
titlePinyin: zeng4 yu4 long2 wang2 zhi2 sui4 you2 wu3 dang1 shan1
titleSlug: zeng-yu-long-wang-zhi-sui-you-wu-dang-shan
author: 白玉蟾
authorPinyin: bai2 yu4 chan2
authorSlug: bai-yu-chan
dynasty: 宋
dynastyPinyin: song4
dynastySlug: song
tags: []
---

## 正文

- 西山猿啼啼不己，千巖萬壑綠煙起。
- 杖頭挑月過瀟湘，去飲清陽澗下水。
- 清陽澗上五龍池，池邊落葉不敢飛。
- 太玄真人去未歸，七十二峯空斜暉。
- 峯頭有人名㘞火，洞泉飄出松花老。
- 他年君自武當回，惠我數枝石燈草。

## 拼音

- xi1 shan1 yuan2 ti2 ti2 bu4 ji3 ， qian1 yan2 wan4 he4 lü4 yan1 qi3 。
- zhang4 tou2 tiao1 yue4 guo4 xiao1 xiang1 ， qu4 yin3 qing1 yang2 jian4 xia4 shui3 。
- qing1 yang2 jian4 shang4 wu3 long2 chi2 ， chi2 bian1 luo4 ye4 bu4 gan3 fei1 。
- tai4 xuan2 zhen1 ren2 qu4 wei4 gui1 ， qi1 shi2 er4 feng1 kong1 xie2 hui1 。
- feng1 tou2 you3 ren2 ming2 㘞 huo3 ， dong4 quan2 piao1 chu1 song1 hua1 lao3 。
- ta1 nian2 jun1 zi4 wu3 dang1 hui2 ， hui4 wo3 shu4 zhi1 shi2 deng1 cao3 。

## 注释

## 译文

## 赏析
