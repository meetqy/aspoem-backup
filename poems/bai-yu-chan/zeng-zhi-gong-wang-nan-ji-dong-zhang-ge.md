---
id: bai-yu-chan-zeng-zhi-gong-wang-nan-ji-dong-zhang-ge
title: 贈知宮王南紀洞章歌
titlePinyin: zeng4 zhi1 gong1 wang2 nan2 ji4 dong4 zhang1 ge1
titleSlug: zeng-zhi-gong-wang-nan-ji-dong-zhang-ge
author: 白玉蟾
authorPinyin: bai2 yu4 chan2
authorSlug: bai-yu-chan
dynasty: 宋
dynastyPinyin: song4
dynastySlug: song
tags: []
---

## 正文

- 黄道珠躔闕一點，方寸無人洞門掩。
- 桑田未變海水減，琪樹開花綠苒苒。
- 小有瑶章落龍虎，月壇香冷宮誰主。
- 真人颺下神霄鸞，天騶慘慘歸紫府。
- 千山萬山鎖青煙，三樹兩樹啼斷猿。
- 風飛楊花三月寒，人在城門煙水村。
- 生而神靈長威武，笑携一卷黄庭去。
- 坐斷琳宮主㠭粥，星弁霞裙滿堂廡。
- 四海橫香航燭人，肘行膝步來如雲。
- 愛河翻波渺無際，花生鐵柱酆都春。
- 把握陰陽一呼吸，長嘯一聲鬼神泣。
- 仗劍喚雨輕撼環，化篆召雷略舉筆。
- 當年檄赴內道場，黄麻紫墨星爭光。
- 歸來百慶喜具舉，規模輪奐重鋪張。
- 翻思龍漢元年事，撞破混元識行李。
- 滿鼎鉛霜火燄飛，綠顔雪齒君知否。
- 松竹瀟瀟生泠風，白鶴一去草廬空。

## 拼音

- huang2 dao4 zhu1 chan2 que4 yi4 dian3 ， fang1 cun4 wu2 ren2 dong4 men2 yan3 。
- sang1 tian2 wei4 bian4 hai3 shui3 jian3 ， qi2 shu4 kai1 hua1 lü4 ran3 ran3 。
- xiao3 you3 yao2 zhang1 luo4 long2 hu3 ， yue4 tan2 xiang1 leng3 gong1 shui2 zhu3 。
- zhen1 ren2 yang2 xia4 shen2 xiao1 luan2 ， tian1 zou1 can3 can3 gui1 zi3 fu3 。
- qian1 shan1 wan4 shan1 suo3 qing1 yan1 ， san1 shu4 liang3 shu4 ti2 duan4 yuan2 。
- feng1 fei1 yang2 hua1 san1 yue4 han2 ， ren2 zai4 cheng2 men2 yan1 shui3 cun1 。
- sheng1 er2 shen2 ling2 chang2 wei1 wu3 ， xiao4 xie2 yi2 juan4 huang2 ting2 qu4 。
- zuo4 duan4 lin2 gong1 zhu3 㠭 zhou1 ， xing1 bian4 xia2 qun2 man3 tang2 wu3 。
- si4 hai3 heng2 xiang1 hang2 zhu2 ren2 ， zhou3 xing2 xi1 bu4 lai2 ru2 yun2 。
- ai4 he2 fan1 bo1 miao3 wu2 ji4 ， hua1 sheng1 tie3 zhu4 feng1 dou1 chun1 。
- ba3 wo4 yin1 yang2 yi4 hu1 xi1 ， chang2 xiao4 yi4 sheng1 gui3 shen2 qi4 。
- zhang4 jian4 huan4 yu3 qing1 han4 huan2 ， hua4 zhuan4 zhao4 lei2 lüe4 ju3 bi3 。
- dang1 nian2 xi2 fu4 nei4 dao4 chang3 ， huang2 ma2 zi3 mo4 xing1 zheng1 guang1 。
- gui1 lai2 bai3 qing4 xi3 ju4 ju3 ， gui1 mo2 lun2 huan4 zhong4 pu1 zhang1 。
- fan1 si1 long2 han4 yuan2 nian2 shi4 ， zhuang4 po4 hun4 yuan2 shi2 xing2 li0 。
- man3 ding3 qian1 shuang1 huo3 yan4 fei1 ， lü4 yan2 xue3 chi3 jun1 zhi1 fou3 。
- song1 zhu2 xiao1 xiao1 sheng1 ling2 feng1 ， bai2 he4 yi2 qu4 cao3 lu2 kong1 。

## 注释

## 译文

## 赏析
