---
id: bai-yu-chan-chun-yang-hui
title: 純陽會
titlePinyin: chun2 yang2 hui4
titleSlug: chun-yang-hui
author: 白玉蟾
authorPinyin: bai2 yu4 chan2
authorSlug: bai-yu-chan
dynasty: 宋
dynastyPinyin: song4
dynastySlug: song
tags: []
---

## 正文

- 一點薰風舞綠槐，祝融衮火從南來。
- 海棠落地蜂蝶去，池館無人蓮未開。
- 溶溶一掬清和髓，純乾已作牝馬矣。
- 岳瀆將此英雄氣，收來頓在葫蘆裏。
- 階前十有四莢蓂，諫議夜來夢麒麟。
- 披槲老翁自鼻笑，胞胎未兆天元春。
- 洞賓弄巧翻成拙，蓬萊路上空明月。
- 牆頭梅子枝上蠟，池畔榴花葉底血。
- 生來挺挺其精神，所適性癖窮天真。
- 驀然悟得鉛汞機，敢謂大道無楚秦。
- 忽爾金丹成九轉，十月胎團人不問。
- 撼動乾坤走鬼神，青雲白鶴方解悶。
- 天下後世思真人，常與真人慶誕辰。
- 櫻笋厨開正來日，釋氏亦欲制蠟人。
- 不知故事自誰始，實是五代譙陵起。
- 王詵建會集冠褐，飛來白鶴不知幾。
- 次則蕭氏建宅仙，七閩萬戶生祥煙。
- 一郡二郡漸風化，駸駸知省洞賓賢。
- 城南城北走幾次，人亦不知回老是。
- 但見老松作人語，先生携墨歸誰氏。
- 太平寺裏作篇詩，又道摩鏡嫌人癡。
- 岳陽市心一長嘯，鐵笛無聲今幾時。
- 寶婺有人潘氏子，功名願足心肺喜。
- 髫年崇奉迄今日，四海杖屨紛如蟻。
- 萬指叢中見玉蟾，不作衣衫襤褸嫌。
- 題詩祝君勵金石，晨香夕燭增肅嚴。
- 妙通老人暗撫掌，何年熊羆入夢想。
- 待渠崢嶸欲及笄，整頓衣鉢福無量。
- 半千白鶴呼青雲，青雲深處瓊梅新。
- 有人要問飛昇事，只看天邊日月輪。

## 拼音

- yi4 dian3 xun1 feng1 wu3 lü4 huai2 ， zhu4 rong2 gun3 huo3 cong2 nan2 lai2 。
- hai3 tang2 luo4 di4 feng1 die2 qu4 ， chi2 guan3 wu2 ren2 lian2 wei4 kai1 。
- rong2 rong2 yi4 ju1 qing1 he2 sui3 ， chun2 qian2 yi3 zuo4 pin4 ma3 yi3 。
- yue4 du2 jiang1 ci3 ying1 xiong2 qi4 ， shou1 lai2 dun4 zai4 hu2 lu2 li3 。
- jie1 qian2 shi2 you3 si4 jia2 mi4 ， jian4 yi4 ye4 lai2 meng4 qi2 lin2 。
- pi1 hu2 lao3 weng1 zi4 bi2 xiao4 ， bao1 tai1 wei4 zhao4 tian1 yuan2 chun1 。
- dong4 bin1 nong4 qiao3 fan1 cheng2 zhuo1 ， peng2 lai2 lu4 shang0 kong1 ming2 yue4 。
- qiang2 tou2 mei2 zi0 zhi1 shang4 la4 ， chi2 pan4 liu2 hua1 ye4 di3 xue4 。
- sheng1 lai2 ting3 ting3 qi2 jing1 shen2 ， suo3 shi4 xing4 pi3 qiong2 tian1 zhen1 。
- mo4 ran2 wu4 de2 qian1 gong3 ji1 ， gan3 wei4 da4 dao4 wu2 chu3 qin2 。
- hu1 er3 jin1 dan1 cheng2 jiu3 zhuan3 ， shi2 yue4 tai1 tuan2 ren2 bu2 wen4 。
- han4 dong4 qian2 kun1 zou3 gui3 shen2 ， qing1 yun2 bai2 he4 fang1 jie3 men4 。
- tian1 xia4 hou4 shi4 si1 zhen1 ren2 ， chang2 yu3 zhen1 ren2 qing4 dan4 chen2 。
- ying1 sun3 chu2 kai1 zheng4 lai2 ri4 ， shi4 shi4 yi4 yu4 zhi4 la4 ren2 。
- bu4 zhi1 gu4 shi0 zi4 shui2 shi3 ， shi2 shi4 wu3 dai4 qiao2 ling2 qi3 。
- wang2 shen1 jian4 hui4 ji2 guan1 he4 ， fei1 lai2 bai2 he4 bu4 zhi1 ji1 。
- ci4 ze2 xiao1 shi4 jian4 zhai2 xian1 ， qi1 min3 wan4 hu4 sheng1 xiang2 yan1 。
- yi2 jun4 er4 jun4 jian4 feng1 hua4 ， qin1 qin1 zhi1 sheng3 dong4 bin1 xian2 。
- cheng2 nan2 cheng2 bei3 zou3 ji1 ci4 ， ren2 yi4 bu4 zhi1 hui2 lao3 shi4 。
- dan4 jian4 lao3 song1 zuo4 ren2 yu3 ， xian1 sheng0 xie2 mo4 gui1 shui2 shi4 。
- tai4 ping2 si4 li3 zuo4 pian1 shi1 ， you4 dao4 mo2 jing4 xian2 ren2 chi1 。
- yue4 yang2 shi4 xin1 yi4 chang2 xiao4 ， tie3 di2 wu2 sheng1 jin1 ji1 shi2 。
- bao3 wu4 you3 ren2 pan1 shi4 zi3 ， gong1 ming2 yuan4 zu2 xin1 fei4 xi3 。
- tiao2 nian2 chong2 feng4 qi4 jin1 ri4 ， si4 hai3 zhang4 ju4 fen1 ru2 yi3 。
- wan4 zhi3 cong2 zhong1 jian4 yu4 chan2 ， bu2 zuo4 yi1 shan1 lan2 lü3 xian2 。
- ti2 shi1 zhu4 jun1 li4 jin1 shi2 ， chen2 xiang1 xi1 zhu2 zeng1 su4 yan2 。
- miao4 tong1 lao3 ren2 an4 fu3 zhang3 ， he2 nian2 xiong2 pi2 ru4 meng4 xiang3 。
- dai4 qu2 zheng1 rong2 yu4 ji2 ji1 ， zheng3 dun4 yi1 bo1 fu2 wu2 liang2 。
- ban4 qian1 bai2 he4 hu1 qing1 yun2 ， qing1 yun2 shen1 chu3 qiong2 mei2 xin1 。
- you3 ren2 yao4 wen4 fei1 sheng1 shi4 ， zhi1 kan4 tian1 bian1 ri4 yue4 lun2 。

## 注释

## 译文

## 赏析
