---
id: bai-yu-chan-ti-ou-yang-shi-shan-shui-hou
title: 題歐陽氏山水後
titlePinyin: ti2 ou1 yang2 shi4 shan1 shui3 hou4
titleSlug: ti-ou-yang-shi-shan-shui-hou
author: 白玉蟾
authorPinyin: bai2 yu4 chan2
authorSlug: bai-yu-chan
dynasty: 宋
dynastyPinyin: song4
dynastySlug: song
tags: []
---

## 正文

- 平沙斷岸幾千尺，樹色煙光渺無極。
- 一葉扁舟歸去來，漁翁放棹倚蘆荻。
- 八九山家雲水村，白蘋紅蓼數漁船。
- 沙寒石瘦木葉落，一鈎淡月照黄昏。
- 小橋跨水碧溪淺，蒼壁丹崖半苔蘚。
- 樵子歸擔竹兩竿，落霞孤鶩天邊遠。
- 千山萬山風色清，四柱茅亭立晚汀。
- 花紅草綠山水靜，獨步亭前秋月明。
- 山前一陣梧桐雨，落花驚斷山禽語。
- 誰家樓閣隠青林，老僧歸寺立溪滸。
- 一溪流水遶雲根，草舍茅庵常閉門。
- 客來倚棹一回顧，直疑此是真桃源。
- 洞門紫翠交相映，林幄山屏更清勝。
- 何人作此無聲詩，展開如入溪山鏡。

## 拼音

- ping2 sha1 duan4 an4 ji1 qian1 chi3 ， shu4 se4 yan1 guang1 miao3 wu2 ji2 。
- yi2 ye4 pian1 zhou1 gui1 qu4 lai2 ， yu2 weng1 fang4 zhao4 yi3 lu2 di2 。
- ba1 jiu3 shan1 jia1 yun2 shui3 cun1 ， bai2 pin2 hong2 liao3 shu4 yu2 chuan2 。
- sha1 han2 shi2 shou4 mu4 ye4 luo4 ， yi4 gou1 dan4 yue4 zhao4 huang2 hun1 。
- xiao3 qiao2 kua4 shui3 bi4 xi1 qian3 ， cang1 bi4 dan1 ya2 ban4 tai2 xian3 。
- qiao2 zi0 gui1 dan1 zhu2 liang3 gan1 ， luo4 xia2 gu1 wu4 tian1 bian1 yuan3 。
- qian1 shan1 wan4 shan1 feng1 se4 qing1 ， si4 zhu4 mao2 ting2 li4 wan3 ting1 。
- hua1 hong2 cao3 lü4 shan1 shui3 jing4 ， du2 bu4 ting2 qian2 qiu1 yue4 ming2 。
- shan1 qian2 yi2 zhen4 wu2 tong2 yu3 ， luo4 hua1 jing1 duan4 shan1 qin2 yu3 。
- shui2 jia1 lou2 ge2 yin3 qing1 lin2 ， lao3 seng1 gui1 si4 li4 xi1 hu3 。
- yi4 xi1 liu2 shui3 rao4 yun2 gen1 ， cao3 she4 mao2 an1 chang2 bi4 men2 。
- ke4 lai2 yi3 zhao4 yi4 hui2 gu4 ， zhi2 yi2 ci3 shi4 zhen1 tao2 yuan2 。
- dong4 men2 zi3 cui4 jiao1 xiang1 ying4 ， lin2 wo4 shan1 ping2 geng4 qing1 sheng4 。
- he2 ren2 zuo4 ci3 wu2 sheng1 shi1 ， zhan3 kai1 ru2 ru4 xi1 shan1 jing4 。

## 注释

## 译文

## 赏析
