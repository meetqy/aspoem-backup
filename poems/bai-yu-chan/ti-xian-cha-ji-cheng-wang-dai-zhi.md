---
id: bai-yu-chan-ti-xian-cha-ji-cheng-wang-dai-zhi
title: 題仙槎寄呈王待制
titlePinyin: ti2 xian1 cha2 ji4 cheng2 wang2 dai4 zhi4
titleSlug: ti-xian-cha-ji-cheng-wang-dai-zhi
author: 白玉蟾
authorPinyin: bai2 yu4 chan2
authorSlug: bai-yu-chan
dynasty: 宋
dynastyPinyin: song4
dynastySlug: song
tags: []
---

## 正文

- 道人身世已盟鷗，便好乘雲御氣休。
- 何足風波吾一點，盍思舟楫彼迷流。
- 從教水擊三千里，別是煙飄十二樓。
- 松以碧濤成夜吼，山爲翠浪接空浮。
- 初非孔聖乘桴志，薄類梁僧渡葦謀。
- 廬阜插篙空木末，武夷停櫂尚巖頭。
- 爭如太乙真人葉，往盪須彌絕頂秋。
- 昔者天孫失機石，我疑博望乃牽牛。
- 却無滄海桑田事，底用浮家泛宅愁。
- 箇裏且吹無孔笛，向人只下直針鈎。
- 而今性水涵孤月，休遣禪河起一漚。
- 逝者如斯曾不返，憑誰爲我問陽侯。

## 拼音

- dao4 ren2 shen1 shi4 yi3 meng2 ou1 ， bian4 hao3 cheng2 yun2 yu4 qi4 xiu1 。
- he2 zu2 feng1 bo1 wu2 yi4 dian3 ， he2 si1 zhou1 ji2 bi3 mi2 liu2 。
- cong2 jiao4 shui3 ji1 san1 qian1 li3 ， bie2 shi4 yan1 piao1 shi2 er4 lou2 。
- song1 yi3 bi4 tao1 cheng2 ye4 hou3 ， shan1 wei2 cui4 lang4 jie1 kong1 fu2 。
- chu1 fei1 kong3 sheng4 cheng2 fu2 zhi4 ， bao2 lei4 liang2 seng1 du4 wei3 mou2 。
- lu2 fu4 cha1 gao1 kong1 mu4 mo4 ， wu3 yi2 ting2 zhao4 shang4 yan2 tou2 。
- zheng1 ru2 tai4 yi3 zhen1 ren2 ye4 ， wang3 dang4 xu1 mi2 jue2 ding3 qiu1 。
- xi1 zhe3 tian1 sun1 shi1 ji1 shi2 ， wo3 yi2 bo2 wang4 nai3 qian1 niu2 。
- que4 wu2 cang1 hai3 sang1 tian2 shi4 ， di3 yong4 fu2 jia1 fan4 zhai2 chou2 。
- ge4 li3 qie3 chui1 wu2 kong3 di2 ， xiang4 ren2 zhi1 xia4 zhi2 zhen1 gou1 。
- er2 jin1 xing4 shui3 han2 gu1 yue4 ， xiu1 qian3 shan4 he2 qi3 yi4 ou1 。
- shi4 zhe3 ru2 si1 ceng2 bu4 fan3 ， ping2 shui2 wei2 wo3 wen4 yang2 hou2 。

## 注释

## 译文

## 赏析
