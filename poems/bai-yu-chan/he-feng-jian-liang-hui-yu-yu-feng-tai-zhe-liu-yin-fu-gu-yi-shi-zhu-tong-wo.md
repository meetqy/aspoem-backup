---
id: bai-yu-chan-he-feng-jian-liang-hui-yu-yu-feng-tai-zhe-liu-yin-fu-gu-yi-shi-zhu-tong-wo
title: 荷風薦凉屷于御風臺者六因賦古意示諸同我
titlePinyin: he2 feng1 jian4 liang2 hui4 yu2 yu4 feng1 tai2 zhe3 liu4 yin1 fu4 gu3 yi4 shi4 zhu1 tong2 wo3
titleSlug: he-feng-jian-liang-hui-yu-yu-feng-tai-zhe-liu-yin-fu-gu-yi-shi-zhu-tong-wo
author: 白玉蟾
authorPinyin: bai2 yu4 chan2
authorSlug: bai-yu-chan
dynasty: 宋
dynastyPinyin: song4
dynastySlug: song
tags: []
---

## 正文

- 黄昏六點星，飛墮天南方。
- 蕩蕩無邊秋，水色涵天光。
- 紫壺如朱槿，鮮妍敵露霜。
- 紫瓊如芙蓉，風韻何清凉。
- 紫煙如芝蘭，澗谷含幽芳。
- 紫雲如木犀，內祕天家香。
- 鶴林如甘菊，端可壽而臧。
- 滿泛九霞觴，與客秋興長。
- 紫清如芰荷，堪製仙人裳。
- 願言六人者，駕月賓帝旁。
- 先拜紫皇前，次謁王母房。
- 人間塵埃子，白日空茫茫。

## 拼音

- huang2 hun1 liu4 dian3 xing1 ， fei1 duo4 tian1 nan2 fang1 。
- dang4 dang4 wu2 bian1 qiu1 ， shui3 se4 han2 tian1 guang1 。
- zi3 hu2 ru2 zhu1 jin3 ， xian1 yan2 di2 lu4 shuang1 。
- zi3 qiong2 ru2 fu2 rong2 ， feng1 yun4 he2 qing1 liang2 。
- zi3 yan1 ru2 zhi1 lan2 ， jian4 gu3 han2 you1 fang1 。
- zi3 yun2 ru2 mu4 xi1 ， nei4 bi4 tian1 jia1 xiang1 。
- he4 lin2 ru2 gan1 ju2 ， duan1 ke3 shou4 er2 zang1 。
- man3 fan4 jiu3 xia2 shang1 ， yu3 ke4 qiu1 xing1 chang2 。
- zi3 qing1 ru2 ji4 he2 ， kan1 zhi4 xian1 ren2 shang0 。
- yuan4 yan2 liu4 ren2 zhe3 ， jia4 yue4 bin1 di4 pang2 。
- xian1 bai4 zi3 huang2 qian2 ， ci4 ye4 wang2 mu3 fang2 。
- ren2 jian4 chen2 ai1 zi3 ， bai2 ri4 kong1 mang2 mang2 。

## 注释

## 译文

## 赏析
