---
id: bai-yu-chan-wan-fa-gui-yi-ge
title: 萬法歸一歌
titlePinyin: wan4 fa3 gui1 yi4 ge1
titleSlug: wan-fa-gui-yi-ge
author: 白玉蟾
authorPinyin: bai2 yu4 chan2
authorSlug: bai-yu-chan
dynasty: 宋
dynastyPinyin: song4
dynastySlug: song
tags: []
---

## 正文

- 金丹大藥妙無窮，一點丹頭內外紅。
- 真汞真鉛纔入手，片時伏虎活擒龍。
- 黄公聘入丁公舍，巽位吹噓九轉功。
- 十月胎圓坎離外，紫雲飛出玉爐空。
- 短褐包巾滿廛市，尋草燒茅烹藥柜。
- 自己三黄及四神，誰知安竈烹爐意。
- 紙襖麻衣要隠山，餐松飲水守饑寒。
- 日魂月魄空呼吸，到底方知入道難。
- 黑山山下鬼窟裏，背曲頭垂口流水。
- 夢中夢見夢中人，幾時待得硫黄死。
- 薄福癡人不斷淫，尾閭閉了採他陰。
- 元精摇撼無牆壁，錯認黄泥喚作金。
- 容成三峯學御女，採精吸血兼服乳。
- 大道本來無陰陽，勞形著相徒自苦。
- 叩齒吞精咽氣聲，轆轤空動髑髏形。
- 妄將口鼻爲玄牝，謾說金精肘後盈。
- 鼻頭閉息空畫餠，幾人日中逃得影。
- 客風邪氣肚中鳴，安得長靈砂在鼎。
- 參禪見性契真如，莫道無心便靠虛。
- 悟了不行乾智慧，千崖萬壑涉程途。
- 多少老儒學周易，豈知太極歸無極。
- 忘形便欲任天真，只恐春歸草無力。
- 明教專門事滅魔，七時功德便如何。
- 不知清凈光明意，面色痿黄空自磨。
- 胡氏陽山一果祖，九返莊嚴皆妄語。
- 手執金環運三車，阿誰飛上金天去。
- 更有持齋四果徒，九曲江頭下鐵符。
- 乳香燒盡難成佛，精血元陽搬運枯。
- 三千六百旁門術，開頂縮龜習定息。
- 存想丹田煉五芽，吐故納新虛貴力。
- 禮塔焚香誦藏經，更能拜斗與瞻星。
- 吞符飲水專持咒，恁地如何得道成。
- 注想按摩八段錦，嘻呵六字拘興寢。
- 若要還精補腦時，除非一盞醍醐飲。
- 雙眼遥思運頂門，戲言日月照崑崙。
- 那堪又見圓光現，便指天尊與世尊。
- 眼本無光人妄想，耳本無聲那得響。
- 上有大淵下泓池，妄指中黄忍肚饑。
- 空按周天行封數，幾能識得真龍虎。
- 若識真龍真虎人，了得向上一條路。
- 暗把簞瓢服小便，吐吞涎唾作珠圓。
- 鼻頭流出兩條涕，便敢呼爲玉筯仙。
- 說盡存三守一底，九年煉丹思想裏。
- 忘却家珍向外尋，百年做箇陰靈鬼。
- 天門枸杞與黄精，豆杏薑椒白茯苓。
- 未委地仙成也未，皮焦肉腐可憐生。
- 齋醮關宣歌梵曲，分環破券受科錄。
- 不識天心兩字真，口會三光符水熟。
- 袖中雷印嚇山精，手把楊枝學隠形。
- 此心本是通神藏，一念差時萬狀生。
- 此身身外皆隠物，此心心外皆妖術。
- 身裏真心心裏身，不在中間內外出。
- 這些金液大還丹，自從元谷至泥丸。
- 抽添七返無多事，草木無心天地閑。
- 真根真蒂結真酥，真鼎真壇真藥爐。
- 陽日起頭陰日積，分明陽火與陰符。
- 半畝丹田種金粟，一朵靈芝香馥鬰。
- 鐵牛哮吼入綿厨，木馬奔馳跳金屋。
- 乾坤二八結丹砂，滿鼎溶溶白雪花。
- 提住龜蛇歸兩手，山中玉兔化金鴉。
- 還丹有訣知音少，汞龍鉛虎憑火候。
- 三千刻內結嬰兒，調和溫養終無漏。
- 遍體渾如一片瓊，寒蟾光照玉壺冰。
- 頂門夜半雷聲吼，匝地清風神鬼驚。
- 天上人間真妙訣，誰敢天機私漏泄。
- 須是英雄大丈夫，了然胸中無一物。
- 一陽纔動大丹成，片餉工夫造化靈。
- 祇恐南宮錄姓名，醉騎白鶴朝上清。

## 拼音

- jin1 dan1 da4 yao4 miao4 wu2 qiong2 ， yi4 dian3 dan1 tou2 nei4 wai4 hong2 。
- zhen1 gong3 zhen1 qian1 cai2 ru4 shou3 ， pian4 shi2 fu2 hu3 huo2 qin2 long2 。
- huang2 gong1 pin4 ru4 ding1 gong1 she4 ， xun4 wei4 chui1 xu1 jiu3 zhuan3 gong1 。
- shi2 yue4 tai1 yuan2 kan3 li2 wai4 ， zi3 yun2 fei1 chu1 yu4 lu2 kong1 。
- duan3 he4 bao1 jin1 man3 chan2 shi4 ， xun2 cao3 shao1 mao2 peng1 yao4 gui4 。
- zi4 ji3 san1 huang2 ji2 si4 shen2 ， shui2 zhi1 an1 zao4 peng1 lu2 yi4 。
- zhi3 ao3 ma2 yi1 yao4 yin3 shan1 ， can1 song1 yin3 shui3 shou3 ji1 han2 。
- ri4 hun2 yue4 po4 kong1 hu1 xi1 ， dao4 di3 fang1 zhi1 ru4 dao4 nan2 。
- hei1 shan1 shan1 xia4 gui3 ku1 li3 ， bei4 qu3 tou2 chui2 kou3 liu2 shui3 。
- meng4 zhong1 meng4 jian4 meng4 zhong1 ren2 ， ji1 shi2 dai4 de2 liu2 huang2 si3 。
- bao2 fu2 chi1 ren2 bu2 duan4 yin2 ， wei3 lü2 bi4 le0 cai3 ta1 yin1 。
- yuan2 jing1 yao2 han4 wu2 qiang2 bi4 ， cuo4 ren4 huang2 ni2 huan4 zuo4 jin1 。
- rong2 cheng2 san1 feng1 xue2 yu4 nü3 ， cai3 jing1 xi1 xue4 jian1 fu2 ru3 。
- da4 dao4 ben3 lai2 wu2 yin1 yang2 ， lao2 xing2 zhu4 xiang1 tu2 zi4 ku3 。
- kou4 chi3 tun1 jing1 yan4 qi4 sheng1 ， lu4 lu2 kong1 dong4 du2 lou2 xing2 。
- wang4 jiang1 kou3 bi2 wei2 xuan2 pin4 ， man2 shuo1 jin1 jing1 zhou3 hou4 ying2 。
- bi2 tou2 bi4 xi1 kong1 hua4 bing3 ， ji1 ren2 ri4 zhong1 tao2 de2 ying3 。
- ke4 feng1 xie2 qi4 du4 zhong1 ming2 ， an1 de2 chang2 ling2 sha1 zai4 ding3 。
- can1 shan4 jian4 xing4 qi4 zhen1 ru2 ， mo4 dao4 wu2 xin1 bian4 kao4 xu1 。
- wu4 le0 bu4 xing2 qian2 zhi4 hui4 ， qian1 ya2 wan4 he4 she4 cheng2 tu2 。
- duo1 shao3 lao3 ru2 xue2 zhou1 yi4 ， qi3 zhi1 tai4 ji2 gui1 wu2 ji2 。
- wang4 xing2 bian4 yu4 ren4 tian1 zhen1 ， zhi3 kong3 chun1 gui1 cao3 wu2 li4 。
- ming2 jiao4 zhuan1 men2 shi4 mie4 mo2 ， qi1 shi2 gong1 de2 bian4 ru2 he2 。
- bu4 zhi1 qing1 jing4 guang1 ming2 yi4 ， mian4 se4 wei3 huang2 kong1 zi4 mo2 。
- hu2 shi4 yang2 shan1 yi4 guo3 zu3 ， jiu3 fan3 zhuang1 yan2 jie1 wang4 yu3 。
- shou3 zhi2 jin1 huan2 yun4 san1 ju1 ， a1 shui2 fei1 shang4 jin1 tian1 qu4 。
- geng4 you3 chi2 zhai1 si4 guo3 tu2 ， jiu3 qu1 jiang1 tou2 xia4 tie3 fu2 。
- ru3 xiang1 shao1 jin4 nan2 cheng2 fo2 ， jing1 xue4 yuan2 yang2 ban1 yun4 ku1 。
- san1 qian1 liu4 bai3 pang2 men2 shu4 ， kai1 ding3 suo1 gui1 xi2 ding4 xi1 。
- cun2 xiang3 dan1 tian2 lian4 wu3 ya2 ， tu3 gu4 na4 xin1 xu1 gui4 li4 。
- li3 ta3 fen2 xiang1 song4 cang2 jing1 ， geng4 neng2 bai4 dou4 yu3 zhan1 xing1 。
- tun1 fu2 yin3 shui3 zhuan1 chi2 zhou4 ， nen4 di4 ru2 he2 de2 dao4 cheng2 。
- zhu4 xiang3 an4 mo2 ba1 duan4 jin3 ， xi1 he1 liu4 zi4 ju1 xing1 qin3 。
- ruo4 yao4 huan2 jing1 bu3 nao3 shi2 ， chu2 fei1 yi4 zhan3 ti2 hu2 yin3 。
- shuang1 yan3 yao2 si1 yun4 ding3 men2 ， xi4 yan2 ri4 yue4 zhao4 kun1 lun2 。
- na4 kan1 you4 jian4 yuan2 guang1 xian4 ， bian4 zhi3 tian1 zun1 yu3 shi4 zun1 。
- yan3 ben3 wu2 guang1 ren2 wang4 xiang3 ， er3 ben3 wu2 sheng1 na4 de2 xiang3 。
- shang4 you3 da4 yuan1 xia4 hong2 chi2 ， wang4 zhi3 zhong1 huang2 ren3 du4 ji1 。
- kong1 an4 zhou1 tian1 xing2 feng1 shu4 ， ji1 neng2 shi2 de2 zhen1 long2 hu3 。
- ruo4 shi2 zhen1 long2 zhen1 hu3 ren2 ， liao3 de2 xiang4 shang4 yi4 tiao2 lu4 。
- an4 ba3 dan1 piao2 fu2 xiao3 bian4 ， tu3 tun1 xian2 tuo4 zuo4 zhu1 yuan2 。
- bi2 tou2 liu2 chu1 liang3 tiao2 ti4 ， bian4 gan3 hu1 wei2 yu4 zhu4 xian1 。
- shuo1 jin4 cun2 san1 shou3 yi4 di3 ， jiu3 nian2 lian4 dan1 si1 xiang3 li3 。
- wang4 que4 jia1 zhen1 xiang4 wai4 xun2 ， bai3 nian2 zuo4 ge4 yin1 ling2 gui3 。
- tian1 men2 gou3 qi3 yu3 huang2 jing1 ， dou4 xing4 jiang1 jiao1 bai2 fu2 ling2 。
- wei4 wei3 di4 xian1 cheng2 ye3 wei4 ， pi2 jiao1 rou4 fu3 ke3 lian2 sheng1 。
- zhai1 jiao4 guan1 xuan1 ge1 fan4 qu3 ， fen1 huan2 po4 quan4 shou4 ke1 lu4 。
- bu4 shi2 tian1 xin1 liang3 zi4 zhen1 ， kou3 hui4 san1 guang1 fu2 shui3 shu2 。
- xiu4 zhong1 lei2 yin4 he4 shan1 jing1 ， shou3 ba3 yang2 zhi1 xue2 yin3 xing2 。
- ci3 xin1 ben3 shi4 tong1 shen2 cang2 ， yi2 nian4 cha4 shi2 wan4 zhuang4 sheng1 。
- ci3 shen1 shen1 wai4 jie1 yin3 wu4 ， ci3 xin1 xin1 wai4 jie1 yao1 shu4 。
- shen1 li3 zhen1 xin1 xin1 li3 shen1 ， bu2 zai4 zhong1 jian4 nei4 wai4 chu1 。
- zhe4 xie1 jin1 ye4 da4 huan2 dan1 ， zi4 cong2 yuan2 gu3 zhi4 ni2 wan2 。
- chou1 tian1 qi1 fan3 wu2 duo1 shi4 ， cao3 mu4 wu2 xin1 tian1 di4 xian2 。
- zhen1 gen1 zhen1 di4 jie2 zhen1 su1 ， zhen1 ding3 zhen1 tan2 zhen1 yao4 lu2 。
- yang2 ri4 qi3 tou2 yin1 ri4 ji1 ， fen1 ming2 yang2 huo3 yu3 yin1 fu2 。
- ban4 mu3 dan1 tian2 zhong3 jin1 su4 ， yi4 duo3 ling2 zhi1 xiang1 fu4 yu4 。
- tie3 niu2 xiao4 hou3 ru4 mian2 chu2 ， mu4 ma3 ben1 chi2 tiao4 jin1 wu1 。
- qian2 kun1 er4 ba1 jie2 dan1 sha1 ， man3 ding3 rong2 rong2 bai2 xue3 hua1 。
- ti2 zhu4 gui1 she2 gui1 liang3 shou3 ， shan1 zhong1 yu4 tu4 hua4 jin1 ya1 。
- huan2 dan1 you3 jue2 zhi1 yin1 shao3 ， gong3 long2 qian1 hu3 ping2 huo3 hou0 。
- san1 qian1 ke4 nei4 jie2 ying1 er2 ， diao4 he2 wen1 yang3 zhong1 wu2 lou4 。
- bian4 ti3 hun2 ru2 yi2 pian4 qiong2 ， han2 chan2 guang1 zhao4 yu4 hu2 bing1 。
- ding3 men2 ye4 ban4 lei2 sheng1 hou3 ， za1 di4 qing1 feng1 shen2 gui3 jing1 。
- tian1 shang4 ren2 jian4 zhen1 miao4 jue2 ， shui2 gan3 tian1 ji1 si1 lou4 xie4 。
- xu1 shi4 ying1 xiong2 da4 zhang4 fu0 ， liao3 ran2 xiong1 zhong1 wu2 yi2 wu4 。
- yi4 yang2 cai2 dong4 da4 dan1 cheng2 ， pian4 xiang3 gong1 fu0 zao4 hua4 ling2 。
- qi2 kong3 nan2 gong1 lu4 xing4 ming2 ， zui4 qi2 bai2 he4 chao2 shang4 qing1 。

## 注释

## 译文

## 赏析
