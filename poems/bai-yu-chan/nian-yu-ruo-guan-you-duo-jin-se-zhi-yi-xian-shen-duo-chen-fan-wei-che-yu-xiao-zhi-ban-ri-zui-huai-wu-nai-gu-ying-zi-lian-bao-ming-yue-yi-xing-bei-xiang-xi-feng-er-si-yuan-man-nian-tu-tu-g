---
id: bai-yu-chan-nian-yu-ruo-guan-you-duo-jin-se-zhi-yi-xian-shen-duo-chen-fan-wei-che-yu-xiao-zhi-ban-ri-zui-huai-wu-nai-gu-ying-zi-lian-bao-ming-yue-yi-xing-bei-xiang-xi-feng-er-si-yuan-man-nian-tu-tu-gu-wei-xin-yuan-ji-he-lin-you
title: 年踰弱冠又多錦瑟之一絃身墮塵樊未徹玉霄之半日醉懷無奈顧影自憐抱明月以興悲向西風而思遠謾拈禿兔姑慰心猿寄鶴林友
titlePinyin: nian2 yu2 ruo4 guan4 you4 duo1 jin3 se4 zhi1 yi1 xian2 shen1 duo4 chen2 fan2 wei4 che4 yu4 xiao1 zhi1 ban4 ri4 zui4 huai2 wu2 nai4 gu4 ying3 zi4 lian2 bao4 ming2 yue4 yi3 xing1 bei1 xiang4 xi1 feng1 er2 si1 yuan3 man2 nian1 tu1 tu4 gu1 wei4 xin1 yuan2 ji4 he4 lin2 you3
titleSlug: nian-yu-ruo-guan-you-duo-jin-se-zhi-yi-xian-shen-duo-chen-fan-wei-che-yu-xiao-zhi-ban-ri-zui-huai-wu-nai-gu-ying-zi-lian-bao-ming-yue-yi-xing-bei-xiang-xi-feng-er-si-yuan-man-nian-tu-tu-gu-wei-xin-yuan-ji-he-lin-you
author: 白玉蟾
authorPinyin: bai2 yu4 chan2
authorSlug: bai-yu-chan
dynasty: 宋
dynastyPinyin: song4
dynastySlug: song
tags: []
---

## 正文

- 夜凉莫聽野猿哀，覺我枯腸轉九迴。
- 淅淅秋風吹性水，淹淹暮雨滴心灰。
- 自憐孤影青燈下，曾作神霄故吏來。
- 若待此生塵債足，鳳凰閤下已青苔。

## 拼音

- ye4 liang2 mo4 ting1 ye3 yuan2 ai1 ， jue2 wo3 ku1 chang2 zhuan3 jiu3 hui2 。
- xi1 xi1 qiu1 feng1 chui1 xing4 shui3 ， yan1 yan1 mu4 yu3 di1 xin1 hui1 。
- zi4 lian2 gu1 ying3 qing1 deng1 xia4 ， ceng2 zuo4 shen2 xiao1 gu4 li4 lai2 。
- ruo4 dai4 ci3 sheng1 chen2 zhai4 zu2 ， feng4 huang2 he2 xia4 yi3 qing1 tai2 。

## 注释

## 译文

## 赏析
