---
id: bai-yu-chan-yue-ting
title: 月庭
titlePinyin: yue4 ting2
titleSlug: yue-ting
author: 白玉蟾
authorPinyin: bai2 yu4 chan2
authorSlug: bai-yu-chan
dynasty: 宋
dynastyPinyin: song4
dynastySlug: song
tags: []
---

## 正文

- 佳人冰雪姿，奕奕紫芝眉。
- 中懷徑寸珠，曉夜光陸離。
- 似月充其庭，謂是亦良非。
- 乃知可憐宵，誠與姮娥期。
- 四座生虛白，一笑搴其衣。
- 拔子出紅塵，相與游瑶池。
- 舉頭叫風伯，招手邀雲師。
- 高折丹桂花，縱身空中飛。

## 拼音

- jia1 ren2 bing1 xue3 zi1 ， yi4 yi4 zi3 zhi1 mei2 。
- zhong1 huai2 jing4 cun4 zhu1 ， xiao3 ye4 guang1 lu4 li2 。
- si4 yue4 chong1 qi2 ting2 ， wei4 shi4 yi4 liang2 fei1 。
- nai3 zhi1 ke3 lian2 xiao1 ， cheng2 yu3 heng2 e2 qi1 。
- si4 zuo4 sheng1 xu1 bai2 ， yi2 xiao4 qian1 qi2 yi1 。
- ba2 zi3 chu1 hong2 chen2 ， xiang1 yu3 you2 yao2 chi2 。
- ju3 tou2 jiao4 feng1 bo2 ， zhao1 shou3 yao1 yun2 shi1 。
- gao1 zhe2 dan1 gui4 hua1 ， zong4 shen1 kong1 zhong1 fei1 。

## 注释

## 译文

## 赏析
