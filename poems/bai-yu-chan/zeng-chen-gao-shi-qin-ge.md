---
id: bai-yu-chan-zeng-chen-gao-shi-qin-ge
title: 贈陳高士琴歌
titlePinyin: zeng4 chen2 gao1 shi4 qin2 ge1
titleSlug: zeng-chen-gao-shi-qin-ge
author: 白玉蟾
authorPinyin: bai2 yu4 chan2
authorSlug: bai-yu-chan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 昨夜西風起白蘋，從前湖海幾酸辛。
- 感今懷古無限事，拄頰閑思一愴神。
- 瓊窟先生鼓玉琴，一調一弄符我心。
- 屈平宋玉不可挽，西風黄葉爲知音。
- 初聞如風吹梧桐，次聽如雨鳴芭蕉。
- 凄然如鴈聲遥遥，溫然如鶑暖夭夭。
- 忽而轉調緩復急，海風吹起怒濤立。
- 夜深星月墮蓬山，神官不管蛟龍泣。
- 頓又換指清而和，牡丹芍藥香氣多。
- 露橋月榭風雨夕，如此杜鵑愁奈何。
- 浩浩長風送急雨，寂寞孤鴻落寒渚。
- 昏昏月色老猿啼，藹藹風光新燕語。
- 又如晴鶴唳蒼煙，倏似寒鴉噪晴川。
- 良宵砌畔響秋蛩，清晝林間悲風蟬。
- 我思此聲不堪比，使人欲悲復欲喜。
- 五月葛亮渡瀘溪，九月荆軻過易水。
- 此聲喜喜復哀哀，我志渺然在江淮。
- 方且琵琶亭下坐，倏又鬰孤臺上回。
- 琴聲展轉我心碎，我心多少平生事。
- 絃中招我棲林泉，指下呼我入富貴。
- 上界瑶池玉浪寒，鳳凰閣下羅千官。
- 紫皇宴坐蒼琳宮，豈復知我猶人間。
- 龜臺煙冷風蕭蕭，十萬彩女歌雲璈。
- 自憐蹤跡今塵土，安得金妃復賜桃。
- 青琅真人騎白鸞，日往日復玉京山。
- 不念曾與同僚時，清都絳闕何時還。
- 紫清夫人侍帝軒，朝朝嫣然妙華門。
- 盍思人世此凄苦，金魚玉鴈憑誰傳。
- 琪花開遍翠微臺，彩鳳舞徹賓雲仙。
- 麒麟守住虎關嚴，獬豸時復森其前。
- 不成終身只人世，吾身不翮心亦翅。
- 粗且神霄覓一官，早作嘯風鞭霆計。
- 此曲此曲君休彈，老眼無淚徒悲酸。
- 自知逍遥時節近，與君一笑開懽顔。
- 太華宮中多白蓮，以金爲花玉爲根。
- 上有瓊甲金絲龜，夜吸珠露花間眠。
- 紫琅殿深不可詰，時有火鈴飛出入。
- 殿中仙君乘雲軿，三千玉娥傍侍立。
- 此般景象猶未忘，所以思念時悲傷。
- 聞君琴聲洗我心，自盍泰然發天光。
- 我昔神霄西臺裏，雪肌玉膚冰霜齒。
- 長歌一曲驚帝閽，解使八鸞舞神水。
- 又嘗飛過廣寒宮，一見嫦娥瓊玉容。
- 不敢稽首便行過，倏復呼我醉瑶鍾。
- 水府左仙萼綠華，身居東華帝子家。
- 時以瑶琴鳴五霞，一聲彈落瓊臺花。
- 上元太真安長仙，日事玉皇上君前。
- 玉龍嬌癡不肯舞，獨自奏帝鳴鸞絃。
- 此聲遠矣吾不見，人間琴聲更多變。
- 誰能以此清凈心，許多悲懽相練纏。
- 瓊窟先生然我言，我是霆司筆墨仙。
- 昔爲東華校籍吏，屢亦舞筆靈君前。
- 失身墮世自嘆息，東華欲歸歸未得。
- 翠娥掩淚香骨寒，長天遠水日相憶。
- 君知否，吾將呼起大鵬駕瓊雲，手持百萬蒼鷹兵。
- 前驅天丁後火鈴，飛罡躡紀下太清。
- 又將東海捕金鯨，騎之去謁蟾蜍精。
- 却持萬陣貔虎人，下來紅塵揚鼓鉦。
- 更煩先生試一舉，爲我調中作金鼓。
- 爲我喚起李太白，與我浩歌拍掌舞。
- 君琴定是天上琴，天上曲調人間音。
- 爲君醉中一狂歌，千巖萬壑白雲深。

## 拼音

- zuo2 ye4 xi1 feng1 qi3 bai2 pin2 ， cong2 qian2 hu2 hai3 ji1 suan1 xin1 。
- gan3 jin1 huai2 gu3 wu2 xian4 shi4 ， zhu3 jia2 xian2 si1 yi2 chuang4 shen2 。
- qiong2 ku1 xian1 sheng1 gu3 yu4 qin2 ， yi2 diao4 yi2 nong4 fu2 wo3 xin1 。
- qu1 ping2 song4 yu4 bu4 ke3 wan3 ， xi1 feng1 huang2 ye4 wei2 zhi1 yin1 。
- chu1 wen2 ru2 feng1 chui1 wu2 tong2 ， ci4 ting1 ru2 yu3 ming2 ba1 jiao1 。
- qi1 ran2 ru2 yan4 sheng1 yao2 yao2 ， wen1 ran2 ru2 ying1 nuan3 yao1 yao1 。
- hu1 er2 zhuan3 diao4 huan3 fu4 ji2 ， hai3 feng1 chui1 qi3 nu4 tao1 li4 。
- ye4 shen1 xing1 yue4 duo4 peng2 shan1 ， shen2 guan1 bu4 guan3 jiao1 long2 qi4 。
- dun4 you4 huan4 zhi3 qing1 er2 he2 ， mu3 dan1 shao2 yao4 xiang1 qi4 duo1 。
- lu4 qiao2 yue4 xie4 feng1 yu3 xi1 ， ru2 ci3 du4 jian1 chou2 nai4 he2 。
- hao4 hao4 chang2 feng1 song4 ji2 yu3 ， ji4 mo4 gu1 hong2 luo4 han2 zhu3 。
- hun1 hun1 yue4 se4 lao3 yuan2 ti2 ， ai3 ai3 feng1 guang1 xin1 yan4 yu3 。
- you4 ru2 qing2 he4 li4 cang1 yan1 ， shu1 si4 han2 ya1 zao4 qing2 chuan1 。
- liang2 xiao1 qi4 pan4 xiang3 qiu1 qiong2 ， qing1 zhou4 lin2 jian4 bei1 feng1 chan2 。
- wo3 si1 ci3 sheng1 bu4 kan1 bi3 ， shi3 ren2 yu4 bei1 fu4 yu4 xi3 。
- wu3 yue4 ge3 liang4 du4 lu2 xi1 ， jiu3 yue4 jing1 ke1 guo4 yi4 shui3 。
- ci3 sheng1 xi3 xi3 fu4 ai1 ai1 ， wo3 zhi4 miao3 ran2 zai4 jiang1 huai2 。
- fang1 qie3 pi2 pa0 ting2 xia4 zuo4 ， shu1 you4 yu4 gu1 tai2 shang4 hui2 。
- qin2 sheng1 zhan3 zhuan3 wo3 xin1 sui4 ， wo3 xin1 duo1 shao3 ping2 sheng1 shi4 。
- xian2 zhong1 zhao1 wo3 qi1 lin2 quan2 ， zhi3 xia4 hu1 wo3 ru4 fu4 gui4 。
- shang4 jie4 yao2 chi2 yu4 lang4 han2 ， feng4 huang2 ge2 xia4 luo2 qian1 guan1 。
- zi3 huang2 yan4 zuo4 cang1 lin2 gong1 ， qi3 fu4 zhi1 wo3 you2 ren2 jian4 。
- gui1 tai2 yan1 leng3 feng1 xiao1 xiao1 ， shi2 wan4 cai3 nü3 ge1 yun2 ao2 。
- zi4 lian2 zong1 ji4 jin1 chen2 tu3 ， an1 de2 jin1 fei1 fu4 ci4 tao2 。
- qing1 lang2 zhen1 ren2 qi2 bai2 luan2 ， ri4 wang3 ri4 fu4 yu4 jing1 shan1 。
- bu2 nian4 ceng2 yu3 tong2 liao2 shi2 ， qing1 dou1 jiang4 que4 he2 shi2 huan2 。
- zi3 qing1 fu1 ren2 shi4 di4 xuan1 ， zhao1 zhao1 yan1 ran2 miao4 hua2 men2 。
- he2 si1 ren2 shi4 ci3 qi1 ku3 ， jin1 yu2 yu4 yan4 ping2 shui2 chuan2 。
- qi2 hua1 kai1 bian4 cui4 wei1 tai2 ， cai3 feng4 wu3 che4 bin1 yun2 xian1 。
- qi2 lin2 shou3 zhu4 hu3 guan1 yan2 ， xie4 zhi4 shi2 fu4 sen1 qi2 qian2 。
- bu4 cheng2 zhong1 shen1 zhi1 ren2 shi4 ， wu2 shen1 bu4 he2 xin1 yi4 chi4 。
- cu1 qie3 shen2 xiao1 mi4 yi4 guan1 ， zao3 zuo4 xiao4 feng1 bian1 ting2 ji4 。
- ci3 qu3 ci3 qu3 jun1 xiu1 dan4 ， lao3 yan3 wu2 lei4 tu2 bei1 suan1 。
- zi4 zhi1 xiao1 yao2 shi2 jie2 jin4 ， yu3 jun1 yi2 xiao4 kai1 huan1 yan2 。
- tai4 hua2 gong1 zhong1 duo1 bai2 lian2 ， yi3 jin1 wei2 hua1 yu4 wei2 gen1 。
- shang4 you3 qiong2 jia3 jin1 si1 gui1 ， ye4 xi1 zhu1 lu4 hua1 jian4 mian2 。
- zi3 lang2 dian4 shen1 bu4 ke3 jie2 ， shi2 you3 huo3 ling2 fei1 chu1 ru4 。
- dian4 zhong1 xian1 jun1 cheng2 yun2 ping2 ， san1 qian1 yu4 e2 bang4 shi4 li4 。
- ci3 ban1 jing3 xiang4 you2 wei4 wang4 ， suo3 yi3 si1 nian4 shi2 bei1 shang1 。
- wen2 jun1 qin2 sheng1 xi3 wo3 xin1 ， zi4 he2 tai4 ran2 fa1 tian1 guang1 。
- wo3 xi1 shen2 xiao1 xi1 tai2 li3 ， xue3 ji1 yu4 fu1 bing1 shuang1 chi3 。
- chang2 ge1 yi4 qu3 jing1 di4 hun1 ， jie3 shi3 ba1 luan2 wu3 shen2 shui3 。
- you4 chang2 fei1 guo4 guang3 han2 gong1 ， yi2 jian4 chang2 e2 qiong2 yu4 rong2 。
- bu4 gan3 qi3 shou3 bian4 xing2 guo4 ， shu1 fu4 hu1 wo3 zui4 yao2 zhong1 。
- shui3 fu3 zuo3 xian1 e4 lü4 hua2 ， shen1 ju1 dong1 hua2 di4 zi3 jia1 。
- shi2 yi3 yao2 qin2 ming2 wu3 xia2 ， yi4 sheng1 dan4 luo4 qiong2 tai2 hua1 。
- shang4 yuan2 tai4 zhen1 an1 chang2 xian1 ， ri4 shi4 yu4 huang2 shang0 jun1 qian2 。
- yu4 long2 jiao1 chi1 bu4 ken3 wu3 ， du2 zi4 zou4 di4 ming2 luan2 xian2 。
- ci3 sheng1 yuan3 yi3 wu2 bu2 jian4 ， ren2 jian4 qin2 sheng1 geng4 duo1 bian4 。
- shui2 neng2 yi3 ci3 qing1 jing4 xin1 ， xu1 duo1 bei1 huan1 xiang1 lian4 chan2 。
- qiong2 ku1 xian1 sheng0 ran2 wo3 yan2 ， wo3 shi4 ting2 si1 bi3 mo4 xian1 。
- xi1 wei2 dong1 hua2 xiao4 ji2 li4 ， lü3 yi4 wu3 bi3 ling2 jun1 qian2 。
- shi1 shen1 duo4 shi4 zi4 tan4 xi1 ， dong1 hua2 yu4 gui1 gui1 wei4 de2 。
- cui4 e2 yan3 lei4 xiang1 gu3 han2 ， chang2 tian1 yuan3 shui3 ri4 xiang1 yi4 。
- jun1 zhi1 fou3 ， wu2 jiang1 hu1 qi3 da4 peng2 jia4 qiong2 yun2 ， shou3 chi2 bai3 wan4 cang1 ying1 bing1 。
- qian2 qu1 tian1 ding1 hou4 huo3 ling2 ， fei1 gang1 nie4 ji4 xia4 tai4 qing1 。
- you4 jiang1 dong1 hai3 bu3 jin1 jing1 ， qi2 zhi1 qu4 ye4 chan2 chu2 jing1 。
- que4 chi2 wan4 zhen4 pi2 hu3 ren2 ， xia4 lai2 hong2 chen2 yang2 gu3 zheng1 。
- geng4 fan2 xian1 sheng0 shi4 yi4 ju3 ， wei2 wo3 diao4 zhong1 zuo4 jin1 gu3 。
- wei2 wo3 huan4 qi3 li3 tai4 bai2 ， yu3 wo3 hao4 ge1 pai1 zhang3 wu3 。
- jun1 qin2 ding4 shi4 tian1 shang4 qin2 ， tian1 shang4 qu3 diao4 ren2 jian4 yin1 。
- wei2 jun1 zui4 zhong1 yi4 kuang2 ge1 ， qian1 yan2 wan4 he4 bai2 yun2 shen1 。

## 注释

## 译文

## 赏析
