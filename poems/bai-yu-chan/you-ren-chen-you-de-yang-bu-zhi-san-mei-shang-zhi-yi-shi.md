---
id: bai-yu-chan-you-ren-chen-you-de-yang-bu-zhi-san-mei-shang-zhi-yi-shi
title: 友人陳槱得楊補之三昧賞之以詩
titlePinyin: you3 ren2 chen2 you3 de2 yang2 bu3 zhi1 san1 mei4 shang3 zhi1 yi3 shi1
titleSlug: you-ren-chen-you-de-yang-bu-zhi-san-mei-shang-zhi-yi-shi
author: 白玉蟾
authorPinyin: bai2 yu4 chan2
authorSlug: bai-yu-chan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 梅花不清是水清，最是一枝溪上橫。
- 梅花不明是雪明，凍折老梢飄碎瓊。
- 梅花不暗是雨暗，隔籬和雨粘珠糝。
- 梅花不淡是煙淡，煙鎖江村煙慘慘。
- 梅花不枯是霜枯，霜後不俗霜前粗。
- 梅花不瘦是月瘦，月下徘徊孤影峭。
- 梅花不寒是風寒，落英飛上玉闌干。
- 梅花不濕是露濕，冷蘂含羞曉嗚唈。
- 雪明偏見梅花魂，筆下六花堆爛銀。
- 水清偏見梅花骨，筆下一溪寒浸月。
- 煙淡偏見梅花情，筆下一片黄昏晴。
- 雨晴偏見梅花貌，筆下娉婷向人笑。
- 月瘦偏見梅花真，筆下蟾蜍弄早春。
- 霜枯偏見梅花操，筆下飛霜送春耗。
- 露濕偏見梅花奇，筆下冷蘂垂百琲。
- 風寒偏見梅花意，筆下蕭騷奪雲氣。
- 有人身心似梅花，寫出清淺與橫斜。
- 補之若見亦驚嗟，機杼迥然別一家。
- 繁處不繁簡處簡，雪迷曉色月迷晚。
- 更得一些香氣浮，陽春總在君筆頭。

## 拼音

- mei2 hua1 bu4 qing1 shi4 shui3 qing1 ， zui4 shi4 yi4 zhi1 xi1 shang4 heng2 。
- mei2 hua1 bu4 ming2 shi4 xue3 ming2 ， dong4 zhe2 lao3 shao1 piao1 sui4 qiong2 。
- mei2 hua1 bu2 an4 shi4 yu3 an4 ， ge2 li2 he2 yu3 nian2 zhu1 san3 。
- mei2 hua1 bu2 dan4 shi4 yan1 dan4 ， yan1 suo3 jiang1 cun1 yan1 can3 can3 。
- mei2 hua1 bu4 ku1 shi4 shuang1 ku1 ， shuang1 hou4 bu4 su2 shuang1 qian2 cu1 。
- mei2 hua1 bu2 shou4 shi4 yue4 shou4 ， yue4 xia4 pai2 huai2 gu1 ying3 qiao4 。
- mei2 hua1 bu4 han2 shi4 feng1 han2 ， luo4 ying1 fei1 shang4 yu4 lan2 gan1 。
- mei2 hua1 bu4 shi1 shi4 lu4 shi1 ， leng3 rui3 han2 xiu1 xiao3 wu1 yi4 。
- xue3 ming2 pian1 jian4 mei2 hua1 hun2 ， bi3 xia4 liu4 hua1 dui1 lan4 yin2 。
- shui3 qing1 pian1 jian4 mei2 hua1 gu3 ， bi3 xia4 yi4 xi1 han2 jin4 yue4 。
- yan1 dan4 pian1 jian4 mei2 hua1 qing2 ， bi3 xia4 yi2 pian4 huang2 hun1 qing2 。
- yu3 qing2 pian1 jian4 mei2 hua1 mao4 ， bi3 xia4 ping1 ting2 xiang4 ren2 xiao4 。
- yue4 shou4 pian1 jian4 mei2 hua1 zhen1 ， bi3 xia4 chan2 chu2 nong4 zao3 chun1 。
- shuang1 ku1 pian1 jian4 mei2 hua1 cao1 ， bi3 xia4 fei1 shuang1 song4 chun1 hao4 。
- lu4 shi1 pian1 jian4 mei2 hua1 qi2 ， bi3 xia4 leng3 rui3 chui2 bai3 bei4 。
- feng1 han2 pian1 jian4 mei2 hua1 yi4 ， bi3 xia4 xiao1 sao1 duo2 yun2 qi4 。
- you3 ren2 shen1 xin1 si4 mei2 hua1 ， xie3 chu1 qing1 qian3 yu3 heng2 xie2 。
- bu3 zhi1 ruo4 jian4 yi4 jing1 jie1 ， ji1 zhu4 jiong3 ran2 bie2 yi4 jia1 。
- fan2 chu3 bu4 fan2 jian3 chu3 jian3 ， xue3 mi2 xiao3 se4 yue4 mi2 wan3 。
- geng4 de2 yi4 xie1 xiang1 qi4 fu2 ， yang2 chun1 zong3 zai4 jun1 bi3 tou2 。

## 注释

## 译文

## 赏析
