---
id: bai-yu-chan-wu-yi-ge
title: 武夷歌
titlePinyin: wu3 yi2 ge1
titleSlug: wu-yi-ge
author: 白玉蟾
authorPinyin: bai2 yu4 chan2
authorSlug: bai-yu-chan
dynasty: 宋
dynastyPinyin: song4
dynastySlug: song
tags: []
---

## 正文

- 天下武夷兮第一山溪，昇真有洞兮大王天柱交相齊。
- 不知何年中秋兮玉帝賜宴會曾孫，幔亭結雲霞兮綵橋跨虹霓。
- 欲訪仙蹟兮搜剔地靈，遡洄乘舟兮陟險杖藜。
- 身輕欲生羽翰兮捫煙蘿而躡天梯，下視人境杳邈兮但見亂峯參錯相高低。
- 龍洞通天池兮巖鶴舞雙翎，鐵骨藏玉匣兮玉蛻和香泥。
- 月浸觀音石兮恍有金身現普陀，風號玉女峯兮疑是湘江虞妃啼。
- 仙館學堂兮聞書聲，丹爐茶竈兮曉煙迷。
- 船架半壑兮使星會泛河漢歸，機留古洞兮天孫去作牽牛妻。
- 棋盤開巖石兮釣臺瞰晴川，巖有虎嘯兮窠有金雞棲。
- 獅子伏巖兮耀日氣猶鮮，仙羊化石兮眠雲青草萋。
- 大小藏藴靈異兮下有龍湫水泠泠，一線天通九有兮旁有風洞凉凄凄。
- 翰墨羅列兮因之生興，廩石高貯兮可以忘饑。
- 紅塵迥絕兮山中發蘭桂，神仙何許兮雲間聞犬雞。
- 茶洞幽窅兮懸崖飛瀑布，桃源深邃兮沿流得徑蹊。
- 有人卜居大隠屏兮學宗周孔事鹽虀，但見此心止止兮煉成大藥服刀圭。
- 武夷君去後兮有十三仙之同時，代不乏人之兮仙階陸續躋。
- 或尸解兮隻履歸去，或飛昇兮鐵笛長嘶。
- 以今視昔兮吳李可接踵，不須懷古兮感慨而愴悽。
- 作詩勉同志兮欲倩仙掌摩丹崖，我醉揮椽筆兮大書特書而留題。

## 拼音

- tian1 xia4 wu3 yi2 xi1 di4 yi1 shan1 xi1 ， sheng1 zhen1 you3 dong4 xi1 da4 wang2 tian1 zhu4 jiao1 xiang1 qi2 。
- bu4 zhi1 he2 nian2 zhong1 qiu1 xi1 yu4 di4 ci4 yan4 hui4 ceng2 sun1 ， man4 ting2 jie2 yun2 xia2 xi1 cai3 qiao2 kua4 hong2 ni2 。
- yu4 fang3 xian1 ji4 xi1 sou1 ti1 di4 ling2 ， su4 hui2 cheng2 zhou1 xi1 zhi4 xian3 zhang4 li2 。
- shen1 qing1 yu4 sheng1 yu3 han4 xi1 men2 yan1 luo2 er2 nie4 tian1 ti1 ， xia4 shi4 ren2 jing4 yao3 miao3 xi1 dan4 jian4 luan4 feng1 can1 cuo4 xiang1 gao1 di1 。
- long2 dong4 tong1 tian1 chi2 xi1 yan2 he4 wu3 shuang1 ling2 ， tie3 gu3 cang2 yu4 xia2 xi1 yu4 tui4 he2 xiang1 ni2 。
- yue4 jin4 guan1 yin1 shi2 xi1 huang3 you3 jin1 shen1 xian4 pu3 tuo2 ， feng1 hao4 yu4 nü3 feng1 xi1 yi2 shi4 xiang1 jiang1 yu2 fei1 ti2 。
- xian1 guan3 xue2 tang2 xi1 wen2 shu1 sheng1 ， dan1 lu2 cha2 zao4 xi1 xiao3 yan1 mi2 。
- chuan2 jia4 ban4 he4 xi1 shi3 xing1 hui4 fan4 he2 han4 gui1 ， ji1 liu2 gu3 dong4 xi1 tian1 sun1 qu4 zuo4 qian1 niu2 qi1 。
- qi2 pan2 kai1 yan2 shi2 xi1 diao4 tai2 kan4 qing2 chuan1 ， yan2 you3 hu3 xiao4 xi1 ke1 you3 jin1 ji1 qi1 。
- shi1 zi3 fu2 yan2 xi1 yao4 ri4 qi4 you2 xian1 ， xian1 yang2 hua4 shi2 xi1 mian2 yun2 qing1 cao3 qi1 。
- da4 xiao3 cang2 yun4 ling2 yi4 xi1 xia4 you3 long2 qiu1 shui3 ling2 ling2 ， yi2 xian4 tian1 tong1 jiu3 you3 xi1 pang2 you3 feng1 dong4 liang2 qi1 qi1 。
- han4 mo4 luo2 lie4 xi1 yin1 zhi1 sheng1 xing1 ， lin3 shi2 gao1 zhu4 xi1 ke3 yi3 wang4 ji1 。
- hong2 chen2 jiong3 jue2 xi1 shan1 zhong1 fa1 lan2 gui4 ， shen2 xian1 he2 xu1 xi1 yun2 jian4 wen2 quan3 ji1 。
- cha2 dong4 you1 yao3 xi1 xuan2 ya2 fei1 pu4 bu4 ， tao2 yuan2 shen1 sui4 xi1 yan2 liu2 de2 jing4 qi1 。
- you3 ren2 bu3 ju1 da4 yin3 ping2 xi1 xue2 zong1 zhou1 kong3 shi4 yan2 ji1 ， dan4 jian4 ci3 xin1 zhi3 zhi3 xi1 lian4 cheng2 da4 yao4 fu2 dao1 gui1 。
- wu3 yi2 jun1 qu4 hou4 xi1 you3 shi2 san1 xian1 zhi1 tong2 shi2 ， dai4 bu4 fa2 ren2 zhi1 xi1 xian1 jie1 lu4 xu4 ji1 。
- huo4 shi1 jie3 xi1 zhi1 lü3 gui1 qu4 ， huo4 fei1 sheng1 xi1 tie3 di2 chang2 si1 。
- yi3 jin1 shi4 xi1 xi1 wu2 li3 ke3 jie1 zhong3 ， bu4 xu1 huai2 gu3 xi1 gan3 kai3 er2 chuang4 qi1 。
- zuo4 shi1 mian3 tong2 zhi4 xi1 yu4 qian4 xian1 zhang3 mo2 dan1 ya2 ， wo3 zui4 hui1 chuan2 bi3 xi1 da4 shu1 te4 shu1 er2 liu2 ti2 。

## 注释

## 译文

## 赏析
