---
id: bai-yu-chan-han-bi
title: 寒碧
titlePinyin: han2 bi4
titleSlug: han-bi
author: 白玉蟾
authorPinyin: bai2 yu4 chan2
authorSlug: bai-yu-chan
dynasty: 宋
dynastyPinyin: song4
dynastySlug: song
tags: []
---

## 正文

- 清秋訪林館，寒碧凝瑶風。
- 冷入琅玕聚，凉生琛玉叢。
- 枝枝撐明月，葉葉起清風。
- 朝雲掛餘翠，夕照摇殘紅。
- 斷鴉噪方宿，鳴鳳棲復沖。
- 扶疎玉梵府，析蔌水晶宮。
- 露花滴翡翠，煙絮纏蛟龍。
- 萬竿響笙竽，一林撼絲桐。
- 飲罷身欲蛻，聯鑣翔太空。

## 拼音

- qing1 qiu1 fang3 lin2 guan3 ， han2 bi4 ning2 yao2 feng1 。
- leng3 ru4 lang2 gan1 ju4 ， liang2 sheng1 chen1 yu4 cong2 。
- zhi1 zhi1 cheng1 ming2 yue4 ， ye4 ye4 qi3 qing1 feng1 。
- chao2 yun2 gua4 yu2 cui4 ， xi1 zhao4 yao2 can2 hong2 。
- duan4 ya1 zao4 fang1 su4 ， ming2 feng4 qi1 fu4 chong1 。
- fu2 shu1 yu4 fan4 fu3 ， xi1 su4 shui3 jing1 gong1 。
- lu4 hua1 di1 fei3 cui4 ， yan1 xu4 chan2 jiao1 long2 。
- wan4 gan1 xiang3 sheng1 yu2 ， yi4 lin2 han4 si1 tong2 。
- yin3 ba4 shen1 yu4 tui4 ， lian2 biao1 xiang2 tai4 kong1 。

## 注释

## 译文

## 赏析
