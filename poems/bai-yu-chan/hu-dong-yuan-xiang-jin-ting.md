---
id: bai-yu-chan-hu-dong-yuan-xiang-jin-ting
title: 胡東原香錦亭
titlePinyin: hu2 dong1 yuan2 xiang1 jin3 ting2
titleSlug: hu-dong-yuan-xiang-jin-ting
author: 白玉蟾
authorPinyin: bai2 yu4 chan2
authorSlug: bai-yu-chan
dynasty: 宋
dynastyPinyin: song4
dynastySlug: song
tags: []
---

## 正文

- 東皇剖破勾芒腹，錦心繡腸香馥鬰。
- 絳都風雨僝僽春，花魂無主自精神。
- 黄鸝初喚柳開眼，海棠枝上春煙暖。
- 放出一點兩點紅，牆頭紅腮微笑風。
- 東原去後花無主，春工亦懶施機杼。
- 亭前忽遇詩酒仙，花亦噴出些龍涎。
- 風催雨趲花不辨，滿庭芬芳生爛熳。
- 牡丹吐火花欲然，日將錦綉鋪苔氈。
- 詩狂夢與花神飲，酒醉不與花神寢。
- 酒闌令我憶東原，花木雖在人惻然。
- 此詩終不爲花作，惆悵東原此丘壑。
- 而今賞花不見人，但見蜂蝶飛閑亭。

## 拼音

- dong1 huang2 pou1 po4 gou1 mang2 fu4 ， jin3 xin1 xiu4 chang2 xiang1 fu4 yu4 。
- jiang4 dou1 feng1 yu3 chan2 zhou4 chun1 ， hua1 hun2 wu2 zhu3 zi4 jing1 shen2 。
- huang2 li2 chu1 huan4 liu3 kai1 yan3 ， hai3 tang2 zhi1 shang4 chun1 yan1 nuan3 。
- fang4 chu1 yi4 dian3 liang3 dian3 hong2 ， qiang2 tou2 hong2 sai1 wei1 xiao4 feng1 。
- dong1 yuan2 qu4 hou4 hua1 wu2 zhu3 ， chun1 gong1 yi4 lan3 shi1 ji1 zhu4 。
- ting2 qian2 hu1 yu4 shi1 jiu3 xian1 ， hua1 yi4 pen1 chu1 xie1 long2 xian2 。
- feng1 cui1 yu3 zan3 hua1 bu2 bian4 ， man3 ting2 fen1 fang1 sheng1 lan4 man4 。
- mu3 dan1 tu3 huo3 hua1 yu4 ran2 ， ri4 jiang1 jin3 xiu4 pu1 tai2 zhan1 。
- shi1 kuang2 meng4 yu3 hua1 shen2 yin3 ， jiu3 zui4 bu4 yu3 hua1 shen2 qin3 。
- jiu3 lan2 ling4 wo3 yi4 dong1 yuan2 ， hua1 mu4 sui1 zai4 ren2 ce4 ran2 。
- ci3 shi1 zhong1 bu4 wei2 hua1 zuo4 ， chou2 chang4 dong1 yuan2 ci3 qiu1 he4 。
- er2 jin1 shang3 hua1 bu2 jian4 ren2 ， dan4 jian4 feng1 die2 fei1 xian2 ting2 。

## 注释

## 译文

## 赏析
