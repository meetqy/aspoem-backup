---
id: bai-yu-chan-duan-ge-xing
title: 短歌行
titlePinyin: duan3 ge1 xing2
titleSlug: duan-ge-xing
author: 白玉蟾
authorPinyin: bai2 yu4 chan2
authorSlug: bai-yu-chan
dynasty: 宋
dynastyPinyin: song4
dynastySlug: song
tags: []
---

## 正文

- 我適越，君適秦。
- 舟掛越帆猶柳下，馬回秦首更江濱。
- 江濱綠柳多煙顰，岸下碧水生風鱗。
- 四海交游不易得，一州雲月聊相津。
- 向來君亦何爲者，空自紅生滿袖塵。
- 君行無遽行，感我思古人。
- 詩禮謾撩頗牧笑，弓刀自取荀楊嗔。
- 君不見趙璧生還燕圖死，輕肥關心不顧身。
- 又不見鴻門舞罷已成陳，怒撞玉斗豈無因。
- 夫誰擊笏血朱泚，或者明年貴買臣。
- 題柱高司馬，棄繻壯終軍。
- 君去幾時回，此別休愴神。
- 百萬呼盧銀燭夜，十千買酒玉樓春。

## 拼音

- wo3 shi4 yue4 ， jun1 shi4 qin2 。
- zhou1 gua4 yue4 fan1 you2 liu3 xia4 ， ma3 hui2 qin2 shou3 geng4 jiang1 bin1 。
- jiang1 bin1 lü4 liu3 duo1 yan1 pin2 ， an4 xia4 bi4 shui3 sheng1 feng1 lin2 。
- si4 hai3 jiao1 you2 bu2 yi4 de2 ， yi4 zhou1 yun2 yue4 liao2 xiang1 jin1 。
- xiang4 lai2 jun1 yi4 he2 wei2 zhe3 ， kong1 zi4 hong2 sheng1 man3 xiu4 chen2 。
- jun1 xing2 wu2 ju4 xing2 ， gan3 wo3 si1 gu3 ren2 。
- shi1 li3 man2 liao2 po1 mu4 xiao4 ， gong1 dao1 zi4 qu3 xun2 yang2 chen1 。
- jun1 bu2 jian4 zhao4 bi4 sheng1 huan2 yan4 tu2 si3 ， qing1 fei2 guan1 xin1 bu2 gu4 shen1 。
- you4 bu2 jian4 hong2 men2 wu3 ba4 yi3 cheng2 chen2 ， nu4 zhuang4 yu4 dou4 qi3 wu2 yin1 。
- fu1 shui2 ji1 hu4 xue4 zhu1 ci3 ， huo4 zhe3 ming2 nian2 gui4 mai3 chen2 。
- ti2 zhu4 gao1 si1 ma3 ， qi4 xu1 zhuang4 zhong1 jun1 。
- jun1 qu4 ji1 shi2 hui2 ， ci3 bie2 xiu1 chuang4 shen2 。
- bai3 wan4 hu1 lu2 yin2 zhu2 ye4 ， shi2 qian1 mai3 jiu3 yu4 lou2 chun1 。

## 注释

## 译文

## 赏析
