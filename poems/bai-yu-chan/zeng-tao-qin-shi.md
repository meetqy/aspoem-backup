---
id: bai-yu-chan-zeng-tao-qin-shi
title: 贈陶琴師
titlePinyin: zeng4 tao2 qin2 shi1
titleSlug: zeng-tao-qin-shi
author: 白玉蟾
authorPinyin: bai2 yu4 chan2
authorSlug: bai-yu-chan
dynasty: 宋
dynastyPinyin: song4
dynastySlug: song
tags: []
---

## 正文

- 一雨濯旱秋滴滴，西風吹破蒼苔色。
- 松壇月冷夜三更，烏鵲無聲露華白。
- 鼇宮飲散酒盃空，萬籟蕭騷天變黑。
- 惠然爲我鼓長琴，聲裏胡笳十八拍。
- 凄凄嗚嗚寒蟬鳴，黯然古澗泉琤琤。
- 挑攏撚抹緩復急，遠聽近聽如猿聲。
- 我生飄泊何雲萍，故國關山萬里程。
- 君將三疊入吾耳，調中話出吾平生。
- 曲罷空歌舞笙鶴，直欲騰身歸碧落。

## 拼音

- yi4 yu3 zhuo2 han4 qiu1 di1 di1 ， xi1 feng1 chui1 po4 cang1 tai2 se4 。
- song1 tan2 yue4 leng3 ye4 san1 geng1 ， wu1 que4 wu2 sheng1 lu4 hua2 bai2 。
- ao2 gong1 yin3 san4 jiu3 bei1 kong1 ， wan4 lai4 xiao1 sao1 tian1 bian4 hei1 。
- hui4 ran2 wei2 wo3 gu3 chang2 qin2 ， sheng1 li3 hu2 jia1 shi2 ba1 pai1 。
- qi1 qi1 wu1 wu1 han2 chan2 ming2 ， an4 ran2 gu3 jian4 quan2 cheng1 cheng1 。
- tiao1 long3 nian3 mo3 huan3 fu4 ji2 ， yuan3 ting1 jin4 ting1 ru2 yuan2 sheng1 。
- wo3 sheng1 piao1 bo2 he2 yun2 ping2 ， gu4 guo2 guan1 shan1 wan4 li3 cheng2 。
- jun1 jiang1 san1 die2 ru4 wu2 er3 ， diao4 zhong1 hua4 chu1 wu2 ping2 sheng1 。
- qu3 ba4 kong1 ge1 wu3 sheng1 he4 ， zhi2 yu4 teng2 shen1 gui1 bi4 luo4 。

## 注释

## 译文

## 赏析
