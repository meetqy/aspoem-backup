---
id: bai-yu-chan-jue-fei-ju-shi-dong-an-shen-qi-guan-yu-chan-ceng-you-qi-jian-zui-yin-yi-pian-jiu-feng-yi-ji-zhi
title: 覺非居士東菴甚奇觀玉蟾曾遊其間醉吟一篇舊風以紀之
titlePinyin: jue2 fei1 ju1 shi4 dong1 an1 shen4 qi2 guan1 yu4 chan2 ceng2 you2 qi2 jian4 zui4 yin2 yi4 pian1 jiu4 feng1 yi3 ji4 zhi1
titleSlug: jue-fei-ju-shi-dong-an-shen-qi-guan-yu-chan-ceng-you-qi-jian-zui-yin-yi-pian-jiu-feng-yi-ji-zhi
author: 白玉蟾
authorPinyin: bai2 yu4 chan2
authorSlug: bai-yu-chan
dynasty: 宋
dynastyPinyin: song4
dynastySlug: song
tags: []
---

## 正文

- 一甌之閩古無諸，山奇水秀真畫圖。
- 霍童山在閩之隅，天下第一神仙都。
- 神仙渺茫不可見，桑田滄海幾遷變。
- 三山崒嵂青至今，堪嗟山下人如燕。
- 螺女江頭十萬家，西湖十里碧蓮花。
- 滿城和氣濃於酒，一天雨露饒桑麻。
- 東有鼓山榴花谷，南有方山小王屋。
- 王霸煉藥怡山西，老任跨鶴昇山北。
- 距城以東七里餘，丹崖翠壁凌太虛。
- 天閟地藏一蓬壺，神刓鬼劃畫不如。
- 種橘仙人來瑞世，况是籛翁其後裔。
- 蒼松筋骨鶴精神，謂之覺非老居士。
- 居士少時觀此山，便擬歸隠乎其間。
- 及其賦罷歸去來，此山尚鎖青煙寒。
- 平生使節半天下，秋霜夏日大聲價。
- 咄哉富貴非吾願，何似歸來一茅舍。
- 百丁持钁薙荆榛，寒巖怪石翠崢嶸。
- 奇花異草不知名，地靈夜泣猿鳥驚。
- 天然一石大如廩，裂開發露五雲錦。
- 滿地璀璨黄金沙，地下掘出玄玉枕。
- 度其廣袤築屠蘇，鳷鵲峭聳鴛鴦鋪。
- 人來山下抬頭看，直疑上有神仙居。
- 夜靜星辰挂朱桷，萬丈華表立雙鶴。
- 山童指向游山人，高處更有兼山閣。
- 閣邊數石羅翠屏，倚崖建一介隠亭。
- 一登雲外忽舒嘯，醉歸小山風月清。
- 雙石削成闢紫戶，猶勝武夷石門塢。
- 一石俛仰狀如龜，一石跨蹲露如虎。
- 巖頭千尺煉丹臺，銀泥丹砂朱草堆。
- 臺上鑿開四小涔，不見爐鼎空寒灰。
- 石眼有泉迸山腹，可成一池足鴉浴。
- 千山萬山翠打圍，稻田萬頃如棋局。
- 於中突出五石巖，紫雲蒼霧纏松杉。
- 吾疑閩中四五輩，向者曾此話同參。
- 粉牆圍住萬竿竹，白鳳飛來枝外宿。
- 山前山後多麋鹿，疎栽蘭蕙密栽菊。
- 何年種此千樹梅，滿山雪色白皚皚。
- 晚來山風掃落英，五色虹霓明綠苔。
- 隔林髣髴聞機杼，人家知在雲深處。
- 何處招提最近傍，早暮送鍾齋送鼓。
- 鳬汀鶴渚白蘋洲，小溪流水橫斷橋。
- 畫出一派瀟湘秋，萬家秋色人漁樵。
- 長江浩浩數千里，浪花噴薄蛟龍起。
- 葉葉扁舟古渡頭，目力所至海門止。
- 僕家本住青城邊，去此迢迢路八千。
- 對面窣堵高插天，恍驚天柱落樽前。
- 覺非居士高且潔，時把黄庭玩歲月。
- 丹山碧水我樓觀，蒼椿翠檜我幢節。
- 客來到此蟄仙菴，披蒙茸兮登巉巖。
- 龍盤虎踞甚形勝，大江以東斗以南。
- 酒空核盡人亦醉，眼花渾不醒天地。
- 壁間醉墨正淋漓，夕陽已挂青山外。

## 拼音

- yi4 ou1 zhi1 min3 gu3 wu2 zhu1 ， shan1 qi2 shui3 xiu4 zhen1 hua4 tu2 。
- huo4 tong2 shan1 zai4 min3 zhi1 yu2 ， tian1 xia4 di4 yi1 shen2 xian1 dou1 。
- shen2 xian1 miao3 mang2 bu4 ke3 jian4 ， sang1 tian2 cang1 hai3 ji1 qian1 bian4 。
- san1 shan1 zu2 lü4 qing1 zhi4 jin1 ， kan1 jie1 shan1 xia4 ren2 ru2 yan4 。
- luo2 nü3 jiang1 tou2 shi2 wan4 jia1 ， xi1 hu2 shi2 li3 bi4 lian2 hua1 。
- man3 cheng2 he2 qi4 nong2 wu1 jiu3 ， yi4 tian1 yu3 lu4 rao2 sang1 ma2 。
- dong1 you3 gu3 shan1 liu2 hua1 gu3 ， nan2 you3 fang1 shan1 xiao3 wang2 wu1 。
- wang2 ba4 lian4 yao4 yi2 shan1 xi1 ， lao3 ren4 kua4 he4 sheng1 shan1 bei3 。
- ju4 cheng2 yi3 dong1 qi1 li3 yu2 ， dan1 ya2 cui4 bi4 ling2 tai4 xu1 。
- tian1 bi4 di4 cang2 yi4 peng2 hu2 ， shen2 wan2 gui3 hua2 hua4 bu4 ru2 。
- zhong3 ju2 xian1 ren2 lai2 rui4 shi4 ， kuang4 shi4 jian1 weng1 qi2 hou4 yi4 。
- cang1 song1 jin1 gu3 he4 jing1 shen2 ， wei4 zhi1 jue2 fei1 lao3 ju1 shi4 。
- ju1 shi4 shao3 shi2 guan1 ci3 shan1 ， bian4 ni3 gui1 yin3 hu1 qi2 jian4 。
- ji2 qi2 fu4 ba4 gui1 qu4 lai2 ， ci3 shan1 shang4 suo3 qing1 yan1 han2 。
- ping2 sheng1 shi3 jie2 ban4 tian1 xia4 ， qiu1 shuang1 xia4 ri4 da4 sheng1 jia4 。
- duo1 zai1 fu4 gui4 fei1 wu2 yuan4 ， he2 si4 gui1 lai2 yi4 mao2 she4 。
- bai3 ding1 chi2 jue2 ti4 jing1 zhen1 ， han2 yan2 guai4 shi2 cui4 zheng1 rong2 。
- qi2 hua1 yi4 cao3 bu4 zhi1 ming2 ， di4 ling2 ye4 qi4 yuan2 niao3 jing1 。
- tian1 ran2 yi4 shi2 da4 ru2 lin3 ， lie4 kai1 fa1 lu4 wu3 yun2 jin3 。
- man3 di4 cui3 can4 huang2 jin1 sha1 ， di4 xia4 jue2 chu1 xuan2 yu4 zhen3 。
- du4 qi2 guang3 mao4 zhu4 tu2 su1 ， zhi1 que4 qiao4 song3 yuan1 yang1 pu1 。
- ren2 lai2 shan1 xia4 tai2 tou2 kan4 ， zhi2 yi2 shang4 you3 shen2 xian1 ju1 。
- ye4 jing4 xing1 chen2 gua4 zhu1 jue2 ， wan4 zhang4 hua2 biao3 li4 shuang1 he4 。
- shan1 tong2 zhi3 xiang4 you2 shan1 ren2 ， gao1 chu3 geng4 you3 jian1 shan1 ge2 。
- ge2 bian1 shu4 shi2 luo2 cui4 ping2 ， yi3 ya2 jian4 yi2 jie4 yin3 ting2 。
- yi4 deng1 yun2 wai4 hu1 shu1 xiao4 ， zui4 gui1 xiao3 shan1 feng1 yue4 qing1 。
- shuang1 shi2 xiao1 cheng2 pi4 zi3 hu4 ， you2 sheng4 wu3 yi2 shi2 men2 wu4 。
- yi4 shi2 fu3 yang3 zhuang4 ru2 gui1 ， yi4 shi2 kua4 dun1 lu4 ru2 hu3 。
- yan2 tou2 qian1 chi3 lian4 dan1 tai2 ， yin2 ni2 dan1 sha1 zhu1 cao3 dui1 。
- tai2 shang4 zao2 kai1 si4 xiao3 cen2 ， bu2 jian4 lu2 ding3 kong1 han2 hui1 。
- shi2 yan3 you3 quan2 beng4 shan1 fu4 ， ke3 cheng2 yi4 chi2 zu2 ya1 yu4 。
- qian1 shan1 wan4 shan1 cui4 da3 wei2 ， dao4 tian2 wan4 qing3 ru2 qi2 ju2 。
- wu1 zhong1 tu1 chu1 wu3 shi2 yan2 ， zi3 yun2 cang1 wu4 chan2 song1 shan1 。
- wu2 yi2 min3 zhong1 si4 wu3 bei4 ， xiang4 zhe3 ceng2 ci3 hua4 tong2 can1 。
- fen3 qiang2 wei2 zhu4 wan4 gan1 zhu2 ， bai2 feng4 fei1 lai2 zhi1 wai4 su4 。
- shan1 qian2 shan1 hou4 duo1 mi2 lu4 ， shu1 zai1 lan2 hui4 mi4 zai1 ju2 。
- he2 nian2 zhong3 ci3 qian1 shu4 mei2 ， man3 shan1 xue3 se4 bai2 ai2 ai2 。
- wan3 lai2 shan1 feng1 sao3 luo4 ying1 ， wu3 se4 hong2 ni2 ming2 lü4 tai2 。
- ge2 lin2 fang3 fu2 wen2 ji1 zhu4 ， ren2 jia1 zhi1 zai4 yun2 shen1 chu3 。
- he2 chu3 zhao1 ti2 zui4 jin4 bang4 ， zao3 mu4 song4 zhong1 zhai1 song4 gu3 。
- fu2 ting1 he4 zhu3 bai2 pin2 zhou1 ， xiao3 xi1 liu2 shui3 heng2 duan4 qiao2 。
- hua4 chu1 yi2 pai4 xiao1 xiang1 qiu1 ， wan4 jia1 qiu1 se4 ren2 yu2 qiao2 。
- chang2 jiang1 hao4 hao4 shu4 qian1 li3 ， lang4 hua1 pen1 bao2 jiao1 long2 qi3 。
- ye4 ye4 pian1 zhou1 gu3 du4 tou2 ， mu4 li4 suo3 zhi4 hai3 men2 zhi3 。
- pu2 jia1 ben3 zhu4 qing1 cheng2 bian1 ， qu4 ci3 tiao2 tiao2 lu4 ba1 qian1 。
- dui4 mian4 su1 du3 gao1 cha1 tian1 ， huang3 jing1 tian1 zhu4 luo4 zun1 qian2 。
- jue2 fei1 ju1 shi4 gao1 qie3 jie2 ， shi2 ba3 huang2 ting2 wan2 sui4 yue4 。
- dan1 shan1 bi4 shui3 wo3 lou2 guan1 ， cang1 chun1 cui4 gui4 wo3 zhuang4 jie2 。
- ke4 lai2 dao4 ci3 zhe2 xian1 an1 ， pi1 meng2 rong2 xi1 deng1 chan2 yan2 。
- long2 pan2 hu3 ju4 shen4 xing2 sheng4 ， da4 jiang1 yi3 dong1 dou4 yi3 nan2 。
- jiu3 kong1 he2 jin4 ren2 yi4 zui4 ， yan3 hua1 hun2 bu4 xing3 tian1 di4 。
- bi4 jian4 zui4 mo4 zheng4 lin2 li2 ， xi1 yang2 yi3 gua4 qing1 shan1 wai4 。

## 注释

## 译文

## 赏析
