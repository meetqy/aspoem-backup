---
id: bai-yu-chan-kuai-huo-ge-qi-er
title: 快活歌  其二
titlePinyin: kuai4 huo0 ge1     qi2 er4
titleSlug: kuai-huo-ge-qi-er
author: 白玉蟾
authorPinyin: bai2 yu4 chan2
authorSlug: bai-yu-chan
dynasty: 宋
dynastyPinyin: song4
dynastySlug: song
tags: []
---

## 正文

- 破衲雖破破復補，身中自有長生寶。
- 拄杖奚用巖頭藤，草鞋不用田中藁。
- 或狂走，或兀坐，或端立，或仰卧。
- 時人但道我風顛，我本不顛誰識我。
- 熱時只飲華池雪，寒時獨向丹中火。
- 饑時愛喫黑龍肝，渴時貪吸青龍腦。
- 絳宮新發牡丹花，靈臺初生薏苡草。
- 却笑顔回不爲夭，又道彭鏗未是老。
- 一盞中黄酒更甜，千篇內景詩尤好。
- 沒絃琴兒不用彈，無腔曲子無人和。
- 朝朝暮暮打憨癡，且無一點閑煩惱。
- 尸解飛昇總是閑，死生生死無不可。
- 隨緣且喫人間飯，不用繅蠶不種稻。
- 寒霜凍雪未爲寒，朝饑暮餒禁得餓。
- 天上想有仙官名，人間不愛真人號。
- 跨虎金翁是鉛兄，乘龍姹女爲汞嫂。
- 泥丸宮裏有黄婆，解把嬰兒自懷抱。
- 神關氣關與心關，三關一簇都穿過。
- 六賊心如火正焚，三尸膽似天來大。
- 不動干戈只霎時，破除金剛自搜邏。
- 一齊縛向火爐邊，碎爲微塵誰斬挫。
- 而今且喜一粒紅，已覺丁公婚老媼。
- 當初不信翠虛翁，豈到如今脫關鎖。
- 葉苗正嫩採歸來，猛火煉之成紫磨。
- 思量從前早是早，翠虛翁已難尋討。
- 我今不見張平叔，便把悟真篇駡倒。
- 從前何知古聖心，慈悲反起兒孫禍。
- 世人若要煉金丹，只去身中求藥草。
- 十月工夫慢慢行，只愁火候無人道。
- 但知進退與抽添，七返九還都性燥。
- 溪山魚鳥恁逍遥，風月林泉供笑傲。
- 蓬頭垢衣天下行，三千功滿歸逢島。
- 或居朝市或居山，或時呵呵自絕倒。
- 雲滿千山何處尋，我在市廛誰識我。

## 拼音

- po4 na4 sui1 po4 po4 fu4 bu3 ， shen1 zhong1 zi4 you3 chang2 sheng1 bao3 。
- zhu3 zhang4 xi1 yong4 yan2 tou2 teng2 ， cao3 xie2 bu2 yong4 tian2 zhong1 gao3 。
- huo4 kuang2 zou3 ， huo4 wu4 zuo4 ， huo4 duan1 li4 ， huo4 yang3 wo4 。
- shi2 ren2 dan4 dao4 wo3 feng1 dian1 ， wo3 ben3 bu4 dian1 shui2 shi2 wo3 。
- re4 shi2 zhi1 yin3 hua2 chi2 xue3 ， han2 shi2 du2 xiang4 dan1 zhong1 huo3 。
- ji1 shi2 ai4 chi1 hei1 long2 gan1 ， ke3 shi2 tan1 xi1 qing1 long2 nao3 。
- jiang4 gong1 xin1 fa1 mu3 dan1 hua1 ， ling2 tai2 chu1 sheng1 yi4 yi3 cao3 。
- que4 xiao4 yan2 hui2 bu4 wei2 yao1 ， you4 dao4 peng2 keng1 wei4 shi4 lao3 。
- yi4 zhan3 zhong1 huang2 jiu3 geng4 tian2 ， qian1 pian1 nei4 jing3 shi1 you2 hao3 。
- mei2 xian2 qin2 er2 bu2 yong4 dan4 ， wu2 qiang1 qu3 zi3 wu2 ren2 he2 。
- zhao1 zhao1 mu4 mu4 da3 han1 chi1 ， qie3 wu2 yi4 dian3 xian2 fan2 nao3 。
- shi1 jie3 fei1 sheng1 zong3 shi4 xian2 ， si3 sheng1 sheng1 si3 wu2 bu4 ke3 。
- sui2 yuan2 qie3 chi1 ren2 jian4 fan4 ， bu2 yong4 sao1 can2 bu4 zhong3 dao4 。
- han2 shuang1 dong4 xue3 wei4 wei2 han2 ， chao2 ji1 mu4 nei3 jin4 de2 e4 。
- tian1 shang4 xiang3 you3 xian1 guan1 ming2 ， ren2 jian4 bu2 ai4 zhen1 ren2 hao4 。
- kua4 hu3 jin1 weng1 shi4 qian1 xiong1 ， cheng2 long2 cha4 nü3 wei2 gong3 sao3 。
- ni2 wan2 gong1 li3 you3 huang2 po2 ， jie3 ba3 ying1 er2 zi4 huai2 bao4 。
- shen2 guan1 qi4 guan1 yu3 xin1 guan1 ， san1 guan1 yi2 cu4 dou1 chuan1 guo4 。
- liu4 zei2 xin1 ru2 huo3 zheng4 fen2 ， san1 shi1 dan3 si4 tian1 lai2 da4 。
- bu2 dong4 gan1 ge1 zhi1 sha4 shi2 ， po4 chu2 jin1 gang1 zi4 sou1 luo2 。
- yi4 qi2 fu4 xiang4 huo3 lu2 bian1 ， sui4 wei2 wei1 chen2 shui2 zhan3 cuo4 。
- er2 jin1 qie3 xi3 yi2 li4 hong2 ， yi3 jue2 ding1 gong1 hun1 lao3 ao3 。
- dang1 chu1 bu2 xin4 cui4 xu1 weng1 ， qi3 dao4 ru2 jin1 tuo1 guan1 suo3 。
- ye4 miao2 zheng4 nen4 cai3 gui1 lai2 ， meng3 huo3 lian4 zhi1 cheng2 zi3 mo2 。
- si1 liang0 cong2 qian2 zao3 shi4 zao3 ， cui4 xu1 weng1 yi3 nan2 xun2 tao3 。
- wo3 jin1 bu2 jian4 zhang1 ping2 shu1 ， bian4 ba3 wu4 zhen1 pian1 ma4 dao3 。
- cong2 qian2 he2 zhi1 gu3 sheng4 xin1 ， ci2 bei1 fan3 qi3 er2 sun1 huo4 。
- shi4 ren2 ruo4 yao4 lian4 jin1 dan1 ， zhi1 qu4 shen1 zhong1 qiu2 yao4 cao3 。
- shi2 yue4 gong1 fu0 man4 man4 xing2 ， zhi1 chou2 huo3 hou0 wu2 ren2 dao4 。
- dan4 zhi1 jin4 tui4 yu3 chou1 tian1 ， qi1 fan3 jiu3 huan2 dou1 xing4 zao4 。
- xi1 shan1 yu2 niao3 nen4 xiao1 yao2 ， feng1 yue4 lin2 quan2 gong4 xiao4 ao4 。
- peng2 tou2 gou4 yi1 tian1 xia4 xing2 ， san1 qian1 gong1 man3 gui1 feng2 dao3 。
- huo4 ju1 chao2 shi4 huo4 ju1 shan1 ， huo4 shi2 he1 he1 zi4 jue2 dao3 。
- yun2 man3 qian1 shan1 he2 chu3 xun2 ， wo3 zai4 shi4 chan2 shui2 shi2 wo3 。

## 注释

## 译文

## 赏析
