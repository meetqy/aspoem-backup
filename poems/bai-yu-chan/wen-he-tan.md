---
id: bai-yu-chan-wen-he-tan
title: 聞鶴嘆
titlePinyin: wen2 he4 tan4
titleSlug: wen-he-tan
author: 白玉蟾
authorPinyin: bai2 yu4 chan2
authorSlug: bai-yu-chan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 霜翎雪羽臙脂頂，玄裳翠距白玉頸。
- 何年乘風下太清，芝田煙暝瑶池冷。
- 天臺山上玉京天，何似青天玉帝前。
- 曉雲黯淡但欲唳，夜月凄凉那得眠。
- 君不見東海蒼魚浮吞舟，一朝失却風濤秋，陸地螻蟻俱逆謀。
- 又不見南山白虎嘯裂石，一朝不得山林力，平原狸兔起圖食。
- 如彼茅圊蠅，不知天池翔大鵬。
- 如彼布褌虱，不知白鸞舞空碧。
- 世間炎凉相渭涇，是非寵辱無限情。
- 彼鶴暫爾耳，自警聊自鳴。
- 山靈更須勤愛護，忽然鼓翅翔四溟。
- 上有崑臺琪花紅，下有蓬山芝草青。
- 山頭知音復能幾，幾人得如華與丁。
- 那堪九霄去，人世無此聲。

## 拼音

- shuang1 ling2 xue3 yu3 yan1 zhi1 ding3 ， xuan2 shang0 cui4 ju4 bai2 yu4 jing3 。
- he2 nian2 cheng2 feng1 xia4 tai4 qing1 ， zhi1 tian2 yan1 ming2 yao2 chi2 leng3 。
- tian1 tai2 shan1 shang4 yu4 jing1 tian1 ， he2 si4 qing1 tian1 yu4 di4 qian2 。
- xiao3 yun2 an4 dan4 dan4 yu4 li4 ， ye4 yue4 qi1 liang2 na4 de2 mian2 。
- jun1 bu2 jian4 dong1 hai3 cang1 yu2 fu2 tun1 zhou1 ， yi4 zhao1 shi1 que4 feng1 tao1 qiu1 ， lu4 di4 lou2 yi3 ju4 ni4 mou2 。
- you4 bu2 jian4 nan2 shan1 bai2 hu3 xiao4 lie4 shi2 ， yi4 zhao1 bu4 de2 shan1 lin2 li4 ， ping2 yuan2 li2 tu4 qi3 tu2 shi2 。
- ru2 bi3 mao2 qing1 ying2 ， bu4 zhi1 tian1 chi2 xiang2 da4 peng2 。
- ru2 bi3 bu4 kun1 shi1 ， bu4 zhi1 bai2 luan2 wu3 kong1 bi4 。
- shi4 jian4 yan2 liang2 xiang1 wei4 jing1 ， shi4 fei1 chong3 ru3 wu2 xian4 qing2 。
- bi3 he4 zan4 er3 er3 ， zi4 jing3 liao2 zi4 ming2 。
- shan1 ling2 geng4 xu1 qin2 ai4 hu4 ， hu1 ran2 gu3 chi4 xiang2 si4 ming2 。
- shang4 you3 kun1 tai2 qi2 hua1 hong2 ， xia4 you3 peng2 shan1 zhi1 cao3 qing1 。
- shan1 tou2 zhi1 yin1 fu4 neng2 ji1 ， ji1 ren2 de2 ru2 hua2 yu3 ding1 。
- na4 kan1 jiu3 xiao1 qu4 ， ren2 shi4 wu2 ci3 sheng1 。

## 注释

## 译文

## 赏析
