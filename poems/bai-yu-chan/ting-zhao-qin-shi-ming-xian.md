---
id: bai-yu-chan-ting-zhao-qin-shi-ming-xian
title: 聽趙琴士鳴弦
titlePinyin: ting1 zhao4 qin2 shi4 ming2 xian2
titleSlug: ting-zhao-qin-shi-ming-xian
author: 白玉蟾
authorPinyin: bai2 yu4 chan2
authorSlug: bai-yu-chan
dynasty: 宋
dynastyPinyin: song4
dynastySlug: song
tags: []
---

## 正文

- 我尋屏跡到猿啼，雲滿山前花滿溪。
- 高峰壁立七十二，風生兩腋天可梯。
- 煉師兩鬢東風黑，紺天不流月光白。
- 簷牙咬雨昨已晴，松幄張空夜瑟瑟。
- 興濃抱石玄以輕，得意七絃橫玉繩。
- 膝頭指弄響玲玲，燦然奪目三十星。
- 初如雨滴芭蕉夜，久坐梧桐猿嘯罷。
- 宛然幽澗聽鳴泉，偶雜修篁戛清夏。
- 先疑易水渡荆軻，已轉似勸無渡河。
- 美人金帳別項籍，壯士鐵笛吹孟婆。
- 不然雙雉兩南北，或者婦牽蘇武服。
- 絃中何似湘妃怨，指下爲甚明妃哭。
- 又非林下感蠨蛸，更匪胡笳叫晚秋。
- 自然鴈聲下遥塞，忽覺蟬噪過南樓。
- 君休彈終我畏聽，滿懷今古興亡病。
- 蒼梧雲愁虞舜遠，鼎湖雲出軒轅冷。
- 一聲一聲復一聲，不管世間銀髮生。
- 彈盡天涯夕陽影，又向山中彈月明。
- 胡長卿，去已久，韓飛瓊，無此手。
- 玉帝聞未曾，人間空白首。
- 柳花霏霏滿江城，城外海棠紅淚傾。
- 恐君餘思更未已，爲我春晝聞晴鶑。

## 拼音

- wo3 xun2 ping2 ji4 dao4 yuan2 ti2 ， yun2 man3 shan1 qian2 hua1 man3 xi1 。
- gao1 feng1 bi4 li4 qi1 shi2 er4 ， feng1 sheng1 liang3 ye4 tian1 ke3 ti1 。
- lian4 shi1 liang3 bin4 dong1 feng1 hei1 ， gan4 tian1 bu4 liu2 yue4 guang1 bai2 。
- yan2 ya2 yao3 yu3 zuo2 yi3 qing2 ， song1 wo4 zhang1 kong1 ye4 se4 se4 。
- xing1 nong2 bao4 shi2 xuan2 yi3 qing1 ， de2 yi4 qi1 xian2 heng2 yu4 sheng2 。
- xi1 tou2 zhi3 nong4 xiang3 ling2 ling2 ， can4 ran2 duo2 mu4 san1 shi2 xing1 。
- chu1 ru2 yu3 di1 ba1 jiao1 ye4 ， jiu3 zuo4 wu2 tong2 yuan2 xiao4 ba4 。
- wan3 ran2 you1 jian4 ting1 ming2 quan2 ， ou3 za2 xiu1 huang2 jia2 qing1 xia4 。
- xian1 yi2 yi4 shui3 du4 jing1 ke1 ， yi3 zhuan3 si4 quan4 wu2 du4 he2 。
- mei3 ren2 jin1 zhang4 bie2 xiang4 ji2 ， zhuang4 shi4 tie3 di2 chui1 meng4 po2 。
- bu4 ran2 shuang1 zhi4 liang3 nan2 bei3 ， huo4 zhe3 fu4 qian1 su1 wu3 fu2 。
- xian2 zhong1 he2 si4 xiang1 fei1 yuan4 ， zhi3 xia4 wei2 shen4 ming2 fei1 ku1 。
- you4 fei1 lin2 xia4 gan3 xiao1 shao1 ， geng4 fei3 hu2 jia1 jiao4 wan3 qiu1 。
- zi4 ran2 yan4 sheng1 xia4 yao2 sai1 ， hu1 jue2 chan2 zao4 guo4 nan2 lou2 。
- jun1 xiu1 dan4 zhong1 wo3 wei4 ting1 ， man3 huai2 jin1 gu3 xing1 wang2 bing4 。
- cang1 wu2 yun2 chou2 yu2 shun4 yuan3 ， ding3 hu2 yun2 chu1 xuan1 yuan2 leng3 。
- yi4 sheng1 yi0 sheng1 fu4 yi4 sheng1 ， bu4 guan3 shi4 jian4 yin2 fa4 sheng1 。
- dan4 jin4 tian1 ya2 xi1 yang2 ying3 ， you4 xiang4 shan1 zhong1 dan4 yue4 ming2 。
- hu2 chang2 qing1 ， qu4 yi3 jiu3 ， han2 fei1 qiong2 ， wu2 ci3 shou3 。
- yu4 di4 wen2 wei4 ceng2 ， ren2 jian4 kong4 bai2 shou3 。
- liu3 hua1 fei1 fei1 man3 jiang1 cheng2 ， cheng2 wai4 hai3 tang2 hong2 lei4 qing1 。
- kong3 jun1 yu2 si1 geng4 wei4 yi3 ， wei2 wo3 chun1 zhou4 wen2 qing2 ying1 。

## 注释

## 译文

## 赏析
