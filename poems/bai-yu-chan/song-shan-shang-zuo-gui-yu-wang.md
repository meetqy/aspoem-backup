---
id: bai-yu-chan-song-shan-shang-zuo-gui-yu-wang
title: 送珊上座歸育王
titlePinyin: song4 shan1 shang4 zuo4 gui1 yu4 wang2
titleSlug: song-shan-shang-zuo-gui-yu-wang
author: 白玉蟾
authorPinyin: bai2 yu4 chan2
authorSlug: bai-yu-chan
dynasty: 宋
dynastyPinyin: song4
dynastySlug: song
tags: []
---

## 正文

- 一雙膝脛兩條鐵，一掬精神一團雪。
- 早曾火燄上翻身，鴛幃不把丁香結。
- 風吹香囊滿路香，知君也結欽山轍。
- 忽然洗面摸得鼻，方知皮下各有血。
- 急携柏子禮孤雲，後來足跡遍江浙。
- 阿育王山倉廩空，百指張頤欲嚼舌。
- 延壽堂中幾病僧，囊無挑藥寒徹骨。
- 見君把箇無孔笛，吹起還鄉曲一闋。
- 此來漳泉走一遭，龐翁猶在波旬滅。
- 拄杖挑起空中雲，鉢盂漉上波心月。
- 默隨春色歸故山，江路梅花先漏泄。
- 遂邀君來香一爇，重把篇詩呈醜拙。
- 此行拗折老藤條，選佛場中作英傑。
- 君今三千里外行，不涉程途猶自別。
- 恰似一壺冰，千古光瑩徹。

## 拼音

- yi4 shuang1 xi1 jing4 liang3 tiao2 tie3 ， yi4 ju1 jing1 shen2 yi4 tuan2 xue3 。
- zao3 ceng2 huo3 yan4 shang4 fan1 shen1 ， yuan1 wei2 bu4 ba3 ding1 xiang1 jie2 。
- feng1 chui1 xiang1 nang2 man3 lu4 xiang1 ， zhi1 jun1 ye3 jie2 qin1 shan1 zhe2 。
- hu1 ran2 xi3 mian4 mo1 de2 bi2 ， fang1 zhi1 pi2 xia4 ge4 you3 xue4 。
- ji2 xie2 bai3 zi3 li3 gu1 yun2 ， hou4 lai2 zu2 ji4 bian4 jiang1 zhe4 。
- a1 yu4 wang2 shan1 cang1 lin3 kong1 ， bai3 zhi3 zhang1 yi2 yu4 jiao2 she2 。
- yan2 shou4 tang2 zhong1 ji1 bing4 seng1 ， nang2 wu2 tiao1 yao4 han2 che4 gu3 。
- jian4 jun1 ba3 ge4 wu2 kong3 di2 ， chui1 qi3 huan2 xiang1 qu3 yi2 que4 。
- ci3 lai2 zhang1 quan2 zou3 yi4 zao1 ， pang2 weng1 you2 zai4 bo1 xun2 mie4 。
- zhu3 zhang4 tiao1 qi3 kong1 zhong1 yun2 ， bo1 yu2 lu4 shang4 bo1 xin1 yue4 。
- mo4 sui2 chun1 se4 gui1 gu4 shan1 ， jiang1 lu4 mei2 hua1 xian1 lou4 xie4 。
- sui4 yao1 jun1 lai2 xiang1 yi2 ruo4 ， zhong4 ba3 pian1 shi1 cheng2 chou3 zhuo1 。
- ci3 xing2 niu4 zhe2 lao3 teng2 tiao2 ， xuan3 fo2 chang3 zhong1 zuo4 ying1 jie2 。
- jun1 jin1 san1 qian1 li3 wai4 hang2 ， bu2 she4 cheng2 tu2 you2 zi4 bie2 。
- qia4 si4 yi4 hu2 bing1 ， qian1 gu3 guang1 ying2 che4 。

## 注释

## 译文

## 赏析
