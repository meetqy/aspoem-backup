---
id: bai-yu-chan-bi-jia-shan
title: 筆架山
titlePinyin: bi3 jia4 shan1
titleSlug: bi-jia-shan
author: 白玉蟾
authorPinyin: bai2 yu4 chan2
authorSlug: bai-yu-chan
dynasty: 宋
dynastyPinyin: song4
dynastySlug: song
tags: []
---

## 正文

- 吾是瑶臺翰墨仙，操觚弄槧玉皇前。
- 翻雲爲墨海爲硯，一片寒空如雪牋。
- 兔豪象管用不得，倒蘸崑崙醉鈎畫。
- 當年染罷八角芒，金闕上章求放逸。
- 三峯坐斷江南天，臨汝城頭蒼蒼然。
- 狀如筆架翠起伏，與吾閣筆齁齁眠。
- 山靈驚呼猿鳥亂，清魂復被風吹散。
- 起來叫問山前人，幾度松枯白石爛。

## 拼音

- wu2 shi4 yao2 tai2 han4 mo4 xian1 ， cao1 gu1 nong4 qian4 yu4 huang2 qian2 。
- fan1 yun2 wei2 mo4 hai3 wei2 yan4 ， yi2 pian4 han2 kong1 ru2 xue3 jian1 。
- tu4 hao2 xiang4 guan3 yong4 bu4 de2 ， dao3 zhan4 kun1 lun2 zui4 gou1 hua4 。
- dang1 nian2 ran3 ba4 ba1 jiao3 mang2 ， jin1 que4 shang4 zhang1 qiu2 fang4 yi4 。
- san1 feng1 zuo4 duan4 jiang1 nan2 tian1 ， lin2 ru3 cheng2 tou2 cang1 cang1 ran2 。
- zhuang4 ru2 bi3 jia4 cui4 qi3 fu2 ， yu3 wu2 ge2 bi3 hou1 hou1 mian2 。
- shan1 ling2 jing1 hu1 yuan2 niao3 luan4 ， qing1 hun2 fu4 bei4 feng1 chui1 san4 。
- qi3 lai2 jiao4 wen4 shan1 qian2 ren2 ， ji1 du4 song1 ku1 bai2 shi2 lan4 。

## 注释

## 译文

## 赏析
