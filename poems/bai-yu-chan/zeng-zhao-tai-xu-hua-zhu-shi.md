---
id: bai-yu-chan-zeng-zhao-tai-xu-hua-zhu-shi
title: 贈趙太虛畫竹石
titlePinyin: zeng4 zhao4 tai4 xu1 hua4 zhu2 shi2
titleSlug: zeng-zhao-tai-xu-hua-zhu-shi
author: 白玉蟾
authorPinyin: bai2 yu4 chan2
authorSlug: bai-yu-chan
dynasty: 宋
dynastyPinyin: song4
dynastySlug: song
tags: []
---

## 正文

- 竹魂竹魄竹精神，飛落瀟湘淇水瀕。
- 千竿萬竿競青翠，吹風飲露千來春。
- 先生筆端自風雨，驚起竹魂無著處。
- 一點水墨化成龍，龍孫飛去鵞溪住。
- 先生把筆無逡巡，造物不敢私爲春。
- 新梢勁節森寒玉，鸞鳳無處棲夢魂。
- 晉人神仙如孫且，畫竹每每天作雨。
- 唐人神仙如張臻，畫竹每每聞鴈鳴。
- 先生自得入神手，一竿兩竿發於酒。
- 當時大醉呼墨奴，一筆掃出竹千畝。
- 酒力安能奪化工，先生煉就金丹紅。
- 一粒陽光照肺腑，森羅萬象羅心胸。
- 有時持出風竹葉，銀海不寒皆震懾。
- 有時持出雪中枝，恍如凍碧欺漣漪。
- 復能濡墨作石塊，天然峭拔古且怪。
- 沙中伏虎草中犀，教人持向蓬萊賣。
- 竹之清虛石堅硬，以此發明真性命。
- 使人觀石及愛竹，知有真箇趙元靜。
- 先生醉時常風顛，世人眼孔無神仙。
- 我今珍藏數本畫，雲鶴來也公歸天。

## 拼音

- zhu2 hun2 zhu2 po4 zhu2 jing1 shen2 ， fei1 luo4 xiao1 xiang1 qi2 shui3 bin1 。
- qian1 gan1 wan4 gan1 jing4 qing1 cui4 ， chui1 feng1 yin3 lu4 qian1 lai2 chun1 。
- xian1 sheng0 bi3 duan1 zi4 feng1 yu3 ， jing1 qi3 zhu2 hun2 wu2 zhu4 chu3 。
- yi4 dian3 shui3 mo4 hua4 cheng2 long2 ， long2 sun1 fei1 qu4 e2 xi1 zhu4 。
- xian1 sheng0 ba3 bi3 wu2 qun1 xun2 ， zao4 wu4 bu4 gan3 si1 wei2 chun1 。
- xin1 shao1 jin4 jie2 sen1 han2 yu4 ， luan2 feng4 wu2 chu3 qi1 meng4 hun2 。
- jin4 ren2 shen2 xian1 ru2 sun1 qie3 ， hua4 zhu2 mei3 mei3 tian1 zuo4 yu3 。
- tang2 ren2 shen2 xian1 ru2 zhang1 zhen1 ， hua4 zhu2 mei3 mei3 wen2 yan4 ming2 。
- xian1 sheng1 zi4 de2 ru4 shen2 shou3 ， yi4 gan1 liang3 gan1 fa1 wu1 jiu3 。
- dang1 shi2 da4 zui4 hu1 mo4 nu2 ， yi4 bi3 sao3 chu1 zhu2 qian1 mu3 。
- jiu3 li4 an1 neng2 duo2 hua4 gong1 ， xian1 sheng0 lian4 jiu4 jin1 dan1 hong2 。
- yi2 li4 yang2 guang1 zhao4 fei4 fu3 ， sen1 luo2 wan4 xiang4 luo2 xin1 xiong1 。
- you3 shi2 chi2 chu1 feng1 zhu2 ye4 ， yin2 hai3 bu4 han2 jie1 zhen4 she4 。
- you3 shi2 chi2 chu1 xue3 zhong1 zhi1 ， huang3 ru2 dong4 bi4 qi1 lian2 yi1 。
- fu4 neng2 ru2 mo4 zuo4 shi2 kuai4 ， tian1 ran2 qiao4 ba2 gu3 qie3 guai4 。
- sha1 zhong1 fu2 hu3 cao3 zhong1 xi1 ， jiao1 ren2 chi2 xiang4 peng2 lai2 mai4 。
- zhu2 zhi1 qing1 xu1 shi2 jian1 ying4 ， yi3 ci3 fa1 ming2 zhen1 xing4 ming4 。
- shi3 ren2 guan1 shi2 ji2 ai4 zhu2 ， zhi1 you3 zhen1 ge4 zhao4 yuan2 jing4 。
- xian1 sheng1 zui4 shi2 chang2 feng1 dian1 ， shi4 ren2 yan3 kong3 wu2 shen2 xian1 。
- wo3 jin1 zhen1 cang2 shu4 ben3 hua4 ， yun2 he4 lai2 ye3 gong1 gui1 tian1 。

## 注释

## 译文

## 赏析
