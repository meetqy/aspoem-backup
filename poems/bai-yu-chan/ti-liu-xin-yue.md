---
id: bai-yu-chan-ti-liu-xin-yue
title: 題劉心月
titlePinyin: ti2 liu2 xin1 yue4
titleSlug: ti-liu-xin-yue
author: 白玉蟾
authorPinyin: bai2 yu4 chan2
authorSlug: bai-yu-chan
dynasty: 宋
dynastyPinyin: song4
dynastySlug: song
tags: []
---

## 正文

- 汨羅江山水嗚唈，魚鼈不知老龍泣。
- 徒棹龍舟何處尋，何不辦取屈原生前一枝楫。
- 大吳江頭伍侯廟，夕陽滿樹聞啼鳥。
- 行人過此焚紙錢，何不辦取子胥生前一杯酒。
- 屈伍死後今寥寥，其名千古如一朝。
- 江邊垂淚知幾人，冰魂雪魄不可招。
- 哀哉道人劉心月，其身貧甚其性烈。
- 少年雖落風塵中，末後猛省自擺脫。
- 其心雖美其名腥，一旦死于武夷溪之濱。
- 却將九曲溪中水，洗却千愁萬恨身。
- 曹娥尋父尺赴水，死作婦女英靈鬼。
- 柳翠蕭璚俱水亡，但見渺渺一溪水。
- 汝何不自忍些憂，又却結憤滿心頭。
- 冰肌玉膚落潭碧，黄昏風慘水空流。
- 武夷溪九曲，無人垂釣水空綠。
- 武夷三十六峯巒，無人結草惟空山。
- 月明尋之不知處，尚自哀猿聲不住。
- 那堪一夜瀟瀟雨，使人吟盡哀慘句。
- 休休心月君亦賢，人生不死空百年。
- 掀翻四大驚魚龍，踏破碧潭深處天。
- 李白騎鯨去捉月，知章水底眠霜雪。
- 古人猶自水中逝，皆得水化超生訣。
- 吾與心月係渠師，來此慘慘烟正飛。
- 天空水寒千山暗，酌水一酹心含悲。
- 西風吹此兩行生鐵汁，去作笛中聲又急。

## 拼音

- mi4 luo2 jiang1 shan1 shui3 wu1 yi4 ， yu2 bie1 bu4 zhi1 lao3 long2 qi4 。
- tu2 zhao4 long2 zhou1 he2 chu3 xun2 ， he2 bu2 ban4 qu3 qu1 yuan2 sheng1 qian2 yi4 zhi1 ji2 。
- da4 wu2 jiang1 tou2 wu3 hou2 miao4 ， xi1 yang2 man3 shu4 wen2 ti2 niao3 。
- xing2 ren2 guo4 ci3 fen2 zhi3 qian2 ， he2 bu2 ban4 qu3 zi3 xu1 sheng1 qian2 yi4 bei1 jiu3 。
- qu1 wu3 si3 hou4 jin1 liao2 liao2 ， qi2 ming2 qian1 gu3 ru2 yi1 chao2 。
- jiang1 bian1 chui2 lei4 zhi1 ji1 ren2 ， bing1 hun2 xue3 po4 bu4 ke3 zhao1 。
- ai1 zai1 dao4 ren2 liu2 xin1 yue4 ， qi2 shen1 pin2 shen4 qi2 xing4 lie4 。
- shao4 nian2 sui1 luo4 feng1 chen2 zhong1 ， mo4 hou4 meng3 xing3 zi4 bai3 tuo1 。
- qi2 xin1 sui1 mei3 qi2 ming2 xing1 ， yi2 dan4 si3 yu2 wu3 yi2 xi1 zhi1 bin1 。
- que4 jiang1 jiu3 qu1 xi1 zhong1 shui3 ， xi3 que4 qian1 chou2 wan4 hen4 shen1 。
- cao2 e2 xun2 fu4 chi3 fu4 shui3 ， si3 zuo4 fu4 nü3 ying1 ling2 gui3 。
- liu3 cui4 xiao1 jue2 ju4 shui3 wang2 ， dan4 jian4 miao3 miao3 yi4 xi1 shui3 。
- ru3 he2 bu2 zi4 ren3 xie1 you1 ， you4 que4 jie2 fen4 man3 xin1 tou2 。
- bing1 ji1 yu4 fu1 luo4 tan2 bi4 ， huang2 hun1 feng1 can3 shui3 kong1 liu2 。
- wu3 yi2 xi1 jiu3 qu1 ， wu2 ren2 chui2 diao4 shui3 kong1 lü4 。
- wu3 yi2 san1 shi2 liu4 feng1 luan2 ， wu2 ren2 jie2 cao3 wei2 kong1 shan1 。
- yue4 ming2 xun2 zhi1 bu4 zhi1 chu3 ， shang4 zi4 ai1 yuan2 sheng1 bu2 zhu4 。
- na4 kan1 yi2 ye4 xiao1 xiao1 yu3 ， shi3 ren2 yin2 jin4 ai1 can3 ju4 。
- xiu1 xiu1 xin1 yue4 jun1 yi4 xian2 ， ren2 sheng1 bu4 si3 kong1 bai3 nian2 。
- xian1 fan1 si4 da4 jing1 yu2 long2 ， ta4 po4 bi4 tan2 shen1 chu3 tian1 。
- li3 bai2 qi2 jing1 qu4 zhuo1 yue4 ， zhi1 zhang1 shui3 di3 mian2 shuang1 xue3 。
- gu3 ren2 you2 zi4 shui3 zhong1 shi4 ， jie1 de2 shui3 hua4 chao1 sheng1 jue2 。
- wu2 yu3 xin1 yue4 xi4 qu2 shi1 ， lai2 ci3 can3 can3 yan1 zheng4 fei1 。
- tian1 kong1 shui3 han2 qian1 shan1 an4 ， zhuo2 shui3 yi2 lei4 xin1 han2 bei1 。
- xi1 feng1 chui1 ci3 liang3 xing2 sheng1 tie3 zhi1 ， qu4 zuo4 di2 zhong1 sheng1 you4 ji2 。

## 注释

## 译文

## 赏析
