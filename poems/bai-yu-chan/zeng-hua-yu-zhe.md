---
id: bai-yu-chan-zeng-hua-yu-zhe
title: 贈畫魚者
titlePinyin: zeng4 hua4 yu2 zhe3
titleSlug: zeng-hua-yu-zhe
author: 白玉蟾
authorPinyin: bai2 yu4 chan2
authorSlug: bai-yu-chan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 昔日僧繇所畫魚，三十六鱗依翠蒲。
- 徐高畫中多畫魚，鼓鱗揚鬣今爲圖。
- 古人妙畫猶不朽，今人妙處古未有。
- 郭丹青者冠古今，天下畫魚第一手。
- 畫到妙處手應心，心匠巧甚機智深。
- 紙上溶溶一溪水，放出鰷鱨二三尾。
- 金鱗錦鬣紅玉鬐，圉圉洋洋戲波裏。
- 小魚如針同隊行，噞喁水面隨風萍。
- 擲頭掉尾浮沉勢，三聚二散游躍意。
- 筆分濃淡計萬鱗，劃鬚點眼勻墨痕。
- 狀如拋尺量波練，復似穿梭擲水紋。
- 宛然鱍鱍巢青藻，漁翁未釣先吹火。
- 壁上魚躍水不流，稚子睥睨敲針釣。
- 君今畫到入神處，此畫一出聲尤著。
- 魚雖無腸有活意，玉波浸荇澄寒渚。
- 深恐後夜或雷雨，化作龍飛禹門去。

## 拼音

- xi1 ri4 seng1 yao2 suo3 hua4 yu2 ， san1 shi2 liu4 lin2 yi1 cui4 pu2 。
- xu2 gao1 hua4 zhong1 duo1 hua4 yu2 ， gu3 lin2 yang2 lie4 jin1 wei2 tu2 。
- gu3 ren2 miao4 hua4 you2 bu4 xiu3 ， jin1 ren2 miao4 chu3 gu3 wei4 you3 。
- guo1 dan1 qing1 zhe3 guan1 gu3 jin1 ， tian1 xia4 hua4 yu2 di4 yi1 shou3 。
- hua4 dao4 miao4 chu3 shou3 ying1 xin1 ， xin1 jiang4 qiao3 shen4 ji1 zhi4 shen1 。
- zhi3 shang4 rong2 rong2 yi4 xi1 shui3 ， fang4 chu1 tiao2 chang2 er4 san1 wei3 。
- jin1 lin2 jin3 lie4 hong2 yu4 qi2 ， yu3 yu3 yang2 yang2 xi4 bo1 li3 。
- xiao3 yu2 ru2 zhen1 tong2 dui4 xing2 ， yan3 yong2 shui3 mian4 sui2 feng1 ping2 。
- zhi4 tou2 diao4 wei3 fu2 chen2 shi4 ， san1 ju4 er4 san4 you2 yue4 yi4 。
- bi3 fen1 nong2 dan4 ji4 wan4 lin2 ， hua2 xu1 dian3 yan3 yun2 mo4 hen2 。
- zhuang4 ru2 pao1 chi3 liang2 bo1 lian4 ， fu4 si4 chuan1 suo1 zhi4 shui3 wen2 。
- wan3 ran2 bo1 bo1 chao2 qing1 zao3 ， yu2 weng1 wei4 diao4 xian1 chui1 huo3 。
- bi4 shang4 yu2 yue4 shui3 bu4 liu2 ， zhi4 zi3 pi4 ni4 qiao1 zhen1 diao4 。
- jun1 jin1 hua4 dao4 ru4 shen2 chu3 ， ci3 hua4 yi4 chu1 sheng1 you2 zhu4 。
- yu2 sui1 wu2 chang2 you3 huo2 yi4 ， yu4 bo1 jin4 xing4 cheng2 han2 zhu3 。
- shen1 kong3 hou4 ye4 huo4 lei2 yu3 ， hua4 zuo4 long2 fei1 yu3 men2 qu4 。

## 注释

## 译文

## 赏析
