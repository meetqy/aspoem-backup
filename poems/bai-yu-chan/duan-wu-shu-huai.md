---
id: bai-yu-chan-duan-wu-shu-huai
title: 端午述懷
titlePinyin: duan1 wu3 shu4 huai2
titleSlug: duan-wu-shu-huai
author: 白玉蟾
authorPinyin: bai2 yu4 chan2
authorSlug: bai-yu-chan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 方瀛山上風颼颼，五月六月常如秋。
- 松花落地鶴飛去，萬頃白雲空翠浮。
- 夜半蟾蜍落丹井，琪林深鎖寒葉暝。
- 滿天白露點蒼苔，蛙市一散萬籟靜。
- 三樹兩樹啼斷猿，樹冷棲禽夜不眠。
- 數點飛螢戀沙徑，山腰石潤悲寒泉。
- 鍾聲隔斷華胥路，不知蝴蝶蜚何處。
- 摩挲兩眼摺紙衾，人道今辰正端午。
- 曉雨初霽梅子肥，龍孫脫籜新燕飛。
- 山居蕭然無一物，摘薺搗麥充晨炊。
- 憶著往年五月四，葛巾羽扇鸞溪市。
- 龍艘破浪槳萬枝，鉦鼓聒天旗掣水。
- 紙錢飛起屈原祠，行人往來如蟻移。
- 桐花入鬢綵繫臂，家家禦疫折桃枝。
- 庭前綠艾制綠虎，細切菖蒲斟綠醑。
- 羹鵝鱠鯉辦華筵，冷浸水團包角黍。
- 今年寂寞坐空山，山雨山風生曉寒。
- 默菴令我休噫氣，作詩畧述山居意。
- 安得兩腋生飛翰，與君飛上泬寥間，免使在世賦辛酸。

## 拼音

- fang1 ying2 shan1 shang4 feng1 sou1 sou1 ， wu3 yue4 liu4 yue4 chang2 ru2 qiu1 。
- song1 hua1 luo4 di4 he4 fei1 qu4 ， wan4 qing3 bai2 yun2 kong1 cui4 fu2 。
- ye4 ban4 chan2 chu2 luo4 dan1 jing3 ， qi2 lin2 shen1 suo3 han2 ye4 ming2 。
- man3 tian1 bai2 lu4 dian3 cang1 tai2 ， wa1 shi4 yi2 san4 wan4 lai4 jing4 。
- san1 shu4 liang3 shu4 ti2 duan4 yuan2 ， shu4 leng3 qi1 qin2 ye4 bu4 mian2 。
- shu4 dian3 fei1 ying2 lian4 sha1 jing4 ， shan1 yao1 shi2 run4 bei1 han2 quan2 。
- zhong1 sheng1 ge2 duan4 hua2 xu1 lu4 ， bu4 zhi1 hu2 die2 fei1 he2 chu3 。
- mo2 suo1 liang3 yan3 zhe2 zhi3 qin1 ， ren2 dao4 jin1 chen2 zheng4 duan1 wu3 。
- xiao3 yu3 chu1 ji4 mei2 zi0 fei2 ， long2 sun1 tuo1 tuo4 xin1 yan4 fei1 。
- shan1 ju1 xiao1 ran2 wu2 yi2 wu4 ， zhai1 ji4 dao3 mai4 chong1 chen2 chui1 。
- yi4 zhu4 wang3 nian2 wu3 yue4 si4 ， ge2 jin1 yu3 shan4 luan2 xi1 shi4 。
- long2 sou1 po4 lang4 jiang3 wan4 zhi1 ， zheng1 gu3 guo1 tian1 qi2 che4 shui3 。
- zhi3 qian2 fei1 qi3 qu1 yuan2 ci2 ， xing2 ren2 wang3 lai2 ru2 yi3 yi2 。
- tong2 hua1 ru4 bin4 cai3 xi4 bi4 ， jia1 jia1 yu4 yi4 zhe2 tao2 zhi1 。
- ting2 qian2 lü4 ai4 zhi4 lü4 hu3 ， xi4 qie4 chang1 pu2 zhen1 lü4 xu3 。
- geng1 e2 kuai4 li3 ban4 hua2 yan2 ， leng3 jin4 shui3 tuan2 bao1 jiao3 shu3 。
- jin1 nian2 ji4 mo4 zuo4 kong1 shan1 ， shan1 yu3 shan1 feng1 sheng1 xiao3 han2 。
- mo4 an1 ling4 wo3 xiu1 yi1 qi4 ， zuo4 shi1 lüe4 shu4 shan1 ju1 yi4 。
- an1 de2 liang3 ye4 sheng1 fei1 han4 ， yu3 jun1 fei1 shang4 jue2 liao2 jian4 ， mian3 shi3 zai4 shi4 fu4 xin1 suan1 。

## 注释

## 译文

## 赏析
