---
id: bai-yu-chan-cha-ge
title: 茶歌
titlePinyin: cha2 ge1
titleSlug: cha-ge
author: 白玉蟾
authorPinyin: bai2 yu4 chan2
authorSlug: bai-yu-chan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 柳眼偷看梅花飛，百花頭上東風吹。
- 壑源春到不知時，霹歷一聲驚曉枝。
- 枝頭未敢展鎗旗，吐玉綴金先獻奇。
- 雀舌含春不解語，只有曉露晨煙知。
- 带露和煙摘歸去，蒸來細搗幾千杵。
- 捏作月團三百片，火候調勻文與武。
- 碾邊飛絮捲玉塵，磨下落珠散金縷。
- 首山黄銅鑄小鐺，活火新泉自烹煮。
- 蟹眼已沒魚眼浮，壵壵松聲送風雨。
- 定州紅玉琢花甆，瑞雪滿甌浮白乳。
- 綠雲入口生香風，滿口蘭芷香無窮。
- 兩腋颼颼毛竅通，洗盡枯腸萬事空。
- 君不見孟諫議，送茶驚起盧仝睡。
- 又不見白居易，餽茶喚醒禹錫醉。
- 陸羽作茶經，曹暉作茶銘。
- 文正范公對茶笑，紗帽籠頭煎石銚。
- 素虛見雨如丹砂，點作滿盞菖蒲花。
- 東坡深得煎水法，酒闌往往覓一呷。
- 趙州夢裏見南泉，愛結焚香瀹茗緣。
- 吾儕烹茶有滋味，華池神水先調試。
- 丹田一畝自栽培，金翁姹女採歸來。
- 天爐地鼎依時節，煉作黄芽烹白雪。
- 味如甘露勝醍醐，服之頓覺沉痾甦。
- 身輕便欲登天衢，不知天上有茶無。

## 拼音

- liu3 yan3 tou1 kan4 mei2 hua1 fei1 ， bai3 hua1 tou2 shang4 dong1 feng1 chui1 。
- he4 yuan2 chun1 dao4 bu4 zhi1 shi2 ， pi1 li4 yi4 sheng1 jing1 xiao3 zhi1 。
- zhi1 tou2 wei4 gan3 zhan3 qiang1 qi2 ， tu3 yu4 zhui4 jin1 xian1 xian4 qi2 。
- que4 she2 han2 chun1 bu4 jie3 yu3 ， zhi3 you3 xiao3 lu4 chen2 yan1 zhi1 。
- dai4 lu4 he2 yan1 zhai1 gui1 qu4 ， zheng1 lai2 xi4 dao3 ji1 qian1 chu3 。
- nie1 zuo4 yue4 tuan2 san1 bai3 pian4 ， huo3 hou0 diao4 yun2 wen2 yu3 wu3 。
- nian3 bian1 fei1 xu4 juan3 yu4 chen2 ， mo2 xia4 luo4 zhu1 san4 jin1 lü3 。
- shou3 shan1 huang2 tong2 zhu4 xiao3 dang1 ， huo2 huo3 xin1 quan2 zi4 peng1 zhu3 。
- xie4 yan3 yi3 mei2 yu2 yan3 fu2 ， zhuang4 zhuang4 song1 sheng1 song4 feng1 yu3 。
- ding4 zhou1 hong2 yu4 zhuo2 hua1 ci2 ， rui4 xue3 man3 ou1 fu2 bai2 ru3 。
- lü4 yun2 ru4 kou3 sheng1 xiang1 feng1 ， man3 kou3 lan2 zhi3 xiang1 wu2 qiong2 。
- liang3 ye4 sou1 sou1 mao2 qiao4 tong1 ， xi3 jin4 ku1 chang2 wan4 shi4 kong1 。
- jun1 bu2 jian4 meng4 jian4 yi4 ， song4 cha2 jing1 qi3 lu2 tong2 shui4 。
- you4 bu2 jian4 bai2 ju1 yi4 ， kui4 cha2 huan4 xing3 yu3 xi1 zui4 。
- lu4 yu3 zuo4 cha2 jing1 ， cao2 hui1 zuo4 cha2 ming2 。
- wen2 zheng4 fan4 gong1 dui4 cha2 xiao4 ， sha1 mao4 long2 tou2 jian1 shi2 diao4 。
- su4 xu1 jian4 yu3 ru2 dan1 sha1 ， dian3 zuo4 man3 zhan3 chang1 pu2 hua1 。
- dong1 po1 shen1 de2 jian1 shui3 fa3 ， jiu3 lan2 wang3 wang3 mi4 yi4 xia1 。
- zhao4 zhou1 meng4 li3 jian4 nan2 quan2 ， ai4 jie2 fen2 xiang1 yue4 ming2 yuan2 。
- wu2 chai2 peng1 cha2 you3 zi1 wei4 ， hua2 chi2 shen2 shui3 xian1 diao4 shi4 。
- dan1 tian2 yi4 mu3 zi4 zai1 pei2 ， jin1 weng1 cha4 nü3 cai3 gui1 lai2 。
- tian1 lu2 di4 ding3 yi1 shi2 jie2 ， lian4 zuo4 huang2 ya2 peng1 bai2 xue3 。
- wei4 ru2 gan1 lu4 sheng4 ti2 hu2 ， fu2 zhi1 dun4 jue2 chen2 ke1 su1 。
- shen1 qing1 bian4 yu4 deng1 tian1 qu2 ， bu4 zhi1 tian1 shang4 you3 cha2 wu2 。

## 注释

## 译文

## 赏析
