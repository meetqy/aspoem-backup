---
id: bai-yu-chan-jiang-jin-jiu
title: 將進酒
titlePinyin: jiang1 jin4 jiu3
titleSlug: jiang-jin-jiu
author: 白玉蟾
authorPinyin: bai2 yu4 chan2
authorSlug: bai-yu-chan
dynasty: 宋
dynastyPinyin: song4
dynastySlug: song
tags: []
---

## 正文

- 秋山蒼蒼秋雲黄，鴉浴咸池忽扶桑。
- 一月二十九日醉，百年三萬六千場。
- 嗟君千丈擎天手，而有萬卷懸河口。
- 亂花飛絮心擾擾，不如中山千日酒。
- 黄鑿落，赤叵羅。
- 姑射真人注寶雪，廣寒仙子行金波。
- 玉蛆初泛松花露，瓊螺再薦椒花雨。
- 米大功名何足數，鴻毛利害奚自苦。
- 醉則已，睡則休。
- 水浩浩，天悠悠。
- 君知否，昔在甲辰堯嗣位，迄今嘉定之辛巳。
- 其中三千六百年，幾度寒楓逐逝川。

## 拼音

- qiu1 shan1 cang1 cang1 qiu1 yun2 huang2 ， ya1 yu4 xian2 chi2 hu1 fu2 sang1 。
- yi1 yue4 er4 shi2 jiu3 ri4 zui4 ， bai3 nian2 san1 wan4 liu4 qian1 chang3 。
- jie1 jun1 qian1 zhang4 qing2 tian1 shou3 ， er2 you3 wan4 juan4 xuan2 he2 kou3 。
- luan4 hua1 fei1 xu4 xin1 rao3 rao3 ， bu4 ru2 zhong1 shan1 qian1 ri4 jiu3 。
- huang2 zao2 luo4 ， chi4 po3 luo2 。
- gu1 she4 zhen1 ren2 zhu4 bao3 xue3 ， guang3 han2 xian1 zi3 xing2 jin1 bo1 。
- yu4 qu1 chu1 fan4 song1 hua1 lu4 ， qiong2 luo2 zai4 jian4 jiao1 hua1 yu3 。
- mi3 da4 gong1 ming2 he2 zu2 shu4 ， hong2 mao2 li4 hai4 xi1 zi4 ku3 。
- zui4 ze2 yi3 ， shui4 ze2 xiu1 。
- shui3 hao4 hao4 ， tian1 you1 you1 。
- jun1 zhi1 fou3 ， xi1 zai4 jia3 chen2 yao2 si4 wei4 ， qi4 jin1 jia1 ding4 zhi1 xin1 si4 。
- qi2 zhong1 san1 qian1 liu4 bai3 nian2 ， ji1 du4 han2 feng1 zhu2 shi4 chuan1 。

## 注释

## 译文

## 赏析
