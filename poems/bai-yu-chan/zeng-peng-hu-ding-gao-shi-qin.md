---
id: bai-yu-chan-zeng-peng-hu-ding-gao-shi-qin
title: 贈蓬壺丁高士琴
titlePinyin: zeng4 peng2 hu2 ding1 gao1 shi4 qin2
titleSlug: zeng-peng-hu-ding-gao-shi-qin
author: 白玉蟾
authorPinyin: bai2 yu4 chan2
authorSlug: bai-yu-chan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 瓠巴騎鯨上天去，伯牙成連亦千古。
- 淺世斷無鍾子期，弦中妙意爲誰舉。
- 春風春雨滿瀟湘，人在蓬窗閉竹房。
- 竹裏鵑啼喉舌冷，花間鶑宿夢魂香。
- 客從漓沅下衡岳，滿懷詩愁無處著。
- 請君拂去水晶塵，瀹茗一了撫然作。
- 道人問予若爲情，伊絃凄兮余莫聽。
- 一春十病九困酒，三月都無二日晴。
- 俛首沉吟聲一曲，吟扭一罷撚撥續。
- 初如雪泉嗽鳴玉，已轉忽如雨簌簌。
- 於中亦有蠨蛸鳴，倏忽變作冷猿聲。
- 始疑荆軻渡易水，乃是湘妃夜涕零。
- 昔從撫斷南風了，羑里幽人始能曉。
- 可嘆壇中苦杏花，山高水寒即聲杳。
- 道人此意非人間，笑詠洞章鏘佩環。
- 能令鳳舞下丹漢，雲裏大地垂頭看。
- 世間鷄蟲互得失，只好牧羊坐花石。
- 何爲兒女謾昵昵，候蟲時鳴徒戚戚。
- 輸君朝朝在翠微，鶴已睡去人不知。
- 笑思古今一俯仰，彈到千山月落時。
- 君知否，梧桐枝上雙燕語，盡將萬事等風絮。
- 琴中日月何翛閑，肯使事逐孤鴻度。

## 拼音

- hu4 ba1 qi2 jing1 shang4 tian1 qu4 ， bo2 ya2 cheng2 lian2 yi4 qian1 gu3 。
- qian3 shi4 duan4 wu2 zhong1 zi3 qi1 ， xian2 zhong1 miao4 yi4 wei2 shui2 ju3 。
- chun1 feng1 chun1 yu3 man3 xiao1 xiang1 ， ren2 zai4 peng2 chuang1 bi4 zhu2 fang2 。
- zhu2 li3 jian1 ti2 hou2 she2 leng3 ， hua1 jian4 ying1 su4 meng4 hun2 xiang1 。
- ke4 cong2 li2 yuan2 xia4 heng2 yue4 ， man3 huai2 shi1 chou2 wu2 chu3 zhu4 。
- qing3 jun1 fu2 qu4 shui3 jing1 chen2 ， yue4 ming2 yi1 le0 fu3 ran2 zuo4 。
- dao4 ren2 wen4 yu3 ruo4 wei2 qing2 ， yi1 xian2 qi1 xi1 yu2 mo4 ting1 。
- yi4 chun1 shi2 bing4 jiu3 kun4 jiu3 ， san1 yue4 dou1 wu2 er4 ri4 qing2 。
- fu3 shou3 chen2 yin2 sheng1 yi4 qu3 ， yin2 niu3 yi2 ba4 nian3 bo1 xu4 。
- chu1 ru2 xue3 quan2 sou4 ming2 yu4 ， yi3 zhuan3 hu1 ru2 yu3 su4 su4 。
- wu1 zhong1 yi4 you3 xiao1 shao1 ming2 ， shu1 hu1 bian4 zuo4 leng3 yuan2 sheng1 。
- shi3 yi2 jing1 ke1 du4 yi4 shui3 ， nai3 shi4 xiang1 fei1 ye4 ti4 ling2 。
- xi1 cong2 fu3 duan4 nan2 feng1 le0 ， you3 li3 you1 ren2 shi3 neng2 xiao3 。
- ke3 tan4 tan2 zhong1 ku3 xing4 hua1 ， shan1 gao1 shui3 han2 ji2 sheng1 yao3 。
- dao4 ren2 ci3 yi4 fei1 ren2 jian4 ， xiao4 yong3 dong4 zhang1 qiang1 pei4 huan2 。
- neng2 ling4 feng4 wu3 xia4 dan1 han4 ， yun2 li3 da4 di4 chui2 tou2 kan4 。
- shi4 jian4 ji1 chong2 hu4 de2 shi1 ， zhi3 hao3 mu4 yang2 zuo4 hua1 shi2 。
- he2 wei2 er2 nü3 man2 ni4 ni4 ， hou4 chong2 shi2 ming2 tu2 qi1 qi1 。
- shu1 jun1 zhao1 zhao1 zai4 cui4 wei1 ， he4 yi3 shui4 qu4 ren2 bu4 zhi1 。
- xiao4 si1 gu3 jin1 yi4 fu3 yang3 ， dan4 dao4 qian1 shan1 yue4 luo4 shi2 。
- jun1 zhi1 fou3 ， wu2 tong2 zhi1 shang4 shuang1 yan4 yu3 ， jin4 jiang1 wan4 shi4 deng3 feng1 xu4 。
- qin2 zhong1 ri4 yue4 he2 xiao1 xian2 ， ken3 shi3 shi4 zhu2 gu1 hong2 du4 。

## 注释

## 译文

## 赏析
