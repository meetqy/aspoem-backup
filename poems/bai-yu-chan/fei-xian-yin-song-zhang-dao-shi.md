---
id: bai-yu-chan-fei-xian-yin-song-zhang-dao-shi
title: 飛仙吟送張道士
titlePinyin: fei1 xian1 yin2 song4 zhang1 dao4 shi0
titleSlug: fei-xian-yin-song-zhang-dao-shi
author: 白玉蟾
authorPinyin: bai2 yu4 chan2
authorSlug: bai-yu-chan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 夜騎玉鼇採明月，蘂殿瑶臺寒徹骨。
- 三十六天不閉門，風吹琪花散飛雪。
- 簫韶鳴處隊仗多，八萬霓裳歌一闋。
- 紫皇宴罷駕方出，整衣端簡去朝謁。
- 火鈴將軍呵一聲，左右萬真聳毛髮。
- 奏云臣是雷霆卿，舊因罪去辭金闕。
- 紅塵埋身平至耳，餐青飲綠守苦節。
- 飛神登天來正渴，見帝有酒覓一啜。
- 賜臣一醉放臣歸，歸去人間向人說。
- 鳳凰閣下問歸途，瓊童玉女却問予。
- 天上日長太清虛，人間還似此間無。
- 摇頭不答徑拂袖，白雲眇眇迷清都。
- 洞中猿鶴更相認，白石爛兮青松枯。

## 拼音

- ye4 qi2 yu4 ao2 cai3 ming2 yue4 ， rui3 dian4 yao2 tai2 han2 che4 gu3 。
- san1 shi2 liu4 tian1 bu2 bi4 men2 ， feng1 chui1 qi2 hua1 san4 fei1 xue3 。
- xiao1 shao2 ming2 chu3 dui4 zhang4 duo1 ， ba1 wan4 ni2 chang2 ge1 yi2 que4 。
- zi3 huang2 yan4 ba4 jia4 fang1 chu1 ， zheng3 yi1 duan1 jian3 qu4 chao2 ye4 。
- huo3 ling2 jiang1 jun1 he1 yi4 sheng1 ， zuo3 you4 wan4 zhen1 song3 mao2 fa4 。
- zou4 yun2 chen2 shi4 lei2 ting2 qing1 ， jiu4 yin1 zui4 qu4 ci2 jin1 que4 。
- hong2 chen2 mai2 shen1 ping2 zhi4 er3 ， can1 qing1 yin3 lü4 shou3 ku3 jie2 。
- fei1 shen2 deng1 tian1 lai2 zheng4 ke3 ， jian4 di4 you3 jiu3 mi4 yi2 chuo4 。
- ci4 chen2 yi2 zui4 fang4 chen2 gui1 ， gui1 qu4 ren2 jian4 xiang4 ren2 shuo1 。
- feng4 huang2 ge2 xia4 wen4 gui1 tu2 ， qiong2 tong2 yu4 nü3 que4 wen4 yu3 。
- tian1 shang4 ri4 chang2 tai4 qing1 xu1 ， ren2 jian4 huan2 si4 ci3 jian4 wu2 。
- yao2 tou2 bu4 da2 jing4 fu2 xiu4 ， bai2 yun2 miao3 miao3 mi2 qing1 dou1 。
- dong4 zhong1 yuan2 he4 geng4 xiang1 ren4 ， bai2 shi2 lan4 xi1 qing1 song1 ku1 。

## 注释

## 译文

## 赏析
