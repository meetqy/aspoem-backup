---
id: bai-yu-chan-an-fen-ge
title: 安分歌
titlePinyin: an1 fen4 ge1
titleSlug: an-fen-ge
author: 白玉蟾
authorPinyin: bai2 yu4 chan2
authorSlug: bai-yu-chan
dynasty: 宋
dynastyPinyin: song4
dynastySlug: song
tags: []
---

## 正文

- 神仙底事君知否，君若知兮求不苟。
- 先且回頭自揣量，須量瞞心方開口。
- 神仙有術非不傳，也要儂家有夙緣。
- 若也人人皆會得，天機容易向人言。
- 學道學仙須篤志，堅然一念無疑意。
- 如是操心無始終，又道辨金將火試。
- 你們心地荆棘多，善根纔發便成魔。
- 若能先合神仙意，己分無時也奈何。
- 心地不明言行惡，做出事來須是錯。
- 自家無取他無求，思量何似當初莫。
- 恁地思量本故然，且教自己故心堅。
- 君看古今得事者，一片靈臺必不然。
- 未見志人須願見，逢著人時心百變。
- 何緣傳授有易難，自是玄門未歷鍊。
- 問你如何不料量，自家窮達任穹蒼。
- 但且奈心依本分，人言有麝自然香。
- 玉蟾本是山林客，尋箇好心人難得。
- 于今且趁草鞋壯，臉似桃紅眼正黑。
- 玉蟾你也好獃頭，何似拂袖歸去休。
- 有可度人施設處，便還鍾呂逞風流。
- 無人知，獨自去，白雲千里不回顧。
- 依前守取三脚鐺，且把清風明月煮。

## 拼音

- shen2 xian1 di3 shi4 jun1 zhi1 fou3 ， jun1 ruo4 zhi1 xi1 qiu2 bu4 gou3 。
- xian1 qie3 hui2 tou2 zi4 chuai1 liang2 ， xu1 liang2 man2 xin1 fang1 kai1 kou3 。
- shen2 xian1 you3 shu4 fei1 bu4 chuan2 ， ye3 yao4 nong2 jia1 you3 su4 yuan2 。
- ruo4 ye3 ren2 ren2 jie1 hui4 de2 ， tian1 ji1 rong2 yi4 xiang4 ren2 yan2 。
- xue2 dao4 xue2 xian1 xu1 du3 zhi4 ， jian1 ran2 yi2 nian4 wu2 yi2 yi4 。
- ru2 shi4 cao1 xin1 wu2 shi3 zhong1 ， you4 dao4 bian4 jin1 jiang1 huo3 shi4 。
- ni3 men2 xin1 di4 jing1 ji2 duo1 ， shan4 gen1 cai2 fa1 bian4 cheng2 mo2 。
- ruo4 neng2 xian1 he2 shen2 xian1 yi4 ， ji3 fen1 wu2 shi2 ye3 nai4 he2 。
- xin1 di4 bu4 ming2 yan2 xing2 e4 ， zuo4 chu1 shi4 lai2 xu1 shi4 cuo4 。
- zi4 jia1 wu2 qu3 ta1 wu2 qiu2 ， si1 liang0 he2 si4 dang1 chu1 mo4 。
- nen4 di4 si1 liang0 ben3 gu4 ran2 ， qie3 jiao4 zi4 ji3 gu4 xin1 jian1 。
- jun1 kan4 gu3 jin1 de2 shi4 zhe3 ， yi2 pian4 ling2 tai2 bi4 bu4 ran2 。
- wei4 jian4 zhi4 ren2 xu1 yuan4 jian4 ， feng2 zhu4 ren2 shi2 xin1 bai3 bian4 。
- he2 yuan2 chuan2 shou4 you3 yi4 nan2 ， zi4 shi4 xuan2 men2 wei4 li4 lian4 。
- wen4 ni3 ru2 he2 bu2 liao4 liang2 ， zi4 jia1 qiong2 da2 ren4 qiong2 cang1 。
- dan4 qie3 nai4 xin1 yi1 ben3 fen4 ， ren2 yan2 you3 she4 zi4 ran2 xiang1 。
- yu4 chan2 ben3 shi4 shan1 lin2 ke4 ， xun2 ge4 hao3 xin1 ren2 nan2 de2 。
- yu2 jin1 qie3 chen4 cao3 xie2 zhuang4 ， lian3 si4 tao2 hong2 yan3 zheng4 hei1 。
- yu4 chan2 ni3 ye3 hao3 dai1 tou2 ， he2 si4 fu2 xiu4 gui1 qu4 xiu1 。
- you3 ke3 du4 ren2 shi1 she4 chu3 ， bian4 huan2 zhong1 lü3 cheng3 feng1 liu2 。
- wu2 ren2 zhi1 ， du2 zi4 qu4 ， bai2 yun2 qian1 li3 bu4 hui2 gu4 。
- yi1 qian2 shou3 qu3 san1 jiao3 dang1 ， qie3 ba3 qing1 feng1 ming2 yue4 zhu3 。

## 注释

## 译文

## 赏析
