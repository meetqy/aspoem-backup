---
id: bai-yu-chan-zeng-cheng-xi-xie-zhi-tang
title: 贈城西謝知堂
titlePinyin: zeng4 cheng2 xi1 xie4 zhi1 tang2
titleSlug: zeng-cheng-xi-xie-zhi-tang
author: 白玉蟾
authorPinyin: bai2 yu4 chan2
authorSlug: bai-yu-chan
dynasty: 宋
dynastyPinyin: song4
dynastySlug: song
tags: []
---

## 正文

- 蓬萊山上神仙翁，道貌挺挺喬如松。
- 雙眸炯炯黑於漆，臉邊隠隠如桃紅。
- 有時仰天笑開口，撮起崑崙歸右手。
- 忽然虛空跌落地，不覺滿腹藏星斗。
- 有時驚起老龍號，一口汲盡滄浪波。
- 打破混沌揣出骨，拈起芥子貯山河。
- 偃月爐中煮天地，煎煉日魄并月髓。
- 笑把葫蘆禁鬼神，杖頭挑起山和水。
- 欒巴噀飯飛成蜂，左慈剪艾化爲龍。
- 夏月梅花冬月電，似此伎倆問呂鍾。
- 撮土爲香猶是假，水底麒麟取作酢。
- 鬼神眼睛突出外，無根樹下騎鐵馬。
- 工夫到處戲極時，拈弄造化如兒嬉。
- 大蟲舌上翻筋斗，却笑金剛學畫眉。
- 女皇要補西天竅，煉石不得羲皇笑。
- 秦皇鑿山通四溟，漢帝掣之一長笑。
- 先生手持沒底籃，出有入無猶不凡。
- 携此道術問四海，洞賓今正覓同參。
- 盞裏綿包或聚散，火裏遊鱼水裏鴈。
- 黄鶴樓前大醉時，撐眼撮與鍾離看。
- 水盆攪散五色沙，滿地寫出龍蛇花。
- 自將一盞逡巡酒，敢向人前化作茶。
- 笊籬裏面一條路，透入青霄雲外去。
- 十字街頭開鋪席，翻手覆手成雲雨。
- 如今天下覓無人，似君道術真入神。
- 踏遍江湖今幾春，都來一箇雲水身。

## 拼音

- peng2 lai2 shan1 shang4 shen2 xian1 weng1 ， dao4 mao4 ting3 ting3 qiao2 ru2 song1 。
- shuang1 mou2 jiong3 jiong3 hei1 wu1 qi1 ， lian3 bian1 yin3 yin3 ru2 tao2 hong2 。
- you3 shi2 yang3 tian1 xiao4 kai1 kou3 ， cuo1 qi3 kun1 lun2 gui1 you4 shou3 。
- hu1 ran2 xu1 kong1 die1 luo4 di4 ， bu4 jue2 man3 fu4 cang2 xing1 dou3 。
- you3 shi2 jing1 qi3 lao3 long2 hao4 ， yi4 kou3 ji2 jin4 cang1 lang4 bo1 。
- da3 po4 hun4 dun4 chuai1 chu1 gu3 ， nian1 qi3 jie4 zi3 zhu4 shan1 he2 。
- yan3 yue4 lu2 zhong1 zhu3 tian1 di4 ， jian1 lian4 ri4 po4 bing4 yue4 sui3 。
- xiao4 ba3 hu2 lu2 jin4 gui3 shen2 ， zhang4 tou2 tiao1 qi3 shan1 he2 shui3 。
- luan2 ba1 xun4 fan4 fei1 cheng2 feng1 ， zuo3 ci2 jian3 ai4 hua4 wei2 long2 。
- xia4 yue4 mei2 hua1 dong1 yue4 dian4 ， si4 ci3 ji4 liang3 wen4 lü3 zhong1 。
- cuo1 tu3 wei2 xiang1 you2 shi4 jia3 ， shui3 di3 qi2 lin2 qu3 zuo4 cu4 。
- gui3 shen2 yan3 jing0 tu1 chu1 wai4 ， wu2 gen1 shu4 xia4 qi2 tie3 ma3 。
- gong1 fu0 dao4 chu3 xi4 ji2 shi2 ， nian1 nong4 zao4 hua4 ru2 er2 xi1 。
- da4 chong2 she2 shang4 fan1 jin1 dou3 ， que4 xiao4 jin1 gang1 xue2 hua4 mei2 。
- nü3 huang2 yao4 bu3 xi1 tian1 qiao4 ， lian4 shi2 bu4 de2 xi1 huang2 xiao4 。
- qin2 huang2 zao2 shan1 tong1 si4 ming2 ， han4 di4 che4 zhi1 yi1 chang2 xiao4 。
- xian1 sheng0 shou3 chi2 mei2 di3 lan2 ， chu1 you3 ru4 wu2 you2 bu4 fan2 。
- xie2 ci3 dao4 shu4 wen4 si4 hai3 ， dong4 bin1 jin1 zheng4 mi4 tong2 can1 。
- zhan3 li3 mian2 bao1 huo4 ju4 san4 ， huo3 li3 you2 yu2 shui3 li3 yan4 。
- huang2 he4 lou2 qian2 da4 zui4 shi2 ， cheng1 yan3 cuo1 yu3 zhong1 li2 kan4 。
- shui3 pen2 jiao3 san4 wu3 se4 sha1 ， man3 di4 xie3 chu1 long2 she2 hua1 。
- zi4 jiang1 yi4 zhan3 qun1 xun2 jiu3 ， gan3 xiang4 ren2 qian2 hua4 zuo4 cha2 。
- zhao4 li2 li3 mian4 yi4 tiao2 lu4 ， tou4 ru4 qing1 xiao1 yun2 wai4 qu4 。
- shi2 zi4 jie1 tou2 kai1 pu1 xi2 ， fan1 shou3 fu4 shou3 cheng2 yun2 yu3 。
- ru2 jin1 tian1 xia4 mi4 wu2 ren2 ， si4 jun1 dao4 shu4 zhen1 ru4 shen2 。
- ta4 bian4 jiang1 hu2 jin1 ji1 chun1 ， dou1 lai2 yi2 ge4 yun2 shui3 shen1 。

## 注释

## 译文

## 赏析
