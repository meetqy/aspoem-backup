---
id: bai-yu-chan-sui-wan-shu-huai
title: 歲晚書懷
titlePinyin: sui4 wan3 shu1 huai2
titleSlug: sui-wan-shu-huai
author: 白玉蟾
authorPinyin: bai2 yu4 chan2
authorSlug: bai-yu-chan
dynasty: 宋
dynastyPinyin: song4
dynastySlug: song
tags: []
---

## 正文

- 歲事忽婉娩，旅懷良爾悲。
- 風霧起無邊，雨雪凄霏霏。
- 豈無銷金帳，唱飲羊羔兒。
- 寄食他人門，屏息從所依。
- 鵰鶚翔九天，鷦鷯巢一枝。
- 煙霄有熟路，我當何時歸。
- 人間自富榮，信美非所宜。
- 朱顔日已改，華髮漸復稀。
- 觸目思遠人，勝賞懷昔時。
- 園林向衰謝，青山吞斜暉。
- 坐久露華重，吟殘雲意遲。
- 晴空清已曠，寒月滿我衣。
- 莫言一杯酒，容易相對持。
- 病鸐棲草亭，會須唳聲飛。

## 拼音

- sui4 shi4 hu1 wan3 mian3 ， lü3 huai2 liang2 er3 bei1 。
- feng1 wu4 qi3 wu2 bian1 ， yu3 xue3 qi1 fei1 fei1 。
- qi3 wu2 xiao1 jin1 zhang4 ， chang4 yin3 yang2 gao1 er2 。
- ji4 shi2 ta1 ren2 men2 ， bing3 xi1 cong2 suo3 yi1 。
- diao1 e4 xiang2 jiu3 tian1 ， jiao1 liao2 chao2 yi4 zhi1 。
- yan1 xiao1 you3 shu2 lu4 ， wo3 dang1 he2 shi2 gui1 。
- ren2 jian4 zi4 fu4 rong2 ， xin4 mei3 fei1 suo3 yi2 。
- zhu1 yan2 ri4 yi3 gai3 ， hua2 fa4 jian4 fu4 xi1 。
- chu4 mu4 si1 yuan3 ren2 ， sheng4 shang3 huai2 xi1 shi2 。
- yuan2 lin2 xiang4 shuai1 xie4 ， qing1 shan1 tun1 xie2 hui1 。
- zuo4 jiu3 lu4 hua2 zhong4 ， yin2 can2 yun2 yi4 chi2 。
- qing2 kong1 qing1 yi3 kuang4 ， han2 yue4 man3 wo3 yi1 。
- mo4 yan2 yi4 bei1 jiu3 ， rong2 yi4 xiang1 dui4 chi2 。
- bing4 di2 qi1 cao3 ting2 ， hui4 xu1 li4 sheng1 fei1 。

## 注释

## 译文

## 赏析
