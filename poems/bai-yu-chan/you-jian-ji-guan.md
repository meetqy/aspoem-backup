---
id: bai-yu-chan-you-jian-ji-guan
title: 游簡寂觀
titlePinyin: you2 jian3 ji4 guan1
titleSlug: you-jian-ji-guan
author: 白玉蟾
authorPinyin: bai2 yu4 chan2
authorSlug: bai-yu-chan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 手把武夷竹，江山滿吾目。
- 落花稱意紅，芳草無心綠。
- 雙澗瀉翠璚，羣山斷蒼玉。
- 青林隠成帷，碧洞深如屋。
- 煙鎖花間猿，雨驚巖下鹿。
- 藥爐埋白雲，丹井浸枯木。
- 虎岫聳錦屏，龍湫噴銀粟。
- 晉人陸修靜，於此曾卜築。
- 饑則餌嫩松，寒則披老槲。
- 惠遠同種蓮，淵明共採菊。
- 當年學阿彌，飛神到天竺。
- 舊有曬藥臺，荆棘蔽幽谷。
- 舊有朝元石，霧靄籠飛瀑。
- 園桃曉猿攀，庭柏夜鶴宿。
- 何人建琳宮，先生留寶躅。
- 鐵板時敲茶，銅鐘曉喚粥。
- 冠褐靄鏘鏘，車馬來僕僕。
- 巨壑有魚飛，寒池足鴉浴。
- 天高星斗寒，更深鬼神哭。
- 到此風骨清，直欲騎黄鵠。

## 拼音

- shou3 ba3 wu3 yi2 zhu2 ， jiang1 shan1 man3 wu2 mu4 。
- luo4 hua1 cheng1 yi4 hong2 ， fang1 cao3 wu2 xin1 lü4 。
- shuang1 jian4 xie4 cui4 jue2 ， qun2 shan1 duan4 cang1 yu4 。
- qing1 lin2 yin3 cheng2 wei2 ， bi4 dong4 shen1 ru2 wu1 。
- yan1 suo3 hua1 jian4 yuan2 ， yu3 jing1 yan2 xia4 lu4 。
- yao4 lu2 mai2 bai2 yun2 ， dan1 jing3 jin4 ku1 mu4 。
- hu3 xiu4 song3 jin3 ping2 ， long2 qiu1 pen1 yin2 su4 。
- jin4 ren2 lu4 xiu1 jing4 ， wu1 ci3 ceng2 bu3 zhu4 。
- ji1 ze2 er3 nen4 song1 ， han2 ze2 pi1 lao3 hu2 。
- hui4 yuan3 tong2 zhong3 lian2 ， yuan1 ming2 gong4 cai3 ju2 。
- dang1 nian2 xue2 a1 mi2 ， fei1 shen2 dao4 tian1 zhu2 。
- jiu4 you3 shai4 yao4 tai2 ， jing1 ji2 bi4 you1 gu3 。
- jiu4 you3 chao2 yuan2 shi2 ， wu4 ai3 long2 fei1 pu4 。
- yuan2 tao2 xiao3 yuan2 pan1 ， ting2 bai3 ye4 he4 su4 。
- he2 ren2 jian4 lin2 gong1 ， xian1 sheng0 liu2 bao3 zhu2 。
- tie3 ban3 shi2 qiao1 cha2 ， tong2 zhong1 xiao3 huan4 zhou1 。
- guan1 he4 ai3 qiang1 qiang1 ， ju1 ma3 lai2 pu2 pu2 。
- ju4 he4 you3 yu2 fei1 ， han2 chi2 zu2 ya1 yu4 。
- tian1 gao1 xing1 dou3 han2 ， geng4 shen1 gui3 shen2 ku1 。
- dao4 ci3 feng1 gu3 qing1 ， zhi2 yu4 qi2 huang2 hu2 。

## 注释

## 译文

## 赏析
