---
id: bai-yu-chan-deng-hua-lian-ju
title: 燈花聯句
titlePinyin: deng1 hua1 lian2 ju4
titleSlug: deng-hua-lian-ju
author: 白玉蟾
authorPinyin: bai2 yu4 chan2
authorSlug: bai-yu-chan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 青燈知有喜，花發滿堂紅。
- 寶餠攢金蟻，瓊釵綴玉蟲。
- 根非滋夜雨，蘂不綻春風。
- 照破乾坤事，能攘日月功。
- 燄凝中夜露，燼落五更鍾。
- 蟾桂光無比，冰花巧不同。
- 無香開瑞瓣，有燄似珍叢。
- 鵲噪歡娛定，蛛絲信息通。
- 今宵真有感，好事喜相逢。
- 不假金烏照，應非玉斧工。
- 草蟲空亂樹，野燐謾枮蓬。
- 蛾至渾疑蝶，蛟飛不是蜂。
- 酒親思杜老，詩詠憶韓公。
- 不昧本來者，孤光曜太空。

## 拼音

- qing1 deng1 zhi1 you3 xi3 ， hua1 fa1 man3 tang2 hong2 。
- bao3 bing3 zan3 jin1 yi3 ， qiong2 chai1 zhui4 yu4 chong2 。
- gen1 fei1 zi1 ye4 yu3 ， rui3 bu2 zhan4 chun1 feng1 。
- zhao4 po4 qian2 kun1 shi4 ， neng2 rang3 ri4 yue4 gong1 。
- yan4 ning2 zhong1 ye4 lu4 ， jin4 luo4 wu3 geng1 zhong1 。
- chan2 gui4 guang1 wu2 bi3 ， bing1 hua1 qiao3 bu4 tong2 。
- wu2 xiang1 kai1 rui4 ban4 ， you3 yan4 si4 zhen1 cong2 。
- que4 zao4 huan1 yu2 ding4 ， zhu1 si1 xin4 xi1 tong1 。
- jin1 xiao1 zhen1 you3 gan3 ， hao3 shi4 xi3 xiang1 feng2 。
- bu4 jia3 jin1 wu1 zhao4 ， ying1 fei1 yu4 fu3 gong1 。
- cao3 chong2 kong1 luan4 shu4 ， ye3 lin2 man2 xian1 peng2 。
- e2 zhi4 hun2 yi2 die2 ， jiao1 fei1 bu2 shi4 feng1 。
- jiu3 qin1 si1 du4 lao3 ， shi1 yong3 yi4 han2 gong1 。
- bu2 mei4 ben3 lai2 zhe3 ， gu1 guang1 yao4 tai4 kong1 。

## 注释

## 译文

## 赏析
