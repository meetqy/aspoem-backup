---
id: bai-yu-chan-bi-jing-nen-di-ge
title: 必竟恁地歌
titlePinyin: bi4 jing4 nen4 di4 ge1
titleSlug: bi-jing-nen-di-ge
author: 白玉蟾
authorPinyin: bai2 yu4 chan2
authorSlug: bai-yu-chan
dynasty: 宋
dynastyPinyin: song4
dynastySlug: song
tags: []
---

## 正文

- 我生不信有神仙，亦不知有大羅天。
- 那堪見人說蓬萊，掩面却笑渠風顛。
- 七返還丹多不實，往往將謂人虛傳。
- 世傳神仙能飛昇，又道不死延萬年。
- 肉既無翅必墜地，人無百歲安可延。
- 滿眼且見生死俱，死生生死相循旋。
- 翠虛真人與我言，他所見識大不然。
- 恐人緣淺賦分薄，自無壽命歸黄泉。
- 人身只有三般物，精神與氣常保全。
- 其精不是交感精，廼是玉皇口中涎。
- 其氣即非呼吸氣，乃知却是太素煙。
- 其神即非思慮神，可與元始相比肩。
- 我聞其言我亦怖，且怖且疑且擎拳。
- 但知即日動止間，一物相處常團圓。
- 此物根蒂乃精氣，精氣恐是身中填。
- 豈知此精此神氣，根於父母未生前。
- 三者未常相返離，結爲一塊太無邊。
- 人之生死空自爾，此物湛寂何傷焉。
- 吾將矍然以自思，老者必不虛其言。
- 是我將有可愛業，渠必以此示言詮。
- 開禧元年中秋夜，焚香跪地口相傳。
- 朅爾行持三兩日，天地日月軟如綿。
- 忽然嚼得虛空破，始知鍾呂皆參玄。
- 吾之少年早留心，必不至此猶塵緣。
- 且念八百與三千，雲鶴相將來翩翩。

## 拼音

- wo3 sheng1 bu2 xin4 you3 shen2 xian1 ， yi4 bu4 zhi1 you3 da4 luo2 tian1 。
- na4 kan1 jian4 ren2 shuo1 peng2 lai2 ， yan3 mian4 que4 xiao4 qu2 feng1 dian1 。
- qi1 fan3 huan2 dan1 duo1 bu4 shi2 ， wang3 wang3 jiang1 wei4 ren2 xu1 chuan2 。
- shi4 chuan2 shen2 xian1 neng2 fei1 sheng1 ， you4 dao4 bu4 si3 yan2 wan4 nian2 。
- rou4 ji4 wu2 chi4 bi4 zhui4 di4 ， ren2 wu2 bai3 sui4 an1 ke3 yan2 。
- man3 yan3 qie3 jian4 sheng1 si3 ju4 ， si3 sheng1 sheng1 si3 xiang1 xun2 xuan2 。
- cui4 xu1 zhen1 ren2 yu3 wo3 yan2 ， ta1 suo3 jian4 shi2 da4 bu4 ran2 。
- kong3 ren2 yuan2 qian3 fu4 fen1 bao2 ， zi4 wu2 shou4 ming4 gui1 huang2 quan2 。
- ren2 shen1 zhi3 you3 san1 ban1 wu4 ， jing1 shen2 yu3 qi4 chang2 bao3 quan2 。
- qi2 jing1 bu2 shi4 jiao1 gan3 jing1 ， nai3 shi4 yu4 huang2 kou3 zhong1 xian2 。
- qi2 qi4 ji2 fei1 hu1 xi1 qi4 ， nai3 zhi1 que4 shi4 tai4 su4 yan1 。
- qi2 shen2 ji2 fei1 si1 lü4 shen2 ， ke3 yu3 yuan2 shi3 xiang1 bi3 jian1 。
- wo3 wen2 qi2 yan2 wo3 yi4 bu4 ， qie3 bu4 qie3 yi2 qie3 qing2 quan2 。
- dan4 zhi1 ji2 ri4 dong4 zhi3 jian4 ， yi2 wu4 xiang1 chu3 chang2 tuan2 yuan2 。
- ci3 wu4 gen1 di4 nai3 jing1 qi4 ， jing1 qi4 kong3 shi4 shen1 zhong1 tian2 。
- qi3 zhi1 ci3 jing1 ci3 shen2 qi4 ， gen1 wu1 fu4 mu3 wei4 sheng1 qian2 。
- san1 zhe3 wei4 chang2 xiang1 fan3 li2 ， jie2 wei2 yi2 kuai4 tai4 wu2 bian1 。
- ren2 zhi1 sheng1 si3 kong1 zi4 er3 ， ci3 wu4 zhan4 ji4 he2 shang1 yan1 。
- wu2 jiang1 jue2 ran2 yi3 zi4 si1 ， lao3 zhe3 bi4 bu4 xu1 qi2 yan2 。
- shi4 wo3 jiang1 you3 ke3 ai4 ye4 ， qu2 bi4 yi3 ci3 shi4 yan2 quan2 。
- kai1 xi3 yuan2 nian2 zhong1 qiu1 ye4 ， fen2 xiang1 gui4 di4 kou3 xiang1 chuan2 。
- qie4 er3 xing2 chi2 san1 liang3 ri4 ， tian1 di4 ri4 yue4 ruan3 ru2 mian2 。
- hu1 ran2 jiao2 de2 xu1 kong1 po4 ， shi3 zhi1 zhong1 lü3 jie1 can1 xuan2 。
- wu2 zhi1 shao4 nian2 zao3 liu2 xin1 ， bi4 bu2 zhi4 ci3 you2 chen2 yuan2 。
- qie3 nian4 ba1 bai3 yu3 san1 qian1 ， yun2 he4 xiang1 jiang1 lai2 pian1 pian1 。

## 注释

## 译文

## 赏析
