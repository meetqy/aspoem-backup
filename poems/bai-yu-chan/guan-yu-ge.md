---
id: bai-yu-chan-guan-yu-ge
title: 觀魚歌
titlePinyin: guan1 yu2 ge1
titleSlug: guan-yu-ge
author: 白玉蟾
authorPinyin: bai2 yu4 chan2
authorSlug: bai-yu-chan
dynasty: 宋
dynastyPinyin: song4
dynastySlug: song
tags: []
---

## 正文

- 君不見東海有鯉釣不上，馮夷翻江春浩蕩。
- 漁者歸舟載月明，一聲雷震桃花浪。
- 又不見北溟有鯤能吞舟，浪屋濤山相拍浮。
- 忽朝擊水三千里，九萬扶摇吳葉秋。
- 道人放浪游太乙，一泓寒玉浸春碧。
- 十丈晴波何浄明，百尾巨魚自跳躑。
- 錦鱗鐵鬣紅玉鬐，珠齒冰腮紫金脊。
- 綠玻瓈裏飛璚梭，碧琉璃中擲金尺。
- 吾疑漢室曾漏網，否則禹門曾點額。
- 釣臺千古松風寒，渭水一竿霜月白。
- 子産之意徒洋洋，庚氏之呼可策策。
- 有時聽琴躍水心，有時認履伏池側。
- 古人觀棠有何心，今朝鑑止輸閑客。
- 群魚群魚聽我語，太乙真人在何許。
- 尚埋頭角守污池，不展爪牙上星渚。
- 種成紅杏不騎去，留向人間作霖雨。

## 拼音

- jun1 bu2 jian4 dong1 hai3 you3 li3 diao4 bu2 shang4 ， feng2 yi2 fan1 jiang1 chun1 hao4 dang4 。
- yu2 zhe3 gui1 zhou1 zai4 yue4 ming2 ， yi4 sheng1 lei2 zhen4 tao2 hua1 lang4 。
- you4 bu2 jian4 bei3 ming2 you3 kun1 neng2 tun1 zhou1 ， lang4 wu1 tao1 shan1 xiang1 pai1 fu2 。
- hu1 chao2 ji1 shui3 san1 qian1 li3 ， jiu3 wan4 fu2 yao2 wu2 ye4 qiu1 。
- dao4 ren2 fang4 lang4 you2 tai4 yi3 ， yi4 hong2 han2 yu4 jin4 chun1 bi4 。
- shi2 zhang4 qing2 bo1 he2 jing4 ming2 ， bai3 wei3 ju4 yu2 zi4 tiao4 zhi2 。
- jin3 lin2 tie3 lie4 hong2 yu4 qi2 ， zhu1 chi3 bing1 sai1 zi3 jin1 ji3 。
- lü4 bo1 li2 li3 fei1 jue2 suo1 ， bi4 liu2 li2 zhong1 zhi4 jin1 chi3 。
- wu2 yi2 han4 shi4 ceng2 lou4 wang3 ， fou3 ze2 yu3 men2 ceng2 dian3 e2 。
- diao4 tai2 qian1 gu3 song1 feng1 han2 ， wei4 shui3 yi4 gan1 shuang1 yue4 bai2 。
- zi3 chan3 zhi1 yi4 tu2 yang2 yang2 ， geng1 shi4 zhi1 hu1 ke3 ce4 ce4 。
- you3 shi2 ting1 qin2 yue4 shui3 xin1 ， you3 shi2 ren4 lü3 fu2 chi2 ce4 。
- gu3 ren2 guan1 tang2 you3 he2 xin1 ， jin1 zhao1 jian4 zhi3 shu1 xian2 ke4 。
- qun2 yu2 qun2 yu2 ting1 wo3 yu3 ， tai4 yi3 zhen1 ren2 zai4 he2 xu1 。
- shang4 mai2 tou2 jiao3 shou3 wu1 chi2 ， bu4 zhan3 zhao3 ya2 shang4 xing1 zhu3 。
- zhong3 cheng2 hong2 xing4 bu4 qi2 qu4 ， liu2 xiang4 ren2 jian4 zuo4 lin2 yu3 。

## 注释

## 译文

## 赏析
