---
id: deng-run-fu-dao-zhong-yong-huai-feng-ji-li-zhou-feng-yun-nan-shi-jun
title: 道中詠懷奉寄利州馮允南使君
titlePinyin: dao4 zhong1 yong3 huai2 feng4 ji4 li4 zhou1 feng2 yun3 nan2 shi3 jun1
titleSlug: dao-zhong-yong-huai-feng-ji-li-zhou-feng-yun-nan-shi-jun
author: 鄧潤甫
authorPinyin: deng4 run4 fu3
authorSlug: deng-run-fu
dynasty: 宋
dynastyPinyin: song4
dynastySlug: song
tags: []
---

## 正文

- 交印夔人國，分襟汴水隄。
- 十年難會合，一夢頓乖暌。
- 官序潘生拙，詩文庾信齊。
- 諸公多汲引，憲府屢提携。
- 不肯乘驄馬，那能出寶雞。
- 安恬輕世味，灑落見天倪。
- 照物聰明决，爲邦聞望躋。
- 笑談清岸獄，暇豫勸耕犁。
- 不忍爲鉤距，何嘗設町畦。
- 燕堂傳夜燭，遊轂碾春泥。
- 衆服題鸚鵡，疇將食駃騠。
- 草黄思隼擊，梧碧值鸞棲。
- 欲問無來使，開編有舊題。
- 君方安玉壘，予亦遠金閨。
- 地隔江波闊，書傳鳥翼稽。
- 豈知雙鬢白，相見兩當西。
- 內顧微他技，殊私牧遠黎。
- 辭親愁不斷，叱馭意空迷。
- 吳苑飛雲杳，春城北斗低。
- 南山千里雪，劍閣萬盤溪。
- 夜宿星邊驛，朝行石上谿。
- 深疑窺地軸，高駭躡天梯。
- 看岫時欹帽，聽泉或杖藜。
- 蕭蕭黄葉下，裊裊冷猿啼。
- 蜀道無艱險，人心漫慘悽。
- 永懷持從橐，遥想綴朝圭。
- 直北瞻天日，征西疊鼓鼙。
- 相期郡齋冷，清話看揮犀。

## 拼音

- jiao1 yin4 kui2 ren2 guo2 ， fen1 jin1 bian4 shui3 di1 。
- shi2 nian2 nan2 hui4 he2 ， yi2 meng4 dun4 guai1 kui2 。
- guan1 xu4 pan1 sheng1 zhuo1 ， shi1 wen2 yu3 xin4 qi2 。
- zhu1 gong1 duo1 ji2 yin3 ， xian4 fu3 lü3 ti2 xie2 。
- bu4 ken3 cheng2 cong1 ma3 ， na4 neng2 chu1 bao3 ji1 。
- an1 tian2 qing1 shi4 wei4 ， sa3 luo4 jian4 tian1 ni2 。
- zhao4 wu4 cong1 ming2 jue2 ， wei2 bang1 wen2 wang4 ji1 。
- xiao4 tan2 qing1 an4 yu4 ， xia2 yu4 quan4 geng1 li2 。
- bu4 ren3 wei2 gou1 ju4 ， he2 chang2 she4 ting3 qi2 。
- yan4 tang2 chuan2 ye4 zhu2 ， you2 gu3 nian3 chun1 ni2 。
- zhong4 fu2 ti2 ying1 wu3 ， chou2 jiang1 shi2 kuai4 ti2 。
- cao3 huang2 si1 sun3 ji1 ， wu2 bi4 zhi2 luan2 qi1 。
- yu4 wen4 wu2 lai2 shi3 ， kai1 bian1 you3 jiu4 ti2 。
- jun1 fang1 an1 yu4 lei3 ， yu3 yi4 yuan3 jin1 gui1 。
- di4 ge2 jiang1 bo1 kuo4 ， shu1 chuan2 niao3 yi4 ji1 。
- qi3 zhi1 shuang1 bin4 bai2 ， xiang1 jian4 liang3 dang1 xi1 。
- nei4 gu4 wei1 ta1 ji4 ， shu1 si1 mu4 yuan3 li2 。
- ci2 qin1 chou2 bu2 duan4 ， chi4 yu4 yi4 kong1 mi2 。
- wu2 yuan4 fei1 yun2 yao3 ， chun1 cheng2 bei3 dou3 di1 。
- nan2 shan1 qian1 li3 xue3 ， jian4 ge2 wan4 pan2 xi1 。
- ye4 su4 xing1 bian1 yi4 ， chao2 xing2 shi2 shang4 xi1 。
- shen1 yi2 kui1 di4 zhou2 ， gao1 hai4 nie4 tian1 ti1 。
- kan4 xiu4 shi2 qi1 mao4 ， ting1 quan2 huo4 zhang4 li2 。
- xiao1 xiao1 huang2 ye4 xia4 ， niao3 niao3 leng3 yuan2 ti2 。
- shu3 dao4 wu2 jian1 xian3 ， ren2 xin1 man4 can3 qi1 。
- yong3 huai2 chi2 cong2 tuo2 ， yao2 xiang3 zhui4 chao2 gui1 。
- zhi2 bei3 zhan1 tian1 ri4 ， zheng1 xi1 die2 gu3 pi2 。
- xiang1 qi1 jun4 zhai1 leng3 ， qing1 hua4 kan4 hui1 xi1 。

## 注释

## 译文

## 赏析
