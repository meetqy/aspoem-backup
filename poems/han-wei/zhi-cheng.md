---
id: han-wei-zhi-cheng
title: 滍城
titlePinyin: zhi4 cheng2
titleSlug: zhi-cheng
author: 韓維
authorPinyin: han2 wei2
authorSlug: han-wei
dynasty: 宋
dynastyPinyin: song4
dynastySlug: song
tags: []
---

## 正文

- 駸駸二三騎，南并橫山去。
- 山窮遠川出，始見滍陽樹。
- 荒城蘿蔦合，表裏無寸土。
- 但聞鳥啼聲，不見鳥啼處。
- 呼兒開棘扉，掃榻坐茅廡。
- 清泉給盥濯，凉風生仰俯。
- 濁醪稍似佳，山果來近圃。
- 始酌薰然和，中飲淡無慮。
- 案頭羲皇經，編絕幾見補。
- 先生發其微，大義談四五。
- 紛攘自諸家，簡易獨太古。
- 形骸非我有，冠带尚誰取。
- 道存固匪外，兩致默與語。
- 是時季春望，山月夕已吐。
- 清光出深竹，葉上露如雨。
- 寒侵毛骨生，思有煙霞舉。
- 却念人世間，紛紛何足數。

## 拼音

- qin1 qin1 er4 san1 qi2 ， nan2 bing4 heng2 shan1 qu4 。
- shan1 qiong2 yuan3 chuan1 chu1 ， shi3 jian4 zhi4 yang2 shu4 。
- huang1 cheng2 luo2 niao3 he2 ， biao3 li3 wu2 cun4 tu3 。
- dan4 wen2 niao3 ti2 sheng1 ， bu2 jian4 niao3 ti2 chu3 。
- hu1 er2 kai1 ji2 fei1 ， sao3 ta4 zuo4 mao2 wu3 。
- qing1 quan2 gei3 guan4 zhuo2 ， liang2 feng1 sheng1 yang3 fu3 。
- zhuo2 lao2 shao1 si4 jia1 ， shan1 guo3 lai2 jin4 pu3 。
- shi3 zhuo2 xun1 ran2 he2 ， zhong1 yin3 dan4 wu2 lü4 。
- an4 tou2 xi1 huang2 jing1 ， bian1 jue2 ji1 jian4 bu3 。
- xian1 sheng0 fa1 qi2 wei1 ， da4 yi4 tan2 si4 wu3 。
- fen1 rang3 zi4 zhu1 jia1 ， jian3 yi4 du2 tai4 gu3 。
- xing2 hai2 fei1 wo3 you3 ， guan1 dai4 shang4 shui2 qu3 。
- dao4 cun2 gu4 fei3 wai4 ， liang3 zhi4 mo4 yu3 yu3 。
- shi4 shi2 ji4 chun1 wang4 ， shan1 yue4 xi1 yi3 tu3 。
- qing1 guang1 chu1 shen1 zhu2 ， ye4 shang4 lu4 ru2 yu3 。
- han2 qin1 mao2 gu3 sheng1 ， si1 you3 yan1 xia2 ju3 。
- que4 nian4 ren2 shi4 jian4 ， fen1 fen1 he2 zu2 shu4 。

## 注释

## 译文

## 赏析
