---
id: han-wei-he-xiang-zhi-tong-kong-ning-ji-you-shi-qiao-qie-jian-ning-ji
title: 和象之同孔寧極遊石橋且簡寧極
titlePinyin: he2 xiang4 zhi1 tong2 kong3 ning2 ji2 you2 shi2 qiao2 qie3 jian3 ning2 ji2
titleSlug: he-xiang-zhi-tong-kong-ning-ji-you-shi-qiao-qie-jian-ning-ji
author: 韓維
authorPinyin: han2 wei2
authorSlug: han-wei
dynasty: 宋
dynastyPinyin: song4
dynastySlug: song
tags: []
---

## 正文

- 春風杖藜客，同到石橋邊。
- 引袖披雲木，携樽俯澗泉。
- 巖花聊採摘，野器不雕鎸。
- 俯仰元和內，熙恬太古前。
- 草心柔可綰，蒲葉密于編。
- 澗麀來窺坐，沙鷗不改眠。
- 濛濛桃李雨，冪冪薜蘿烟。
- 舞類雩祠日，吟非楚澤年。
- 魚跳聞急管，鳥語似幺弦。
- 紫翠羞薇蕨，清香襲蕙荃。
- 亂流時揭厲，微逕巧縈穿。
- 德義心誠服，山林性所便。
- 敢令然諾負，直以事爲牽。
- 圯下履終跪，溱邊裳且褰。
- 春醪可益釀，况有帛戔戔。

## 拼音

- chun1 feng1 zhang4 li2 ke4 ， tong2 dao4 shi2 qiao2 bian1 。
- yin3 xiu4 pi1 yun2 mu4 ， xie2 zun1 fu3 jian4 quan2 。
- yan2 hua1 liao2 cai3 zhai1 ， ye3 qi4 bu4 diao1 juan1 。
- fu3 yang3 yuan2 he2 nei4 ， xi1 tian2 tai4 gu3 qian2 。
- cao3 xin1 rou2 ke3 wan3 ， pu2 ye4 mi4 yu2 bian1 。
- jian4 you1 lai2 kui1 zuo4 ， sha1 ou1 bu4 gai3 mian2 。
- meng2 meng2 tao2 li3 yu3 ， mi4 mi4 bi4 luo2 yan1 。
- wu3 lei4 yu2 ci2 ri4 ， yin2 fei1 chu3 ze2 nian2 。
- yu2 tiao4 wen2 ji2 guan3 ， niao3 yu3 si4 yao1 xian2 。
- zi3 cui4 xiu1 wei1 jue2 ， qing1 xiang1 xi2 hui4 quan2 。
- luan4 liu2 shi2 jie1 li4 ， wei1 jing4 qiao3 ying2 chuan1 。
- de2 yi4 xin1 cheng2 fu2 ， shan1 lin2 xing4 suo3 bian4 。
- gan3 ling4 ran2 nuo4 fu4 ， zhi2 yi3 shi4 wei2 qian1 。
- yi2 xia4 lü3 zhong1 gui4 ， zhen1 bian1 shang0 qie3 qian1 。
- chun1 lao2 ke3 yi4 niang4 ， kuang4 you3 bo2 jian1 jian1 。

## 注释

## 译文

## 赏析
