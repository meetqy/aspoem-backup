---
id: han-wei-tong-yang-fang-shu-you-kai-bao-shang-fang-you-huai-li-zhong-er-san-gu-ren
title: 同楊方叔游開寶上方有懷里中二三故人
titlePinyin: tong2 yang2 fang1 shu1 you2 kai1 bao3 shang4 fang1 you3 huai2 li3 zhong1 er4 san1 gu4 ren2
titleSlug: tong-yang-fang-shu-you-kai-bao-shang-fang-you-huai-li-zhong-er-san-gu-ren
author: 韓維
authorPinyin: han2 wei2
authorSlug: han-wei
dynasty: 宋
dynastyPinyin: song4
dynastySlug: song
tags: []
---

## 正文

- 京都寡臨觀，茲地高且明。
- 仲冬一來望，曠然寫予情。
- 千載豪傑盡，夷門荆棘生。
- 時平盛民物，華屋連飛甍。
- 長烟冒百里，下視色正青。
- 慨彼塵土間，擾擾何多營。
- 往車無徐驅，來馬無停征。
- 顧慚託閒官，幸得游衍并。
- 念我同里人，三四不在行。
- 孔公老龍山，孫子令江城。
- 崔閒盎有粟，辛困冠無纓。
- 一回西南首，慘淡意莫平。

## 拼音

- jing1 dou1 gua3 lin2 guan1 ， zi1 di4 gao1 qie3 ming2 。
- zhong4 dong1 yi4 lai2 wang4 ， kuang4 ran2 xie3 yu3 qing2 。
- qian1 zai4 hao2 jie2 jin4 ， yi2 men2 jing1 ji2 sheng1 。
- shi2 ping2 sheng4 min2 wu4 ， hua2 wu1 lian2 fei1 meng2 。
- chang2 yan1 mao4 bai3 li3 ， xia4 shi4 se4 zheng4 qing1 。
- kai3 bi3 chen2 tu3 jian4 ， rao3 rao3 he2 duo1 ying2 。
- wang3 ju1 wu2 xu2 qu1 ， lai2 ma3 wu2 ting2 zheng1 。
- gu4 can2 tuo1 xian2 guan1 ， xing4 de2 you2 yan3 bing4 。
- nian4 wo3 tong2 li3 ren2 ， san1 si4 bu2 zai4 xing2 。
- kong3 gong1 lao3 long2 shan1 ， sun1 zi3 ling4 jiang1 cheng2 。
- cui1 xian2 ang4 you3 su4 ， xin1 kun4 guan1 wu2 ying1 。
- yi4 hui2 xi1 nan2 shou3 ， can3 dan4 yi4 mo4 ping2 。

## 注释

## 译文

## 赏析
