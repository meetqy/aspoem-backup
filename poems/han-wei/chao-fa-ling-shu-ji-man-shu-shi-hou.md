---
id: han-wei-chao-fa-ling-shu-ji-man-shu-shi-hou
title: 朝發靈樹寄曼叔師厚
titlePinyin: chao2 fa1 ling2 shu4 ji4 man4 shu1 shi1 hou4
titleSlug: chao-fa-ling-shu-ji-man-shu-shi-hou
author: 韓維
authorPinyin: han2 wei2
authorSlug: han-wei
dynasty: 唐
dynastyPinyin: tang2
dynastySlug: tang
tags: [] 
---

## 正文

- 朝發靈樹東，曠野陰氣積。
- 驅馬入草間，左右號鸛鷁。
- 重雲黕玄幕，孤月隠白壁。
- 欹危涉塗淖，轉側緣溝脈。
- 凉風滿川陸，眺覽多所適。
- 却想會合樂，轉首已成昔。
- 諸君豪俊士，經訓飽搜昋。
- 上下古與今，抗論堅莫敵。
- 顧我處其間，傾聽但跼蹐。
- 校士豈所當，直以氣類得。
- 譬如禮天壇，珪璧奠且植。
- 陶匏以其質，并列不爲惑。
- 論心見表暴，吐口出白黑。
- 朝案每共飲，夜床仍抵迹。
- 嘲諧間一發，清笑高啞啞。
- 自謂得如此，至死無厭斁。
- 敢於百里間，而憚轡與策。
- 因詩謝所思，酬篇無我默。

## 拼音

- chao2 fa1 ling2 shu4 dong1 ， kuang4 ye3 yin1 qi4 ji1 。
- qu1 ma3 ru4 cao3 jian4 ， zuo3 you4 hao4 guan4 yi4 。
- zhong4 yun2 dan3 xuan2 mu4 ， gu1 yue4 yin3 bai2 bi4 。
- qi1 wei1 she4 tu2 nao4 ， zhuan3 ce4 yuan2 gou1 mai4 。
- liang2 feng1 man3 chuan1 lu4 ， tiao4 lan3 duo1 suo3 shi4 。
- que4 xiang3 hui4 he2 le4 ， zhuan3 shou3 yi3 cheng2 xi1 。
- zhu1 jun1 hao2 jun4 shi4 ， jing1 xun4 bao3 sou1 gui4 。
- shang4 xia4 gu3 yu3 jin1 ， kang4 lun4 jian1 mo4 di2 。
- gu4 wo3 chu3 qi2 jian4 ， qing1 ting1 dan4 ju2 ji2 。
- xiao4 shi4 qi3 suo3 dang1 ， zhi2 yi3 qi4 lei4 de2 。
- pi4 ru2 li3 tian1 tan2 ， gui1 bi4 dian4 qie3 zhi2 。
- tao2 pao2 yi3 qi2 zhi4 ， bing4 lie4 bu4 wei2 huo4 。
- lun4 xin1 jian4 biao3 bao4 ， tu3 kou3 chu1 bai2 hei1 。
- chao2 an4 mei3 gong4 yin3 ， ye4 chuang2 reng2 di3 ji4 。
- chao2 xie2 jian4 yi4 fa1 ， qing1 xiao4 gao1 ya3 ya3 。
- zi4 wei4 de2 ru2 ci3 ， zhi4 si3 wu2 yan4 yi4 。
- gan3 wu1 bai3 li3 jian4 ， er2 dan4 pei4 yu3 ce4 。
- yin1 shi1 xie4 suo3 si1 ， chou2 pian1 wu2 wo3 mo4 。

## 注释

## 译文

## 赏析
