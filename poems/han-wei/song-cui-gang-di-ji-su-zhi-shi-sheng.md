---
id: han-wei-song-cui-gang-di-ji-su-zhi-shi-sheng
title: 送催綱弟及蘇支使甥
titlePinyin: song4 cui1 gang1 di4 ji2 su1 zhi1 shi3 sheng1
titleSlug: song-cui-gang-di-ji-su-zhi-shi-sheng
author: 韓維
authorPinyin: han2 wei2
authorSlug: han-wei
dynasty: 宋
dynastyPinyin: song4
dynastySlug: song
tags: []
---

## 正文

- 養痾屬南夏，日夕偃茅衡。
- 足音良可喜，况我弟與甥。
- 清風敞閒館，竹樹藹前楹。
- 一展親愛歡，觴斝屢云傾。
- 高論文史間，或以政理并。
- 念子始服官，王事自有程。
- 啟告豈憚煩，期不墜厥聲。
- 簡書有常畏，冒暑各言征。
- 雖非遠別離，要使愴我情。
- 還歸掩扉坐，華月林上明。

## 拼音

- yang3 ke1 shu3 nan2 xia4 ， ri4 xi1 yan3 mao2 heng2 。
- zu2 yin1 liang2 ke3 xi3 ， kuang4 wo3 di4 yu3 sheng1 。
- qing1 feng1 chang3 xian2 guan3 ， zhu2 shu4 ai3 qian2 ying2 。
- yi4 zhan3 qin1 ai4 huan1 ， shang1 jia3 lü3 yun2 qing1 。
- gao1 lun4 wen2 shi3 jian4 ， huo4 yi3 zheng4 li3 bing4 。
- nian4 zi3 shi3 fu2 guan1 ， wang2 shi4 zi4 you3 cheng2 。
- qi3 gao4 qi3 dan4 fan2 ， qi1 bu2 zhui4 jue2 sheng1 。
- jian3 shu1 you3 chang2 wei4 ， mao4 shu3 ge4 yan2 zheng1 。
- sui1 fei1 yuan3 bie2 li2 ， yao4 shi3 chuang4 wo3 qing2 。
- huan2 gui1 yan3 fei1 zuo4 ， hua2 yue4 lin2 shang4 ming2 。

## 注释

## 译文

## 赏析
