---
id: han-wei-nan-xi
title: 南溪
titlePinyin: nan2 xi1
titleSlug: nan-xi
author: 韓維
authorPinyin: han2 wei2
authorSlug: han-wei
dynasty: 唐
dynastyPinyin: tang2
dynastySlug: tang
tags: [] 
---

## 正文

- 長林拂雲根，一逕絕城腹。
- 荆扉带翠樾，斗下地愈束。
- 清溪自南來，勢抵北崖曲。
- 清平水流漫，東去入脩竹。
- 境幽百物遂，魚鳥得所欲。
- 况依仁者居，不與鈎彈觸。
- 有如嘉賓至，相與娛聽囑。
- 鳥飛鳴我傍，魚泳出深淥。
- 薄暮登前岡，四顧山在目。
- 雨滋春稼繁，風動野花馥。
- 達人樂天性，不待外物足。
- 遂令茲地勝，久不事營築。
- 顧我指崖下，秋當結茅屋。
- 渠波環古臺，輦石坐幽澳。
- 霜前復來觀，兔肥山酒熟。

## 拼音

- chang2 lin2 fu2 yun2 gen1 ， yi2 jing4 jue2 cheng2 fu4 。
- jing1 fei1 dai4 cui4 yue4 ， dou4 xia4 di4 yu4 shu4 。
- qing1 xi1 zi4 nan2 lai2 ， shi4 di3 bei3 ya2 qu3 。
- qing1 ping2 shui3 liu2 man4 ， dong1 qu4 ru4 xiu1 zhu2 。
- jing4 you1 bai3 wu4 sui4 ， yu2 niao3 de2 suo3 yu4 。
- kuang4 yi1 ren2 zhe3 ju1 ， bu4 yu3 gou1 dan4 chu4 。
- you3 ru2 jia1 bin1 zhi4 ， xiang1 yu3 yu2 ting1 zhu3 。
- niao3 fei1 ming2 wo3 bang4 ， yu2 yong3 chu1 shen1 lu4 。
- bo2 mu4 deng1 qian2 gang1 ， si4 gu4 shan1 zai4 mu4 。
- yu3 zi1 chun1 jia4 fan2 ， feng1 dong4 ye3 hua1 fu4 。
- da2 ren2 le4 tian1 xing4 ， bu2 dai4 wai4 wu4 zu2 。
- sui4 ling4 zi1 di4 sheng4 ， jiu3 bu2 shi4 ying2 zhu4 。
- gu4 wo3 zhi3 ya2 xia4 ， qiu1 dang1 jie2 mao2 wu1 。
- qu2 bo1 huan2 gu3 tai2 ， nian3 shi2 zuo4 you1 ao4 。
- shuang1 qian2 fu4 lai2 guan1 ， tu4 fei2 shan1 jiu3 shu2 。

## 注释

## 译文

## 赏析
