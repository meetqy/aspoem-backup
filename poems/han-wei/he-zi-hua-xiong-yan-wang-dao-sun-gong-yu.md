---
id: han-wei-he-zi-hua-xiong-yan-wang-dao-sun-gong-yu
title: 和子華兄宴王道損公宇
titlePinyin: he2 zi3 hua2 xiong1 yan4 wang2 dao4 sun3 gong1 yu3
titleSlug: he-zi-hua-xiong-yan-wang-dao-sun-gong-yu
author: 韓維
authorPinyin: han2 wei2
authorSlug: han-wei
dynasty: 宋
dynastyPinyin: song4
dynastySlug: song
tags: []
---

## 正文

- 濟濟高燕會，衆賓且喜樂。
- 方冬氣常溫，是日寒始若。
- 愁雲際平林，垂見雪花落。
- 四座喜相顧，有引必虛爵。
- 中堂豈非佳，東圃羅帟幄。
- 當亭列射格，抗的明灼灼。
- 雕弓既出韔，勁矢各在握。
- 主人揖讓興，客以次序作。
- 目惴綵樹移，心傾鐘鼓數。
- 笑言何謔失，儀節亦稱娖。
- 酒酣事頗變，極口縱談謔。
- 失令固有罰，出語輒見酌。
- 平生愛疏放，論議鄙齪齪。
- 歡來一狂散，豈顧醒後怍。
- 詩人亦有言，善戲不爲虐。
- 所頼衆君子，闊達見表襮。
- 還家遂酩酊，豈復記鳴柝。

## 拼音

- ji4 ji4 gao1 yan4 hui4 ， zhong4 bin1 qie3 xi3 le4 。
- fang1 dong1 qi4 chang2 wen1 ， shi4 ri4 han2 shi3 ruo4 。
- chou2 yun2 ji4 ping2 lin2 ， chui2 jian4 xue3 hua1 luo4 。
- si4 zuo4 xi3 xiang1 gu4 ， you3 yin3 bi4 xu1 jue2 。
- zhong1 tang2 qi3 fei1 jia1 ， dong1 pu3 luo2 yi4 wo4 。
- dang1 ting2 lie4 she4 ge2 ， kang4 de0 ming2 zhuo2 zhuo2 。
- diao1 gong1 ji4 chu1 chang4 ， jin4 shi3 ge4 zai4 wo4 。
- zhu3 ren2 yi1 rang4 xing1 ， ke4 yi3 ci4 xu4 zuo4 。
- mu4 zhui4 cai3 shu4 yi2 ， xin1 qing1 zhong1 gu3 shu4 。
- xiao4 yan2 he2 xue4 shi1 ， yi2 jie2 yi4 cheng1 chuo4 。
- jiu3 han1 shi4 po1 bian4 ， ji2 kou3 zong4 tan2 xue4 。
- shi1 ling4 gu4 you3 fa2 ， chu1 yu3 zhe2 jian4 zhuo2 。
- ping2 sheng1 ai4 shu1 fang4 ， lun4 yi4 bi3 chuo4 chuo4 。
- huan1 lai2 yi4 kuang2 san4 ， qi3 gu4 xing3 hou4 zuo4 。
- shi1 ren2 yi4 you3 yan2 ， shan4 xi4 bu4 wei2 nüe4 。
- suo3 lai4 zhong4 jun1 zi3 ， kuo4 da2 jian4 biao3 bo2 。
- huan2 jia1 sui4 ming3 ding3 ， qi3 fu4 ji4 ming2 tuo4 。

## 注释

## 译文

## 赏析
