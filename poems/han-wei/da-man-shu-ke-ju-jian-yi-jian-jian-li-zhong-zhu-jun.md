---
id: han-wei-da-man-shu-ke-ju-jian-yi-jian-jian-li-zhong-zhu-jun
title: 答曼叔客居見詒兼簡里中諸君
titlePinyin: da2 man4 shu1 ke4 ju1 jian4 yi2 jian1 jian3 li3 zhong1 zhu1 jun1
titleSlug: da-man-shu-ke-ju-jian-yi-jian-jian-li-zhong-zhu-jun
author: 韓維
authorPinyin: han2 wei2
authorSlug: han-wei
dynasty: 宋
dynastyPinyin: song4
dynastySlug: song
tags: []
---

## 正文

- 少乏經世才，引分甘自置。
- 不意田野姿，尚爲軒冕寄。
- 三年太學館，飽食無所議。
- 京都多賢豪，出入許陪厠。
- 時從騎省吟，或就步兵醉。
- 低回衆人內，自謂處身智。
- 耽耽秘書府，實待才俊地。
- 乃昏落其間，衆口沸嘲詈。
- 茫如觸駭機，狂顧不知避。
- 忽逢故人來，一道平生志。
- 歸心西南飛，勁疾霜後鷙。
- 遠慚龍陽隠，近愧葆光吏。
- 詩以謝諸君，顛冥非吾事。

## 拼音

- shao3 fa2 jing1 shi4 cai2 ， yin3 fen1 gan1 zi4 zhi4 。
- bu2 yi4 tian2 ye3 zi1 ， shang4 wei2 xuan1 mian3 ji4 。
- san1 nian2 tai4 xue2 guan3 ， bao3 shi2 wu2 suo3 yi4 。
- jing1 du1 duo1 xian2 hao2 ， chu1 ru4 xu1 pei2 ce4 。
- shi2 cong2 qi2 sheng3 yin2 ， huo4 jiu4 bu4 bing1 zui4 。
- di1 hui2 zhong4 ren2 nei4 ， zi4 wei4 chu3 shen1 zhi4 。
- dan1 dan1 mi4 shu1 fu3 ， shi2 dai4 cai2 jun4 di4 。
- nai3 hun1 luo4 qi2 jian4 ， zhong4 kou3 fei4 chao2 li4 。
- mang2 ru2 chu4 hai4 ji1 ， kuang2 gu4 bu4 zhi1 bi4 。
- hu1 feng2 gu4 ren2 lai2 ， yi2 dao4 ping2 sheng1 zhi4 。
- gui1 xin1 xi1 nan2 fei1 ， jin4 ji2 shuang1 hou4 zhi4 。
- yuan3 can2 long2 yang2 yin3 ， jin4 kui4 bao3 guang1 li4 。
- shi1 yi3 xie4 zhu1 jun1 ， dian1 ming2 fei1 wu2 shi4 。

## 注释

## 译文

## 赏析
