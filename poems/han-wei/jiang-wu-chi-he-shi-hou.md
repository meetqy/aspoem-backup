---
id: han-wei-jiang-wu-chi-he-shi-hou
title: 講武池和師厚
titlePinyin: jiang3 wu3 chi2 he2 shi1 hou4
titleSlug: jiang-wu-chi-he-shi-hou
author: 韓維
authorPinyin: han2 wei2
authorSlug: han-wei
dynasty: 宋
dynastyPinyin: song4
dynastySlug: song
tags: []
---

## 正文

- 滄池擬溟渤，莽漾豁厚地。
- 曰吾神祖爲，氣象固宜爾。
- 六合昔未一，教戰出精銳。
- 至尊降黄屋，慘淡乘金氣。
- 凌波飛百艘，撇烈若鶻翅。
- 揚旌萬旅噪，伐鼓九淵沸。
- 其行速天旋，其止甚陰閉。
- 信乎王者師，足以服睽異。
- 爾來承平久，地與兵革廢。
- 秋風長蒲葦，爛漫失洲沚。
- 惟見金明上，結構銷繡綺。
- 春遊駐天蹕，萬國奉燕喜。
- 鏗鍧鼓鐘響，雜遝羽旄美。
- 豈惟與民樂，施及魚鳥細。
- 宏哉艱難業，愉懌逮萬世。

## 拼音

- cang1 chi2 ni3 ming2 bo2 ， mang3 yang4 huo1 hou4 di4 。
- yue1 wu2 shen2 zu3 wei2 ， qi4 xiang4 gu4 yi2 er3 。
- liu4 he2 xi1 wei4 yi1 ， jiao4 zhan4 chu1 jing1 rui4 。
- zhi4 zun1 jiang4 huang2 wu1 ， can3 dan4 cheng2 jin1 qi4 。
- ling2 bo1 fei1 bai3 sou1 ， pie3 lie4 ruo4 gu3 chi4 。
- yang2 jing1 wan4 lü3 zao4 ， fa2 gu3 jiu3 yuan1 fei4 。
- qi2 xing2 su4 tian1 xuan2 ， qi2 zhi3 shen4 yin1 bi4 。
- xin4 hu1 wang2 zhe3 shi1 ， zu2 yi3 fu2 kui2 yi4 。
- er3 lai2 cheng2 ping2 jiu3 ， di4 yu3 bing1 ge2 fei4 。
- qiu1 feng1 chang2 pu2 wei3 ， lan4 man4 shi1 zhou1 zhi3 。
- wei2 jian4 jin1 ming2 shang4 ， jie2 gou4 xiao1 xiu4 qi3 。
- chun1 you2 zhu4 tian1 bi4 ， wan4 guo2 feng4 yan4 xi3 。
- keng1 hong1 gu3 zhong1 xiang3 ， za2 ta4 yu3 mao2 mei3 。
- qi3 wei2 yu3 min2 le4 ， shi1 ji2 yu2 niao3 xi4 。
- hong2 zai1 jian1 nan2 ye4 ， yu2 yi4 dai3 wan4 shi4 。

## 注释

## 译文

## 赏析
