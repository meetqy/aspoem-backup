---
id: han-wei-feng-tong-yuan-fu-yun-zhou-le-jiao
title: 奉同原甫鄆州樂郊
titlePinyin: feng4 tong2 yuan2 fu3 yun4 zhou1 le4 jiao1
titleSlug: feng-tong-yuan-fu-yun-zhou-le-jiao
author: 韓維
authorPinyin: han2 wei2
authorSlug: han-wei
dynasty: 唐
dynastyPinyin: tang2
dynastySlug: tang
tags: [] 
---

## 正文

- 詩人歌樂郊，以政不以遊。
- 太守名是地，豈非爲民謀。
- 下車布條教，惠愛春風柔。
- 丹筆平枉訟，赭衣息奸偷。
- 政和歲亦豐，閭里舞且謳。
- 及我閑暇時，駕言此淹留。
- 雜花艷暄朝，翠竹鮮霜秋。
- 有臺下觀漁，有堂前抗侯。
- 觴斝既紛錯，管鼓亦喧啾。
- 都人從公來，小大畢休休。
- 施設苟異此，且爲民所仇。
- 臺高池益深，不若墟與丘。
- 賢而後能樂，軻言良有由。
- 聊書太守意，庶幾來者求。

## 拼音

- shi1 ren2 ge1 le4 jiao1 ， yi3 zheng4 bu4 yi3 you2 。
- tai4 shou3 ming2 shi4 di4 ， qi3 fei1 wei2 min2 mou2 。
- xia4 ju1 bu4 tiao2 jiao4 ， hui4 ai4 chun1 feng1 rou2 。
- dan1 bi3 ping2 wang3 song4 ， zhe3 yi1 xi1 jian1 tou1 。
- zheng4 he2 sui4 yi4 feng1 ， lü2 li3 wu3 qie3 ou1 。
- ji2 wo3 xian2 xia2 shi2 ， jia4 yan2 ci3 yan1 liu2 。
- za2 hua1 yan4 xuan1 chao2 ， cui4 zhu2 xian1 shuang1 qiu1 。
- you3 tai2 xia4 guan1 yu2 ， you3 tang2 qian2 kang4 hou2 。
- shang1 jia3 ji4 fen1 cuo4 ， guan3 gu3 yi4 xuan1 jiu1 。
- dou1 ren2 cong2 gong1 lai2 ， xiao3 da4 bi4 xiu1 xiu1 。
- shi1 she4 gou3 yi4 ci3 ， qie3 wei2 min2 suo3 chou2 。
- tai2 gao1 chi2 yi4 shen1 ， bu2 ruo4 xu1 yu3 qiu1 。
- xian2 er2 hou4 neng2 le4 ， ke1 yan2 liang2 you3 you2 。
- liao2 shu1 tai4 shou3 yi4 ， shu4 ji1 lai2 zhe3 qiu2 。

## 注释

## 译文

## 赏析
