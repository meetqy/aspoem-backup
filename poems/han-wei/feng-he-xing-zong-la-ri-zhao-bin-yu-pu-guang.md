---
id: han-wei-feng-he-xing-zong-la-ri-zhao-bin-yu-pu-guang
title: 奉和興宗臘日招賓浴普光
titlePinyin: feng4 he2 xing1 zong1 la4 ri4 zhao1 bin1 yu4 pu3 guang1
titleSlug: feng-he-xing-zong-la-ri-zhao-bin-yu-pu-guang
author: 韓維
authorPinyin: han2 wei2
authorSlug: han-wei
dynasty: 宋
dynastyPinyin: song4
dynastySlug: song
tags: []
---

## 正文

- 嘉臘世所用，况今以令休。
- 吾儕三四人，及辰爲茲游。
- 茲游豈其遠，東城大道周。
- 松檜寒色靜，臺殿香氣浮。
- 振衣聊自潔，舉觴復相酬。
- 淡泊顧多思，嘲諧訖無尤。
- 京都豪貴兒，良馬輕衣裘。
- 飛鷹搏狐兔，馳突明星流。
- 歸來擊鮮飲，趙舞間齊謳。
- 豈不一時樂，此樂異我求。
- 願君勤置酒，簡薄非所羞。

## 拼音

- jia1 la4 shi4 suo3 yong4 ， kuang4 jin1 yi3 ling4 xiu1 。
- wu2 chai2 san1 si4 ren2 ， ji2 chen2 wei2 zi1 you2 。
- zi1 you2 qi3 qi2 yuan3 ， dong1 cheng2 da4 dao4 zhou1 。
- song1 gui4 han2 se4 jing4 ， tai2 dian4 xiang1 qi4 fu2 。
- zhen4 yi1 liao2 zi4 jie2 ， ju3 shang1 fu4 xiang1 chou2 。
- dan4 bo2 gu4 duo1 si1 ， chao2 xie2 qi4 wu2 you2 。
- jing1 du1 hao2 gui4 er2 ， liang2 ma3 qing1 yi1 qiu2 。
- fei1 ying1 bo2 hu2 tu4 ， chi2 tu1 ming2 xing1 liu2 。
- gui1 lai2 ji1 xian1 yin3 ， zhao4 wu3 jian4 qi2 ou1 。
- qi3 bu4 yi4 shi2 le4 ， ci3 le4 yi4 wo3 qiu2 。
- yuan4 jun1 qin2 zhi4 jiu3 ， jian3 bao2 fei1 suo3 xiu1 。

## 注释

## 译文

## 赏析
