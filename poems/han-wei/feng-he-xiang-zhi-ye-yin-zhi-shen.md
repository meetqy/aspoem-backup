---
id: han-wei-feng-he-xiang-zhi-ye-yin-zhi-shen
title: 奉和象之夜飲之什
titlePinyin: feng4 he2 xiang4 zhi1 ye4 yin3 zhi1 shen2
titleSlug: feng-he-xiang-zhi-ye-yin-zhi-shen
author: 韓維
authorPinyin: han2 wei2
authorSlug: han-wei
dynasty: 唐
dynastyPinyin: tang2
dynastySlug: tang
tags: [] 
---

## 正文

- 淫陰泄爲雨，十日瀉不停。
- 蓬蒿長四壁，濁潦流縱橫。
- 嗷嗷鶴群遊，閣閣蛙亂鳴。
- 端居積幽抱，沈鬰久未平。
- 是時俯幾望，月魄嚮已盈。
- 浮雲失四顧，孤輪午亭亭。
- 微風濯炎熱，衣巾凜餘清。
- 起我不暇懶，超遥步前庭。
- 煩憂忽以去，曠如出幽囹。
- 顧謂汝妻子，速具煎炮烹。
- 同里四五人，予期得邀迎。
- 隨時具蔬果，飣餖甘與青。
- 雖無水陸珍，亦足侑杯觥。
- 所期在乘興，豈問多品名。
- 諸君於我厚，匪貌實以情。
- 從容談笑間，蕩不見府城。
- 肴來必虛反，觴至無留行。
- 豈惟清言勝，或以善謔并。
- 高風揖巢許，曠論齊殤彭。
- 不知軒冕貴，直以道義榮。
- 置身豈非德，撫事臨若驚。
- 上天作陰沴，降水災吾氓。
- 芒芒郊野外，浩若翻滄溟。
- 垣廬隨波盡，稼穡安有成。
- 所聞此害廣，郡國多所更。
- 吾君急病民，定見寬稅征。
- 囷廩無蓋藏，何以活鰥𡞦。
- 我曾不足恤，方以口腹營。
- 念始昔從學，潛心於六經。
- 頗知聖人道，要在及蒼生。
- 胡爲取自足，而不惟其贏。
- 頑然度歲月，如蛙守坳泓。
- 中而復自思，此其義所寧。
- 聖朝盛搜拔，列位羅群英。
- 晨興朝國門，冠蓋多於星。
- 呈材必夔稷，抗議皆顛閎。
- 雙鳬與乘雁，未足關重輕。
- 奈何不自量，欲以愚自呈。
- 退之亦有云，其猶進狶苓。
- 不如且飲酒，茲事未易評。

## 拼音

- yin2 yin1 xie4 wei2 yu3 ， shi2 ri4 xie4 bu4 ting2 。
- peng2 hao1 chang2 si4 bi4 ， zhuo2 liao2 liu2 zong4 heng2 。
- ao2 ao2 he4 qun2 you2 ， ge2 ge2 wa1 luan4 ming2 。
- duan1 ju1 ji1 you1 bao4 ， shen3 yu4 jiu3 wei4 ping2 。
- shi4 shi2 fu3 ji1 wang4 ， yue4 po4 xiang4 yi3 ying2 。
- fu2 yun2 shi1 si4 gu4 ， gu1 lun2 wu3 ting2 ting2 。
- wei1 feng1 zhuo2 yan2 re4 ， yi1 jin1 lin3 yu2 qing1 。
- qi3 wo3 bu4 xia2 lan3 ， chao1 yao2 bu4 qian2 ting2 。
- fan2 you1 hu1 yi3 qu4 ， kuang4 ru2 chu1 you1 ling2 。
- gu4 wei4 ru3 qi1 zi0 ， su4 ju4 jian1 pao4 peng1 。
- tong2 li3 si4 wu3 ren2 ， yu2 qi1 de2 yao1 ying2 。
- sui2 shi2 ju4 shu1 guo3 ， ding4 dou4 gan1 yu3 qing1 。
- sui1 wu2 shui3 lu4 zhen1 ， yi4 zu2 you4 bei1 gong1 。
- suo3 qi1 zai4 cheng2 xing1 ， qi3 wen4 duo1 pin3 ming2 。
- zhu1 jun1 wu1 wo3 hou4 ， fei3 mao4 shi2 yi3 qing2 。
- cong2 rong2 tan2 xiao4 jian4 ， dang4 bu2 jian4 fu3 cheng2 。
- yao2 lai2 bi4 xu1 fan3 ， shang1 zhi4 wu2 liu2 xing2 。
- qi3 wei2 qing1 yan2 sheng4 ， huo4 yi3 shan4 xue4 bing4 。
- gao1 feng1 yi1 chao2 xu1 ， kuang4 lun4 qi2 shang1 peng2 。
- bu4 zhi1 xuan1 mian3 gui4 ， zhi2 yi3 dao4 yi4 rong2 。
- zhi4 shen1 qi3 fei1 de2 ， fu3 shi4 lin2 ruo4 jing1 。
- shang4 tian1 zuo4 yin1 li4 ， jiang4 shui3 zai1 wu2 mang2 。
- mang2 mang2 jiao1 ye3 wai4 ， hao4 ruo4 fan1 cang1 ming2 。
- yuan2 lu2 sui2 bo1 jin4 ， jia4 se4 an1 you3 cheng2 。
- suo3 wen2 ci3 hai4 guang3 ， jun4 guo2 duo1 suo3 geng4 。
- wu2 jun1 ji2 bing4 min2 ， ding4 jian4 kuan1 shui4 zheng1 。
- qun1 lin3 wu2 gai4 cang2 ， he2 yi3 huo2 guan1 𡞦。
- wo3 ceng2 bu4 zu2 xu4 ， fang1 yi3 kou3 fu4 ying2 。
- nian4 shi3 xi1 cong2 xue2 ， qian2 xin1 wu1 liu4 jing1 。
- po1 zhi1 sheng4 ren2 dao4 ， yao4 zai4 ji2 cang1 sheng1 。
- hu2 wei2 qu3 zi4 zu2 ， er2 bu4 wei2 qi2 ying2 。
- wan2 ran2 du4 sui4 yue4 ， ru2 wa1 shou3 ao4 hong2 。
- zhong1 er2 fu4 zi4 si1 ， ci3 qi2 yi4 suo3 ning2 。
- sheng4 chao2 sheng4 sou1 ba2 ， lie4 wei4 luo2 qun2 ying1 。
- chen2 xing1 chao2 guo2 men2 ， guan1 gai4 duo1 wu1 xing1 。
- cheng2 cai2 bi4 kui2 ji4 ， kang4 yi4 jie1 dian1 hong2 。
- shuang1 fu2 yu3 cheng2 yan4 ， wei4 zu2 guan1 zhong4 qing1 。
- nai4 he2 bu2 zi4 liang4 ， yu4 yi3 yu2 zi4 cheng2 。
- tui4 zhi1 yi4 you3 yun2 ， qi2 you2 jin4 xi1 ling2 。
- bu4 ru2 qie3 yin3 jiu3 ， zi1 shi4 wei4 yi4 ping2 。

## 注释

## 译文

## 赏析
