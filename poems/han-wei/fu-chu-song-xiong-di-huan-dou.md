---
id: han-wei-fu-chu-song-xiong-di-huan-dou
title: 服除送兄弟還都
titlePinyin: fu2 chu2 song4 xiong1 di4 huan2 dou1
titleSlug: fu-chu-song-xiong-di-huan-dou
author: 韓維
authorPinyin: han2 wei2
authorSlug: han-wei
dynasty: 宋
dynastyPinyin: song4
dynastySlug: song
tags: []
---

## 正文

- 日月忽已遠，再見新穀升。
- 喪期有常數，吉我衣與襟。
- 俯仰自悲咤，淚下肝膽崩。
- 尚推立身報，未即泯餘生。
- 肅肅忠憲公，秉德輔休明。
- 報國有遺意，訓言猶在聽。
- 况茲世厚恩，兄弟秩王庭。
- 一朝出門去，事業各自營。
- 上當答君仁，下以爲親榮。
- 獨此抱痾瘵，謝喧守柴荆。
- 掃冢奉時祭，履田課春耕。
- 既無公家責，聊徇狷者情。
- 出處雖云異，要以道爲程。

## 拼音

- ri4 yue4 hu1 yi3 yuan3 ， zai4 jian4 xin1 gu3 sheng1 。
- sang1 qi1 you3 chang2 shu4 ， ji2 wo3 yi1 yu3 jin1 。
- fu3 yang3 zi4 bei1 zha4 ， lei4 xia4 gan1 dan3 beng1 。
- shang4 tui1 li4 shen1 bao4 ， wei4 ji2 min3 yu2 sheng1 。
- su4 su4 zhong1 xian4 gong1 ， bing3 de2 fu3 xiu1 ming2 。
- bao4 guo2 you3 yi2 yi4 ， xun4 yan2 you2 zai4 ting1 。
- kuang4 zi1 shi4 hou4 en1 ， xiong1 di4 zhi4 wang2 ting2 。
- yi4 zhao1 chu1 men2 qu4 ， shi4 ye4 ge4 zi4 ying2 。
- shang4 dang1 da2 jun1 ren2 ， xia4 yi3 wei2 qin1 rong2 。
- du2 ci3 bao4 ke1 zhai4 ， xie4 xuan1 shou3 chai2 jing1 。
- sao3 zhong3 feng4 shi2 ji4 ， lü3 tian2 ke4 chun1 geng1 。
- ji4 wu2 gong1 jia0 ze2 ， liao2 xun4 juan4 zhe3 qing2 。
- chu1 chu3 sui1 yun2 yi4 ， yao4 yi3 dao4 wei2 cheng2 。

## 注释

## 译文

## 赏析
