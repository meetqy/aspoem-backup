---
id: han-wei-he-ru-hui-you-lin-zi-yuan-shi-yuan-ming
title: 和如晦遊臨淄園示元明
titlePinyin: he2 ru2 hui4 you2 lin2 zi1 yuan2 shi4 yuan2 ming2
titleSlug: he-ru-hui-you-lin-zi-yuan-shi-yuan-ming
author: 韓維
authorPinyin: han2 wei2
authorSlug: han-wei
dynasty: 宋
dynastyPinyin: song4
dynastySlug: song
tags: []
---

## 正文

- 平津開館大道西，桃夭杳姹通園蹊。
- 東風入林朱白動，次第裝遍枝高低。
- 紅梅最好花正盛，我時往看歸仍携。
- 爾來風雨就零謝，忍見踏盡隨春泥。
- 廣文先生厭閑冷，投書結伴散馬蹄。
- 主人同僚相門出，未肯朝暮甘鹽齏。
- 歡然握手喜迎候，促具并走子與妻。
- 插芳咀甘不知去，歸舍已見鷄在栖。
- 坐揮大句鄙凡近，脫落塵迹登天梯。
- 不因時節自娛放，頗置白黑爲愁凄。
- 我昏如此漫不省，何異車鼓樂鷃鼷。
- 長安綠酒春正美，與子一醉萬事齊。

## 拼音

- ping2 jin1 kai1 guan3 da4 dao4 xi1 ， tao2 yao1 yao3 cha4 tong1 yuan2 qi1 。
- dong1 feng1 ru4 lin2 zhu1 bai2 dong4 ， ci4 di4 zhuang1 bian4 zhi1 gao1 di1 。
- hong2 mei2 zui4 hao3 hua1 zheng4 sheng4 ， wo3 shi2 wang3 kan4 gui1 reng2 xie2 。
- er3 lai2 feng1 yu3 jiu4 ling2 xie4 ， ren3 jian4 ta4 jin4 sui2 chun1 ni2 。
- guang3 wen2 xian1 sheng0 yan4 xian2 leng3 ， tou2 shu1 jie2 ban4 san4 ma3 ti2 。
- zhu3 ren2 tong2 liao2 xiang1 men2 chu1 ， wei4 ken3 zhao1 mu4 gan1 yan2 ji1 。
- huan1 ran2 wo4 shou3 xi3 ying2 hou4 ， cu4 ju4 bing4 zou3 zi3 yu3 qi1 。
- cha1 fang1 zui3 gan1 bu4 zhi1 qu4 ， gui1 she4 yi3 jian4 ji1 zai4 qi1 。
- zuo4 hui1 da4 ju4 bi3 fan2 jin4 ， tuo1 luo4 chen2 ji4 deng1 tian1 ti1 。
- bu4 yin1 shi2 jie2 zi4 yu2 fang4 ， po1 zhi4 bai2 hei1 wei2 chou2 qi1 。
- wo3 hun1 ru2 ci3 man4 bu4 sheng3 ， he2 yi4 ju1 gu3 le4 yan4 xi1 。
- chang2 an1 lü4 jiu3 chun1 zheng4 mei3 ， yu3 zi3 yi2 zui4 wan4 shi4 qi2 。

## 注释

## 译文

## 赏析
