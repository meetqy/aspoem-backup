---
id: han-wei-jiao-ju-zhi-yu
title: 郊居值雨
titlePinyin: jiao1 ju1 zhi2 yu3
titleSlug: jiao-ju-zhi-yu
author: 韓維
authorPinyin: han2 wei2
authorSlug: han-wei
dynasty: 宋
dynastyPinyin: song4
dynastySlug: song
tags: []
---

## 正文

- 愁雲覆西郊，氣象凄以冽。
- 夜雨朝不止，冰霰相纏結。
- 南堂何蕭條，散秩坐超忽。
- 頹然附爐炭，兩髁冷如鐵。
- 俯念田家苦，罹此寒事切。
- 北風卷平野，茅屋左右穴。
- 驅牛入門去，爨下火明滅。
- 場功始云畢，貧不具衣褐。
- 况無酒與羔，歲時相勞悅。
- 高咏七月詩，傷哉愁心折。

## 拼音

- chou2 yun2 fu4 xi1 jiao1 ， qi4 xiang4 qi1 yi3 lie4 。
- ye4 yu3 chao2 bu4 zhi3 ， bing1 xian4 xiang1 chan2 jie2 。
- nan2 tang2 he2 xiao1 tiao2 ， san4 zhi4 zuo4 chao1 hu1 。
- tui2 ran2 fu4 lu2 tan4 ， liang3 ke1 leng3 ru2 tie3 。
- fu3 nian4 tian2 jia1 ku3 ， li2 ci3 han2 shi4 qie4 。
- bei3 feng1 juan4 ping2 ye3 ， mao2 wu1 zuo3 you4 xue2 。
- qu1 niu2 ru4 men2 qu4 ， cuan4 xia4 huo3 ming2 mie4 。
- chang3 gong1 shi3 yun2 bi4 ， pin2 bu2 ju4 yi1 he4 。
- kuang4 wu2 jiu3 yu3 gao1 ， sui4 shi2 xiang1 lao2 yue4 。
- gao1 yong3 qi1 yue4 shi1 ， shang1 zai1 chou2 xin1 zhe2 。

## 注释

## 译文

## 赏析
