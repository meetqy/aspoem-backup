---
id: han-wei-kong-xian-sheng-yi-xian-chang-lao-shan-shui-lue-lu-jian-yue-tong-you-zuo-shi-da-zhi
title: 孔先生以仙長老山水略錄見約同遊作詩答之
titlePinyin: kong3 xian1 sheng0 yi3 xian1 chang2 lao3 shan1 shui3 lüe4 lu4 jian4 yue1 tong2 you2 zuo4 shi1 da2 zhi1
titleSlug: kong-xian-sheng-yi-xian-chang-lao-shan-shui-lue-lu-jian-yue-tong-you-zuo-shi-da-zhi
author: 韓維
authorPinyin: han2 wei2
authorSlug: han-wei
dynasty: 宋
dynastyPinyin: song4
dynastySlug: song
tags: []
---

## 正文

- 群峰羅立青巉巉，中有佛廟名香嚴。
- 飛泉洶涌出峰後，四時激射喧蒼巖。
- 跳珠噴雪幾百丈，下注坎險鍾爲三。
- 援蘿俯瞰石底凈，明鏡光溢青瑶函。
- 淙流四走渠爲竇，左右吞嚙何其饞。
- 緣源散討不知極，但見洞穴爭嶔嵌。
- 攀藤直上出雲背，巖戶秘邃疑神緘。
- 仰窺陰洞看懸乳，白龍垂鬚正䰐鬖。
- 或凝如蓋覆宛宛，或散如指長摻摻。
- 有臺高下且十數，如以勢位相臨監。
- 平鋪老蘚柔可坐，誰藉綠罽遺不拈。
- 北山之石何瑣碎，形制一一如鎸鑱。
- 叩之清越諸谷應，不意此地聞韶咸。
- 已霜桂樹垂凍壁，未臘梅蕊輝晴嵐。
- 浮屠曰仙好事者，奄有勝迹窮搜探。
- 書之遠寄龍山下，云此僅止存都凡。
- 先生以本來示我，謂我所好同甘鹹。
- 相期歷覽在他歲，事高意篤非予堪。
- 人生蕭散不易得，常苦世累爲羈銜。
- 吾徒幸當治平日，况又無事於牽貪。
- 便須巾車不可後，願以几杖從君南。

## 拼音

- qun2 feng1 luo2 li4 qing1 chan2 chan2 ， zhong1 you3 fo2 miao4 ming2 xiang1 yan2 。
- fei1 quan2 xiong1 yong3 chu1 feng1 hou4 ， si4 shi2 ji1 she4 xuan1 cang1 yan2 。
- tiao4 zhu1 pen1 xue3 ji1 bai3 zhang4 ， xia4 zhu4 kan3 xian3 zhong1 wei2 san1 。
- yuan2 luo2 fu3 kan4 shi2 di3 jing4 ， ming2 jing4 guang1 yi4 qing1 yao2 han2 。
- cong2 liu2 si4 zou3 qu2 wei2 dou4 ， zuo3 you4 tun1 nie4 he2 qi2 chan2 。
- yuan2 yuan2 san4 tao3 bu4 zhi1 ji2 ， dan4 jian4 dong4 xue2 zheng1 qin1 qian4 。
- pan1 teng2 zhi2 shang4 chu1 yun2 bei4 ， yan2 hu4 mi4 sui4 yi2 shen2 jian1 。
- yang3 kui1 yin1 dong4 kan4 xuan2 ru3 ， bai2 long2 chui2 xu1 zheng4 䰐 san1 。
- huo4 ning2 ru2 gai4 fu4 wan3 wan3 ， huo4 san4 ru2 zhi3 chang2 chan1 chan1 。
- you3 tai2 gao1 xia4 qie3 shi2 shu4 ， ru2 yi3 shi4 wei4 xiang4 lin2 jian1 。
- ping2 pu1 lao3 xian3 rou2 ke3 zuo4 ， shui2 jie4 lü4 ji4 yi2 bu4 nian1 。
- bei3 shan1 zhi1 shi2 he2 suo3 sui4 ， xing2 zhi4 yi1 yi1 ru2 juan1 chan2 。
- kou4 zhi1 qing1 yue4 zhu1 gu3 ying1 ， bu2 yi4 ci3 di4 wen2 shao2 xian2 。
- yi3 shuang1 gui4 shu4 chui2 dong4 bi4 ， wei4 la4 mei2 rui3 hui1 qing2 lan2 。
- fu2 tu2 yue1 xian1 hao3 shi4 zhe3 ， yan3 you3 sheng4 ji4 qiong2 sou1 tan4 。
- shu1 zhi1 yuan3 ji4 long2 shan1 xia4 ， yun2 ci3 jin3 zhi3 cun2 dou1 fan2 。
- xian1 sheng0 yi3 ben3 lai2 shi4 wo3 ， wei4 wo3 suo3 hao3 tong2 gan1 xian2 。
- xiang1 qi1 li4 lan3 zai4 ta1 sui4 ， shi4 gao1 yi4 du3 fei1 yu3 kan1 。
- ren2 sheng1 xiao1 san4 bu2 yi4 de2 ， chang2 ku3 shi4 lei4 wei2 ji1 xian2 。
- wu2 tu2 xing4 dang1 zhi4 ping2 ri4 ， kuang4 you4 wu2 shi4 wu1 qian1 tan1 。
- bian4 xu1 jin1 ju1 bu4 ke3 hou4 ， yuan4 yi3 ji3 zhang4 cong2 jun1 nan2 。

## 注释

## 译文

## 赏析
