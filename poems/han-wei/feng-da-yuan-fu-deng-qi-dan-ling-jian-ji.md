---
id: han-wei-feng-da-yuan-fu-deng-qi-dan-ling-jian-ji
title: 奉答原甫登契丹嶺見寄
titlePinyin: feng4 da2 yuan2 fu3 deng1 qi4 dan1 ling3 jian4 ji4
titleSlug: feng-da-yuan-fu-deng-qi-dan-ling-jian-ji
author: 韓維
authorPinyin: han2 wei2
authorSlug: han-wei
dynasty: 宋
dynastyPinyin: song4
dynastySlug: song
tags: []
---

## 正文

- 中原昔失御，幽冀不復華。
- 我朝示仁撫，金幣歲屢加。
- 君恩謹宣道，使才慎推差。
- 翰林承命行，驅駕絕漠沙。
- 晨登寒山嶺，回望萬里家。
- 勁風搜貂裘，嚴冰斷馬撾。
- 鄉心感歸雁，塞淚零悲笳。
- 慷慨屬國節，迢遞博望槎。
- 幸古有此賢，庶足開顰嗟。
- 晴陽展歸旗，喜氣日以嘉。
- 入門解征衫，金樽灧流霞。
- 哀弦間清唱，嬌鬟蔚如鴉。
- 一慰行役勞，期君柳初芽。

## 拼音

- zhong1 yuan2 xi1 shi1 yu4 ， you1 ji4 bu2 fu4 hua2 。
- wo3 chao2 shi4 ren2 fu3 ， jin1 bi4 sui4 lü3 jia1 。
- jun1 en1 jin3 xuan1 dao4 ， shi3 cai2 shen4 tui1 cha4 。
- han4 lin2 cheng2 ming4 xing2 ， qu1 jia4 jue2 mo4 sha1 。
- chen2 deng1 han2 shan1 ling3 ， hui2 wang4 wan4 li3 jia1 。
- jin4 feng1 sou1 diao1 qiu2 ， yan2 bing1 duan4 ma3 zhua1 。
- xiang1 xin1 gan3 gui1 yan4 ， sai1 lei4 ling2 bei1 jia1 。
- kang1 kai3 shu3 guo2 jie2 ， tiao2 di4 bo2 wang4 cha2 。
- xing4 gu3 you3 ci3 xian2 ， shu4 zu2 kai1 pin2 jie1 。
- qing2 yang2 zhan3 gui1 qi2 ， xi3 qi4 ri4 yi3 jia1 。
- ru4 men2 jie3 zheng1 shan1 ， jin1 zun1 yan4 liu2 xia2 。
- ai1 xian2 jian4 qing1 chang4 ， jiao1 huan2 wei4 ru2 ya1 。
- yi2 wei4 xing2 yi4 lao2 ， qi1 jun1 liu3 chu1 ya2 。

## 注释

## 译文

## 赏析
