---
id: han-wei-song-ning-ji-huan-shan
title: 送寧極還山
titlePinyin: song4 ning2 ji2 huan2 shan1
titleSlug: song-ning-ji-huan-shan
author: 韓維
authorPinyin: han2 wei2
authorSlug: han-wei
dynasty: 宋
dynastyPinyin: song4
dynastySlug: song
tags: []
---

## 正文

- 晨冰結車轍，朔野風正厲。
- 君行良亦勤，正與苦寒值。
- 超然出門去，曾不顧我議。
- 譬如雲飛鴻，勢不受維縶。
- 開籠恣其往，萬里在展翅。
- 場功十月畢，田家足豳事。
- 兒童樵牧歸，荆扉寂已閉。
- 燃薪燭茅屋，并坐侄與弟。
- 自愛村醪熟，或以山鹿饋。
- 凍蔬劚青黄，寒藥煮根柢。
- 從容溫飽間，萬事一無累。
- 嗟予不得往，注目雲接地。

## 拼音

- chen2 bing1 jie2 ju1 zhe2 ， shuo4 ye3 feng1 zheng4 li4 。
- jun1 xing2 liang2 yi4 qin2 ， zheng4 yu3 ku3 han2 zhi2 。
- chao1 ran2 chu1 men2 qu4 ， ceng2 bu2 gu4 wo3 yi4 。
- pi4 ru2 yun2 fei1 hong2 ， shi4 bu2 shou4 wei2 zhi2 。
- kai1 long2 zi4 qi2 wang3 ， wan4 li3 zai4 zhan3 chi4 。
- chang3 gong1 shi2 yue4 bi4 ， tian2 jia1 zu2 bin1 shi4 。
- er2 tong2 qiao2 mu4 gui1 ， jing1 fei1 ji4 yi3 bi4 。
- ran2 xin1 zhu2 mao2 wu1 ， bing4 zuo4 zhi2 yu3 di4 。
- zi4 ai4 cun1 lao2 shu2 ， huo4 yi3 shan1 lu4 kui4 。
- dong4 shu1 zhu2 qing1 huang2 ， han2 yao4 zhu3 gen1 di3 。
- cong2 rong2 wen1 bao3 jian4 ， wan4 shi4 yi4 wu2 lei4 。
- jie1 yu3 bu4 de2 wang3 ， zhu4 mu4 yun2 jie1 di4 。

## 注释

## 译文

## 赏析
