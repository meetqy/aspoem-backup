---
id: han-wei-guan-long-he-xie-shi-hou
title: 觀龍和謝師厚
titlePinyin: guan1 long2 he2 xie4 shi1 hou4
titleSlug: guan-long-he-xie-shi-hou
author: 韓維
authorPinyin: han2 wei2
authorSlug: han-wei
dynasty: 宋
dynastyPinyin: song4
dynastySlug: song
tags: []
---

## 正文

- 龍於經傳皆有云，明幽其德能屈伸。
- 嘗聞於耳昧厥真，乃今睹之信所聞。
- 層陰填空白日昏，仰見巨尾垂輪囷。
- 其長百丈圍車輪，彷彿如辨鬣與鱗。
- 腥風蕭颯來逼人，觀者駭伏褫魄魂。
- 須臾摇動卷縮雲，雲氣斷岸隨飛奔。
- 驚雷下震萬瓦裂，暴雨一瀉群河翻。
- 霆收無迹雨在物，吁龍出處何其神。

## 拼音

- long2 wu1 jing1 chuan2 jie1 you3 yun2 ， ming2 you1 qi2 de2 neng2 qu1 shen1 。
- chang2 wen2 wu1 er3 mei4 jue2 zhen1 ， nai3 jin1 du3 zhi1 xin4 suo3 wen2 。
- ceng2 yin1 tian2 kong4 bai2 ri4 hun1 ， yang3 jian4 ju4 wei3 chui2 lun2 qun1 。
- qi2 chang2 bai3 zhang4 wei2 ju1 lun2 ， pang2 fu2 ru2 bian4 lie4 yu3 lin2 。
- xing1 feng1 xiao1 sa4 lai2 bi1 ren2 ， guan1 zhe3 hai4 fu2 chi3 po4 hun2 。
- xu1 yu2 yao2 dong4 juan4 suo1 yun2 ， yun2 qi4 duan4 an4 sui2 fei1 ben1 。
- jing1 lei2 xia4 zhen4 wan4 wa3 lie4 ， bao4 yu3 yi2 xie4 qun2 he2 fan1 。
- ting2 shou1 wu2 ji4 yu3 zai4 wu4 ， xu1 long2 chu1 chu3 he2 qi2 shen2 。

## 注释

## 译文

## 赏析
