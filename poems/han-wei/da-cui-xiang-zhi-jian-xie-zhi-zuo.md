---
id: han-wei-da-cui-xiang-zhi-jian-xie-zhi-zuo
title: 答崔象之見謝之作
titlePinyin: da2 cui1 xiang4 zhi1 jian4 xie4 zhi1 zuo4
titleSlug: da-cui-xiang-zhi-jian-xie-zhi-zuo
author: 韓維
authorPinyin: han2 wei2
authorSlug: han-wei
dynasty: 宋
dynastyPinyin: song4
dynastySlug: song
tags: []
---

## 正文

- 陰風吹沙走長衢，方駕往過君之廬。
- 主人好事樂閒尚，揖我謂我非俗儒。
- 欣然開館掃塵榻，語論清簡發不虛。
- 投冠釋带聊自放，安用俗禮空囚拘。
- 分朋四座鬥巧奕，聊以勝負爲歡娛。
- 呼兒稍稍出珍玩，癭器礧砢承枯株。
- 持竿拂壁似有重，最後乃挂雙海圖。
- 云昔武皇恃威壯，驅石塞海怪可吁。
- 鞭笞鬼神各就事，簸弄旗幟翻以舒。
- 魚龍驚逃波浪惡，左右出沒揚牙鬚。
- 但憐物類頗幽怪，畫手安辨曹與吳。
- 北軒却下步小徑，竹深桂靜何縈紆。
- 我來方冬氣凜冽，已愛翠色侵衣裾。
- 即看春風撼芽甲，定見紅紫相欹扶。
- 乘閒取醉更何適，主人勿遽嫌喧呼。

## 拼音

- yin1 feng1 chui1 sha1 zou3 chang2 qu2 ， fang1 jia4 wang3 guo4 jun1 zhi1 lu2 。
- zhu3 ren2 hao3 shi4 le4 xian2 shang4 ， yi1 wo3 wei4 wo3 fei1 su2 ru2 。
- xin1 ran2 kai1 guan3 sao3 chen2 ta4 ， yu3 lun4 qing1 jian3 fa1 bu4 xu1 。
- tou2 guan1 shi4 dai4 liao2 zi4 fang4 ， an1 yong4 su2 li3 kong1 qiu2 ju1 。
- fen1 peng2 si4 zuo4 dou4 qiao3 yi4 ， liao2 yi3 sheng4 fu4 wei2 huan1 yu2 。
- hu1 er2 shao1 shao1 chu1 zhen1 wan2 ， ying3 qi4 lei2 luo3 cheng2 ku1 zhu1 。
- chi2 gan1 fu2 bi4 si4 you3 zhong4 ， zui4 hou4 nai3 gua4 shuang1 hai3 tu2 。
- yun2 xi1 wu3 huang2 shi4 wei1 zhuang4 ， qu1 shi2 sai1 hai3 guai4 ke3 xu1 。
- bian1 chi1 gui3 shen2 ge4 jiu4 shi4 ， bo3 nong4 qi2 zhi4 fan1 yi3 shu1 。
- yu2 long2 jing1 tao2 bo1 lang4 e4 ， zuo3 you4 chu1 mei2 yang2 ya2 xu1 。
- dan4 lian2 wu4 lei4 po1 you1 guai4 ， hua4 shou3 an1 bian4 cao2 yu3 wu2 。
- bei3 xuan1 que4 xia4 bu4 xiao3 jing4 ， zhu2 shen1 gui4 jing4 he2 ying2 yu1 。
- wo3 lai2 fang1 dong1 qi4 lin3 lie4 ， yi3 ai4 cui4 se4 qin1 yi1 ju1 。
- ji2 kan4 chun1 feng1 han4 ya2 jia3 ， ding4 jian4 hong2 zi3 xiang1 qi1 fu2 。
- cheng2 xian2 qu3 zui4 geng4 he2 shi4 ， zhu3 ren2 wu4 ju4 xian2 xuan1 hu1 。

## 注释

## 译文

## 赏析
