---
id: han-wei-du-du-zi-mei-shi
title: 讀杜子美詩
titlePinyin: du2 du4 zi3 mei3 shi1
titleSlug: du-du-zi-mei-shi
author: 韓維
authorPinyin: han2 wei2
authorSlug: han-wei
dynasty: 宋
dynastyPinyin: song4
dynastySlug: song
tags: []
---

## 正文

- 寒燈熠熠宵漏長，顛倒圖史形勞傷。
- 取觀杜詩盡累紙，坐覺神氣來洋洋。
- 高言大義經比重，往往變化安能常。
- 壯哉起我不暇寐，滿座嘆息喧中堂。
- 唐之詩人以百數，羅列衆制何煌煌。
- 太陽重光燭萬物，星宿安得舒其芒。
- 讀之踴躍精膽張，徑欲追攝忘愚狂。
- 徘徊攬筆不得下，元氣混浩神無方。

## 拼音

- han2 deng1 yi4 yi4 xiao1 lou4 chang2 ， dian1 dao3 tu2 shi3 xing2 lao2 shang1 。
- qu3 guan1 du4 shi1 jin4 lei4 zhi3 ， zuo4 jue2 shen2 qi4 lai2 yang2 yang2 。
- gao1 yan2 da4 yi4 jing1 bi3 zhong4 ， wang3 wang3 bian4 hua4 an1 neng2 chang2 。
- zhuang4 zai1 qi3 wo3 bu4 xia2 mei4 ， man3 zuo4 tan4 xi1 xuan1 zhong1 tang2 。
- tang2 zhi1 shi1 ren2 yi3 bai3 shu4 ， luo2 lie4 zhong4 zhi4 he2 huang2 huang2 。
- tai4 yang2 chong2 guang1 zhu2 wan4 wu4 ， xing1 xiu4 an1 de2 shu1 qi2 mang2 。
- du2 zhi1 yong3 yue4 jing1 dan3 zhang1 ， jing4 yu4 zhui1 she4 wang4 yu2 kuang2 。
- pai2 huai2 lan3 bi3 bu4 de2 xia4 ， yuan2 qi4 hun4 hao4 shen2 wu2 fang1 。

## 注释

## 译文

## 赏析
