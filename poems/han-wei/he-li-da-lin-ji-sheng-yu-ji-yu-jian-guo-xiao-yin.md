---
id: han-wei-he-li-da-lin-ji-sheng-yu-ji-yu-jian-guo-xiao-yin
title: 和李大鄰幾聖俞及予見過小飲
titlePinyin: he2 li3 da4 lin2 ji1 sheng4 yu2 ji2 yu3 jian4 guo4 xiao3 yin3
titleSlug: he-li-da-lin-ji-sheng-yu-ji-yu-jian-guo-xiao-yin
author: 韓維
authorPinyin: han2 wei2
authorSlug: han-wei
dynasty: 宋
dynastyPinyin: song4
dynastySlug: song
tags: []
---

## 正文

- 朝朝騎馬出，請道所從何。
- 所從親且舊，恩義固匪它。
- 京都衆權豪，門戶高軻峨。
- 苟無勢利求，安事徒奔波。
- 不如過親舊，雖數無嫌訶。
- 君家庭館閑，遠在城北阿。
- 惟吾二三友，暇日一來過。
- 解鞭不肯去，得酒亦已歌。
- 况逢春陽始，風力漸柔和。
- 浮膏動郊壤，芳萌綴林柯。
- 良辰遊不處，爲樂戒蹉跎。
- 爛醉窮吾年，十日詎足多。

## 拼音

- zhao1 zhao1 qi2 ma3 chu1 ， qing3 dao4 suo3 cong2 he2 。
- suo3 cong2 qin1 qie3 jiu4 ， en1 yi4 gu4 fei3 ta1 。
- jing1 du1 zhong4 quan2 hao2 ， men2 hu4 gao1 ke1 e2 。
- gou3 wu2 shi4 li4 qiu2 ， an1 shi4 tu2 ben1 bo1 。
- bu4 ru2 guo4 qin1 jiu4 ， sui1 shu4 wu2 xian2 he1 。
- jun1 jia1 ting2 guan3 xian2 ， yuan3 zai4 cheng2 bei3 a1 。
- wei2 wu2 er4 san1 you3 ， xia2 ri4 yi4 lai2 guo4 。
- jie3 bian1 bu4 ken3 qu4 ， de2 jiu3 yi4 yi3 ge1 。
- kuang4 feng2 chun1 yang2 shi3 ， feng1 li4 jian4 rou2 he2 。
- fu2 gao1 dong4 jiao1 rang3 ， fang1 meng2 zhui4 lin2 ke1 。
- liang2 chen2 you2 bu4 chu3 ， wei2 le4 jie4 cuo1 tuo2 。
- lan4 zui4 qiong2 wu2 nian2 ， shi2 ri4 ju4 zu2 duo1 。

## 注释

## 译文

## 赏析
