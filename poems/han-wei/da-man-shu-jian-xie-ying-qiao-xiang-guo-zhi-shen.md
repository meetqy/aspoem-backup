---
id: han-wei-da-man-shu-jian-xie-ying-qiao-xiang-guo-zhi-shen
title: 答曼叔見謝潁橋相過之什
titlePinyin: da2 man4 shu1 jian4 xie4 ying3 qiao2 xiang1 guo4 zhi1 shen2
titleSlug: da-man-shu-jian-xie-ying-qiao-xiang-guo-zhi-shen
author: 韓維
authorPinyin: han2 wei2
authorSlug: han-wei
dynasty: 宋
dynastyPinyin: song4
dynastySlug: song
tags: []
---

## 正文

- 潁川今古賢豪多，後生繼者爲誰何。
- 吾交曼叔少挺出，力自樹立非由它。
- 潛心直欲到聖處，論議不避况與軻。
- 讀書下筆知所趣，崇樹蘭茝遺蒿莪。
- 軒昂頭角事高大，肯與世俗同其波。
- 一從得官坐山縣，有如鷙鳥著網羅。
- 朝符暮檄困奔走，尚畏官長來誅訶。
- 時時矯首塵埃下，窺睹風月偷吟哦。
- 我憐軼才就羈絆，歲一往視無蹉跎。
- 扁舟遠放汝水岸，濁酒暮醉高陽阿。
- 前時捧牒來潁上，謹視斂糴譏奸訛。
- 官曹寂寞古寺冷，况復朔雪飛傞傞。
- 馳書里中二三友，固要以義當予過。
- 星言整駕夕已至，霜橋晚渡冰峨峨。
- 燃薪暖我頻飲我，斟酌脯醤調鹽鹺。
- 傾壺舉觴紛左右，客飽而笑君顔酡。
- 危然正論中法義，豆籩羅列陳象犧。
- 嘲俳乘醉忽以發，駛如鑿水放九河。
- 哀弦孤引四坐寂，繼以簫笛相諧和。
- 先生久與人迹絕，心如止水形枯柯。
- 忽警此樂非外奬，不覺撫手促而歌。
- 歸銜絡馬屢見奪，欲去未忍還婆娑。
- 空堂想見別後意，一燈夜守陳編哦。
- 興來落紙成大句，勢欲李杜相凌摩。
- 緘題見寄邀以和，大江洶涌難爲沱。
- 短篇澀訥非所報，爲我揮筆芟煩苛。

## 拼音

- ying3 chuan1 jin1 gu3 xian2 hao2 duo1 ， hou4 sheng1 ji4 zhe3 wei2 shui2 he2 。
- wu2 jiao1 man4 shu1 shao3 ting3 chu1 ， li4 zi4 shu4 li4 fei1 you2 ta1 。
- qian2 xin1 zhi2 yu4 dao4 sheng4 chu3 ， lun4 yi4 bu2 bi4 kuang4 yu3 ke1 。
- du2 shu1 xia4 bi3 zhi1 suo3 qu4 ， chong2 shu4 lan2 chai3 yi2 hao1 e2 。
- xuan1 ang2 tou2 jiao3 shi4 gao1 da4 ， ken3 yu3 shi4 su2 tong2 qi2 bo1 。
- yi4 cong2 de2 guan1 zuo4 shan1 xian4 ， you3 ru2 zhi4 niao3 zhu4 wang3 luo2 。
- chao2 fu2 mu4 xi2 kun4 ben1 zou3 ， shang4 wei4 guan1 chang2 lai2 zhu1 he1 。
- shi2 shi2 jiao3 shou3 chen2 ai1 xia4 ， kui1 du3 feng1 yue4 tou1 yin2 e2 。
- wo3 lian2 yi4 cai2 jiu4 ji1 ban4 ， sui4 yi4 wang3 shi4 wu2 cuo1 tuo2 。
- pian1 zhou1 yuan3 fang4 ru3 shui3 an4 ， zhuo2 jiu3 mu4 zui4 gao1 yang2 a1 。
- qian2 shi2 peng3 die2 lai2 ying3 shang4 ， jin3 shi4 lian3 di2 ji1 jian1 e2 。
- guan1 cao2 ji4 mo4 gu3 si4 leng3 ， kuang4 fu4 shuo4 xue3 fei1 suo1 suo1 。
- chi2 shu1 li3 zhong1 er4 san1 you3 ， gu4 yao4 yi3 yi4 dang1 yu3 guo4 。
- xing1 yan2 zheng3 jia4 xi1 yi3 zhi4 ， shuang1 qiao2 wan3 du4 bing1 e2 e2 。
- ran2 xin1 nuan3 wo3 bin1 yin3 wo3 ， zhen1 zhuo2 pu2 jiang4 diao4 yan2 cuo2 。
- qing1 hu2 ju3 shang1 fen1 zuo3 you4 ， ke4 bao3 er2 xiao4 jun1 yan2 tuo2 。
- wei1 ran2 zheng4 lun4 zhong1 fa3 yi4 ， dou4 bian1 luo2 lie4 chen2 xiang4 xi1 。
- chao2 pai2 cheng2 zui4 hu1 yi3 fa1 ， shi3 ru2 zao2 shui3 fang4 jiu3 he2 。
- ai1 xian2 gu1 yin3 si4 zuo4 ji4 ， ji4 yi3 xiao1 di2 xiang1 xie2 he2 。
- xian1 sheng0 jiu3 yu3 ren2 ji4 jue2 ， xin1 ru2 zhi3 shui3 xing2 ku1 ke1 。
- hu1 jing3 ci3 le4 fei1 wai4 jiang3 ， bu4 jue2 fu3 shou3 cu4 er2 ge1 。
- gui1 xian2 luo4 ma3 lü3 jian4 duo2 ， yu4 qu4 wei4 ren3 huan2 po2 suo1 。
- kong1 tang2 xiang3 jian4 bie2 hou4 yi4 ， yi4 deng1 ye4 shou3 chen2 bian1 o4 。
- xing1 lai2 luo4 zhi3 cheng2 da4 ju4 ， shi4 yu4 li3 du4 xiang1 ling2 mo2 。
- jian1 ti2 jian4 ji4 yao1 yi3 he2 ， da4 jiang1 xiong1 yong3 nan2 wei2 tuo2 。
- duan3 pian1 se4 ne4 fei1 suo3 bao4 ， wei2 wo3 hui1 bi3 shan1 fan2 ke1 。

## 注释

## 译文

## 赏析
