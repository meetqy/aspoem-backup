---
id: han-wei-ci-yun-he-jun-shi-ji-jing-ren
title: 次韵和君實寄景仁
titlePinyin: ci4 yun4 he2 jun1 shi2 ji4 jing3 ren2
titleSlug: ci-yun-he-jun-shi-ji-jing-ren
author: 韓維
authorPinyin: han2 wei2
authorSlug: han-wei
dynasty: 宋
dynastyPinyin: song4
dynastySlug: song
tags: []
---

## 正文

- 予年行七十，惟日就志昏。
- 雖高鴻鵠舉，尚困鷄鶩喧。
- 壯心久已摧，弱羽不得翻。
- 每誦少游言，顧慚下澤轅。
- 蜀公有高志，謝事久杜門。
- 擾擾世俗務，不復掛口論。
- 群經雜圖史，擁坐如周垣。
- 上談千載故，速若水注盆。
- 客來必命酒，左右拱諸孫。
- 雖無鼓舞懽，自喜談笑溫。
- 仰高顧吾私，有類羝觸藩。
- 尚期蓬蓽完，亦有桑榆存。
- 近觀敕子詩，尤見朋義敦。
- 卜居近吾廬，指日駕君轓。
- 構堂始云基，築圃亦已樊。
- 前知會合期，不慘離索魂。
- 想像入第初，親賓燕華樽。
- 談高一理會，體王百疾奔。
- 共完天純粹，豈識世詐諼。
- 方笑司馬翁，獨樂守空園。

## 拼音

- yu3 nian2 xing2 qi1 shi2 ， wei2 ri4 jiu4 zhi4 hun1 。
- sui1 gao1 hong2 hu2 ju3 ， shang4 kun4 ji1 wu4 xuan1 。
- zhuang4 xin1 jiu3 yi3 cui1 ， ruo4 yu3 bu4 de2 fan1 。
- mei3 song4 shao3 you2 yan2 ， gu4 can2 xia4 ze2 yuan2 。
- shu3 gong1 you3 gao1 zhi4 ， xie4 shi4 jiu3 du4 men2 。
- rao3 rao3 shi4 su2 wu4 ， bu2 fu4 gua4 kou3 lun4 。
- qun2 jing1 za2 tu2 shi3 ， yong1 zuo4 ru2 zhou1 yuan2 。
- shang4 tan2 qian1 zai4 gu4 ， su4 ruo4 shui3 zhu4 pen2 。
- ke4 lai2 bi4 ming4 jiu3 ， zuo3 you4 gong3 zhu1 sun1 。
- sui1 wu2 gu3 wu3 huan1 ， zi4 xi3 tan2 xiao4 wen1 。
- yang3 gao1 gu4 wu2 si1 ， you3 lei4 di1 chu4 fan1 。
- shang4 qi1 peng2 bi4 wan2 ， yi4 you3 sang1 yu2 cun2 。
- jin4 guan1 chi4 zi3 shi1 ， you2 jian4 peng2 yi4 dun1 。
- bu3 ju1 jin4 wu2 lu2 ， zhi3 ri4 jia4 jun1 fan1 。
- gou4 tang2 shi3 yun2 ji1 ， zhu4 pu3 yi4 yi3 fan2 。
- qian2 zhi1 hui4 he2 qi1 ， bu4 can3 li2 suo3 hun2 。
- xiang3 xiang4 ru4 di4 chu1 ， qin1 bin1 yan4 hua2 zun1 。
- tan2 gao1 yi1 li3 hui4 ， ti3 wang2 bai3 ji2 ben1 。
- gong4 wan2 tian1 chun2 cui4 ， qi3 shi2 shi4 zha4 xuan1 。
- fang1 xiao4 si1 ma3 weng1 ， du2 le4 shou3 kong1 yuan2 。

## 注释

## 译文

## 赏析
