---
id: han-wei-zhi-pu
title: 治圃
titlePinyin: zhi4 pu3
titleSlug: zhi-pu
author: 韓維
authorPinyin: han2 wei2
authorSlug: han-wei
dynasty: 宋
dynastyPinyin: song4
dynastySlug: song
tags: []
---

## 正文

- 久雨地氣泄，百草日以滋。
- 勃然翳我圃，積茀不可治。
- 遂令蕭艾質，唐突蘭蕙姿。
- 鴻鵠不肯下，跳蛙恃而嘻。
- 長林困纏繞，蘿蔓鬰四垂。
- 青雲避蒙密，白日爲蔽虧。
- 久與人迹絕，陰有物怪窺。
- 涉秋月既仲，薙人事芟夷。
- 援斧一揮拂，榛蕪爲之披。
- 俯憐蟻穴亂，坐聽蟲響移。
- 濯濯行樹色，涓涓佳菊枝。
- 凉風自西來，衆葉光參差。
- 牆堵豁已去，南亭見華榱。
- 却下走直道，無復蛇虺疑。
- 維此峙嘉堋，飲射之所施。
- 循玩失前穢，放懷得新怡。
- 如昔漢初定，禮法壞不支。
- 叔孫剗秦弊，樹茅絕其儀。
- 皇皇天子庭，一旦羅尊卑。
- 表位肅以整，衣冠紛陸離。
- 圃也不足道，拔邪亦由斯。
- 作詩試永歌，憤涕下交頤。

## 拼音

- jiu3 yu3 di4 qi4 xie4 ， bai3 cao3 ri4 yi3 zi1 。
- bo2 ran2 yi4 wo3 pu3 ， ji1 fu2 bu4 ke3 zhi4 。
- sui4 ling4 xiao1 ai4 zhi4 ， tang2 tu1 lan2 hui4 zi1 。
- hong2 hu2 bu4 ken3 xia4 ， tiao4 wa1 shi4 er2 xi1 。
- chang2 lin2 kun4 chan2 rao4 ， luo2 man4 yu4 si4 chui2 。
- qing1 yun2 bi4 meng2 mi4 ， bai2 ri4 wei2 bi4 kui1 。
- jiu3 yu3 ren2 ji4 jue2 ， yin1 you3 wu4 guai4 kui1 。
- she4 qiu1 yue4 ji4 zhong4 ， ti4 ren2 shi4 shan1 yi2 。
- yuan2 fu3 yi4 hui1 fu2 ， zhen1 wu2 wei2 zhi1 pi1 。
- fu3 lian2 yi3 xue2 luan4 ， zuo4 ting1 chong2 xiang3 yi2 。
- zhuo2 zhuo2 xing2 shu4 se4 ， juan1 juan1 jia1 ju2 zhi1 。
- liang2 feng1 zi4 xi1 lai2 ， zhong4 ye4 guang1 can1 cha4 。
- qiang2 du3 huo1 yi3 qu4 ， nan2 ting2 jian4 hua2 cui1 。
- que4 xia4 zou3 zhi2 dao4 ， wu2 fu4 she2 hui1 yi2 。
- wei2 ci3 zhi4 jia1 peng2 ， yin3 she4 zhi1 suo3 shi1 。
- xun2 wan2 shi1 qian2 hui4 ， fang4 huai2 de2 xin1 yi2 。
- ru2 xi1 han4 chu1 ding4 ， li3 fa3 huai4 bu4 zhi1 。
- shu1 sun1 chan3 qin2 bi4 ， shu4 mao2 jue2 qi2 yi2 。
- huang2 huang2 tian1 zi3 ting2 ， yi2 dan4 luo2 zun1 bei1 。
- biao3 wei4 su4 yi3 zheng3 ， yi1 guan1 fen1 lu4 li2 。
- pu3 ye3 bu4 zu2 dao4 ， ba2 xie2 yi4 you2 si1 。
- zuo4 shi1 shi4 yong3 ge1 ， fen4 ti4 xia4 jiao1 yi2 。

## 注释

## 译文

## 赏析
