---
id: han-wei-dui-yu-si-su-zi-mei
title: 對雨思蘇子美
titlePinyin: dui4 yu3 si1 su1 zi3 mei3
titleSlug: dui-yu-si-su-zi-mei
author: 韓維
authorPinyin: han2 wei2
authorSlug: han-wei
dynasty: 唐
dynastyPinyin: tang2
dynastySlug: tang
tags: [] 
---

## 正文

- 五月陰盛暑不效，飛雲日夕起嵩少。
- 回風颯颯吹暮寒，翠竹黄蕉雨聲鬧。
- 北軒孤坐默有念，人生會合那可料。
- 昔與子美比里閭，是月秋近足霖潦。
- 吾徒無事數相過，日策疲馬度深淖。
- 升君之堂伏君几，果餌羅列亦稍稍。
- 開樽得酒味已酢，輔以諧謔聊可嚼。
- 長歌激烈或孤起，大論紛紜特一噪。
- 颯然夜氣變凄栗，連披短褐曳顛倒。
- 且欣主人同氣類，安問鄰家厭呼笑。
- 而今相望各千里，跼促有如魚在罩。
- 人生此樂不易得，世事榮辱何足校。
- 行當結侶候春水，一訪洞庭湖上棹。

## 拼音

- wu3 yue4 yin1 sheng4 shu3 bu2 xiao4 ， fei1 yun2 ri4 xi1 qi3 song1 shao3 。
- hui2 feng1 sa4 sa4 chui1 mu4 han2 ， cui4 zhu2 huang2 jiao1 yu3 sheng1 nao4 。
- bei3 xuan1 gu1 zuo4 mo4 you3 nian4 ， ren2 sheng1 hui4 he2 na4 ke3 liao4 。
- xi1 yu3 zi3 mei3 bi3 li3 lü2 ， shi4 yue4 qiu1 jin4 zu2 lin2 liao2 。
- wu2 tu2 wu2 shi4 shu4 xiang1 guo4 ， ri4 ce4 pi2 ma3 du4 shen1 nao4 。
- sheng1 jun1 zhi1 tang2 fu2 jun1 ji3 ， guo3 er3 luo2 lie4 yi4 shao1 shao1 。
- kai1 zun1 de2 jiu3 wei4 yi3 cu4 ， fu3 yi3 xie2 xue4 liao2 ke3 jiao2 。
- chang2 ge1 ji1 lie4 huo4 gu1 qi3 ， da4 lun4 fen1 yun2 te4 yi2 zao4 。
- sa4 ran2 ye4 qi4 bian4 qi1 li4 ， lian2 pi1 duan3 he4 ye4 dian1 dao3 。
- qie3 xin1 zhu3 ren2 tong2 qi4 lei4 ， an1 wen4 lin2 jia1 yan4 hu1 xiao4 。
- er2 jin1 xiang1 wang4 ge4 qian1 li3 ， ju2 cu4 you3 ru2 yu2 zai4 zhao4 。
- ren2 sheng1 ci3 le4 bu2 yi4 de2 ， shi4 shi4 rong2 ru3 he2 zu2 xiao4 。
- xing2 dang1 jie2 lü3 hou4 chun1 shui3 ， yi4 fang3 dong4 ting2 hu2 shang4 zhao4 。

## 注释

## 译文

## 赏析
