---
id: han-wei-da-gong-yi-yi-lu-you-xue-yuan-jian-yi
title: 答公懿以屢游薛園見詒
titlePinyin: da2 gong1 yi4 yi3 lü3 you2 xue1 yuan2 jian4 yi2
titleSlug: da-gong-yi-yi-lu-you-xue-yuan-jian-yi
author: 韓維
authorPinyin: han2 wei2
authorSlug: han-wei
dynasty: 宋
dynastyPinyin: song4
dynastySlug: song
tags: []
---

## 正文

- 抱痾積閑縱，世味頗能淡。
- 惟于山水娛，自謂老不厭。
- 况茲伊洛間，久畜游賞念。
- 幽扉深隠竹，小約度平塹。
- 解鞍庇清陰，拂席見殘艷。
- 長溪自南流，小閣忽東瞰。
- 游人坐兀兀，鳴鳥來泛泛。
- 蟹潛石穴幽，魚泳柳根暗。
- 川童或群嬉，林女有孤覘。
- 醉觴豈留行，吟筆靡停占。
- 臨歡興何長，遵事迹猶暫。
- 伊予志巖壑，偶官祿石甔。
- 要須三徑足，歸迹便可斂。
- 買林接婆娑，鑿澗分瀲灧。
- 田廬常閉門，野艇時放纜。
- 聊書平生懷，特爲異時驗。

## 拼音

- bao4 ke1 ji1 xian2 zong4 ， shi4 wei4 po1 neng2 dan4 。
- wei2 yu2 shan1 shui3 yu2 ， zi4 wei4 lao3 bu2 yan4 。
- kuang4 zi1 yi1 luo4 jian4 ， jiu3 chu4 you2 shang3 nian4 。
- you1 fei1 shen1 yin3 zhu2 ， xiao3 yue1 du4 ping2 qian4 。
- jie3 an1 bi4 qing1 yin1 ， fu2 xi2 jian4 can2 yan4 。
- chang2 xi1 zi4 nan2 liu2 ， xiao3 ge2 hu1 dong1 kan4 。
- you2 ren2 zuo4 wu4 wu4 ， ming2 niao3 lai2 fan4 fan4 。
- xie4 qian2 shi2 xue2 you1 ， yu2 yong3 liu3 gen1 an4 。
- chuan1 tong2 huo4 qun2 xi1 ， lin2 nü3 you3 gu1 chan1 。
- zui4 shang1 qi3 liu2 xing2 ， yin2 bi3 mi2 ting2 zhan4 。
- lin2 huan1 xing1 he2 chang2 ， zun1 shi4 ji4 you2 zan4 。
- yi1 yu3 zhi4 yan2 he4 ， ou3 guan1 lu4 shi2 dan1 。
- yao4 xu1 san1 jing4 zu2 ， gui1 ji4 bian4 ke3 lian3 。
- mai3 lin2 jie1 po2 suo1 ， zao2 jian4 fen1 lian4 yan4 。
- tian2 lu2 chang2 bi4 men2 ， ye3 ting3 shi2 fang4 lan3 。
- liao2 shu1 ping2 sheng1 huai2 ， te4 wei2 yi4 shi2 yan4 。

## 注释

## 译文

## 赏析
