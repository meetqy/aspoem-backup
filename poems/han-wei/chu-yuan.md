---
id: han-wei-chu-yuan
title: 鋤園
titlePinyin: chu2 yuan2
titleSlug: chu-yuan
author: 韓維
authorPinyin: han2 wei2
authorSlug: han-wei
dynasty: 宋
dynastyPinyin: song4
dynastySlug: song
tags: []
---

## 正文

- 上天浩無私，衆草同一榮。
- 青青十步間，薰臭相雜并。
- 卉藥數不多，十百其品名。
- 蔓者善緣附，結陰在高甍。
- 修竹雖自立，已復困纏縈。
- 其餘叢與株，蕪沒不自呈。
- 陰蟲穴其下，日夜百種鳴。
- 紛然亂耳眼，我意初不平。
- 朝鋤忽以靜，暮雨且復生。
- 自念疲病者，莫與地力爭。
- 盛衰固物理，安用勞我形。

## 拼音

- shang4 tian1 hao4 wu2 si1 ， zhong4 cao3 tong2 yi4 rong2 。
- qing1 qing1 shi2 bu4 jian4 ， xun1 chou4 xiang1 za2 bing4 。
- hui4 yao4 shu4 bu4 duo1 ， shi2 bai3 qi2 pin3 ming2 。
- man4 zhe3 shan4 yuan2 fu4 ， jie2 yin1 zai4 gao1 meng2 。
- xiu1 zhu2 sui1 zi4 li4 ， yi3 fu4 kun4 chan2 ying2 。
- qi2 yu2 cong2 yu3 zhu1 ， wu2 mei2 bu2 zi4 cheng2 。
- yin1 chong2 xue2 qi2 xia4 ， ri4 ye4 bai3 zhong3 ming2 。
- fen1 ran2 luan4 er3 yan3 ， wo3 yi4 chu1 bu4 ping2 。
- chao2 chu2 hu1 yi3 jing4 ， mu4 yu3 qie3 fu4 sheng1 。
- zi4 nian4 pi2 bing4 zhe3 ， mo4 yu3 di4 li4 zheng1 。
- sheng4 shuai1 gu4 wu4 li3 ， an1 yong4 lao2 wo3 xing2 。

## 注释

## 译文

## 赏析
