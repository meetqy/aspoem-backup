---
id: han-wei-da-he-zhong-dao-deng-xi-jian-yi
title: 答賀中道燈夕見詒
titlePinyin: da2 he4 zhong1 dao4 deng1 xi1 jian4 yi2
titleSlug: da-he-zhong-dao-deng-xi-jian-yi
author: 韓維
authorPinyin: han2 wei2
authorSlug: han-wei
dynasty: 宋
dynastyPinyin: song4
dynastySlug: song
tags: []
---

## 正文

- 春風揭屋沙激窗，兀然孤坐如植杠。
- 酒昏兩眸澀不視，案上書策徒摐摐。
- 獨待高篇恣哦咏，頓覺精銳還軀腔。
- 前時官家不禁夜，九衢艷艷燒明釭。
- 綵山插天衆樂振，游人肩摩車轂撞。
- 君於此時守經籍，直欲行業純不尨。
- 想初嘉句落紙際，筆下衮衮來長江。
- 我今散懶世味薄，惟於靜者心爲降。
- 江翁蕭閑梅老淡，文字酬酢交矛鏦。
- 恨無奇麗與鬥角，日策疲馬參其雙。
- 能來相從不憚數，與子賦詩傾酒缸。

## 拼音

- chun1 feng1 jie1 wu1 sha1 ji1 chuang1 ， wu4 ran2 gu1 zuo4 ru2 zhi2 gang4 。
- jiu3 hun1 liang3 mou2 se4 bu2 shi4 ， an4 shang4 shu1 ce4 tu2 chuang1 chuang1 。
- du2 dai4 gao1 pian1 zi4 o4 yong3 ， dun4 jue2 jing1 rui4 huan2 qu1 qiang1 。
- qian2 shi2 guan1 jia1 bu4 jin1 ye4 ， jiu3 qu2 yan4 yan4 shao1 ming2 gang1 。
- cai3 shan1 cha1 tian1 zhong4 le4 zhen4 ， you2 ren2 jian1 mo2 ju1 gu3 zhuang4 。
- jun1 wu1 ci3 shi2 shou3 jing1 ji2 ， zhi2 yu4 xing2 ye4 chun2 bu4 meng2 。
- xiang3 chu1 jia1 ju4 luo4 zhi3 ji4 ， bi3 xia4 gun3 gun3 lai2 chang2 jiang1 。
- wo3 jin1 san4 lan3 shi4 wei4 bao2 ， wei2 wu1 jing4 zhe3 xin1 wei2 jiang4 。
- jiang1 weng1 xiao1 xian2 mei2 lao3 dan4 ， wen2 zi4 chou2 zuo4 jiao1 mao2 cong1 。
- hen4 wu2 qi2 li2 yu3 dou4 jiao3 ， ri4 ce4 pi2 ma3 can1 qi2 shuang1 。
- neng2 lai2 xiang1 cong2 bu2 dan4 shu4 ， yu3 zi3 fu4 shi1 qing1 jiu3 gang1 。

## 注释

## 译文

## 赏析
