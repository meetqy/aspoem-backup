---
id: han-wei-ci-yun-he-yuan-fu-you-hui-ling-guan
title: 次韵和原甫遊會靈觀
titlePinyin: ci4 yun4 he2 yuan2 fu3 you2 hui4 ling2 guan1
titleSlug: ci-yun-he-yuan-fu-you-hui-ling-guan
author: 韓維
authorPinyin: han2 wei2
authorSlug: han-wei
dynasty: 唐
dynastyPinyin: tang2
dynastySlug: tang
tags: [] 
---

## 正文

- 松喬去我久，高駕不可攀。
- 何意塵外遊，近在王城間。
- 先帝昔臨御，抱沖啟玄關。
- 營宮奉嶽鎮，縹緲當人寰。
- 疏泉抗臺殿，擬迹三神山。
- 想像列仙下，半空來佩環。
- 雲車倏容與，旄節儼成班。
- 翩翾萬玉女，紅頰翠羽鬟。
- 世人那得見，石壇空自閑。
- 伊予厭羈跼，酷甚負病瘝。
- 茲行適所願，帖若賈在闤。
- 春風吹園桃，幾日朱霞殷。
- 寒碧竹間見，新黄柳際還。
- 主人非素期，促具初無艱。
- 抗侯角善手，持觴發歡顔。
- 尚無形骸累，安問紱與綸。
- 跋馬興不盡，東池水潺潺。

## 拼音

- song1 qiao2 qu4 wo3 jiu3 ， gao1 jia4 bu4 ke3 pan1 。
- he2 yi4 chen2 wai4 you2 ， jin4 zai4 wang2 cheng2 jian4 。
- xian1 di4 xi1 lin2 yu4 ， bao4 chong1 qi3 xuan2 guan1 。
- ying2 gong1 feng4 yue4 zhen4 ， piao3 miao3 dang1 ren2 huan2 。
- shu1 quan2 kang4 tai2 dian4 ， ni3 ji4 san1 shen2 shan1 。
- xiang3 xiang4 lie4 xian1 xia4 ， ban4 kong1 lai2 pei4 huan2 。
- yun2 ju1 shu1 rong2 yu3 ， mao2 jie2 yan3 cheng2 ban1 。
- pian1 xuan1 wan4 yu4 nü3 ， hong2 jia2 cui4 yu3 huan2 。
- shi4 ren2 na4 de2 jian4 ， shi2 tan2 kong1 zi4 xian2 。
- yi1 yu3 yan4 ji1 ju2 ， ku4 shen4 fu4 bing4 guan1 。
- zi1 xing2 shi4 suo3 yuan4 ， tie1 ruo4 jia3 zai4 huan2 。
- chun1 feng1 chui1 yuan2 tao2 ， ji1 ri4 zhu1 xia2 yin1 。
- han2 bi4 zhu2 jian4 jian4 ， xin1 huang2 liu3 ji4 huan2 。
- zhu3 ren2 fei1 su4 qi1 ， cu4 ju4 chu1 wu2 jian1 。
- kang4 hou2 jiao3 shan4 shou3 ， chi2 shang1 fa1 huan1 yan2 。
- shang4 wu2 xing2 hai2 lei4 ， an1 wen4 fu2 yu3 lun2 。
- ba2 ma3 xing1 bu2 jin4 ， dong1 chi2 shui3 chan2 chan2 。

## 注释

## 译文

## 赏析
