---
id: han-wei-fu-yong-shu-jia-bai-tu
title: 賦永叔家白兔
titlePinyin: fu4 yong3 shu1 jia1 bai2 tu4
titleSlug: fu-yong-shu-jia-bai-tu
author: 韓維
authorPinyin: han2 wei2
authorSlug: han-wei
dynasty: 唐
dynastyPinyin: tang2
dynastySlug: tang
tags: [] 
---

## 正文

- 天公團白雪，戲作毛物形。
- 太陰來照之，精魄孕厥靈。
- 走弄朝日光，赩然丹兩睛。
- 不知質毛異，乃下遊林坰。
- 一爲世俗怪，罝網遂見縈。
- 我嘗論天理，於物初無營。
- 妍者偶自得，醜者果誰令。
- 豺狼穴高山，吞噬飫膻腥。
- 蒼鷹 {扌甹} 不得，逸虎常安行。
- 是惟獸之細，田畝甘所寧。
- 糧粒不飽腹，連群落燖烹。
- 幸而獲珍貴，愁苦終其生。
- 糾紛禍福餘，未易以迹明。
- 將由物自爲，或繫時所丁。
- 恨無南華辯，文字波濤傾。
- 兩置豺與兔，浩然至理真。

## 拼音

- tian1 gong1 tuan2 bai2 xue3 ， xi4 zuo4 mao2 wu4 xing2 。
- tai4 yin1 lai2 zhao4 zhi1 ， jing1 po4 yun4 jue2 ling2 。
- zou3 nong4 chao2 ri4 guang1 ， xi4 ran2 dan1 liang3 jing1 。
- bu4 zhi1 zhi4 mao2 yi4 ， nai3 xia4 you2 lin2 jiong1 。
- yi4 wei2 shi4 su2 guai4 ， ju1 wang3 sui4 jian4 ying2 。
- wo3 chang2 lun4 tian1 li3 ， wu1 wu4 chu1 wu2 ying2 。
- yan2 zhe3 ou3 zi4 de2 ， chou3 zhe3 guo3 shui2 ling4 。
- chai2 lang2 xue2 gao1 shan1 ， tun1 shi4 yu4 shan1 xing1 。
- cang1 ying1  { shou3 ping1 }  bu4 de2 ， yi4 hu3 chang2 an1 xing2 。
- shi4 wei2 shou4 zhi1 xi4 ， tian2 mu3 gan1 suo3 ning2 。
- liang2 li4 bu4 bao3 fu4 ， lian2 qun2 luo4 xun2 peng1 。
- xing4 er2 huo4 zhen1 gui4 ， chou2 ku3 zhong1 qi2 sheng1 。
- jiu1 fen1 huo4 fu2 yu2 ， wei4 yi4 yi3 ji4 ming2 。
- jiang1 you2 wu4 zi4 wei2 ， huo4 xi4 shi2 suo3 ding1 。
- hen4 wu2 nan2 hua2 bian4 ， wen2 zi4 bo1 tao1 qing1 。
- liang3 zhi4 chai2 yu3 tu4 ， hao4 ran2 zhi4 li3 zhen1 。

## 注释

## 译文

## 赏析
