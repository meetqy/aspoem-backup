---
id: han-wei-he-lin-ji-guan-su-guan-bo-zhen-ti-bi-you-zuo
title: 和鄰幾館宿觀伯鎮題壁有作
titlePinyin: he2 lin2 ji1 guan3 su4 guan1 bo2 zhen4 ti2 bi4 you3 zuo4
titleSlug: he-lin-ji-guan-su-guan-bo-zhen-ti-bi-you-zuo
author: 韓維
authorPinyin: han2 wei2
authorSlug: han-wei
dynasty: 宋
dynastyPinyin: song4
dynastySlug: song
tags: []
---

## 正文

- 城南飲騎散，君赴蓬山廬。
- 禁門肅清夜，飛閣何渠渠。
- 深沉漏下始，蕭颯雨氣餘。
- 俯仰河漢明，高情邈沖虛。
- 獨懷同舍郎，被命分左魚。
- 得州東南勝，繞郭生芙蕖。
- 苦嗟已留滯，三歲紛塵裾。
- 人生固不一，理亦相乘除。
- 或彼有所近，或此亦以疏。
- 馮唐匿郎署，白首常晏如。
- 方朔雖金門，避世等樵漁。
- 古來守道者，期不忘厥初。
- 但願飲酒間，時讀古人書。

## 拼音

- cheng2 nan2 yin3 qi2 san4 ， jun1 fu4 peng2 shan1 lu2 。
- jin4 men2 su4 qing1 ye4 ， fei1 ge2 he2 qu2 qu2 。
- shen1 chen2 lou4 xia4 shi3 ， xiao1 sa4 yu3 qi4 yu2 。
- fu3 yang3 he2 han4 ming2 ， gao1 qing2 miao3 chong1 xu1 。
- du2 huai2 tong2 she4 lang2 ， bei4 ming4 fen1 zuo3 yu2 。
- de2 zhou1 dong1 nan2 sheng4 ， rao4 guo1 sheng1 fu2 qu2 。
- ku3 jie1 yi3 liu2 zhi4 ， san1 sui4 fen1 chen2 ju1 。
- ren2 sheng1 gu4 bu4 yi1 ， li3 yi4 xiang1 cheng2 chu2 。
- huo4 bi3 you3 suo3 jin4 ， huo4 ci3 yi4 yi3 shu1 。
- feng2 tang2 ni4 lang2 shu3 ， bai2 shou3 chang2 yan4 ru2 。
- fang1 shuo4 sui1 jin1 men2 ， bi4 shi4 deng3 qiao2 yu2 。
- gu3 lai2 shou3 dao4 zhe3 ， qi1 bu2 wang4 jue2 chu1 。
- dan4 yuan4 yin3 jiu3 jian4 ， shi2 du2 gu3 ren2 shu1 。

## 注释

## 译文

## 赏析
