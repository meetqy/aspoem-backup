---
id: han-wei-feng-tong-chong-qing-yuan-ri-xue-ji-chao-hui-cheng-shang
title: 奉同沖卿元日雪霽朝會稱觴
titlePinyin: feng4 tong2 chong1 qing1 yuan2 ri4 xue3 ji4 chao2 hui4 cheng1 shang1
titleSlug: feng-tong-chong-qing-yuan-ri-xue-ji-chao-hui-cheng-shang
author: 韓維
authorPinyin: han2 wei2
authorSlug: han-wei
dynasty: 唐
dynastyPinyin: tang2
dynastySlug: tang
tags: [] 
---

## 正文

- 漢家萬國朝元正，帝呵風師灑其廷。
- 雨寒成花皆六出，一洗天地塵埃清。
- 高風半天捲雲去，空色紺碧惟華星。
- 金烏東來照宮殿，瑞氣著物皆光榮。
- 綉衣虎士扶脩旗，皂旄絳幅紛葳蕤。
- 洞開重門納冠劍，肅肅環佩來東西。
- 樂懸未作舞在綴，雉扇稍映宮簾垂。
- 黄鐘獨奏君德盛，赫然天日當彤墀。
- 群臣拜舞千萬壽，四方來王敢不祗。
- 愚聞聖人制禮意，上崇一尊臨衆卑。
- 等威殊絕防僭慢，非止矜麗誇雄爲。
- 仰瞻儀物固自肅，又况烜赫鋪德威。
- 小臣不及觀放仗，趨出恍惚猶驚疑。
- 朝廷大體安敢識，贊詠盛節形諸詩。

## 拼音

- han4 jia1 wan4 guo2 chao2 yuan2 zheng4 ， di4 he1 feng1 shi1 sa3 qi2 ting2 。
- yu3 han2 cheng2 hua1 jie1 liu4 chu1 ， yi4 xi3 tian1 di4 chen2 ai1 qing1 。
- gao1 feng1 ban4 tian1 juan3 yun2 qu4 ， kong1 se4 gan4 bi4 wei2 hua2 xing1 。
- jin1 wu1 dong1 lai2 zhao4 gong1 dian4 ， rui4 qi4 zhu4 wu4 jie1 guang1 rong2 。
- xiu4 yi1 hu3 shi4 fu2 xiu1 qi2 ， zao4 mao2 jiang4 fu2 fen1 wei1 rui2 。
- dong4 kai1 zhong4 men2 na4 guan1 jian4 ， su4 su4 huan2 pei4 lai2 dong1 xi1 。
- le4 xuan2 wei4 zuo4 wu3 zai4 zhui4 ， zhi4 shan4 shao1 ying4 gong1 lian2 chui2 。
- huang2 zhong1 du2 zou4 jun1 de2 sheng4 ， he4 ran2 tian1 ri4 dang1 tong2 chi2 。
- qun2 chen2 bai4 wu3 qian1 wan4 shou4 ， si4 fang1 lai2 wang2 gan3 bu4 zhi1 。
- yu2 wen2 sheng4 ren2 zhi4 li3 yi4 ， shang4 chong2 yi4 zun1 lin2 zhong4 bei1 。
- deng3 wei1 shu1 jue2 fang2 jian4 man4 ， fei1 zhi3 jin1 li2 kua1 xiong2 wei2 。
- yang3 zhan1 yi2 wu4 gu4 zi4 su4 ， you4 kuang4 xuan1 he4 pu1 de2 wei1 。
- xiao3 chen2 bu4 ji2 guan1 fang4 zhang4 ， qu1 chu1 huang3 hu1 you2 jing1 yi2 。
- chao2 ting2 da4 ti3 an1 gan3 shi2 ， zan4 yong3 sheng4 jie2 xing2 zhu1 shi1 。

## 注释

## 译文

## 赏析
