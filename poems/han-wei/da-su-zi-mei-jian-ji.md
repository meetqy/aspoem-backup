---
id: han-wei-da-su-zi-mei-jian-ji
title: 答蘇子美見寄
titlePinyin: da2 su1 zi3 mei3 jian4 ji4
titleSlug: da-su-zi-mei-jian-ji
author: 韓維
authorPinyin: han2 wei2
authorSlug: han-wei
dynasty: 宋
dynastyPinyin: song4
dynastySlug: song
tags: []
---

## 正文

- 暮春遊京洛，適與夫子遘。
- 衣焦未及展，挈酒且相就。
- 佳林延凉飈，廣厦蔭清晝。
- 浩然塵慮醒，坐看天骨秀。
- 殷勤述平昔，感歎道艱疚。
- 談辭足端倪，懷抱去蒙覆。
- 志願始云獲，睽携遽然又。
- 君舟既南馳，我馬亦東走。
- 還譙寡儔侶，孤學日以陋。
- 高風邈難親，離抱曷其救。
- 得君別後詩，滿紙字騰驟。
- 汪洋莫知極，精密不可耨。
- 峻嚴山岳停，奔放江海漏。
- 伏讀晝夜并，文義僅通透。
- 有如享太牢，繼以金石侑。
- 惟君抱雄才，文字乃兼副。
- 要當被金甲，獨立諸將右。
- 指揮神武師，爲國縛狂寇。
- 獻俘天子廷，功以鐘鼎鏤。
- 勉哉俊其時，此論講已舊。

## 拼音

- mu4 chun1 you2 jing1 luo4 ， shi4 yu3 fu1 zi3 gou4 。
- yi1 jiao1 wei4 ji2 zhan3 ， qie4 jiu3 qie3 xiang1 jiu4 。
- jia1 lin2 yan2 liang2 biao1 ， guang3 sha4 yin1 qing1 zhou4 。
- hao4 ran2 chen2 lü4 xing3 ， zuo4 kan4 tian1 gu3 xiu4 。
- yin1 qin2 shu4 ping2 xi1 ， gan3 tan4 dao4 jian1 jiu4 。
- tan2 ci2 zu2 duan1 ni2 ， huai2 bao4 qu4 meng2 fu4 。
- zhi4 yuan4 shi3 yun2 huo4 ， kui2 xie2 ju4 ran2 you4 。
- jun1 zhou1 ji4 nan2 chi2 ， wo3 ma3 yi4 dong1 zou3 。
- huan2 qiao2 gua3 chou2 lü3 ， gu1 xue2 ri4 yi3 lou4 。
- gao1 feng1 miao3 nan2 qin1 ， li2 bao4 he2 qi2 jiu4 。
- de2 jun1 bie2 hou4 shi1 ， man3 zhi3 zi4 teng2 zhou4 。
- wang1 yang2 mo4 zhi1 ji2 ， jing1 mi4 bu4 ke3 nou4 。
- jun4 yan2 shan1 yue4 ting2 ， ben1 fang4 jiang1 hai3 lou4 。
- fu2 du2 zhou4 ye4 bing4 ， wen2 yi4 jin3 tong1 tou4 。
- you3 ru2 xiang3 tai4 lao2 ， ji4 yi3 jin1 shi2 you4 。
- wei2 jun1 bao4 xiong2 cai2 ， wen2 zi4 nai3 jian1 fu4 。
- yao4 dang1 bei4 jin1 jia3 ， du2 li4 zhu1 jiang1 you4 。
- zhi3 hui1 shen2 wu3 shi1 ， wei2 guo2 fu4 kuang2 kou4 。
- xian4 fu2 tian1 zi3 ting2 ， gong1 yi3 zhong1 ding3 lou4 。
- mian3 zai1 jun4 qi2 shi2 ， ci3 lun4 jiang3 yi3 jiu4 。

## 注释

## 译文

## 赏析
