---
id: han-wei-ci-yun-he-yong-shu-zhong-ju-guo-jie-fang-kai
title: 次韵和永叔種菊過節方開
titlePinyin: ci4 yun4 he2 yong3 shu1 zhong3 ju2 guo4 jie2 fang1 kai1
titleSlug: ci-yun-he-yong-shu-zhong-ju-guo-jie-fang-kai
author: 韓維
authorPinyin: han2 wei2
authorSlug: han-wei
dynasty: 宋
dynastyPinyin: song4
dynastySlug: song
tags: []
---

## 正文

- 皇天於萬生，難用一理曉。
- 芝蘭喜憔悴，蒿艾長美好。
- 况茲封培晚，榮茂安得早。
- 頼逢賢主人，拂飾文字巧。
- 不然彼微芳，零謝同衆槁。
- 清霜不能凋，秀色出庭草。
- 珊珊黄金明，落落衆星小。
- 人生苦多累，適意會常少。
- 在昔陶公園，恨無酒樽倒。
- 斂襟賦寒華，高唱徒杳裊。
- 幸無斯人嘆，一醉可遺老。

## 拼音

- huang2 tian1 wu1 wan4 sheng1 ， nan2 yong4 yi4 li3 xiao3 。
- zhi1 lan2 xi3 qiao2 cui4 ， hao1 ai4 chang2 mei3 hao3 。
- kuang4 zi1 feng1 pei2 wan3 ， rong2 mao4 an1 de2 zao3 。
- lai4 feng2 xian2 zhu3 ren2 ， fu2 shi4 wen2 zi4 qiao3 。
- bu4 ran2 bi3 wei1 fang1 ， ling2 xie4 tong2 zhong4 gao3 。
- qing1 shuang1 bu4 neng2 diao1 ， xiu4 se4 chu1 ting2 cao3 。
- shan1 shan1 huang2 jin1 ming2 ， luo4 luo4 zhong4 xing1 xiao3 。
- ren2 sheng1 ku3 duo1 lei4 ， shi4 yi4 hui4 chang2 shao3 。
- zai4 xi1 tao2 gong1 yuan2 ， hen4 wu2 jiu3 zun1 dao3 。
- lian3 jin1 fu4 han2 hua2 ， gao1 chang4 tu2 yao3 niao3 。
- xing4 wu2 si1 ren2 tan4 ， yi2 zui4 ke3 yi2 lao3 。

## 注释

## 译文

## 赏析
