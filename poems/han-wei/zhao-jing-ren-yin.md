---
id: han-wei-zhao-jing-ren-yin
title: 招景仁飲
titlePinyin: zhao1 jing3 ren2 yin3
titleSlug: zhao-jing-ren-yin
author: 韓維
authorPinyin: han2 wei2
authorSlug: han-wei
dynasty: 宋
dynastyPinyin: song4
dynastySlug: song
tags: []
---

## 正文

- 紅薇花拆萱草丹，萬鈴嘉菊重臺蓮。
- 問公此時胡不飲，樂有至理須鑽研。
- 后夔已遠師曠死，寂寞千載無其傳。
- 公窮天數索聖作，坐使綠鬢成華顛。
- 屠龍絕藝豈世用，儀鳳至業非公專。
- 洛陽有客金石堅，持議不屈難鑱鎸。
- 園收獨樂會真率，以勞校逸寧非偏。
- 古稱兩忘化於道，此理豈不曠且然。
- 折花持酒待公醉，樂至無聲方得全。

## 拼音

- hong2 wei1 hua1 chai1 xuan1 cao3 dan1 ， wan4 ling2 jia1 ju2 zhong4 tai2 lian2 。
- wen4 gong1 ci3 shi2 hu2 bu4 yin3 ， le4 you3 zhi4 li3 xu1 zuan1 yan2 。
- hou4 kui2 yi3 yuan3 shi1 kuang4 si3 ， ji4 mo4 qian1 zai4 wu2 qi2 chuan2 。
- gong1 qiong2 tian1 shu4 suo3 sheng4 zuo4 ， zuo4 shi3 lü4 bin4 cheng2 hua2 dian1 。
- tu2 long2 jue2 yi4 qi3 shi4 yong4 ， yi2 feng4 zhi4 ye4 fei1 gong1 zhuan1 。
- luo4 yang2 you3 ke4 jin1 shi2 jian1 ， chi2 yi4 bu4 qu1 nan2 chan2 juan1 。
- yuan2 shou1 du2 le4 hui4 zhen1 shuai4 ， yi3 lao2 xiao4 yi4 ning2 fei1 pian1 。
- gu3 cheng1 liang3 wang4 hua4 wu1 dao4 ， ci3 li3 qi3 bu2 kuang4 qie3 ran2 。
- zhe2 hua1 chi2 jiu3 dai4 gong1 zui4 ， le4 zhi4 wu2 sheng1 fang1 de2 quan2 。

## 注释

## 译文

## 赏析
