---
id: han-wei-ji-su-zi-mei
title: 寄蘇子美
titlePinyin: ji4 su1 zi3 mei3
titleSlug: ji-su-zi-mei
author: 韓維
authorPinyin: han2 wei2
authorSlug: han-wei
dynasty: 唐
dynastyPinyin: tang2
dynastySlug: tang
tags: [] 
---

## 正文

- 暮登譙城上，延首望東道。
- 春風千里至，遠思生懷抱。
- 故人客南楚，素節方自保。
- 黄鵠垂其翼，赤驥伏棧皂。
- 詩準李杜爲，字壓褚薛倒。
- 壯哉南行作，遺我資遠討。
- 若窺巨海涯，波瀾方洶浩。
- 龍螭鬰騫騰，錯落效衆寶。
- 往往仙人槎，突然忘枯槁。
- 嘗聞會稽旁，山水天下好。
- 覽君所咏嘆，滯想茲一掃。
- 安得追王喬，乘雲逮霓葆。
- 茹芝靈峰陽，徜徉以終老。

## 拼音

- mu4 deng1 qiao2 cheng2 shang4 ， yan2 shou3 wang4 dong1 dao4 。
- chun1 feng1 qian1 li3 zhi4 ， yuan3 si1 sheng1 huai2 bao4 。
- gu4 ren2 ke4 nan2 chu3 ， su4 jie2 fang1 zi4 bao3 。
- huang2 hu2 chui2 qi2 yi4 ， chi4 ji4 fu2 zhan4 zao4 。
- shi1 zhun3 li3 du4 wei2 ， zi4 ya1 chu3 xue1 dao3 。
- zhuang4 zai1 nan2 xing2 zuo4 ， yi2 wo3 zi1 yuan3 tao3 。
- ruo4 kui1 ju4 hai3 ya2 ， bo1 lan2 fang1 xiong1 hao4 。
- long2 chi1 yu4 qian1 teng2 ， cuo4 luo4 xiao4 zhong4 bao3 。
- wang3 wang3 xian1 ren2 cha2 ， tu1 ran2 wang4 ku1 gao3 。
- chang2 wen2 hui4 ji1 pang2 ， shan1 shui3 tian1 xia4 hao3 。
- lan3 jun1 suo3 yong3 tan4 ， zhi4 xiang3 zi1 yi4 sao3 。
- an1 de2 zhui1 wang2 qiao2 ， cheng2 yun2 dai3 ni2 bao3 。
- ru2 zhi1 ling2 feng1 yang2 ， chang2 yang2 yi3 zhong1 lao3 。

## 注释

## 译文

## 赏析
