---
id: wang-wen-sun-he-da-liu-xi-zhi-jian-zeng
title: 和答劉習之見贈
titlePinyin: he2 da2 liu2 xi2 zhi1 jian4 zeng4
titleSlug: he-da-liu-xi-zhi-jian-zeng
author: 王文孫
authorPinyin: wang2 wen2 sun1
authorSlug: wang-wen-sun
dynasty: 宋
dynastyPinyin: song4
dynastySlug: song
tags: []
---

## 正文

- 先天奧學果何傳，造化機緘存闔闢。
- 精微惝恍入神範，天地謂可俄而測。
- 粵從二畫抉秘藴，乾元庶物因首出。
- 陽推陰蕩六子成，致用坎離爲月日。
- 天人相與妙難詰，斯道豈容秦火息。
- 九家分派流愈遠，緯讖紛紛非所及。
- 韋編三絕繫聖經，微言尚切明作述。
- 我生苦晚心好古，謾索圖書考龜策。
- 浩如烟海無津涯，自哂蓬心窺至賾。
- 衆言淆亂折以理，是非安敢决諸臆。
- 吉凶前定信可推，人事堪憐空役役。
- 優游姑樂環中趣，默參經世用皇極。
- 較量得失心自知，議論無用形於筆。
- 觀君氣宇元靜定，何慮不優入聖閾。
- 不鄙謂予可相友，願鑿渾沌以報德。

## 拼音

- xian1 tian1 ao4 xue2 guo3 he2 chuan2 ， zao4 hua4 ji1 jian1 cun2 he2 pi4 。
- jing1 wei1 chang3 huang3 ru4 shen2 fan4 ， tian1 di4 wei4 ke3 e2 er2 ce4 。
- yue4 cong2 er4 hua4 jue2 mi4 yun4 ， qian2 yuan2 shu4 wu4 yin1 shou3 chu1 。
- yang2 tui1 yin1 dang4 liu4 zi3 cheng2 ， zhi4 yong4 kan3 li2 wei2 yue4 ri4 。
- tian1 ren2 xiang1 yu3 miao4 nan2 jie2 ， si1 dao4 qi3 rong2 qin2 huo3 xi1 。
- jiu3 jia1 fen1 pai4 liu2 yu4 yuan3 ， wei3 chen4 fen1 fen1 fei1 suo3 ji2 。
- wei2 bian1 san1 jue2 xi4 sheng4 jing1 ， wei1 yan2 shang4 qie4 ming2 zuo4 shu4 。
- wo3 sheng1 ku3 wan3 xin1 hao3 gu3 ， man2 suo3 tu2 shu1 kao3 gui1 ce4 。
- hao4 ru2 yan1 hai3 wu2 jin1 ya2 ， zi4 shen3 peng2 xin1 kui1 zhi4 ze2 。
- zhong4 yan2 xiao2 luan4 zhe2 yi3 li3 ， shi4 fei1 an1 gan3 jue2 zhu1 yi4 。
- ji2 xiong1 qian2 ding4 xin4 ke3 tui1 ， ren2 shi4 kan1 lian2 kong1 yi4 yi4 。
- you1 you2 gu1 le4 huan2 zhong1 qu4 ， mo4 can1 jing1 shi4 yong4 huang2 ji2 。
- jiao4 liang2 de2 shi1 xin1 zi4 zhi1 ， yi4 lun4 wu2 yong4 xing2 wu1 bi3 。
- guan1 jun1 qi4 yu3 yuan2 jing4 ding4 ， he2 lü4 bu4 you1 ru4 sheng4 yu4 。
- bu4 bi3 wei4 yu3 ke3 xiang1 you3 ， yuan4 zao2 hun2 dun4 yi3 bao4 de2 。

## 注释

## 译文

## 赏析
