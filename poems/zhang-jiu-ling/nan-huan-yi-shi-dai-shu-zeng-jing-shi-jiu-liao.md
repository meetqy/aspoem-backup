---
id: zhang-jiu-ling-nan-huan-yi-shi-dai-shu-zeng-jing-shi-jiu-liao
title: 南還以詩代書贈京師舊僚
titlePinyin: nan2 huan2 yi3 shi1 dai4 shu1 zeng4 jing1 shi1 jiu4 liao2
titleSlug: nan-huan-yi-shi-dai-shu-zeng-jing-shi-jiu-liao
author: 張九齡
authorPinyin: zhang1 jiu3 ling2
authorSlug: zhang-jiu-ling
dynasty: 唐
dynastyPinyin: tang2
dynastySlug: tang
tags: []
---

## 正文

- 薄宦晨昏闕，尊尊義取斯。
- 窮愁年貌改，寂歷爾胡爲。
- 不諂詞多忤，無容禮益卑。
- 微生尚何有？遠跡固其宜。
- 思擾梁山曲，情遙越鳥枝。
- 故園從海上，良友邈天涯。
- 雲雨歎一別，川原勞載馳。
- 上慙伯樂顧，中負叔牙知。
- 去國誠寥落，經途弊險巇。
- 歲逢霜雪苦，林屬蕙蘭萎。
- 欲贈幽芳歇，行悲舊賞移。
- 一從關作限，兩見月成規。
- 苒苒窮年籥，行行盡路岐。
- 征鞍稅北渚，歸帆指南垂。
- 樹晚猶葱蒨，江寒尚渺瀰。
- 土風從楚別，山水入湘奇。
- 石瀨相奔觸，煙林更蔽虧。
- 層崖夾洞浦，輕舸汎澄漪。
- 松篠行皆傍，禽魚動輙隨。
- 惜哉邊地隔，不與故人窺。
- 疇昔陪鵷鷺，朝陽振羽儀。
- 來音雖寂寞，接景每逶迤。
- 朝罷冥塵事，賓來話酒巵。
- 邀歡逐芳草，結興選華池。
- 及此風成歎，何時霧可披。
- 自憐無用者，誰念有情離。
- 望美音容闊，懷賢夢想疲。
- 因聲達霄漢，持拙守東陂。

## 拼音

- bao2 huan4 chen2 hun1 que4 ， zun1 zun1 yi4 qu3 si1 。
- qiong2 chou2 nian2 mao4 gai3 ， ji4 li4 er3 hu2 wei2 。
- bu4 chan3 ci2 duo1 wu3 ， wu2 rong2 li3 yi4 bei1 。
- wei1 sheng1 shang4 he2 you3 ？ yuan3 ji4 gu4 qi2 yi2 。
- si1 rao3 liang2 shan1 qu3 ， qing2 yao2 yue4 niao3 zhi1 。
- gu4 yuan2 cong2 hai3 shang4 ， liang2 you3 miao3 tian1 ya2 。
- yun2 yu3 tan4 yi4 bie2 ， chuan1 yuan2 lao2 zai4 chi2 。
- shang4 can2 bo2 le4 gu4 ， zhong1 fu4 shu1 ya2 zhi1 。
- qu4 guo2 cheng2 liao2 luo4 ， jing1 tu2 bi4 xian3 xi1 。
- sui4 feng2 shuang1 xue3 ku3 ， lin2 shu3 hui4 lan2 wei3 。
- yu4 zeng4 you1 fang1 xie1 ， xing2 bei1 jiu4 shang3 yi2 。
- yi4 cong2 guan1 zuo4 xian4 ， liang3 jian4 yue4 cheng2 gui1 。
- ran3 ran3 qiong2 nian2 yue4 ， hang2 hang2 jin4 lu4 qi2 。
- zheng1 an1 shui4 bei3 zhu3 ， gui1 fan1 zhi3 nan2 chui2 。
- shu4 wan3 you2 cong1 qian4 ， jiang1 han2 shang4 miao3 mi2 。
- tu3 feng1 cong2 chu3 bie2 ， shan1 shui3 ru4 xiang1 qi2 。
- shi2 lai4 xiang1 ben1 chu4 ， yan1 lin2 geng4 bi4 kui1 。
- ceng2 ya2 jia1 dong4 pu3 ， qing1 ge3 fan4 cheng2 yi1 。
- song1 xiao3 xing2 jie1 bang4 ， qin2 yu2 dong4 zhe2 sui2 。
- xi1 zai1 bian1 di4 ge2 ， bu4 yu3 gu4 ren2 kui1 。
- chou2 xi1 pei2 yuan1 lu4 ， chao2 yang2 zhen4 yu3 yi2 。
- lai2 yin1 sui1 ji4 mo4 ， jie1 jing3 mei3 wei1 yi2 。
- chao2 ba4 ming2 chen2 shi4 ， bin1 lai2 hua4 jiu3 zhi1 。
- yao1 huan1 zhu2 fang1 cao3 ， jie2 xing1 xuan3 hua2 chi2 。
- ji2 ci3 feng1 cheng2 tan4 ， he2 shi2 wu4 ke3 pi1 。
- zi4 lian2 wu2 yong4 zhe3 ， shui2 nian4 you3 qing2 li2 。
- wang4 mei3 yin1 rong2 kuo4 ， huai2 xian2 meng4 xiang3 pi2 。
- yin1 sheng1 da2 xiao1 han4 ， chi2 zhuo1 shou3 dong1 bei1 。

## 注释

## 译文

## 赏析
