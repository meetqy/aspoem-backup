---
id: zhang-jiu-ling-feng-he-sheng-zhi-ci-zhu-zhou-ci-shi-yi-ti-zuo-you
title: 奉和聖製賜諸州刺史以題座右
titlePinyin: feng4 he2 sheng4 zhi4 ci4 zhu1 zhou1 ci4 shi3 yi3 ti2 zuo4 you4
titleSlug: feng-he-sheng-zhi-ci-zhu-zhou-ci-shi-yi-ti-zuo-you
author: 張九齡
authorPinyin: zhang1 jiu3 ling2
authorSlug: zhang-jiu-ling
dynasty: 唐
dynastyPinyin: tang2
dynastySlug: tang
tags: []
---

## 正文

- 聖人合天德，洪覆在元元。
- 每勞蒼生念，不以黃屋尊。
- 興化俟羣辟，擇賢守列藩。
- 得人此爲盛，咨岳今復存。
- 降鑒引君道，殷勤啓政門。
- 容光無不照，有象必爲言。
- 成憲知所奉，致理歸其根。
- 肅肅稟玄猷，煌煌戒朱軒。
- 豈徒任遇重，兼爾宴錫繁。
- 載聞勵臣節，持答明主恩。

## 拼音

- sheng4 ren2 he2 tian1 de2 ， hong2 fu4 zai4 yuan2 yuan2 。
- mei3 lao2 cang1 sheng1 nian4 ， bu4 yi3 huang2 wu1 zun1 。
- xing1 hua4 si4 qun2 pi4 ， ze2 xian2 shou3 lie4 fan1 。
- de2 ren2 ci3 wei2 sheng4 ， zi1 yue4 jin1 fu4 cun2 。
- jiang4 jian4 yin3 jun1 dao4 ， yin1 qin2 qi3 zheng4 men2 。
- rong2 guang1 wu2 bu2 zhao4 ， you3 xiang4 bi4 wei2 yan2 。
- cheng2 xian4 zhi1 suo3 feng4 ， zhi4 li3 gui1 qi2 gen1 。
- su4 su4 bing3 xuan2 you2 ， huang2 huang2 jie4 zhu1 xuan1 。
- qi3 tu2 ren4 yu4 zhong4 ， jian1 er3 yan4 xi1 fan2 。
- zai4 wen2 li4 chen2 jie2 ， chi2 da2 ming2 zhu3 en1 。

## 注释

## 译文

## 赏析
