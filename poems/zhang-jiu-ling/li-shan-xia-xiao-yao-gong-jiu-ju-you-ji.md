---
id: zhang-jiu-ling-li-shan-xia-xiao-yao-gong-jiu-ju-you-ji
title: 驪山下逍遙公舊居游集
titlePinyin: li2 shan1 xia4 xiao1 yao2 gong1 jiu4 ju1 you2 ji2
titleSlug: li-shan-xia-xiao-yao-gong-jiu-ju-you-ji
author: 張九齡
authorPinyin: zhang1 jiu3 ling2
authorSlug: zhang-jiu-ling
dynasty: 唐
dynastyPinyin: tang2
dynastySlug: tang
tags: [] 
---

## 正文

- 君子體清尚，歸處有兼資。
- 雖然經濟日，無忘幽棲時。
- 卜居舊何所，休澣嘗來茲。
- 岑寂罕人至，幽深獲我思。
- 松澗聆遺風，蘭林覽餘滋。
- 往事誠已矣，道存猶可追。
- 遺子後黃金，作歌先紫芝。
- 明德有自來，奕世皆秉彝。
- 豈與磻溪老，崛起周太師。
- 我心希碩人，逮此問元龜。
- 怊悵既懷遠，沈吟亦省私。
- 已云寵祿過，況在華髮衰。
- 軒蓋有迷復，丘壑無磷緇。
- 感物重所懷，何但止足斯。

## 拼音

- jun1 zi3 ti3 qing1 shang4 ， gui1 chu3 you3 jian1 zi1 。
- sui1 ran2 jing1 ji4 ri4 ， wu2 wang4 you1 qi1 shi2 。
- bu3 ju1 jiu4 he2 suo3 ， xiu1 huan4 chang2 lai2 zi1 。
- cen2 ji4 han3 ren2 zhi4 ， you1 shen1 huo4 wo3 si1 。
- song1 jian4 ling2 yi2 feng1 ， lan2 lin2 lan3 yu2 zi1 。
- wang3 shi4 cheng2 yi3 yi3 ， dao4 cun2 you2 ke3 zhui1 。
- yi2 zi3 hou4 huang2 jin1 ， zuo4 ge1 xian1 zi3 zhi1 。
- ming2 de2 you3 zi4 lai2 ， yi4 shi4 jie1 bing3 yi2 。
- qi3 yu3 pan2 xi1 lao3 ， jue2 qi3 zhou1 tai4 shi1 。
- wo3 xin1 xi1 shuo4 ren2 ， dai3 ci3 wen4 yuan2 gui1 。
- chao1 chang4 ji4 huai2 yuan3 ， shen3 yin2 yi4 sheng3 si1 。
- yi3 yun2 chong3 lu4 guo4 ， kuang4 zai4 hua2 fa4 shuai1 。
- xuan1 gai4 you3 mi2 fu4 ， qiu1 he4 wu2 lin2 zi1 。
- gan3 wu4 zhong4 suo3 huai2 ， he2 dan4 zhi3 zu2 si1 。

## 注释

## 译文

## 赏析
