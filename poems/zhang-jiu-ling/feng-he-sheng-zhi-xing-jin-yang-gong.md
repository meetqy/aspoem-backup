---
id: zhang-jiu-ling-feng-he-sheng-zhi-xing-jin-yang-gong
title: 奉和聖製幸晉陽宮
titlePinyin: feng4 he2 sheng4 zhi4 xing4 jin4 yang2 gong1
titleSlug: feng-he-sheng-zhi-xing-jin-yang-gong
author: 張九齡
authorPinyin: zhang1 jiu3 ling2
authorSlug: zhang-jiu-ling
dynasty: 唐
dynastyPinyin: tang2
dynastySlug: tang
tags: [] 
---

## 正文

- 隋季失天策，萬方罹凶殘。
- 皇祖稱義旗，三靈皆獲安。
- 聖期將申錫，王業成艱難。
- 盜移未改命，曆在終履端。
- 彼汾惟帝鄉，雄都信鬱盤。
- 一月朔巡狩，羣后陪清鑾。
- 霸跡在沛庭，舊儀覩漢官。
- 唐風思何深？舜典敷更寬。
- 戶蒙枌榆復，邑爭牛酒歡。
- 緬惟翦商後，豈獨微禹歎。
- 三后既在天，萬年斯不刊。
- 尊祖實我皇，天文皆仰觀。

## 拼音

- sui2 ji4 shi1 tian1 ce4 ， wan4 fang1 li2 xiong1 can2 。
- huang2 zu3 cheng1 yi4 qi2 ， san1 ling2 jie1 huo4 an1 。
- sheng4 qi1 jiang1 shen1 xi1 ， wang2 ye4 cheng2 jian1 nan2 。
- dao4 yi2 wei4 gai3 ming4 ， li4 zai4 zhong1 lü3 duan1 。
- bi3 fen2 wei2 di4 xiang1 ， xiong2 dou1 xin4 yu4 pan2 。
- yi1 yue4 shuo4 xun2 shou4 ， qun2 hou4 pei2 qing1 luan2 。
- ba4 ji4 zai4 pei4 ting2 ， jiu4 yi2 du3 han4 guan1 。
- tang2 feng1 si1 he2 shen1 ？ shun4 dian3 fu1 geng4 kuan1 。
- hu4 meng2 fen2 yu2 fu4 ， yi4 zheng1 niu2 jiu3 huan1 。
- mian3 wei2 jian3 shang1 hou4 ， qi3 du2 wei1 yu3 tan4 。
- san1 hou4 ji4 zai4 tian1 ， wan4 nian2 si1 bu4 kan1 。
- zun1 zu3 shi2 wo3 huang2 ， tian1 wen2 jie1 yang3 guan1 。

## 注释

## 译文

## 赏析
