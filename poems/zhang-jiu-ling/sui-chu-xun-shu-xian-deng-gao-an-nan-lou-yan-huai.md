---
id: zhang-jiu-ling-sui-chu-xun-shu-xian-deng-gao-an-nan-lou-yan-huai
title: 歲初巡屬縣登高安南樓言懷
titlePinyin: sui4 chu1 xun2 shu3 xian4 deng1 gao1 an1 nan2 lou2 yan2 huai2
titleSlug: sui-chu-xun-shu-xian-deng-gao-an-nan-lou-yan-huai
author: 張九齡
authorPinyin: zhang1 jiu3 ling2
authorSlug: zhang-jiu-ling
dynasty: 唐
dynastyPinyin: tang2
dynastySlug: tang
tags: []
---

## 正文

- 山城本孤峻，憑高結層軒。
- 江氣偏宜早，林英粲已繁。
- 餘滋含宿霽，衆妍在朝暾。
- 拂衣釋簿領，伏檻遺紛喧。
- 深俯東溪澳，遠延南山樊。
- 歸雲納前嶺，去鳥投遙村。
- 目盡有餘意，心惻不可諼。
- 朅來彭蠡澤，載經敷淺原。
- 春及但生思，時哉無與言。
- 不才叨過舉，唯力酬明恩。
- 美化猶寂蔑，迅節徒飛奔。
- 雖無成立効，庶以去思論。
- 行復徇孤迹，亦云吾道存。

## 拼音

- shan1 cheng2 ben3 gu1 jun4 ， ping2 gao1 jie2 ceng2 xuan1 。
- jiang1 qi4 pian1 yi2 zao3 ， lin2 ying1 can4 yi3 fan2 。
- yu2 zi1 han2 su4 ji4 ， zhong4 yan2 zai4 chao2 tun1 。
- fu2 yi1 shi4 bo2 ling3 ， fu2 jian4 yi2 fen1 xuan1 。
- shen1 fu3 dong1 xi1 ao4 ， yuan3 yan2 nan2 shan1 fan2 。
- gui1 yun2 na4 qian2 ling3 ， qu4 niao3 tou2 yao2 cun1 。
- mu4 jin4 you3 yu2 yi4 ， xin1 ce4 bu4 ke3 xuan1 。
- qie4 lai2 peng2 li2 ze2 ， zai4 jing1 fu1 qian3 yuan2 。
- chun1 ji2 dan4 sheng1 si1 ， shi2 zai1 wu2 yu3 yan2 。
- bu4 cai2 dao1 guo4 ju3 ， wei2 li4 chou2 ming2 en1 。
- mei3 hua4 you2 ji4 mie4 ， xun4 jie2 tu2 fei1 ben1 。
- sui1 wu2 cheng2 li4 xiao4 ， shu4 yi3 qu4 si1 lun4 。
- xing2 fu4 xun4 gu1 ji4 ， yi4 yun2 wu2 dao4 cun2 。

## 注释

## 译文

## 赏析
