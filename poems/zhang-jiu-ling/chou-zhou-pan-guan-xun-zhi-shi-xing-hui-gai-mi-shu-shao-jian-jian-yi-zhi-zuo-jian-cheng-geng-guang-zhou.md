---
id: zhang-jiu-ling-chou-zhou-pan-guan-xun-zhi-shi-xing-hui-gai-mi-shu-shao-jian-jian-yi-zhi-zuo-jian-cheng-geng-guang-zhou
title: 酬周判官巡至始興會改秘書少監見貽之作兼呈耿廣州
titlePinyin: chou2 zhou1 pan4 guan1 xun2 zhi4 shi3 xing1 hui4 gai3 mi4 shu1 shao3 jian1 jian4 yi2 zhi1 zuo4 jian1 cheng2 geng3 guang3 zhou1
titleSlug: chou-zhou-pan-guan-xun-zhi-shi-xing-hui-gai-mi-shu-shao-jian-jian-yi-zhi-zuo-jian-cheng-geng-guang-zhou
author: 張九齡
authorPinyin: zhang1 jiu3 ling2
authorSlug: zhang-jiu-ling
dynasty: 唐
dynastyPinyin: tang2
dynastySlug: tang
tags: []
---

## 正文

- 惟昔遷樂土，迨今已重世。
- 陰慶荷先德，素風慙後裔。
- 唯益梓桑恭，豈稟山川麗。
- 于時初自勉，揆己無兼濟。
- 瘠土資勞力，良書啓蒙蔽。
- 一探石室文，再擢金門第。
- 既起南宮草，復掌西掖制。
- 過舉及小人，便蕃在中歲。
- 亞司河海秩，轉牧江湖澨。
- 勿謂符竹輕，但覺涓塵細。
- 一麾尚云忝，十駕宜求稅。
- 心息已如灰，跡牽且爲贅。
- 忽捧天書委，將革海隅弊。
- 朝聞循誠節，夕飲蒙瘴癘。
- 義疾恥無勇，盜憎攻亦銳。
- 葵藿是傾心，豺狼何反噬。
- 履險甘所受，勞賢恧相曳。
- 攬轡但荒服，循陔便私第。
- 嘉慶始獲申，恩華復相繼。
- 無庸我先舉，同事君猶滯。
- 當推奉使績，且結拜親契。
- 更延懷安旨，曾是慮危際。
- 善謀雖若茲，至理焉可替。
- 所杖有神道，況承明主惠。

## 拼音

- wei2 xi1 qian1 le4 tu3 ， dai4 jin1 yi3 zhong4 shi4 。
- yin1 qing4 he2 xian1 de2 ， su4 feng1 can2 hou4 yi4 。
- wei2 yi4 zi3 sang1 gong1 ， qi3 bing3 shan1 chuan1 li2 。
- yu2 shi2 chu1 zi4 mian3 ， kui2 ji3 wu2 jian1 ji4 。
- ji2 tu3 zi1 lao2 li4 ， liang2 shu1 qi3 meng2 bi4 。
- yi2 tan4 shi2 shi4 wen2 ， zai4 zhuo2 jin1 men2 di4 。
- ji4 qi3 nan2 gong1 cao3 ， fu4 zhang3 xi1 ye4 zhi4 。
- guo4 ju3 ji2 xiao3 ren2 ， bian4 fan1 zai4 zhong1 sui4 。
- ya1 si1 he2 hai3 zhi4 ， zhuan3 mu4 jiang1 hu2 shi4 。
- wu4 wei4 fu2 zhu2 qing1 ， dan4 jue2 juan1 chen2 xi4 。
- yi4 hui1 shang4 yun2 tian3 ， shi2 jia4 yi2 qiu2 shui4 。
- xin1 xi1 yi3 ru2 hui1 ， ji4 qian1 qie3 wei2 zhui4 。
- hu1 peng3 tian1 shu1 wei3 ， jiang1 ge2 hai3 yu2 bi4 。
- chao2 wen2 xun2 cheng2 jie2 ， xi1 yin3 meng2 zhang4 li4 。
- yi4 ji2 chi3 wu2 yong3 ， dao4 zeng1 gong1 yi4 rui4 。
- kui2 huo4 shi4 qing1 xin1 ， chai2 lang2 he2 fan3 shi4 。
- lü3 xian3 gan1 suo3 shou4 ， lao2 xian2 nü4 xiang1 ye4 。
- lan3 pei4 dan4 huang1 fu2 ， xun2 gai1 bian4 si1 di4 。
- jia1 qing4 shi3 huo4 shen1 ， en1 hua2 fu4 xiang1 ji4 。
- wu2 yong1 wo3 xian1 ju3 ， tong2 shi4 jun1 you2 zhi4 。
- dang1 tui1 feng4 shi3 ji4 ， qie3 jie2 bai4 qin1 qi4 。
- geng4 yan2 huai2 an1 zhi3 ， ceng2 shi4 lü4 wei1 ji4 。
- shan4 mou2 sui1 ruo4 zi1 ， zhi4 li3 yan1 ke3 ti4 。
- suo3 zhang4 you3 shen2 dao4 ， kuang4 cheng2 ming2 zhu3 hui4 。

## 注释

## 译文

## 赏析
