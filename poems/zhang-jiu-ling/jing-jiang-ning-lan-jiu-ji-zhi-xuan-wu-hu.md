---
id: zhang-jiu-ling-jing-jiang-ning-lan-jiu-ji-zhi-xuan-wu-hu
title: 經江寧覽舊跡至玄武湖
titlePinyin: jing1 jiang1 ning2 lan3 jiu4 ji4 zhi4 xuan2 wu3 hu2
titleSlug: jing-jiang-ning-lan-jiu-ji-zhi-xuan-wu-hu
author: 張九齡
authorPinyin: zhang1 jiu3 ling2
authorSlug: zhang-jiu-ling
dynasty: 唐
dynastyPinyin: tang2
dynastySlug: tang
tags: [] 
---

## 正文

- 南國更數世，北湖方十洲。
- 天清華林苑，日晏景陽樓。
- 果下回仙騎，津傍駐綵斿。
- 鳧鷖喧鳳管，荷芰鬬龍舟。
- 七子陪詩賦，千人和棹謳。
- 應言在鎬樂，不讓橫汾秋。
- 風俗因紓慢，江山成易由。
- 駒王信不武，孫叔是無謀。
- 佳氣日將歇，霸功誰與修。
- 桑田東海變，麋鹿姑蘇遊。
- 否運爭三國，康時劣九州。
- 山雖幕府在，館豈豫章留。
- 水淀還相閱，菱歌亦故遒。
- 雄圖不足問，唯想事風流。

## 拼音

- nan2 guo2 geng4 shu4 shi4 ， bei3 hu2 fang1 shi2 zhou1 。
- tian1 qing1 hua2 lin2 yuan4 ， ri4 yan4 jing3 yang2 lou2 。
- guo3 xia4 hui2 xian1 qi2 ， jin1 bang4 zhu4 cai3 you2 。
- fu2 yi1 xuan1 feng4 guan3 ， he2 ji4 dou4 long2 zhou1 。
- qi1 zi3 pei2 shi1 fu4 ， qian1 ren2 he2 zhao4 ou1 。
- ying1 yan2 zai4 gao3 le4 ， bu2 rang4 heng2 fen2 qiu1 。
- feng1 su2 yin1 shu1 man4 ， jiang1 shan1 cheng2 yi4 you2 。
- ju1 wang2 xin4 bu4 wu3 ， sun1 shu1 shi4 wu2 mou2 。
- jia1 qi4 ri4 jiang1 xie1 ， ba4 gong1 shui2 yu3 xiu1 。
- sang1 tian2 dong1 hai3 bian4 ， mi2 lu4 gu1 su1 you2 。
- fou3 yun4 zheng1 san1 guo2 ， kang1 shi2 lie4 jiu3 zhou1 。
- shan1 sui1 mu4 fu3 zai4 ， guan3 qi3 yu4 zhang1 liu2 。
- shui3 dian4 huan2 xiang1 yue4 ， ling2 ge1 yi4 gu4 qiu2 。
- xiong2 tu2 bu4 zu2 wen4 ， wei2 xiang3 shi4 feng1 liu2 。

## 注释

## 译文

## 赏析
