---
id: zhang-jiu-ling-feng-he-sheng-zhi-ye-xuan-yuan-huang-di-miao-zhai
title: 奉和聖製謁玄元皇帝廟齋
titlePinyin: feng4 he2 sheng4 zhi4 ye4 xuan2 yuan2 huang2 di4 miao4 zhai1
titleSlug: feng-he-sheng-zhi-ye-xuan-yuan-huang-di-miao-zhai
author: 張九齡
authorPinyin: zhang1 jiu3 ling2
authorSlug: zhang-jiu-ling
dynasty: 唐
dynastyPinyin: tang2
dynastySlug: tang
tags: []
---

## 正文

- 興運昔有感，建祠北山巔。
- 雲雷初締構，日月今悠然。
- 紫氣尚蓊鬱，玄元如在焉。
- 迨茲事追遠，輪奐復增鮮。
- 洞府香林處，齋壇清漢邊。
- 吾君乃尊祖，夙駕此留連。
- 樂動人神會，鐘成律度圓。
- 笙歌下鸞鶴，芝朮萃靈仙。
- 曾是福黎庶，豈唯味虛玄。
- 賡歌徒有作，微薄謝昭宣。

## 拼音

- xing1 yun4 xi1 you3 gan3 ， jian4 ci2 bei3 shan1 dian1 。
- yun2 lei2 chu1 di4 gou4 ， ri4 yue4 jin1 you1 ran2 。
- zi3 qi4 shang4 weng3 yu4 ， xuan2 yuan2 ru2 zai4 yan1 。
- dai4 zi1 shi4 zhui1 yuan3 ， lun2 huan4 fu4 zeng1 xian1 。
- dong4 fu3 xiang1 lin2 chu3 ， zhai1 tan2 qing1 han4 bian1 。
- wu2 jun1 nai3 zun1 zu3 ， su4 jia4 ci3 liu2 lian2 。
- le4 dong4 ren2 shen2 hui4 ， zhong1 cheng2 lü4 du4 yuan2 。
- sheng1 ge1 xia4 luan2 he4 ， zhi1 zhu2 cui4 ling2 xian1 。
- ceng2 shi4 fu2 li2 shu4 ， qi3 wei2 wei4 xu1 xuan2 。
- geng1 ge1 tu2 you3 zuo4 ， wei1 bo2 xie4 zhao1 xuan1 。

## 注释

## 译文

## 赏析
