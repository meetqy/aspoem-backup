---
id: zhang-jiu-ling-lin-fan-dong-hu
title: 臨泛東湖
titlePinyin: lin2 fan4 dong1 hu2
titleSlug: lin-fan-dong-hu
author: 張九齡
authorPinyin: zhang1 jiu3 ling2
authorSlug: zhang-jiu-ling
dynasty: 唐
dynastyPinyin: tang2
dynastySlug: tang
tags: [] 
---

## 正文

- 郡庭日休暇，湖曲邀勝踐。
- 樂職在中和，靈心挹上善。
- 乘流坐清曠，舉目眺悠緬。
- 林與西山重，雲因北風卷。
- 晶明畫不逮，陰影鏡無辨。
- 晚秀復芬敷，秋光更遙衍。
- 萬族紛可佳，一遊豈能展。
- 羇孤忝邦牧，顧己非時選。
- 梁公世不容，長孺心亦褊。
- 永念出籠縶，常思退疲蹇。
- 歲徂風露嚴，日恐蘭苕剪。
- 佳辰不可得，良會何其鮮。
- 罷興還江城，閉關聊自遣。

## 拼音

- jun4 ting2 ri4 xiu1 xia2 ， hu2 qu3 yao1 sheng4 jian4 。
- le4 zhi2 zai4 zhong1 he2 ， ling2 xin1 yi4 shang4 shan4 。
- cheng2 liu2 zuo4 qing1 kuang4 ， ju3 mu4 tiao4 you1 mian3 。
- lin2 yu3 xi1 shan1 zhong4 ， yun2 yin1 bei3 feng1 juan4 。
- jing1 ming2 hua4 bu4 dai3 ， yin1 ying3 jing4 wu2 bian4 。
- wan3 xiu4 fu4 fen1 fu1 ， qiu1 guang1 geng4 yao2 yan3 。
- wan4 zu2 fen1 ke3 jia1 ， yi4 you2 qi3 neng2 zhan3 。
- ji1 gu1 tian3 bang1 mu4 ， gu4 ji3 fei1 shi2 xuan3 。
- liang2 gong1 shi4 bu4 rong2 ， chang2 ru2 xin1 yi4 bian3 。
- yong3 nian4 chu1 long2 zhi2 ， chang2 si1 tui4 pi2 jian3 。
- sui4 cu2 feng1 lu4 yan2 ， ri4 kong3 lan2 tiao2 jian3 。
- jia1 chen2 bu4 ke3 de2 ， liang2 hui4 he2 qi2 xian1 。
- ba4 xing1 huan2 jiang1 cheng2 ， bi4 guan1 liao2 zi4 qian3 。

## 注释

## 译文

## 赏析
