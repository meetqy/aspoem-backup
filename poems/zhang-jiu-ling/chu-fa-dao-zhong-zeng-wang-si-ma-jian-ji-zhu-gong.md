---
id: zhang-jiu-ling-chu-fa-dao-zhong-zeng-wang-si-ma-jian-ji-zhu-gong
title: 初發道中贈王司馬兼寄諸公
titlePinyin: chu1 fa1 dao4 zhong1 zeng4 wang2 si1 ma3 jian1 ji4 zhu1 gong1
titleSlug: chu-fa-dao-zhong-zeng-wang-si-ma-jian-ji-zhu-gong
author: 張九齡
authorPinyin: zhang1 jiu3 ling2
authorSlug: zhang-jiu-ling
dynasty: 唐
dynastyPinyin: tang2
dynastySlug: tang
tags: [] 
---

## 正文

- 昔歲嘗陳力，中年退屏居。
- 承顏方弄鳥，放性或觀魚。
- 曾是安疵拙，誠非議卷舒。
- 林園事益簡，煙月賞恆餘。
- 不意棲愚谷，無階奉詔書。
- 湛恩均大造，弱植媿空虛。
- 肅命趨仙闕，僑裝撫傳車。
- 念行開祖帳，憐別降題輿。
- 誰謂風期許，叨延禮數殊。
- 義沾投分末，情及解攜初。
- 追餞扶江介，光輝燭里閭。
- 子雲應寂寞，公叔爲吹噓。
- 景物春來異，音容日向疎。
- 川原行稍穩，鐘鼓聽猶徐。
- 林隔王公轝，雲迷班氏廬。
- 戀親唯委咽，思德更躊躇。
- 徇義當由此，懷安乃闕如。
- 願酬明主惠，行矣豈徒歟。

## 拼音

- xi1 sui4 chang2 chen2 li4 ， zhong1 nian2 tui4 ping2 ju1 。
- cheng2 yan2 fang1 nong4 niao3 ， fang4 xing4 huo4 guan1 yu2 。
- ceng2 shi4 an1 ci1 zhuo1 ， cheng2 fei1 yi4 juan4 shu1 。
- lin2 yuan2 shi4 yi4 jian3 ， yan1 yue4 shang3 heng2 yu2 。
- bu2 yi4 qi1 yu2 gu3 ， wu2 jie1 feng4 zhao4 shu1 。
- zhan4 en1 jun1 da4 zao4 ， ruo4 zhi2 kui4 kong1 xu1 。
- su4 ming4 qu1 xian1 que4 ， qiao2 zhuang1 fu3 chuan2 ju1 。
- nian4 xing2 kai1 zu3 zhang4 ， lian2 bie2 jiang4 ti2 yu2 。
- shui2 wei4 feng1 qi1 xu1 ， dao1 yan2 li3 shu4 shu1 。
- yi4 zhan1 tou2 fen1 mo4 ， qing2 ji2 jie3 xie2 chu1 。
- zhui1 jian4 fu2 jiang1 jie4 ， guang1 hui1 zhu2 li3 lü2 。
- zi3 yun2 ying1 ji4 mo4 ， gong1 shu1 wei2 chui1 xu1 。
- jing3 wu4 chun1 lai2 yi4 ， yin1 rong2 ri4 xiang4 shu1 。
- chuan1 yuan2 xing2 shao1 wen3 ， zhong1 gu3 ting1 you2 xu2 。
- lin2 ge2 wang2 gong1 yu2 ， yun2 mi2 ban1 shi4 lu2 。
- lian4 qin1 wei2 wei3 yan4 ， si1 de2 geng4 chou2 chu2 。
- xun4 yi4 dang1 you2 ci3 ， huai2 an1 nai3 que4 ru2 。
- yuan4 chou2 ming2 zhu3 hui4 ， xing2 yi3 qi3 tu2 yu2 。

## 注释

## 译文

## 赏析
