---
id: zhang-jiu-ling-feng-shi-zi-lan-tian-yu-shan-nan-xing
title: 奉使自藍田玉山南行
titlePinyin: feng4 shi3 zi4 lan2 tian2 yu4 shan1 nan2 xing2
titleSlug: feng-shi-zi-lan-tian-yu-shan-nan-xing
author: 張九齡
authorPinyin: zhang1 jiu3 ling2
authorSlug: zhang-jiu-ling
dynasty: 唐
dynastyPinyin: tang2
dynastySlug: tang
tags: []
---

## 正文

- 征驂入雲壑，始憶步金門。
- 通籍微軀幸，歸途明主恩。
- 匪唯徇行役，兼得慰晨昏。
- 是節暑云熾，紛吾心所尊。
- 海縣且悠緬，山郵日駿奔。
- 徒知惡囂事，未暇息陰論。
- 嶢武經陳迹，衡湘指故園。
- 水聞南澗險，煙望北林繁。
- 遠靄千巖合，幽聲百籟喧。
- 陰泉夏猶凍，陽景晝方暾。
- 懿此高深極，徒令夢想存。
- 盛明期有報，長往復奚言。

## 拼音

- zheng1 can1 ru4 yun2 he4 ， shi3 yi4 bu4 jin1 men2 。
- tong1 ji2 wei1 qu1 xing4 ， gui1 tu2 ming2 zhu3 en1 。
- fei3 wei2 xun4 xing2 yi4 ， jian1 de2 wei4 chen2 hun1 。
- shi4 jie2 shu3 yun2 chi4 ， fen1 wu2 xin1 suo3 zun1 。
- hai3 xian4 qie3 you1 mian3 ， shan1 you2 ri4 jun4 ben1 。
- tu2 zhi1 e4 xiao1 shi4 ， wei4 xia2 xi1 yin1 lun4 。
- yao2 wu3 jing1 chen2 ji4 ， heng2 xiang1 zhi3 gu4 yuan2 。
- shui3 wen2 nan2 jian4 xian3 ， yan1 wang4 bei3 lin2 fan2 。
- yuan3 ai3 qian1 yan2 he2 ， you1 sheng1 bai3 lai4 xuan1 。
- yin1 quan2 xia4 you2 dong4 ， yang2 jing3 zhou4 fang1 tun1 。
- yi4 ci3 gao1 shen1 ji2 ， tu2 ling4 meng4 xiang3 cun2 。
- sheng4 ming2 qi1 you3 bao4 ， chang2 wang3 fu4 xi1 yan2 。

## 注释

## 译文

## 赏析
