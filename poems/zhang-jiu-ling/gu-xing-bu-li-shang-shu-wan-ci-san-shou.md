---
id: zhang-jiu-ling-gu-xing-bu-li-shang-shu-wan-ci-san-shou
title: 故刑部李尚書挽詞三首
titlePinyin: gu4 xing2 bu4 li3 shang4 shu1 wan3 ci2 san1 shou3
titleSlug: gu-xing-bu-li-shang-shu-wan-ci-san-shou
author: 張九齡
authorPinyin: zhang1 jiu3 ling2
authorSlug: zhang-jiu-ling
dynasty: 唐
dynastyPinyin: tang2
dynastySlug: tang
tags: []
---

## 正文

- 仙宗出趙北，相業起山東。明德嘗為禮，嘉謀屢作忠。
- 論經白虎殿，獻賦甘泉宮。與善今何在，蒼生望已空。
- 宿昔三台踐，榮華駟馬歸。印從青瑣拜，翰入紫宸揮。
- 題劍恩方重，藏舟事已非。龍門不可望，感激涕沾衣。
- 永歎常山寶，沉埋京兆阡。同盟會五月，華表記千年。
- 渺漫野中草，微茫空裏煙。共悲人事絕，唯對杜陵田。

## 拼音

- xian1 zong1 chu1 zhao4 bei3 ， xiang1 ye4 qi3 shan1 dong1 。 ming2 de2 chang2 wei2 li3 ， jia1 mou2 lü3 zuo4 zhong1 。
- lun4 jing1 bai2 hu3 dian4 ， xian4 fu4 gan1 quan2 gong1 。 yu3 shan4 jin1 he2 zai4 ， cang1 sheng1 wang4 yi3 kong1 。
- su4 xi1 san1 tai2 jian4 ， rong2 hua2 si4 ma3 gui1 。 yin4 cong2 qing1 suo3 bai4 ， han4 ru4 zi3 chen2 hui1 。
- ti2 jian4 en1 fang1 zhong4 ， cang2 zhou1 shi4 yi3 fei1 。 long2 men2 bu4 ke3 wang4 ， gan3 ji1 ti4 zhan1 yi1 。
- yong3 tan4 chang2 shan1 bao3 ， chen2 mai2 jing1 zhao4 qian1 。 tong2 meng2 hui4 wu3 yue4 ， hua2 biao3 ji4 qian1 nian2 。
- miao3 man4 ye3 zhong1 cao3 ， wei1 mang2 kong1 li3 yan1 。 gong4 bei1 ren2 shi4 jue2 ， wei2 dui4 du4 ling2 tian2 。

## 注释

## 译文

## 赏析
