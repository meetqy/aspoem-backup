---
id: yang-tian-hui-ci-yun-pang-cha-shi-pi-xian-ta
title: 次韵龐茶使郫縣塔
titlePinyin: ci4 yun4 pang2 cha2 shi3 pi2 xian4 ta3
titleSlug: ci-yun-pang-cha-shi-pi-xian-ta
author: 楊天惠
authorPinyin: yang2 tian1 hui4
authorSlug: yang-tian-hui
dynasty: 宋
dynastyPinyin: song4
dynastySlug: song
tags: []
---

## 正文

- 平生閱巨麗，茲塔咤何雄。
- 因地如無地，平空不礙空。
- 寧從佛土徙，幾歷劫灰窮。
- 落趾鷄關北，明標玉壘東。
- 經營本龍象，負輓僦烟虹。
- 畚築纔驅石，觚稜欻倚風。
- 妙高分絕域，峻極倒中嵩。
- 已幻花臺巧，並規鷲嶺嵷。
- 仰窗平月殿，橫級俯蛟宮。
- 未覺諸天隔，惟看一氣融。
- 恒沙寸眸攝，多寡片心通。
- 澒洞遺凡界，虛疏徹外幪。
- 身邊揖先聖，眼外洗塵雺。
- 井直參連壤，秦開漢拓功。
- 真乘對時出，休運與天崇。
- 締構雖人力，扶持亦化工。
- 長生老西崦，諸葛死南隆。
- 但了薰香灺，姑儲㲲布筒。
- 狂歌留白日，醉舞屬冥鴻。
- 莫漫百年事，空成一禿翁。

## 拼音

- ping2 sheng1 yue4 ju4 li2 ， zi1 ta3 zha4 he2 xiong2 。
- yin1 di4 ru2 wu2 di4 ， ping2 kong1 bu2 ai4 kong1 。
- ning2 cong2 fo2 tu3 xi3 ， ji1 li4 jie2 hui1 qiong2 。
- luo4 zhi3 ji1 guan1 bei3 ， ming2 biao1 yu4 lei3 dong1 。
- jing1 ying2 ben3 long2 xiang4 ， fu4 wan3 jiu4 yan1 hong2 。
- ben3 zhu4 cai2 qu1 shi2 ， gu1 leng2 chua1 yi3 feng1 。
- miao4 gao1 fen1 jue2 yu4 ， jun4 ji2 dao3 zhong1 song1 。
- yi3 huan4 hua1 tai2 qiao3 ， bing4 gui1 jiu4 ling3 song3 。
- yang3 chuang1 ping2 yue4 dian4 ， heng2 ji2 fu3 jiao1 gong1 。
- wei4 jue2 zhu1 tian1 ge2 ， wei2 kan4 yi2 qi4 rong2 。
- heng2 sha1 cun4 mou2 she4 ， duo1 gua3 pian4 xin1 tong1 。
- hong4 dong4 yi2 fan2 jie4 ， xu1 shu1 che4 wai4 meng2 。
- shen1 bian1 yi1 xian1 sheng4 ， yan3 wai4 xi3 chen2 wu4 。
- jing3 zhi2 can1 lian2 rang3 ， qin2 kai1 han4 tuo4 gong1 。
- zhen1 cheng2 dui4 shi2 chu1 ， xiu1 yun4 yu3 tian1 chong2 。
- di4 gou4 sui1 ren2 li4 ， fu2 chi2 yi4 hua4 gong1 。
- chang2 sheng1 lao3 xi1 yan1 ， zhu1 ge3 si3 nan2 long2 。
- dan4 le0 xun1 xiang1 xie4 ， gu1 chu3 㲲 bu4 tong3 。
- kuang2 ge1 liu2 bai2 ri4 ， zui4 wu3 shu3 ming2 hong2 。
- mo4 man4 bai3 nian2 shi4 ， kong1 cheng2 yi4 tu1 weng1 。

## 注释

## 译文

## 赏析
