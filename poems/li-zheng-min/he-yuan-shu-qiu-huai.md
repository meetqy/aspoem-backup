---
id: li-zheng-min-he-yuan-shu-qiu-huai
title: 和元叔秋懷
titlePinyin: he2 yuan2 shu1 qiu1 huai2
titleSlug: he-yuan-shu-qiu-huai
author: 李正民
authorPinyin: li3 zheng4 min2
authorSlug: li-zheng-min
dynasty: 唐
dynastyPinyin: tang2
dynastySlug: tang
tags: [] 
---

## 正文

- 隴頭飛浮雲，山色時隱蔽。
- 曦馭轉層霄，漸減炎歊熾。
- 商飇折蒲葦，清露泣蘭蕙。
- 梁燕話歸期，塞鴻懷遠志。
- 畸人感物化，閲世如夢寐。
- 滴階聞雨聲，嚼蠟忘世味。
- 故園久離阻，浩蕩起歸意。
- 髙詠秋興篇，安仁有佳思。
- 自憐守幽獨，壯懷日憔悴。
- 聊擷秋菊英，銜盃玩浮世。

## 拼音

- long3 tou2 fei1 fu2 yun2 ， shan1 se4 shi2 yin3 bi4 。
- xi1 yu4 zhuan3 ceng2 xiao1 ， jian4 jian3 yan2 xiao1 chi4 。
- shang1 biao1 zhe2 pu2 wei3 ， qing1 lu4 qi4 lan2 hui4 。
- liang2 yan4 hua4 gui1 qi1 ， sai1 hong2 huai2 yuan3 zhi4 。
- ji1 ren2 gan3 wu4 hua4 ， yue4 shi4 ru2 meng4 mei4 。
- di1 jie1 wen2 yu3 sheng1 ， jiao2 la4 wang4 shi4 wei4 。
- gu4 yuan2 jiu3 li2 zu3 ， hao4 dang4 qi3 gui1 yi4 。
- gao1 yong3 qiu1 xing1 pian1 ， an1 ren2 you3 jia1 si1 。
- zi4 lian2 shou3 you1 du2 ， zhuang4 huai2 ri4 qiao2 cui4 。
- liao2 xie2 qiu1 ju2 ying1 ， xian2 bei1 wan2 fu2 shi4 。

## 注释

## 译文

## 赏析
