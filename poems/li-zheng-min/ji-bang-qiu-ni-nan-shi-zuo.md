---
id: li-zheng-min-ji-bang-qiu-ni-nan-shi-zuo
title: 寄邦求擬南食作
titlePinyin: ji4 bang1 qiu2 ni3 nan2 shi2 zuo4
titleSlug: ji-bang-qiu-ni-nan-shi-zuo
author: 李正民
authorPinyin: li3 zheng4 min2
authorSlug: li-zheng-min
dynasty: 宋
dynastyPinyin: song4
dynastySlug: song
tags: []
---

## 正文

- 不到浙鄉辜負口，昔人有語真可取。
- 我住柯山三四年，厭飫蕨薇幾噎嘔。
- 扁舟乘流來檇李，極目江湖幾千里。
- 白魚市上爛如銀，紫蠏籪頭多似蟻。
- 舒鳬帖帖墮水面，亦有麕麞來近縣。
- 黄閒射雉出林中，田鼠化鶉毛彩絢。
- 况復海物錯難名，蝤蛑輪囷似斗升。
- 紛紛蝦蛤不足數，淡菜蚶蠣資多腥。
- 僻居海岸久寂寞，寒擁紅爐聊獨酌。
- 芼之橙桂薦玉盤，不比屠門空大嚼。
- 我念孫卿久滯留，欲致數品無傳郵。
- 烹羊炰羔自不惡，更有負郭新良疇。

## 拼音

- bu2 dao4 zhe4 xiang1 gu1 fu4 kou3 ， xi1 ren2 you3 yu3 zhen1 ke3 qu3 。
- wo3 zhu4 ke1 shan1 san1 si4 nian2 ， yan4 yu4 jue2 wei1 ji1 ye1 ou3 。
- pian1 zhou1 cheng2 liu2 lai2 zui4 li3 ， ji2 mu4 jiang1 hu2 ji1 qian1 li3 。
- bai2 yu2 shi4 shang4 lan4 ru2 yin2 ， zi3 xie4 duan4 tou2 duo1 si4 yi3 。
- shu1 fu2 tie1 tie1 duo4 shui3 mian4 ， yi4 you3 jun1 zhang1 lai2 jin4 xian4 。
- huang2 xian2 she4 zhi4 chu1 lin2 zhong1 ， tian2 shu3 hua4 chun2 mao2 cai3 xuan4 。
- kuang4 fu4 hai3 wu4 cuo4 nan2 ming2 ， you2 mou2 lun2 qun1 si4 dou3 sheng1 。
- fen1 fen1 xia1 ha2 bu4 zu2 shu4 ， dan4 cai4 han1 li4 zi1 duo1 xing1 。
- pi4 ju1 hai3 an4 jiu3 ji4 mo4 ， han2 yong1 hong2 lu2 liao2 du2 zhuo2 。
- mao4 zhi1 cheng2 gui4 jian4 yu4 pan2 ， bu4 bi3 tu2 men2 kong1 da4 jiao2 。
- wo3 nian4 sun1 qing1 jiu3 zhi4 liu2 ， yu4 zhi4 shu4 pin3 wu2 chuan2 you2 。
- peng1 yang2 pao2 gao1 zi4 bu2 e4 ， geng4 you3 fu4 guo1 xin1 liang2 chou2 。

## 注释

## 译文

## 赏析
