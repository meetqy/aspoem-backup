---
id: li-zheng-min-da-song-zhong-xing-ya
title: 大宋中興雅
titlePinyin: da4 song4 zhong1 xing1 ya3
titleSlug: da-song-zhong-xing-ya
author: 李正民
authorPinyin: li3 zheng4 min2
authorSlug: li-zheng-min
dynasty: 宋
dynastyPinyin: song4
dynastySlug: song
tags: []
---

## 正文

- 炎正中微，泰極而否。
- 邊陲雲擾，中原糜沸。
- 靖康之元，逼我京師。
- 金湯弛備，兵纏紫微。
- 天方佑宋，帝在濟陽。
- 貔貅十萬，左右陳行。
- 旌旗蔽野，戈鋋彗雲。
- 八神警蹕，七萃駿奔。
- 移師商丘，億兆樂推。
- 謳歌獄訟，竭蹶咸歸。
- 爰登寶位，爰紹丕基。
- 兢兢業業，一日萬機。
- 既巡淮甸，乃涖浙江。
- 遣使聘問，原隰相望。
- 兩宮未復，夙夜靡遑。
- 經之營之，十有餘年。
- 戊午之秋，使車來旋。
- 謂彼鄰國，遠達溫言。
- 欲講盟好，厥志已堅。
- 使在淮浦，衆言盈庭。
- 如蜩如螗，如沸如羹。
- 更唱迭和，萬口狺狺。
- 帝若不聞，默與神謀。
- 聖志先定，惟相是諏。
- 軺車戾止，和好是求。
- 復我河南，舊縣與州。
- 疆界方交，左賢被罪。
- 謀臣既殲，信誓中悔。
- 古賢繼之，矜其勇鷙。
- 氛塵冥冥，侵我淮泗。
- 帝赫斯怒，張我皇威。
- 乃敕六將，建爾鼓旗。
- 追奔逐北，于淮之湄。
- 師入陳許，亦反濉渙。
- 兩都震懼，人心冰泮。
- 元戎駃馬，往告于金。
- 羣情愕眙，罔敢來侵。
- 皇天悔禍，殊鄰革心。
- 按兵于境，舊盟是尋。
- 錫以金帛，稛載方舟。
- 皇華絡繹，典禮具修。
- 載書孔明，戎車遄邁。
- 質于鬼神，萬世永賴。
- 龍楯來歸，兆庶雨泣。
- 聖心孺慕，哀恫罔極。
- 百神畢會，纘禹之迹。
- 永祐後昆，山川葉吉。
- 長樂就養，褘衣褕翟。
- 萬壽稱觴，怡心順色。
- 晨羞既進，夕膳載加。
- 天子之孝，修于邦家。
- 歸馬散牛，句戈束矢。
- 大將釋師，軍政咸理。
- 淮濱之民，夜眠晏起。
- 秉爾耒耜，或耘或宣，惟仲山甫。
- 愛莫助之，民鮮克舉。
- 我宋之隆，君臣會通。
- 咸有一德，協于尹躬。
- 中興之功，薰灼夷夏。
- 臣作是詩，以繼周雅。

## 拼音

- yan2 zheng4 zhong1 wei1 ， tai4 ji2 er2 fou3 。
- bian1 chui2 yun2 rao3 ， zhong1 yuan2 mi2 fei4 。
- jing4 kang1 zhi1 yuan2 ， bi1 wo3 jing1 shi1 。
- jin1 tang1 chi2 bei4 ， bing1 chan2 zi3 wei1 。
- tian1 fang1 you4 song4 ， di4 zai4 ji4 yang2 。
- pi2 xiu1 shi2 wan4 ， zuo3 you4 chen2 xing2 。
- jing1 qi2 bi4 ye3 ， ge1 chan2 hui4 yun2 。
- ba1 shen2 jing3 bi4 ， qi1 cui4 jun4 ben1 。
- yi2 shi1 shang1 qiu1 ， yi4 zhao4 le4 tui1 。
- ou1 ge1 yu4 song4 ， jie2 jue3 xian2 gui1 。
- yuan2 deng1 bao3 wei4 ， yuan2 shao4 pi1 ji1 。
- jing1 jing1 ye4 ye4 ， yi2 ri4 wan4 ji1 。
- ji4 xun2 huai2 dian4 ， nai3 li4 zhe4 jiang1 。
- qian3 shi3 pin4 wen4 ， yuan2 xi2 xiang1 wang4 。
- liang3 gong1 wei4 fu4 ， su4 ye4 mi2 huang2 。
- jing1 zhi1 ying2 zhi1 ， shi2 you3 yu2 nian2 。
- wu4 wu3 zhi1 qiu1 ， shi3 ju1 lai2 xuan2 。
- wei4 bi3 lin2 guo2 ， yuan3 da2 wen1 yan2 。
- yu4 jiang3 meng2 hao3 ， jue2 zhi4 yi3 jian1 。
- shi3 zai4 huai2 pu3 ， zhong4 yan2 ying2 ting2 。
- ru2 tiao2 ru2 tang2 ， ru2 fei4 ru2 geng1 。
- geng1 chang4 die2 he2 ， wan4 kou3 yin2 yin2 。
- di4 ruo4 bu4 wen2 ， mo4 yu3 shen2 mou2 。
- sheng4 zhi4 xian1 ding4 ， wei2 xiang1 shi4 zou1 。
- yao2 ju1 li4 zhi3 ， he2 hao3 shi4 qiu2 。
- fu4 wo3 he2 nan2 ， jiu4 xian4 yu3 zhou1 。
- jiang1 jie4 fang1 jiao1 ， zuo3 xian2 bei4 zui4 。
- mou2 chen2 ji4 jian1 ， xin4 shi4 zhong1 hui3 。
- gu3 xian2 ji4 zhi1 ， jin1 qi2 yong3 zhi4 。
- fen1 chen2 ming2 ming2 ， qin1 wo3 huai2 si4 。
- di4 he4 si1 nu4 ， zhang1 wo3 huang2 wei1 。
- nai3 chi4 liu4 jiang1 ， jian4 er3 gu3 qi2 。
- zhui1 ben1 zhu2 bei3 ， yu2 huai2 zhi1 mei2 。
- shi1 ru4 chen2 xu1 ， yi4 fan3 sui1 huan4 。
- liang3 dou1 zhen4 ju4 ， ren2 xin1 bing1 pan4 。
- yuan2 rong2 kuai4 ma3 ， wang3 gao4 yu2 jin1 。
- qun2 qing2 e4 yi2 ， wang3 gan3 lai2 qin1 。
- huang2 tian1 hui3 huo4 ， shu1 lin2 ge2 xin1 。
- an4 bing1 yu2 jing4 ， jiu4 meng2 shi4 xun2 。
- xi1 yi3 jin1 bo2 ， kun3 zai4 fang1 zhou1 。
- huang2 hua2 luo4 yi4 ， dian3 li3 ju4 xiu1 。
- zai4 shu1 kong3 ming2 ， rong2 ju1 chuan2 mai4 。
- zhi4 yu2 gui3 shen2 ， wan4 shi4 yong3 lai4 。
- long2 dun4 lai2 gui1 ， zhao4 shu4 yu3 qi4 。
- sheng4 xin1 ru2 mu4 ， ai1 dong4 wang3 ji2 。
- bai3 shen2 bi4 hui4 ， zuan3 yu3 zhi1 ji4 。
- yong3 you4 hou4 kun1 ， shan1 chuan1 ye4 ji2 。
- chang2 le4 jiu4 yang3 ， hui1 yi1 yu2 zhai2 。
- wan4 shou4 cheng1 shang1 ， yi2 xin1 shun4 se4 。
- chen2 xiu1 ji4 jin4 ， xi1 shan4 zai4 jia1 。
- tian1 zi3 zhi1 xiao4 ， xiu1 yu2 bang1 jia1 。
- gui1 ma3 san4 niu2 ， ju4 ge1 shu4 shi3 。
- da4 jiang1 shi4 shi1 ， jun1 zheng4 xian2 li3 。
- huai2 bin1 zhi1 min2 ， ye4 mian2 yan4 qi3 。
- bing3 er3 lei3 si4 ， huo4 yun2 huo4 xuan1 ， wei2 zhong4 shan1 fu3 。
- ai4 mo4 zhu4 zhi1 ， min2 xian1 ke4 ju3 。
- wo3 song4 zhi1 long2 ， jun1 chen2 hui4 tong1 。
- xian2 you3 yi4 de2 ， xie2 yu2 yin3 gong1 。
- zhong1 xing1 zhi1 gong1 ， xun1 zhuo2 yi2 xia4 。
- chen2 zuo4 shi4 shi1 ， yi3 ji4 zhou1 ya3 。

## 注释

## 译文

## 赏析
