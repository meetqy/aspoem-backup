---
id: li-zheng-min-song-wen-ren-bo-feng
title: 送聞人伯封
titlePinyin: song4 wen2 ren2 bo2 feng1
titleSlug: song-wen-ren-bo-feng
author: 李正民
authorPinyin: li3 zheng4 min2
authorSlug: li-zheng-min
dynasty: 宋
dynastyPinyin: song4
dynastySlug: song
tags: []
---

## 正文

- 應奉見車工，楊愔逢選士。
- 古人記半面，落落纔一二。
- 羡君眸子明，洞徹無纖翳。
- 小吏曛黑來，匆匆便能識。
- 憶昔到君家，經史肆論議。
- 簡編討遺忘，指擿須臾至。
- 别來五六年，學問益純粹。
- 薦名上天閽，嚢錐見鋒鋭。
- 少年好奇偉，萬卷欲盡記。
- 春官方用賦，所尚在詞藝。
- 前人存矩矱，雕篆有深意。
- 寒窗務探討，詎可輕小技。
- 窮理盡性學，推論良有自。
- 士方騖場屋，未能臻極摯。
- 山中有老儒，發藥祛其蔽。
- 潛心造妙理，離合見同異。
- 我懷伯業能，嗜學忘肉味。
- 摩笈得異書，事理了無滯。
- 况子氣方豪，青萍嘗一試。
- 孜孜其勉旃，青霄將自致。

## 拼音

- ying1 feng4 jian4 ju1 gong1 ， yang2 yin1 feng2 xuan3 shi4 。
- gu3 ren2 ji4 ban4 mian4 ， luo4 luo4 cai2 yi1 er4 。
- xian4 jun1 mou2 zi3 ming2 ， dong4 che4 wu2 xian1 yi4 。
- xiao3 li4 xun1 hei1 lai2 ， cong1 cong1 bian4 neng2 shi2 。
- yi4 xi1 dao4 jun1 jia1 ， jing1 shi3 si4 lun4 yi4 。
- jian3 bian1 tao3 yi2 wang4 ， zhi3 ti1 xu1 yu2 zhi4 。
- bie2 lai2 wu3 liu4 nian2 ， xue2 wen4 yi4 chun2 cui4 。
- jian4 ming2 shang4 tian1 hun1 ， nang2 zhui1 jian4 feng1 rui4 。
- shao4 nian2 hao4 qi2 wei3 ， wan4 juan4 yu4 jin4 ji4 。
- chun1 guan1 fang1 yong4 fu4 ， suo3 shang4 zai4 ci2 yi4 。
- qian2 ren2 cun2 ju3 yue1 ， diao1 zhuan4 you3 shen1 yi4 。
- han2 chuang1 wu4 tan4 tao3 ， ju4 ke3 qing1 xiao3 ji4 。
- qiong2 li3 jin4 xing4 xue2 ， tui1 lun4 liang2 you3 zi4 。
- shi4 fang1 wu4 chang3 wu1 ， wei4 neng2 zhen1 ji2 zhi4 。
- shan1 zhong1 you3 lao3 ru2 ， fa1 yao4 qu1 qi2 bi4 。
- qian2 xin1 zao4 miao4 li3 ， li2 he2 jian4 tong2 yi4 。
- wo3 huai2 bo2 ye4 neng2 ， shi4 xue2 wang4 rou4 wei4 。
- mo2 ji2 de2 yi4 shu1 ， shi4 li3 le0 wu2 zhi4 。
- kuang4 zi3 qi4 fang1 hao2 ， qing1 ping2 chang2 yi2 shi4 。
- zi1 zi1 qi2 mian3 zhan1 ， qing1 xiao1 jiang1 zi4 zhi4 。

## 注释

## 译文

## 赏析
