---
id: li-zheng-min-ji-zhu-shun-yu
title: 寄祝舜俞
titlePinyin: ji4 zhu4 shun4 yu2
titleSlug: ji-zhu-shun-yu
author: 李正民
authorPinyin: li3 zheng4 min2
authorSlug: li-zheng-min
dynasty: 宋
dynastyPinyin: song4
dynastySlug: song
tags: []
---

## 正文

- 彭澤縣令五斗米，陶潛輕之辭百里。
- 蜀道嶮崎九折坂，王陽畏之能自免。
- 君今行事古人同，要作閑官興非淺。
- 胡爲窮臘遠覉遊，路指太末干賢侯。
- 風霜皴膚雪撲面，舟幾折櫓車摧輈。
- 歸來贈我雙鯉魚，尺素中藏一幅書。
- 具言勞苦自悔責，乃知世事非良圖。
- 苕溪春回波泛綠，况有淲田可耕斸。
- 我今亦欲賦歸與，便約臨流結茅屋。

## 拼音

- peng2 ze2 xian4 ling4 wu3 dou3 mi3 ， tao2 qian2 qing1 zhi1 ci2 bai3 li3 。
- shu3 dao4 xian3 qi2 jiu3 zhe2 ban3 ， wang2 yang2 wei4 zhi1 neng2 zi4 mian3 。
- jun1 jin1 xing2 shi4 gu3 ren2 tong2 ， yao4 zuo4 xian2 guan1 xing1 fei1 qian3 。
- hu2 wei2 qiong2 la4 yuan3 ji1 you2 ， lu4 zhi3 tai4 mo4 gan1 xian2 hou2 。
- feng1 shuang1 cun1 fu1 xue3 pu1 mian4 ， zhou1 ji1 zhe2 lu3 ju1 cui1 zhou1 。
- gui1 lai2 zeng4 wo3 shuang1 li3 yu2 ， chi3 su4 zhong1 cang2 yi4 fu2 shu1 。
- ju4 yan2 lao2 ku3 zi4 hui3 ze2 ， nai3 zhi1 shi4 shi4 fei1 liang2 tu2 。
- tiao2 xi1 chun1 hui2 bo1 fan4 lü4 ， kuang4 you3 biao1 tian2 ke3 geng1 zhu2 。
- wo3 jin1 yi4 yu4 fu4 gui1 yu3 ， bian4 yue1 lin2 liu2 jie2 mao2 wu1 。

## 注释

## 译文

## 赏析
