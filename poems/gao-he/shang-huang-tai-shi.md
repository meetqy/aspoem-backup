---
id: gao-he-shang-huang-tai-shi
title: 上黄太史
titlePinyin: shang4 huang2 tai4 shi3
titleSlug: shang-huang-tai-shi
author: 高荷
authorPinyin: gao1 he2
authorSlug: gao-he
dynasty: 唐
dynastyPinyin: tang2
dynastySlug: tang
tags: [] 
---

## 正文

- 萬里南溪郡，黄香得賜環。
- 盛名喧海內，摧翮返雲間。
- 太史資誠峻，郎官選亦慳。
- 朝廷才特起，堂奧援誰扳。
- 一夢追前事，羣公厄後艱。
- 中傷皆死禍，放逐罕生還。
- 別駕之戎僰，僑居傍草菅。
- 想知諳鳥道，聞說異人寰。
- 楊子家元窘，王維室久鰥。
- 鵩來心破碎，猨叫淚湲潺。
- 達觀終難得，羈愁必易刪。
- 衆情相惻憫，靈物自恬憪。
- 迥閣澄秋晚，幽窗聳夜跧。
- 蜀天何處盡，巴月幾回彎。
- 墜履魂空斷，遺弓涕忽潸。
- 石門凄殿楯，銅雀慘宮鬟。
- 帝統聯仁聖，皇恩感艷頑。
- 網羅疏黨禁，誅蔓掃朋姦。
- 點檢金閨彥，凋零玉筍班。
- 尚令宗廟器，遙隔鬼門關。
- 拊髀咨詢及，含香誥命頒。
- 笑談趨赤縣，吟詠落烏蠻。
- 奏記懷東觀，移文頷北山。
- 應將九遷待，未補七年閑。
- 士愧千鈞弩，身謀五兩綸。
- 退藏欣望氣，延仰竊窺斑。
- 昌谷詞源窄，浯溪筆力孱。
- 斵輪深類扁，投斧欲隨般。
- 鵠卵真能伏，龍鱗敢冀攀。
- 不嗔無紹介，試遣略承顔。

## 拼音

- wan4 li3 nan2 xi1 jun4 ， huang2 xiang1 de2 ci4 huan2 。
- sheng4 ming2 xuan1 hai3 nei4 ， cui1 he2 fan3 yun2 jian4 。
- tai4 shi3 zi1 cheng2 jun4 ， lang2 guan1 xuan3 yi4 qian1 。
- chao2 ting2 cai2 te4 qi3 ， tang2 ao4 yuan2 shui2 ban1 。
- yi2 meng4 zhui1 qian2 shi4 ， qun2 gong1 e4 hou4 jian1 。
- zhong1 shang1 jie1 si3 huo4 ， fang4 zhu2 han3 sheng1 huan2 。
- bie2 jia4 zhi1 rong2 bo2 ， qiao2 ju1 bang4 cao3 jian1 。
- xiang3 zhi1 an1 niao3 dao4 ， wen2 shuo1 yi4 ren2 huan2 。
- yang2 zi3 jia1 yuan2 jiong3 ， wang2 wei2 shi4 jiu3 guan1 。
- fu2 lai2 xin1 po4 sui4 ， yuan2 jiao4 lei4 yuan2 chan2 。
- da2 guan1 zhong1 nan2 de2 ， ji1 chou2 bi4 yi4 shan1 。
- zhong4 qing2 xiang1 ce4 min3 ， ling2 wu4 zi4 tian2 xian2 。
- jiong3 ge2 cheng2 qiu1 wan3 ， you1 chuang1 song3 ye4 quan2 。
- shu3 tian1 he2 chu3 jin4 ， ba1 yue4 ji1 hui2 wan1 。
- zhui4 lü3 hun2 kong1 duan4 ， yi2 gong1 ti4 hu1 shan1 。
- shi2 men2 qi1 dian4 dun4 ， tong2 que4 can3 gong1 huan2 。
- di4 tong3 lian2 ren2 sheng4 ， huang2 en1 gan3 yan4 wan2 。
- wang3 luo2 shu1 dang3 jin4 ， zhu1 man4 sao3 peng2 jian1 。
- dian3 jian3 jin1 gui1 yan4 ， diao1 ling2 yu4 sun3 ban1 。
- shang4 ling4 zong1 miao4 qi4 ， yao2 ge2 gui3 men2 guan1 。
- fu3 bi4 zi1 xun2 ji2 ， han2 xiang1 gao4 ming4 ban1 。
- xiao4 tan2 qu1 chi4 xian4 ， yin2 yong3 luo4 wu1 man2 。
- zou4 ji4 huai2 dong1 guan1 ， yi2 wen2 han4 bei3 shan1 。
- ying1 jiang1 jiu3 qian1 dai4 ， wei4 bu3 qi1 nian2 xian2 。
- shi4 kui4 qian1 jun1 nu3 ， shen1 mou2 wu3 liang3 lun2 。
- tui4 cang2 xin1 wang4 qi4 ， yan2 yang3 qie4 kui1 ban1 。
- chang1 gu3 ci2 yuan2 zhai3 ， wu2 xi1 bi3 li4 chan2 。
- zhuo2 lun2 shen1 lei4 bian3 ， tou2 fu3 yu4 sui2 ban1 。
- hu2 luan3 zhen1 neng2 fu2 ， long2 lin2 gan3 ji4 pan1 。
- bu4 chen1 wu2 shao4 jie4 ， shi4 qian3 lüe4 cheng2 yan2 。

## 注释

## 译文

## 赏析
