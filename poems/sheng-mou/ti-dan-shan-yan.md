---
id: sheng-mou-ti-dan-shan-yan
title: 題淡山巖
titlePinyin: ti2 dan4 shan1 yan2
titleSlug: ti-dan-shan-yan
author: 盛某
authorPinyin: sheng4 mou3
authorSlug: sheng-mou
dynasty: 唐
dynastyPinyin: tang2
dynastySlug: tang
tags: [] 
---

## 正文

- 黄公丘壑人，閱遍山水奇。
- 晚觀淡巖作，獨許天下稀。
- 我初頗未信，及到乃愧之。
- 偉茲過奇特，驟睹心驚疑。
- 神靈藴幽秘，無乃弗許窺。
- 捫苔漸深入，歡愕不自持。
- 穹窿但一石，轇轕周四維。
- 廣容千人騶，高建五丈旂。
- 巨勢裂地軸，虛窗豁天扉。
- 森然萬幕張，鬰若曾雲垂。
- 危磴過別洞，絕壁浮煙霖。
- 幽房瞰窈窕，屏榻如礱治。
- 雲霞起坐隅，翠嵐著人衣。
- 頓覺從來山，榛莽翳土埠。
- 化石事茫昧，驅蛇知是非。
- 井臼儼遺處，芝田留舊畦。
- 云昔隱仙宅，此理固亦宜。
- 元柳跡不到，隱顯當有時。
- 憶我半紀前，已與茲山期。
- 了然蘭臺夢，宛渡瀟江湄。
- 今來恍如昨，始悟非人爲。
- 寧嗟擯幽邈，持爾足自怡。
- 無窮軒冕客，有幾能遊斯。
- 天應出此境，以慰遐荒悲。

## 拼音

- huang2 gong1 qiu1 he4 ren2 ， yue4 bian4 shan1 shui3 qi2 。
- wan3 guan1 dan4 yan2 zuo4 ， du2 xu1 tian1 xia4 xi1 。
- wo3 chu1 po1 wei4 xin4 ， ji2 dao4 nai3 kui4 zhi1 。
- wei3 zi1 guo4 qi2 te4 ， zhou4 du3 xin1 jing1 yi2 。
- shen2 ling2 yun4 you1 mi4 ， wu2 nai3 fu2 xu1 kui1 。
- men2 tai2 jian4 shen1 ru4 ， huan1 e4 bu2 zi4 chi2 。
- qiong2 long2 dan4 yi4 shi2 ， jiao1 ge2 zhou1 si4 wei2 。
- guang3 rong2 qian1 ren2 zou1 ， gao1 jian4 wu3 zhang4 qi2 。
- ju4 shi4 lie4 di4 zhou2 ， xu1 chuang1 huo1 tian1 fei1 。
- sen1 ran2 wan4 mu4 zhang1 ， yu4 ruo4 ceng2 yun2 chui2 。
- wei1 deng4 guo4 bie2 dong4 ， jue2 bi4 fu2 yan1 lin2 。
- you1 fang2 kan4 yao3 tiao3 ， ping2 ta4 ru2 long2 zhi4 。
- yun2 xia2 qi3 zuo4 yu2 ， cui4 lan2 zhu4 ren2 yi1 。
- dun4 jue2 cong2 lai2 shan1 ， zhen1 mang3 yi4 tu3 bu4 。
- hua4 shi2 shi4 mang2 mei4 ， qu1 she2 zhi1 shi4 fei1 。
- jing3 jiu4 yan3 yi2 chu3 ， zhi1 tian2 liu2 jiu4 qi2 。
- yun2 xi1 yin3 xian1 zhai2 ， ci3 li3 gu4 yi4 yi2 。
- yuan2 liu3 ji4 bu2 dao4 ， yin3 xian3 dang1 you3 shi2 。
- yi4 wo3 ban4 ji4 qian2 ， yi3 yu3 zi1 shan1 qi1 。
- liao3 ran2 lan2 tai2 meng4 ， wan3 du4 xiao1 jiang1 mei2 。
- jin1 lai2 huang3 ru2 zuo2 ， shi3 wu4 fei1 ren2 wei2 。
- ning2 jie1 bin4 you1 miao3 ， chi2 er3 zu2 zi4 yi2 。
- wu2 qiong2 xuan1 mian3 ke4 ， you3 ji1 neng2 you2 si1 。
- tian1 ying1 chu1 ci3 jing4 ， yi3 wei4 xia2 huang1 bei1 。

## 注释

## 译文

## 赏析
