---
id: cao-xun-mi-lou-ge-er-shou-qi-yi
title: 迷樓歌二首  其一
titlePinyin: mi2 lou2 ge1 er4 shou3     qi2 yi1
titleSlug: mi-lou-ge-er-shou-qi-yi
author: 曹勛
authorPinyin: cao2 xun1
authorSlug: cao-xun
dynasty: 宋
dynastyPinyin: song4
dynastySlug: song
tags: []
---

## 正文

- 項昇出南國，技巧多淫思。
- 草圖獻天子，賞激嘉宏規。
- 瑰材蔽江海，斤斧成風雷。
- 千人扶一棟，萬棟高巍巍。
- 飛鴻歷層簷，雲雨生階墀。
- 五彩間金玉，百和雜塗泥。
- 仙葩粲楹栱，七寶裝雲楣。
- 一房百家産，萬戶羅東西。
- 龍綃開寶幄，簾幕垂珠璣。
- 光景艷流日，樓閣低天維。
- 笙簫動虛籟，絃管明歌姬。
- 撞鐘擊鼓恣行樂，牙檣錦纜環江隄。
- 天長地久有時盡，君王此樂無時衰。
- 詎知變故起倉卒，不悟人迷樓不迷。

## 拼音

- xiang4 sheng1 chu1 nan2 guo2 ， ji4 qiao3 duo1 yin2 si1 。
- cao3 tu2 xian4 tian1 zi3 ， shang3 ji1 jia1 hong2 gui1 。
- gui1 cai2 bi4 jiang1 hai3 ， jin1 fu3 cheng2 feng1 lei2 。
- qian1 ren2 fu2 yi2 dong4 ， wan4 dong4 gao1 wei1 wei1 。
- fei1 hong2 li4 ceng2 yan2 ， yun2 yu3 sheng1 jie1 chi2 。
- wu3 cai3 jian4 jin1 yu4 ， bai3 he2 za2 tu2 ni2 。
- xian1 pa1 can4 ying2 gong3 ， qi1 bao3 zhuang1 yun2 mei2 。
- yi4 fang2 bai3 jia1 chan3 ， wan4 hu4 luo2 dong1 xi1 。
- long2 xiao1 kai1 bao3 wo4 ， lian2 mu4 chui2 zhu1 ji1 。
- guang1 jing3 yan4 liu2 ri4 ， lou2 ge2 di1 tian1 wei2 。
- sheng1 xiao1 dong4 xu1 lai4 ， xian2 guan3 ming2 ge1 ji1 。
- zhuang4 zhong1 ji1 gu3 zi4 xing2 le4 ， ya2 qiang2 jin3 lan3 huan2 jiang1 di1 。
- tian1 chang2 di4 jiu3 you3 shi2 jin4 ， jun1 wang2 ci3 le4 wu2 shi2 shuai1 。
- ju4 zhi1 bian4 gu4 qi3 cang1 zu2 ， bu2 wu4 ren2 mi2 lou2 bu4 mi2 。

## 注释

## 译文

## 赏析
