---
id: cao-xun-he-dan-ke-lin-gong
title: 和丹客林公
titlePinyin: he2 dan1 ke4 lin2 gong1
titleSlug: he-dan-ke-lin-gong
author: 曹勛
authorPinyin: cao2 xun1
authorSlug: cao-xun
dynasty: 宋
dynastyPinyin: song4
dynastySlug: song
tags: []
---

## 正文

- 自念老境今枯楊，徒順兒輩求藥方。
- 頗聞大藥性炎燥，如燎于原其中藏。
- 是非海裏石鼎煎，大藥何適求雲仙。
- 但傳鍾呂有妙旨，著在詩曲成華編。
- 誦之如射必中的，堅然不朽貫金石。
- 內外悉云妙在丹，吐納何嘗及津液。
- 此事知有行則差，種麻安得豆有芽。
- 北轅適楚每自失，復似入海欲算沙。
- 豈惟阮籍途窮哭，錄錄尚念太倉粟。
- 水雲難訪我輩人，風期詎知晉江客。
- 三百字與五千言，一指便到玄牝門。
- 它年肯約移玉趾，焚香促膝爲細論。
- 浩氣收還質無槁，有待斯言能却老。
- 小築雲卧天台山，再挂此冠供汛掃。

## 拼音

- zi4 nian4 lao3 jing4 jin1 ku1 yang2 ， tu2 shun4 er2 bei4 qiu2 yao4 fang1 。
- po1 wen2 da4 yao4 xing4 yan2 zao4 ， ru2 liao2 yu2 yuan2 qi2 zhong1 cang2 。
- shi4 fei1 hai3 li3 shi2 ding3 jian1 ， da4 yao4 he2 shi4 qiu2 yun2 xian1 。
- dan4 chuan2 zhong1 lü3 you3 miao4 zhi3 ， zhu4 zai4 shi1 qu3 cheng2 hua2 bian1 。
- song4 zhi1 ru2 she4 bi4 zhong1 de0 ， jian1 ran2 bu4 xiu3 guan4 jin1 shi2 。
- nei4 wai4 xi1 yun2 miao4 zai4 dan1 ， tu3 na4 he2 chang2 ji2 jin1 ye4 。
- ci3 shi4 zhi1 you3 xing2 ze2 cha4 ， zhong3 ma2 an1 de2 dou4 you3 ya2 。
- bei3 yuan2 shi4 chu3 mei3 zi4 shi1 ， fu4 si4 ru4 hai3 yu4 suan4 sha1 。
- qi3 wei2 ruan3 ji2 tu2 qiong2 ku1 ， lu4 lu4 shang4 nian4 tai4 cang1 su4 。
- shui3 yun2 nan2 fang3 wo3 bei4 ren2 ， feng1 qi1 ju4 zhi1 jin4 jiang1 ke4 。
- san1 bai3 zi4 yu3 wu3 qian1 yan2 ， yi4 zhi3 bian4 dao4 xuan2 pin4 men2 。
- ta1 nian2 ken3 yue1 yi2 yu4 zhi3 ， fen2 xiang1 cu4 xi1 wei2 xi4 lun4 。
- hao4 qi4 shou1 huan2 zhi4 wu2 gao3 ， you3 dai4 si1 yan2 neng2 que4 lao3 。
- xiao3 zhu4 yun2 wo4 tian1 tai1 shan1 ， zai4 gua4 ci3 guan1 gong4 xun4 sao3 。

## 注释

## 译文

## 赏析
