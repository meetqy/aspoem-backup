---
id: cao-xun-ti-wei-tai-wei-yan-ji-tu
title: 題衛太尉巖集圖
titlePinyin: ti2 wei4 tai4 wei4 yan2 ji2 tu2
titleSlug: ti-wei-tai-wei-yan-ji-tu
author: 曹勛
authorPinyin: cao2 xun1
authorSlug: cao-xun
dynasty: 宋
dynastyPinyin: song4
dynastySlug: song
tags: []
---

## 正文

- 衛公雅志安林泉，稟生似無塵土緣。
- 英標孤映出羣鶴，姿儀密際三界仙。
- 居臨山麓絕煥麗，楚楚松竹相後先。
- 幽巖嵌空截綠玉，嘉木蔭映摇蒼烟。
- 喜招社友共清集，中有一老談幽禪。
- 其餘六逸咸自若，炷香瀹茗殊怡然。
- 曹丘倚案獨閣筆，想見窘思人所憐。
- 衆賓得接書史樂，浩氣高壓江湖天。
- 只覺談話可上漢，不擬步武猶居廛。
- 墨隠能畫巧爲此，一段美事端宜傳。
- 好辭更賦風月上，勝韻直徹星辰邊。
- 他時一笑忽相值，固應何止三千年。

## 拼音

- wei4 gong1 ya3 zhi4 an1 lin2 quan2 ， bing3 sheng1 si4 wu2 chen2 tu3 yuan2 。
- ying1 biao1 gu1 ying4 chu1 qun2 he4 ， zi1 yi2 mi4 ji4 san1 jie4 xian1 。
- ju1 lin2 shan1 lu4 jue2 huan4 li2 ， chu3 chu3 song1 zhu2 xiang1 hou4 xian1 。
- you1 yan2 qian4 kong1 jie2 lü4 yu4 ， jia1 mu4 yin1 ying4 yao2 cang1 yan1 。
- xi3 zhao1 she4 you3 gong4 qing1 ji2 ， zhong1 you3 yi4 lao3 tan2 you1 shan4 。
- qi2 yu2 liu4 yi4 xian2 zi4 ruo4 ， zhu4 xiang1 yue4 ming2 shu1 yi2 ran2 。
- cao2 qiu1 yi3 an4 du2 ge2 bi3 ， xiang3 jian4 jiong3 si1 ren2 suo3 lian2 。
- zhong4 bin1 de2 jie1 shu1 shi3 le4 ， hao4 qi4 gao1 ya1 jiang1 hu2 tian1 。
- zhi1 jue2 tan2 hua4 ke3 shang4 han4 ， bu4 ni3 bu4 wu3 you2 ju1 chan2 。
- mo4 yin3 neng2 hua4 qiao3 wei2 ci3 ， yi2 duan4 mei3 shi4 duan1 yi2 chuan2 。
- hao3 ci2 geng4 fu4 feng1 yue4 shang4 ， sheng4 yun4 zhi2 che4 xing1 chen2 bian1 。
- ta1 shi2 yi2 xiao4 hu1 xiang1 zhi2 ， gu4 ying1 he2 zhi3 san1 qian1 nian2 。

## 注释

## 译文

## 赏析
