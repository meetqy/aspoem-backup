---
id: cao-xun-song-xu-wei
title: 送許尉
titlePinyin: song4 xu1 wei4
titleSlug: song-xu-wei
author: 曹勛
authorPinyin: cao2 xun1
authorSlug: cao-xun
dynasty: 宋
dynastyPinyin: song4
dynastySlug: song
tags: []
---

## 正文

- 平生許彥充，軀膽兩豪舉。
- 掀髯參軍事，詎可細碎語。
- 我時百僚下，計拙役甚苦。
- 從事得餘力，慷慨志相許。
- 公乃小著鞭，一官尉南浦。
- 鹽車雖云困，垂棒亦其所。
- 願子自薦達，天王方振旅。
- 求田勿墮氣，苞茅當問楚。
- 此事豈不壯，况復吾素與。
- 我緣擁縗服，窘欲訪雞黍。
- 天寒霜雪盛，世亂豺狼阻。
- 何堪南北趨，別意寓琖俎。
- 傷心有清淚，揮灑欲如雨。

## 拼音

- ping2 sheng1 xu1 yan4 chong1 ， qu1 dan3 liang3 hao2 ju3 。
- xian1 ran2 can1 jun1 shi4 ， ju4 ke3 xi4 sui4 yu3 。
- wo3 shi2 bai3 liao2 xia4 ， ji4 zhuo1 yi4 shen4 ku3 。
- cong2 shi4 de2 yu2 li4 ， kang1 kai3 zhi4 xiang1 xu1 。
- gong1 nai3 xiao3 zhu4 bian1 ， yi4 guan1 wei4 nan2 pu3 。
- yan2 ju1 sui1 yun2 kun4 ， chui2 bang4 yi4 qi2 suo3 。
- yuan4 zi3 zi4 jian4 da2 ， tian1 wang2 fang1 zhen4 lü3 。
- qiu2 tian2 wu4 duo4 qi4 ， bao1 mao2 dang1 wen4 chu3 。
- ci3 shi4 qi3 bu2 zhuang4 ， kuang4 fu4 wu2 su4 yu3 。
- wo3 yuan2 yong1 cui1 fu2 ， jiong3 yu4 fang3 ji1 shu3 。
- tian1 han2 shuang1 xue3 sheng4 ， shi4 luan4 chai2 lang2 zu3 。
- he2 kan1 nan2 bei3 qu1 ， bie2 yi4 yu4 zhan3 zu3 。
- shang1 xin1 you3 qing1 lei4 ， hui1 sa3 yu4 ru2 yu3 。

## 注释

## 译文

## 赏析
