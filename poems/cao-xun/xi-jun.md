---
id: cao-xun-xi-jun
title: 細君
titlePinyin: xi4 jun1
titleSlug: xi-jun
author: 曹勛
authorPinyin: cao2 xun1
authorSlug: cao-xun
dynasty: 宋
dynastyPinyin: song4
dynastySlug: song
tags: []
---

## 正文

- 族類皆有偶，所偶各有方。
- 我本漢家女，遠嫁烏孫王。
- 言語既不通，嗜欲寧相當。
- 生肉以爲食，羶酪以爲漿。
- 毛卉襲衣服，蒜薤爲馨香。
- 嗚嗚當歌舞，跳躍紛低昂。
- 風沙障白日，四野皆蒼黄。
- 逐獵射禽獸，藉草氈爲牆。
- 喜怒不可測，貪戾過豺狼。
- 自爲治宮室，僅能庇風霜。
- 歲時一相見，但見眉目光。
- 東南望漢日，獨覺霜天長。
- 飛鳥戀故林，游子思故鄉。
- 而我被遐棄，失身投窮荒。
- 明明漢天子，一女奚足傷。
- 武威與文德，豈不在周行。
- 吾王居下國，奉上固所當。
- 結親徒自辱，掩泣羞漢皇。

## 拼音

- zu2 lei4 jie1 you3 ou3 ， suo3 ou3 ge4 you3 fang1 。
- wo3 ben3 han4 jia1 nü3 ， yuan3 jia4 wu1 sun1 wang2 。
- yan2 yu3 ji4 bu4 tong1 ， shi4 yu4 ning2 xiang1 dang1 。
- sheng1 rou4 yi3 wei2 shi2 ， shan1 lao4 yi3 wei2 jiang1 。
- mao2 hui4 xi2 yi1 fu0 ， suan4 xie4 wei2 xin1 xiang1 。
- wu1 wu1 dang1 ge1 wu3 ， tiao4 yue4 fen1 di1 ang2 。
- feng1 sha1 zhang4 bai2 ri4 ， si4 ye3 jie1 cang1 huang2 。
- zhu2 lie4 she4 qin2 shou4 ， jie4 cao3 zhan1 wei2 qiang2 。
- xi3 nu4 bu4 ke3 ce4 ， tan1 li4 guo4 chai2 lang2 。
- zi4 wei2 zhi4 gong1 shi4 ， jin3 neng2 bi4 feng1 shuang1 。
- sui4 shi2 yi4 xiang1 jian4 ， dan4 jian4 mei2 mu4 guang1 。
- dong1 nan2 wang4 han4 ri4 ， du2 jue2 shuang1 tian1 chang2 。
- fei1 niao3 lian4 gu4 lin2 ， you2 zi3 si1 gu4 xiang1 。
- er2 wo3 bei4 xia2 qi4 ， shi1 shen1 tou2 qiong2 huang1 。
- ming2 ming2 han4 tian1 zi3 ， yi4 nü3 xi1 zu2 shang1 。
- wu3 wei1 yu3 wen2 de2 ， qi3 bu2 zai4 zhou1 xing2 。
- wu2 wang2 ju1 xia4 guo2 ， feng4 shang4 gu4 suo3 dang1 。
- jie2 qin1 tu2 zi4 ru3 ， yan3 qi4 xiu1 han4 huang2 。

## 注释

## 译文

## 赏析
