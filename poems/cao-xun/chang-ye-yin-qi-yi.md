---
id: cao-xun-chang-ye-yin-qi-yi
title: 長夜吟  其一
titlePinyin: chang2 ye4 yin2     qi2 yi1
titleSlug: chang-ye-yin-qi-yi
author: 曹勛
authorPinyin: cao2 xun1
authorSlug: cao-xun
dynasty: 唐
dynastyPinyin: tang2
dynastySlug: tang
tags: []
---

## 正文

- 舜枯槁，堯瘠癯，益稷播藝躬耕鋤，神禹勤瘁勞體膚。
- 子孫放廢等庸奴，一身辛苦踰匹夫。
- 孔子稱大聖，顔子稱大儒。
- 寢席不暇暖，簞瓢困窮廬。
- 盜跖飽人肉，列鼎吹笙竽。
- 莊蹻肆淫虐，玉食驅華車。
- 人生貴得意，孰識賢與愚。
- 白日沉西山，烟藹低平蕪。
- 悲風攪原隰，勁氣摧高梧。
- 歌鐘滿前庭，賓客羅簪裾。
- 侍女艷流景，芳澤揚通衢。
- 珍肴如丘山，美酒如江湖。
- 賢聖苟如此，不醉將何如。

## 拼音

- shun4 ku1 gao3 ， yao2 ji2 qu2 ， yi4 ji4 bo1 yi4 gong1 geng1 chu2 ， shen2 yu3 qin2 cui4 lao2 ti3 fu1 。
- zi3 sun1 fang4 fei4 deng3 yong1 nu2 ， yi4 shen1 xin1 ku3 yu2 pi3 fu1 。
- kong3 zi3 cheng1 da4 sheng4 ， yan2 zi3 cheng1 da4 ru2 。
- qin3 xi2 bu4 xia2 nuan3 ， dan1 piao2 kun4 qiong2 lu2 。
- dao4 zhi2 bao3 ren2 rou4 ， lie4 ding3 chui1 sheng1 yu2 。
- zhuang1 qiao1 si4 yin2 nüe4 ， yu4 shi2 qu1 hua2 ju1 。
- ren2 sheng1 gui4 de2 yi4 ， shu2 shi2 xian2 yu3 yu2 。
- bai2 ri4 chen2 xi1 shan1 ， yan1 ai3 di1 ping2 wu2 。
- bei1 feng1 jiao3 yuan2 xi2 ， jin4 qi4 cui1 gao1 wu2 。
- ge1 zhong1 man3 qian2 ting2 ， bin1 ke4 luo2 zan1 ju1 。
- shi4 nü3 yan4 liu2 jing3 ， fang1 ze2 yang2 tong1 qu2 。
- zhen1 yao2 ru2 qiu1 shan1 ， mei3 jiu3 ru2 jiang1 hu2 。
- xian2 sheng4 gou3 ru2 ci3 ， bu2 zui4 jiang1 he2 ru2 。

## 注释

## 译文

## 赏析
