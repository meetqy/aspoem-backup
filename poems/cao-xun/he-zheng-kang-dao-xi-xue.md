---
id: cao-xun-he-zheng-kang-dao-xi-xue
title: 和鄭康道喜雪
titlePinyin: he2 zheng4 kang1 dao4 xi3 xue3
titleSlug: he-zheng-kang-dao-xi-xue
author: 曹勛
authorPinyin: cao2 xun1
authorSlug: cao-xun
dynasty: 宋
dynastyPinyin: song4
dynastySlug: song
tags: []
---

## 正文

- 東方已明雲海立，怪來雀噪爭枝集。
- 凜氣著人不苦寒，老境增衣欲重襲。
- 忽驚朔吹翔臘白，隴畝爲祥時適及。
- 稍聞清響食蠶聲，漸看落簷傾粟粒。
- 縈梅閣竹巧相積，透隙穿窗莫能戢。
- 散鹽蔽空誠非虛，回風作舞勢方急。
- 歷亂瓦溝已一撇，紛泊何假鮫人泣。
- 但喜彌空絮影下，不管霑衣玉塵濕。
- 谷口先生好出詞，韻險致高俱足給。
- 嘉言浩若長河注，答問殊非古井汲。
- 乘時和樂致上瑞，屢豐固非一朝緝。
- 須知天門開九重，布化調元密呼吸。
- 明朝稱賀明光宮，高冠長劍千官入。

## 拼音

- dong1 fang1 yi3 ming2 yun2 hai3 li4 ， guai4 lai2 que4 zao4 zheng1 zhi1 ji2 。
- lin3 qi4 zhu4 ren2 bu4 ku3 han2 ， lao3 jing4 zeng1 yi1 yu4 zhong4 xi2 。
- hu1 jing1 shuo4 chui1 xiang2 la4 bai2 ， long3 mu3 wei2 xiang2 shi2 shi4 ji2 。
- shao1 wen2 qing1 xiang3 shi2 can2 sheng1 ， jian4 kan4 luo4 yan2 qing1 su4 li4 。
- ying2 mei2 ge2 zhu2 qiao3 xiang1 ji1 ， tou4 xi4 chuan1 chuang1 mo4 neng2 ji2 。
- san4 yan2 bi4 kong1 cheng2 fei1 xu1 ， hui2 feng1 zuo4 wu3 shi4 fang1 ji2 。
- li4 luan4 wa3 gou1 yi3 yi4 pie3 ， fen1 bo2 he2 jia3 jiao1 ren2 qi4 。
- dan4 xi3 mi2 kong1 xu4 ying3 xia4 ， bu4 guan3 zhan1 yi1 yu4 chen2 shi1 。
- gu3 kou3 xian1 sheng0 hao3 chu1 ci2 ， yun4 xian3 zhi4 gao1 ju4 zu2 gei3 。
- jia1 yan2 hao4 ruo4 chang2 he2 zhu4 ， da2 wen4 shu1 fei1 gu3 jing3 ji2 。
- cheng2 shi2 he2 le4 zhi4 shang4 rui4 ， lü3 feng1 gu4 fei1 yi4 zhao1 ji2 。
- xu1 zhi1 tian1 men2 kai1 jiu3 chong2 ， bu4 hua4 diao4 yuan2 mi4 hu1 xi1 。
- ming2 chao2 cheng1 he4 ming2 guang1 gong1 ， gao1 guan1 chang2 jian4 qian1 guan1 ru4 。

## 注释

## 译文

## 赏析
