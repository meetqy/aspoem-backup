---
id: cao-xun-qing-tai-pian
title: 青苔篇
titlePinyin: qing1 tai2 pian1
titleSlug: qing-tai-pian
author: 曹勛
authorPinyin: cao2 xun1
authorSlug: cao-xun
dynasty: 宋
dynastyPinyin: song4
dynastySlug: song
tags: []
---

## 正文

- 陵陸變滄海，復作清淺流。
- 扶疎蘂淵桂，先驚蒲柳秋。
- 姑蘇臺未乾，坐見麋鹿游。
- 秦皇正游覽，黄屋指沙丘。
- 乃知晞朝露，不必潛蛟虯。
- 桀跖豈庸陋，比德慚蜉蝣。
- 夷齊苦葵藿，垂譽賢伊周。
- 貧賤未必汙，邪辟深可羞。
- 愚智混生死，善惡觀其由。
- 昧死尚役役，身外滋旁求。
- 君不見當年梨園歌舞人，歌聲未歇生白頭。
- 及時游衍且行樂，莫教日入辭高樓。
- 請君試誦青苔篇，令君一誦忘百憂。

## 拼音

- ling2 lu4 bian4 cang1 hai3 ， fu4 zuo4 qing1 qian3 liu2 。
- fu2 shu1 rui3 yuan1 gui4 ， xian1 jing1 pu2 liu3 qiu1 。
- gu1 su1 tai2 wei4 qian2 ， zuo4 jian4 mi2 lu4 you2 。
- qin2 huang2 zheng4 you2 lan3 ， huang2 wu1 zhi3 sha1 qiu1 。
- nai3 zhi1 xi1 zhao1 lu4 ， bu2 bi4 qian2 jiao1 qiu2 。
- jie2 zhi2 qi3 yong1 lou4 ， bi3 de2 can2 fu2 you2 。
- yi2 qi2 ku3 kui2 huo4 ， chui2 yu4 xian2 yi1 zhou1 。
- pin2 jian4 wei4 bi4 wu1 ， xie2 pi4 shen1 ke3 xiu1 。
- yu2 zhi4 hun4 sheng1 si3 ， shan4 e4 guan1 qi2 you2 。
- mei4 si3 shang4 yi4 yi4 ， shen1 wai4 zi1 pang2 qiu2 。
- jun1 bu2 jian4 dang1 nian2 li2 yuan2 ge1 wu3 ren2 ， ge1 sheng1 wei4 xie1 sheng1 bai2 tou2 。
- ji2 shi2 you2 yan3 qie3 xing2 le4 ， mo4 jiao4 ri4 ru4 ci2 gao1 lou2 。
- qing3 jun1 shi4 song4 qing1 tai2 pian1 ， ling4 jun1 yi2 song4 wang4 bai3 you1 。

## 注释

## 译文

## 赏析
