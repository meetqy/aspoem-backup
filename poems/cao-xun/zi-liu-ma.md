---
id: cao-xun-zi-liu-ma
title: 紫騮馬
titlePinyin: zi3 liu2 ma3
titleSlug: zi-liu-ma
author: 曹勛
authorPinyin: cao2 xun1
authorSlug: cao-xun
dynasty: 宋
dynastyPinyin: song4
dynastySlug: song
tags: []
---

## 正文

- 紫騮馬，出西方。
- 徑萬國，來咸陽。
- 儲精房，鍾馴良。
- 口如米火頭如王，尾輕鬣短龍脊剛。
- 蹄圓腕蹙森開張，齊平六齒排截肪。
- 目如明星威煌煌，驕嘶噴薄思騰驤。
- 廕以華屋薦露牀，金羈玉勒紅錦障，鈎膺絡腦垂璫琅。
- 漢家驃騎新開府，天子輟賜威遐荒。
- 將軍橫槊被金甲，矍鑠超忽踰鷹揚。
- 雄鳴矯首厲奔蹙，胡兒百萬紛披攘。
- 登封居胥轉瀚海，軍聲陸讋摧天狼。
- 歸來明堂見天子，圖形麟閣宣龍光。

## 拼音

- zi3 liu2 ma3 ， chu1 xi1 fang1 。
- jing4 wan4 guo2 ， lai2 xian2 yang2 。
- chu3 jing1 fang2 ， zhong1 xun4 liang2 。
- kou3 ru2 mi3 huo3 tou2 ru2 wang2 ， wei3 qing1 lie4 duan3 long2 ji3 gang1 。
- ti2 yuan2 wan4 cu4 sen1 kai1 zhang1 ， qi2 ping2 liu4 chi3 pai2 jie2 fang2 。
- mu4 ru2 ming2 xing1 wei1 huang2 huang2 ， jiao1 si1 pen1 bao2 si1 teng2 xiang1 。
- yin4 yi3 hua2 wu1 jian4 lu4 chuang2 ， jin1 ji1 yu4 le4 hong2 jin3 zhang4 ， gou1 ying1 luo4 nao3 chui2 dang1 lang2 。
- han4 jia1 piao4 qi2 xin1 kai1 fu3 ， tian1 zi3 chuo4 ci4 wei1 xia2 huang1 。
- jiang1 jun1 heng2 shuo4 bei4 jin1 jia3 ， jue2 shuo4 chao1 hu1 yu2 ying1 yang2 。
- xiong2 ming2 jiao3 shou3 li4 ben1 cu4 ， hu2 er2 bai3 wan4 fen1 pi1 rang3 。
- deng1 feng1 ju1 xu1 zhuan3 han4 hai3 ， jun1 sheng1 lu4 zhe2 cui1 tian1 lang2 。
- gui1 lai2 ming2 tang2 jian4 tian1 zi3 ， tu2 xing2 lin2 ge2 xuan1 long2 guang1 。

## 注释

## 译文

## 赏析
