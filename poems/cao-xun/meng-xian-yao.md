---
id: cao-xun-meng-xian-yao
title: 夢仙謠
titlePinyin: meng4 xian1 yao2
titleSlug: meng-xian-yao
author: 曹勛
authorPinyin: cao2 xun1
authorSlug: cao-xun
dynasty: 唐
dynastyPinyin: tang2
dynastySlug: tang
tags: []
---

## 正文

- 夢入蓬萊宮，岧嶤聳朱閣。
- 靈風翔紫烟，靄鬰生羅幕。
- 鸞鳳棲瑶林，咀嚼瑶華萼。
- 老龍戲滄洲，噴濤盪鱗角。
- 朱戶翳霄暉，翠殿開晴廓。
- 中有神仙人，緩步鏘金鐸。
- 顔貌盛芙蓉，舉止何綽約。
- 引我丹霞房，玉漿金罍酌。
- 更賜琅玕膏，笑談同飲啄。
- 仙童供蟠桃，盛以朱雲絡。
- 坐看移三山，驚波沸五岳。
- 下顧塵埃徒，奔走赴陵壑。
- 真人執我手，殷勤相付托。
- 若到紅塵中，莫染紅塵濁。
- 他年須是早歸來，奉迎當遣遼東鶴。

## 拼音

- meng4 ru4 peng2 lai2 gong1 ， tiao2 yao2 song3 zhu1 ge2 。
- ling2 feng1 xiang2 zi3 yan1 ， ai3 yu4 sheng1 luo2 mu4 。
- luan2 feng4 qi1 yao2 lin2 ， ju3 jue2 yao2 hua2 e4 。
- lao3 long2 xi4 cang1 zhou1 ， pen1 tao1 dang4 lin2 jiao3 。
- zhu1 hu4 yi4 xiao1 hui1 ， cui4 dian4 kai1 qing2 kuo4 。
- zhong1 you3 shen2 xian1 ren2 ， huan3 bu4 qiang1 jin1 duo2 。
- yan2 mao4 sheng4 fu2 rong2 ， ju3 zhi3 he2 chuo4 yue1 。
- yin3 wo3 dan1 xia2 fang2 ， yu4 jiang1 jin1 lei2 zhuo2 。
- geng4 ci4 lang2 gan1 gao1 ， xiao4 tan2 tong2 yin3 zhuo2 。
- xian1 tong2 gong4 pan2 tao2 ， sheng4 yi3 zhu1 yun2 luo4 。
- zuo4 kan4 yi2 san1 shan1 ， jing1 bo1 fei4 wu3 yue4 。
- xia4 gu4 chen2 ai1 tu2 ， ben1 zou3 fu4 ling2 he4 。
- zhen1 ren2 zhi2 wo3 shou3 ， yin1 qin2 xiang1 fu4 tuo1 。
- ruo4 dao4 hong2 chen2 zhong1 ， mo4 ran3 hong2 chen2 zhuo2 。
- ta1 nian2 xu1 shi4 zao3 gui1 lai2 ， feng4 ying2 dang1 qian3 liao2 dong1 he4 。

## 注释

## 译文

## 赏析
