---
id: cao-xun-jing-kou-you-gui-yan
title: 京口有歸燕
titlePinyin: jing1 kou3 you3 gui1 yan4
titleSlug: jing-kou-you-gui-yan
author: 曹勛
authorPinyin: cao2 xun1
authorSlug: cao-xun
dynasty: 宋
dynastyPinyin: song4
dynastySlug: song
tags: []
---

## 正文

- 春烟晝白春草綠，春水溶溶曲江曲。
- 吳宮梁苑盡灰飛，胡馬驕嘶銜苜蓿。
- 蕭條南國閟春愁，章臺瑶室今茅屋。
- 中原民庶被氈裘，萬室無人皆鼠伏。
- 子歸何處定安巢，楚幕雖多易傾覆。
- 感君爲君思建章，萬戶朱門綴珠玉。
- 當時天下尚無爲，今日悲凉變何速。
- 感君歌，爲君哭，汾陽已死淮陰族。
- 沉沉壯士聽晨雞，豺狼當路食人肉。
- 燕齊鄒魯化腥膻，番人走馬鳴𨏔轆。

## 拼音

- chun1 yan1 zhou4 bai2 chun1 cao3 lü4 ， chun1 shui3 rong2 rong2 qu3 jiang1 qu3 。
- wu2 gong1 liang2 yuan4 jin4 hui1 fei1 ， hu2 ma3 jiao1 si1 xian2 mu4 xu0 。
- xiao1 tiao2 nan2 guo2 bi4 chun1 chou2 ， zhang1 tai2 yao2 shi4 jin1 mao2 wu1 。
- zhong1 yuan2 min2 shu4 bei4 zhan1 qiu2 ， wan4 shi4 wu2 ren2 jie1 shu3 fu2 。
- zi3 gui1 he2 chu3 ding4 an1 chao2 ， chu3 mu4 sui1 duo1 yi4 qing1 fu4 。
- gan3 jun1 wei2 jun1 si1 jian4 zhang1 ， wan4 hu4 zhu1 men2 zhui4 zhu1 yu4 。
- dang1 shi2 tian1 xia4 shang4 wu2 wei2 ， jin1 ri4 bei1 liang2 bian4 he2 su4 。
- gan3 jun1 ge1 ， wei2 jun1 ku1 ， fen2 yang2 yi3 si3 huai2 yin1 zu2 。
- chen2 chen2 zhuang4 shi4 ting1 chen2 ji1 ， chai2 lang2 dang1 lu4 shi2 ren2 rou4 。
- yan4 qi2 zou1 lu3 hua4 xing1 shan1 ， fan1 ren2 zou3 ma3 ming2 𨏔 lu4 。

## 注释

## 译文

## 赏析
