---
id: cao-xun-guo-han-dan
title: 過邯鄲
titlePinyin: guo4 han2 dan1
titleSlug: guo-han-dan
author: 曹勛
authorPinyin: cao2 xun1
authorSlug: cao-xun
dynasty: 宋
dynastyPinyin: song4
dynastySlug: song
tags: []
---

## 正文

- 恭持天子節，再經邯鄲城。
- 斷垣四頹缺，草樹皆欹傾。
- 慨念全趙時，英雄疲戰爭。
- 殆及五季末，瓜分無定盟。
- 慨念藺君高，璧亦安所盛。
- 翩翩魏公子，有德勝所稱。
- 殆今已千年，廢臺漫崢嶸。
- 趙民尚自若，歌舞娛春榮。
- 金石絲簧奏，彷彿餘新聲。
- 興廢乃爾爾，人事徒營營。
- 望城只歎息，盡付西山青。

## 拼音

- gong1 chi2 tian1 zi3 jie2 ， zai4 jing1 han2 dan1 cheng2 。
- duan4 yuan2 si4 tui2 que1 ， cao3 shu4 jie1 qi1 qing1 。
- kai3 nian4 quan2 zhao4 shi2 ， ying1 xiong2 pi2 zhan4 zheng1 。
- dai4 ji2 wu3 ji4 mo4 ， gua1 fen1 wu2 ding4 meng2 。
- kai3 nian4 lin4 jun1 gao1 ， bi4 yi4 an1 suo3 sheng4 。
- pian1 pian1 wei4 gong1 zi3 ， you3 de2 sheng4 suo3 cheng1 。
- dai4 jin1 yi3 qian1 nian2 ， fei4 tai2 man4 zheng1 rong2 。
- zhao4 min2 shang4 zi4 ruo4 ， ge1 wu3 yu2 chun1 rong2 。
- jin1 shi2 si1 huang2 zou4 ， pang2 fu2 yu2 xin1 sheng1 。
- xing1 fei4 nai3 er3 er3 ， ren2 shi4 tu2 ying2 ying2 。
- wang4 cheng2 zhi1 tan4 xi1 ， jin4 fu4 xi1 shan1 qing1 。

## 注释

## 译文

## 赏析
