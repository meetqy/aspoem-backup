---
id: cao-xun-fan-zhao-yin
title: 反招隠
titlePinyin: fan3 zhao1 yin3
titleSlug: fan-zhao-yin
author: 曹勛
authorPinyin: cao2 xun1
authorSlug: cao-xun
dynasty: 宋
dynastyPinyin: song4
dynastySlug: song
tags: []
---

## 正文

- 驊騮天下駿，所制在服箱。
- 蘇秦天下辯，所失戀冠裳。
- 達人貴自重，出處保龍光。
- 山花麗雲錦，鳥語調絲簧。
- 清泉激鳴琴，掩抑合宮商。
- 芝朮勝粱肉，蘭菊有餘芳。
- 白雲結山友，來往俱相忘。
- 世路甚谿谷，簪笏誠羈韁。
- 人心若丘山，咫尺不可量。
- 猿鶴熟可馴，人熟不可防。
- 留侯從赤松，范蠡辭越王。
- 二子保令終，避世容何傷。
- 王孫促歸軫，吾徒方退藏。

## 拼音

- hua2 liu2 tian1 xia4 jun4 ， suo3 zhi4 zai4 fu2 xiang1 。
- su1 qin2 tian1 xia4 bian4 ， suo3 shi1 lian4 guan1 shang0 。
- da2 ren2 gui4 zi4 zhong4 ， chu1 chu3 bao3 long2 guang1 。
- shan1 hua1 li2 yun2 jin3 ， niao3 yu3 diao4 si1 huang2 。
- qing1 quan2 ji1 ming2 qin2 ， yan3 yi4 he2 gong1 shang1 。
- zhi1 zhu2 sheng4 liang2 rou4 ， lan2 ju2 you3 yu2 fang1 。
- bai2 yun2 jie2 shan1 you3 ， lai2 wang3 ju4 xiang1 wang4 。
- shi4 lu4 shen4 xi1 gu3 ， zan1 hu4 cheng2 ji1 jiang1 。
- ren2 xin1 ruo4 qiu1 shan1 ， zhi3 chi3 bu4 ke3 liang2 。
- yuan2 he4 shu2 ke3 xun4 ， ren2 shu2 bu4 ke3 fang2 。
- liu2 hou2 cong2 chi4 song1 ， fan4 li3 ci2 yue4 wang2 。
- er4 zi3 bao3 ling4 zhong1 ， bi4 shi4 rong2 he2 shang1 。
- wang2 sun1 cu4 gui1 zhen3 ， wu2 tu2 fang1 tui4 cang2 。

## 注释

## 译文

## 赏析
