---
id: cao-xun-gan-chi-fa-zhi-shuai-zuo-shi-zi-jie
title: 感齒髮之衰作詩自解
titlePinyin: gan3 chi3 fa4 zhi1 shuai1 zuo4 shi1 zi4 jie3
titleSlug: gan-chi-fa-zhi-shuai-zuo-shi-zi-jie
author: 曹勛
authorPinyin: cao2 xun1
authorSlug: cao-xun
dynasty: 唐
dynastyPinyin: tang2
dynastySlug: tang
tags: []
---

## 正文

- 我生飽艱苦，初年心已衰。
- 况今七十化，形憊聊支持。
- 頭童漸不束，齒敗餘牆圍。
- 髮落尚爾爾，齒豁良依依。
- 魚蟹强剝啄，梨栗亦空施。
- 豈惟意倦怠，咀齧徒攢眉。
- 老妻諳其苦，飯顆必若糜。
- 佐以推飯物，批抹煩刀揮。
- 不知更十年，此身何可支。
- 昔聞張蒼老，相國力乃疲。
- 金盤厭羔膩，玉乳環蛾眉。
- 至真瀹元精，芳潤充豐肌。
- 閑出天下論，用爲漢室奇。
- 我今何有哉，豐悴理所宜。
- 不然舉此志，中有浩氣怡。
- 外形以爲得，彼美當虛辭。

## 拼音

- wo3 sheng1 bao3 jian1 ku3 ， chu1 nian2 xin1 yi3 shuai1 。
- kuang4 jin1 qi1 shi2 hua4 ， xing2 bei4 liao2 zhi1 chi2 。
- tou2 tong2 jian4 bu2 shu4 ， chi3 bai4 yu2 qiang2 wei2 。
- fa4 luo4 shang4 er3 er3 ， chi3 huo1 liang2 yi1 yi1 。
- yu2 xie4 qiang2 bao1 zhuo2 ， li2 li4 yi4 kong1 shi1 。
- qi3 wei2 yi4 juan4 dai4 ， zui3 nie4 tu2 zan3 mei2 。
- lao3 qi1 an1 qi2 ku3 ， fan4 ke1 bi4 ruo4 mi2 。
- zuo3 yi3 tui1 fan4 wu4 ， pi1 mo3 fan2 dao1 hui1 。
- bu4 zhi1 geng4 shi2 nian2 ， ci3 shen1 he2 ke3 zhi1 。
- xi1 wen2 zhang1 cang1 lao3 ， xiang1 guo2 li4 nai3 pi2 。
- jin1 pan2 yan4 gao1 ni4 ， yu4 ru3 huan2 e2 mei2 。
- zhi4 zhen1 yue4 yuan2 jing1 ， fang1 run4 chong1 feng1 ji1 。
- xian2 chu1 tian1 xia4 lun4 ， yong4 wei2 han4 shi4 qi2 。
- wo3 jin1 he2 you3 zai1 ， feng1 cui4 li3 suo3 yi2 。
- bu4 ran2 ju3 ci3 zhi4 ， zhong1 you3 hao4 qi4 yi2 。
- wai4 xing2 yi3 wei2 de2 ， bi3 mei3 dang1 xu1 ci2 。

## 注释

## 译文

## 赏析
