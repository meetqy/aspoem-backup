---
id: cao-xun-bei-cai-wei
title: 悲採薇
titlePinyin: bei1 cai3 wei1
titleSlug: bei-cai-wei
author: 曹勛
authorPinyin: cao2 xun1
authorSlug: cao-xun
dynasty: 唐
dynastyPinyin: tang2
dynastySlug: tang
tags: []
---

## 正文

- 昔辭萬乘寵，潔己歸其仁。
- 强諫非矯訐，所守懷真淳。
- 邈矣思唐虞，去去迹已陳。
- 夏禹且不讓，叔世良悲辛。
- 採薇歌西山，獨往誰與鄰。
- 激節不少渝，終始無緇磷。
- 優入聖人域，清風高隠淪。
- 嗟嗟首陽山，今飛胡馬塵。
- 况乃匪湯武，吾子勞諄諄。
- 已而復已而，緬默思良辰。

## 拼音

- xi1 ci2 wan4 cheng2 chong3 ， jie2 ji3 gui1 qi2 ren2 。
- qiang2 jian4 fei1 jiao3 jie2 ， suo3 shou3 huai2 zhen1 chun2 。
- miao3 yi3 si1 tang2 yu2 ， qu4 qu4 ji4 yi3 chen2 。
- xia4 yu3 qie3 bu2 rang4 ， shu1 shi4 liang2 bei1 xin1 。
- cai3 wei1 ge1 xi1 shan1 ， du2 wang3 shui2 yu3 lin2 。
- ji1 jie2 bu4 shao3 yu2 ， zhong1 shi3 wu2 zi1 lin2 。
- you1 ru4 sheng4 ren2 yu4 ， qing1 feng1 gao1 yin3 lun2 。
- jie1 jie1 shou3 yang2 shan1 ， jin1 fei1 hu2 ma3 chen2 。
- kuang4 nai3 fei3 tang1 wu3 ， wu2 zi3 lao2 zhun1 zhun1 。
- yi3 er2 fu4 yi3 er2 ， mian3 mo4 si1 liang2 chen2 。

## 注释

## 译文

## 赏析
