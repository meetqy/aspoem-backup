---
id: cao-xun-qian-dao-sheng-de-song
title: 乾道聖德頌
titlePinyin: qian2 dao4 sheng4 de2 song4
titleSlug: qian-dao-sheng-de-song
author: 曹勛
authorPinyin: cao2 xun1
authorSlug: cao-xun
dynasty: 唐
dynastyPinyin: tang2
dynastySlug: tang
tags: [] 
---

## 正文

- 維聖有作，紹隆興運。
- 天經地義，宗堯越舜。
- 風俗惇厚，日星清潤。
- 冰天桂海，咸祗成訓。
- 皇矣藝祖，肇開宗祊。
- 用集大命，再造羣生。
- 卜世卜年，周室與京。
- 德懋聖孫，區宇載寧。
- 龍潛出震，握符御極。
- 恭儉慈仁，已隆燕翼。
- 勵精治具，羣工惟辟。
- 斯皇聖德，以受方國。
- 躬秉要道，化成斯民。
- 問寢侍膳，克勤日新。
- 刑于四海，率土興仁。
- 至矣聖孝，悅安嚴親。
- 猾夏餘種，久失我重。
- 稍恢雄略，盡還尊奉。
- 復修絳樂，亟續騫貢。
- 布昭聖武，式皇鉅宋。
- 洪宣景命，爰振皇綱。
- 詔令諭旨，粉澤八荒。
- 宸奎逸彩，龍鳳騫翔。
- 煥乎聖文，彬彬日彰。
- 誕敷武節，克柔强鷙。
- 風靜邊柝，烟沉晚燧。
- 穡夫力田，塞馬垂轡。
- 巍巍聖功，允格康濟。
- 光啟元良，鶴禁建儲。
- 遴擇端方，贊翊詩書。
- 濬哲文思，日親睿謨。
- 於赫聖明，有開令圖。
- 當天執籙，了無玩好。
- 貴異獻輸，蕩然一掃。
- 力敦嘉靖，詢謀政要。
- 丕鑠聖斷，坐臻是奧。
- 從容總攬，用體乾剛。
- 文武一道，督以經常。
- 王化溥博，景風丕祥。
- 格天聖治，時雍時康。
- 咫尺威顔，豁達方寸。
- 日角珠庭，金聲玉振。
- 穆穆皇皇，天儀明潤。
- 洪惟聖表，萬宇朝覲。
- 乃武乃文，止戈好生。
- 華夏蠻貊，底于丕平。
- 罔或反汗，克斷惟明。
- 長策遠馭，奕奕天聲。
- 寶緒重光，密答純祐。
- 既協皇極，昭報方茂。
- 堯父舜子，撫封增舊。
- 行復九有，亙萬萬壽。
- 大哉乾元，萬物資之。
- 赫赫明世，吾君繼之。
- 熾昌隆祚，惟皇造之。
- 億萬斯年，惟皇保之。

## 拼音

- wei2 sheng4 you3 zuo4 ， shao4 long2 xing1 yun4 。
- tian1 jing1 di4 yi4 ， zong1 yao2 yue4 shun4 。
- feng1 su2 dun1 hou4 ， ri4 xing1 qing1 run4 。
- bing1 tian1 gui4 hai3 ， xian2 zhi1 cheng2 xun4 。
- huang2 yi3 yi4 zu3 ， zhao4 kai1 zong1 beng1 。
- yong4 ji2 da4 ming4 ， zai4 zao4 qun2 sheng1 。
- bu3 shi4 bu3 nian2 ， zhou1 shi4 yu3 jing1 。
- de2 mao4 sheng4 sun1 ， qu1 yu3 zai4 ning2 。
- long2 qian2 chu1 zhen4 ， wo4 fu2 yu4 ji2 。
- gong1 jian3 ci2 ren2 ， yi3 long2 yan4 yi4 。
- li4 jing1 zhi4 ju4 ， qun2 gong1 wei2 pi4 。
- si1 huang2 sheng4 de2 ， yi3 shou4 fang1 guo2 。
- gong1 bing3 yao4 dao4 ， hua4 cheng2 si1 min2 。
- wen4 qin3 shi4 shan4 ， ke4 qin2 ri4 xin1 。
- xing2 yu2 si4 hai3 ， lü4 tu3 xing1 ren2 。
- zhi4 yi3 sheng4 xiao4 ， yue4 an1 yan2 qin1 。
- hua2 xia4 yu2 zhong3 ， jiu3 shi1 wo3 zhong4 。
- shao1 hui1 xiong2 lüe4 ， jin4 huan2 zun1 feng4 。
- fu4 xiu1 jiang4 le4 ， ji2 xu4 qian1 gong4 。
- bu4 zhao1 sheng4 wu3 ， shi4 huang2 ju4 song4 。
- hong2 xuan1 jing3 ming4 ， yuan2 zhen4 huang2 gang1 。
- zhao4 ling4 yu4 zhi3 ， fen3 ze2 ba1 huang1 。
- chen2 kui2 yi4 cai3 ， long2 feng4 qian1 xiang2 。
- huan4 hu1 sheng4 wen2 ， bin1 bin1 ri4 zhang1 。
- dan4 fu1 wu3 jie2 ， ke4 rou2 qiang2 zhi4 。
- feng1 jing4 bian1 tuo4 ， yan1 chen2 wan3 sui4 。
- se4 fu1 li4 tian2 ， sai1 ma3 chui2 pei4 。
- wei1 wei1 sheng4 gong1 ， yun3 ge2 kang1 ji4 。
- guang1 qi3 yuan2 liang2 ， he4 jin4 jian4 chu3 。
- lin2 ze2 duan1 fang1 ， zan4 yi4 shi1 shu1 。
- jun4 zhe2 wen2 si1 ， ri4 qin1 rui4 mo2 。
- wu1 he4 sheng4 ming2 ， you3 kai1 ling4 tu2 。
- dang1 tian1 zhi2 lu4 ， liao3 wu2 wan2 hao3 。
- gui4 yi4 xian4 shu1 ， dang4 ran2 yi4 sao3 。
- li4 dun1 jia1 jing4 ， xun2 mou2 zheng4 yao4 。
- pi1 shuo4 sheng4 duan4 ， zuo4 zhen1 shi4 ao4 。
- cong2 rong2 zong3 lan3 ， yong4 ti3 qian2 gang1 。
- wen2 wu3 yi2 dao4 ， du1 yi3 jing1 chang2 。
- wang2 hua4 pu3 bo2 ， jing3 feng1 pi1 xiang2 。
- ge2 tian1 sheng4 zhi4 ， shi2 yong1 shi2 kang1 。
- zhi3 chi3 wei1 yan2 ， huo1 da2 fang1 cun4 。
- ri4 jiao3 zhu1 ting2 ， jin1 sheng1 yu4 zhen4 。
- mu4 mu4 huang2 huang2 ， tian1 yi2 ming2 run4 。
- hong2 wei2 sheng4 biao3 ， wan4 yu3 chao2 jin4 。
- nai3 wu3 nai3 wen2 ， zhi3 ge1 hao3 sheng1 。
- hua2 xia4 man2 mo4 ， di3 yu2 pi1 ping2 。
- wang3 huo4 fan3 han4 ， ke4 duan4 wei2 ming2 。
- chang2 ce4 yuan3 yu4 ， yi4 yi4 tian1 sheng1 。
- bao3 xu4 chong2 guang1 ， mi4 da2 chun2 you4 。
- ji4 xie2 huang2 ji2 ， zhao1 bao4 fang1 mao4 。
- yao2 fu4 shun4 zi3 ， fu3 feng1 zeng1 jiu4 。
- xing2 fu4 jiu3 you3 ， gen4 wan4 wan4 shou4 。
- da4 zai1 qian2 yuan2 ， wan4 wu4 zi1 zhi1 。
- he4 he4 ming2 shi4 ， wu2 jun1 ji4 zhi1 。
- chi4 chang1 long2 zuo4 ， wei2 huang2 zao4 zhi1 。
- yi4 wan4 si1 nian2 ， wei2 huang2 bao3 zhi1 。

## 注释

## 译文

## 赏析
