---
id: cao-xun-yi-lan-ren
title: 倚阑人
titlePinyin: yi3 lan2 ren2
titleSlug: yi-lan-ren
author: 曹勋
authorPinyin: cao2 xun1
authorSlug: cao-xun
dynasty: 宋
dynastyPinyin: song4
dynastySlug: song
tags: []
---

## 正文

- 清明池馆，芳菲渐晚，晴香满架笼永昼。
- 翠拥柔条，玉铺繁蕊，袅袅舞低襟袖。
- 秀蓓凝浩露，疑挂六铢衣绉。
- 檀点芳心，体薰清馥，粉容宜拈春风手。
- 肯与芝兰共嗅。
- 向夜阑凝月，洞户花、别是素芳依旧。
- 翦取长梢，青蛟喷雪，挽住晓云争秀。
- 楼上人未去，常恐风欺雨瘦。
- 红绡收取，举觞犹喜，窨得醺醺酒。

## 拼音

- qing1 ming2 chi2 guan3 ， fang1 fei1 jian4 wan3 ， qing2 xiang1 man3 jia4 long2 yong3 zhou4 。
- cui4 yong1 rou2 tiao2 ， yu4 pu4 fan2 rui3 ， niao3 niao3 wu3 di1 jin1 xiu4 。
- xiu4 bei4 ning2 hao4 lu4 ， yi2 gua4 liu4 zhu1 yi1 zhou4 。
- tan2 dian3 fang1 xin1 ， ti3 xun1 qing1 fu4 ， fen3 rong2 yi2 nian1 chun1 feng1 shou3 。
- ken3 yu3 zhi1 lan2 gong4 xiu4 。
- xiang4 ye4 lan2 ning2 yue4 ， dong4 hu4 hua1 、 bie2 shi4 su4 fang1 yi1 jiu4 。
- jian3 qu3 chang2 shao1 ， qing1 jiao1 pen1 xue3 ， wan3 zhu4 xiao3 yun2 zheng1 xiu4 。
- lou2 shang4 ren2 wei4 qu4 ， chang2 kong3 feng1 qi1 yu3 shou4 。
- hong2 xiao1 shou1 qu3 ， ju3 shang1 you2 xi3 ， xun1 de2 xun1 xun1 jiu3 。

## 注释

## 译文

## 赏析
