---
id: zhang-heng-yong-guang-chen-jun-yi-hua-zhi-ti
title: 用廣陳君以畫徵題
titlePinyin: yong4 guang3 chen2 jun1 yi3 hua4 zhi3 ti2
titleSlug: yong-guang-chen-jun-yi-hua-zhi-ti
author: 張衡
authorPinyin: zhang1 heng2
authorSlug: zhang-heng
dynasty: 宋
dynastyPinyin: song4
dynastySlug: song
tags: []
---

## 正文

- 陳君昨從江右歸，元龍豪氣如虹霓。
- 清晨訪我敘契闊，手持錦軸徵余題。
- 遠山近山凡幾簇，三兩人家住溪曲。
- 酒旗摇曳朝日晴，漁舟來往煙波綠。
- 屬玉鵁鶄聚暖沙，疏籬老屋带煙霞。
- 竹邊有客燒新笋，林下何人掃落花。
- 景趣無窮來宛轉，一抹嵐光見平遠。
- 斯圖精緻非尋常，妙筆原知歸北苑。
- 君家舊住橋子東，森森喬木含清風。
- 潁川世系年應遠，使節勳名孰與同。
- 君視黄金猶土苴，好畫如逢不論價。
- 何當乘興去相尋，索看新收古名畫。

## 拼音

- chen2 jun1 zuo2 cong2 jiang1 you4 gui1 ， yuan2 long2 hao2 qi4 ru2 hong2 ni2 。
- qing1 chen2 fang3 wo3 xu4 qi4 kuo4 ， shou3 chi2 jin3 zhou2 zhi3 yu2 ti2 。
- yuan3 shan1 jin4 shan1 fan2 ji1 cu4 ， san1 liang3 ren2 jia1 zhu4 xi1 qu3 。
- jiu3 qi2 yao2 ye4 zhao1 ri4 qing2 ， yu2 zhou1 lai2 wang3 yan1 bo1 lü4 。
- shu3 yu4 jiao1 jing1 ju4 nuan3 sha1 ， shu1 li2 lao3 wu1 dai4 yan1 xia2 。
- zhu2 bian1 you3 ke4 shao1 xin1 sun3 ， lin2 xia4 he2 ren2 sao3 luo4 hua1 。
- jing3 qu4 wu2 qiong2 lai2 wan3 zhuan3 ， yi4 mo3 lan2 guang1 jian4 ping2 yuan3 。
- si1 tu2 jing1 zhi4 fei1 xun2 chang2 ， miao4 bi3 yuan2 zhi1 gui1 bei3 yuan4 。
- jun1 jia1 jiu4 zhu4 qiao2 zi3 dong1 ， sen1 sen1 qiao2 mu4 han2 qing1 feng1 。
- ying3 chuan1 shi4 xi4 nian2 ying1 yuan3 ， shi3 jie2 xun1 ming2 shu2 yu3 tong2 。
- jun1 shi4 huang2 jin1 you2 tu3 ju1 ， hao3 hua4 ru2 feng2 bu2 lun4 jia4 。
- he2 dang1 cheng2 xing1 qu4 xiang1 xun2 ， suo3 kan4 xin1 shou1 gu3 ming2 hua4 。

## 注释

## 译文

## 赏析
