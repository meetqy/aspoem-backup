---
id: lin-zhi-qi-qiu-huai
title: 秋懷
titlePinyin: qiu1 huai2
titleSlug: qiu-huai
author: 林之奇
authorPinyin: lin2 zhi1 qi2
authorSlug: lin-zhi-qi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 槭槭庭樹葉，朝零非昔稠。
- 呦呦草蟲鳴，暮急曉未休。
- 爾蟲無不平，豈亦有哀憂。
- 胡爲勞呻吟，與士感傷投。
- 壯士亦何者，哀哦與蟲酬。
- 所抱不列陳，調苦難謠謳。
- 極目有遠見，直懷羞曲求。
- 蒿藜襲久安，功名忘前收。
- 日月忽未幾，天地今復秋。
- 少壯負所懷，老大安能謀。
- 生無及人功，死骨埋泉羞。
- 胡爲不奮飛，徒與寒餓讎。

## 拼音

- qi4 qi4 ting2 shu4 ye4 ， chao2 ling2 fei1 xi1 chou2 。
- you1 you1 cao3 chong2 ming2 ， mu4 ji2 xiao3 wei4 xiu1 。
- er3 chong2 wu2 bu4 ping2 ， qi3 yi4 you3 ai1 you1 。
- hu2 wei2 lao2 shen1 yin2 ， yu3 shi4 gan3 shang1 tou2 。
- zhuang4 shi4 yi4 he2 zhe3 ， ai1 o4 yu3 chong2 chou2 。
- suo3 bao4 bu2 lie4 chen2 ， diao4 ku3 nan2 yao2 ou1 。
- ji2 mu4 you3 yuan3 jian4 ， zhi2 huai2 xiu1 qu3 qiu2 。
- hao1 li2 xi2 jiu3 an1 ， gong1 ming2 wang4 qian2 shou1 。
- ri4 yue4 hu1 wei4 ji1 ， tian1 di4 jin1 fu4 qiu1 。
- shao3 zhuang4 fu4 suo3 huai2 ， lao3 da4 an1 neng2 mou2 。
- sheng1 wu2 ji2 ren2 gong1 ， si3 gu3 mai2 quan2 xiu1 。
- hu2 wei2 bu2 fen4 fei1 ， tu2 yu3 han2 e4 chou2 。

## 注释

## 译文

## 赏析
