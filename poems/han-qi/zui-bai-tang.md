---
id: han-qi-zui-bai-tang
title: 醉白堂
titlePinyin: zui4 bai2 tang2
titleSlug: zui-bai-tang
author: 韓琦
authorPinyin: han2 qi2
authorSlug: han-qi
dynasty: 宋
dynastyPinyin: song4
dynastySlug: song
tags: []
---

## 正文

- 戇老新成池上堂，因憶樂天池上篇。
- 樂天先識勇退早，凜凜萬世清風傳。
- 古人中求尚難擬，自顧愚者孰可肩。
- 但舉當時池上物，媿今之有殊未全。
- 池東無廩貯餘粟，池西無亭揮五絃。
- 中無高橋跨三島，下壓鼇背浮清漣。
- 其間合奏散序者，童妓百指皆嬋娟。
- 平無三石展湘簟，靜無雙鶴翹丁仙。
- 雅無吳郡青版舫，游泛安便牢且堅。
- 吾今謀退亦易足，池南大屋藏羣編。
- 一車豈若萬籍富，子孫得以精覃研。
- 夾堂脩竹抱幽翠，森森擁檻竿逾千。
- 池中所出粗可愛，芡盤菱角紅白蓮。
- 芍藥多名來江都，牡丹絕艷移洛川。
- 及時花發池左右，香苞爛染朝霞鮮。
- 戇老于此興不淺，間會賓屬陳芳筵。
- 妖妍姬侍目嘉卉，吚啞絲竹聽流泉。
- 宜城釀法亦云美，詩酒僅可追前賢。
- 狂吟氣健薄霄漢，豪飲體放忘貂蟬。
- 酒酣陶陶睡席上，醉鄉何有但浩然。
- 人生所適貴自適，斯適豈異白樂天。
- 未能得謝已知此，得謝吾樂知誰先。

## 拼音

- zhuang4 lao3 xin1 cheng2 chi2 shang4 tang2 ， yin1 yi4 le4 tian1 chi2 shang4 pian1 。
- le4 tian1 xian1 shi2 yong3 tui4 zao3 ， lin3 lin3 wan4 shi4 qing1 feng1 chuan2 。
- gu3 ren2 zhong1 qiu2 shang4 nan2 ni3 ， zi4 gu4 yu2 zhe3 shu2 ke3 jian1 。
- dan4 ju3 dang1 shi2 chi2 shang4 wu4 ， kui4 jin1 zhi1 you3 shu1 wei4 quan2 。
- chi2 dong1 wu2 lin3 zhu4 yu2 su4 ， chi2 xi1 wu2 ting2 hui1 wu3 xian2 。
- zhong1 wu2 gao1 qiao2 kua4 san1 dao3 ， xia4 ya1 ao2 bei4 fu2 qing1 lian2 。
- qi2 jian4 he2 zou4 san4 xu4 zhe3 ， tong2 ji4 bai3 zhi3 jie1 chan2 juan1 。
- ping2 wu2 san1 shi2 zhan3 xiang1 dian4 ， jing4 wu2 shuang1 he4 qiao2 ding1 xian1 。
- ya3 wu2 wu2 jun4 qing1 ban3 fang3 ， you2 fan4 an1 bian4 lao2 qie3 jian1 。
- wu2 jin1 mou2 tui4 yi4 yi4 zu2 ， chi2 nan2 da4 wu1 cang2 qun2 bian1 。
- yi4 ju1 qi3 ruo4 wan4 ji2 fu4 ， zi3 sun1 de2 yi3 jing1 qin2 yan2 。
- jia1 tang2 xiu1 zhu2 bao4 you1 cui4 ， sen1 sen1 yong1 jian4 gan1 yu2 qian1 。
- chi2 zhong1 suo3 chu1 cu1 ke3 ai4 ， qian4 pan2 ling2 jiao3 hong2 bai2 lian2 。
- shao2 yao4 duo1 ming2 lai2 jiang1 du1 ， mu3 dan1 jue2 yan4 yi2 luo4 chuan1 。
- ji2 shi2 hua1 fa1 chi2 zuo3 you4 ， xiang1 bao1 lan4 ran3 zhao1 xia2 xian1 。
- zhuang4 lao3 yu2 ci3 xing1 bu4 qian3 ， jian4 hui4 bin1 shu3 chen2 fang1 yan2 。
- yao1 yan2 ji1 shi4 mu4 jia1 hui4 ， yi1 ya3 si1 zhu2 ting1 liu2 quan2 。
- yi2 cheng2 niang4 fa3 yi4 yun2 mei3 ， shi1 jiu3 jin3 ke3 zhui1 qian2 xian2 。
- kuang2 yin2 qi4 jian4 bao2 xiao1 han4 ， hao2 yin3 ti3 fang4 wang4 diao1 chan2 。
- jiu3 han1 tao2 tao2 shui4 xi2 shang4 ， zui4 xiang1 he2 you3 dan4 hao4 ran2 。
- ren2 sheng1 suo3 shi4 gui4 zi4 shi4 ， si1 shi4 qi3 yi4 bai2 le4 tian1 。
- wei4 neng2 de2 xie4 yi3 zhi1 ci3 ， de2 xie4 wu2 le4 zhi1 shui2 xian1 。

## 注释

## 译文

## 赏析
