---
id: han-qi-da-yuan-zhi-jie-tui-you-shan-zhi-si
title: 答袁陟節推遊禪智寺
titlePinyin: da2 yuan2 zhi4 jie2 tui1 you2 shan4 zhi4 si4
titleSlug: da-yuan-zhi-jie-tui-you-shan-zhi-si
author: 韓琦
authorPinyin: han2 qi2
authorSlug: han-qi
dynasty: 宋
dynastyPinyin: song4
dynastySlug: song
tags: []
---

## 正文

- 春去惜餘景，偶來郊外觀。
- 蕪城千古恨，一顧殊悲酸。
- 荒祠枕大道，尚記吳城邗。
- 遠近綠陰合，水襯紅莢殘。
- 隴麥齊若剪，隨風卷波瀾。
- 罷農喜有望，守臣心粗寬。
- 蕭踈禪智寺，壞址不甚完。
- 叢花亂芍藥，籬竹摧琅玕。
- 空有亭亭柏，成行如筆端。
- 供帳具朝膳，僚寀成清歡。
- 小杜詩板暗，樂石曾未刊。
- 乘興詣茶圃，百步登平巒。
- 摘焙試烹啜，甘挹零露漙。
- 午過倦微暑，堤路騰歸鞍。
- 天子憂歲旱，引咎古所難。
- 列郡承新詔，朝夕弗敢安。
- 況此行春意，固不在遊盤。
- 朝廷責吏治，莫若久其官。
- 政和氣亦應，災沴無由干。
- 願循三載舊，庶幾酬素餐。

## 拼音

- chun1 qu4 xi1 yu2 jing3 ， ou3 lai2 jiao1 wai4 guan1 。
- wu2 cheng2 qian1 gu3 hen4 ， yi2 gu4 shu1 bei1 suan1 。
- huang1 ci2 zhen3 da4 dao4 ， shang4 ji4 wu2 cheng2 han2 。
- yuan3 jin4 lü4 yin1 he2 ， shui3 chen4 hong2 jia2 can2 。
- long3 mai4 qi2 ruo4 jian3 ， sui2 feng1 juan4 bo1 lan2 。
- ba4 nong2 xi3 you3 wang4 ， shou3 chen2 xin1 cu1 kuan1 。
- xiao1 shu1 shan4 zhi4 si4 ， huai4 zhi3 bu2 shen4 wan2 。
- cong2 hua1 luan4 shao2 yao4 ， li2 zhu2 cui1 lang2 gan1 。
- kong1 you3 ting2 ting2 bai3 ， cheng2 xing2 ru2 bi3 duan1 。
- gong4 zhang4 ju4 chao2 shan4 ， liao2 cai3 cheng2 qing1 huan1 。
- xiao3 du4 shi1 ban3 an4 ， le4 shi2 ceng2 wei4 kan1 。
- cheng2 xing1 yi4 cha2 pu3 ， bai3 bu4 deng1 ping2 luan2 。
- zhai1 bei4 shi4 peng1 chuo4 ， gan1 yi4 ling2 lu4 tuan2 。
- wu3 guo4 juan4 wei1 shu3 ， di1 lu4 teng2 gui1 an1 。
- tian1 zi3 you1 sui4 han4 ， yin3 jiu4 gu3 suo3 nan2 。
- lie4 jun4 cheng2 xin1 zhao4 ， zhao1 xi1 fu2 gan3 an1 。
- kuang4 ci3 xing2 chun1 yi4 ， gu4 bu2 zai4 you2 pan2 。
- chao2 ting2 ze2 li4 zhi4 ， mo4 ruo4 jiu3 qi2 guan1 。
- zheng4 he2 qi4 yi4 ying1 ， zai1 li4 wu2 you2 gan1 。
- yuan4 xun2 san1 zai4 jiu4 ， shu4 ji1 chou2 su4 can1 。

## 注释

## 译文

## 赏析
