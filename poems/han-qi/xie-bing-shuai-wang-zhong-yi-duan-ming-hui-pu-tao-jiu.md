---
id: han-qi-xie-bing-shuai-wang-zhong-yi-duan-ming-hui-pu-tao-jiu
title: 謝并帥王仲儀端明惠葡萄酒
titlePinyin: xie4 bing4 shuai4 wang2 zhong4 yi2 duan1 ming2 hui4 pu2 tao0 jiu3
titleSlug: xie-bing-shuai-wang-zhong-yi-duan-ming-hui-pu-tao-jiu
author: 韓琦
authorPinyin: han2 qi2
authorSlug: han-qi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 并門昔歲叨擁旄，公厨酒熟醺葡萄。
- 公時帥謂輒馳獻，助臨軍享投芳醪。
- 辱公詩答極愛重，氣骨雄健凌風騷。
- 公今大鹵盛開府，我得鄉守均疲勞。
- 却煩新釀遠相遺，故人義比丘山高。
- 衰翁拜賜喜自酌，持杯有感生鬰陶。
- 憶昨朔邊被朝寄，亭燧滅警兵鋒韜。
- 時平會數景物好，齒髮未老胸襟豪。
- 當筵引滿角勝負，金船灧溢翻紅濤。
- 間折圓荷代舉酌，坐客駭去如奔逃。
- 我乘餘勇興尚逸，直欲拍浮騰巨艘。
- 此來病質極枯瘠，兩目眵淚顛無毛。
- 較前飲量復何有，十分耗謝餘釐毫。
- 復嬰風眩戒食味，饞口絕望霑珍螯。
- 雖然公醞敢輕用，留吞藥劑傾甘膏。
- 縱逢嘉客衒公貺，三爵已命緘封牢。
- 錦堂風和弄弱柳，螺榭日暖烘夭桃。
- 茲辰慶我重加惠，勉與父老同春遨。

## 拼音

- bing4 men2 xi1 sui4 dao1 yong1 mao2 ， gong1 chu2 jiu3 shu2 xun1 pu2 tao0 。
- gong1 shi2 shuai4 wei4 zhe2 chi2 xian4 ， zhu4 lin2 jun1 xiang3 tou2 fang1 lao2 。
- ru3 gong1 shi1 da2 ji2 ai4 zhong4 ， qi4 gu3 xiong2 jian4 ling2 feng1 sao1 。
- gong1 jin1 da4 lu3 sheng4 kai1 fu3 ， wo3 de2 xiang1 shou3 jun1 pi2 lao2 。
- que4 fan2 xin1 niang4 yuan3 xiang1 yi2 ， gu4 ren2 yi4 bi3 qiu1 shan1 gao1 。
- shuai1 weng1 bai4 ci4 xi3 zi4 zhuo2 ， chi2 bei1 you3 gan3 sheng1 yu4 tao2 。
- yi4 zuo2 shuo4 bian1 bei4 chao2 ji4 ， ting2 sui4 mie4 jing3 bing1 feng1 tao1 。
- shi2 ping2 hui4 shu4 jing3 wu4 hao3 ， chi3 fa4 wei4 lao3 xiong1 jin1 hao2 。
- dang1 yan2 yin3 man3 jiao3 sheng4 fu4 ， jin1 chuan2 yan4 yi4 fan1 hong2 tao1 。
- jian4 zhe2 yuan2 he2 dai4 ju3 zhuo2 ， zuo4 ke4 hai4 qu4 ru2 ben1 tao2 。
- wo3 cheng2 yu2 yong3 xing1 shang4 yi4 ， zhi2 yu4 pai1 fu2 teng2 ju4 sou1 。
- ci3 lai2 bing4 zhi4 ji2 ku1 ji2 ， liang3 mu4 chi1 lei4 dian1 wu2 mao2 。
- jiao4 qian2 yin3 liang2 fu4 he2 you3 ， shi2 fen1 hao4 xie4 yu2 li2 hao2 。
- fu4 ying1 feng1 xuan4 jie4 shi2 wei4 ， chan2 kou3 jue2 wang4 zhan1 zhen1 ao2 。
- sui1 ran2 gong1 yun4 gan3 qing1 yong4 ， liu2 tun1 yao4 ji4 qing1 gan1 gao1 。
- zong4 feng2 jia1 ke4 xuan4 gong1 kuang4 ， san1 jue2 yi3 ming4 jian1 feng1 lao2 。
- jin3 tang2 feng1 he2 nong4 ruo4 liu3 ， luo2 xie4 ri4 nuan3 hong1 yao1 tao2 。
- zi1 chen2 qing4 wo3 zhong4 jia1 hui4 ， mian3 yu3 fu4 lao3 tong2 chun1 ao2 。

## 注释

## 译文

## 赏析
