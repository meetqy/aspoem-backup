---
id: han-qi-shan-yang-tang
title: 善養堂
titlePinyin: shan4 yang3 tang2
titleSlug: shan-yang-tang
author: 韓琦
authorPinyin: han2 qi2
authorSlug: han-qi
dynasty: 宋
dynastyPinyin: song4
dynastySlug: song
tags: []
---

## 正文

- 金銅飾巨扉，其上覆高屋。
- 青石鑿雙轍，其下走彫轂。
- 東西翼危墉，陰以捍攻觸。
- 自昔藩鎮强，尚此存遺躅。
- 後守營厥居，鄆擬苦迫促。
- 余來亦患之，重改敢輕速。
- 會茲歲月深，朽敗鮮完木。
- 一旦忽傾摧，僣迹詎可復。
- 余得矯前爲，命徒墮舊筑。
- 堂皇遂延袤，興寢適凉燠。
- 廊廡悉舒明，瞻望快耳目。
- 移樓成廣厦，面勢壓平陸。
- 既忘登陟勞，又遠顛躓辱。
- 外將延賓僚，內足燕親族。
- 乘閑娛詩書，遇節振絲竹。
- 頤真與放懷，動靜獲所欲。
- 於氣貴能養，在禮思無凟。
- 侯邦謹法度，是克綏遐福。
- 踰制苟幸免，更久猶追戮。
- 吾居已絕嫌，道義斯同育。

## 拼音

- jin1 tong2 shi4 ju4 fei1 ， qi2 shang4 fu4 gao1 wu1 。
- qing1 shi2 zao2 shuang1 zhe2 ， qi2 xia4 zou3 diao1 gu3 。
- dong1 xi1 yi4 wei1 yong1 ， yin1 yi3 han4 gong1 chu4 。
- zi4 xi1 fan1 zhen4 qiang2 ， shang4 ci3 cun2 yi2 zhu2 。
- hou4 shou3 ying2 jue2 ju1 ， yun4 ni3 ku3 po4 cu4 。
- yu2 lai2 yi4 huan4 zhi1 ， zhong4 gai3 gan3 qing1 su4 。
- hui4 zi1 sui4 yue4 shen1 ， xiu3 bai4 xian1 wan2 mu4 。
- yi2 dan4 hu1 qing1 cui1 ， tie3 ji4 ju4 ke3 fu4 。
- yu2 de2 jiao3 qian2 wei2 ， ming4 tu2 duo4 jiu4 zhu4 。
- tang2 huang2 sui4 yan2 mao4 ， xing1 qin3 shi4 liang2 yu4 。
- lang2 wu3 xi1 shu1 ming2 ， zhan1 wang4 kuai4 er3 mu4 。
- yi2 lou2 cheng2 guang3 sha4 ， mian4 shi4 ya1 ping2 lu4 。
- ji4 wang4 deng1 zhi4 lao2 ， you4 yuan3 dian1 zhi4 ru3 。
- wai4 jiang1 yan2 bin1 liao2 ， nei4 zu2 yan4 qin1 zu2 。
- cheng2 xian2 yu2 shi1 shu1 ， yu4 jie2 zhen4 si1 zhu2 。
- yi2 zhen1 yu3 fang4 huai2 ， dong4 jing4 huo4 suo3 yu4 。
- wu1 qi4 gui4 neng2 yang3 ， zai4 li3 si1 wu2 du2 。
- hou2 bang1 jin3 fa3 du4 ， shi4 ke4 sui2 xia2 fu2 。
- yu2 zhi4 gou3 xing4 mian3 ， geng4 jiu3 you2 zhui1 lu4 。
- wu2 ju1 yi3 jue2 xian2 ， dao4 yi4 si1 tong2 yu4 。

## 注释

## 译文

## 赏析
