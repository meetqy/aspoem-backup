---
id: han-qi-zhou-jin-tang
title: 晝錦堂
titlePinyin: zhou4 jin3 tang2
titleSlug: zhou-jin-tang
author: 韓琦
authorPinyin: han2 qi2
authorSlug: han-qi
dynasty: 宋
dynastyPinyin: song4
dynastySlug: song
tags: []
---

## 正文

- 古人之富貴，貴歸本郡縣。
- 譬若衣錦游，白晝自光絢。
- 不則如夜行，雖麗胡由見。
- 事累載方冊，今復著俚諺。
- 或紆太守章，或擁使者傳。
- 歌樵忘故窮，滌器掩前賤。
- 所得快恩仇，愛惡任驕狷。
- 其志止于此，士固不足羨。
- 茲予來舊邦，意弗在矜衒。
- 以疾而量力，懼莫稱方面。
- 抗表納金節，假守冀鄉便。
- 帝曰其汝俞，建纛往臨殿。
- 行路不云非，觀歎溢郊甸。
- 病軀諧少休，先隴遂完繕。
- 歲時存父老，伏臘潔親薦。
- 恩榮孰與偕，衰劣愧獨擅。
- 公餘新此堂，夫豈事飲燕。
- 亦非張美名，輕薄詫紳弁。
- 重祿許安閑，顧己常競戰。
- 庶一視題榜，則念報主眷。
- 汝報能何爲，進道確無倦。
- 忠義聳大節，匪石烏可轉。
- 雖前有鼎鑊，死耳誓不變。
- 丹誠難悉陳，感泣對筆硯。

## 拼音

- gu3 ren2 zhi1 fu4 gui4 ， gui4 gui1 ben3 jun4 xian4 。
- pi4 ruo4 yi1 jin3 you2 ， bai2 zhou4 zi4 guang1 xuan4 。
- bu4 ze2 ru2 ye4 xing2 ， sui1 li2 hu2 you2 jian4 。
- shi4 lei4 zai4 fang1 ce4 ， jin1 fu4 zhu4 li3 yan4 。
- huo4 yu1 tai4 shou3 zhang1 ， huo4 yong1 shi3 zhe3 chuan2 。
- ge1 qiao2 wang4 gu4 qiong2 ， di2 qi4 yan3 qian2 jian4 。
- suo3 de2 kuai4 en1 chou2 ， ai4 e4 ren4 jiao1 juan4 。
- qi2 zhi4 zhi3 yu2 ci3 ， shi4 gu4 bu4 zu2 xian4 。
- zi1 yu3 lai2 jiu4 bang1 ， yi4 fu2 zai4 jin1 xuan4 。
- yi3 ji2 er2 liang4 li4 ， ju4 mo4 cheng1 fang1 mian4 。
- kang4 biao3 na4 jin1 jie2 ， jia3 shou3 ji4 xiang1 bian4 。
- di4 yue1 qi2 ru3 yu2 ， jian4 dao4 wang3 lin2 dian4 。
- xing2 lu4 bu4 yun2 fei1 ， guan1 tan4 yi4 jiao1 dian4 。
- bing4 qu1 xie2 shao3 xiu1 ， xian1 long3 sui4 wan2 shan4 。
- sui4 shi2 cun2 fu4 lao3 ， fu2 la4 jie2 qin1 jian4 。
- en1 rong2 shu2 yu3 xie2 ， shuai1 lie4 kui4 du2 shan4 。
- gong1 yu2 xin1 ci3 tang2 ， fu1 qi3 shi4 yin3 yan4 。
- yi4 fei1 zhang1 mei3 ming2 ， qing1 bao2 cha4 shen1 bian4 。
- zhong4 lu4 xu1 an1 xian2 ， gu4 ji3 chang2 jing4 zhan4 。
- shu4 yi2 shi4 ti2 bang3 ， ze2 nian4 bao4 zhu3 juan4 。
- ru3 bao4 neng2 he2 wei2 ， jin4 dao4 que4 wu2 juan4 。
- zhong1 yi4 song3 da4 jie2 ， fei3 shi2 wu1 ke3 zhuan3 。
- sui1 qian2 you3 ding3 huo4 ， si3 er3 shi4 bu2 bian4 。
- dan1 cheng2 nan2 xi1 chen2 ， gan3 qi4 dui4 bi3 yan4 。

## 注释

## 译文

## 赏析
