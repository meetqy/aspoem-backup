---
id: han-qi-zhong-chun-yuan
title: 眾春園
titlePinyin: zhong4 chun1 yuan2
titleSlug: zhong-chun-yuan
author: 韓琦
authorPinyin: han2 qi2
authorSlug: han-qi
dynasty: 宋
dynastyPinyin: song4
dynastySlug: song
tags: []
---

## 正文

- 中山雄北邊，地得要害扼。
- 烽警昔未徹，民日困兵革。
- 一從無事來，歷祀且半百。
- 戈矛既錢鎛，比屋遂仁宅。
- 人生亦自勞，營業鮮暇隙。
- 誠哉百日勤，固願一日適。
- 爲政本人情，三代所不易。
- 漢吏稱循良，在宣布恩澤。
- 茲吾治廢園，大揭眾春額。
- 庶乎時節遊，使見太平迹。
- 園中何所有，風物難具籍。
- 方塘百畝餘，遥派逗寒碧。
- 虛亭跨彩橋，孤嶼聳幽石。
- 環堤柳萬株，無時張翠帟。
- 移得江南天，不覺萬里隔。
- 芳林灼灼花，次第錦繡坼。
- 三春爛熳時，爲民開宴席。
- 觀者如堵牆，士女雜城陌。
- 野態得天真，靚粧非俗格。
- 惟意任所如，去來何絡繹。
- 多歡知有今，勝致駭非昔。
- 如登老氏臺，懷抱罔不釋。
- 既以休吾民，又足奉嘉客。
- 清暑暨凉秋，池景尤可惜。
- 紅蕖四照香，風送入絺綌。
- 乘興命輕舟，縱賞緩撐刺。
- 芳餌須鱠資，綠房欣手摘。
- 就飲圓荷中，一當數大白。
- 時見羣鷗飛，驚此紅袖拍。
- 獻酬如未快，申令喜相搦。
- 或見大敵怯，便可遺巾幗。
- 酣戰方氣振，俄景忽晡夕。
- 人笑山公歸，酩酊倒巾幘。
- 誰知酩酊心，自有制勝策。

## 拼音

- zhong1 shan1 xiong2 bei3 bian1 ， di4 de2 yao4 hai4 e4 。
- feng1 jing3 xi1 wei4 che4 ， min2 ri4 kun4 bing1 ge2 。
- yi4 cong2 wu2 shi4 lai2 ， li4 si4 qie3 ban4 bai3 。
- ge1 mao2 ji4 qian2 bo2 ， bi3 wu1 sui4 ren2 zhai2 。
- ren2 sheng1 yi4 zi4 lao2 ， ying2 ye4 xian1 xia2 xi4 。
- cheng2 zai1 bai3 ri4 qin2 ， gu4 yuan4 yi2 ri4 shi4 。
- wei2 zheng4 ben3 ren2 qing2 ， san1 dai4 suo3 bu2 yi4 。
- han4 li4 cheng1 xun2 liang2 ， zai4 xuan1 bu4 en1 ze2 。
- zi1 wu2 zhi4 fei4 yuan2 ， da4 jie1 zhong4 chun1 e2 。
- shu4 hu1 shi2 jie2 you2 ， shi3 jian4 tai4 ping2 ji4 。
- yuan2 zhong1 he2 suo3 you3 ， feng1 wu4 nan2 ju4 ji2 。
- fang1 tang2 bai3 mu3 yu2 ， yao2 pai4 dou4 han2 bi4 。
- xu1 ting2 kua4 cai3 qiao2 ， gu1 yu3 song3 you1 shi2 。
- huan2 di1 liu3 wan4 zhu1 ， wu2 shi2 zhang1 cui4 yi4 。
- yi2 de2 jiang1 nan2 tian1 ， bu4 jue2 wan4 li3 ge2 。
- fang1 lin2 zhuo2 zhuo2 hua1 ， ci4 di4 jin3 xiu4 che4 。
- san1 chun1 lan4 man4 shi2 ， wei2 min2 kai1 yan4 xi2 。
- guan1 zhe3 ru2 du3 qiang2 ， shi4 nü3 za2 cheng2 mo4 。
- ye3 tai4 de2 tian1 zhen1 ， jing4 zhuang1 fei1 su2 ge2 。
- wei2 yi4 ren4 suo3 ru2 ， qu4 lai2 he2 luo4 yi4 。
- duo1 huan1 zhi1 you3 jin1 ， sheng4 zhi4 hai4 fei1 xi1 。
- ru2 deng1 lao3 shi4 tai2 ， huai2 bao4 wang3 bu2 shi4 。
- ji4 yi3 xiu1 wu2 min2 ， you4 zu2 feng4 jia1 ke4 。
- qing1 shu3 ji4 liang2 qiu1 ， chi2 jing3 you2 ke3 xi1 。
- hong2 qu2 si4 zhao4 xiang1 ， feng1 song4 ru4 chi1 xi4 。
- cheng2 xing1 ming4 qing1 zhou1 ， zong4 shang3 huan3 cheng1 ci4 。
- fang1 er3 xu1 kuai4 zi1 ， lü4 fang2 xin1 shou3 zhai1 。
- jiu4 yin3 yuan2 he2 zhong1 ， yi4 dang1 shu4 da4 bai2 。
- shi2 jian4 qun2 ou1 fei1 ， jing1 ci3 hong2 xiu4 pai1 。
- xian4 chou2 ru2 wei4 kuai4 ， shen1 ling4 xi3 xiang1 nuo4 。
- huo4 jian4 da4 di2 qie4 ， bian4 ke3 yi2 jin1 guo2 。
- han1 zhan4 fang1 qi4 zhen4 ， e2 jing3 hu1 bu1 xi1 。
- ren2 xiao4 shan1 gong1 gui1 ， ming3 ding3 dao3 jin1 ze2 。
- shui2 zhi1 ming3 ding3 xin1 ， zi4 you3 zhi4 sheng4 ce4 。

## 注释

## 译文

## 赏析
