---
id: han-qi-da-zhang-wang-zhi-bi-xiao-hui-shi-qiu-gu-wa-yan
title: 答章望之祕校惠詩求古瓦硯
titlePinyin: da2 zhang1 wang4 zhi1 bi4 xiao4 hui4 shi1 qiu2 gu3 wa3 yan4
titleSlug: da-zhang-wang-zhi-bi-xiao-hui-shi-qiu-gu-wa-yan
author: 韓琦
authorPinyin: han2 qi2
authorSlug: han-qi
dynasty: 宋
dynastyPinyin: song4
dynastySlug: song
tags: []
---

## 正文

- 魏宮之廢知幾春，其間萬事成埃塵。
- 唯有昭陽殿瓦不可壞，埋沒曠野迷荒榛。
- 陶甄之法世莫得，但貴美璞踰方珉。
- 數百年來取爲硯，墨光爛發波成輪。
- 求之日盛得日少，片材無異圭璧珍。
- 巧工近歲知眾寶，雜以假僞規錢緡。
- 頭方面凸槩難別，千百未有三二真。
- 我來本邦責鄴令，朝搜暮索勞精神。
- 遺基壞地徧坑窟，始獲一瓦全元淳。
- 蘚斑著骨尚乾翠，夜雨點漬痕如新。
- 當時此復近簷溜，即以篆字花其脣。
- 磨礱累日喜成就，要完舊質知無倫。
- 吾才寡陋不足稱，思與好古能文人。
- 好古能文今者誰，武寧祕書章表民。
- 無詩尚欲兩手付，何況大雅之奏聞鏗純。

## 拼音

- wei4 gong1 zhi1 fei4 zhi1 ji1 chun1 ， qi2 jian4 wan4 shi4 cheng2 ai1 chen2 。
- wei2 you3 zhao1 yang2 dian4 wa3 bu4 ke3 huai4 ， mai2 mei2 kuang4 ye3 mi2 huang1 zhen1 。
- tao2 zhen1 zhi1 fa3 shi4 mo4 de2 ， dan4 gui4 mei3 pu2 yu2 fang1 min2 。
- shu4 bai3 nian2 lai2 qu3 wei2 yan4 ， mo4 guang1 lan4 fa1 bo1 cheng2 lun2 。
- qiu2 zhi1 ri4 sheng4 de2 ri4 shao3 ， pian4 cai2 wu2 yi4 gui1 bi4 zhen1 。
- qiao3 gong1 jin4 sui4 zhi1 zhong4 bao3 ， za2 yi3 jia3 wei3 gui1 qian2 min2 。
- tou2 fang1 mian4 tu1 gai4 nan2 bie2 ， qian1 bai3 wei4 you3 san1 er4 zhen1 。
- wo3 lai2 ben3 bang1 ze2 ye4 ling4 ， chao2 sou1 mu4 suo3 lao2 jing1 shen2 。
- yi2 ji1 huai4 di4 bian4 keng1 ku1 ， shi3 huo4 yi4 wa3 quan2 yuan2 chun2 。
- xian3 ban1 zhu4 gu3 shang4 qian2 cui4 ， ye4 yu3 dian3 zi4 hen2 ru2 xin1 。
- dang1 shi2 ci3 fu4 jin4 yan2 liu1 ， ji2 yi3 zhuan4 zi4 hua1 qi2 chun2 。
- mo2 long2 lei4 ri4 xi3 cheng2 jiu4 ， yao4 wan2 jiu4 zhi4 zhi1 wu2 lun2 。
- wu2 cai2 gua3 lou4 bu4 zu2 cheng1 ， si1 yu3 hao3 gu3 neng2 wen2 ren2 。
- hao3 gu3 neng2 wen2 jin1 zhe3 shui2 ， wu3 ning2 bi4 shu1 zhang1 biao3 min2 。
- wu2 shi1 shang4 yu4 liang3 shou3 fu4 ， he2 kuang4 da4 ya3 zhi1 zou4 wen2 keng1 chun2 。

## 注释

## 译文

## 赏析
