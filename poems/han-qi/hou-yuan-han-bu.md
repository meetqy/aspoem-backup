---
id: han-qi-hou-yuan-han-bu
title: 後園寒步
titlePinyin: hou4 yuan2 han2 bu4
titleSlug: hou-yuan-han-bu
author: 韓琦
authorPinyin: han2 qi2
authorSlug: han-qi
dynasty: 宋
dynastyPinyin: song4
dynastySlug: song
tags: []
---

## 正文

- 如何天地舉寒令，獨將殺氣凌邊遐。
- 公園跬步亦難往，試來舉目成吁嗟。
- 長空黯淡作愁色，日光似透雲還遮。
- 朔風刮面不吹雪，徒擾萬竅掀黄沙。
- 園中索寞不可狀，唯視眾木攢枯槎。
- 有如漢將肅行陣，遠涉大漠平番家。
- 貔貅凍列樹營壁，巨矛長戟何交加。
- 老松一二柯葉在，外皮皴裂埋僵蛇。
- 幽禽聲好久絕聽，孤城遠近號饑鴉。
- 齋中酒熱忍自酌，幾何貧戶無纖麻。
- 冥官持權因意惡，直欲萬類殲陰邪。
- 窮嚴極烈勢未已，不知泉底生陽芽。

## 拼音

- ru2 he2 tian1 di4 ju3 han2 ling4 ， du2 jiang1 sha1 qi4 ling2 bian1 xia2 。
- gong1 yuan2 kui3 bu4 yi4 nan2 wang3 ， shi4 lai2 ju3 mu4 cheng2 xu1 jie1 。
- chang2 kong1 an4 dan4 zuo4 chou2 se4 ， ri4 guang1 si4 tou4 yun2 huan2 zhe1 。
- shuo4 feng1 gua1 mian4 bu4 chui1 xue3 ， tu2 rao3 wan4 qiao4 xian1 huang2 sha1 。
- yuan2 zhong1 suo3 mo4 bu4 ke3 zhuang4 ， wei2 shi4 zhong4 mu4 zan3 ku1 cha2 。
- you3 ru2 han4 jiang1 su4 xing2 zhen4 ， yuan3 she4 da4 mo4 ping2 fan1 jia1 。
- pi2 xiu1 dong4 lie4 shu4 ying2 bi4 ， ju4 mao2 chang2 ji3 he2 jiao1 jia1 。
- lao3 song1 yi2 er4 ke1 ye4 zai4 ， wai4 pi2 cun1 lie4 mai2 jiang1 she2 。
- you1 qin2 sheng1 hao3 jiu3 jue2 ting1 ， gu1 cheng2 yuan3 jin4 hao4 ji1 ya1 。
- zhai1 zhong1 jiu3 re4 ren3 zi4 zhuo2 ， ji1 he2 pin2 hu4 wu2 xian1 ma2 。
- ming2 guan1 chi2 quan2 yin1 yi4 e4 ， zhi2 yu4 wan4 lei4 jian1 yin1 xie2 。
- qiong2 yan2 ji2 lie4 shi4 wei4 yi3 ， bu4 zhi1 quan2 di3 sheng1 yang2 ya2 。

## 注释

## 译文

## 赏析
