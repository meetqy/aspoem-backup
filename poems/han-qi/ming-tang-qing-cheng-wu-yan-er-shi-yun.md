---
id: han-qi-ming-tang-qing-cheng-wu-yan-er-shi-yun
title: 明堂慶成五言二十韻
titlePinyin: ming2 tang2 qing4 cheng2 wu3 yan2 er4 shi2 yun4
titleSlug: ming-tang-qing-cheng-wu-yan-er-shi-yun
author: 韓琦
authorPinyin: han2 qi2
authorSlug: han-qi
dynasty: 宋
dynastyPinyin: song4
dynastySlug: song
tags: []
---

## 正文

- 至矣君嚴父，其惟祀配天。
- 明堂茲有法，路寢復申虔。
- 禮簡刊前誤，圖新煥昔傳。
- 乾坤隆正位，辰火協高躔。
- 宗德停參侑，推尊獨大圓。
- 兼崇太極坐，並享總章筵。
- 節物豐秋後，齋精吉玄前。
- 既祗真館駕，遂潔閟宮牷。
- 泛灑輕塵失，涵濡惠澤先。
- 直由誠意感，卒使祭無愆。
- 翌日回清蹕，中宵儼邃延。
- 一純通肸蠁，五室敞蟺蜎。
- 和必流金石，馨非主豆籩。
- 靈光燭窗戶，飚駕觸旄旃。
- 齊酌終三薦，神釐答萬年。
- 歡聲摇海嶽，瑞色變雲煙。
- 餕已均庖賤，恩思被幅員。
- 星雞隨敕豎，赦鶴下樓宣。
- 教不煩家至，民惟視德遷。
- 普天知子道，斯匪化工然。

## 拼音

- zhi4 yi3 jun1 yan2 fu4 ， qi2 wei2 si4 pei4 tian1 。
- ming2 tang2 zi1 you3 fa3 ， lu4 qin3 fu4 shen1 qian2 。
- li3 jian3 kan1 qian2 wu4 ， tu2 xin1 huan4 xi1 chuan2 。
- qian2 kun1 long2 zheng4 wei4 ， chen2 huo3 xie2 gao1 chan2 。
- zong1 de2 ting2 can1 you4 ， tui1 zun1 du2 da4 yuan2 。
- jian1 chong2 tai4 ji2 zuo4 ， bing4 xiang3 zong3 zhang1 yan2 。
- jie2 wu4 feng1 qiu1 hou4 ， zhai1 jing1 ji2 xuan2 qian2 。
- ji4 zhi1 zhen1 guan3 jia4 ， sui4 jie2 bi4 gong1 quan2 。
- fan4 sa3 qing1 chen2 shi1 ， han2 ru2 hui4 ze2 xian1 。
- zhi2 you2 cheng2 yi4 gan3 ， zu2 shi3 ji4 wu2 qian1 。
- yi4 ri4 hui2 qing1 bi4 ， zhong1 xiao1 yan3 sui4 yan2 。
- yi4 chun2 tong1 xi1 xiang3 ， wu3 shi4 chang3 shan4 yuan1 。
- he2 bi4 liu2 jin1 shi2 ， xin1 fei1 zhu3 dou4 bian1 。
- ling2 guang1 zhu2 chuang1 hu4 ， biao1 jia4 chu4 mao2 zhan1 。
- qi2 zhuo2 zhong1 san1 jian4 ， shen2 li2 da2 wan4 nian2 。
- huan1 sheng1 yao2 hai3 yue4 ， rui4 se4 bian4 yun2 yan1 。
- jun4 yi3 jun1 pao2 jian4 ， en1 si1 bei4 fu2 yuan2 。
- xing1 ji1 sui2 chi4 shu4 ， she4 he4 xia4 lou2 xuan1 。
- jiao4 bu4 fan2 jia1 zhi4 ， min2 wei2 shi4 de2 qian1 。
- pu3 tian1 zhi1 zi3 dao4 ， si1 fei3 hua4 gong1 ran2 。

## 注释

## 译文

## 赏析
