---
id: han-qi-jia-wu-dong-yue
title: 甲午冬閱
titlePinyin: jia3 wu3 dong1 yue4
titleSlug: jia-wu-dong-yue
author: 韓琦
authorPinyin: han2 qi2
authorSlug: han-qi
dynasty: 宋
dynastyPinyin: song4
dynastySlug: song
tags: []
---

## 正文

- 練士當時閱，臨高共一觀。
- 勢憑朝氣銳，令入曉霜寒。
- 事重三軍國，形存八陣灘。
- 燒烘旗幟動，雷吼鼓鼙乾。
- 畫守誰能犯，循環莫見端。
- 赴谿驅稚子，飄石走驚湍。
- 彈壓提封靜，周旋四野寬。
- 機深天地秘，知少古今難。
- 寨巧花齊出，營新月未圓。
- 全師充國慎，堅卧亞夫安。
- 鵝鸛行雖卷，貔貅伎要殫。
- 撒韁馳鐵騎，疊箭取銀盤。
- 避槊身藏鐙，揚塵足掛鞍。
- 弩飛三刃劍，砲擲百星丸。
- 鐃管喧歸隊，肴觴足犒餐。
- 父兄人自衛，鳧藻眾胥歡。
- 有志銘燕石，無勞誤漢壇。
- 壯心徒內激，神武正勝殘。

## 拼音

- lian4 shi4 dang1 shi2 yue4 ， lin2 gao1 gong4 yi4 guan1 。
- shi4 ping2 chao2 qi4 rui4 ， ling4 ru4 xiao3 shuang1 han2 。
- shi4 zhong4 san1 jun1 guo2 ， xing2 cun2 ba1 zhen4 tan1 。
- shao1 hong1 qi2 zhi4 dong4 ， lei2 hou3 gu3 pi2 qian2 。
- hua4 shou3 shui2 neng2 fan4 ， xun2 huan2 mo4 jian4 duan1 。
- fu4 xi1 qu1 zhi4 zi3 ， piao1 shi2 zou3 jing1 tuan1 。
- dan4 ya1 ti2 feng1 jing4 ， zhou1 xuan2 si4 ye3 kuan1 。
- ji1 shen1 tian1 di4 mi4 ， zhi1 shao3 gu3 jin1 nan2 。
- zhai4 qiao3 hua1 qi2 chu1 ， ying2 xin1 yue4 wei4 yuan2 。
- quan2 shi1 chong1 guo2 shen4 ， jian1 wo4 ya1 fu1 an1 。
- e2 guan4 xing2 sui1 juan4 ， pi2 xiu1 ji4 yao4 dan1 。
- sa1 jiang1 chi2 tie3 qi2 ， die2 jian4 qu3 yin2 pan2 。
- bi4 shuo4 shen1 cang2 deng1 ， yang2 chen2 zu2 gua4 an1 。
- nu3 fei1 san1 ren4 jian4 ， pao4 zhi4 bai3 xing1 wan2 。
- nao2 guan3 xuan1 gui1 dui4 ， yao2 shang1 zu2 kao4 can1 。
- fu4 xiong1 ren2 zi4 wei4 ， fu2 zao3 zhong4 xu1 huan1 。
- you3 zhi4 ming2 yan4 shi2 ， wu2 lao2 wu4 han4 tan2 。
- zhuang4 xin1 tu2 nei4 ji1 ， shen2 wu3 zheng4 sheng4 can2 。

## 注释

## 译文

## 赏析
