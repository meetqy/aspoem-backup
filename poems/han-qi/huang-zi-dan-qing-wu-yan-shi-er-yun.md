---
id: han-qi-huang-zi-dan-qing-wu-yan-shi-er-yun
title: 皇子誕慶五言十二韻
titlePinyin: huang2 zi3 dan4 qing4 wu3 yan2 shi2 er4 yun4
titleSlug: huang-zi-dan-qing-wu-yan-shi-er-yun
author: 韓琦
authorPinyin: han2 qi2
authorSlug: han-qi
dynasty: 宋
dynastyPinyin: song4
dynastySlug: song
tags: []
---

## 正文

- 聖統垂千祀，天仁覆萬方。
- 思賢詠場藿，興儉緝帷囊。
- 寬法均疏網，憂民甚納隍。
- 畫衣期不犯，行葦見無傷。
- 列廟靈潛佑，高穹意默彰。
- 故教生嗣晚，欲示卜年長。
- 帝夢前推吉，郊禖此報祥。
- 協辰初告望，紀節正迎商。
- 和氣城銅律，休符集畫堂。
- 清飚來美應，瑞旭薦榮光。
- 九縣歡聲沸，三都惠澤滂。
- 非才塵近掖，援筆頌無疆。

## 拼音

- sheng4 tong3 chui2 qian1 si4 ， tian1 ren2 fu4 wan4 fang1 。
- si1 xian2 yong3 chang3 huo4 ， xing1 jian3 ji2 wei2 nang2 。
- kuan1 fa3 jun1 shu1 wang3 ， you1 min2 shen4 na4 huang2 。
- hua4 yi1 qi1 bu2 fan4 ， xing2 wei3 jian4 wu2 shang1 。
- lie4 miao4 ling2 qian2 you4 ， gao1 qiong2 yi4 mo4 zhang1 。
- gu4 jiao4 sheng1 si4 wan3 ， yu4 shi4 bu3 nian2 chang2 。
- di4 meng4 qian2 tui1 ji2 ， jiao1 mei2 ci3 bao4 xiang2 。
- xie2 chen2 chu1 gao4 wang4 ， ji4 jie2 zheng4 ying2 shang1 。
- he2 qi4 cheng2 tong2 lü4 ， xiu1 fu2 ji2 hua4 tang2 。
- qing1 biao1 lai2 mei3 ying1 ， rui4 xu4 jian4 rong2 guang1 。
- jiu3 xian4 huan1 sheng1 fei4 ， san1 dou1 hui4 ze2 pang1 。
- fei1 cai2 chen2 jin4 ye4 ， yuan2 bi3 song4 wu2 jiang1 。

## 注释

## 译文

## 赏析
