---
id: han-qi-qiong-hua
title: 瓊花
titlePinyin: qiong2 hua1
titleSlug: qiong-hua
author: 韓琦
authorPinyin: han2 qi2
authorSlug: han-qi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 維揚一株花，四海無同類。
- 年年后土祠，獨比瓊瑶貴。
- 中含散水芳，外團蝴蝶戲。
- 酴醾不見香，芍藥慚多媚。
- 扶踈翠蓋圓，散亂真珠綴。
- 不從眾格繁，自守幽姿粹。
- 嘗聞好事家，欲移京轂地。
- 既違孤潔情，終誤栽培意。
- 洛陽紅牡丹，適時名轉異。
- 新榮託舊枝，萬狀呈妖麗。
- 天工借顔色，深淡隨人智。
- 三春愛賞時，車馬喧如市。
- 草木稟賦殊，得失豈輕議。
- 我來首見花，對花聊自醉。

## 拼音

- wei2 yang2 yi4 zhu1 hua1 ， si4 hai3 wu2 tong2 lei4 。
- nian2 nian2 hou4 tu3 ci2 ， du2 bi3 qiong2 yao2 gui4 。
- zhong1 han2 san3 shui3 fang1 ， wai4 tuan2 hu2 die2 xi4 。
- tu2 mi2 bu2 jian4 xiang1 ， shao2 yao4 can2 duo1 mei4 。
- fu2 shu1 cui4 gai4 yuan2 ， san4 luan4 zhen1 zhu1 zhui4 。
- bu4 cong2 zhong4 ge2 fan2 ， zi4 shou3 you1 zi1 cui4 。
- chang2 wen2 hao3 shi4 jia1 ， yu4 yi2 jing1 gu3 di4 。
- ji4 wei2 gu1 jie2 qing2 ， zhong1 wu4 zai1 pei2 yi4 。
- luo4 yang2 hong2 mu3 dan1 ， shi4 shi2 ming2 zhuan3 yi4 。
- xin1 rong2 tuo1 jiu4 zhi1 ， wan4 zhuang4 cheng2 yao1 li2 。
- tian1 gong1 jie4 yan2 se4 ， shen1 dan4 sui2 ren2 zhi4 。
- san1 chun1 ai4 shang3 shi2 ， ju1 ma3 xuan1 ru2 shi4 。
- cao3 mu4 bing3 fu4 shu1 ， de2 shi1 qi3 qing1 yi4 。
- wo3 lai2 shou3 jian4 hua1 ， dui4 hua1 liao2 zi4 zui4 。

## 注释

## 译文

## 赏析
