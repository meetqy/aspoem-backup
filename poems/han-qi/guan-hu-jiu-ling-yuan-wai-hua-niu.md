---
id: han-qi-guan-hu-jiu-ling-yuan-wai-hua-niu
title: 觀胡九齡員外畫牛
titlePinyin: guan1 hu2 jiu3 ling2 yuan2 wai4 hua4 niu2
titleSlug: guan-hu-jiu-ling-yuan-wai-hua-niu
author: 韓琦
authorPinyin: han2 qi2
authorSlug: han-qi
dynasty: 宋
dynastyPinyin: song4
dynastySlug: song
tags: []
---

## 正文

- 丹青之筆奪造化，能者幾何登品錄。
- 蛟龍獰惡鬼神怒，更工不接時人目。
- 有形之物至者稀，是否難欺眾所矚。
- 絳臺胡掾文章外，偏向畫牛其好酷。
- 海內馳名三十年，得者珍藏過金玉。
- 老來纔始著青衫，養親不及朝家祿。
- 前日野服忽相過，云訪恩知走京轂。
- 微風入指未能畫，示我蠟本數十幅。
- 採摭諸家百餘狀，毫端古意多含蓄。
- 鬭者取力全在角，卧者稱身全在腹。
- 立身髣髴精神慢，背者分數頭項促。
- 行者動作皆得羣，乳者顧視真憐犢。
- 當流泅戲益自在，欲渡或疑猶蓄縮。
- 從容飲囓得天真，荷鞭時有童兒牧。
- 或橫一笛坐牛角，便是無聲太平曲。
- 江天雨雲易溟濛，風勢掀號摧古木。
- 欹斜簑笠趁牛歸，蕭踈暮景煙村宿。
- 奇哉胡掾老筆不可到，戴叟重生須死伏。
- 吾觀諸牛之態雖盡妙，尚有所遺思未熟。
- 牛於生民功最大，不畫牛功牛亦辱。
- 胡君胡君聽我言，別選輕綃成巨軸。
- 寫出區區耒耜勤，貴知天下由吾方食足。

## 拼音

- dan1 qing1 zhi1 bi3 duo2 zao4 hua4 ， neng2 zhe3 ji1 he2 deng1 pin3 lu4 。
- jiao1 long2 ning2 e4 gui3 shen2 nu4 ， geng4 gong1 bu4 jie1 shi2 ren2 mu4 。
- you3 xing2 zhi1 wu4 zhi4 zhe3 xi1 ， shi4 fou3 nan2 qi1 zhong4 suo3 zhu3 。
- jiang4 tai2 hu2 yuan4 wen2 zhang1 wai4 ， pian1 xiang4 hua4 niu2 qi2 hao3 ku4 。
- hai3 nei4 chi2 ming2 san1 shi2 nian2 ， de2 zhe3 zhen1 cang2 guo4 jin1 yu4 。
- lao3 lai2 cai2 shi3 zhu4 qing1 shan1 ， yang3 qin1 bu4 ji2 chao2 jia1 lu4 。
- qian2 ri4 ye3 fu2 hu1 xiang1 guo4 ， yun2 fang3 en1 zhi1 zou3 jing1 gu3 。
- wei1 feng1 ru4 zhi3 wei4 neng2 hua4 ， shi4 wo3 la4 ben3 shu4 shi2 fu2 。
- cai3 zhi2 zhu1 jia1 bai3 yu2 zhuang4 ， hao2 duan1 gu3 yi4 duo1 han2 xu4 。
- dou4 zhe3 qu3 li4 quan2 zai4 jiao3 ， wo4 zhe3 cheng1 shen1 quan2 zai4 fu4 。
- li4 shen1 fang3 fu2 jing1 shen2 man4 ， bei4 zhe3 fen1 shu4 tou2 xiang4 cu4 。
- xing2 zhe3 dong4 zuo4 jie1 de2 qun2 ， ru3 zhe3 gu4 shi4 zhen1 lian2 du2 。
- dang1 liu2 qiu2 xi4 yi4 zi4 zai4 ， yu4 du4 huo4 yi2 you2 xu4 suo1 。
- cong2 rong2 yin3 nie4 de2 tian1 zhen1 ， he2 bian1 shi2 you3 tong2 er2 mu4 。
- huo4 heng2 yi4 di2 zuo4 niu2 jiao3 ， bian4 shi4 wu2 sheng1 tai4 ping2 qu3 。
- jiang1 tian1 yu3 yun2 yi4 ming2 meng2 ， feng1 shi4 xian1 hao4 cui1 gu3 mu4 。
- qi1 xie2 suo1 li4 chen4 niu2 gui1 ， xiao1 shu1 mu4 jing3 yan1 cun1 su4 。
- qi2 zai1 hu2 yuan4 lao3 bi3 bu4 ke3 dao4 ， dai4 sou3 chong2 sheng1 xu1 si3 fu2 。
- wu2 guan1 zhu1 niu2 zhi1 tai4 sui1 jin4 miao4 ， shang4 you3 suo3 yi2 si1 wei4 shu2 。
- niu2 wu1 sheng1 min2 gong1 zui4 da4 ， bu2 hua4 niu2 gong1 niu2 yi4 ru3 。
- hu2 jun1 hu2 jun1 ting1 wo3 yan2 ， bie2 xuan3 qing1 xiao1 cheng2 ju4 zhou2 。
- xie3 chu1 qu1 qu1 lei3 si4 qin2 ， gui4 zhi1 tian1 xia4 you2 wu2 fang1 shi2 zu2 。

## 注释

## 译文

## 赏析
