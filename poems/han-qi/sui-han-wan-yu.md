---
id: han-qi-sui-han-wan-yu
title: 歲旱晚雨
titlePinyin: sui4 han4 wan3 yu3
titleSlug: sui-han-wan-yu
author: 韓琦
authorPinyin: han2 qi2
authorSlug: han-qi
dynasty: 宋
dynastyPinyin: song4
dynastySlug: song
tags: []
---

## 正文

- 慶曆丙戌夏，早氣蒸如焚。
- 行路盡嬰暍，居人猶中瘟。
- 墮鳥不收喙，游魚幾爛鱗。
- 絺綌亦難御，更值成雷蚊。
- 驕陽斷雨脈，焦熬逾五旬。
- 農塍坐耗裂，縱橫龜灼文。
- 眾目血坼眥，日睇西郊雲。
- 守臣卹民病，心亂千絲棼。
- 祈龍割舒雁，縱陰開北門。
- 古法久弗驗，羣祠益致勤。
- 徧走于境內，神兮若不聞。
- 或時得泛灑，濛濛才濕塵。
- 豐年望既絕，節候俄秋分。
- 忽爾降大澍，霄冥連日昏。
- 垂空狀戰戟，入霤疑傾盆。
- 田禾十九死，强漬枯槁根。
- 蕭稂賤易活，勢茂如逢春。
- 蛙黽渴易滿，泥躍嬉成羣。
- 濟物乃容易，應時何艱辛。
- 轍鮒骨已壞，徐激西江津。
- 谷黍霜已厚，始調鄒律溫。
- 天意執可問，對之空氣吞。

## 拼音

- qing4 li4 bing3 xu1 xia4 ， zao3 qi4 zheng1 ru2 fen2 。
- xing2 lu4 jin4 ying1 ye1 ， ju1 ren2 you2 zhong1 wen1 。
- duo4 niao3 bu4 shou1 hui4 ， you2 yu2 ji1 lan4 lin2 。
- chi1 xi4 yi4 nan2 yu4 ， geng4 zhi2 cheng2 lei2 wen2 。
- jiao1 yang2 duan4 yu3 mai4 ， jiao1 ao2 yu2 wu3 xun2 。
- nong2 cheng2 zuo4 hao4 lie4 ， zong4 heng2 gui1 zhuo2 wen2 。
- zhong4 mu4 xue4 che4 zi4 ， ri4 di4 xi1 jiao1 yun2 。
- shou3 chen2 xu4 min2 bing4 ， xin1 luan4 qian1 si1 fen2 。
- qi2 long2 ge1 shu1 yan4 ， zong4 yin1 kai1 bei3 men2 。
- gu3 fa3 jiu3 fu2 yan4 ， qun2 ci2 yi4 zhi4 qin2 。
- bian4 zou3 yu2 jing4 nei4 ， shen2 xi1 ruo4 bu4 wen2 。
- huo4 shi2 de2 fan4 sa3 ， meng2 meng2 cai2 shi1 chen2 。
- feng1 nian2 wang4 ji4 jue2 ， jie2 hou4 e2 qiu1 fen1 。
- hu1 er3 jiang4 da4 shu4 ， xiao1 ming2 lian2 ri4 hun1 。
- chui2 kong1 zhuang4 zhan4 ji3 ， ru4 liu4 yi2 qing1 pen2 。
- tian2 he2 shi2 jiu3 si3 ， qiang2 zi4 ku1 gao3 gen1 。
- xiao1 lang2 jian4 yi4 huo2 ， shi4 mao4 ru2 feng2 chun1 。
- wa1 min3 ke3 yi4 man3 ， ni2 yue4 xi1 cheng2 qun2 。
- ji4 wu4 nai3 rong2 yi4 ， ying1 shi2 he2 jian1 xin1 。
- zhe2 fu4 gu3 yi3 huai4 ， xu2 ji1 xi1 jiang1 jin1 。
- gu3 shu3 shuang1 yi3 hou4 ， shi3 diao4 zou1 lü4 wen1 。
- tian1 yi4 zhi2 ke3 wen4 ， dui4 zhi1 kong1 qi4 tun1 。

## 注释

## 译文

## 赏析
