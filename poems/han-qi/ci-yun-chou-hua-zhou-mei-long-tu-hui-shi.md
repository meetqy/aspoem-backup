---
id: han-qi-ci-yun-chou-hua-zhou-mei-long-tu-hui-shi
title: 次韻酬滑州梅龍圖惠詩
titlePinyin: ci4 yun4 chou2 hua2 zhou1 mei2 long2 tu2 hui4 shi1
titleSlug: ci-yun-chou-hua-zhou-mei-long-tu-hui-shi
author: 韓琦
authorPinyin: han2 qi2
authorSlug: han-qi
dynasty: 宋
dynastyPinyin: song4
dynastySlug: song
tags: []
---

## 正文

- 自昔能詩者，如公敏思稀。
- 清風當世聳，大雅一時歸。
- 京輔方期治，天顔此暫違。
- 召棠隨有愛，庖刃不勞揮。
- 吟筆閑邀戰，隣邦動怯圍。
- 疲神支敗北，對景失芳菲。
- 無物酬明月，何心衒晝衣。
- 驚弦常跕跕，突陣正騑騑。
- 溪柳柔金幄，園花爛錦幃。
- 嬉遊成樂國，佳氣俯端闈。
- 郢曲高難和，荆棲近莫依。
- 流年傷阻闊，好夢接容輝。
- 不信降旗豎，猶勝走檄威。
- 可慚貂莫續，安敵虎而飛。
- 窘蹙圖更郡，奔逃始見機。
- 吾鄉雖甚美，無計戀柴扉。

## 拼音

- zi4 xi1 neng2 shi1 zhe3 ， ru2 gong1 min3 si1 xi1 。
- qing1 feng1 dang1 shi4 song3 ， da4 ya3 yi4 shi2 gui1 。
- jing1 fu3 fang1 qi1 zhi4 ， tian1 yan2 ci3 zan4 wei2 。
- zhao4 tang2 sui2 you3 ai4 ， pao2 ren4 bu4 lao2 hui1 。
- yin2 bi3 xian2 yao1 zhan4 ， lin2 bang1 dong4 qie4 wei2 。
- pi2 shen2 zhi1 bai4 bei3 ， dui4 jing3 shi1 fang1 fei1 。
- wu2 wu4 chou2 ming2 yue4 ， he2 xin1 xuan4 zhou4 yi1 。
- jing1 xian2 chang2 dian3 dian3 ， tu1 zhen4 zheng4 fei1 fei1 。
- xi1 liu3 rou2 jin1 wo4 ， yuan2 hua1 lan4 jin3 wei2 。
- xi1 you2 cheng2 le4 guo2 ， jia1 qi4 fu3 duan1 wei2 。
- ying3 qu3 gao1 nan2 he2 ， jing1 qi1 jin4 mo4 yi1 。
- liu2 nian2 shang1 zu3 kuo4 ， hao3 meng4 jie1 rong2 hui1 。
- bu2 xin4 jiang4 qi2 shu4 ， you2 sheng4 zou3 xi2 wei1 。
- ke3 can2 diao1 mo4 xu4 ， an1 di2 hu3 er2 fei1 。
- jiong3 cu4 tu2 geng4 jun4 ， ben1 tao2 shi3 jian4 ji1 。
- wu2 xiang1 sui1 shen4 mei3 ， wu2 ji4 lian4 chai2 fei1 。

## 注释

## 译文

## 赏析
