---
id: han-qi-lai-yi
title: 來鳦
titlePinyin: lai2 yi3
titleSlug: lai-yi
author: 韓琦
authorPinyin: han2 qi2
authorSlug: han-qi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 來鳦趨社期，翩若天外至。
- 徘徊大厦間，汲汲營巢意。
- 中心有所託，自謂得其地。
- 銜泥兩吻瘡，旦暮不少憩。
- 主人愛高堂，病爾如疣贅。
- 爾巢屢膚寸，長梃輒摧墜。
- 胡爲不識嫌，又續前功棄。
- 何處無蓬茅，自足爲生計。
- 不爾卵而覆，其禍愈非細。
- 予既傷爾愚，竊復探爾志。
- 孜孜不忍去，欲動主人義。
- 萬一憐其勤，庶獲息我類。
- 臣棟既不撓，出處安且貴。
- 其能無報乎，唯守信無貳。
- 年年應候來，馴狎如兒稚。
- 雙雙軒戶前，爲君作嘉致。
- 不學君家客，去就惟勢利。
- 微羽一知歸，至死不他詣。

## 拼音

- lai2 yi3 qu1 she4 qi1 ， pian1 ruo4 tian1 wai4 zhi4 。
- pai2 huai2 da4 sha4 jian4 ， ji2 ji2 ying2 chao2 yi4 。
- zhong1 xin1 you3 suo3 tuo1 ， zi4 wei4 de2 qi2 di4 。
- xian2 ni2 liang3 wen3 chuang1 ， dan4 mu4 bu4 shao3 qi4 。
- zhu3 ren2 ai4 gao1 tang2 ， bing4 er3 ru2 you2 zhui4 。
- er3 chao2 lü3 fu1 cun4 ， chang2 ting3 zhe2 cui1 zhui4 。
- hu2 wei2 bu4 shi2 xian2 ， you4 xu4 qian2 gong1 qi4 。
- he2 chu3 wu2 peng2 mao2 ， zi4 zu2 wei2 sheng1 ji4 。
- bu4 er3 luan3 er2 fu4 ， qi2 huo4 yu4 fei1 xi4 。
- yu3 ji4 shang1 er3 yu2 ， qie4 fu4 tan4 er3 zhi4 。
- zi1 zi1 bu4 ren3 qu4 ， yu4 dong4 zhu3 ren2 yi4 。
- wan4 yi4 lian2 qi2 qin2 ， shu4 huo4 xi1 wo3 lei4 。
- chen2 dong4 ji4 bu4 nao2 ， chu1 chu3 an1 qie3 gui4 。
- qi2 neng2 wu2 bao4 hu1 ， wei2 shou3 xin4 wu2 er4 。
- nian2 nian2 ying1 hou4 lai2 ， xun4 xia2 ru2 er2 zhi4 。
- shuang1 shuang1 xuan1 hu4 qian2 ， wei2 jun1 zuo4 jia1 zhi4 。
- bu4 xue2 jun1 jia1 ke4 ， qu4 jiu4 wei2 shi4 li4 。
- wei1 yu3 yi4 zhi1 gui1 ， zhi4 si3 bu4 ta1 yi4 。

## 注释

## 译文

## 赏析
