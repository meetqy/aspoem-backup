---
id: han-qi-ji-ti-xi-jing-zhi-zheng-zhang-lang-zhong-jing-ju-yuan
title: 寄題西京致政張郎中靜居院
titlePinyin: ji4 ti2 xi1 jing1 zhi4 zheng4 zhang1 lang2 zhong1 jing4 ju1 yuan4
titleSlug: ji-ti-xi-jing-zhi-zheng-zhang-lang-zhong-jing-ju-yuan
author: 韓琦
authorPinyin: han2 qi2
authorSlug: han-qi
dynasty: 宋
dynastyPinyin: song4
dynastySlug: song
tags: []
---

## 正文

- 休官得宴閑，理固居處靜。
- 中或不自達，觸物撓天性。
- 遂令優游心，反致寂寞病。
- 二川有耆英，識豈斯人並。
- 周才當要職，美譽著羣聽。
- 氣體殊未衰，援禮請還政。
- 安車得西歸，蕪沒治三徑。
- 蕭然絕世紛，日以道自勝。
- 以靜名厥居，內外了相稱。
- 君懷本清虛，復此林泉瑩。
- 君道本和樂，況有琴樽命。
- 新堂闢四隅，立意尤高迥。
- 夷襟造真境，友益具子令。
- 藥品稽神仙，門法尚忠正。
- 肌膚松菊香，庭砌芝蘭盛。
- 天宜錫難老，以示君子慶。
- 予亦希君者，誤寵竊機柄。
- 無裨紫極尊，動有赤松興。
- 報國苟錙銖，竄身違陷穽。
- 雅志呈未諧，高山徒景行。

## 拼音

- xiu1 guan1 de2 yan4 xian2 ， li3 gu4 ju1 chu3 jing4 。
- zhong1 huo4 bu2 zi4 da2 ， chu4 wu4 nao2 tian1 xing4 。
- sui4 ling4 you1 you2 xin1 ， fan3 zhi4 ji4 mo4 bing4 。
- er4 chuan1 you3 qi2 ying1 ， shi2 qi3 si1 ren2 bing4 。
- zhou1 cai2 dang1 yao4 zhi2 ， mei3 yu4 zhu4 qun2 ting1 。
- qi4 ti3 shu1 wei4 shuai1 ， yuan2 li3 qing3 huan2 zheng4 。
- an1 ju1 de2 xi1 gui1 ， wu2 mei2 zhi4 san1 jing4 。
- xiao1 ran2 jue2 shi4 fen1 ， ri4 yi3 dao4 zi4 sheng4 。
- yi3 jing4 ming2 jue2 ju1 ， nei4 wai4 le0 xiang1 cheng1 。
- jun1 huai2 ben3 qing1 xu1 ， fu4 ci3 lin2 quan2 ying2 。
- jun1 dao4 ben3 he2 le4 ， kuang4 you3 qin2 zun1 ming4 。
- xin1 tang2 pi4 si4 yu2 ， li4 yi4 you2 gao1 jiong3 。
- yi2 jin1 zao4 zhen1 jing4 ， you3 yi4 ju4 zi3 ling4 。
- yao4 pin3 ji1 shen2 xian1 ， men2 fa3 shang4 zhong1 zheng4 。
- ji1 fu1 song1 ju2 xiang1 ， ting2 qi4 zhi1 lan2 sheng4 。
- tian1 yi2 xi1 nan2 lao3 ， yi3 shi4 jun1 zi3 qing4 。
- yu3 yi4 xi1 jun1 zhe3 ， wu4 chong3 qie4 ji1 bing3 。
- wu2 bi4 zi3 ji2 zun1 ， dong4 you3 chi4 song1 xing1 。
- bao4 guo2 gou3 zi1 zhu1 ， cuan4 shen1 wei2 xian4 jing3 。
- ya3 zhi4 cheng2 wei4 xie2 ， gao1 shan1 tu2 jing3 xing2 。

## 注释

## 译文

## 赏析
