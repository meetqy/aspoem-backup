---
id: han-qi-du-liu-yi-chun-qiu-xin-jie
title: 讀劉易春秋新解
titlePinyin: du2 liu2 yi4 chun1 qiu1 xin1 jie3
titleSlug: du-liu-yi-chun-qiu-xin-jie
author: 韓琦
authorPinyin: han2 qi2
authorSlug: han-qi
dynasty: 宋
dynastyPinyin: song4
dynastySlug: song
tags: []
---

## 正文

- 夫子春秋之所記，二百四十有二年。
- 謹嚴之法不可犯，欲示萬世天子權。
- 禮樂征伐必上出，諸侯雖大莫得專。
- 周平東遷魯君隱，王綱壞裂勿復聯。
- 天王所存位與號，列國自用公承傳。
- 齊桓晉文無實義，挾周狥己掩大愆。
- 不歸聖筆立中制，誰其當罪誰其賢。
- 絲紛五傳角同異，各專門記執所偏。
- 遂令學者蹈迷徑，不探元本遭羈牽。
- 至於歆向父子間，亦反天性相鑱鎸。
- 何休杜預范甯輩，離經附傳以臆箋。
- 膏肓廢疾互譏病，雖欲針起難自痊。
- 前人文字安可數，議難啾唧秋嘒蟬。
- 有唐名儒陸淳者，始開奧壤窺源泉。
- 我朝又得孫明復，大明聖意疏重淵。
- 劉生新解最後出，了無塞礙成通川。
- 所趨旨義極簡正，撐拄異論牢且堅。
- 事不歸王皆不與，達經之志所以然。
- 詩三百可一言蔽，曰思無邪而已焉。
- 方今四海大一統，萬里號令猶君前。
- 安不思危易其治，毋容僭亂生階緣。
- 往持此說助邦政，坐令當扆尊如天。

## 拼音

- fu1 zi3 chun1 qiu1 zhi1 suo3 ji4 ， er4 bai3 si4 shi2 you3 er4 nian2 。
- jin3 yan2 zhi1 fa3 bu4 ke3 fan4 ， yu4 shi4 wan4 shi4 tian1 zi3 quan2 。
- li3 le4 zheng1 fa2 bi4 shang4 chu1 ， zhu1 hou2 sui1 da4 mo4 de2 zhuan1 。
- zhou1 ping2 dong1 qian1 lu3 jun1 yin3 ， wang2 gang1 huai4 lie4 wu4 fu4 lian2 。
- tian1 wang2 suo3 cun2 wei4 yu3 hao4 ， lie4 guo2 zi4 yong4 gong1 cheng2 chuan2 。
- qi2 huan2 jin4 wen2 wu2 shi2 yi4 ， xie2 zhou1 xun4 ji3 yan3 da4 qian1 。
- bu4 gui1 sheng4 bi3 li4 zhong1 zhi4 ， shui2 qi2 dang1 zui4 shui2 qi2 xian2 。
- si1 fen1 wu3 chuan2 jiao3 tong2 yi4 ， ge4 zhuan1 men2 ji4 zhi2 suo3 pian1 。
- sui4 ling4 xue2 zhe3 dao3 mi2 jing4 ， bu2 tan4 yuan2 ben3 zao1 ji1 qian1 。
- zhi4 wu1 xin1 xiang4 fu4 zi3 jian4 ， yi4 fan3 tian1 xing4 xiang1 chan2 juan1 。
- he2 xiu1 du4 yu4 fan4 ning2 bei4 ， li2 jing1 fu4 chuan2 yi3 yi4 jian1 。
- gao1 huang1 fei4 ji2 hu4 ji1 bing4 ， sui1 yu4 zhen1 qi3 nan2 zi4 quan2 。
- qian2 ren2 wen2 zi4 an1 ke3 shu4 ， yi4 nan2 jiu1 ji1 qiu1 hui4 chan2 。
- you3 tang2 ming2 ru2 lu4 chun2 zhe3 ， shi3 kai1 ao4 rang3 kui1 yuan2 quan2 。
- wo3 chao2 you4 de2 sun1 ming2 fu4 ， da4 ming2 sheng4 yi4 shu1 zhong4 yuan1 。
- liu2 sheng1 xin1 jie3 zui4 hou4 chu1 ， liao3 wu2 sai1 ai4 cheng2 tong1 chuan1 。
- suo3 qu1 zhi3 yi4 ji2 jian3 zheng4 ， cheng1 zhu3 yi4 lun4 lao2 qie3 jian1 。
- shi4 bu4 gui1 wang2 jie1 bu4 yu3 ， da2 jing1 zhi1 zhi4 suo3 yi3 ran2 。
- shi1 san1 bai3 ke3 yi4 yan2 bi4 ， yue1 si1 wu2 xie2 er2 yi3 yan1 。
- fang1 jin1 si4 hai3 da4 yi4 tong3 ， wan4 li3 hao4 ling4 you2 jun1 qian2 。
- an1 bu4 si1 wei1 yi4 qi2 zhi4 ， wu2 rong2 jian4 luan4 sheng1 jie1 yuan2 。
- wang3 chi2 ci3 shuo1 zhu4 bang1 zheng4 ， zuo4 ling4 dang1 yi3 zun1 ru2 tian1 。

## 注释

## 译文

## 赏析
