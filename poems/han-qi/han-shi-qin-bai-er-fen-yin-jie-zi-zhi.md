---
id: han-qi-han-shi-qin-bai-er-fen-yin-jie-zi-zhi
title: 寒食親拜二墳因誡子姪
titlePinyin: han2 shi2 qin1 bai4 er4 fen2 yin1 jie4 zi3 zhi2
titleSlug: han-shi-qin-bai-er-fen-yin-jie-zi-zhi
author: 韓琦
authorPinyin: han2 qi2
authorSlug: han-qi
dynasty: 宋
dynastyPinyin: song4
dynastySlug: song
tags: []
---

## 正文

- 春色清且明，節盛一百五。
- 寒食遵遺俗，潑火霽微雨。
- 非才忝國恩，因病得吾土。
- 何以知殊榮，此日奉宗祖。
- 新安唯皇考，豐安則王父。
- 松楸各萬株，崗勢擁城府。
- 二塋相去間，近止一舍許。
- 前曉揭旌牙，蠲潔具罍俎。
- 芬馨達孝誠，僾若侍容語。
- 禮成無一違，觀者競牆堵。
- 退惟愚小子，未老膺旄斧。
- 顧己胡能然，世德大門戶。
- 思爲後嗣誡，永永著家矩。
- 子姪聽吾言，汝各志心膂。
- 汝曹生綺紈，得仕匪難苦。
- 學業勤則成，富貴汝自取。
- 仁睦周吾親，忠義報吾主。
- 間須求便官，墳隴善完補。
- 死則託二塋，慎勿葬他所。
- 得從祖考游，魂魄自寧處。
- 無惑葬師言，背親圖福祜。
- 有一廢吾言，汝行則夷虜。
- 宗族正其罪，聲伐可鳴鼓。
- 宗族不繩之，鬼得而誅汝。

## 拼音

- chun1 se4 qing1 qie3 ming2 ， jie2 sheng4 yi4 bai3 wu3 。
- han2 shi2 zun1 yi2 su2 ， po1 huo3 ji4 wei1 yu3 。
- fei1 cai2 tian3 guo2 en1 ， yin1 bing4 de2 wu2 tu3 。
- he2 yi3 zhi1 shu1 rong2 ， ci3 ri4 feng4 zong1 zu3 。
- xin1 an1 wei2 huang2 kao3 ， feng1 an1 ze2 wang2 fu4 。
- song1 qiu1 ge4 wan4 zhu1 ， gang3 shi4 yong1 cheng2 fu3 。
- er4 ying2 xiang1 qu4 jian4 ， jin4 zhi3 yi2 she4 xu1 。
- qian2 xiao3 jie1 jing1 ya2 ， juan1 jie2 ju4 lei2 zu3 。
- fen1 xin1 da2 xiao4 cheng2 ， ai4 ruo4 shi4 rong2 yu3 。
- li3 cheng2 wu2 yi4 wei2 ， guan1 zhe3 jing4 qiang2 du3 。
- tui4 wei2 yu2 xiao3 zi3 ， wei4 lao3 ying1 mao2 fu3 。
- gu4 ji3 hu2 neng2 ran2 ， shi4 de2 da4 men2 hu4 。
- si1 wei2 hou4 si4 jie4 ， yong3 yong3 zhu4 jia1 ju3 。
- zi3 zhi2 ting1 wu2 yan2 ， ru3 ge4 zhi4 xin1 lü3 。
- ru3 cao2 sheng1 qi3 wan2 ， de2 shi4 fei3 nan2 ku3 。
- xue2 ye4 qin2 ze2 cheng2 ， fu4 gui4 ru3 zi4 qu3 。
- ren2 mu4 zhou1 wu2 qin1 ， zhong1 yi4 bao4 wu2 zhu3 。
- jian4 xu1 qiu2 bian4 guan1 ， fen2 long3 shan4 wan2 bu3 。
- si3 ze2 tuo1 er4 ying2 ， shen4 wu4 zang4 ta1 suo3 。
- de2 cong2 zu3 kao3 you2 ， hun2 po4 zi4 ning2 chu3 。
- wu2 huo4 zang4 shi1 yan2 ， bei4 qin1 tu2 fu2 hu4 。
- you3 yi2 fei4 wu2 yan2 ， ru3 xing2 ze2 yi2 lu3 。
- zong1 zu2 zheng4 qi2 zui4 ， sheng1 fa2 ke3 ming2 gu3 。
- zong1 zu2 bu4 sheng2 zhi1 ， gui3 de2 er2 zhu1 ru3 。

## 注释

## 译文

## 赏析
