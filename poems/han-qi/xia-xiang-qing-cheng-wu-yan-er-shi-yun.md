---
id: han-qi-xia-xiang-qing-cheng-wu-yan-er-shi-yun
title: 祫享慶成五言二十韻
titlePinyin: xia2 xiang3 qing4 cheng2 wu3 yan2 er4 shi2 yun4
titleSlug: xia-xiang-qing-cheng-wu-yan-er-shi-yun
author: 韓琦
authorPinyin: han2 qi2
authorSlug: han-qi
dynasty: 宋
dynastyPinyin: song4
dynastySlug: song
tags: []
---

## 正文

- 大饗無先祫，精祠貴必躬。
- 歷朝疑未講，曠典屬今崇。
- 良月稽冬孟，容臺訪禮中。
- 祀期當象閏，位向卒虛東。
- 太卜諏元日，齋誠儼法宮。
- 琱輿下丹地，琳館薦清衷。
- 雪密人初駭，天高德自通。
- 陰雲成瑞靄，凜色變和風。
- 世室休嚴衛，宵衣集庶工。
- 敘親昭穆正，合食簋鉶豐。
- 既祼神斯格，居歆慶已蒙。
- 歡欣流禹律，謦欬入堯聰。
- 月射千圭白，星輝萬燎紅。
- 茨歌將振作，晴旭漸曈曨。
- 回蹕升端闕，羣瞻聳上穹。
- 蕃釐均廟餕，惠澤泰民窮。
- 孝著鉤鈐動，恩疏貫索空。
- 致祥書可信，讓美意爾沖。
- 此協亨嘉會，慚非輔翼功。
- 唯知獻君壽，巍與二儀同。

## 拼音

- da4 xiang3 wu2 xian1 xia2 ， jing1 ci2 gui4 bi4 gong1 。
- li4 chao2 yi2 wei4 jiang3 ， kuang4 dian3 shu3 jin1 chong2 。
- liang2 yue4 ji1 dong1 meng4 ， rong2 tai2 fang3 li3 zhong1 。
- si4 qi1 dang1 xiang4 run4 ， wei4 xiang4 zu2 xu1 dong1 。
- tai4 bu3 zou1 yuan2 ri4 ， zhai1 cheng2 yan3 fa3 gong1 。
- diao1 yu2 xia4 dan1 di4 ， lin2 guan3 jian4 qing1 zhong1 。
- xue3 mi4 ren2 chu1 hai4 ， tian1 gao1 de2 zi4 tong1 。
- yin1 yun2 cheng2 rui4 ai3 ， lin3 se4 bian4 he2 feng1 。
- shi4 shi4 xiu1 yan2 wei4 ， xiao1 yi1 ji2 shu4 gong1 。
- xu4 qin1 zhao1 mu4 zheng4 ， he2 shi2 gui3 xing2 feng1 。
- ji4 guan4 shen2 si1 ge2 ， ju1 xin1 qing4 yi3 meng2 。
- huan1 xin1 liu2 yu3 lü4 ， qing3 kai4 ru4 yao2 cong1 。
- yue4 she4 qian1 gui1 bai2 ， xing1 hui1 wan4 liao2 hong2 。
- ci2 ge1 jiang1 zhen4 zuo4 ， qing2 xu4 jian4 tong2 long2 。
- hui2 bi4 sheng1 duan1 que4 ， qun2 zhan1 song3 shang4 qiong2 。
- fan1 li2 jun1 miao4 jun4 ， hui4 ze2 tai4 min2 qiong2 。
- xiao4 zhu4 gou1 qian2 dong4 ， en1 shu1 guan4 suo3 kong1 。
- zhi4 xiang2 shu1 ke3 xin4 ， rang4 mei3 yi4 er3 chong1 。
- ci3 xie2 heng1 jia1 hui4 ， can2 fei1 fu3 yi4 gong1 。
- wei2 zhi1 xian4 jun1 shou4 ， wei1 yu3 er4 yi2 tong2 。

## 注释

## 译文

## 赏析
