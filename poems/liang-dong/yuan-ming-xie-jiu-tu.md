---
id: liang-dong-yuan-ming-xie-jiu-tu
title: 淵明携酒圖
titlePinyin: yuan1 ming2 xie2 jiu3 tu2
titleSlug: yuan-ming-xie-jiu-tu
author: 梁棟
authorPinyin: liang2 dong4
authorSlug: liang-dong
dynasty: 宋
dynastyPinyin: song4
dynastySlug: song
tags: []
---

## 正文

- 淵明無心雲，纔出便歸岫。
- 東臯半頃秫，所種不常有。
- 苦恨無酒錢，閒却持盃手。
- 今朝有一壺，携之訪親友。
- 惜無好事人，能消幾壺酒。
- 區區謀一醉，豈望名不朽。
- 閒吟籬下菊，自傳門前柳。
- 試問劉寄奴，還識此人不。

## 拼音

- yuan1 ming2 wu2 xin1 yun2 ， cai2 chu1 bian4 gui1 xiu4 。
- dong1 gao1 ban4 qing3 shu2 ， suo3 zhong3 bu4 chang2 you3 。
- ku3 hen4 wu2 jiu3 qian2 ， xian2 que4 chi2 bei1 shou3 。
- jin1 zhao1 you3 yi4 hu2 ， xie2 zhi1 fang3 qin1 you3 。
- xi1 wu2 hao3 shi4 ren2 ， neng2 xiao1 ji1 hu2 jiu3 。
- qu1 qu1 mou2 yi2 zui4 ， qi3 wang4 ming2 bu4 xiu3 。
- xian2 yin2 li2 xia4 ju2 ， zi4 chuan2 men2 qian2 liu3 。
- shi4 wen4 liu2 ji4 nu2 ， huan2 shi2 ci3 ren2 bu4 。

## 注释

## 译文

## 赏析
