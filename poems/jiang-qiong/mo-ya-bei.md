---
id: jiang-qiong-mo-ya-bei
title: 磨崖碑
titlePinyin: mo2 ya2 bei1
titleSlug: mo-ya-bei
author: 江瓊
authorPinyin: jiang1 qiong2
authorSlug: jiang-qiong
dynasty: 宋
dynastyPinyin: song4
dynastySlug: song
tags: []
---

## 正文

- 淒涼浯水跡如掃，漫郎宅荒崖畔草。
- 雨淋日炙山骨癯，磨得人間歲月老。
- 粵從天地開闢來，經濟何代無奇才。
- 若得高名爛青史，底恨白骨埋黄埃。
- 孽臣邊將亂國紀，郭公千載凜不死。
- 紀在中興第一功，三絕寧論文與字。
- 吁嗟古往而今來，插天何處無石崖。
- 兩京未復百戰罷，銅駝荆棘誰能開。
- 世事輪雲可悲慨，文學老生品何在。
- 君不見零落寒溪幾世孫，自打元家古碑賣。

## 拼音

- qi1 liang2 wu2 shui3 ji4 ru2 sao3 ， man4 lang2 zhai2 huang1 ya2 pan4 cao3 。
- yu3 lin2 ri4 zhi4 shan1 gu3 qu2 ， mo2 de2 ren2 jian4 sui4 yue4 lao3 。
- yue4 cong2 tian1 di4 kai1 pi4 lai2 ， jing1 ji4 he2 dai4 wu2 qi2 cai2 。
- ruo4 de2 gao1 ming2 lan4 qing1 shi3 ， di3 hen4 bai2 gu3 mai2 huang2 ai1 。
- nie4 chen2 bian1 jiang1 luan4 guo2 ji4 ， guo1 gong1 qian1 zai4 lin3 bu4 si3 。
- ji4 zai4 zhong1 xing1 di4 yi1 gong1 ， san1 jue2 ning2 lun4 wen2 yu3 zi4 。
- xu1 jie1 gu3 wang3 er2 jin1 lai2 ， cha1 tian1 he2 chu3 wu2 shi2 ya2 。
- liang3 jing1 wei4 fu4 bai3 zhan4 ba4 ， tong2 tuo2 jing1 ji2 shui2 neng2 kai1 。
- shi4 shi4 lun2 yun2 ke3 bei1 kai3 ， wen2 xue2 lao3 sheng1 pin3 he2 zai4 。
- jun1 bu2 jian4 ling2 luo4 han2 xi1 ji1 shi4 sun1 ， zi4 da3 yuan2 jia1 gu3 bei1 mai4 。

## 注释

## 译文

## 赏析
