---
id: han-yu-ji-lu-tong
title: 寄盧仝
titlePinyin: ji4 lu2 tong2
titleSlug: ji-lu-tong
author: 韓愈
authorPinyin: han2 yu4
authorSlug: han-yu
dynasty: 唐
dynastyPinyin: tang2
dynastySlug: tang
tags: []
---

## 正文

- 玉川先生洛城裏，破屋數間而已矣。
- 一奴長鬚不裹頭，一婢赤脚老無齒。
- 辛勤奉養十餘人，上有慈親下妻子。
- 先生結髮憎俗徒，閉門不出動一紀。
- 至今鄰僧乞米送，僕忝縣尹能不恥。
- 俸錢供給公私餘，時致薄少助祭祀。
- 勸參留守謁大尹，言語纔及輙掩耳。
- 水北山人得名聲，去年去作幕下士。
- 水南山人又繼往，鞍馬僕從塞閭里。
- 少室山人索價高，兩以諫官徴不起。
- 彼皆刺口論世事，有力未免遭驅使。
- 先生事業不可量，惟用法律自繩己。
- 春秋三傳束高閣，獨抱遺經究終始。
- 往年弄筆嘲同異，怪辭驚衆謗不已。
- 近來自說尋坦途，猶上虛空跨綠駬。
- 去年生兒名添丁，意令與國充耘耔。
- 國家丁口連四海，豈無農夫親耒耜。
- 先生抱才終大用，宰相未許終不仕。
- 假如不在陳力列，立言垂範亦足恃。
- 苗裔當蒙十世宥，豈謂貽厥無基阯。
- 故知忠孝生天性，潔身亂倫安足擬。
- 昨晚長鬚來下狀，隔牆惡少惡難似。
- 每騎屋山下窺闞，渾舍驚怕走折趾。
- 憑依婚媾欺官吏，不信令行能禁止。
- 先生受屈未曾語，忽此來告良有以。
- 嗟我身爲赤縣令，操權不用欲何俟。
- 立召賊曹呼伍伯，盡取鼠輩尸諸市。
- 先生又遣長鬚來，如此處置非所喜。
- 況又時當長養節，都邑未可猛政理。
- 先生固是余所畏，度量不敢窺涯涘。
- 放縱是誰之過歟，效尤戮僕愧前史。
- 買羊沽酒謝不敏，偶逢明月曜桃李。
- 先生有意許降臨，更遣長鬚致雙鯉。

## 拼音

- yu4 chuan1 xian1 sheng0 luo4 cheng2 li3 ， po4 wu1 shu4 jian4 er2 yi3 yi3 。
- yi4 nu2 chang2 xu1 bu4 guo3 tou2 ， yi2 bi4 chi4 jiao3 lao3 wu2 chi3 。
- xin1 qin2 feng4 yang3 shi2 yu2 ren2 ， shang4 you3 ci2 qin1 xia4 qi1 zi0 。
- xian1 sheng0 jie2 fa4 zeng1 su2 tu2 ， bi4 men2 bu4 chu1 dong4 yi2 ji4 。
- zhi4 jin1 lin2 seng1 qi3 mi3 song4 ， pu2 tian3 xian4 yin3 neng2 bu4 chi3 。
- feng4 qian2 gong4 gei3 gong1 si1 yu2 ， shi2 zhi4 bao2 shao3 zhu4 ji4 si4 。
- quan4 can1 liu2 shou3 ye4 da4 yin3 ， yan2 yu3 cai2 ji2 zhe2 yan3 er3 。
- shui3 bei3 shan1 ren2 de2 ming2 sheng1 ， qu4 nian2 qu4 zuo4 mu4 xia4 shi4 。
- shui3 nan2 shan1 ren2 you4 ji4 wang3 ， an1 ma3 pu2 cong2 sai1 lü2 li3 。
- shao3 shi4 shan1 ren2 suo3 jia4 gao1 ， liang3 yi3 jian4 guan1 zhi3 bu4 qi3 。
- bi3 jie1 ci4 kou3 lun4 shi4 shi4 ， you3 li4 wei4 mian3 zao1 qu1 shi3 。
- xian1 sheng0 shi4 ye4 bu4 ke3 liang2 ， wei2 yong4 fa3 lü4 zi4 sheng2 ji3 。
- chun1 qiu1 san1 chuan2 shu4 gao1 ge2 ， du2 bao4 yi2 jing1 jiu1 zhong1 shi3 。
- wang3 nian2 nong4 bi3 chao2 tong2 yi4 ， guai4 ci2 jing1 zhong4 bang4 bu4 yi3 。
- jin4 lai2 zi4 shuo1 xun2 tan3 tu2 ， you2 shang4 xu1 kong1 kua4 lü4 er3 。
- qu4 nian2 sheng1 er2 ming2 tian1 ding1 ， yi4 ling4 yu3 guo2 chong1 yun2 zi3 。
- guo2 jia1 ding1 kou3 lian2 si4 hai3 ， qi3 wu2 nong2 fu1 qin1 lei3 si4 。
- xian1 sheng0 bao4 cai2 zhong1 da4 yong4 ， zai3 xiang4 wei4 xu1 zhong1 bu2 shi4 。
- jia3 ru2 bu2 zai4 chen2 li4 lie4 ， li4 yan2 chui2 fan4 yi4 zu2 shi4 。
- miao2 yi4 dang1 meng2 shi2 shi4 you4 ， qi3 wei4 yi2 jue2 wu2 ji1 zhi3 。
- gu4 zhi1 zhong1 xiao4 sheng1 tian1 xing4 ， jie2 shen1 luan4 lun2 an1 zu2 ni3 。
- zuo2 wan3 chang2 xu1 lai2 xia4 zhuang4 ， ge2 qiang2 e4 shao3 e4 nan2 si4 。
- mei3 qi2 wu1 shan1 xia4 kui1 kan4 ， hun2 she4 jing1 pa4 zou3 zhe2 zhi3 。
- ping2 yi1 hun1 gou4 qi1 guan1 li4 ， bu2 xin4 ling4 xing2 neng2 jin4 zhi3 。
- xian1 sheng0 shou4 qu1 wei4 ceng2 yu3 ， hu1 ci3 lai2 gao4 liang2 you3 yi3 。
- jie1 wo3 shen1 wei2 chi4 xian4 ling4 ， cao1 quan2 bu2 yong4 yu4 he2 si4 。
- li4 zhao4 zei2 cao2 hu1 wu3 bo2 ， jin4 qu3 shu3 bei4 shi1 zhu1 shi4 。
- xian1 sheng0 you4 qian3 chang2 xu1 lai2 ， ru2 ci3 chu3 zhi4 fei1 suo3 xi3 。
- kuang4 you4 shi2 dang1 chang2 yang3 jie2 ， dou1 yi4 wei4 ke3 meng3 zheng4 li3 。
- xian1 sheng0 gu4 shi4 yu2 suo3 wei4 ， du4 liang4 bu4 gan3 kui1 ya2 si4 。
- fang4 zong4 shi4 shui2 zhi1 guo4 yu2 ， xiao4 you2 lu4 pu2 kui4 qian2 shi3 。
- mai3 yang2 gu1 jiu3 xie4 bu4 min3 ， ou3 feng2 ming2 yue4 yao4 tao2 li3 。
- xian1 sheng0 you3 yi4 xu1 jiang4 lin2 ， geng4 qian3 chang2 xu1 zhi4 shuang1 li3 。

## 注释

## 译文

## 赏析
