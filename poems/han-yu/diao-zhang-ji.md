---
id: han-yu-diao-zhang-ji
title: 調張籍
titlePinyin: diao4 zhang1 ji2
titleSlug: diao-zhang-ji
author: 韓愈
authorPinyin: han2 yu4
authorSlug: han-yu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 李杜文章在，光燄萬丈長。
- 不知羣兒愚，那用故謗傷。
- 蚍蜉撼大樹，可笑不自量。
- 伊我生其後，舉頸遙相望。
- 夜夢多見之，晝思反微茫。
- 徒觀斧鑿痕，不矚治水航。
- 想當施手時，巨刃磨天揚。
- 垠崖劃崩豁，乾坤擺雷硠。
- 惟此兩夫子，家居率荒涼。
- 帝欲長吟哦，故遣起且僵。
- 翦翎送籠中，使看百鳥翔。
- 平生千萬篇，金薤垂琳琅。
- 仙官敕六丁，雷電下取將。
- 流落人間者，太山一毫芒。
- 我願生兩翅，捕逐出八荒。
- 精誠忽交通，百怪入我腸。
- 刺手拔鯨牙，舉瓢酌天漿。
- 騰身跨汗漫，不著織女襄。
- 顧語地上友，經營無太忙。
- 乞君飛霞佩，與我高頡頏。

## 拼音

- li3 du4 wen2 zhang1 zai4 ， guang1 yan4 wan4 zhang4 chang2 。
- bu4 zhi1 qun2 er2 yu2 ， na4 yong4 gu4 bang4 shang1 。
- pi2 fu2 han4 da4 shu4 ， ke3 xiao4 bu2 zi4 liang4 。
- yi1 wo3 sheng1 qi2 hou4 ， ju3 jing3 yao2 xiang1 wang4 。
- ye4 meng4 duo1 jian4 zhi1 ， zhou4 si1 fan3 wei1 mang2 。
- tu2 guan1 fu3 zao2 hen2 ， bu4 zhu3 zhi4 shui3 hang2 。
- xiang3 dang1 shi1 shou3 shi2 ， ju4 ren4 mo2 tian1 yang2 。
- yin2 ya2 hua2 beng1 huo1 ， qian2 kun1 bai3 lei2 lang2 。
- wei2 ci3 liang3 fu1 zi3 ， jia1 ju1 lü4 huang1 liang2 。
- di4 yu4 chang2 yin2 e2 ， gu4 qian3 qi3 qie3 jiang1 。
- jian3 ling2 song4 long2 zhong1 ， shi3 kan4 bai3 niao3 xiang2 。
- ping2 sheng1 qian1 wan4 pian1 ， jin1 xie4 chui2 lin2 lang2 。
- xian1 guan1 chi4 liu4 ding1 ， lei2 dian4 xia4 qu3 jiang1 。
- liu2 luo4 ren2 jian4 zhe3 ， tai4 shan1 yi4 hao2 mang2 。
- wo3 yuan4 sheng1 liang3 chi4 ， bu3 zhu2 chu1 ba1 huang1 。
- jing1 cheng2 hu1 jiao1 tong1 ， bai3 guai4 ru4 wo3 chang2 。
- ci4 shou3 ba2 jing1 ya2 ， ju3 piao2 zhuo2 tian1 jiang1 。
- teng2 shen1 kua4 han4 man4 ， bu2 zhu4 zhi1 nü3 xiang1 。
- gu4 yu3 di4 shang4 you3 ， jing1 ying2 wu2 tai4 mang2 。
- qi3 jun1 fei1 xia2 pei4 ， yu3 wo3 gao1 jie2 hang2 。

## 注释

## 译文

## 赏析
