---
id: han-yu-lu-lang-zhong-yun-fu-ji-shi-song-pan-gu-zi-shi-liang-zhang-ge-yi-he-zhi
title: 盧郎中雲夫寄示送盤谷子詩兩章歌以和之
titlePinyin: lu2 lang2 zhong1 yun2 fu1 ji4 shi4 song4 pan2 gu3 zi0 shi1 liang3 zhang1 ge1 yi3 he2 zhi1
titleSlug: lu-lang-zhong-yun-fu-ji-shi-song-pan-gu-zi-shi-liang-zhang-ge-yi-he-zhi
author: 韓愈
authorPinyin: han2 yu4
authorSlug: han-yu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 昔尋李愿向盤谷，正見高崖巨壁爭開張。
- 是時新晴天井溢，誰把長劒倚太行。
- 衝風吹破落天外，飛雨白日灑洛陽。
- 東蹈燕川食曠野，有饋木蕨芽滿筐。
- 馬頭溪深不可厲，借車載過水入箱。
- 平沙綠浪榜方口，雁鴨飛起穿垂楊。
- 窮探極覽頗恣橫，物外日月本不忙。
- 歸來辛苦欲誰爲，坐令再往之計墮眇芒。
- 閉門長安三日雪，推書撲筆歌慨慷。
- 旁無壯士遣屬和，遠憶盧老詩顛狂。
- 開緘忽覩送歸作，字向紙上皆軒昂。
- 又知李侯竟不顧，方冬獨入崔嵬藏。
- 我今進退幾時決，十年蠢蠢隨朝行。
- 家請官供不報答，何異雀鼠偷太倉。
- 行抽手版付丞相，不待彈劾還耕桑。

## 拼音

- xi1 xun2 li3 yuan4 xiang4 pan2 gu3 ， zheng4 jian4 gao1 ya2 ju4 bi4 zheng1 kai1 zhang1 。
- shi4 shi2 xin1 qing2 tian1 jing3 yi4 ， shui2 ba3 chang2 jian4 yi3 tai4 hang2 。
- chong1 feng1 chui1 po4 luo4 tian1 wai4 ， fei1 yu3 bai2 ri4 sa3 luo4 yang2 。
- dong1 dao3 yan4 chuan1 shi2 kuang4 ye3 ， you3 kui4 mu4 jue2 ya2 man3 kuang1 。
- ma3 tou2 xi1 shen1 bu4 ke3 li4 ， jie4 ju1 zai4 guo4 shui3 ru4 xiang1 。
- ping2 sha1 lü4 lang4 bang3 fang1 kou3 ， yan4 ya1 fei1 qi3 chuan1 chui2 yang2 。
- qiong2 tan4 ji2 lan3 po1 zi4 heng2 ， wu4 wai4 ri4 yue4 ben3 bu4 mang2 。
- gui1 lai2 xin1 ku3 yu4 shui2 wei2 ， zuo4 ling4 zai4 wang3 zhi1 ji4 duo4 miao3 mang2 。
- bi4 men2 chang2 an1 san1 ri4 xue3 ， tui1 shu1 pu1 bi3 ge1 kai3 kang1 。
- pang2 wu2 zhuang4 shi4 qian3 shu3 he2 ， yuan3 yi4 lu2 lao3 shi1 dian1 kuang2 。
- kai1 jian1 hu1 du3 song4 gui1 zuo4 ， zi4 xiang4 zhi3 shang4 jie1 xuan1 ang2 。
- you4 zhi1 li3 hou2 jing4 bu2 gu4 ， fang1 dong1 du2 ru4 cui1 wei2 cang2 。
- wo3 jin1 jin4 tui4 ji1 shi2 jue2 ， shi2 nian2 chun3 chun3 sui2 chao2 xing2 。
- jia1 qing3 guan1 gong4 bu2 bao4 da2 ， he2 yi4 que4 shu3 tou1 tai4 cang1 。
- xing2 chou1 shou3 ban3 fu4 cheng2 xiang4 ， bu2 dai4 dan4 he2 huan2 geng1 sang1 。

## 注释

## 译文

## 赏析
