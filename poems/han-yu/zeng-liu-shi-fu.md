---
id: han-yu-zeng-liu-shi-fu
title: 贈劉師服
titlePinyin: zeng4 liu2 shi1 fu2
titleSlug: zeng-liu-shi-fu
author: 韓愈
authorPinyin: han2 yu4
authorSlug: han-yu
dynasty: 唐
dynastyPinyin: tang2
dynastySlug: tang
tags: []
---

## 正文

- 羨君齒牙牢且潔，大肉硬餅如刀截。
- 我今呀豁落者多，所存十餘皆兀臲。
- 匙抄爛飯穩送之，合口軟嚼如牛呞。
- 妻兒恐我生悵望，盤中不飣栗與棃。
- 祗今年纔四十五，後日懸知漸莽鹵。
- 朱顏皓頸訝莫親，此外諸餘誰更數。
- 憶昔太公仕進初，口含兩齒無贏餘。
- 虞翻十三比豈少，遂自惋恨形於書。
- 丈夫命存百無害，誰能點檢形骸外。
- 巨緡東釣儻可期，與子共飽鯨魚膾。

## 拼音

- xian4 jun1 chi3 ya2 lao2 qie3 jie2 ， da4 rou4 ying4 bing3 ru2 dao1 jie2 。
- wo3 jin1 ya0 huo1 luo4 zhe3 duo1 ， suo3 cun2 shi2 yu2 jie1 wu4 nie4 。
- chi2 chao1 lan4 fan4 wen3 song4 zhi1 ， he2 kou3 ruan3 jiao2 ru2 niu2 shi1 。
- qi1 er2 kong3 wo3 sheng1 chang4 wang4 ， pan2 zhong1 bu2 ding4 li4 yu3 li2 。
- zhi1 jin1 nian2 cai2 si4 shi2 wu3 ， hou4 ri4 xuan2 zhi1 jian4 mang3 lu3 。
- zhu1 yan2 hao4 jing3 ya4 mo4 qin1 ， ci3 wai4 zhu1 yu2 shui2 geng4 shu4 。
- yi4 xi1 tai4 gong1 shi4 jin4 chu1 ， kou3 han2 liang3 chi3 wu2 ying2 yu2 。
- yu2 fan1 shi2 san1 bi3 qi3 shao3 ， sui4 zi4 wan3 hen4 xing2 wu1 shu1 。
- zhang4 fu0 ming4 cun2 bai3 wu2 hai4 ， shui2 neng2 dian3 jian3 xing2 hai2 wai4 。
- ju4 min2 dong1 diao4 tang3 ke3 qi1 ， yu3 zi3 gong4 bao3 jing1 yu2 kuai4 。

## 注释

## 译文

## 赏析
