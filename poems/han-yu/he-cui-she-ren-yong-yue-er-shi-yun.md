---
id: han-yu-he-cui-she-ren-yong-yue-er-shi-yun
title: 和崔舍人詠月二十韻
titlePinyin: he2 cui1 she4 ren2 yong3 yue4 er4 shi2 yun4
titleSlug: he-cui-she-ren-yong-yue-er-shi-yun
author: 韓愈
authorPinyin: han2 yu4
authorSlug: han-yu
dynasty: 唐
dynastyPinyin: tang2
dynastySlug: tang
tags: []
---

## 正文

- 三秋端正月，今夜出東溟。
- 對日猶分勢，騰天漸吐靈。
- 未高烝遠氣，半上霽孤形。
- 赫奕當躔次，虛徐度杳冥。
- 長河晴散霧，列宿曙分螢。
- 浩蕩英華溢，蕭疎物象泠。
- 池邊臨倒照，簷際送橫經。
- 花樹參差見，臯禽斷續聆。
- 牖光窺寂寞，砧影伴娉婷。
- 幽坐看侵戶，閑吟愛滿庭。
- 輝斜通壁練，彩碎射沙星。
- 清潔雲間路，空涼水上亭。
- 淨堪分顧兔，細得數飄萍。
- 山翠相凝綠，林煙共冪青。
- 過隅驚桂側，當午覺輪停。
- 屬思摛霞錦，追歡罄縹缾。
- 郡樓何處望，隴笛此時聽。
- 右掖連台座，重門限禁扃。
- 風臺觀滉瀁，冰砌步青熒。
- 獨有虞庠客，無由拾落蓂。

## 拼音

- san1 qiu1 duan1 zheng1 yue4 ， jin1 ye4 chu1 dong1 ming2 。
- dui4 ri4 you2 fen1 shi4 ， teng2 tian1 jian4 tu3 ling2 。
- wei4 gao1 zheng1 yuan3 qi4 ， ban4 shang4 ji4 gu1 xing2 。
- he4 yi4 dang1 chan2 ci4 ， xu1 xu2 du4 yao3 ming2 。
- chang2 he2 qing2 san4 wu4 ， lie4 su4 shu3 fen1 ying2 。
- hao4 dang4 ying1 hua2 yi4 ， xiao1 shu1 wu4 xiang4 ling2 。
- chi2 bian1 lin2 dao3 zhao4 ， yan2 ji4 song4 heng2 jing1 。
- hua1 shu4 can1 cha4 jian4 ， gao1 qin2 duan4 xu4 ling2 。
- you3 guang1 kui1 ji4 mo4 ， zhen1 ying3 ban4 ping1 ting2 。
- you1 zuo4 kan4 qin1 hu4 ， xian2 yin2 ai4 man3 ting2 。
- hui1 xie2 tong1 bi4 lian4 ， cai3 sui4 she4 sha1 xing1 。
- qing1 jie2 yun2 jian4 lu4 ， kong1 liang2 shui3 shang4 ting2 。
- jing4 kan1 fen1 gu4 tu4 ， xi4 de2 shu4 piao1 ping2 。
- shan1 cui4 xiang1 ning2 lü4 ， lin2 yan1 gong4 mi4 qing1 。
- guo4 yu2 jing1 gui4 ce4 ， dang1 wu3 jue2 lun2 ting2 。
- shu3 si1 chi1 xia2 jin3 ， zhui1 huan1 qing4 piao3 ping2 。
- jun4 lou2 he2 chu3 wang4 ， long3 di2 ci3 shi2 ting1 。
- you4 ye4 lian2 tai2 zuo4 ， zhong4 men2 xian4 jin4 jiong1 。
- feng1 tai2 guan1 huang4 yang3 ， bing1 qi4 bu4 qing1 ying2 。
- du2 you3 yu2 xiang2 ke4 ， wu2 you2 shi2 luo4 mi4 。

## 注释

## 译文

## 赏析
