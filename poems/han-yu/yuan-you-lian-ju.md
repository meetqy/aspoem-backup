---
id: han-yu-yuan-you-lian-ju
title: 遠遊聯句
titlePinyin: yuan3 you2 lian2 ju4
titleSlug: yuan-you-lian-ju
author: 韓愈
authorPinyin: han2 yu4
authorSlug: han-yu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 別腸車輪轉，一日一萬周。
- 離思春冰泮，瀾漫不可收。
- 馳光忽以迫，飛轡誰能留。
- 取之詎灼灼，此去信悠悠。
- 楚客宿江上，夜魂棲浪頭。
- 曉日生遠岸，水芳綴孤舟。
- 村飲泊好木，野蔬拾新柔。
- 獨含悽悽別，中結鬱鬱愁。
- 人憶舊行樂，鳥吟新得儔。
- 靈瑟時窅窅，霠猨夜啾啾。
- 憤濤氣尚盛，恨竹淚空幽。
- 長懷絕無已，多感良自尤。
- 即路涉獻歲，歸期眇涼秋。
- 兩歡日牢落，孤悲坐綢繆。
- 觀怪忽蕩漾，叩奇獨冥搜。
- 海鯨吞明月，浪島沒大漚。
- 我有一寸鈎，欲釣千丈流。
- 良知忽然遠，壯志鬱無抽。
- 魍魅暫出沒，蛟螭互蟠蟉。
- 昌言拜舜禹，舉颿凌斗牛。
- 懷糈餽賢屈，乘桴追聖丘。
- 飄然天外步，豈肯區中囚。
- 楚些待誰弔，賈辭緘恨投。
- 翳明弗可曉，祕魂安所求。
- 氣毒放逐域，蓼雜芳菲疇。
- 當春忽淒涼，不枯亦颼飀。
- 貉謠衆猥款，巴語相咿嚘。
- 默誓去外俗，嘉願還中州。
- 江生行既樂，躬輦自相勠。
- 飲醇趣明代，味腥謝荒陬。
- 馳深鼓利檝，趨險驚蜚輶。
- 繫石沈靳尚，開弓射鴅吺。
- 路暗執屏翳，波驚戮陽侯。
- 廣泛信縹緲，高行恣浮游。
- 外患蕭蕭去，中悒稍稍瘳。
- 振衣造雲闕，跪坐陳清猷。
- 德風變讒巧，仁氣銷戈矛。
- 名聲照西海，淑問無時休。
- 歸哉孟夫子，歸去無夷猶。

## 拼音

- bie2 chang2 ju1 lun2 zhuan3 ， yi2 ri4 yi2 wan4 zhou1 。
- li2 si1 chun1 bing1 pan4 ， lan2 man4 bu4 ke3 shou1 。
- chi2 guang1 hu1 yi3 po4 ， fei1 pei4 shui2 neng2 liu2 。
- qu3 zhi1 ju4 zhuo2 zhuo2 ， ci3 qu4 xin4 you1 you1 。
- chu3 ke4 su4 jiang1 shang4 ， ye4 hun2 qi1 lang4 tou2 。
- xiao3 ri4 sheng1 yuan3 an4 ， shui3 fang1 zhui4 gu1 zhou1 。
- cun1 yin3 bo2 hao3 mu4 ， ye3 shu1 shi2 xin1 rou2 。
- du2 han2 qi1 qi1 bie2 ， zhong1 jie2 yu4 yu4 chou2 。
- ren2 yi4 jiu4 xing2 le4 ， niao3 yin2 xin1 de2 chou2 。
- ling2 se4 shi2 yao3 yao3 ， yin1 yuan2 ye4 jiu1 jiu1 。
- fen4 tao1 qi4 shang4 sheng4 ， hen4 zhu2 lei4 kong1 you1 。
- chang2 huai2 jue2 wu2 yi3 ， duo1 gan3 liang2 zi4 you2 。
- ji2 lu4 she4 xian4 sui4 ， gui1 qi1 miao3 liang2 qiu1 。
- liang3 huan1 ri4 lao2 luo4 ， gu1 bei1 zuo4 chou2 mou2 。
- guan1 guai4 hu1 dang4 yang4 ， kou4 qi2 du2 ming2 sou1 。
- hai3 jing1 tun1 ming2 yue4 ， lang4 dao3 mei2 da4 ou1 。
- wo3 you3 yi2 cun4 gou1 ， yu4 diao4 qian1 zhang4 liu2 。
- liang2 zhi1 hu1 ran2 yuan3 ， zhuang4 zhi4 yu4 wu2 chou1 。
- wang3 mei4 zan4 chu1 mei2 ， jiao1 chi1 hu4 pan2 liu2 。
- chang1 yan2 bai4 shun4 yu3 ， ju3 fan1 ling2 dou4 niu2 。
- huai2 xu3 kui4 xian2 qu1 ， cheng2 fu2 zhui1 sheng4 qiu1 。
- piao1 ran2 tian1 wai4 bu4 ， qi3 ken3 qu1 zhong1 qiu2 。
- chu3 xie1 dai4 shui2 diao4 ， jia3 ci2 jian1 hen4 tou2 。
- yi4 ming2 fu2 ke3 xiao3 ， bi4 hun2 an1 suo3 qiu2 。
- qi4 du2 fang4 zhu2 yu4 ， liao3 za2 fang1 fei1 chou2 。
- dang1 chun1 hu1 qi1 liang2 ， bu4 ku1 yi4 sou1 liu2 。
- mo4 yao2 zhong4 wei3 kuan3 ， ba1 yu3 xiang1 yi1 you1 。
- mo4 shi4 qu4 wai4 su2 ， jia1 yuan4 huan2 zhong1 zhou1 。
- jiang1 sheng1 xing2 ji4 le4 ， gong1 nian3 zi4 xiang1 lu4 。
- yin3 chun2 qu4 ming2 dai4 ， wei4 xing1 xie4 huang1 zou1 。
- chi2 shen1 gu3 li4 ji2 ， qu1 xian3 jing1 fei1 you2 。
- xi4 shi2 shen3 jin4 shang4 ， kai1 gong1 she4 huan1 dou1 。
- lu4 an4 zhi2 ping2 yi4 ， bo1 jing1 lu4 yang2 hou2 。
- guang3 fan4 xin4 piao3 miao3 ， gao1 hang2 zi4 fu2 you2 。
- wai4 huan4 xiao1 xiao1 qu4 ， zhong1 yi4 shao1 shao1 chou1 。
- zhen4 yi1 zao4 yun2 que4 ， gui4 zuo4 chen2 qing1 you2 。
- de2 feng1 bian4 chan2 qiao3 ， ren2 qi4 xiao1 ge1 mao2 。
- ming2 sheng1 zhao4 xi1 hai3 ， shu1 wen4 wu2 shi2 xiu1 。
- gui1 zai1 meng4 fu1 zi3 ， gui1 qu4 wu2 yi2 you2 。

## 注释

## 译文

## 赏析
