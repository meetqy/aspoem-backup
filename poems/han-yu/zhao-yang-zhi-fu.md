---
id: han-yu-zhao-yang-zhi-fu
title: 招楊之罘
titlePinyin: zhao1 yang2 zhi1 fu2
titleSlug: zhao-yang-zhi-fu
author: 韓愈
authorPinyin: han2 yu4
authorSlug: han-yu
dynasty: 唐
dynastyPinyin: tang2
dynastySlug: tang
tags: []
---

## 正文

- 柏生兩石間，萬歲終不大。
- 野馬不識人，難以駕車蓋。
- 柏移就平地，馬羈入廄中。
- 馬思自由悲，柏有傷根容。
- 傷根柏不死，千丈日以至。
- 馬悲罷還樂，振迅矜鞍轡。
- 之罘南山來，文字得我驚。
- 館置使讀書，日有求歸聲。
- 我令之罘歸，失得柏與馬。
- 之罘別我去，計出柏馬下。
- 我自之罘歸，入門思而悲。
- 之罘別我去，能不思我爲。
- 灑埽縣中居，引水經竹間。
- 囂譁所不及，何異山中閑。
- 前陳百家書，食有肉與魚。
- 先王遺文章，綴緝實在余。
- 禮稱獨學陋，易貴不遠復。
- 作詩招之罘，晨夕抱飢渴。

## 拼音

- bai3 sheng1 liang3 shi2 jian4 ， wan4 sui4 zhong1 bu2 da4 。
- ye3 ma3 bu4 shi2 ren2 ， nan2 yi3 jia4 ju1 gai4 。
- bai3 yi2 jiu4 ping2 di4 ， ma3 ji1 ru4 jiu4 zhong1 。
- ma3 si1 zi4 you2 bei1 ， bai3 you3 shang1 gen1 rong2 。
- shang1 gen1 bai3 bu4 si3 ， qian1 zhang4 ri4 yi3 zhi4 。
- ma3 bei1 ba4 huan2 le4 ， zhen4 xun4 jin1 an1 pei4 。
- zhi1 fu2 nan2 shan1 lai2 ， wen2 zi4 de2 wo3 jing1 。
- guan3 zhi4 shi3 du2 shu1 ， ri4 you3 qiu2 gui1 sheng1 。
- wo3 ling4 zhi1 fu2 gui1 ， shi1 de2 bai3 yu3 ma3 。
- zhi1 fu2 bie2 wo3 qu4 ， ji4 chu1 bai3 ma3 xia4 。
- wo3 zi4 zhi1 fu2 gui1 ， ru4 men2 si1 er2 bei1 。
- zhi1 fu2 bie2 wo3 qu4 ， neng2 bu4 si1 wo3 wei2 。
- sa3 sao4 xian4 zhong1 ju1 ， yin3 shui3 jing1 zhu2 jian4 。
- xiao1 hua2 suo3 bu4 ji2 ， he2 yi4 shan1 zhong1 xian2 。
- qian2 chen2 bai3 jia1 shu1 ， shi2 you3 rou4 yu3 yu2 。
- xian1 wang2 yi2 wen2 zhang1 ， zhui4 ji2 shi2 zai4 yu2 。
- li3 cheng1 du2 xue2 lou4 ， yi4 gui4 bu4 yuan3 fu4 。
- zuo4 shi1 zhao1 zhi1 fu2 ， chen2 xi1 bao4 ji1 ke3 。

## 注释

## 译文

## 赏析
