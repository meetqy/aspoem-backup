---
id: han-yu-xian-zhai-du-shu
title: 縣齋讀書
titlePinyin: xian4 zhai1 du2 shu1
titleSlug: xian-zhai-du-shu
author: 韓愈
authorPinyin: han2 yu4
authorSlug: han-yu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 出宰山水縣，讀書松桂林。
- 蕭條捐末事，邂逅得初心。
- 哀狖醒俗耳，清泉潔塵襟。
- 詩成有共賦，酒熟無孤斟。
- 青竹時默釣，白雲日幽尋。
- 南方本多毒，北客恒懼侵。
- 謫譴甘自守，滯留愧難任。
- 投章類縞帶，佇答逾兼金。

## 拼音

- chu1 zai3 shan1 shui3 xian4 ， du2 shu1 song1 gui4 lin2 。
- xiao1 tiao2 juan1 mo4 shi4 ， xie4 hou4 de2 chu1 xin1 。
- ai1 you4 xing3 su2 er3 ， qing1 quan2 jie2 chen2 jin1 。
- shi1 cheng2 you3 gong4 fu4 ， jiu3 shu2 wu2 gu1 zhen1 。
- qing1 zhu2 shi2 mo4 diao4 ， bai2 yun2 ri4 you1 xun2 。
- nan2 fang1 ben3 duo1 du2 ， bei3 ke4 heng2 ju4 qin1 。
- zhe2 qian3 gan1 zi4 shou3 ， zhi4 liu2 kui4 nan2 ren4 。
- tou2 zhang1 lei4 gao3 dai4 ， zhu4 da2 yu2 jian1 jin1 。

## 注释

## 译文

## 赏析
