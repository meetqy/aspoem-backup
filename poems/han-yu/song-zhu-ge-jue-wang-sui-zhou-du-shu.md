---
id: han-yu-song-zhu-ge-jue-wang-sui-zhou-du-shu
title: 送諸葛覺往隨州讀書
titlePinyin: song4 zhu1 ge3 jue2 wang3 sui2 zhou1 du2 shu1
titleSlug: song-zhu-ge-jue-wang-sui-zhou-du-shu
author: 韓愈
authorPinyin: han2 yu4
authorSlug: han-yu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 鄴侯家多書，插架三萬軸。
- 一一懸牙籤，新若手未觸。
- 爲人強記覽，過眼不再讀。
- 偉哉羣聖文，磊落載其腹。
- 行年五十餘，出守數已六。
- 京邑有舊廬，不容久食宿。
- 臺閣多官員，無地寄一足。
- 我雖官在朝，氣勢日局縮。
- 屢爲丞相言，雖懇不見錄。
- 送行過滻水，東望不轉目。
- 今子從之遊，學問得所欲。
- 入海觀龍魚，矯翮逐黃鵠。
- 勉爲新詩章，月寄三四幅。

## 拼音

- ye4 hou2 jia1 duo1 shu1 ， cha1 jia4 san1 wan4 zhou2 。
- yi1 yi1 xuan2 ya2 qian1 ， xin1 ruo4 shou3 wei4 chu4 。
- wei2 ren2 qiang2 ji4 lan3 ， guo4 yan3 bu2 zai4 du2 。
- wei3 zai1 qun2 sheng4 wen2 ， lei3 luo4 zai4 qi2 fu4 。
- xing2 nian2 wu3 shi2 yu2 ， chu1 shou3 shu4 yi3 liu4 。
- jing1 yi4 you3 jiu4 lu2 ， bu4 rong2 jiu3 shi2 su4 。
- tai2 ge2 duo1 guan1 yuan2 ， wu2 di4 ji4 yi4 zu2 。
- wo3 sui1 guan1 zai4 chao2 ， qi4 shi4 ri4 ju2 suo1 。
- lü3 wei2 cheng2 xiang4 yan2 ， sui1 ken3 bu2 jian4 lu4 。
- song4 xing2 guo4 chan3 shui3 ， dong1 wang4 bu4 zhuan3 mu4 。
- jin1 zi3 cong2 zhi1 you2 ， xue2 wen4 de2 suo3 yu4 。
- ru4 hai3 guan1 long2 yu2 ， jiao3 he2 zhu2 huang2 hu2 。
- mian3 wei2 xin1 shi1 zhang1 ， yue4 ji4 san1 si4 fu2 。

## 注释

## 译文

## 赏析
