---
id: han-yu-su-ceng-jiang-kou-shi-zhi-sun-xiang-er-shou-yi
title: 宿曾江口示姪孫湘二首 一
titlePinyin: su4 ceng2 jiang1 kou3 shi4 zhi2 sun1 xiang1 er4 shou3   yi1
titleSlug: su-ceng-jiang-kou-shi-zhi-sun-xiang-er-shou-yi
author: 韓愈
authorPinyin: han2 yu4
authorSlug: han-yu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 雲昏水奔流，天水漭相圍。
- 三江滅無口，其誰識涯圻。
- 暮宿投民村，高處水半扉。
- 犬雞俱上屋，不復走與飛。
- 篙舟入其家，暝聞屋中唏。
- 問知歲常然，哀此爲生微。
- 海風吹寒晴，波揚衆星輝。
- 仰視北斗高，不知路所歸。

## 拼音

- yun2 hun1 shui3 ben1 liu2 ， tian1 shui3 mang3 xiang1 wei2 。
- san1 jiang1 mie4 wu2 kou3 ， qi2 shui2 shi2 ya2 qi2 。
- mu4 su4 tou2 min2 cun1 ， gao1 chu3 shui3 ban4 fei1 。
- quan3 ji1 ju4 shang4 wu1 ， bu2 fu4 zou3 yu3 fei1 。
- gao1 zhou1 ru4 qi2 jia1 ， ming2 wen2 wu1 zhong1 xi1 。
- wen4 zhi1 sui4 chang2 ran2 ， ai1 ci3 wei2 sheng1 wei1 。
- hai3 feng1 chui1 han2 qing2 ， bo1 yang2 zhong4 xing1 hui1 。
- yang3 shi4 bei3 dou3 gao1 ， bu4 zhi1 lu4 suo3 gui1 。

## 注释

## 译文

## 赏析
