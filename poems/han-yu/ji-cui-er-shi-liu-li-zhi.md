---
id: han-yu-ji-cui-er-shi-liu-li-zhi
title: 寄崔二十六立之
titlePinyin: ji4 cui1 er4 shi2 liu4 li4 zhi1
titleSlug: ji-cui-er-shi-liu-li-zhi
author: 韓愈
authorPinyin: han2 yu4
authorSlug: han-yu
dynasty: 唐
dynastyPinyin: tang2
dynastySlug: tang
tags: []
---

## 正文

- 西城員外丞，心迹兩屈奇。
- 往歲戰詞賦，不將勢力隨。
- 下驢入省門，左右驚紛披。
- 傲兀坐試席，深叢見孤羆。
- 文如飜水成，初不用意爲。
- 四座各低面，不敢捩眼窺。
- 升階揖侍郎，歸舍日未敧。
- 佳句喧衆口，考官敢瑕疵。
- 連年收科第，若摘頷底髭。
- 回首卿相位，通途無他岐。
- 豈論校書郎，袍笏光參差。
- 童穉見稱說，祝身得如斯。
- 儕輩妒且熱，喘如竹筒吹。
- 老婦願嫁女，約不論財貲。
- 老翁不量分，累月笞其兒。
- 攪攪爭附託，無人角雄雌。
- 由來人間事，翻覆不可知。
- 安有巢中鷇，插翅飛天陲。
- 駒麛著爪牙，猛虎借與皮。
- 汝頭有韁繫，汝脚有索縻。
- 陷身泥溝間，誰復稟指撝。
- 不脫吏部選，可見偶與奇。
- 又作朝士貶，得非命所施。
- 客居京城中，十日營一炊。
- 逼迫走巴蠻，恩愛座上離。
- 昨來漢水頭，始得完孤羇。
- 桁挂新衣裳，盎棄食殘糜。
- 苟無飢寒苦，那用分高卑。
- 憐我還好古，宦途同險巘。
- 每旬遺我書，竟歲無差池。
- 新篇奚其思，風幡肆逶迤。
- 又論諸毛功，劈水看蛟螭。
- 雷電生睒睗，角鬣相撐披。
- 屬我感窮景，抱華不能摛。
- 唱來和相報，媿歎俾我疵。
- 又寄百尺綵，緋紅相盛衰。
- 巧能喻其誠，深淺抽肝脾。
- 開展放我側，方餐涕垂匙。
- 朋交日凋謝，存者逐利移。
- 子寧獨迷誤，綴綴意益彌。
- 舉頭庭樹豁，狂飆卷寒曦。
- 迢遞山水隔，何由應塤篪。
- 別來就十年，君馬記騧驪。
- 長女當及事，誰助出帨縭。
- 諸男皆秀朗，幾能守家規。
- 文字銳氣在，輝輝見旌麾。
- 摧腸與慼容，能復持酒巵。
- 我雖未耋老，髮禿骨力羸。
- 所餘十九齒，飄颻盡浮危。
- 玄花著兩眼，視物隔褷䙰。
- 燕席謝不詣，游鞍懸莫騎。
- 敦敦凭書案，譬彼鳥黏黐。
- 且吾聞之師，不以物自隳。
- 孤豚眠糞壤，不慕太廟犧。
- 君看一時人，幾輩先騰馳。
- 過半黑頭死，陰蟲食枯骴。
- 歡華不滿眼，咎責塞兩儀。
- 觀名計之利，詎足相陪裨。
- 仁者恥貪冒，受祿量所宜。
- 無能食國惠，豈異哀癃罷。
- 久欲辭謝去，休令衆睢睢。
- 況又嬰疹疾，寧保軀不貲。
- 不能前死罷，內實慙神祇。
- 舊籍在東郡，茅屋枳棘籬。
- 還歸非無指，灞渭揚春澌。
- 生兮耕吾疆，死也埋吾陂。
- 文書自傳道，不仗史筆垂。
- 夫子固吾黨，新恩釋銜羈。
- 去來伊洛上，相待安罛箄。
- 我有雙飲𧣴，其銀得朱提。
- 黃金塗物象，雕鐫妙工倕。
- 乃令千里鯨，幺麽微螽斯。
- 猶能爭明月，擺掉出渺瀰。
- 野草花葉細，不辨薋菉葹。
- 緜緜相糾結，狀似環城陴。
- 四隅芙蓉樹，擢豔皆猗猗。
- 鯨以興君身，失所逢百罹。
- 月以喻夫道，僶勉勵莫虧。
- 草木明覆載，妍醜齊榮萎。
- 願君恒御之，行止雜燧觿。
- 異日期對舉，當如合分支。

## 拼音

- xi1 cheng2 yuan2 wai4 cheng2 ， xin1 ji4 liang3 qu1 qi2 。
- wang3 sui4 zhan4 ci2 fu4 ， bu4 jiang1 shi4 li4 sui2 。
- xia4 lü2 ru4 sheng3 men2 ， zuo3 you4 jing1 fen1 pi1 。
- ao4 wu4 zuo4 shi4 xi2 ， shen1 cong2 jian4 gu1 pi2 。
- wen2 ru2 fan1 shui3 cheng2 ， chu1 bu2 yong4 yi4 wei2 。
- si4 zuo4 ge4 di1 mian4 ， bu4 gan3 lie4 yan3 kui1 。
- sheng1 jie1 yi1 shi4 lang2 ， gui1 she4 ri4 wei4 qi1 。
- jia1 ju4 xuan1 zhong4 kou3 ， kao3 guan1 gan3 xia2 ci1 。
- lian2 nian2 shou1 ke1 di4 ， ruo4 zhai1 han4 di3 zi1 。
- hui2 shou3 qing1 xiang4 wei4 ， tong1 tu2 wu2 ta1 qi2 。
- qi3 lun4 xiao4 shu1 lang2 ， pao2 hu4 guang1 can1 cha4 。
- tong2 zhi4 jian4 cheng1 shuo1 ， zhu4 shen1 de2 ru2 si1 。
- chai2 bei4 du4 qie3 re4 ， chuan3 ru2 zhu2 tong3 chui1 。
- lao3 fu4 yuan4 jia4 nü3 ， yue1 bu2 lun4 cai2 zi1 。
- lao3 weng1 bu4 liang2 fen1 ， lei4 yue4 chi1 qi2 er2 。
- jiao3 jiao3 zheng1 fu4 tuo1 ， wu2 ren2 jiao3 xiong2 ci2 。
- you2 lai2 ren2 jian4 shi4 ， fan1 fu4 bu4 ke3 zhi1 。
- an1 you3 chao2 zhong1 kou4 ， cha1 chi4 fei1 tian1 chui2 。
- ju1 mi2 zhu4 zhua3 ya2 ， meng3 hu3 jie4 yu3 pi2 。
- ru3 tou2 you3 jiang1 xi4 ， ru3 jiao3 you3 suo3 mi2 。
- xian4 shen1 ni2 gou1 jian4 ， shui2 fu4 bing3 zhi3 hui1 。
- bu4 tuo1 li4 bu4 xuan3 ， ke3 jian4 ou3 yu3 qi2 。
- you4 zuo4 chao2 shi4 bian3 ， de2 fei1 ming4 suo3 shi1 。
- ke4 ju1 jing1 cheng2 zhong1 ， shi2 ri4 ying2 yi4 chui1 。
- bi1 po4 zou3 ba1 man2 ， en1 ai4 zuo4 shang4 li2 。
- zuo2 lai2 han4 shui3 tou2 ， shi3 de2 wan2 gu1 ji1 。
- heng2 gua4 xin1 yi1 shang0 ， ang4 qi4 shi2 can2 mi2 。
- gou3 wu2 ji1 han2 ku3 ， na4 yong4 fen1 gao1 bei1 。
- lian2 wo3 huan2 hao3 gu3 ， huan4 tu2 tong2 xian3 yan3 。
- mei3 xun2 yi2 wo3 shu1 ， jing4 sui4 wu2 cha1 chi2 。
- xin1 pian1 xi1 qi2 si1 ， feng1 fan1 si4 wei1 yi2 。
- you4 lun4 zhu1 mao2 gong1 ， pi1 shui3 kan4 jiao1 chi1 。
- lei2 dian4 sheng1 shan3 shi4 ， jiao3 lie4 xiang1 cheng1 pi1 。
- shu3 wo3 gan3 qiong2 jing3 ， bao4 hua2 bu4 neng2 chi1 。
- chang4 lai2 he2 xiang1 bao4 ， kui4 tan4 bi3 wo3 ci1 。
- you4 ji4 bai3 chi3 cai3 ， fei1 hong2 xiang1 sheng4 shuai1 。
- qiao3 neng2 yu4 qi2 cheng2 ， shen1 qian3 chou1 gan1 pi2 。
- kai1 zhan3 fang4 wo3 ce4 ， fang1 can1 ti4 chui2 chi2 。
- peng2 jiao1 ri4 diao1 xie4 ， cun2 zhe3 zhu2 li4 yi2 。
- zi3 ning2 du2 mi2 wu4 ， zhui4 zhui4 yi4 yi4 mi2 。
- ju3 tou2 ting2 shu4 huo1 ， kuang2 biao1 juan4 han2 xi1 。
- tiao2 di4 shan1 shui3 ge2 ， he2 you2 ying1 xun1 chi2 。
- bie2 lai2 jiu4 shi2 nian2 ， jun1 ma3 ji4 gua1 li2 。
- chang2 nü3 dang1 ji2 shi4 ， shui2 zhu4 chu1 shui4 li2 。
- zhu1 nan2 jie1 xiu4 lang3 ， ji1 neng2 shou3 jia1 gui1 。
- wen2 zi4 rui4 qi4 zai4 ， hui1 hui1 jian4 jing1 hui1 。
- cui1 chang2 yu3 qi1 rong2 ， neng2 fu4 chi2 jiu3 zhi1 。
- wo3 sui1 wei4 die2 lao3 ， fa4 tu1 gu3 li4 lei2 。
- suo3 yu2 shi2 jiu3 chi3 ， piao1 yao2 jin4 fu2 wei1 。
- xuan2 hua1 zhu4 liang3 yan3 ， shi4 wu4 ge2 shi1 䙰。
- yan4 xi2 xie4 bu2 yi4 ， you2 an1 xuan2 mo4 qi2 。
- dun1 dun1 ping2 shu1 an4 ， pi4 bi3 niao3 nian2 chi1 。
- qie3 wu2 wen2 zhi1 shi1 ， bu4 yi3 wu4 zi4 hui1 。
- gu1 tun2 mian2 fen4 rang3 ， bu2 mu4 tai4 miao4 xi1 。
- jun1 kan4 yi4 shi2 ren2 ， ji1 bei4 xian1 teng2 chi2 。
- guo4 ban4 hei1 tou2 si3 ， yin1 chong2 shi2 ku1 ci1 。
- huan1 hua2 bu4 man3 yan3 ， jiu4 ze2 sai1 liang3 yi2 。
- guan1 ming2 ji4 zhi1 li4 ， ju4 zu2 xiang1 pei2 bi4 。
- ren2 zhe3 chi3 tan1 mao4 ， shou4 lu4 liang2 suo3 yi2 。
- wu2 neng2 shi2 guo2 hui4 ， qi3 yi4 ai1 long2 ba4 。
- jiu3 yu4 ci2 xie4 qu4 ， xiu1 ling4 zhong4 sui1 sui1 。
- kuang4 you4 ying1 zhen3 ji2 ， ning2 bao3 qu1 bu4 zi1 。
- bu4 neng2 qian2 si3 ba4 ， nei4 shi2 can2 shen2 qi2 。
- jiu4 ji2 zai4 dong1 jun4 ， mao2 wu1 zhi3 ji2 li2 。
- huan2 gui1 fei1 wu2 zhi3 ， ba4 wei4 yang2 chun1 si1 。
- sheng1 xi1 geng1 wu2 jiang1 ， si3 ye3 mai2 wu2 bei1 。
- wen2 shu1 zi4 chuan2 dao4 ， bu2 zhang4 shi3 bi3 chui2 。
- fu1 zi3 gu4 wu2 dang3 ， xin1 en1 shi4 xian2 ji1 。
- qu4 lai2 yi1 luo4 shang4 ， xiang1 dai4 an1 gu1 pai2 。
- wo3 you3 shuang1 yin3 𧣴， qi2 yin2 de2 zhu1 ti2 。
- huang2 jin1 tu2 wu4 xiang4 ， diao1 juan1 miao4 gong1 chui2 。
- nai3 ling4 qian1 li3 jing1 ， yao1 mo2 wei1 zhong1 si1 。
- you2 neng2 zheng1 ming2 yue4 ， bai3 diao4 chu1 miao3 mi2 。
- ye3 cao3 hua1 ye4 xi4 ， bu2 bian4 ci2 lu4 shi1 。
- mian2 mian2 xiang1 jiu1 jie2 ， zhuang4 si4 huan2 cheng2 pi2 。
- si4 yu2 fu2 rong2 shu4 ， zhuo2 yan4 jie1 yi1 yi1 。
- jing1 yi3 xing1 jun1 shen1 ， shi1 suo3 feng2 bai3 li2 。
- yue4 yi3 yu4 fu1 dao4 ， min3 mian3 li4 mo4 kui1 。
- cao3 mu4 ming2 fu4 zai4 ， yan2 chou3 qi2 rong2 wei3 。
- yuan4 jun1 heng2 yu4 zhi1 ， xing2 zhi3 za2 sui4 xi1 。
- yi4 ri4 qi1 dui4 ju3 ， dang1 ru2 he2 fen1 zhi1 。

## 注释

## 译文

## 赏析
