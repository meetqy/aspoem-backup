---
id: han-yu-ji-meng
title: 記夢
titlePinyin: ji4 meng4
titleSlug: ji-meng
author: 韓愈
authorPinyin: han2 yu4
authorSlug: han-yu
dynasty: 唐
dynastyPinyin: tang2
dynastySlug: tang
tags: []
---

## 正文

- 夜夢神官與我言，羅縷道妙角與根。
- 挈攜陬維口瀾翻，百二十刻須臾間。
- 我聽其言未云足，捨我先度橫山腹。
- 我徒三人共追之，一人前度安不危。
- 我亦平行蹋𠿕𧇠，神完骨蹻脚不掉。
- 側身上視溪谷盲，杖撞玉版聲彭𦨻。
- 神官見我開顏笑，前對一人壯非少。
- 石壇坡陀可坐臥，我手承頦肘拄座。
- 隆樓傑閣磊嵬高，天風飄飄吹我過。
- 壯非少者哦七言，六字常語一字難。
- 我以指撮白玉丹，行且咀噍行詰盤。
- 口前截斷第二句，綽虐顧我顏不歡。
- 乃知仙人未賢聖，護短憑愚邀我敬。
- 我能屈曲自世間，安能從汝巢神山。

## 拼音

- ye4 meng4 shen2 guan1 yu3 wo3 yan2 ， luo2 lü3 dao4 miao4 jiao3 yu3 gen1 。
- qie4 xie2 zou1 wei2 kou3 lan2 fan1 ， bai3 er4 shi2 ke4 xu1 yu2 jian4 。
- wo3 ting1 qi2 yan2 wei4 yun2 zu2 ， she3 wo3 xian1 du4 heng2 shan1 fu4 。
- wo3 tu2 san1 ren2 gong4 zhui1 zhi1 ， yi4 ren2 qian2 du4 an1 bu4 wei1 。
- wo3 yi4 ping2 xing2 ta4 𠿕𧇠， shen2 wan2 gu3 jue2 jiao3 bu2 diao4 。
- ce4 shen1 shang4 shi4 xi1 gu3 mang2 ， zhang4 zhuang4 yu4 ban3 sheng1 peng2 𦨻。
- shen2 guan1 jian4 wo3 kai1 yan2 xiao4 ， qian2 dui4 yi4 ren2 zhuang4 fei1 shao3 。
- shi2 tan2 po1 tuo2 ke3 zuo4 wo4 ， wo3 shou3 cheng2 ke1 zhou3 zhu3 zuo4 。
- long2 lou2 jie2 ge2 lei3 wei2 gao1 ， tian1 feng1 piao1 piao1 chui1 wo3 guo4 。
- zhuang4 fei1 shao3 zhe3 o4 qi1 yan2 ， liu4 zi4 chang2 yu3 yi2 zi4 nan2 。
- wo3 yi3 zhi3 cuo1 bai2 yu4 dan1 ， xing2 qie3 zui3 jiao4 xing2 jie2 pan2 。
- kou3 qian2 jie2 duan4 di4 er4 ju4 ， chuo4 nüe4 gu4 wo3 yan2 bu4 huan1 。
- nai3 zhi1 xian1 ren2 wei4 xian2 sheng4 ， hu4 duan3 ping2 yu2 yao1 wo3 jing4 。
- wo3 neng2 qu1 qu1 zi4 shi4 jian4 ， an1 neng2 cong2 ru3 chao2 shen2 shan1 。

## 注释

## 译文

## 赏析
