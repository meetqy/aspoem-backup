---
id: han-yu-chou-si-men-lu-si-xiong-yun-fu-yuan-chang-wang-qiu-zuo
title: 酬司門盧四兄雲夫院長望秋作
titlePinyin: chou2 si1 men2 lu2 si4 xiong1 yun2 fu1 yuan4 chang2 wang4 qiu1 zuo4
titleSlug: chou-si-men-lu-si-xiong-yun-fu-yuan-chang-wang-qiu-zuo
author: 韓愈
authorPinyin: han2 yu4
authorSlug: han-yu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 長安雨洗新秋出，極目寒鏡開塵函。
- 終南曉望蹋龍尾，倚天更覺青巉巉。
- 自知短淺無所補，從事久此穿朝衫。
- 歸來得便即遊覽，暫似壯馬脫重銜。
- 曲江荷花蓋十里，江湖生目思莫緘。
- 樂遊下矚無遠近，綠槐萍合不可芟。
- 白首寓居誰借問，平地寸步扃雲巖。
- 雲夫吾兄有狂氣，嗜好與俗殊酸鹹。
- 日來省我不肯去，論詩說賦相諵諵。
- 望秋一章已驚絕，猶言低抑避謗讒。
- 若使乘酣騁雄怪，造化何以當鐫劖。
- 嗟我小生值強伴，怯膽變勇神明鑒。
- 馳坑跨谷終未悔，爲利而止真貪饞。
- 高揖羣公謝名譽，遠追甫白感至諴。
- 樓頭完月不共宿，其奈就缺行攕攕。

## 拼音

- chang2 an1 yu3 xi3 xin1 qiu1 chu1 ， ji2 mu4 han2 jing4 kai1 chen2 han2 。
- zhong1 nan2 xiao3 wang4 ta4 long2 wei3 ， yi3 tian1 geng4 jue2 qing1 chan2 chan2 。
- zi4 zhi1 duan3 qian3 wu2 suo3 bu3 ， cong2 shi4 jiu3 ci3 chuan1 chao2 shan1 。
- gui1 lai2 de2 bian4 ji2 you2 lan3 ， zan4 si4 zhuang4 ma3 tuo1 zhong4 xian2 。
- qu3 jiang1 he2 hua1 gai4 shi2 li3 ， jiang1 hu2 sheng1 mu4 si1 mo4 jian1 。
- le4 you2 xia4 zhu3 wu2 yuan3 jin4 ， lü4 huai2 ping2 he2 bu4 ke3 shan1 。
- bai2 shou3 yu4 ju1 shui2 jie4 wen4 ， ping2 di4 cun4 bu4 jiong1 yun2 yan2 。
- yun2 fu1 wu2 xiong1 you3 kuang2 qi4 ， shi4 hao4 yu3 su2 shu1 suan1 xian2 。
- ri4 lai2 sheng3 wo3 bu4 ken3 qu4 ， lun4 shi1 shuo1 fu4 xiang1 nan2 nan2 。
- wang4 qiu1 yi4 zhang1 yi3 jing1 jue2 ， you2 yan2 di1 yi4 bi4 bang4 chan2 。
- ruo4 shi3 cheng2 han1 cheng3 xiong2 guai4 ， zao4 hua4 he2 yi3 dang1 juan1 chan2 。
- jie1 wo3 xiao3 sheng1 zhi2 qiang2 ban4 ， qie4 dan3 bian4 yong3 shen2 ming2 jian4 。
- chi2 keng1 kua4 gu3 zhong1 wei4 hui3 ， wei2 li4 er2 zhi3 zhen1 tan1 chan2 。
- gao1 yi1 qun2 gong1 xie4 ming2 yu4 ， yuan3 zhui1 fu3 bai2 gan3 zhi4 xian2 。
- lou2 tou2 wan2 yue4 bu2 gong4 su4 ， qi2 nai4 jiu4 que1 xing2 xian1 xian1 。

## 注释

## 译文

## 赏析
