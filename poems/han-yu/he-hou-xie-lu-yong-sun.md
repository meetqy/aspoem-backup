---
id: han-yu-he-hou-xie-lu-yong-sun
title: 和侯協律詠笋
titlePinyin: he2 hou2 xie2 lü4 yong3 sun3
titleSlug: he-hou-xie-lu-yong-sun
author: 韓愈
authorPinyin: han2 yu4
authorSlug: han-yu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 竹亭人不到，新笋滿前軒。
- 乍出真堪賞，初多未覺煩。
- 成行齊婢僕，環立比兒孫。
- 驗長常攜尺，愁乾屢側盆。
- 對吟忘膳飲，偶坐變朝昏。
- 滯雨膏腴濕，驕陽氣候溫。
- 得時方張王，挾勢欲騰騫。
- 見角牛羊沒，看皮虎豹存。
- 攢生猶有隙，散布忽無垠。
- 詎可持籌算，誰能以理言。
- 縱橫公占地，羅列暗連根。
- 狂劇時穿壁，橫強幾觸藩。
- 深潛如避逐，遠去若追奔。
- 始訝妨人路，還驚入藥園。
- 萌芽防寖大，覆載莫偏恩。
- 已復侵危砌，非徒出短垣。
- 身寧虞瓦礫，計擬揜蘭蓀。
- 且歎高無數，庸知上幾番。
- 短長終不校，先後竟誰論。
- 外恨苞藏密，中仍節目繁。
- 暫須廻步履，要取助盤飧。
- 穰穰疑翻地，森森競塞門。
- 戈矛頭戢戢，蛇虺首掀掀。
- 婦懦咨料揀，兒癡謁盡髠。
- 侯生來慰我，詩句讀驚魂。
- 屬和才將竭，呻吟至日暾。

## 拼音

- zhu2 ting2 ren2 bu2 dao4 ， xin1 sun3 man3 qian2 xuan1 。
- zha4 chu1 zhen1 kan1 shang3 ， chu1 duo1 wei4 jue2 fan2 。
- cheng2 xing2 qi2 bi4 pu2 ， huan2 li4 bi3 er2 sun1 。
- yan4 chang2 chang2 xie2 chi3 ， chou2 qian2 lü3 ce4 pen2 。
- dui4 yin2 wang4 shan4 yin3 ， ou3 zuo4 bian4 chao2 hun1 。
- zhi4 yu3 gao1 yu2 shi1 ， jiao1 yang2 qi4 hou4 wen1 。
- de2 shi2 fang1 zhang1 wang2 ， xie2 shi4 yu4 teng2 qian1 。
- jian4 jiao3 niu2 yang2 mei2 ， kan4 pi2 hu3 bao4 cun2 。
- zan3 sheng1 you2 you3 xi4 ， san4 bu4 hu1 wu2 yin2 。
- ju4 ke3 chi2 chou2 suan4 ， shui2 neng2 yi3 li3 yan2 。
- zong4 heng2 gong1 zhan4 di4 ， luo2 lie4 an4 lian2 gen1 。
- kuang2 ju4 shi2 chuan1 bi4 ， heng2 qiang2 ji1 chu4 fan1 。
- shen1 qian2 ru2 bi4 zhu2 ， yuan3 qu4 ruo4 zhui1 ben1 。
- shi3 ya4 fang2 ren2 lu4 ， huan2 jing1 ru4 yao4 yuan2 。
- meng2 ya2 fang2 jin4 da4 ， fu4 zai4 mo4 pian1 en1 。
- yi3 fu4 qin1 wei1 qi4 ， fei1 tu2 chu1 duan3 yuan2 。
- shen1 ning2 yu2 wa3 li4 ， ji4 ni3 yan3 lan2 sun1 。
- qie3 tan4 gao1 wu2 shu4 ， yong1 zhi1 shang4 ji1 fan1 。
- duan3 chang2 zhong1 bu2 xiao4 ， xian1 hou4 jing4 shui2 lun4 。
- wai4 hen4 bao1 cang2 mi4 ， zhong1 reng2 jie2 mu4 fan2 。
- zan4 xu1 hui2 bu4 lü3 ， yao4 qu3 zhu4 pan2 sun1 。
- rang2 rang2 yi2 fan1 di4 ， sen1 sen1 jing4 sai1 men2 。
- ge1 mao2 tou2 ji2 ji2 ， she2 hui1 shou3 xian1 xian1 。
- fu4 nuo4 zi1 liao4 jian3 ， er2 chi1 ye4 jin4 kun1 。
- hou2 sheng1 lai2 wei4 wo3 ， shi1 ju4 du2 jing1 hun2 。
- shu3 he2 cai2 jiang1 jie2 ， shen1 yin2 zhi4 ri4 tun1 。

## 注释

## 译文

## 赏析
