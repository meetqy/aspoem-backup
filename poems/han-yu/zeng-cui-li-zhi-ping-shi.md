---
id: han-yu-zeng-cui-li-zhi-ping-shi
title: 贈崔立之評事
titlePinyin: zeng4 cui1 li4 zhi1 ping2 shi4
titleSlug: zeng-cui-li-zhi-ping-shi
author: 韓愈
authorPinyin: han2 yu4
authorSlug: han-yu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 崔侯文章苦捷敏，高浪駕天輸不盡。
- 曾從關外來上都，隨身卷軸車連軫。
- 朝爲百賦猶鬱怒，暮作千詩轉遒緊。
- 搖毫擲簡自不供，頃刻青紅浮海蜃。
- 才豪氣猛易語言，往往蛟螭雜螻蚓。
- 知音自古稱難遇，世俗乍見那妨哂。
- 勿嫌法官未登朝，猶勝赤尉長趨尹。
- 時命雖乖心轉壯，技能虛富家逾窘。
- 念昔塵埃兩相逢，爭名齟齬持矛楯。
- 子時專場誇觜距，余始張軍嚴韅靷。
- 爾來但欲保封疆，莫學龐涓怯孫臏。
- 竄逐新歸厭聞鬧，齒髮早衰嗟可閔。
- 頻蒙怨句刺棄遺，豈有閑官敢推引。
- 深藏篋笥時一發，戢戢已多如束筍。
- 可憐無益費精神，有似黃金擲虛牝。
- 當今聖人求侍從，拔擢杞梓收楛箘。
- 東馬嚴徐已奮飛，枚臯即召窮且忍。
- 復聞王師西討蜀，霜風冽冽摧朝菌。
- 走章馳檄在得賢，燕雀紛拏要鷹隼。
- 竊料二途必處一，豈比恒人長蠢蠢。
- 勸君韜養待徴招，不用雕琢愁肝腎。
- 牆根菊花好沽酒，錢帛縱空衣可準。
- 暉暉簷日暖且鮮，摵摵井梧疎更殞。
- 高士例須憐麯糵，丈夫終莫生畦畛。
- 能來取醉任喧呼，死後賢愚俱泯泯。

## 拼音

- cui1 hou2 wen2 zhang1 ku3 jie2 min3 ， gao1 lang4 jia4 tian1 shu1 bu2 jin4 。
- ceng2 cong2 guan1 wai4 lai2 shang4 dou1 ， sui2 shen1 juan4 zhou2 ju1 lian2 zhen3 。
- chao2 wei2 bai3 fu4 you2 yu4 nu4 ， mu4 zuo4 qian1 shi1 zhuan3 qiu2 jin3 。
- yao2 hao2 zhi4 jian3 zi4 bu2 gong4 ， qing3 ke4 qing1 hong2 fu2 hai3 shen4 。
- cai2 hao2 qi4 meng3 yi4 yu3 yan2 ， wang3 wang3 jiao1 chi1 za2 lou2 yin3 。
- zhi1 yin1 zi4 gu3 cheng1 nan2 yu4 ， shi4 su2 zha4 jian4 na4 fang2 shen3 。
- wu4 xian2 fa3 guan1 wei4 deng1 chao2 ， you2 sheng4 chi4 wei4 chang2 qu1 yin3 。
- shi2 ming4 sui1 guai1 xin1 zhuan3 zhuang4 ， ji4 neng2 xu1 fu4 jia1 yu2 jiong3 。
- nian4 xi1 chen2 ai1 liang3 xiang1 feng2 ， zheng1 ming2 ju3 yu3 chi2 mao2 dun4 。
- zi3 shi2 zhuan1 chang3 kua1 zi1 ju4 ， yu2 shi3 zhang1 jun1 yan2 xian3 yin3 。
- er3 lai2 dan4 yu4 bao3 feng1 jiang1 ， mo4 xue2 pang2 juan1 qie4 sun1 bin4 。
- cuan4 zhu2 xin1 gui1 yan4 wen2 nao4 ， chi3 fa4 zao3 shuai1 jie1 ke3 min3 。
- bin1 meng2 yuan4 ju4 ci4 qi4 yi2 ， qi3 you3 xian2 guan1 gan3 tui1 yin3 。
- shen1 cang2 qie4 si4 shi2 yi4 fa1 ， ji2 ji2 yi3 duo1 ru2 shu4 sun3 。
- ke3 lian2 wu2 yi4 fei4 jing1 shen2 ， you3 si4 huang2 jin1 zhi4 xu1 pin4 。
- dang1 jin1 sheng4 ren2 qiu2 shi4 cong2 ， ba2 zhuo2 qi3 zi3 shou1 ku3 jun4 。
- dong1 ma3 yan2 xu2 yi3 fen4 fei1 ， mei2 gao1 ji2 zhao4 qiong2 qie3 ren3 。
- fu4 wen2 wang2 shi1 xi1 tao3 shu3 ， shuang1 feng1 lie4 lie4 cui1 chao2 jun1 。
- zou3 zhang1 chi2 xi2 zai4 de2 xian2 ， yan4 que4 fen1 na2 yao4 ying1 sun3 。
- qie4 liao4 er4 tu2 bi4 chu3 yi1 ， qi3 bi3 heng2 ren2 chang2 chun3 chun3 。
- quan4 jun1 tao1 yang3 dai4 zhi3 zhao1 ， bu2 yong4 diao1 zhuo2 chou2 gan1 shen4 。
- qiang2 gen1 ju2 hua1 hao3 gu1 jiu3 ， qian2 bo2 zong4 kong1 yi1 ke3 zhun3 。
- hui1 hui1 yan2 ri4 nuan3 qie3 xian1 ， se4 se4 jing3 wu2 shu1 geng4 yun3 。
- gao1 shi4 li4 xu1 lian2 qu1 nie4 ， zhang4 fu0 zhong1 mo4 sheng1 qi2 zhen3 。
- neng2 lai2 qu3 zui4 ren4 xuan1 hu1 ， si3 hou4 xian2 yu2 ju4 min3 min3 。

## 注释

## 译文

## 赏析
