---
id: han-yu-shao-yao-ge
title: 芍藥歌
titlePinyin: shao2 yao4 ge1
titleSlug: shao-yao-ge
author: 韓愈
authorPinyin: han2 yu4
authorSlug: han-yu
dynasty: 唐
dynastyPinyin: tang2
dynastySlug: tang
tags: []
---

## 正文

- 丈人庭中開好花，更無凡木爭春華。
- 翠莖紅蘂天力與，此恩不屬黃鍾家。
- 溫馨熟美鮮香起，似笑無言習君子。
- 霜刀翦汝天女勞，何事低頭學桃李。
- 嬌癡婢子無靈性，競挽春衫來比並。
- 欲將雙頰一晞紅，綠窗磨徧青銅鏡。
- 一尊春酒甘若飴，丈人此樂無人知。
- 花前醉倒歌者誰，楚狂小子韓退之。

## 拼音

- zhang4 ren2 ting2 zhong1 kai1 hao3 hua1 ， geng4 wu2 fan2 mu4 zheng1 chun1 hua2 。
- cui4 jing4 hong2 rui3 tian1 li4 yu3 ， ci3 en1 bu4 shu3 huang2 zhong1 jia1 。
- wen1 xin1 shu2 mei3 xian1 xiang1 qi3 ， si4 xiao4 wu2 yan2 xi2 jun1 zi3 。
- shuang1 dao1 jian3 ru3 tian1 nü3 lao2 ， he2 shi4 di1 tou2 xue2 tao2 li3 。
- jiao1 chi1 bi4 zi0 wu2 ling2 xing4 ， jing4 wan3 chun1 shan1 lai2 bi3 bing4 。
- yu4 jiang1 shuang1 jia2 yi4 xi1 hong2 ， lü4 chuang1 mo2 bian4 qing1 tong2 jing4 。
- yi4 zun1 chun1 jiu3 gan1 ruo4 yi2 ， zhang4 ren2 ci3 le4 wu2 ren2 zhi1 。
- hua1 qian2 zui4 dao3 ge1 zhe3 shui2 ， chu3 kuang2 xiao3 zi0 han2 tui4 zhi1 。

## 注释

## 译文

## 赏析
