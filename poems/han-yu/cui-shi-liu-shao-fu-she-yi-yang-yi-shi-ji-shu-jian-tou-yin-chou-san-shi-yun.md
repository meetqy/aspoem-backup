---
id: han-yu-cui-shi-liu-shao-fu-she-yi-yang-yi-shi-ji-shu-jian-tou-yin-chou-san-shi-yun
title: 崔十六少府攝伊陽以詩及書見投因酬三十韻
titlePinyin: cui1 shi2 liu4 shao4 fu3 she4 yi1 yang2 yi3 shi1 ji2 shu1 jian4 tou2 yin1 chou2 san1 shi2 yun4
titleSlug: cui-shi-liu-shao-fu-she-yi-yang-yi-shi-ji-shu-jian-tou-yin-chou-san-shi-yun
author: 韓愈
authorPinyin: han2 yu4
authorSlug: han-yu
dynasty: 唐
dynastyPinyin: tang2
dynastySlug: tang
tags: []
---

## 正文

- 崔君初來時，相識頗未慣。
- 但聞赤縣尉，不比博士慢。
- 賃屋得連牆，往來忻莫間。
- 我時亦新居，觸事苦難辦。
- 蔬飱要同喫，破襖請來綻。
- 謂言安堵後，貸借更何患。
- 不知孤遺多，舉族仰薄宦。
- 有時未朝餐，得米日已晏。
- 隔牆聞讙呼，衆口極鵝雁。
- 前計頓乖張，居然見真贋。
- 嬌兒好眉眼，褲脚凍兩骭。
- 捧書隨諸兄，累累兩角丱。
- 冬惟茹寒齏，秋始識瓜瓣。
- 問之不言飢，飫若厭芻豢。
- 才名三十年，久合居給諫。
- 白頭趨走裏，閉口絕謗訕。
- 府公舊同袍，拔擢宰山澗。
- 寄詩雜詼俳，有類說鵬鷃。
- 上言酒味酸，冬衣竟未擐。
- 下言人吏稀，惟足彪與虥。
- 又言致豬鹿，此語乃善幻。
- 三年國子師，腸肚習藜莧。
- 況住洛之涯，魴鱒可罩汕。
- 肯效屠門嚼，久嫌弋者篡。
- 謀拙日焦拳，活計似鋤剗。
- 男寒澀詩書，妻瘦剩腰襻。
- 爲官不事職，厥罪在欺謾。
- 行當自劾去，漁釣老葭薍。
- 歲窮寒氣驕，冰雪滑磴棧。
- 音問難屢通，何由覿清盼。

## 拼音

- cui1 jun1 chu1 lai2 shi2 ， xiang1 shi2 po1 wei4 guan4 。
- dan4 wen2 chi4 xian4 wei4 ， bu4 bi3 bo2 shi4 man4 。
- lin4 wu1 de2 lian2 qiang2 ， wang3 lai2 xin1 mo4 jian4 。
- wo3 shi2 yi4 xin1 ju1 ， chu4 shi4 ku3 nan2 ban4 。
- shu1 sun1 yao4 tong2 chi1 ， po4 ao3 qing3 lai2 zhan4 。
- wei4 yan2 an1 du3 hou4 ， dai4 jie4 geng4 he2 huan4 。
- bu4 zhi1 gu1 yi2 duo1 ， ju3 zu2 yang3 bao2 huan4 。
- you3 shi2 wei4 chao2 can1 ， de2 mi3 ri4 yi3 yan4 。
- ge2 qiang2 wen2 huan1 hu1 ， zhong4 kou3 ji2 e2 yan4 。
- qian2 ji4 dun4 guai1 zhang1 ， ju1 ran2 jian4 zhen1 yan4 。
- jiao1 er2 hao3 mei2 yan3 ， ku4 jiao3 dong4 liang3 gan4 。
- peng3 shu1 sui2 zhu1 xiong1 ， lei2 lei2 liang3 jiao3 guan4 。
- dong1 wei2 ru2 han2 ji1 ， qiu1 shi3 shi2 gua1 ban4 。
- wen4 zhi1 bu4 yan2 ji1 ， yu4 ruo4 yan4 chu2 huan4 。
- cai2 ming2 san1 shi2 nian2 ， jiu3 he2 ju1 gei3 jian4 。
- bai2 tou2 qu1 zou3 li3 ， bi4 kou3 jue2 bang4 shan4 。
- fu3 gong1 jiu4 tong2 pao2 ， ba2 zhuo2 zai3 shan1 jian4 。
- ji4 shi1 za2 hui1 pai2 ， you3 lei4 shuo1 peng2 yan4 。
- shang4 yan2 jiu3 wei4 suan1 ， dong1 yi1 jing4 wei4 huan4 。
- xia4 yan2 ren2 li4 xi1 ， wei2 zu2 biao1 yu3 zhan4 。
- you4 yan2 zhi4 zhu1 lu4 ， ci3 yu3 nai3 shan4 huan4 。
- san1 nian2 guo2 zi3 shi1 ， chang2 du4 xi2 li2 xian4 。
- kuang4 zhu4 luo4 zhi1 ya2 ， fang2 zun1 ke3 zhao4 shan4 。
- ken3 xiao4 tu2 men2 jiao2 ， jiu3 xian2 yi4 zhe3 cuan4 。
- mou2 zhuo1 ri4 jiao1 quan2 ， huo2 ji4 si4 chu2 chan3 。
- nan2 han2 se4 shi1 shu1 ， qi1 shou4 sheng4 yao1 pan4 。
- wei2 guan1 bu2 shi4 zhi2 ， jue2 zui4 zai4 qi1 man2 。
- xing2 dang1 zi4 he2 qu4 ， yu2 diao4 lao3 jia1 wan4 。
- sui4 qiong2 han2 qi4 jiao1 ， bing1 xue3 hua2 deng4 zhan4 。
- yin1 wen4 nan2 lü3 tong1 ， he2 you2 di2 qing1 pan4 。

## 注释

## 译文

## 赏析
