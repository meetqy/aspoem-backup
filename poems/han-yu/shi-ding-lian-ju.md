---
id: han-yu-shi-ding-lian-ju
title: 石鼎聯句
titlePinyin: shi2 ding3 lian2 ju4
titleSlug: shi-ding-lian-ju
author: 韓愈
authorPinyin: han2 yu4
authorSlug: han-yu
dynasty: 唐
dynastyPinyin: tang2
dynastySlug: tang
tags: []
---

## 正文

- 巧匠斲山骨，刳中事煎烹。
- 直柄未當權，塞口且吞聲。
- 龍頭縮菌蠢，豕腹漲彭亨。
- 外苞乾蘚文，中有暗浪驚。
- 在冷足自安，遭焚意彌貞。
- 謬當鼎鼐間，妄使水火爭。
- 大似烈士膽，圓如戰馬纓。
- 上比香爐尖，下與鏡面平。
- 秋瓜未落蔕，凍芋強抽萌。
- 一塊元氣閉，細泉幽竇傾。
- 不值輸寫處，焉知懷抱清。
- 方當洪爐然，益見小器盈。
- 睆睆無刃迹，團團類天成。
- 遙疑龜負圖，出曝曉正晴。
- 旁有雙耳穿，上有孤髻撐。
- 或訝短尾銚，又似無足鐺。
- 可惜寒食毬，擲此傍路坑。
- 何當出灰灺，無計離缾罌。
- 陋質荷斟酌，狹中媿提擎。
- 豈能煮仙藥，但未汙羊羹。
- 形模婦女笑，度量兒童輕。
- 徒示堅重性，不過升合盛。
- 傍似廢轂仰，側見折軸橫。
- 時於蚯蚓竅，微作蒼蠅鳴。
- 以茲飜溢愆，實負任使誠。
- 常居顧盼地，敢有漏泄情。
- 寧依暖熱弊，不與寒涼幷。
- 區區徒自效，瑣瑣不足呈。
- 回旋但兀兀，開闔惟【鏗鏗】。
- 全勝瑚璉貴，空有口傳名。
- 豈比俎豆古，不爲手所撜。
- 磨礱去圭角，浸潤著光精。
- 願君莫嘲誚，此物方施行。

## 拼音

- qiao3 jiang4 zhuo2 shan1 gu3 ， ku1 zhong1 shi4 jian1 peng1 。
- zhi2 bing3 wei4 dang1 quan2 ， sai1 kou3 qie3 tun1 sheng1 。
- long2 tou2 suo1 jun1 chun3 ， shi3 fu4 zhang3 peng2 heng1 。
- wai4 bao1 qian2 xian3 wen2 ， zhong1 you3 an4 lang4 jing1 。
- zai4 leng3 zu2 zi4 an1 ， zao1 fen2 yi4 mi2 zhen1 。
- miu4 dang1 ding3 nai4 jian4 ， wang4 shi3 shui3 huo3 zheng1 。
- da4 si4 lie4 shi4 dan3 ， yuan2 ru2 zhan4 ma3 ying1 。
- shang4 bi3 xiang1 lu2 jian1 ， xia4 yu3 jing4 mian4 ping2 。
- qiu1 gua1 wei4 luo4 di4 ， dong4 yu4 qiang2 chou1 meng2 。
- yi2 kuai4 yuan2 qi4 bi4 ， xi4 quan2 you1 dou4 qing1 。
- bu4 zhi2 shu1 xie3 chu3 ， yan1 zhi1 huai2 bao4 qing1 。
- fang1 dang1 hong2 lu2 ran2 ， yi4 jian4 xiao3 qi4 ying2 。
- huan4 huan4 wu2 ren4 ji4 ， tuan2 tuan2 lei4 tian1 cheng2 。
- yao2 yi2 gui1 fu4 tu2 ， chu1 pu4 xiao3 zheng4 qing2 。
- pang2 you3 shuang1 er3 chuan1 ， shang4 you3 gu1 ji4 cheng1 。
- huo4 ya4 duan3 wei3 diao4 ， you4 si4 wu2 zu2 dang1 。
- ke3 xi1 han2 shi2 qiu2 ， zhi4 ci3 bang4 lu4 keng1 。
- he2 dang1 chu1 hui1 xie4 ， wu2 ji4 li2 ping2 ying1 。
- lou4 zhi4 he2 zhen1 zhuo2 ， xia2 zhong1 kui4 ti2 qing2 。
- qi3 neng2 zhu3 xian1 yao4 ， dan4 wei4 wu1 yang2 geng1 。
- xing2 mo2 fu4 nü3 xiao4 ， du4 liang4 er2 tong2 qing1 。
- tu2 shi4 jian1 zhong4 xing4 ， bu2 guo4 sheng1 he2 sheng4 。
- bang4 si4 fei4 gu3 yang3 ， ce4 jian4 zhe2 zhou2 heng2 。
- shi2 wu1 qiu1 yin3 qiao4 ， wei1 zuo4 cang1 ying2 ming2 。
- yi3 zi1 fan1 yi4 qian1 ， shi2 fu4 ren4 shi3 cheng2 。
- chang2 ju1 gu4 pan4 di4 ， gan3 you3 lou4 xie4 qing2 。
- ning2 yi1 nuan3 re4 bi4 ， bu4 yu3 han2 liang2 bing4 。
- qu1 qu1 tu2 zi4 xiao4 ， suo3 suo3 bu4 zu2 cheng2 。
- hui2 xuan2 dan4 wu4 wu4 ， kai1 he2 wei2 【 keng1 keng1 】。
- quan2 sheng4 hu2 lian3 gui4 ， kong1 you3 kou3 chuan2 ming2 。
- qi3 bi3 zu3 dou4 gu3 ， bu4 wei2 shou3 suo3 cheng2 。
- mo2 long2 qu4 gui1 jiao3 ， jin4 run4 zhu4 guang1 jing1 。
- yuan4 jun1 mo4 chao2 qiao4 ， ci3 wu4 fang1 shi1 xing2 。

## 注释

## 译文

## 赏析
