---
id: han-yu-chou-pei-shi-liu-gong-cao-xun-fu-xi-yi-tu-zhong-jian-ji
title: 酬裴十六功曹巡府西驛塗中見寄
titlePinyin: chou2 pei2 shi2 liu4 gong1 cao2 xun2 fu3 xi1 yi4 tu2 zhong1 jian4 ji4
titleSlug: chou-pei-shi-liu-gong-cao-xun-fu-xi-yi-tu-zhong-jian-ji
author: 韓愈
authorPinyin: han2 yu4
authorSlug: han-yu
dynasty: 唐
dynastyPinyin: tang2
dynastySlug: tang
tags: []
---

## 正文

- 相公罷論道，聿至活東人。
- 御史坐言事，作吏府中塵。
- 遂令河南治，今古無儔倫。
- 四海日富庶，道途隘蹄輪。
- 府西三百里，候館同魚鱗。
- 相公謂御史，勞子去自巡。
- 是時山水秋，光景何鮮新。
- 哀鴻鳴清耳，宿霧褰高旻。
- 遺我行旅詩，軒軒有風神。
- 譬如黃金盤，照耀荆璞真。
- 我來亦已幸，事賢友其仁。
- 持竿洛水側，孤坐屢窮辰。
- 多才自勞苦，無用祗因循。
- 辭免期匪遠，行行及山春。

## 拼音

- xiang4 gong0 ba4 lun4 dao4 ， yu4 zhi4 huo2 dong1 ren2 。
- yu4 shi3 zuo4 yan2 shi4 ， zuo4 li4 fu3 zhong1 chen2 。
- sui4 ling4 he2 nan2 zhi4 ， jin1 gu3 wu2 chou2 lun2 。
- si4 hai3 ri4 fu4 shu4 ， dao4 tu2 ai4 ti2 lun2 。
- fu3 xi1 san1 bai3 li3 ， hou4 guan3 tong2 yu2 lin2 。
- xiang4 gong0 wei4 yu4 shi3 ， lao2 zi3 qu4 zi4 xun2 。
- shi4 shi2 shan1 shui3 qiu1 ， guang1 jing3 he2 xian1 xin1 。
- ai1 hong2 ming2 qing1 er3 ， su4 wu4 qian1 gao1 min2 。
- yi2 wo3 xing2 lü3 shi1 ， xuan1 xuan1 you3 feng1 shen2 。
- pi4 ru2 huang2 jin1 pan2 ， zhao4 yao4 jing1 pu2 zhen1 。
- wo3 lai2 yi4 yi3 xing4 ， shi4 xian2 you3 qi2 ren2 。
- chi2 gan1 luo4 shui3 ce4 ， gu1 zuo4 lü3 qiong2 chen2 。
- duo1 cai2 zi4 lao2 ku3 ， wu2 yong4 zhi1 yin1 xun2 。
- ci2 mian3 qi1 fei3 yuan3 ， hang2 hang2 ji2 shan1 chun1 。

## 注释

## 译文

## 赏析
