---
id: han-yu-ting-qiu
title: 庭楸
titlePinyin: ting2 qiu1
titleSlug: ting-qiu
author: 韓愈
authorPinyin: han2 yu4
authorSlug: han-yu
dynasty: 唐
dynastyPinyin: tang2
dynastySlug: tang
tags: []
---

## 正文

- 庭楸止五株，共生十步間。
- 各有藤繞之，上各相鈎聯。
- 下葉各垂地，樹顛各雲連。
- 朝日出其東，我常坐西偏。
- 夕日在其西，我常坐東邊。
- 當晝日在上，我在中央間。
- 仰視何青青，上不見纖穿。
- 朝暮無日時，我且八九旋。
- 濯濯晨露香，明珠何聯聯。
- 夜月來照之，蒨蒨自生煙。
- 我已自頑鈍，重遭五楸牽。
- 客來尚不見，肯到權門前。
- 權門衆所趨，有客動百千。
- 九牛亡一毛，未在多少間。
- 往既無可顧，不往自可憐。

## 拼音

- ting2 qiu1 zhi3 wu3 zhu1 ， gong4 sheng1 shi2 bu4 jian4 。
- ge4 you3 teng2 rao4 zhi1 ， shang4 ge4 xiang1 gou1 lian2 。
- xia4 ye4 ge4 chui2 di4 ， shu4 dian1 ge4 yun2 lian2 。
- zhao1 ri4 chu1 qi2 dong1 ， wo3 chang2 zuo4 xi1 pian1 。
- xi1 ri4 zai4 qi2 xi1 ， wo3 chang2 zuo4 dong1 bian1 。
- dang1 zhou4 ri4 zai4 shang4 ， wo3 zai4 zhong1 yang1 jian4 。
- yang3 shi4 he2 qing1 qing1 ， shang4 bu2 jian4 xian1 chuan1 。
- zhao1 mu4 wu2 ri4 shi2 ， wo3 qie3 ba1 jiu3 xuan2 。
- zhuo2 zhuo2 chen2 lu4 xiang1 ， ming2 zhu1 he2 lian2 lian2 。
- ye4 yue4 lai2 zhao4 zhi1 ， qian4 qian4 zi4 sheng1 yan1 。
- wo3 yi3 zi4 wan2 dun4 ， zhong4 zao1 wu3 qiu1 qian1 。
- ke4 lai2 shang4 bu2 jian4 ， ken3 dao4 quan2 men2 qian2 。
- quan2 men2 zhong4 suo3 qu1 ， you3 ke4 dong4 bai3 qian1 。
- jiu3 niu2 wang2 yi4 mao2 ， wei4 zai4 duo1 shao3 jian4 。
- wang3 ji4 wu2 ke3 gu4 ， bu4 wang3 zi4 ke3 lian2 。

## 注释

## 译文

## 赏析
