---
id: han-yu-shi-shuang
title: 示爽
titlePinyin: shi4 shuang3
titleSlug: shi-shuang
author: 韓愈
authorPinyin: han2 yu4
authorSlug: han-yu
dynasty: 唐
dynastyPinyin: tang2
dynastySlug: tang
tags: []
---

## 正文

- 宣城去京國，里數逾三千。
- 念汝欲別我，解裝具盤筵。
- 日昏不能散，起坐相引牽。
- 冬夜豈不長，達旦燈燭然。
- 座中悉親故，誰肯捨汝眠。
- 念汝將一身，西來曾幾年。
- 名科揜衆俊，州考居吏前。
- 今從府公召，府公又時賢。
- 時輩千百人，孰不謂汝妍。
- 汝來江南近，里閭故依然。
- 昔日同戲兒，看汝立路邊。
- 人生但如此，其實亦可憐。
- 吾老世味薄，因循致留連。
- 強顏班行內，何實非罪愆。
- 才短難自力，懼終莫洗湔。
- 臨分不汝誑，有路即歸田。

## 拼音

- xuan1 cheng2 qu4 jing1 guo2 ， li3 shu4 yu2 san1 qian1 。
- nian4 ru3 yu4 bie2 wo3 ， jie3 zhuang1 ju4 pan2 yan2 。
- ri4 hun1 bu4 neng2 san4 ， qi3 zuo4 xiang1 yin3 qian1 。
- dong1 ye4 qi3 bu4 chang2 ， da2 dan4 deng1 zhu2 ran2 。
- zuo4 zhong1 xi1 qin1 gu4 ， shui2 ken3 she3 ru3 mian2 。
- nian4 ru3 jiang1 yi4 shen1 ， xi1 lai2 ceng2 ji1 nian2 。
- ming2 ke1 yan3 zhong4 jun4 ， zhou1 kao3 ju1 li4 qian2 。
- jin1 cong2 fu3 gong1 zhao4 ， fu3 gong1 you4 shi2 xian2 。
- shi2 bei4 qian1 bai3 ren2 ， shu2 bu2 wei4 ru3 yan2 。
- ru3 lai2 jiang1 nan2 jin4 ， li3 lü2 gu4 yi1 ran2 。
- xi1 ri4 tong2 xi4 er2 ， kan4 ru3 li4 lu4 bian1 。
- ren2 sheng1 dan4 ru2 ci3 ， qi2 shi2 yi4 ke3 lian2 。
- wu2 lao3 shi4 wei4 bao2 ， yin1 xun2 zhi4 liu2 lian2 。
- qiang2 yan2 ban1 xing2 nei4 ， he2 shi2 fei1 zui4 qian1 。
- cai2 duan3 nan2 zi4 li4 ， ju4 zhong1 mo4 xi3 jian1 。
- lin2 fen1 bu4 ru3 kuang2 ， you3 lu4 ji2 gui1 tian2 。

## 注释

## 译文

## 赏析
