---
id: han-yu-ti-tan-gu-qiu-ci-tang
title: 題炭谷湫祠堂
titlePinyin: ti2 tan4 gu3 qiu1 ci2 tang2
titleSlug: ti-tan-gu-qiu-ci-tang
author: 韓愈
authorPinyin: han2 yu4
authorSlug: han-yu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 萬生都陽明，幽暗鬼所寰。
- 嗟龍獨何智，出入人鬼間。
- 不知誰爲助，若執造化關。
- 厭處平地水，巢居插天山。
- 列峰若攢指，石盂仰環環。
- 巨靈高其捧，保此一掬慳。
- 森沈固含蓄，本以儲陰奸。
- 魚鼈蒙擁護，羣嬉傲天頑。
- 翾翾棲託禽，飛飛一何閑。
- 祠堂像侔真，擢玉紆煙鬟。
- 羣怪儼伺候，恩威在其顏。
- 我來日正中，悚惕思先還。
- 寄立尺寸地，敢言來途艱。
- 吁無吹毛刃，血此牛蹄殷。
- 至令乘水旱，鼓舞寡與鰥。
- 林叢鎮冥冥，窮年無由刪。
- 妍英雜豔實，星瑣黃朱斑。
- 石級皆險滑，顛躋莫牽攀。
- 龍區雛衆碎，付與宿已頒。
- 棄去可奈何，吾其死茅菅。

## 拼音

- wan4 sheng1 dou1 yang2 ming2 ， you1 an4 gui3 suo3 huan2 。
- jie1 long2 du2 he2 zhi4 ， chu1 ru4 ren2 gui3 jian4 。
- bu4 zhi1 shui2 wei2 zhu4 ， ruo4 zhi2 zao4 hua4 guan1 。
- yan4 chu3 ping2 di4 shui3 ， chao2 ju1 cha1 tian1 shan1 。
- lie4 feng1 ruo4 zan3 zhi3 ， shi2 yu2 yang3 huan2 huan2 。
- ju4 ling2 gao1 qi2 peng3 ， bao3 ci3 yi4 ju1 qian1 。
- sen1 shen3 gu4 han2 xu4 ， ben3 yi3 chu3 yin1 jian1 。
- yu2 bie1 meng2 yong1 hu4 ， qun2 xi1 ao4 tian1 wan2 。
- xuan1 xuan1 qi1 tuo1 qin2 ， fei1 fei1 yi4 he2 xian2 。
- ci2 tang2 xiang4 mou2 zhen1 ， zhuo2 yu4 yu1 yan1 huan2 。
- qun2 guai4 yan3 ci4 hou0 ， en1 wei1 zai4 qi2 yan2 。
- wo3 lai2 ri4 zheng4 zhong1 ， song3 ti4 si1 xian1 huan2 。
- ji4 li4 chi3 cun4 di4 ， gan3 yan2 lai2 tu2 jian1 。
- xu1 wu2 chui1 mao2 ren4 ， xue4 ci3 niu2 ti2 yin1 。
- zhi4 ling4 cheng2 shui3 han4 ， gu3 wu3 gua3 yu3 guan1 。
- lin2 cong2 zhen4 ming2 ming2 ， qiong2 nian2 wu2 you2 shan1 。
- yan2 ying1 za2 yan4 shi2 ， xing1 suo3 huang2 zhu1 ban1 。
- shi2 ji2 jie1 xian3 hua2 ， dian1 ji1 mo4 qian1 pan1 。
- long2 qu1 chu2 zhong4 sui4 ， fu4 yu3 su4 yi3 ban1 。
- qi4 qu4 ke3 nai4 he2 ， wu2 qi2 si3 mao2 jian1 。

## 注释

## 译文

## 赏析
