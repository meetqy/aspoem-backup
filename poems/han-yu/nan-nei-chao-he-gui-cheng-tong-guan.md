---
id: han-yu-nan-nei-chao-he-gui-cheng-tong-guan
title: 南內朝賀歸呈同官
titlePinyin: nan2 nei4 chao2 he4 gui1 cheng2 tong2 guan1
titleSlug: nan-nei-chao-he-gui-cheng-tong-guan
author: 韓愈
authorPinyin: han2 yu4
authorSlug: han-yu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 薄雲蔽秋曦，清雨不成泥。
- 罷賀南內衙，歸涼曉淒淒。
- 綠槐十二街，渙散馳輪蹄。
- 余惟戇書生，孤身無所齎。
- 三黜竟不去，致官九列齊。
- 豈惟一身榮，佩玉冠簪犀。
- 滉蕩天門高，著籍朝厥妻。
- 文才不如人，行又無町畦。
- 問之朝廷事，略不知東西。
- 況於經籍深，豈究端與倪。
- 君恩太山重，不見酬稗稊。
- 所職事無多，又不自提撕。
- 明庭集孔鸞，曷取於鳧鷖。
- 樹以松與柏，不宜間蒿藜。
- 婉孌自媚好，幾時不見擠。
- 貪食以忘軀，尠不調鹽醯。
- 法吏多少年，磨淬出角圭。
- 將舉汝愆尤，以爲己階梯。
- 收身歸關東，期不到死迷。

## 拼音

- bao2 yun2 bi4 qiu1 xi1 ， qing1 yu3 bu4 cheng2 ni2 。
- ba4 he4 nan2 nei4 ya2 ， gui1 liang2 xiao3 qi1 qi1 。
- lü4 huai2 shi2 er4 jie1 ， huan4 san4 chi2 lun2 ti2 。
- yu2 wei2 zhuang4 shu1 sheng1 ， gu1 shen1 wu2 suo3 ji1 。
- san1 chu4 jing4 bu2 qu4 ， zhi4 guan1 jiu3 lie4 qi2 。
- qi3 wei2 yi4 shen1 rong2 ， pei4 yu4 guan1 zan1 xi1 。
- huang4 dang4 tian1 men2 gao1 ， zhu4 ji2 chao2 jue2 qi1 。
- wen2 cai2 bu4 ru2 ren2 ， xing2 you4 wu2 ting3 qi2 。
- wen4 zhi1 chao2 ting2 shi4 ， lüe4 bu4 zhi1 dong1 xi1 。
- kuang4 wu1 jing1 ji2 shen1 ， qi3 jiu1 duan1 yu3 ni2 。
- jun1 en1 tai4 shan1 zhong4 ， bu2 jian4 chou2 bai4 ti2 。
- suo3 zhi2 shi4 wu2 duo1 ， you4 bu2 zi4 ti2 si1 。
- ming2 ting2 ji2 kong3 luan2 ， he2 qu3 wu1 fu2 yi1 。
- shu4 yi3 song1 yu3 bai3 ， bu4 yi2 jian4 hao1 li2 。
- wan3 luan2 zi4 mei4 hao3 ， ji1 shi2 bu2 jian4 ji3 。
- tan1 shi2 yi3 wang4 qu1 ， xian3 bu2 diao4 yan2 xi1 。
- fa3 li4 duo1 shao3 nian2 ， mo2 cui4 chu1 jiao3 gui1 。
- jiang1 ju3 ru3 qian1 you2 ， yi3 wei2 ji3 jie1 ti1 。
- shou1 shen1 gui1 guan1 dong1 ， qi1 bu2 dao4 si3 mi2 。

## 注释

## 译文

## 赏析
