---
id: han-yu-man-jiang-hong
title: 满江红
titlePinyin: man3 jiang1 hong2
titleSlug: man-jiang-hong
author: 韩玉
authorPinyin: han2 yu4
authorSlug: han-yu
dynasty: 宋
dynastyPinyin: song4
dynastySlug: song
tags: []
---

## 正文

- 正欲登临，何处好、登临眺望。
- 君约我、今朝携酒，古台同上。
- 风静秋郊浑似洗，碧空淡覆玻璃盎。
- 夕照外、渺渺万遥山，开青嶂。
- 龙山事，空追想。
- 风流会，今安往。
- 我劝君一杯，为君高唱。
- 今日谋欢真雅胜，休辞痛饮葡萄浪。
- 纵黄花、明日未凋零，非佳赏。

## 拼音

- zheng4 yu4 deng1 lin2 ， he2 chu4 hao3 、 deng1 lin2 tiao4 wang4 。
- jun1 yue1 wo3 、 jin1 zhao1 xie2 jiu3 ， gu3 tai2 tong2 shang4 。
- feng1 jing4 qiu1 jiao1 hun2 si4 xi3 ， bi4 kong1 dan4 fu4 bo1 li0 ang4 。
- xi1 zhao4 wai4 、 miao3 miao3 wan4 yao2 shan1 ， kai1 qing1 zhang4 。
- long2 shan1 shi4 ， kong1 zhui1 xiang3 。
- feng1 liu2 hui4 ， jin1 an1 wang3 。
- wo3 quan4 jun1 yi4 bei1 ， wei4 jun1 gao1 chang4 。
- jin1 ri4 mou2 huan1 zhen1 ya3 sheng4 ， xiu1 ci2 tong4 yin3 pu2 tao0 lang4 。
- zong4 huang2 hua1 、 ming2 ri4 wei4 diao1 ling2 ， fei1 jia1 shang3 。

## 注释

## 译文

## 赏析
