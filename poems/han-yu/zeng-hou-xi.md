---
id: han-yu-zeng-hou-xi
title: 贈侯喜
titlePinyin: zeng4 hou2 xi3
titleSlug: zeng-hou-xi
author: 韓愈
authorPinyin: han2 yu4
authorSlug: han-yu
dynasty: 唐
dynastyPinyin: tang2
dynastySlug: tang
tags: []
---

## 正文

- 吾黨侯生字叔起，呼我持竿釣溫水。
- 平明鞭馬出都門，盡日行行荆棘裏。
- 溫水微茫絕又流，深如車轍闊容輈。
- 蝦蟆跳過雀兒浴，此縱有魚何足求。
- 我爲侯生不能已，盤針擘粒投泥滓。
- 晡時堅坐到黃昏，手倦目勞方一起。
- 暫動還休未可期，蝦行蛭渡似皆疑。
- 舉竿引線忽有得，一寸纔分鱗與鬐。
- 是日侯生與韓子，良久歎息相看悲。
- 我今行事盡如此，此事正好爲吾規。
- 半世遑遑就舉選，一名始得紅顏衰。
- 人間事勢豈不見，徒自辛苦終何爲。
- 便當提攜妻與子，南入箕潁無還時。
- 叔起君今氣方銳，我言至切君勿嗤。
- 君欲釣魚須遠去，大魚豈肯居沮洳。

## 拼音

- wu2 dang3 hou2 sheng1 zi4 shu1 qi3 ， hu1 wo3 chi2 gan1 diao4 wen1 shui3 。
- ping2 ming2 bian1 ma3 chu1 dou1 men2 ， jin4 ri4 hang2 hang2 jing1 ji2 li3 。
- wen1 shui3 wei1 mang2 jue2 you4 liu2 ， shen1 ru2 ju1 zhe2 kuo4 rong2 zhou1 。
- xia1 ma0 tiao4 guo4 que4 er2 yu4 ， ci3 zong4 you3 yu2 he2 zu2 qiu2 。
- wo3 wei2 hou2 sheng1 bu4 neng2 yi3 ， pan2 zhen1 bo4 li4 tou2 ni2 zi3 。
- bu1 shi2 jian1 zuo4 dao4 huang2 hun1 ， shou3 juan4 mu4 lao2 fang1 yi4 qi3 。
- zan4 dong4 huan2 xiu1 wei4 ke3 qi1 ， xia1 xing2 zhi4 du4 si4 jie1 yi2 。
- ju3 gan1 yin3 xian4 hu1 you3 de2 ， yi2 cun4 cai2 fen1 lin2 yu3 qi2 。
- shi4 ri4 hou2 sheng1 yu3 han2 zi3 ， liang2 jiu3 tan4 xi1 xiang1 kan4 bei1 。
- wo3 jin1 xing2 shi4 jin4 ru2 ci3 ， ci3 shi4 zheng4 hao3 wei2 wu2 gui1 。
- ban4 shi4 huang2 huang2 jiu4 ju3 xuan3 ， yi4 ming2 shi3 de2 hong2 yan2 shuai1 。
- ren2 jian4 shi4 shi4 qi3 bu2 jian4 ， tu2 zi4 xin1 ku3 zhong1 he2 wei2 。
- bian4 dang1 ti2 xie2 qi1 yu3 zi3 ， nan2 ru4 ji1 ying3 wu2 huan2 shi2 。
- shu1 qi3 jun1 jin1 qi4 fang1 rui4 ， wo3 yan2 zhi4 qie4 jun1 wu4 chi1 。
- jun1 yu4 diao4 yu2 xu1 yuan3 qu4 ， da4 yu2 qi3 ken3 ju1 ju4 ru4 。

## 注释

## 译文

## 赏析
