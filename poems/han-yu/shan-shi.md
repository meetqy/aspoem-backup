---
id: han-yu-shan-shi
title: 山石
titlePinyin: shan1 shi2
titleSlug: shan-shi
author: 韓愈
authorPinyin: han2 yu4
authorSlug: han-yu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 山石犖確行徑微，黃昏到寺蝙蝠飛。
- 升堂坐階新雨足，芭蕉葉大支子肥。
- 僧言古壁佛畫好，以火來照所見稀。
- 鋪牀拂席置羹飯，疎糲亦足飽我飢。
- 夜深靜臥百蟲絕，清月出嶺光入扉。
- 天明獨去無道路，出入高下窮煙霏。
- 山紅澗碧紛爛漫，時見松櫪皆十圍。
- 當流赤足蹋澗石，水聲激激風吹衣。
- 人生如此自可樂，豈必局束爲人鞿。
- 嗟哉吾黨二三子，安得至老不更歸。

## 拼音

- shan1 shi2 luo4 que4 xing2 jing4 wei1 ， huang2 hun1 dao4 si4 bian1 fu2 fei1 。
- sheng1 tang2 zuo4 jie1 xin1 yu3 zu2 ， ba1 jiao1 ye4 da4 zhi1 zi0 fei2 。
- seng1 yan2 gu3 bi4 fo2 hua4 hao3 ， yi3 huo3 lai2 zhao4 suo3 jian4 xi1 。
- pu1 chuang2 fu2 xi2 zhi4 geng1 fan4 ， shu1 li4 yi4 zu2 bao3 wo3 ji1 。
- ye4 shen1 jing4 wo4 bai3 chong2 jue2 ， qing1 yue4 chu1 ling3 guang1 ru4 fei1 。
- tian1 ming2 du2 qu4 wu2 dao4 lu4 ， chu1 ru4 gao1 xia4 qiong2 yan1 fei1 。
- shan1 hong2 jian4 bi4 fen1 lan4 man4 ， shi2 jian4 song1 li4 jie1 shi2 wei2 。
- dang1 liu2 chi4 zu2 ta4 jian4 shi2 ， shui3 sheng1 ji1 ji1 feng1 chui1 yi1 。
- ren2 sheng1 ru2 ci3 zi4 ke3 le4 ， qi3 bi4 ju2 shu4 wei2 ren2 ji1 。
- jie1 zai1 wu2 dang3 er4 san1 zi3 ， an1 de2 zhi4 lao3 bu2 geng4 gui1 。

## 注释

## 译文

## 赏析
