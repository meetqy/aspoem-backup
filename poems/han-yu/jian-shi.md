---
id: han-yu-jian-shi
title: 薦士
titlePinyin: jian4 shi4
titleSlug: jian-shi
author: 韓愈
authorPinyin: han2 yu4
authorSlug: han-yu
dynasty: 唐
dynastyPinyin: tang2
dynastySlug: tang
tags: []
---

## 正文

- 周詩三百篇，雅麗理訓誥。
- 曾經聖人手，議論安敢到。
- 五言出漢時，蘇李首更號。
- 東都漸瀰漫，派別百川導。
- 建安能者七，卓犖變風操。
- 逶迤抵晉宋，氣象日凋耗。
- 中間數鮑謝，比近最清奧。
- 齊梁及陳隋，衆作等蟬噪。
- 搜春摘花卉，沿襲傷剽盜。
- 國朝盛文章，子昂始高蹈。
- 勃興得李杜，萬類困陵暴。
- 後來相繼生，亦各臻閫奧。
- 有窮者孟郊，受材實雄驁。
- 冥觀洞古今，象外逐幽好。
- 橫空盤硬語，妥帖力排奡。
- 敷柔肆紆餘，奮猛卷海潦。
- 榮華肖天秀，捷疾逾響報。
- 行身踐規矩，甘辱恥媚竈。
- 孟軻分邪正，眸子看瞭眊。
- 杳然粹而清，可以鎮浮躁。
- 酸寒溧陽尉，五十幾何耄。
- 孜孜營甘旨，辛苦久所冒。
- 俗流知者誰，指注競嘲慠。
- 聖皇索遺逸，髦士日登造。
- 廟堂有賢相，愛遇均覆燾。
- 況承歸與張，二公迭嗟悼。
- 青冥送吹噓，強箭射魯縞。
- 胡爲久無成，使以歸期告。
- 霜風破佳菊，嘉節迫吹帽。
- 念將決焉去，感物增戀嫪。
- 彼微水中荇，尚煩左右芼。
- 魯侯國至小，廟鼎猶納郜。
- 幸當擇珉玉，寧有棄珪瑁。
- 悠悠我之思，擾擾風中纛。
- 上言媿無路，日夜惟心禱。
- 鶴翎不天生，變化在啄菢。
- 通波非難圖，尺地易可漕。
- 善善不汲汲，後時徒悔懊。
- 救死具八珍，不如一簞犒。
- 微詩公勿誚，愷悌神所勞。

## 拼音

- zhou1 shi1 san1 bai3 pian1 ， ya3 li2 li3 xun4 gao4 。
- ceng2 jing1 sheng4 ren2 shou3 ， yi4 lun4 an1 gan3 dao4 。
- wu3 yan2 chu1 han4 shi2 ， su1 li3 shou3 geng4 hao4 。
- dong1 dou1 jian4 mi2 man4 ， pai4 bie2 bai3 chuan1 dao3 。
- jian4 an1 neng2 zhe3 qi1 ， zhuo2 luo4 bian4 feng1 cao1 。
- wei1 yi3 di3 jin4 song4 ， qi4 xiang4 ri4 diao1 hao4 。
- zhong1 jian4 shu4 bao4 xie4 ， bi3 jin4 zui4 qing1 ao4 。
- qi2 liang2 ji2 chen2 sui2 ， zhong4 zuo4 deng3 chan2 zao4 。
- sou1 chun1 zhai1 hua1 hui4 ， yan2 xi2 shang1 piao1 dao4 。
- guo2 chao2 sheng4 wen2 zhang1 ， zi3 ang2 shi3 gao1 dao3 。
- bo2 xing1 de2 li3 du4 ， wan4 lei4 kun4 ling2 bao4 。
- hou4 lai2 xiang1 ji4 sheng1 ， yi4 ge4 zhen1 kun3 ao4 。
- you3 qiong2 zhe3 meng4 jiao1 ， shou4 cai2 shi2 xiong2 ao4 。
- ming2 guan1 dong4 gu3 jin1 ， xiang4 wai4 zhu2 you1 hao3 。
- heng2 kong1 pan2 ying4 yu3 ， tuo3 tie1 li4 pai2 ao4 。
- fu1 rou2 si4 yu1 yu2 ， fen4 meng3 juan4 hai3 liao2 。
- rong2 hua2 xiao4 tian1 xiu4 ， jie2 ji2 yu2 xiang3 bao4 。
- xing2 shen1 jian4 gui1 ju3 ， gan1 ru3 chi3 mei4 zao4 。
- meng4 ke1 fen1 xie2 zheng4 ， mou2 zi0 kan4 liao4 mao4 。
- yao3 ran2 cui4 er2 qing1 ， ke3 yi3 zhen4 fu2 zao4 。
- suan1 han2 li4 yang2 wei4 ， wu3 shi2 ji1 he2 mao4 。
- zi1 zi1 ying2 gan1 zhi3 ， xin1 ku3 jiu3 suo3 mao4 。
- su2 liu2 zhi1 zhe3 shui2 ， zhi3 zhu4 jing4 chao2 ao4 。
- sheng4 huang2 suo3 yi2 yi4 ， mao2 shi4 ri4 deng1 zao4 。
- miao4 tang2 you3 xian2 xiang1 ， ai4 yu4 jun1 fu4 dao4 。
- kuang4 cheng2 gui1 yu3 zhang1 ， er4 gong1 die2 jie1 dao4 。
- qing1 ming2 song4 chui1 xu1 ， qiang2 jian4 she4 lu3 gao3 。
- hu2 wei2 jiu3 wu2 cheng2 ， shi3 yi3 gui1 qi1 gao4 。
- shuang1 feng1 po4 jia1 ju2 ， jia1 jie2 po4 chui1 mao4 。
- nian4 jiang1 jue2 yan1 qu4 ， gan3 wu4 zeng1 lian4 lao4 。
- bi3 wei1 shui3 zhong1 xing4 ， shang4 fan2 zuo3 you4 mao4 。
- lu3 hou2 guo2 zhi4 xiao3 ， miao4 ding3 you2 na4 gao4 。
- xing4 dang1 ze2 min2 yu4 ， ning2 you3 qi4 gui1 mao4 。
- you1 you1 wo3 zhi1 si1 ， rao3 rao3 feng1 zhong1 dao4 。
- shang4 yan2 kui4 wu2 lu4 ， ri4 ye4 wei2 xin1 dao3 。
- he4 ling2 bu4 tian1 sheng1 ， bian4 hua4 zai4 zhuo2 bao4 。
- tong1 bo1 fei1 nan2 tu2 ， chi3 di4 yi4 ke3 cao2 。
- shan4 shan4 bu4 ji2 ji2 ， hou4 shi2 tu2 hui3 ao4 。
- jiu4 si3 ju4 ba1 zhen1 ， bu4 ru2 yi4 dan1 kao4 。
- wei1 shi1 gong1 wu4 qiao4 ， kai3 ti4 shen2 suo3 lao2 。

## 注释

## 译文

## 赏析
