---
id: han-yu-da-zhang-che
title: 答張徹
titlePinyin: da2 zhang1 che4
titleSlug: da-zhang-che
author: 韓愈
authorPinyin: han2 yu4
authorSlug: han-yu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 辱贈不知報，我歌爾其聆。
- 首敘始識面，次言後分形。
- 道途緜萬里，日月垂十齡。
- 浚郊避兵亂，睢岸連門停。
- 肝膽一古劒，波濤兩浮萍。
- 漬墨竄舊史，磨丹注前經。
- 義苑手秘寶，文堂耳驚霆。
- 暄晨躡露舃，暑夕眠風櫺。
- 結友子讓抗，請師我慚丁。
- 初味猶噉蔗，遂通斯建瓴。
- 搜奇日有富，嗜善心無寧。
- 石梁平侹侹，沙水光泠泠。
- 乘枯摘野豔，沈細抽潛腥。
- 遊寺去陟巘，尋徑返穿汀。
- 緣雲竹竦竦，失路麻冥冥。
- 淫潦忽翻野，平蕪眇開溟。
- 防泄塹夜塞，懼衝城晝扃。
- 及去事戎轡，相逢宴軍伶。
- 觥秋縱兀兀，獵旦馳駉駉。
- 從賦始分手，朝京忽同舲。
- 急時促暗櫂，戀月留虛亭。
- 畢事驅傳馬，安居守窗螢。
- 梅花灞水別，宮燭驪山醒。
- 省選逮投足，鄉賓尚摧翎。
- 塵祛又一摻，淚眥還雙熒。
- 洛邑得休告，華山窮絕陘。
- 倚巖睨海浪，引袖拂天星。
- 日駕此迴轄，金神所司刑。
- 泉紳拖修白，石劒攢高青。
- 磴蘚澾拳跼，梯颷颭伶俜。
- 悔狂已咋指，垂誡仍鐫銘。
- 峩豸忝備列，伏蒲愧分涇。
- 微誠慕橫草，瑣力摧撞筵。
- 疊雪走商嶺，飛波航洞庭。
- 下險疑墮井，守官類拘囹。
- 荒餐茹獠蠱，幽夢感湘靈。
- 刺史肅蓍蔡，吏人沸蝗螟。
- 點綴簿上字，趨蹌閤前鈴。
- 賴其飽山水，得以娛瞻聽。
- 紫樹雕斐亹，碧流滴瓏玲。
- 暎波鋪遠錦，插地列長屏。
- 愁狖酸骨死，怪花醉魂馨。
- 潛苞絳實坼，幽乳翠毛零。
- 赦行五百里，月變三十蓂。
- 漸階羣振鷺，入學誨螟蛉。
- 苹甘謝鳴鹿，罍滿慚罄瓶。
- 冏冏抱瑚璉，飛飛聯鶺鴒。
- 魚鬣欲脫背，虬光先照硎。
- 豈獨出醜類，方當動朝廷。
- 勤來得唔語，勿憚宿寒廳。

## 拼音

- ru3 zeng4 bu4 zhi1 bao4 ， wo3 ge1 er3 qi2 ling2 。
- shou3 xu4 shi3 shi2 mian4 ， ci4 yan2 hou4 fen1 xing2 。
- dao4 tu2 mian2 wan4 li3 ， ri4 yue4 chui2 shi2 ling2 。
- jun4 jiao1 bi4 bing1 luan4 ， sui1 an4 lian2 men2 ting2 。
- gan1 dan3 yi4 gu3 jian4 ， bo1 tao1 liang3 fu2 ping2 。
- zi4 mo4 cuan4 jiu4 shi3 ， mo2 dan1 zhu4 qian2 jing1 。
- yi4 yuan4 shou3 mi4 bao3 ， wen2 tang2 er3 jing1 ting2 。
- xuan1 chen2 nie4 lu4 xi4 ， shu3 xi1 mian2 feng1 ling2 。
- jie2 you3 zi3 rang4 kang4 ， qing3 shi1 wo3 can2 ding1 。
- chu1 wei4 you2 dan4 zhe4 ， sui4 tong1 si1 jian4 ling2 。
- sou1 qi2 ri4 you3 fu4 ， shi4 shan4 xin1 wu2 ning2 。
- shi2 liang2 ping2 ting3 ting3 ， sha1 shui3 guang1 ling2 ling2 。
- cheng2 ku1 zhai1 ye3 yan4 ， shen3 xi4 chou1 qian2 xing1 。
- you2 si4 qu4 zhi4 yan3 ， xun2 jing4 fan3 chuan1 ting1 。
- yuan2 yun2 zhu2 song3 song3 ， shi1 lu4 ma2 ming2 ming2 。
- yin2 liao2 hu1 fan1 ye3 ， ping2 wu2 miao3 kai1 ming2 。
- fang2 xie4 qian4 ye4 sai1 ， ju4 chong1 cheng2 zhou4 jiong1 。
- ji2 qu4 shi4 rong2 pei4 ， xiang1 feng2 yan4 jun1 ling2 。
- gong1 qiu1 zong4 wu4 wu4 ， lie4 dan4 chi2 jiong1 jiong1 。
- cong2 fu4 shi3 fen1 shou3 ， chao2 jing1 hu1 tong2 ling2 。
- ji2 shi2 cu4 an4 zhao4 ， lian4 yue4 liu2 xu1 ting2 。
- bi4 shi4 qu1 chuan2 ma3 ， an1 ju1 shou3 chuang1 ying2 。
- mei2 hua1 ba4 shui3 bie2 ， gong1 zhu2 li2 shan1 xing3 。
- sheng3 xuan3 dai3 tou2 zu2 ， xiang1 bin1 shang4 cui1 ling2 。
- chen2 qu1 you4 yi4 chan1 ， lei4 zi4 huan2 shuang1 ying2 。
- luo4 yi4 de2 xiu1 gao4 ， hua2 shan1 qiong2 jue2 xing2 。
- yi3 yan2 ni4 hai3 lang4 ， yin3 xiu4 fu2 tian1 xing1 。
- ri4 jia4 ci3 hui2 xia2 ， jin1 shen2 suo3 si1 xing2 。
- quan2 shen1 tuo1 xiu1 bai2 ， shi2 jian4 zan3 gao1 qing1 。
- deng4 xian3 ta4 quan2 ju2 ， ti1 biao1 zhan3 ling2 ping1 。
- hui3 kuang2 yi3 za3 zhi3 ， chui2 jie4 reng2 juan1 ming2 。
- e2 zhi4 tian3 bei4 lie4 ， fu2 pu2 kui4 fen1 jing1 。
- wei1 cheng2 mu4 heng2 cao3 ， suo3 li4 cui1 zhuang4 yan2 。
- die2 xue3 zou3 shang1 ling3 ， fei1 bo1 hang2 dong4 ting2 。
- xia4 xian3 yi2 duo4 jing3 ， shou3 guan1 lei4 ju1 ling2 。
- huang1 can1 ru2 liao2 gu3 ， you1 meng4 gan3 xiang1 ling2 。
- ci4 shi3 su4 shi1 cai4 ， li4 ren2 fei4 huang2 ming2 。
- dian3 zhui4 bo2 shang4 zi4 ， qu1 qiang1 he2 qian2 ling2 。
- lai4 qi2 bao3 shan1 shui3 ， de2 yi3 yu2 zhan1 ting1 。
- zi3 shu4 diao1 fei3 wei3 ， bi4 liu2 di1 long2 ling2 。
- ying4 bo1 pu1 yuan3 jin3 ， cha1 di4 lie4 chang2 ping2 。
- chou2 you4 suan1 gu3 si3 ， guai4 hua1 zui4 hun2 xin1 。
- qian2 bao1 jiang4 shi2 che4 ， you1 ru3 cui4 mao2 ling2 。
- she4 xing2 wu3 bai3 li3 ， yue4 bian4 san1 shi2 mi4 。
- jian4 jie1 qun2 zhen4 lu4 ， ru4 xue2 hui4 ming2 ling2 。
- ping2 gan1 xie4 ming2 lu4 ， lei2 man3 can2 qing4 ping2 。
- jiong3 jiong3 bao4 hu2 lian3 ， fei1 fei1 lian2 ji2 ling2 。
- yu2 lie4 yu4 tuo1 bei4 ， qiu2 guang1 xian1 zhao4 xing2 。
- qi3 du2 chu1 chou3 lei4 ， fang1 dang1 dong4 chao2 ting2 。
- qin2 lai2 de2 wu2 yu3 ， wu4 dan4 su4 han2 ting1 。

## 注释

## 译文

## 赏析
