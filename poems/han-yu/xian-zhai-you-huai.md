---
id: han-yu-xian-zhai-you-huai
title: 縣齋有懷
titlePinyin: xian4 zhai1 you3 huai2
titleSlug: xian-zhai-you-huai
author: 韓愈
authorPinyin: han2 yu4
authorSlug: han-yu
dynasty: 唐
dynastyPinyin: tang2
dynastySlug: tang
tags: []
---

## 正文

- 少小尚奇偉，平生足悲吒。
- 猶嫌子夏儒，肯學樊遲稼。
- 事業窺臯稷，文章蔑曹謝。
- 濯纓起江湖，綴佩雜蘭麝。
- 悠悠指長道，去去策高駕。
- 誰爲傾國媒，自許連城價。
- 初隨計吏貢，屢入澤宮射。
- 雖免十上勞，何能一戰霸。
- 人情忌殊異，世路多權詐。
- 蹉跎顏遂低，摧折氣愈下。
- 冶長信非罪，侯生或遭駡。
- 懷書出皇都，銜淚渡清灞。
- 身將老寂寞，志欲死閑暇。
- 朝食不盈腸，冬衣纔掩髂。
- 軍書既頻召，戎馬乃連跨。
- 大梁從相公，彭城赴僕射。
- 弓箭圍狐兔，絲竹羅酒 {炙火 = 肉}。
- 兩府變荒涼，三年就休假。
- 求官去東洛，犯雪過西華。
- 塵埃紫陌春，風雨靈臺夜。
- 名聲荷朋友，援引乏姻婭。
- 雖陪彤庭臣，詎縱青冥靶。
- 寒空聳危闕，曉色曜脩架。
- 捐軀辰在丁，鎩翮時方蜡。
- 投荒誠職分，領邑幸寬赦。
- 湖波翻日車，嶺石坼天罅。
- 毒霧恒熏晝，炎風每燒夏。
- 雷威固已加，颶勢仍相借。
- 氣象杳難測，聲音吁可怕。
- 夷言聽未慣，越俗循猶乍。
- 指摘兩憎嫌，睢盱互猜訝。
- 祗緣恩未報，豈謂生足藉。
- 嗣皇新繼明，率土日流化。
- 惟思滌瑕垢，長去事桑柘。
- 斸嵩開雲扃，壓潁抗風榭。
- 禾麥種滿地，梨棗栽繞舍。
- 兒童稍長成，雀鼠得驅嚇。
- 官租日輸納，村酒時邀迓。
- 閑愛老農愚，歸弄小女姹。
- 如今便可爾，何用畢婚嫁。

## 拼音

- shao3 xiao3 shang4 qi2 wei3 ， ping2 sheng1 zu2 bei1 zha4 。
- you2 xian2 zi3 xia4 ru2 ， ken3 xue2 fan2 chi2 jia4 。
- shi4 ye4 kui1 gao1 ji4 ， wen2 zhang1 mie4 cao2 xie4 。
- zhuo2 ying1 qi3 jiang1 hu2 ， zhui4 pei4 za2 lan2 she4 。
- you1 you1 zhi3 chang2 dao4 ， qu4 qu4 ce4 gao1 jia4 。
- shui2 wei2 qing1 guo2 mei2 ， zi4 xu1 lian2 cheng2 jia4 。
- chu1 sui2 ji4 li4 gong4 ， lü3 ru4 ze2 gong1 she4 。
- sui1 mian3 shi2 shang4 lao2 ， he2 neng2 yi2 zhan4 ba4 。
- ren2 qing2 ji4 shu1 yi4 ， shi4 lu4 duo1 quan2 zha4 。
- cuo1 tuo2 yan2 sui4 di1 ， cui1 zhe2 qi4 yu4 xia4 。
- ye3 chang2 xin4 fei1 zui4 ， hou2 sheng1 huo4 zao1 ma4 。
- huai2 shu1 chu1 huang2 dou1 ， xian2 lei4 du4 qing1 ba4 。
- shen1 jiang1 lao3 ji4 mo4 ， zhi4 yu4 si3 xian2 xia2 。
- chao2 shi2 bu4 ying2 chang2 ， dong1 yi1 cai2 yan3 qia4 。
- jun1 shu1 ji4 bin1 zhao4 ， rong2 ma3 nai3 lian2 kua4 。
- da4 liang2 cong2 xiang4 gong0 ， peng2 cheng2 fu4 pu2 she4 。
- gong1 jian4 wei2 hu2 tu4 ， si1 zhu2 luo2 jiu3  { zhi4 huo3  =  rou4 }。
- liang3 fu3 bian4 huang1 liang2 ， san1 nian2 jiu4 xiu1 jia4 。
- qiu2 guan1 qu4 dong1 luo4 ， fan4 xue3 guo4 xi1 hua2 。
- chen2 ai1 zi3 mo4 chun1 ， feng1 yu3 ling2 tai2 ye4 。
- ming2 sheng1 he2 peng2 you0 ， yuan2 yin3 fa2 yin1 ya4 。
- sui1 pei2 tong2 ting2 chen2 ， ju4 zong4 qing1 ming2 ba3 。
- han2 kong1 song3 wei1 que4 ， xiao3 se4 yao4 xiu1 jia4 。
- juan1 qu1 chen2 zai4 ding1 ， sha1 he2 shi2 fang1 la4 。
- tou2 huang1 cheng2 zhi2 fen1 ， ling3 yi4 xing4 kuan1 she4 。
- hu2 bo1 fan1 ri4 ju1 ， ling3 shi2 che4 tian1 xia4 。
- du2 wu4 heng2 xun1 zhou4 ， yan2 feng1 mei3 shao1 xia4 。
- lei2 wei1 gu4 yi3 jia1 ， ju4 shi4 reng2 xiang1 jie4 。
- qi4 xiang4 yao3 nan2 ce4 ， sheng1 yin1 xu1 ke3 pa4 。
- yi2 yan2 ting1 wei4 guan4 ， yue4 su2 xun2 you2 zha4 。
- zhi3 zhai1 liang3 zeng1 xian2 ， sui1 xu1 hu4 cai1 ya4 。
- zhi1 yuan2 en1 wei4 bao4 ， qi3 wei4 sheng1 zu2 jie4 。
- si4 huang2 xin1 ji4 ming2 ， lü4 tu3 ri4 liu2 hua4 。
- wei2 si1 di2 xia2 gou4 ， chang2 qu4 shi4 sang1 zhe4 。
- zhu2 song1 kai1 yun2 jiong1 ， ya1 ying3 kang4 feng1 xie4 。
- he2 mai4 zhong3 man3 di4 ， li2 zao3 zai1 rao4 she4 。
- er2 tong2 shao1 chang2 cheng2 ， que4 shu3 de2 qu1 he4 。
- guan1 zu1 ri4 shu1 na4 ， cun1 jiu3 shi2 yao1 ya4 。
- xian2 ai4 lao3 nong2 yu2 ， gui1 nong4 xiao3 nü3 cha4 。
- ru2 jin1 bian4 ke3 er3 ， he2 yong4 bi4 hun1 jia4 。

## 注释

## 译文

## 赏析
