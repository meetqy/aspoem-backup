---
id: han-yu-zui-zeng-zhang-mi-shu
title: 醉贈張秘書
titlePinyin: zui4 zeng4 zhang1 mi4 shu1
titleSlug: zui-zeng-zhang-mi-shu
author: 韓愈
authorPinyin: han2 yu4
authorSlug: han-yu
dynasty: 唐
dynastyPinyin: tang2
dynastySlug: tang
tags: []
---

## 正文

- 人皆勸我酒，我若耳不聞。
- 今日到君家，呼酒持勸君。
- 爲此座上客，及余各能文。
- 君詩多態度，藹藹春空雲。
- 東野動驚俗，天葩吐奇芬。
- 張籍學古淡，軒鶴避雞羣。
- 阿買不識字，頗知書八分。
- 詩成使之寫，亦足張吾軍。
- 所以欲得酒，爲文俟其醺。
- 酒味既冷冽，酒氣又氛氳。
- 性情漸浩浩，諧笑方云云。
- 此誠得酒意，餘外徒繽紛。
- 長安衆富兒，盤饌羅羶葷。
- 不解文字飲，惟能醉紅裙。
- 雖得一餉樂，有如聚飛蚊。
- 今我及數子，固無蕕與薰。
- 險語破鬼膽，高詞嫓皇墳。
- 至寶不雕琢，神功謝鋤耘。
- 方今向太平，元凱承華勛。
- 吾徒幸無事，庶以窮朝曛。

## 拼音

- ren2 jie1 quan4 wo3 jiu3 ， wo3 ruo4 er3 bu4 wen2 。
- jin1 ri4 dao4 jun1 jia1 ， hu1 jiu3 chi2 quan4 jun1 。
- wei2 ci3 zuo4 shang4 ke4 ， ji2 yu2 ge4 neng2 wen2 。
- jun1 shi1 duo1 tai4 du4 ， ai3 ai3 chun1 kong1 yun2 。
- dong1 ye3 dong4 jing1 su2 ， tian1 pa1 tu3 qi2 fen1 。
- zhang1 ji2 xue2 gu3 dan4 ， xuan1 he4 bi4 ji1 qun2 。
- a1 mai3 bu4 shi2 zi4 ， po1 zhi1 shu1 ba1 fen1 。
- shi1 cheng2 shi3 zhi1 xie3 ， yi4 zu2 zhang1 wu2 jun1 。
- suo3 yi3 yu4 de2 jiu3 ， wei2 wen2 si4 qi2 xun1 。
- jiu3 wei4 ji4 leng3 lie4 ， jiu3 qi4 you4 fen1 yun1 。
- xing4 qing2 jian4 hao4 hao4 ， xie2 xiao4 fang1 yun2 yun2 。
- ci3 cheng2 de2 jiu3 yi4 ， yu2 wai4 tu2 bin1 fen1 。
- chang2 an1 zhong4 fu4 er2 ， pan2 zhuan4 luo2 shan1 hun1 。
- bu4 jie3 wen2 zi4 yin3 ， wei2 neng2 zui4 hong2 qun2 。
- sui1 de2 yi4 xiang3 le4 ， you3 ru2 ju4 fei1 wen2 。
- jin1 wo3 ji2 shu4 zi3 ， gu4 wu2 you2 yu3 xun1 。
- xian3 yu3 po4 gui3 dan3 ， gao1 ci2 pi4 huang2 fen2 。
- zhi4 bao3 bu4 diao1 zhuo2 ， shen2 gong1 xie4 chu2 yun2 。
- fang1 jin1 xiang4 tai4 ping2 ， yuan2 kai3 cheng2 hua2 xun1 。
- wu2 tu2 xing4 wu2 shi4 ， shu4 yi3 qiong2 chao2 xun1 。

## 注释

## 译文

## 赏析
