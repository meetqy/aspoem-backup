---
id: han-yu-lu-hun-shan-huo-he-huang-fu-shi-yong-qi-yun
title: 陸渾山火和皇甫湜用其韻
titlePinyin: lu4 hun2 shan1 huo3 he2 huang2 fu3 shi2 yong4 qi2 yun4
titleSlug: lu-hun-shan-huo-he-huang-fu-shi-yong-qi-yun
author: 韓愈
authorPinyin: han2 yu4
authorSlug: han-yu
dynasty: 唐
dynastyPinyin: tang2
dynastySlug: tang
tags: []
---

## 正文

- 皇甫補官古賁渾，時當玄冬澤乾源。
- 山狂谷很相吐吞，風怒不休何軒軒。
- 擺磨出火以自燔，有聲夜中驚莫原。
- 天跳地踔顛乾坤，赫赫上照窮崖垠。
- 截然高周燒四垣，神焦鬼爛無逃門。
- 三光弛隳不復暾，虎熊麋豬逮猴猿。
- 水龍鼉龜魚與黿，鴉鴟雕鷹雉鵠鵾。
- 燖炰煨爊孰飛奔，祝融告休酌卑尊。
- 錯陳齊玫闢華園，芙蓉披猖塞鮮繁。
- 千鍾萬鼓咽耳喧，攢雜啾嚄沸篪塤。
- 彤幢絳旃紫纛旛，炎官熱屬朱冠褌。
- 髹其肉皮通䏶臀，頹胸垤腹車掀轅。
- 緹顏靺股豹兩鞬，霞車虹靷日轂轓。
- 丹蕤縓蓋緋繙㠾，紅帷赤幕羅脤膰。
- 𥁃池波風肉陵屯，谽呀鉅壑頗黎盆。
- 豆登五山瀛四尊，熙熙釂醻笑語言。
- 雷公擘山海水翻，齒牙嚼齧舌腭反。
- 電光䃸磹赬目䁔，頊冥收威避玄根。
- 斥棄輿馬背厥孫，縮身潛喘拳肩跟。
- 君臣相憐加愛恩，命黑螭偵焚其元。
- 天闕悠悠不可援，夢通上帝血面論。
- 側身欲進叱於閽，帝賜九河湔涕痕。
- 又詔巫陽反其魂，徐命之前問何冤。
- 火行於冬古所存，我如禁之絕其飧。
- 女丁婦壬傳世婚，一朝結讐奈後昆。
- 時行當反慎藏蹲，視桃著花可小騫。
- 月及申酉利復怨，助汝五龍從九鯤。
- 溺厥邑囚之崑崙，皇甫作詩止睡昏。
- 辭誇出真遂上焚，要余和增怪又煩，雖欲悔舌不可捫。

## 拼音

- huang2 fu3 bu3 guan1 gu3 bi4 hun2 ， shi2 dang1 xuan2 dong1 ze2 qian2 yuan2 。
- shan1 kuang2 gu3 hen3 xiang1 tu3 tun1 ， feng1 nu4 bu4 xiu1 he2 xuan1 xuan1 。
- bai3 mo2 chu1 huo3 yi3 zi4 fan2 ， you3 sheng1 ye4 zhong1 jing1 mo4 yuan2 。
- tian1 tiao4 di4 chuo1 dian1 qian2 kun1 ， he4 he4 shang4 zhao4 qiong2 ya2 yin2 。
- jie2 ran2 gao1 zhou1 shao1 si4 yuan2 ， shen2 jiao1 gui3 lan4 wu2 tao2 men2 。
- san1 guang1 chi2 hui1 bu2 fu4 tun1 ， hu3 xiong2 mi2 zhu1 dai3 hou2 yuan2 。
- shui3 long2 tuo2 gui1 yu2 yu3 yuan2 ， ya1 chi1 diao1 ying1 zhi4 hu2 kun1 。
- xun2 pao2 wei1 ao1 shu2 fei1 ben1 ， zhu4 rong2 gao4 xiu1 zhuo2 bei1 zun1 。
- cuo4 chen2 qi2 mei2 pi4 hua2 yuan2 ， fu2 rong2 pi1 chang1 sai1 xian1 fan2 。
- qian1 zhong1 wan4 gu3 yan4 er3 xuan1 ， zan3 za2 jiu1 huo1 fei4 chi2 xun1 。
- tong2 zhuang4 jiang4 zhan1 zi3 dao4 fan1 ， yan2 guan1 re4 shu3 zhu1 guan1 kun1 。
- xiu1 qi2 rou4 pi2 tong1 䏶 tun2 ， tui2 xiong1 die2 fu4 ju1 xian1 yuan2 。
- ti2 yan2 mo4 gu3 bao4 liang3 jian1 ， xia2 ju1 hong2 yin3 ri4 gu3 fan1 。
- dan1 rui2 quan2 gai4 fei1 fan1 㠾， hong2 wei2 chi4 mu4 luo2 shen4 fan2 。
- 𥁃 chi2 bo1 feng1 rou4 ling2 tun2 ， han1 ya0 ju4 he4 po1 li2 pen2 。
- dou4 deng1 wu3 shan1 ying2 si4 zun1 ， xi1 xi1 jiao4 chou2 xiao4 yu3 yan2 。
- lei2 gong1 bo4 shan1 hai3 shui3 fan1 ， chi3 ya2 jiao2 nie4 she2 e4 fan3 。
- dian4 guang1 䃸 tan2 cheng1 mu4 䁔， xu4 ming2 shou1 wei1 bi4 xuan2 gen1 。
- chi4 qi4 yu2 ma3 bei4 jue2 sun1 ， suo1 shen1 qian2 chuan3 quan2 jian1 gen1 。
- jun1 chen2 xiang1 lian2 jia1 ai4 en1 ， ming4 hei1 chi1 zhen1 fen2 qi2 yuan2 。
- tian1 que4 you1 you1 bu4 ke3 yuan2 ， meng4 tong1 shang4 di4 xue4 mian4 lun4 。
- ce4 shen1 yu4 jin4 chi4 wu1 hun1 ， di4 ci4 jiu3 he2 jian1 ti4 hen2 。
- you4 zhao4 wu1 yang2 fan3 qi2 hun2 ， xu2 ming4 zhi1 qian2 wen4 he2 yuan1 。
- huo3 xing2 wu1 dong1 gu3 suo3 cun2 ， wo3 ru2 jin4 zhi1 jue2 qi2 sun1 。
- nü3 ding1 fu4 ren2 chuan2 shi4 hun1 ， yi4 zhao1 jie2 chou2 nai4 hou4 kun1 。
- shi2 xing2 dang1 fan3 shen4 cang2 dun1 ， shi4 tao2 zhu4 hua1 ke3 xiao3 qian1 。
- yue4 ji2 shen1 you3 li4 fu4 yuan4 ， zhu4 ru3 wu3 long2 cong2 jiu3 kun1 。
- ni4 jue2 yi4 qiu2 zhi1 kun1 lun2 ， huang2 fu3 zuo4 shi1 zhi3 shui4 hun1 。
- ci2 kua1 chu1 zhen1 sui4 shang4 fen2 ， yao4 yu2 he2 zeng1 guai4 you4 fan2 ， sui1 yu4 hui3 she2 bu4 ke3 men2 。

## 注释

## 译文

## 赏析
