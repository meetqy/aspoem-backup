---
id: han-yu-song-hou-can-mou-fu-he-zhong-mu
title: 送侯參謀赴河中幕
titlePinyin: song4 hou2 can1 mou2 fu4 he2 zhong1 mu4
titleSlug: song-hou-can-mou-fu-he-zhong-mu
author: 韓愈
authorPinyin: han2 yu4
authorSlug: han-yu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 憶昔初及第，各以少年稱。
- 君頤始生鬚，我齒清如冰。
- 爾時心氣壯，百事謂己能。
- 一別詎幾何，忽如隔晨興。
- 我齒豁可鄙，君顏老可憎。
- 相逢風塵中，相視迭嗟矜。
- 幸同學省官，末路再得朋。
- 東司絕敎授，遊【宴】以爲恒。
- 秋漁蔭密樹，夜博然明燈。
- 雪逕抵樵叟，風廊折談僧。
- 陸渾桃花間，有湯沸如烝。
- 三月崧少步，躑躅紅千層。
- 洲沙厭晚坐，嶺壁窮晨升。
- 沈冥不計日，爲樂不可勝。
- 遷滿一已異，乖離坐難憑。
- 行行事結束，人馬何蹻騰。
- 感激生膽勇，從軍豈嘗曾。
- 洸洸司徒公，天子爪與肱。
- 提師十萬餘，四海欽風稜。
- 河北兵未進，蔡州師新薨。
- 曷不請掃除，活彼黎與烝。
- 鄙夫誠怯弱，受恩媿徒弘。
- 猶思脫儒冠，棄死取先登。
- 又欲面言事，上書求詔徴。
- 侵官固非是，妄作譴可懲。
- 惟當待責免，耕斸歸溝塍。
- 今君得所附，勢若脫鞲鷹。
- 檄筆無與讓，幕謀職其膺。
- 收績開史牒，翰飛逐溟鵬。
- 男兒貴立事，流景不可乘。
- 歲老陰沴作，雲頹雪翻崩。
- 別袖拂洛水，征車轉崤陵。
- 勤勤酒不進，勉勉恨已仍。
- 送君出門歸，愁腸若牽繩。
- 默坐念語笑，癡如遇寒蠅。
- 策馬誰可適，晤言誰爲應。
- 席塵惜不掃，殘尊對空凝。
- 信知後會時，日月屢環絙。
- 生期理行役，歡緒絕難承。
- 寄書惟在頻，無恡簡與繒。

## 拼音

- yi4 xi1 chu1 ji2 di4 ， ge4 yi3 shao3 nian2 cheng1 。
- jun1 yi2 shi3 sheng1 xu1 ， wo3 chi3 qing1 ru2 bing1 。
- er3 shi2 xin1 qi4 zhuang4 ， bai3 shi4 wei4 ji3 neng2 。
- yi4 bie2 ju4 ji1 he2 ， hu1 ru2 ge2 chen2 xing1 。
- wo3 chi3 huo1 ke3 bi3 ， jun1 yan2 lao3 ke3 zeng1 。
- xiang1 feng2 feng1 chen2 zhong1 ， xiang1 shi4 die2 jie1 jin1 。
- xing4 tong2 xue2 sheng3 guan1 ， mo4 lu4 zai4 de2 peng2 。
- dong1 si1 jue2 jiao4 shou4 ， you2 【 yan4 】 yi3 wei2 heng2 。
- qiu1 yu2 yin1 mi4 shu4 ， ye4 bo2 ran2 ming2 deng1 。
- xue3 jing4 di3 qiao2 sou3 ， feng1 lang2 zhe2 tan2 seng1 。
- lu4 hun2 tao2 hua1 jian4 ， you3 tang1 fei4 ru2 zheng1 。
- san1 yue4 song1 shao3 bu4 ， zhi2 zhu2 hong2 qian1 ceng2 。
- zhou1 sha1 yan4 wan3 zuo4 ， ling3 bi4 qiong2 chen2 sheng1 。
- shen3 ming2 bu2 ji4 ri4 ， wei2 le4 bu4 ke3 sheng4 。
- qian1 man3 yi4 yi3 yi4 ， guai1 li2 zuo4 nan2 ping2 。
- xing2 xing2 shi4 jie2 shu4 ， ren2 ma3 he2 qiao1 teng2 。
- gan3 ji1 sheng1 dan3 yong3 ， cong2 jun1 qi3 chang2 ceng2 。
- guang1 guang1 si1 tu2 gong1 ， tian1 zi3 zhua3 yu3 gong1 。
- ti2 shi1 shi2 wan4 yu2 ， si4 hai3 qin1 feng1 leng2 。
- he2 bei3 bing1 wei4 jin4 ， cai4 zhou1 shi1 xin1 hong1 。
- he2 bu4 qing3 sao3 chu2 ， huo2 bi3 li2 yu3 zheng1 。
- bi3 fu1 cheng2 qie4 ruo4 ， shou4 en1 kui4 tu2 hong2 。
- you2 si1 tuo1 ru2 guan1 ， qi4 si3 qu3 xian1 deng1 。
- you4 yu4 mian4 yan2 shi4 ， shang4 shu1 qiu2 zhao4 zhi3 。
- qin1 guan1 gu4 fei1 shi4 ， wang4 zuo4 qian3 ke3 cheng2 。
- wei2 dang1 dai4 ze2 mian3 ， geng1 zhu2 gui1 gou1 cheng2 。
- jin1 jun1 de2 suo3 fu4 ， shi4 ruo4 tuo1 gou1 ying1 。
- xi2 bi3 wu2 yu3 rang4 ， mu4 mou2 zhi2 qi2 ying1 。
- shou1 ji4 kai1 shi3 die2 ， han4 fei1 zhu2 ming2 peng2 。
- nan2 er2 gui4 li4 shi4 ， liu2 jing3 bu4 ke3 cheng2 。
- sui4 lao3 yin1 li4 zuo4 ， yun2 tui2 xue3 fan1 beng1 。
- bie2 xiu4 fu2 luo4 shui3 ， zheng1 ju1 zhuan3 xiao2 ling2 。
- qin2 qin2 jiu3 bu2 jin4 ， mian3 mian3 hen4 yi3 reng2 。
- song4 jun1 chu1 men2 gui1 ， chou2 chang2 ruo4 qian1 sheng2 。
- mo4 zuo4 nian4 yu3 xiao4 ， chi1 ru2 yu4 han2 ying2 。
- ce4 ma3 shui2 ke3 shi4 ， wu4 yan2 shui2 wei2 ying1 。
- xi2 chen2 xi1 bu4 sao3 ， can2 zun1 dui4 kong1 ning2 。
- xin4 zhi1 hou4 hui4 shi2 ， ri4 yue4 lü3 huan2 geng1 。
- sheng1 qi1 li3 xing2 yi4 ， huan1 xu4 jue2 nan2 cheng2 。
- ji4 shu1 wei2 zai4 bin1 ， wu2 lin4 jian3 yu3 zeng1 。

## 注释

## 译文

## 赏析
