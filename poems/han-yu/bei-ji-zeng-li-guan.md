---
id: han-yu-bei-ji-zeng-li-guan
title: 北極贈李觀
titlePinyin: bei3 ji2 zeng4 li3 guan1
titleSlug: bei-ji-zeng-li-guan
author: 韓愈
authorPinyin: han2 yu4
authorSlug: han-yu
dynasty: 唐
dynastyPinyin: tang2
dynastySlug: tang
tags: []
---

## 正文

- 北極有羈羽，南溟有沈鱗。
- 川源浩浩隔，影響兩無因。
- 風雲一朝會，變化成一身。
- 誰言道里遠，感激疾如神。
- 我年二十五，求友昧其人。
- 哀歌西京市，乃與夫子親。
- 所尚苟同趨，賢愚豈異倫。
- 方爲金石姿，萬世無緇磷。
- 無爲兒女態，憔悴悲賤貧。

## 拼音

- bei3 ji2 you3 ji1 yu3 ， nan2 ming2 you3 shen3 lin2 。
- chuan1 yuan2 hao4 hao4 ge2 ， ying3 xiang3 liang3 wu2 yin1 。
- feng1 yun2 yi4 zhao1 hui4 ， bian4 hua4 cheng2 yi4 shen1 。
- shui2 yan2 dao4 li3 yuan3 ， gan3 ji1 ji2 ru2 shen2 。
- wo3 nian2 er4 shi2 wu3 ， qiu2 you3 mei4 qi2 ren2 。
- ai1 ge1 xi1 jing1 shi4 ， nai3 yu3 fu1 zi3 qin1 。
- suo3 shang4 gou3 tong2 qu1 ， xian2 yu2 qi3 yi4 lun2 。
- fang1 wei2 jin1 shi2 zi1 ， wan4 shi4 wu2 zi1 lin2 。
- wu2 wei2 er2 nü3 tai4 ， qiao2 cui4 bei1 jian4 pin2 。

## 注释

## 译文

## 赏析
