---
id: han-yu-yue-shi-shi-xiao-yu-chuan-zi-zuo
title: 月蝕詩效玉川子作
titlePinyin: yue4 shi2 shi1 xiao4 yu4 chuan1 zi3 zuo4
titleSlug: yue-shi-shi-xiao-yu-chuan-zi-zuo
author: 韓愈
authorPinyin: han2 yu4
authorSlug: han-yu
dynasty: 唐
dynastyPinyin: tang2
dynastySlug: tang
tags: []
---

## 正文

- 元和庚寅斗插子，月十四日三更中。
- 森森萬木夜僵立，寒氣屓奰頑無風。
- 月形如白盤，完完上天東。
- 忽然有物來噉之，不知是何蟲。
- 如何至神物，遭此狼狽凶。
- 星如撒沙出，攢集爭強雄。
- 油燈不照席，是夕吐燄如長虹。
- 玉川子，涕泗下，中庭獨行。
- 念此日月者，爲天之眼睛。
- 此猶不自保，吾道何由行。
- 嘗聞古老言，疑是蝦蟆精。
- 徑圓千里納女腹，何處養女百醜形。
- 杷沙脚手鈍，誰使女解緣青冥。
- 黃帝有四目，帝舜重其明。
- 今天祗兩目，何故許食使偏盲。
- 堯呼大水浸十日，不惜萬國赤子魚頭生。
- 女於此時若食日，雖食八九無嚵名。
- 赤龍黑鳥燒口熱，翎鬣倒側相搪撐。
- 婪酣大肚遭一飽，飢腸徹死無由鳴。
- 後時食月罪當死，天羅磕帀何處逃汝刑。
- 玉川子立於庭而言曰，地行賤臣仝。
- 再拜敢告上天公，臣有一寸刃。
- 可刳凶蟆腸，無梯可上天。
- 天階無由有臣蹤，寄牋東南風。
- 天門西北祈風通，丁寧附耳莫漏泄。
- 薄命正值飛廉慵，東方青色龍。
- 牙角何呀呀，從官百餘座。
- 嚼啜煩官家，月蝕汝不知。
- 安用爲龍窟天河，赤鳥司南方。
- 尾禿翅觰沙，月蝕于汝頭。
- 汝口開呀呀，蝦蟆掠汝兩吻過。
- 忍學省事不以汝觜啄蝦蟆，於菟蹲於西。
- 旗旄衛毿㲚，既從白帝祠。
- 又食於蜡禮有加，忍令月被惡物食。
- 枉於汝口插齒牙，烏龜怯姦。
- 怕寒縮頸，以殼自遮。
- 終令夸蛾抉汝出，卜師燒錐鑽灼滿板如星羅。
- 此外內外官，瑣細不足科。
- 臣請悉埽除，慎勿許語令啾譁。
- 幷光全耀歸我月，盲眼鏡淨無纖瑕。
- 弊蛙拘送主府官，帝箸下腹嘗其皤。
- 依前使兔操杵臼，玉階桂樹閑婆娑。
- 姮娥還宮室，太陽有室家。
- 天雖高，耳屬地。
- 感臣赤心，使臣知意。
- 雖無明言，潛喻厥旨。
- 有氣有形，皆吾赤子。
- 雖忿大傷，忍殺孩穉。
- 還汝月明，安行于次。
- 盡釋衆罪，以蛙磔死。

## 拼音

- yuan2 he2 geng1 yin2 dou4 cha1 zi3 ， yue4 shi2 si4 ri4 san1 geng1 zhong1 。
- sen1 sen1 wan4 mu4 ye4 jiang1 li4 ， han2 qi4 xi4 bi4 wan2 wu2 feng1 。
- yue4 xing2 ru2 bai2 pan2 ， wan2 wan2 shang4 tian1 dong1 。
- hu1 ran2 you3 wu4 lai2 dan4 zhi1 ， bu4 zhi1 shi4 he2 chong2 。
- ru2 he2 zhi4 shen2 wu4 ， zao1 ci3 lang2 bei4 xiong1 。
- xing1 ru2 sa3 sha1 chu1 ， zan3 ji2 zheng1 qiang2 xiong2 。
- you2 deng1 bu2 zhao4 xi2 ， shi4 xi1 tu3 yan4 ru2 chang2 hong2 。
- yu4 chuan1 zi3 ， ti4 si4 xia4 ， zhong1 ting2 du2 xing2 。
- nian4 ci3 ri4 yue4 zhe3 ， wei2 tian1 zhi1 yan3 jing0 。
- ci3 you2 bu2 zi4 bao3 ， wu2 dao4 he2 you2 xing2 。
- chang2 wen2 gu3 lao3 yan2 ， yi2 shi4 xia1 ma0 jing1 。
- jing4 yuan2 qian1 li3 na4 nü3 fu4 ， he2 chu3 yang3 nü3 bai3 chou3 xing2 。
- pa2 sha1 jiao3 shou3 dun4 ， shui2 shi3 nü3 jie3 yuan2 qing1 ming2 。
- huang2 di4 you3 si4 mu4 ， di4 shun4 zhong4 qi2 ming2 。
- jin1 tian1 zhi1 liang3 mu4 ， he2 gu4 xu1 shi2 shi3 pian1 mang2 。
- yao2 hu1 da4 shui3 jin4 shi2 ri4 ， bu4 xi1 wan4 guo2 chi4 zi3 yu2 tou2 sheng1 。
- nü3 wu1 ci3 shi2 ruo4 shi2 ri4 ， sui1 shi2 ba1 jiu3 wu2 chan2 ming2 。
- chi4 long2 hei1 niao3 shao1 kou3 re4 ， ling2 lie4 dao3 ce4 xiang1 tang2 cheng1 。
- lan2 han1 da4 du4 zao1 yi4 bao3 ， ji1 chang2 che4 si3 wu2 you2 ming2 。
- hou4 shi2 shi2 yue4 zui4 dang1 si3 ， tian1 luo2 ke1 za1 he2 chu3 tao2 ru3 xing2 。
- yu4 chuan1 zi3 li4 wu1 ting2 er2 yan2 yue1 ， di4 xing2 jian4 chen2 tong2 。
- zai4 bai4 gan3 gao4 shang4 tian1 gong1 ， chen2 you3 yi2 cun4 ren4 。
- ke3 ku1 xiong1 ma0 chang2 ， wu2 ti1 ke3 shang4 tian1 。
- tian1 jie1 wu2 you2 you3 chen2 zong1 ， ji4 jian1 dong1 nan2 feng1 。
- tian1 men2 xi1 bei3 qi2 feng1 tong1 ， ding1 ning2 fu4 er3 mo4 lou4 xie4 。
- bo2 ming4 zheng4 zhi2 fei1 lian2 yong1 ， dong1 fang1 qing1 se4 long2 。
- ya2 jiao3 he2 ya1 ya1 ， cong2 guan1 bai3 yu2 zuo4 。
- jiao2 chuo4 fan2 guan1 jia1 ， yue4 shi2 ru3 bu4 zhi1 。
- an1 yong4 wei2 long2 ku1 tian1 he2 ， chi4 niao3 si1 nan2 fang1 。
- wei3 tu1 chi4 zha1 sha1 ， yue4 shi2 yu2 ru3 tou2 。
- ru3 kou3 kai1 ya1 ya1 ， xia1 ma0 lüe4 ru3 liang3 wen3 guo4 。
- ren3 xue2 sheng3 shi4 bu4 yi3 ru3 zi1 zhuo2 xia1 ma0 ， wu1 tu2 dun1 wu1 xi1 。
- qi2 mao2 wei4 san1 㲚， ji4 cong2 bai2 di4 ci2 。
- you4 shi2 wu1 la4 li3 you3 jia1 ， ren3 ling4 yue4 bei4 e4 wu4 shi2 。
- wang3 wu1 ru3 kou3 cha1 chi3 ya2 ， wu1 gui1 qie4 jian1 。
- pa4 han2 suo1 jing3 ， yi3 ke2 zi4 zhe1 。
- zhong1 ling4 kua1 e2 jue2 ru3 chu1 ， bu3 shi1 shao1 zhui1 zuan1 zhuo2 man3 ban3 ru2 xing1 luo2 。
- ci3 wai4 nei4 wai4 guan1 ， suo3 xi4 bu4 zu2 ke1 。
- chen2 qing3 xi1 sao4 chu2 ， shen4 wu4 xu1 yu3 ling4 jiu1 hua2 。
- bing4 guang1 quan2 yao4 gui1 wo3 yue4 ， mang2 yan3 jing4 jing4 wu2 xian1 xia2 。
- bi4 wa1 ju1 song4 zhu3 fu3 guan1 ， di4 zhu4 xia4 fu4 chang2 qi2 po2 。
- yi1 qian2 shi3 tu4 cao1 chu3 jiu4 ， yu4 jie1 gui4 shu4 xian2 po2 suo1 。
- heng2 e2 huan2 gong1 shi4 ， tai4 yang2 you3 shi4 jia1 。
- tian1 sui1 gao1 ， er3 shu3 di4 。
- gan3 chen2 chi4 xin1 ， shi3 chen2 zhi1 yi4 。
- sui1 wu2 ming2 yan2 ， qian2 yu4 jue2 zhi3 。
- you3 qi4 you3 xing2 ， jie1 wu2 chi4 zi3 。
- sui1 fen4 da4 shang1 ， ren3 sha1 hai2 zhi4 。
- huan2 ru3 yue4 ming2 ， an1 xing2 yu2 ci4 。
- jin4 shi4 zhong4 zui4 ， yi3 wa1 zhe2 si3 。

## 注释

## 译文

## 赏析
