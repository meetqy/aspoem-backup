---
id: han-yu-song-zhang-dao-shi
title: 送張道士
titlePinyin: song4 zhang1 dao4 shi0
titleSlug: song-zhang-dao-shi
author: 韓愈
authorPinyin: han2 yu4
authorSlug: han-yu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 大匠無棄材，尋尺各有施。
- 況當營都邑，杞梓用不疑。
- 張侯嵩高來，面有熊豹姿。
- 開口論利害，劒鋒白差差。
- 恨無一尺捶，爲國笞羌夷。
- 詣闕三上書，臣非黃冠師。
- 臣有膽與氣，不忍死茅茨。
- 又不媚笑語，不能伴兒嬉。
- 乃著道士服，衆人莫臣知。
- 臣有平賊策，狂童不難治。
- 其言簡且要，陛下幸聽之。
- 天空日月高，下照理不遺。
- 或是章奏繁，裁擇未及斯。
- 寧當不竢報，歸袖風披披。
- 答我事不爾，吾親屬吾思。
- 昨宵夢倚門，手取連環持。
- 今日有書至，又言歸何時。
- 霜天熟柿栗，收拾不可遲。
- 嶺北梁可構，寒魚下清伊。
- 既非公家用，且復還其私。
- 從容進退間，無一不合宜。
- 時有利不利，雖賢欲奚爲。
- 但當勵前操，富貴非公誰。

## 拼音

- da4 jiang4 wu2 qi4 cai2 ， xun2 chi3 ge4 you3 shi1 。
- kuang4 dang1 ying2 dou1 yi4 ， qi3 zi3 yong4 bu4 yi2 。
- zhang1 hou2 song1 gao1 lai2 ， mian4 you3 xiong2 bao4 zi1 。
- kai1 kou3 lun4 li4 hai4 ， jian4 feng1 bai2 cha4 cha4 。
- hen4 wu2 yi4 chi3 chui2 ， wei2 guo2 chi1 qiang1 yi2 。
- yi4 que4 san1 shang4 shu1 ， chen2 fei1 huang2 guan1 shi1 。
- chen2 you3 dan3 yu3 qi4 ， bu4 ren3 si3 mao2 ci2 。
- you4 bu2 mei4 xiao4 yu3 ， bu4 neng2 ban4 er2 xi1 。
- nai3 zhu4 dao4 shi0 fu2 ， zhong4 ren2 mo4 chen2 zhi1 。
- chen2 you3 ping2 zei2 ce4 ， kuang2 tong2 bu4 nan2 zhi4 。
- qi2 yan2 jian3 qie3 yao4 ， bi4 xia4 xing4 ting1 zhi1 。
- tian1 kong1 ri4 yue4 gao1 ， xia4 zhao4 li3 bu4 yi2 。
- huo4 shi4 zhang1 zou4 fan2 ， cai2 ze2 wei4 ji2 si1 。
- ning2 dang1 bu2 si4 bao4 ， gui1 xiu4 feng1 pi1 pi1 。
- da2 wo3 shi4 bu4 er3 ， wu2 qin1 shu3 wu2 si1 。
- zuo2 xiao1 meng4 yi3 men2 ， shou3 qu3 lian2 huan2 chi2 。
- jin1 ri4 you3 shu1 zhi4 ， you4 yan2 gui1 he2 shi2 。
- shuang1 tian1 shu2 shi4 li4 ， shou1 shi0 bu4 ke3 chi2 。
- ling3 bei3 liang2 ke3 gou4 ， han2 yu2 xia4 qing1 yi1 。
- ji4 fei1 gong1 jia0 yong4 ， qie3 fu4 huan2 qi2 si1 。
- cong2 rong2 jin4 tui4 jian4 ， wu2 yi2 bu4 he2 yi2 。
- shi2 you3 li4 bu2 li4 ， sui1 xian2 yu4 xi1 wei2 。
- dan4 dang1 li4 qian2 cao1 ， fu4 gui4 fei1 gong1 shui2 。

## 注释

## 译文

## 赏析
