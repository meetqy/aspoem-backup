---
id: han-yu-tao-yuan-tu
title: 桃源圖
titlePinyin: tao2 yuan2 tu2
titleSlug: tao-yuan-tu
author: 韓愈
authorPinyin: han2 yu4
authorSlug: han-yu
dynasty: 唐
dynastyPinyin: tang2
dynastySlug: tang
tags: []
---

## 正文

- 神僊有無何渺茫，桃源之說誠荒唐。
- 流水盤迴山百轉，生綃數幅垂中堂。
- 武陵太守好事者，題封遠寄南宮下。
- 南宮先生忻得之，波濤入筆驅文辭。
- 文工畫妙各臻極，異境恍惚移於斯。
- 架巖鑿谷開宮室，接屋連牆千萬日。
- 嬴顛劉蹶了不聞，地坼天分非所恤。
- 種桃處處惟開花，川原近遠蒸紅霞。
- 初來猶自念鄉邑，歲久此地還成家。
- 漁舟之子來何所，物色相猜更問語。
- 大蛇中斷喪前王，羣馬南渡開新主。
- 聽終辭絕共悽然，自說經今六百年。
- 當時萬事皆眼見，不知幾許猶流傳。
- 爭持酒食來相饋，禮數不同樽俎異。
- 月明伴宿玉堂空，骨冷魂清無夢寐。
- 夜半金雞啁哳鳴，火輪飛出客心驚。
- 人間有累不可住，依然離別難爲情。
- 船開櫂進一迴顧，萬里蒼蒼煙水暮。
- 世俗寧知僞與真，至今傳者武陵人。

## 拼音

- shen2 xian1 you3 wu2 he2 miao3 mang2 ， tao2 yuan2 zhi1 shuo1 cheng2 huang1 tang2 。
- liu2 shui3 pan2 hui2 shan1 bai3 zhuan3 ， sheng1 xiao1 shu4 fu2 chui2 zhong1 tang2 。
- wu3 ling2 tai4 shou3 hao4 shi4 zhe3 ， ti2 feng1 yuan3 ji4 nan2 gong1 xia4 。
- nan2 gong1 xian1 sheng0 xin1 de2 zhi1 ， bo1 tao1 ru4 bi3 qu1 wen2 ci2 。
- wen2 gong1 hua4 miao4 ge4 zhen1 ji2 ， yi4 jing4 huang3 hu1 yi2 wu1 si1 。
- jia4 yan2 zao2 gu3 kai1 gong1 shi4 ， jie1 wu1 lian2 qiang2 qian1 wan4 ri4 。
- ying2 dian1 liu2 jue3 le0 bu4 wen2 ， di4 che4 tian1 fen4 fei1 suo3 xu4 。
- zhong3 tao2 chu3 chu3 wei2 kai1 hua1 ， chuan1 yuan2 jin4 yuan3 zheng1 hong2 xia2 。
- chu1 lai2 you2 zi4 nian4 xiang1 yi4 ， sui4 jiu3 ci3 di4 huan2 cheng2 jia1 。
- yu2 zhou1 zhi1 zi3 lai2 he2 suo3 ， wu4 se4 xiang4 cai1 geng4 wen4 yu3 。
- da4 she2 zhong1 duan4 sang1 qian2 wang2 ， qun2 ma3 nan2 du4 kai1 xin1 zhu3 。
- ting1 zhong1 ci2 jue2 gong4 qi1 ran2 ， zi4 shuo1 jing1 jin1 liu4 bai3 nian2 。
- dang1 shi2 wan4 shi4 jie1 yan3 jian4 ， bu4 zhi1 ji1 xu1 you2 liu2 chuan2 。
- zheng1 chi2 jiu3 shi2 lai2 xiang1 kui4 ， li3 shu4 bu4 tong2 zun1 zu3 yi4 。
- yue4 ming2 ban4 su4 yu4 tang2 kong1 ， gu3 leng3 hun2 qing1 wu2 meng4 mei4 。
- ye4 ban4 jin1 ji1 zhou1 zha1 ming2 ， huo3 lun2 fei1 chu1 ke4 xin1 jing1 。
- ren2 jian4 you3 lei4 bu4 ke3 zhu4 ， yi1 ran2 li2 bie2 nan2 wei2 qing2 。
- chuan2 kai1 zhao4 jin4 yi4 hui2 gu4 ， wan4 li3 cang1 cang1 yan1 shui3 mu4 。
- shi4 su2 ning2 zhi1 wei3 yu3 zhen1 ， zhi4 jin1 chuan2 zhe3 wu3 ling2 ren2 。

## 注释

## 译文

## 赏析
