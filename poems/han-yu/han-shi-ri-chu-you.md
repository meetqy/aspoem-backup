---
id: han-yu-han-shi-ri-chu-you
title: 寒食日出遊
titlePinyin: han2 shi2 ri4 chu1 you2
titleSlug: han-shi-ri-chu-you
author: 韓愈
authorPinyin: han2 yu4
authorSlug: han-yu
dynasty: 唐
dynastyPinyin: tang2
dynastySlug: tang
tags: []
---

## 正文

- 李花初發君始病，我往看君花轉盛。
- 走馬城西惆悵歸，不忍千株雪相暎。
- 邇來又見桃與梨，交開紅白如爭競。
- 可憐物色阻攜手，空展霜縑吟九詠。
- 紛紛落盡泥與塵，不共新妝比端正。
- 桐華最晚今已繁，君不強起時難更。
- 關山遠別固其理，寸步難見始知命。
- 憶昔與君同貶官，夜渡洞庭看斗柄。
- 豈料生還得一處，引袖拭淚悲且慶。
- 各言生死兩追隨，直置心親無貌敬。
- 念君又署南荒吏，路指鬼門幽且敻。
- 三公盡是知音人，曷不薦賢陛下聖。
- 囊空甑倒誰救之，我今一食日還併。
- 自然憂氣損天和，安得康強保天性。
- 斷鶴兩翅鳴何哀，縶驥四足氣空橫。
- 今朝寒食行野外，綠楊帀岸蒲生迸。
- 宋玉庭邊不見人，輕浪參差魚動鏡。
- 自嗟孤賤足瑕疵，特見放縱荷寬政。
- 飲酒寧嫌𧣴底深，題詩尚倚筆鋒勁。
- 明宵故欲相就醉，有月莫愁當火令。

## 拼音

- li3 hua1 chu1 fa1 jun1 shi3 bing4 ， wo3 wang3 kan4 jun1 hua1 zhuan3 sheng4 。
- zou3 ma3 cheng2 xi1 chou2 chang4 gui1 ， bu4 ren3 qian1 zhu1 xue3 xiang1 ying4 。
- er3 lai2 you4 jian4 tao2 yu3 li2 ， jiao1 kai1 hong2 bai2 ru2 zheng1 jing4 。
- ke3 lian2 wu4 se4 zu3 xie2 shou3 ， kong1 zhan3 shuang1 jian1 yin2 jiu3 yong3 。
- fen1 fen1 luo4 jin4 ni2 yu3 chen2 ， bu2 gong4 xin1 zhuang1 bi3 duan1 zheng4 。
- tong2 hua2 zui4 wan3 jin1 yi3 fan2 ， jun1 bu4 qiang2 qi3 shi2 nan2 geng4 。
- guan1 shan1 yuan3 bie2 gu4 qi2 li3 ， cun4 bu4 nan2 jian4 shi3 zhi1 ming4 。
- yi4 xi1 yu3 jun1 tong2 bian3 guan1 ， ye4 du4 dong4 ting2 kan4 dou3 bing3 。
- qi3 liao4 sheng1 huan2 de2 yi4 chu3 ， yin3 xiu4 shi4 lei4 bei1 qie3 qing4 。
- ge4 yan2 sheng1 si3 liang3 zhui1 sui2 ， zhi2 zhi4 xin1 qin1 wu2 mao4 jing4 。
- nian4 jun1 you4 shu3 nan2 huang1 li4 ， lu4 zhi3 gui3 men2 you1 qie3 xiong4 。
- san1 gong1 jin4 shi4 zhi1 yin1 ren2 ， he2 bu2 jian4 xian2 bi4 xia4 sheng4 。
- nang2 kong1 zeng4 dao3 shui2 jiu4 zhi1 ， wo3 jin1 yi4 shi2 ri4 huan2 bing4 。
- zi4 ran2 you1 qi4 sun3 tian1 he2 ， an1 de2 kang1 qiang2 bao3 tian1 xing4 。
- duan4 he4 liang3 chi4 ming2 he2 ai1 ， zhi2 ji4 si4 zu2 qi4 kong1 heng2 。
- jin1 zhao1 han2 shi2 xing2 ye3 wai4 ， lü4 yang2 za1 an4 pu2 sheng1 beng4 。
- song4 yu4 ting2 bian1 bu2 jian4 ren2 ， qing1 lang4 can1 cha4 yu2 dong4 jing4 。
- zi4 jie1 gu1 jian4 zu2 xia2 ci1 ， te4 jian4 fang4 zong4 he2 kuan1 zheng4 。
- yin3 jiu3 ning2 xian2 𧣴 di3 shen1 ， ti2 shi1 shang4 yi3 bi3 feng1 jin4 。
- ming2 xiao1 gu4 yu4 xiang1 jiu4 zui4 ， you3 yue4 mo4 chou2 dang1 huo3 ling4 。

## 注释

## 译文

## 赏析
