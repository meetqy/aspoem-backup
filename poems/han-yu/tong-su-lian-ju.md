---
id: han-yu-tong-su-lian-ju
title: 同宿聯句
titlePinyin: tong2 su4 lian2 ju4
titleSlug: tong-su-lian-ju
author: 韓愈
authorPinyin: han2 yu4
authorSlug: han-yu
dynasty: 唐
dynastyPinyin: tang2
dynastySlug: tang
tags: []
---

## 正文

- 自從別君來，遠出遭巧譖。
- 斑斑落春淚，浩浩浮秋浸。
- 毛奇覩象犀，羽怪見鵩鴆。
- 朝行多危棧，夜臥饒驚枕。
- 生榮今分踰，死棄昔情任。
- 鵷行參綺陌，雞唱聞清禁。
- 山晴指高標，槐密騖長蔭。
- 直辭一以薦，巧舌千皆𦧈。
- 匡鼎惟說詩，桓譚不讀讖。
- 逸韻何嘈嗷，高名俟沽賃。
- 紛葩歡屢填，曠朗憂早滲。
- 爲君開酒腸，顛倒舞相飲。
- 曦光霽曙物，景曜鑠宵祲。
- 儒門雖大啓，奸首不敢闖。
- 義泉雖至近，盜索不敢沁。
- 清琴試一揮，白鶴叫相喑。
- 欲知心同樂，雙繭抽作絍。

## 拼音

- zi4 cong2 bie2 jun1 lai2 ， yuan3 chu1 zao1 qiao3 zen4 。
- ban1 ban1 luo4 chun1 lei4 ， hao4 hao4 fu2 qiu1 jin4 。
- mao2 qi2 du3 xiang4 xi1 ， yu3 guai4 jian4 fu2 zhen4 。
- chao2 xing2 duo1 wei1 zhan4 ， ye4 wo4 rao2 jing1 zhen3 。
- sheng1 rong2 jin1 fen1 yu2 ， si3 qi4 xi1 qing2 ren4 。
- yuan1 xing2 can1 qi3 mo4 ， ji1 chang4 wen2 qing1 jin4 。
- shan1 qing2 zhi3 gao1 biao1 ， huai2 mi4 wu4 chang2 yin1 。
- zhi2 ci2 yi4 yi3 jian4 ， qiao3 she2 qian1 jie1 𦧈。
- kuang1 ding3 wei2 shuo1 shi1 ， huan2 tan2 bu4 du2 chen4 。
- yi4 yun4 he2 cao2 ao2 ， gao1 ming2 si4 gu1 lin4 。
- fen1 pa1 huan1 lü3 tian2 ， kuang4 lang3 you1 zao3 shen4 。
- wei2 jun1 kai1 jiu3 chang2 ， dian1 dao3 wu3 xiang1 yin3 。
- xi1 guang1 ji4 shu3 wu4 ， jing3 yao4 shuo4 xiao1 jin4 。
- ru2 men2 sui1 da4 qi3 ， jian1 shou3 bu4 gan3 chuang3 。
- yi4 quan2 sui1 zhi4 jin4 ， dao4 suo3 bu4 gan3 qin4 。
- qing1 qin2 shi4 yi4 hui1 ， bai2 he4 jiao4 xiang1 yin1 。
- yu4 zhi1 xin1 tong2 le4 ， shuang1 jian3 chou1 zuo4 ren4 。

## 注释

## 译文

## 赏析
