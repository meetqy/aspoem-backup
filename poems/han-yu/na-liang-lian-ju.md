---
id: han-yu-na-liang-lian-ju
title: 納涼聯句
titlePinyin: na4 liang2 lian2 ju4
titleSlug: na-liang-lian-ju
author: 韓愈
authorPinyin: han2 yu4
authorSlug: han-yu
dynasty: 唐
dynastyPinyin: tang2
dynastySlug: tang
tags: []
---

## 正文

- 遞嘯取遙風，微微近秋朔。
- 金柔氣尚低，火老候愈濁。
- 熙熙炎光流，竦竦高雲擢。
- 閃紅驚蚴虯，凝赤聳山嶽。
- 目林恐焚燒，耳井憶瀺灂。
- 仰懼失交泰，非時結冰雹。
- 化鄧渴且多，奔河誠已慤。
- 暍道者誰子，叩商者何樂。
- 洗矣得滂沱，感然鳴鸑鷟。
- 嘉願苟未從，前心空緬邈。
- 清砌千迴坐，冷環再三握。
- 煩懷却星星，高意還卓卓。
- 龍沈劇煮鱗，牛喘甚焚角。
- 蟬煩鳴轉喝，烏噪飢不啄。
- 晝蠅食案繁，宵蚋肌血渥。
- 單絺厭已褫，長䈉倦還捉。
- 幸茲得佳朋，於此蔭華桷。
- 青熒文簟施，淡澉甘瓜濯。
- 大壁曠凝淨，古畫奇駁犖。
- 淒如羾寒門，皓若攢玉璞。
- 埽寬延鮮飆，汲冷漬香穱。
- 篚實摘林珍，盤殽饋禽㲉。
- 空堂喜淹留，貧饌羞齷齪。
- 殷勤相勸勉，左右加礱斲。
- 賈勇發霜硎，爭前曜冰槊。
- 微然草根響，先被詩情覺。
- 感衰悲舊改，工異逞新貌。
- 誰言擯朋老，猶自將心學。
- 危檐不敢憑，朽機懼傾撲。
- 青雲路難近，黃鶴足仍鋜。
- 未能飲淵泉，立滯叫芳葯。
- 與子昔睽離，嗟余苦屯剝。
- 直道敗邪徑，拙謀傷巧諑。
- 炎湖度氛氳，熱石行犖硞。
- 痟肌夏尤甚，瘧渴秋更數。
- 君顏不可覿，君手無由搦。
- 今來沐新恩，庶見返鴻朴。
- 儒庠恣游息，聖籍飽商搉。
- 危行無低徊，正言免咿喔。
- 車馬獲同驅，酒醪欣共欶。
- 惟憂棄菅蒯，敢望侍帷幄。
- 此志且何如，希君爲追琢。

## 拼音

- di4 xiao4 qu3 yao2 feng1 ， wei1 wei1 jin4 qiu1 shuo4 。
- jin1 rou2 qi4 shang4 di1 ， huo3 lao3 hou4 yu4 zhuo2 。
- xi1 xi1 yan2 guang1 liu2 ， song3 song3 gao1 yun2 zhuo2 。
- shan3 hong2 jing1 you4 qiu2 ， ning2 chi4 song3 shan1 yue4 。
- mu4 lin2 kong3 fen2 shao1 ， er3 jing3 yi4 chan2 zhuo2 。
- yang3 ju4 shi1 jiao1 tai4 ， fei1 shi2 jie2 bing1 bao2 。
- hua4 deng4 ke3 qie3 duo1 ， ben1 he2 cheng2 yi3 que4 。
- ye1 dao4 zhe3 shui2 zi3 ， kou4 shang1 zhe3 he2 le4 。
- xi3 yi3 de2 pang1 tuo2 ， gan3 ran2 ming2 yue4 zhuo2 。
- jia1 yuan4 gou3 wei4 cong2 ， qian2 xin1 kong1 mian3 miao3 。
- qing1 qi4 qian1 hui2 zuo4 ， leng3 huan2 zai4 san1 wo4 。
- fan2 huai2 que4 xing1 xing0 ， gao1 yi4 huan2 zhuo2 zhuo2 。
- long2 shen3 ju4 zhu3 lin2 ， niu2 chuan3 shen4 fen2 jiao3 。
- chan2 fan2 ming2 zhuan3 he1 ， wu1 zao4 ji1 bu4 zhuo2 。
- zhou4 ying2 shi2 an4 fan2 ， xiao1 rui4 ji1 xue4 wo4 。
- dan1 chi1 yan4 yi3 chi3 ， chang2 䈉 juan4 huan2 zhuo1 。
- xing4 zi1 de2 jia1 peng2 ， wu1 ci3 yin1 hua2 jue2 。
- qing1 ying2 wen2 dian4 shi1 ， dan4 gan3 gan1 gua1 zhuo2 。
- da4 bi4 kuang4 ning2 jing4 ， gu3 hua4 qi2 bo2 luo4 。
- qi1 ru2 hong2 han2 men2 ， hao4 ruo4 zan3 yu4 pu2 。
- sao4 kuan1 yan2 xian1 biao1 ， ji2 leng3 zi4 xiang1 zhuo1 。
- fei3 shi2 zhai1 lin2 zhen1 ， pan2 yao2 kui4 qin2 㲉。
- kong1 tang2 xi3 yan1 liu2 ， pin2 zhuan4 xiu1 wo4 chuo4 。
- yin1 qin2 xiang1 quan4 mian3 ， zuo3 you4 jia1 long2 zhuo2 。
- jia3 yong3 fa1 shuang1 xing2 ， zheng1 qian2 yao4 bing1 shuo4 。
- wei1 ran2 cao3 gen1 xiang3 ， xian1 bei4 shi1 qing2 jue2 。
- gan3 shuai1 bei1 jiu4 gai3 ， gong1 yi4 cheng3 xin1 mao4 。
- shui2 yan2 bin4 peng2 lao3 ， you2 zi4 jiang1 xin1 xue2 。
- wei1 yan2 bu4 gan3 ping2 ， xiu3 ji1 ju4 qing1 pu1 。
- qing1 yun2 lu4 nan2 jin4 ， huang2 he4 zu2 reng2 zhuo2 。
- wei4 neng2 yin3 yuan1 quan2 ， li4 zhi4 jiao4 fang1 yao4 。
- yu3 zi3 xi1 kui2 li2 ， jie1 yu2 ku3 tun2 bao1 。
- zhi2 dao4 bai4 xie2 jing4 ， zhuo1 mou2 shang1 qiao3 zhuo2 。
- yan2 hu2 du4 fen1 yun1 ， re4 shi2 xing2 luo4 que4 。
- xiao1 ji1 xia4 you2 shen4 ， nüe4 ke3 qiu1 geng4 shu4 。
- jun1 yan2 bu4 ke3 di2 ， jun1 shou3 wu2 you2 nuo4 。
- jin1 lai2 mu4 xin1 en1 ， shu4 jian4 fan3 hong2 pu3 。
- ru2 xiang2 zi4 you2 xi1 ， sheng4 ji2 bao3 shang1 que4 。
- wei1 xing2 wu2 di1 huai2 ， zheng4 yan2 mian3 yi1 wo1 。
- ju1 ma3 huo4 tong2 qu1 ， jiu3 lao2 xin1 gong4 shuo4 。
- wei2 you1 qi4 jian1 kuai3 ， gan3 wang4 shi4 wei2 wo4 。
- ci3 zhi4 qie3 he2 ru2 ， xi1 jun1 wei2 zhui1 zhuo2 。

## 注释

## 译文

## 赏析
