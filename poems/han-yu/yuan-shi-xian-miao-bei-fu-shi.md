---
id: han-yu-yuan-shi-xian-miao-bei-fu-shi
title: 袁氏先廟碑附詩
titlePinyin: yuan2 shi4 xian1 miao4 bei1 fu4 shi1
titleSlug: yuan-shi-xian-miao-bei-fu-shi
author: 韓愈
authorPinyin: han2 yu4
authorSlug: han-yu
dynasty: 唐
dynastyPinyin: tang2
dynastySlug: tang
tags: []
---

## 正文

- 袁自陳分，初尚蹇連（方云：作「連連」）。
- 越秦造漢，博士發論。
- 司徒任德，忍不錮人。
- 收功厥後，五公重尊。
- 晉氏于南，來處華下。
- 鴻臚、孝侯，用適操捨。
- 南州勤治，取最不懈。
- 當陽耽經，唯義之畏。
- 石州烈烈，學專春秋。
- 懿哉咸寧，不名一休。
- 趨難避成，與時泛浮。
- 是生孝子，天子之宰，出把（或作「祀」、或作「持」）將符，羣（或作「郡」）州承楷。
- 數（或作「教」）以立廟，祿以備器。
- 由曾及考，同堂異置。
- 栢版松楹，其筵（或作「業」）肆肆。
- 維袁之廟，孝孫之爲。
- 順勢即宜，以諏以龜。
- 以平其巇，屋牆持持。
- 孝孫來享，來拜廟庭。
- 陟堂進室，親登籩鉶。
- 肩臑胉骼，其樽玄清。
- 降登受胙，于慶爾（方作「示」，非是）成。
- 維曾維祖，維考之施。
- 于汝孝嗣，以報以祗。
- 凡我有今，非本曷思。
- 刻詩牲繫（或作「繫牲」），維以告之。
- （同前書卷二七）。

## 拼音

- yuan2 zi4 chen2 fen1 ， chu1 shang4 jian3 lian2 （ fang1 yun2 ： zuo4 「 lian2 lian2 」）。
- yue4 qin2 zao4 han4 ， bo2 shi4 fa1 lun4 。
- si1 tu2 ren4 de2 ， ren3 bu2 gu4 ren2 。
- shou1 gong1 jue2 hou4 ， wu3 gong1 zhong4 zun1 。
- jin4 shi4 yu2 nan2 ， lai2 chu3 hua2 xia4 。
- hong2 lu2 、 xiao4 hou2 ， yong4 shi4 cao1 she3 。
- nan2 zhou1 qin2 zhi4 ， qu3 zui4 bu2 xie4 。
- dang1 yang2 dan1 jing1 ， wei2 yi4 zhi1 wei4 。
- shi2 zhou1 lie4 lie4 ， xue2 zhuan1 chun1 qiu1 。
- yi4 zai1 xian2 ning2 ， bu4 ming2 yi4 xiu1 。
- qu1 nan2 bi4 cheng2 ， yu3 shi2 fan4 fu2 。
- shi4 sheng1 xiao4 zi3 ， tian1 zi3 zhi1 zai3 ， chu1 ba3 （ huo4 zuo4 「 si4 」、 huo4 zuo4 「 chi2 」） jiang1 fu2 ， qun2 （ huo4 zuo4 「 jun4 」） zhou1 cheng2 kai3 。
- shu4 （ huo4 zuo4 「 jiao4 」） yi3 li4 miao4 ， lu4 yi3 bei4 qi4 。
- you2 ceng2 ji2 kao3 ， tong2 tang2 yi4 zhi4 。
- bai3 ban3 song1 ying2 ， qi2 yan2 （ huo4 zuo4 「 ye4 」） si4 si4 。
- wei2 yuan2 zhi1 miao4 ， xiao4 sun1 zhi1 wei2 。
- shun4 shi4 ji2 yi2 ， yi3 zou1 yi3 gui1 。
- yi3 ping2 qi2 xi1 ， wu1 qiang2 chi2 chi2 。
- xiao4 sun1 lai2 xiang3 ， lai2 bai4 miao4 ting2 。
- zhi4 tang2 jin4 shi4 ， qin1 deng1 bian1 xing2 。
- jian1 nao4 bo2 ge2 ， qi2 zun1 xuan2 qing1 。
- jiang4 deng1 shou4 zuo4 ， yu2 qing4 er3 （ fang1 zuo4 「 shi4 」， fei1 shi4 ） cheng2 。
- wei2 ceng2 wei2 zu3 ， wei2 kao3 zhi1 shi1 。
- yu2 ru3 xiao4 si4 ， yi3 bao4 yi3 zhi1 。
- fan2 wo3 you3 jin1 ， fei1 ben3 he2 si1 。
- ke4 shi1 sheng1 xi4 （ huo4 zuo4 「 xi4 sheng1 」）， wei2 yi3 gao4 zhi1 。
- （ tong2 qian2 shu1 juan4 er4 qi1 ）。

## 注释

## 译文

## 赏析
