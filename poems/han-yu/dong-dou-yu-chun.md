---
id: han-yu-dong-dou-yu-chun
title: 東都遇春
titlePinyin: dong1 dou1 yu4 chun1
titleSlug: dong-dou-yu-chun
author: 韓愈
authorPinyin: han2 yu4
authorSlug: han-yu
dynasty: 唐
dynastyPinyin: tang2
dynastySlug: tang
tags: []
---

## 正文

- 少年氣真狂，有意與春競。
- 行逢二三月，九州花相暎。
- 川原曉服鮮，桃李晨妝靚。
- 荒乘不知疲，醉死豈辭病。
- 飲噉惟所便，文章倚豪橫。
- 爾來曾幾時，白髮忽滿鏡。
- 舊遊喜乖張，新輩足嘲評。
- 心腸一變化，羞見時節盛。
- 得閑無所作，貴欲辭視聽。
- 深居疑避仇，默臥如當暝。
- 朝曦入牖來，鳥喚昏不醒。
- 爲生鄙計算，鹽米告屢罄。
- 坐疲都忘起，冠側懶復正。
- 幸蒙東都官，獲離機與穽。
- 乖慵遭傲僻，漸染生弊性。
- 既去焉能追，有來猶莫騁。
- 有船魏王池，往往縱孤泳。
- 水容與天色，此處皆綠淨。
- 岸樹共紛披，渚牙相緯經。
- 懷歸苦不果，即事取幽迸。
- 貪求匪名利，所得亦已併。
- 悠悠度朝昏，落落捐季孟。
- 羣公一何賢，上戴天子聖。
- 謀謨收禹績，四面出雄勁。
- 轉輸非不勤，稽逋有軍令。
- 在庭百執事，奉職各祗敬。
- 我獨胡爲哉，坐與億兆慶。
- 譬如籠中鳥，仰給活性命。
- 爲詩告友生，負愧終究竟。

## 拼音

- shao4 nian2 qi4 zhen1 kuang2 ， you3 yi4 yu3 chun1 jing4 。
- xing2 feng2 er4 san1 yue4 ， jiu3 zhou1 hua1 xiang1 ying4 。
- chuan1 yuan2 xiao3 fu2 xian1 ， tao2 li3 chen2 zhuang1 jing4 。
- huang1 cheng2 bu4 zhi1 pi2 ， zui4 si3 qi3 ci2 bing4 。
- yin3 dan4 wei2 suo3 bian4 ， wen2 zhang1 yi3 hao2 heng2 。
- er3 lai2 ceng2 ji1 shi2 ， bai2 fa4 hu1 man3 jing4 。
- jiu4 you2 xi3 guai1 zhang1 ， xin1 bei4 zu2 chao2 ping2 。
- xin1 chang2 yi2 bian4 hua4 ， xiu1 jian4 shi2 jie2 sheng4 。
- de2 xian2 wu2 suo3 zuo4 ， gui4 yu4 ci2 shi4 ting1 。
- shen1 ju1 yi2 bi4 chou2 ， mo4 wo4 ru2 dang1 ming2 。
- chao2 xi1 ru4 you3 lai2 ， niao3 huan4 hun1 bu4 xing3 。
- wei2 sheng1 bi3 ji4 suan4 ， yan2 mi3 gao4 lü3 qing4 。
- zuo4 pi2 dou1 wang4 qi3 ， guan1 ce4 lan3 fu4 zheng4 。
- xing4 meng2 dong1 dou1 guan1 ， huo4 li2 ji1 yu3 jing3 。
- guai1 yong1 zao1 ao4 pi4 ， jian4 ran3 sheng1 bi4 xing4 。
- ji4 qu4 yan1 neng2 zhui1 ， you3 lai2 you2 mo4 cheng3 。
- you3 chuan2 wei4 wang2 chi2 ， wang3 wang3 zong4 gu1 yong3 。
- shui3 rong2 yu3 tian1 se4 ， ci3 chu3 jie1 lü4 jing4 。
- an4 shu4 gong4 fen1 pi1 ， zhu3 ya2 xiang1 wei3 jing1 。
- huai2 gui1 ku3 bu4 guo3 ， ji2 shi4 qu3 you1 beng4 。
- tan1 qiu2 fei3 ming2 li4 ， suo3 de2 yi4 yi3 bing4 。
- you1 you1 du4 chao2 hun1 ， luo4 luo4 juan1 ji4 meng4 。
- qun2 gong1 yi4 he2 xian2 ， shang4 dai4 tian1 zi3 sheng4 。
- mou2 mo2 shou1 yu3 ji4 ， si4 mian4 chu1 xiong2 jin4 。
- zhuan3 shu1 fei1 bu4 qin2 ， ji1 bu1 you3 jun1 ling4 。
- zai4 ting2 bai3 zhi2 shi4 ， feng4 zhi2 ge4 zhi1 jing4 。
- wo3 du2 hu2 wei2 zai1 ， zuo4 yu3 yi4 zhao4 qing4 。
- pi4 ru2 long2 zhong1 niao3 ， yang3 gei3 huo2 xing4 ming4 。
- wei2 shi1 gao4 you3 sheng1 ， fu4 kui4 zhong1 jiu1 jing4 。

## 注释

## 译文

## 赏析
