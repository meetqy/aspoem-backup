---
id: han-yu-li-hua-er-shou-yi
title: 李花二首 一
titlePinyin: li3 hua1 er4 shou3   yi1
titleSlug: li-hua-er-shou-yi
author: 韓愈
authorPinyin: han2 yu4
authorSlug: han-yu
dynasty: 唐
dynastyPinyin: tang2
dynastySlug: tang
tags: []
---

## 正文

- 平旦入西園，梨花數株若矜夸。
- 旁有一株李，顏色慘慘似含嗟。
- 問之不肯道所以，獨繞百帀至日斜。
- 忽憶前時經此樹，正見芳意初萌牙。
- 奈何趁酒不省錄，不見玉枝攢霜葩。
- 泫然爲汝下雨淚，無由反斾羲和車。
- 東風來吹不解顏，蒼茫夜氣生相遮。
- 冰盤夏薦碧實脆，斥去不御慚其花。

## 拼音

- ping2 dan4 ru4 xi1 yuan2 ， li2 hua1 shu4 zhu1 ruo4 jin1 kua1 。
- pang2 you3 yi4 zhu1 li3 ， yan2 se4 can3 can3 si4 han2 jie1 。
- wen4 zhi1 bu4 ken3 dao4 suo3 yi3 ， du2 rao4 bai3 za1 zhi4 ri4 xie2 。
- hu1 yi4 qian2 shi2 jing1 ci3 shu4 ， zheng4 jian4 fang1 yi4 chu1 meng2 ya2 。
- nai4 he2 chen4 jiu3 bu4 sheng3 lu4 ， bu2 jian4 yu4 zhi1 zan3 shuang1 pa1 。
- xuan4 ran2 wei2 ru3 xia4 yu3 lei4 ， wu2 you2 fan3 pei4 xi1 he2 ju1 。
- dong1 feng1 lai2 chui1 bu4 jie3 yan2 ， cang1 mang2 ye4 qi4 sheng1 xiang4 zhe1 。
- bing1 pan2 xia4 jian4 bi4 shi2 cui4 ， chi4 qu4 bu2 yu4 can2 qi2 hua1 。

## 注释

## 译文

## 赏析
