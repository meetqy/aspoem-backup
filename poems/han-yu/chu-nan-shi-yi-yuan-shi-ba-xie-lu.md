---
id: han-yu-chu-nan-shi-yi-yuan-shi-ba-xie-lu
title: 初南食貽元十八協律
titlePinyin: chu1 nan2 shi2 yi2 yuan2 shi2 ba1 xie2 lü4
titleSlug: chu-nan-shi-yi-yuan-shi-ba-xie-lu
author: 韓愈
authorPinyin: han2 yu4
authorSlug: han-yu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 鱟實如惠文，骨眼相負行。
- 蠔相黏爲山，百十各自生。
- 蒲魚尾如蛇，口眼不相營。
- 蛤即是蝦蟆，同實浪異名。
- 章舉馬甲柱，鬬以怪自呈。
- 其餘數十種，莫不可歎驚。
- 我來禦魑魅，自宜味南烹。
- 調以鹹與酸，芼以椒與橙。
- 腥臊始發越，咀吞面汗騂。
- 惟蛇舊所識，實憚口眼獰。
- 開籠聽其去，鬱屈尚不平。
- 賣爾非我罪，不屠豈非情。
- 不祈靈珠報，幸無嫌怨幷。
- 聊歌以記之，又以告同行。

## 拼音

- hou4 shi2 ru2 hui4 wen2 ， gu3 yan3 xiang1 fu4 xing2 。
- hao2 xiang1 nian2 wei2 shan1 ， bai3 shi2 ge4 zi4 sheng1 。
- pu2 yu2 wei3 ru2 she2 ， kou3 yan3 bu4 xiang1 ying2 。
- ha2 ji2 shi4 xia1 ma0 ， tong2 shi2 lang4 yi4 ming2 。
- zhang1 ju3 ma3 jia3 zhu4 ， dou4 yi3 guai4 zi4 cheng2 。
- qi2 yu2 shu4 shi2 zhong3 ， mo4 bu4 ke3 tan4 jing1 。
- wo3 lai2 yu4 chi1 mei4 ， zi4 yi2 wei4 nan2 peng1 。
- diao4 yi3 xian2 yu3 suan1 ， mao4 yi3 jiao1 yu3 cheng2 。
- xing1 sao1 shi3 fa1 yue4 ， zui3 tun1 mian4 han4 xing1 。
- wei2 she2 jiu4 suo3 shi2 ， shi2 dan4 kou3 yan3 ning2 。
- kai1 long2 ting1 qi2 qu4 ， yu4 qu1 shang4 bu4 ping2 。
- mai4 er3 fei1 wo3 zui4 ， bu4 tu2 qi3 fei1 qing2 。
- bu4 qi2 ling2 zhu1 bao4 ， xing4 wu2 xian2 yuan4 bing4 。
- liao2 ge1 yi3 ji4 zhi1 ， you4 yi3 gao4 tong2 hang2 。

## 注释

## 译文

## 赏析
