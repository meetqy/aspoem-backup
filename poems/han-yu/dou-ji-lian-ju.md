---
id: han-yu-dou-ji-lian-ju
title: 鬬雞聯句
titlePinyin: dou4 ji1 lian2 ju4
titleSlug: dou-ji-lian-ju
author: 韓愈
authorPinyin: han2 yu4
authorSlug: han-yu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 大雞昂然來，小雞竦而待。
- 崢嶸顛盛氣，洗刷凝鮮彩。
- 高行若矜豪，側睨如伺殆。
- 精光目相射，劒戟心獨在。
- 既取冠爲胄，復以距爲鐓。
- 天時得清寒，地利挾爽塏。
- 磔毛各噤㾕，怒癭爭碨磊。
- 俄膺忽爾低，植立瞥而改。
- 腷膊戰聲喧，繽飜落羽皠。
- 中休事未決，小挫勢益倍。
- 妬腸務生敵，賊性專相醢。
- 裂血失鳴聲，啄殷甚飢餒。
- 對起何急驚，隨旋誠巧紿。
- 毒手飽李陽，神槌困朱亥。
- 惻心我以仁，碎首爾何罪。
- 獨勝事有然，旁驚汗流浼。
- 知雄欣動顏，怯負愁看賄。
- 爭觀雲填道，助叫波飜海。
- 事爪深難解，嗔睛時未怠。
- 一噴一醒然，再接再礪乃。
- 頭垂碎丹砂，翼搨拖錦綵。
- 連軒尚賈餘，清厲比歸凱。
- 選俊感收毛，受恩慙始隗。
- 英心甘鬬死，義肉恥庖宰。
- 君看鬬雞篇，短韻有可采。

## 拼音

- da4 ji1 ang2 ran2 lai2 ， xiao3 ji1 song3 er2 dai4 。
- zheng1 rong2 dian1 sheng4 qi4 ， xi3 shua1 ning2 xian1 cai3 。
- gao1 xing2 ruo4 jin1 hao2 ， ce4 ni4 ru2 si4 dai4 。
- jing1 guang1 mu4 xiang1 she4 ， jian4 ji3 xin1 du2 zai4 。
- ji4 qu3 guan1 wei2 zhou4 ， fu4 yi3 ju4 wei2 dui1 。
- tian1 shi2 de2 qing1 han2 ， di4 li4 xie2 shuang3 kai3 。
- zhe2 mao2 ge4 jin4 㾕， nu4 ying3 zheng1 wei4 lei3 。
- e2 ying1 hu1 er3 di1 ， zhi2 li4 pie1 er2 gai3 。
- bi4 bo2 zhan4 sheng1 xuan1 ， bin1 fan1 luo4 yu3 cui3 。
- zhong1 xiu1 shi4 wei4 jue2 ， xiao3 cuo4 shi4 yi4 bei4 。
- du4 chang2 wu4 sheng1 di2 ， zei2 xing4 zhuan1 xiang1 hai3 。
- lie4 xue4 shi1 ming2 sheng1 ， zhuo2 yin1 shen4 ji1 nei3 。
- dui4 qi3 he2 ji2 jing1 ， sui2 xuan2 cheng2 qiao3 dai4 。
- du2 shou3 bao3 li3 yang2 ， shen2 chui2 kun4 zhu1 hai4 。
- ce4 xin1 wo3 yi3 ren2 ， sui4 shou3 er3 he2 zui4 。
- du2 sheng4 shi4 you3 ran2 ， pang2 jing1 han4 liu2 mei3 。
- zhi1 xiong2 xin1 dong4 yan2 ， qie4 fu4 chou2 kan4 hui4 。
- zheng1 guan1 yun2 tian2 dao4 ， zhu4 jiao4 bo1 fan1 hai3 。
- shi4 zhua3 shen1 nan2 jie3 ， chen1 jing1 shi2 wei4 dai4 。
- yi4 pen1 yi4 xing3 ran2 ， zai4 jie1 zai4 li4 nai3 。
- tou2 chui2 sui4 dan1 sha1 ， yi4 ta4 tuo1 jin3 cai3 。
- lian2 xuan1 shang4 jia3 yu2 ， qing1 li4 bi3 gui1 kai3 。
- xuan3 jun4 gan3 shou1 mao2 ， shou4 en1 can2 shi3 wei3 。
- ying1 xin1 gan1 dou4 si3 ， yi4 rou4 chi3 pao2 zai3 。
- jun1 kan4 dou4 ji1 pian1 ， duan3 yun4 you3 ke3 cai3 。

## 注释

## 译文

## 赏析
