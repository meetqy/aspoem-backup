---
id: han-yu-bing-zhong-zeng-zhang-shi-ba
title: 病中贈張十八
titlePinyin: bing4 zhong1 zeng4 zhang1 shi2 ba1
titleSlug: bing-zhong-zeng-zhang-shi-ba
author: 韓愈
authorPinyin: han2 yu4
authorSlug: han-yu
dynasty: 唐
dynastyPinyin: tang2
dynastySlug: tang
tags: []
---

## 正文

- 中虛得暴下，避冷臥北窗。
- 不蹋曉鼓朝，安眠聽逢逢。
- 籍也處閭里，抱能未施邦。
- 文章自娛戲，金石日擊撞。
- 龍文百斛鼎，筆力可獨扛。
- 談舌久不掉，非君亮誰雙。
- 扶几導之言，曲節初摐摐。
- 半途喜開鑿，派別失大江。
- 吾欲盈其氣，不令見麾幢。
- 牛羊滿田野，解斾束空杠。
- 傾尊與斟酌，四壁堆罌缸。
- 玄帷隔雪風，照爐釘明釭。
- 夜闌縱捭闔，哆口疏眉厖。
- 勢侔高陽翁，坐約齊橫降。
- 連日挾所有，形軀頓胮肛。
- 將歸乃徐謂，子言得無哤。
- 回軍與角逐，斫樹收窮龐。
- 雌聲吐款要，酒壺綴羊腔。
- 君乃崑崙渠，籍乃嶺頭瀧。
- 譬如蟻蛭微，詎可陵崆㟅。
- 幸願終賜之，斬拔枿與樁。
- 從此識歸處，東流水淙淙。

## 拼音

- zhong1 xu1 de2 bao4 xia4 ， bi4 leng3 wo4 bei3 chuang1 。
- bu2 ta4 xiao3 gu3 chao2 ， an1 mian2 ting1 feng2 feng2 。
- ji2 ye3 chu3 lü2 li3 ， bao4 neng2 wei4 shi1 bang1 。
- wen2 zhang1 zi4 yu2 xi4 ， jin1 shi2 ri4 ji1 zhuang4 。
- long2 wen2 bai3 hu2 ding3 ， bi3 li4 ke3 du2 kang2 。
- tan2 she2 jiu3 bu2 diao4 ， fei1 jun1 liang4 shui2 shuang1 。
- fu2 ji3 dao3 zhi1 yan2 ， qu3 jie2 chu1 chuang1 chuang1 。
- ban4 tu2 xi3 kai1 zao2 ， pai4 bie2 shi1 da4 jiang1 。
- wu2 yu4 ying2 qi2 qi4 ， bu2 ling4 jian4 hui1 zhuang4 。
- niu2 yang2 man3 tian2 ye3 ， jie3 pei4 shu4 kong1 gang4 。
- qing1 zun1 yu3 zhen1 zhuo2 ， si4 bi4 dui1 ying1 gang1 。
- xuan2 wei2 ge2 xue3 feng1 ， zhao4 lu2 ding1 ming2 gang1 。
- ye4 lan2 zong4 bai3 he2 ， duo1 kou3 shu1 mei2 mang2 。
- shi4 mou2 gao1 yang2 weng1 ， zuo4 yue1 qi2 heng2 jiang4 。
- lian2 ri4 xie2 suo3 you3 ， xing2 qu1 dun4 pang1 gang1 。
- jiang1 gui1 nai3 xu2 wei4 ， zi3 yan2 de2 wu2 mang2 。
- hui2 jun1 yu3 jue2 zhu2 ， zhuo2 shu4 shou1 qiong2 pang2 。
- ci2 sheng1 tu3 kuan3 yao4 ， jiu3 hu2 zhui4 yang2 qiang1 。
- jun1 nai3 kun1 lun2 qu2 ， ji2 nai3 ling3 tou2 long2 。
- pi4 ru2 yi3 zhi4 wei1 ， ju4 ke3 ling2 kong1 㟅。
- xing4 yuan4 zhong1 ci4 zhi1 ， zhan3 ba2 nie4 yu3 zhuang1 。
- cong2 ci3 shi2 gui1 chu3 ， dong1 liu2 shui3 cong2 cong2 。

## 注释

## 译文

## 赏析
