---
id: han-yu-fu-du-shu-cheng-nan
title: 符讀書城南
titlePinyin: fu2 du2 shu1 cheng2 nan2
titleSlug: fu-du-shu-cheng-nan
author: 韓愈
authorPinyin: han2 yu4
authorSlug: han-yu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 木之就規矩，在梓匠輪輿。
- 人之能爲人，由腹有詩書。
- 詩書勤乃有，不勤腹空虛。
- 欲知學之力，賢愚同一初。
- 由其不能學，所入遂異閭。
- 兩家各生子，提孩巧相如。
- 少長聚嬉戲，不殊同隊魚。
- 年至十二三，頭角稍相疎。
- 二十漸乖張，清溝映汙渠。
- 三十骨骼成，乃一龍一豬。
- 飛黃騰踏去，不能顧蟾蜍。
- 一爲馬前卒，鞭背生蟲蛆。
- 一爲公與相，潭潭府中居。
- 問之何因爾，學與不學歟。
- 金璧雖重寶，費用難貯儲。
- 學問藏之身，身在則有餘。
- 君子與小人，不繫父母且。
- 不見公與相，起身自犂鉏。
- 不見三公後，寒飢出無驢。
- 文章豈不貴，經訓乃菑畬。
- 潢潦無根源，朝滿夕已除。
- 人不通古今，馬牛而襟裾。
- 行身陷不義，況望多名譽。
- 時秋積雨霽，新涼入郊墟。
- 燈火稍可親，簡編可卷舒。
- 豈不旦夕念，爲爾惜居諸。
- 恩義有相奪，作詩勸躊躇。

## 拼音

- mu4 zhi1 jiu4 gui1 ju3 ， zai4 zi3 jiang4 lun2 yu2 。
- ren2 zhi1 neng2 wei2 ren2 ， you2 fu4 you3 shi1 shu1 。
- shi1 shu1 qin2 nai3 you3 ， bu4 qin2 fu4 kong1 xu1 。
- yu4 zhi1 xue2 zhi1 li4 ， xian2 yu2 tong2 yi4 chu1 。
- you2 qi2 bu4 neng2 xue2 ， suo3 ru4 sui4 yi4 lü2 。
- liang3 jia1 ge4 sheng1 zi3 ， ti2 hai2 qiao3 xiang1 ru2 。
- shao3 chang2 ju4 xi1 xi4 ， bu4 shu1 tong2 dui4 yu2 。
- nian2 zhi4 shi2 er4 san1 ， tou2 jiao3 shao1 xiang1 shu1 。
- er4 shi2 jian4 guai1 zhang1 ， qing1 gou1 ying4 wu1 qu2 。
- san1 shi2 gu3 ge2 cheng2 ， nai3 yi4 long2 yi4 zhu1 。
- fei1 huang2 teng2 ta4 qu4 ， bu4 neng2 gu4 chan2 chu2 。
- yi4 wei2 ma3 qian2 zu2 ， bian1 bei4 sheng1 chong2 qu1 。
- yi4 wei2 gong1 yu3 xiang1 ， tan2 tan2 fu3 zhong1 ju1 。
- wen4 zhi1 he2 yin1 er3 ， xue2 yu3 bu4 xue2 yu2 。
- jin1 bi4 sui1 zhong4 bao3 ， fei4 yong4 nan2 zhu4 chu3 。
- xue2 wen4 cang2 zhi1 shen1 ， shen1 zai4 ze2 you3 yu2 。
- jun1 zi3 yu3 xiao3 ren2 ， bu2 xi4 fu4 mu3 qie3 。
- bu2 jian4 gong1 yu3 xiang1 ， qi3 shen1 zi4 li2 chu2 。
- bu2 jian4 san1 gong1 hou4 ， han2 ji1 chu1 wu2 lü2 。
- wen2 zhang1 qi3 bu2 gui4 ， jing1 xun4 nai3 zi1 she1 。
- huang2 liao2 wu2 gen1 yuan2 ， chao2 man3 xi1 yi3 chu2 。
- ren2 bu4 tong1 gu3 jin1 ， ma3 niu2 er2 jin1 ju1 。
- xing2 shen1 xian4 bu2 yi4 ， kuang4 wang4 duo1 ming2 yu4 。
- shi2 qiu1 ji1 yu3 ji4 ， xin1 liang2 ru4 jiao1 xu1 。
- deng1 huo3 shao1 ke3 qin1 ， jian3 bian1 ke3 juan3 shu1 。
- qi3 bu2 dan4 xi1 nian4 ， wei2 er3 xi1 ju1 zhu1 。
- en1 yi4 you3 xiang1 duo2 ， zuo4 shi1 quan4 chou2 chu2 。

## 注释

## 译文

## 赏析
