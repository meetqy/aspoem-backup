---
id: han-yu-yun-zhou-xi-tang-shi
title: 鄆州谿堂詩
titlePinyin: yun4 zhou1 xi1 tang2 shi1
titleSlug: yun-zhou-xi-tang-shi
author: 韓愈
authorPinyin: han2 yu4
authorSlug: han-yu
dynasty: 唐
dynastyPinyin: tang2
dynastySlug: tang
tags: []
---

## 正文

- 帝奠九廛，有葉有年。
- 有荒不條，河岱之間。
- 及我憲考，一收正之。
- 視邦選侯，以公來尸。
- 公來尸之，人始未信。
- 公不飲食，以訓以徇。
- 孰飢無食，孰呻孰歎。
- 孰冤不問，不得分願。
- 孰爲邦蟊，節根之螟。
- 羊很狼貪，以口覆城。
- 吹之喣之，摩手拊之。
- 箴之石之，膊而磔之。
- 凡公四封，既富以彊。
- 謂公吾父，孰違公令。
- 可以師征，不寧守邦。
- 公作谿堂，播播流水。
- 淺有蒲蓮，深有葭葦。
- 公以賓燕，其鼓駭駭。
- 公燕谿堂，賓校醉飽。
- 流有跳魚，岸有集鳥。
- 既歌以舞，其鼓考考。
- 公在谿堂，公御琴瑟。
- 公暨賓贊，稽經諏律。
- 施用不差，人用不屈。
- 谿有薲苽，有龜有魚。
- 公在中流，右詩左書。
- 無我斁遺，此邦是庥。

## 拼音

- di4 dian4 jiu3 chan2 ， you3 ye4 you3 nian2 。
- you3 huang1 bu4 tiao2 ， he2 dai4 zhi1 jian4 。
- ji2 wo3 xian4 kao3 ， yi4 shou1 zheng4 zhi1 。
- shi4 bang1 xuan3 hou2 ， yi3 gong1 lai2 shi1 。
- gong1 lai2 shi1 zhi1 ， ren2 shi3 wei4 xin4 。
- gong1 bu4 yin3 shi2 ， yi3 xun4 yi3 xun4 。
- shu2 ji1 wu2 shi2 ， shu2 shen1 shu2 tan4 。
- shu2 yuan1 bu2 wen4 ， bu4 de2 fen1 yuan4 。
- shu2 wei2 bang1 mao2 ， jie2 gen1 zhi1 ming2 。
- yang2 hen3 lang2 tan1 ， yi3 kou3 fu4 cheng2 。
- chui1 zhi1 xu3 zhi1 ， mo2 shou3 fu3 zhi1 。
- zhen1 zhi1 shi2 zhi1 ， bo2 er2 zhe2 zhi1 。
- fan2 gong1 si4 feng1 ， ji4 fu4 yi3 qiang2 。
- wei4 gong1 wu2 fu4 ， shu2 wei2 gong1 ling4 。
- ke3 yi3 shi1 zheng1 ， bu4 ning2 shou3 bang1 。
- gong1 zuo4 xi1 tang2 ， bo1 bo1 liu2 shui3 。
- qian3 you3 pu2 lian2 ， shen1 you3 jia1 wei3 。
- gong1 yi3 bin1 yan4 ， qi2 gu3 hai4 hai4 。
- gong1 yan4 xi1 tang2 ， bin1 xiao4 zui4 bao3 。
- liu2 you3 tiao4 yu2 ， an4 you3 ji2 niao3 。
- ji4 ge1 yi3 wu3 ， qi2 gu3 kao3 kao3 。
- gong1 zai4 xi1 tang2 ， gong1 yu4 qin2 se4 。
- gong1 ji4 bin1 zan4 ， ji1 jing1 zou1 lü4 。
- shi1 yong4 bu2 cha4 ， ren2 yong4 bu4 qu1 。
- xi1 you3 pin2 gu1 ， you3 gui1 you3 yu2 。
- gong1 zai4 zhong1 liu2 ， you4 shi1 zuo3 shu1 。
- wu2 wo3 yi4 yi2 ， ci3 bang1 shi4 xiu1 。

## 注释

## 译文

## 赏析
