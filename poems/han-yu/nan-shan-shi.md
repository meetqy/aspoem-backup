---
id: han-yu-nan-shan-shi
title: 南山詩
titlePinyin: nan2 shan1 shi1
titleSlug: nan-shan-shi
author: 韓愈
authorPinyin: han2 yu4
authorSlug: han-yu
dynasty: 唐
dynastyPinyin: tang2
dynastySlug: tang
tags: []
---

## 正文

- 吾聞京城南，茲惟羣山囿。
- 東西兩際海，巨細難悉究。
- 山經及地志，茫昧非受授。
- 團辭試提挈，挂一念萬漏。
- 欲休諒不能，粗敘所經覯。
- 嘗昇崇丘望，戢戢見相湊。
- 晴明出稜角，縷脈碎分繡。
- 蒸嵐相澒洞，表裏忽通透。
- 無風自飄簸，融液煦柔茂。
- 橫雲時平凝，點點露數岫。
- 天空浮修眉，濃綠畫新就。
- 孤撐有巉絕，海浴褰鵬噣。
- 春陽潛沮洳，濯濯吐深秀。
- 巖巒雖嵂崒，軟弱類含酎。
- 夏炎百木盛，蔭鬱增埋覆。
- 神靈日歊歔，雲氣爭結構。
- 秋霜喜刻轢，磔卓立癯瘦。
- 參差相疊重，剛耿陵宇宙。
- 冬行雖幽墨，冰雪工琢鏤。
- 新曦照危峨，億丈恒高袤。
- 明昏無停態，頃刻異狀候。
- 西南雄太白，突起莫間簉。
- 藩都配德運，分宅占丁戊。
- 逍遙越坤位，詆訐陷乾竇。
- 空虛寒兢兢，風氣較搜漱。
- 朱維方燒日，陰霰縱騰糅。
- 昆明大池北，去覿偶晴晝。
- 緜聯窮俯視，倒側困清漚。
- 微瀾動水面，踴躍躁猱狖。
- 驚呼惜破碎，仰喜呀不仆。
- 前尋徑杜墅，岔蔽畢原陋。
- 崎嶇上軒昂，始得觀覽富。
- 行行將遂窮，嶺陸煩互走。
- 勃然思坼裂，擁掩難恕宥。
- 巨靈與夸蛾，遠賈期必售。
- 還疑造物意，固護蓄精祐。
- 力雖能排斡，雷電怯呵詬。
- 攀緣脫手足，蹭蹬抵積甃。
- 茫如試矯首，堛塞生怐愗。
- 威容喪蕭爽，近新迷遠舊。
- 拘官計日月，欲進不可又。
- 因緣窺其湫，凝湛閟陰嘼。
- 魚蝦可俯掇，神物安敢寇。
- 林柯有脫葉，欲墮鳥驚救。
- 爭銜彎環飛，投棄急哺鷇。
- 旋歸道回睨，達枿壯復奏。
- 吁嗟信奇怪，峙質能化貿。
- 前年遭譴謫，探歷得邂逅。
- 初從藍田入，顧盻勞頸脰。
- 時天晦大雪，淚目苦矇瞀。
- 峻塗拖長冰，直上若懸溜。
- 褰衣步推馬，顛蹶退且復。
- 蒼黃忘遐睎，所矚纔左右。
- 杉篁咤蒲蘇，杲耀攢介胄。
- 專心憶平道，脫險逾避臭。
- 昨來逢清霽，宿願忻始副。
- 崢嶸躋冢頂，倏閃雜鼯鼬。
- 前低劃開闊，爛漫堆衆皺。
- 或連若相從，或蹙若相鬬。
- 或妥若弭伏，或竦若驚雊。
- 或散若瓦解，或赴若輻湊。
- 或翩若船遊，或決若馬驟。
- 或背若相惡，或向若相佑。
- 或亂若抽筍，或嵲若注灸。
- 或錯若繪畫，或繚若篆籀。
- 或羅若星離，或蓊若雲逗。
- 或浮若波濤，或碎若鋤耨。
- 或如賁育倫，賭勝勇前購。
- 先強勢已出，後鈍嗔䛠譳。
- 或如帝王尊，叢集朝賤幼。
- 雖親不褻狎，雖遠不悖謬。
- 或如臨食案，肴核紛飣餖。
- 又如遊九原，墳墓包槨柩。
- 或纍若盆甖，或揭若㽅豆。
- 或覆若曝鼈，或頹若寢獸。
- 或蜿若藏龍，或翼若搏鷲。
- 或齊若友朋，或隨若先後。
- 或迸若流落，或顧若宿留。
- 或戾若仇讐，或密若婚媾。
- 或儼若峩冠，或翻若舞袖。
- 或屹若戰陣，或圍若蒐狩。
- 或靡然東注，或偃然北首。
- 或如火熺焰，或若氣饙餾。
- 或行而不輟，或遺而不收。
- 或斜而不倚，或弛而不彀。
- 或赤若禿鬝，或燻若柴槱。
- 或如龜拆兆，或若卦分繇。
- 或前橫若剝，或後斷若姤。
- 延延離又屬，夬夬叛還遘。
- 喁喁魚闖萍，落落月經宿。
- 誾誾樹牆垣，巘巘駕庫廄。
- 參參削劍戟，煥煥銜瑩琇。
- 敷敷花披萼，闟闟屋摧霤。
- 悠悠舒而安，兀兀狂以狃。
- 超超出猶奔，蠢蠢駭不懋。
- 大哉立天地，經紀肖營腠。
- 厥初孰開張，僶俯誰勸侑。
- 創茲樸而巧，戮力忍勞疚。
- 得非施斧斤，無乃假詛咒。
- 鴻荒竟無傳，功大莫酬僦。
- 嘗聞於祠官，芬苾降歆嗅。
- 斐然作歌詩，惟用贊報酭。

## 拼音

- wu2 wen2 jing1 cheng2 nan2 ， zi1 wei2 qun2 shan1 you4 。
- dong1 xi1 liang3 ji4 hai3 ， ju4 xi4 nan2 xi1 jiu1 。
- shan1 jing1 ji2 di4 zhi4 ， mang2 mei4 fei1 shou4 shou4 。
- tuan2 ci2 shi4 ti2 qie4 ， gua4 yi2 nian4 wan4 lou4 。
- yu4 xiu1 liang4 bu4 neng2 ， cu1 xu4 suo3 jing1 gou4 。
- chang2 sheng1 chong2 qiu1 wang4 ， ji2 ji2 jian4 xiang1 cou4 。
- qing2 ming2 chu1 leng2 jiao3 ， lü3 mai4 sui4 fen1 xiu4 。
- zheng1 lan2 xiang1 hong4 dong4 ， biao3 li3 hu1 tong1 tou4 。
- wu2 feng1 zi4 piao1 bo4 ， rong2 ye4 xu4 rou2 mao4 。
- heng2 yun2 shi2 ping2 ning2 ， dian3 dian3 lu4 shu4 xiu4 。
- tian1 kong1 fu2 xiu1 mei2 ， nong2 lü4 hua4 xin1 jiu4 。
- gu1 cheng1 you3 chan2 jue2 ， hai3 yu4 qian1 peng2 zhou4 。
- chun1 yang2 qian2 ju4 ru4 ， zhuo2 zhuo2 tu3 shen1 xiu4 。
- yan2 luan2 sui1 lü4 zu2 ， ruan3 ruo4 lei4 han2 zhou4 。
- xia4 yan2 bai3 mu4 sheng4 ， yin1 yu4 zeng1 mai2 fu4 。
- shen2 ling2 ri4 xiao1 xu1 ， yun2 qi4 zheng1 jie2 gou4 。
- qiu1 shuang1 xi3 ke4 li4 ， zhe2 zhuo2 li4 qu2 shou4 。
- can1 cha4 xiang1 die2 zhong4 ， gang1 geng3 ling2 yu3 zhou4 。
- dong1 xing2 sui1 you1 mo4 ， bing1 xue3 gong1 zhuo2 lou4 。
- xin1 xi1 zhao4 wei1 e2 ， yi4 zhang4 heng2 gao1 mao4 。
- ming2 hun1 wu2 ting2 tai4 ， qing3 ke4 yi4 zhuang4 hou4 。
- xi1 nan2 xiong2 tai4 bai2 ， tu1 qi3 mo4 jian4 zao4 。
- fan1 dou1 pei4 de2 yun4 ， fen1 zhai2 zhan4 ding1 wu4 。
- xiao1 yao2 yue4 kun1 wei4 ， di3 jie2 xian4 qian2 dou4 。
- kong1 xu1 han2 jing1 jing1 ， feng1 qi4 jiao4 sou1 shu4 。
- zhu1 wei2 fang1 shao1 ri4 ， yin1 xian4 zong4 teng2 rou2 。
- kun1 ming2 da4 chi2 bei3 ， qu4 di2 ou3 qing2 zhou4 。
- mian2 lian2 qiong2 fu3 shi4 ， dao3 ce4 kun4 qing1 ou1 。
- wei1 lan2 dong4 shui3 mian4 ， yong3 yue4 zao4 nao2 you4 。
- jing1 hu1 xi1 po4 sui4 ， yang3 xi3 ya0 bu4 pu2 。
- qian2 xun2 jing4 du4 shu4 ， cha4 bi4 bi4 yuan2 lou4 。
- qi2 qu1 shang4 xuan1 ang2 ， shi3 de2 guan1 lan3 fu4 。
- hang2 hang2 jiang1 sui4 qiong2 ， ling3 lu4 fan2 hu4 zou3 。
- bo2 ran2 si1 che4 lie4 ， yong1 yan3 nan2 shu4 you4 。
- ju4 ling2 yu3 kua1 e2 ， yuan3 jia3 qi1 bi4 shou4 。
- huan2 yi2 zao4 wu4 yi4 ， gu4 hu4 xu4 jing1 you4 。
- li4 sui1 neng2 pai2 wo4 ， lei2 dian4 qie4 he1 gou4 。
- pan1 yuan2 tuo1 shou3 zu2 ， ceng4 deng4 di3 ji1 zhou4 。
- mang2 ru2 shi4 jiao3 shou3 ， bi4 sai1 sheng1 kou4 mao4 。
- wei1 rong2 sang1 xiao1 shuang3 ， jin4 xin1 mi2 yuan3 jiu4 。
- ju1 guan1 ji4 ri4 yue4 ， yu4 jin4 bu4 ke3 you4 。
- yin1 yuan2 kui1 qi2 qiu1 ， ning2 zhan4 bi4 yin1 chu4 。
- yu2 xia1 ke3 fu3 duo1 ， shen2 wu4 an1 gan3 kou4 。
- lin2 ke1 you3 tuo1 ye4 ， yu4 duo4 niao3 jing1 jiu4 。
- zheng1 xian2 wan1 huan2 fei1 ， tou2 qi4 ji2 bu3 kou4 。
- xuan2 gui1 dao4 hui2 ni4 ， da2 nie4 zhuang4 fu4 zou4 。
- xu1 jie1 xin4 qi2 guai4 ， zhi4 zhi4 neng2 hua4 mao4 。
- qian2 nian2 zao1 qian3 zhe2 ， tan4 li4 de2 xie4 hou4 。
- chu1 cong2 lan2 tian2 ru4 ， gu4 xi4 lao2 jing3 dou4 。
- shi2 tian1 hui4 da4 xue3 ， lei4 mu4 ku3 meng1 mao4 。
- jun4 tu2 tuo1 chang2 bing1 ， zhi2 shang4 ruo4 xuan2 liu1 。
- qian1 yi1 bu4 tui1 ma3 ， dian1 jue3 tui4 qie3 fu4 。
- cang1 huang2 wang4 xia2 xi1 ， suo3 zhu3 cai2 zuo3 you4 。
- shan1 huang2 zha4 pu2 su1 ， gao3 yao4 zan3 jie4 zhou4 。
- zhuan1 xin1 yi4 ping2 dao4 ， tuo1 xian3 yu2 bi4 chou4 。
- zuo2 lai2 feng2 qing1 ji4 ， su4 yuan4 xin1 shi3 fu4 。
- zheng1 rong2 ji1 zhong3 ding3 ， shu1 shan3 za2 wu2 you4 。
- qian2 di1 hua2 kai1 kuo4 ， lan4 man4 dui1 zhong4 zhou4 。
- huo4 lian2 ruo4 xiang1 cong2 ， huo4 cu4 ruo4 xiang1 dou4 。
- huo4 tuo3 ruo4 mi3 fu2 ， huo4 song3 ruo4 jing1 gou4 。
- huo4 san4 ruo4 wa3 jie3 ， huo4 fu4 ruo4 fu2 cou4 。
- huo4 pian1 ruo4 chuan2 you2 ， huo4 jue2 ruo4 ma3 zhou4 。
- huo4 bei4 ruo4 xiang1 e4 ， huo4 xiang4 ruo4 xiang1 you4 。
- huo4 luan4 ruo4 chou1 sun3 ， huo4 nie4 ruo4 zhu4 jiu3 。
- huo4 cuo4 ruo4 hui4 hua4 ， huo4 liao2 ruo4 zhuan4 zhou4 。
- huo4 luo2 ruo4 xing1 li2 ， huo4 weng3 ruo4 yun2 dou4 。
- huo4 fu2 ruo4 bo1 tao1 ， huo4 sui4 ruo4 chu2 nou4 。
- huo4 ru2 bi4 yu4 lun2 ， du3 sheng4 yong3 qian2 gou4 。
- xian1 qiang2 shi4 yi3 chu1 ， hou4 dun4 chen1 䛠 rou4 。
- huo4 ru2 di4 wang2 zun1 ， cong2 ji2 chao2 jian4 you4 。
- sui1 qin1 bu2 xie4 xia2 ， sui1 yuan3 bu2 bei4 miu4 。
- huo4 ru2 lin2 shi2 an4 ， yao2 he2 fen1 ding4 dou4 。
- you4 ru2 you2 jiu3 yuan2 ， fen2 mu4 bao1 guo3 jiu4 。
- huo4 lei2 ruo4 pen2 ying1 ， huo4 jie1 ruo4 㽅 dou4 。
- huo4 fu4 ruo4 pu4 bie1 ， huo4 tui2 ruo4 qin3 shou4 。
- huo4 wan1 ruo4 cang2 long2 ， huo4 yi4 ruo4 bo2 jiu4 。
- huo4 qi2 ruo4 you3 peng2 ， huo4 sui2 ruo4 xian1 hou4 。
- huo4 beng4 ruo4 liu2 luo4 ， huo4 gu4 ruo4 su4 liu2 。
- huo4 li4 ruo4 chou2 chou2 ， huo4 mi4 ruo4 hun1 gou4 。
- huo4 yan3 ruo4 e2 guan1 ， huo4 fan1 ruo4 wu3 xiu4 。
- huo4 yi4 ruo4 zhan4 zhen4 ， huo4 wei2 ruo4 sou1 shou4 。
- huo4 mi2 ran2 dong1 zhu4 ， huo4 yan3 ran2 bei3 shou3 。
- huo4 ru2 huo3 xi1 yan4 ， huo4 ruo4 qi4 fen1 liu4 。
- huo4 xing2 er2 bu2 chuo4 ， huo4 yi2 er2 bu4 shou1 。
- huo4 xie2 er2 bu4 yi3 ， huo4 chi2 er2 bu2 gou4 。
- huo4 chi4 ruo4 tu1 qian1 ， huo4 xun1 ruo4 chai2 you3 。
- huo4 ru2 gui1 chai1 zhao4 ， huo4 ruo4 gua4 fen1 yao2 。
- huo4 qian2 heng2 ruo4 bao1 ， huo4 hou4 duan4 ruo4 gou4 。
- yan2 yan2 li2 you4 shu3 ， guai4 guai4 pan4 huan2 gou4 。
- yong2 yong2 yu2 chuang3 ping2 ， luo4 luo4 yue4 jing1 su4 。
- yin2 yin2 shu4 qiang2 yuan2 ， yan3 yan3 jia4 ku4 jiu4 。
- can1 can1 xiao1 jian4 ji3 ， huan4 huan4 xian2 ying2 xiu4 。
- fu1 fu1 hua1 pi1 e4 ， xi4 xi4 wu1 cui1 liu4 。
- you1 you1 shu1 er2 an1 ， wu4 wu4 kuang2 yi3 niu3 。
- chao1 chao1 chu1 you2 ben1 ， chun3 chun3 hai4 bu2 mao4 。
- da4 zai1 li4 tian1 di4 ， jing1 ji4 xiao4 ying2 cou4 。
- jue2 chu1 shu2 kai1 zhang1 ， min3 fu3 shui2 quan4 you4 。
- chuang4 zi1 pu3 er2 qiao3 ， lu4 li4 ren3 lao2 jiu4 。
- de2 fei1 shi1 fu3 jin1 ， wu2 nai3 jia3 zu3 zhou4 。
- hong2 huang1 jing4 wu2 chuan2 ， gong1 da4 mo4 chou2 jiu4 。
- chang2 wen2 wu1 ci2 guan1 ， fen1 bi4 jiang4 xin1 xiu4 。
- fei3 ran2 zuo4 ge1 shi1 ， wei2 yong4 zan4 bao4 you4 。

## 注释

## 译文

## 赏析
