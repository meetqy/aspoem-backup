---
id: han-yu-zeng-bie-yuan-shi-ba-xie-lu-liu-shou
title: 贈別元十八協律六首
titlePinyin: zeng4 bie2 yuan2 shi2 ba1 xie2 lü4 liu4 shou3
titleSlug: zeng-bie-yuan-shi-ba-xie-lu-liu-shou
author: 韓愈
authorPinyin: han2 yu4
authorSlug: han-yu
dynasty: 唐
dynastyPinyin: tang2
dynastySlug: tang
tags: []
---

## 正文

- 知識久去眼，吾行其既遠。瞢瞢莫訾省，默默但寢飯。
- 子兮何為者，冠佩立憲憲。何氏之從學，蘭蕙已滿畹。
- 于何玩其光，以至歲向晚。治惟尚和同，無俟於謇謇。
- 或師絕學賢，不以藝自挽。子兮獨如何，能自媚婉娩。
- 金石出聲音，宮室發關楗。何人識章甫，而知駿蹄踠。
- 惜乎吾無居，不得留息偃。臨當背面時，裁詩示繾綣。
- 英英桂林伯，實惟文武特。遠勞從事賢，來吊逐臣色。
- 南裔多山海，道裏屢紆直。風波無程期，所憂動不測。
- 子行誠艱難，我去未窮極。臨別且何言，有淚不可拭。
- 吾友柳子厚，其人藝且賢。吾未識子時，已覽贈子篇。
- 寤寐想風采，於今已三年。不意流竄路，旬日同食眠。
- 所聞昔已多，所得今過前。如何又須別，使我抱悁悁。
- 勢要情所重，排斥則埃塵。骨肉未免然，又況四海人。
- 嶷嶷桂林伯，矯矯義勇身。生平所未識，待我逾交親。
- 遺我數幅書，繼以藥物珍。藥物防瘴癘，書勸養形神。
- 不知四罪地，豈有再起辰。窮途致感激，肝膽還輪囷。
- 讀書患不多，思義患不明。患足已不學，既學患不行。
- 子今四美具，實大華亦榮。王官不可闕，未宜後諸生。
- 嗟我擯南海，無由助飛鳴。
- 寄書龍城守，君驥何時秣。峽山逢颶風，雷電助撞捽。
- 乘潮簸扶胥，近岸指一發。兩岩雖雲牢，水石互飛發。
- 屯門雖雲高，亦映波浪沒。餘罪不足惜，子生未宜忽。
- 胡為不忍別，感謝情至骨。

## 拼音

- zhi1 shi2 jiu3 qu4 yan3 ， wu2 xing2 qi2 ji4 yuan3 。 meng2 meng2 mo4 zi1 sheng3 ， mo4 mo4 dan4 qin3 fan4 。
- zi3 xi1 he2 wei2 zhe3 ， guan1 pei4 li4 xian4 xian4 。 he2 shi4 zhi1 cong2 xue2 ， lan2 hui4 yi3 man3 wan3 。
- yu2 he2 wan2 qi2 guang1 ， yi3 zhi4 sui4 xiang4 wan3 。 zhi4 wei2 shang4 he2 tong2 ， wu2 si4 wu1 jian3 jian3 。
- huo4 shi1 jue2 xue2 xian2 ， bu4 yi3 yi4 zi4 wan3 。 zi3 xi1 du2 ru2 he2 ， neng2 zi4 mei4 wan3 mian3 。
- jin1 shi2 chu1 sheng1 yin1 ， gong1 shi4 fa1 guan1 jian4 。 he2 ren2 shi2 zhang1 fu3 ， er2 zhi1 jun4 ti2 wan3 。
- xi1 hu1 wu2 wu2 ju1 ， bu4 de2 liu2 xi1 yan3 。 lin2 dang1 bei4 mian4 shi2 ， cai2 shi1 shi4 qian3 quan3 。
- ying1 ying1 gui4 lin2 bo2 ， shi2 wei2 wen2 wu3 te4 。 yuan3 lao2 cong2 shi4 xian2 ， lai2 diao4 zhu2 chen2 se4 。
- nan2 yi4 duo1 shan1 hai3 ， dao4 li3 lü3 yu1 zhi2 。 feng1 bo1 wu2 cheng2 qi1 ， suo3 you1 dong4 bu2 ce4 。
- zi3 xing2 cheng2 jian1 nan2 ， wo3 qu4 wei4 qiong2 ji2 。 lin2 bie2 qie3 he2 yan2 ， you3 lei4 bu4 ke3 shi4 。
- wu2 you3 liu3 zi0 hou4 ， qi2 ren2 yi4 qie3 xian2 。 wu2 wei4 shi2 zi3 shi2 ， yi3 lan3 zeng4 zi3 pian1 。
- wu4 mei4 xiang3 feng1 cai3 ， wu1 jin1 yi3 san1 nian2 。 bu2 yi4 liu2 cuan4 lu4 ， xun2 ri4 tong2 shi2 mian2 。
- suo3 wen2 xi1 yi3 duo1 ， suo3 de2 jin1 guo4 qian2 。 ru2 he2 you4 xu1 bie2 ， shi3 wo3 bao4 yuan1 yuan1 。
- shi4 yao4 qing2 suo3 zhong4 ， pai2 chi4 ze2 ai1 chen2 。 gu3 rou4 wei4 mian3 ran2 ， you4 kuang4 si4 hai3 ren2 。
- yi2 yi2 gui4 lin2 bo2 ， jiao3 jiao3 yi4 yong3 shen1 。 sheng1 ping2 suo3 wei4 shi2 ， dai4 wo3 yu2 jiao1 qin1 。
- yi2 wo3 shu4 fu2 shu1 ， ji4 yi3 yao4 wu4 zhen1 。 yao4 wu4 fang2 zhang4 li4 ， shu1 quan4 yang3 xing2 shen2 。
- bu4 zhi1 si4 zui4 di4 ， qi3 you3 zai4 qi3 chen2 。 qiong2 tu2 zhi4 gan3 ji1 ， gan1 dan3 huan2 lun2 qun1 。
- du2 shu1 huan4 bu4 duo1 ， si1 yi4 huan4 bu4 ming2 。 huan4 zu2 yi3 bu4 xue2 ， ji4 xue2 huan4 bu4 xing2 。
- zi3 jin1 si4 mei3 ju4 ， shi2 da4 hua2 yi4 rong2 。 wang2 guan1 bu4 ke3 que4 ， wei4 yi2 hou4 zhu1 sheng1 。
- jie1 wo3 bin4 nan2 hai3 ， wu2 you2 zhu4 fei1 ming2 。
- ji4 shu1 long2 cheng2 shou3 ， jun1 ji4 he2 shi2 mo4 。 xia2 shan1 feng2 ju4 feng1 ， lei2 dian4 zhu4 zhuang4 zuo2 。
- cheng2 chao2 bo4 fu2 xu1 ， jin4 an4 zhi3 yi4 fa1 。 liang3 yan2 sui1 yun2 lao2 ， shui3 shi2 hu4 fei1 fa1 。
- tun2 men2 sui1 yun2 gao1 ， yi4 ying4 bo1 lang4 mei2 。 yu2 zui4 bu4 zu2 xi1 ， zi3 sheng1 wei4 yi2 hu1 。
- hu2 wei2 bu4 ren3 bie2 ， gan3 xie4 qing2 zhi4 gu3 。

## 注释

## 译文

## 赏析
