---
id: han-yu-he-yu-bu-lu-si-chou-han-lin-qian-qi-chi-teng-zhang-ge
title: 和虞部盧四酬翰林錢七赤藤杖歌
titlePinyin: he2 yu2 bu4 lu2 si4 chou2 han4 lin2 qian2 qi1 chi4 teng2 zhang4 ge1
titleSlug: he-yu-bu-lu-si-chou-han-lin-qian-qi-chi-teng-zhang-ge
author: 韓愈
authorPinyin: han2 yu4
authorSlug: han-yu
dynasty: 唐
dynastyPinyin: tang2
dynastySlug: tang
tags: []
---

## 正文

- 赤藤爲杖世未窺，臺郎始攜自滇池。
- 滇王掃宮避使者，跪進再拜語嗢咿。
- 繩橋拄過免傾墮，性命造次蒙扶持。
- 途經百國皆莫識，君臣聚觀逐旌麾。
- 共傳滇神出水獻，赤龍拔鬚血淋漓。
- 又云羲和操火鞭，暝到西極睡所遺。
- 幾重包裹自題署，不以珍怪誇荒夷。
- 歸來捧贈同舍子，浮光照手欲把疑。
- 空堂晝眠倚牖戶，飛電著壁搜蛟螭。
- 南宮清深禁闈密，唱和有類吹塤篪。
- 妍辭麗句不可繼，見寄聊且慰分司。

## 拼音

- chi4 teng2 wei2 zhang4 shi4 wei4 kui1 ， tai2 lang2 shi3 xie2 zi4 dian1 chi2 。
- dian1 wang2 sao3 gong1 bi4 shi3 zhe3 ， gui4 jin4 zai4 bai4 yu3 wa4 yi1 。
- sheng2 qiao2 zhu3 guo4 mian3 qing1 duo4 ， xing4 ming4 zao4 ci4 meng2 fu2 chi2 。
- tu2 jing1 bai3 guo2 jie1 mo4 shi2 ， jun1 chen2 ju4 guan1 zhu2 jing1 hui1 。
- gong4 chuan2 dian1 shen2 chu1 shui3 xian4 ， chi4 long2 ba2 xu1 xue4 lin2 li2 。
- you4 yun2 xi1 he2 cao1 huo3 bian1 ， ming2 dao4 xi1 ji2 shui4 suo3 yi2 。
- ji1 zhong4 bao1 guo3 zi4 ti2 shu3 ， bu4 yi3 zhen1 guai4 kua1 huang1 yi2 。
- gui1 lai2 peng3 zeng4 tong2 she4 zi3 ， fu2 guang1 zhao4 shou3 yu4 ba3 yi2 。
- kong1 tang2 zhou4 mian2 yi3 you3 hu4 ， fei1 dian4 zhu4 bi4 sou1 jiao1 chi1 。
- nan2 gong1 qing1 shen1 jin4 wei2 mi4 ， chang4 he4 you3 lei4 chui1 xun1 chi2 。
- yan2 ci2 li2 ju4 bu4 ke3 ji4 ， jian4 ji4 liao2 qie3 wei4 fen1 si1 。

## 注释

## 译文

## 赏析
