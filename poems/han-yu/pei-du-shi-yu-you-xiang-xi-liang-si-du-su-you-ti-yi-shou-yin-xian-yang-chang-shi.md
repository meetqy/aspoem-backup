---
id: han-yu-pei-du-shi-yu-you-xiang-xi-liang-si-du-su-you-ti-yi-shou-yin-xian-yang-chang-shi
title: 陪杜侍御遊湘西兩寺獨宿有題一首因獻楊常侍
titlePinyin: pei2 du4 shi4 yu4 you2 xiang1 xi1 liang3 si4 du2 su4 you3 ti2 yi4 shou3 yin1 xian4 yang2 chang2 shi4
titleSlug: pei-du-shi-yu-you-xiang-xi-liang-si-du-su-you-ti-yi-shou-yin-xian-yang-chang-shi
author: 韓愈
authorPinyin: han2 yu4
authorSlug: han-yu
dynasty: 唐
dynastyPinyin: tang2
dynastySlug: tang
tags: []
---

## 正文

- 長沙千里平，勝地猶在險。
- 況當江闊處，斗起勢匪漸。
- 深林高玲瓏，青山上琬琰。
- 路窮臺殿闢，佛事煥且儼。
- 剖竹走泉源，開廊架崖广。
- 是時秋之殘，暑氣尚未歛。
- 羣行忘後先，朋息棄拘檢。
- 客堂喜空涼，華榻有清簟。
- 澗蔬煮蒿芹，水果剝菱芡。
- 伊余夙所慕，陪賞亦云忝。
- 幸逢車馬歸，獨宿門不掩。
- 山樓黑無月，漁火燦星點。
- 夜風一何喧，杉檜屢磨颭。
- 猶疑在波濤，怵惕夢成魘。
- 靜思屈原沈，遠憶賈誼貶。
- 椒蘭爭妬忌，絳灌共讒諂。
- 誰令悲生腸，坐使淚盈臉。
- 翻飛乏羽翼，指摘困瑕玷。
- 珥貂藩維重，政化類分陝。
- 禮賢道何優，奉己事苦儉。
- 大廈棟方隆，巨川檝行剡。
- 經營誠少暇，遊宴固已歉。
- 旅程愧淹留，徂歲嗟荏苒。
- 平生每多感，柔翰遇頻染。
- 展轉嶺猿鳴，曙燈青睒睒。

## 拼音

- chang2 sha1 qian1 li3 ping2 ， sheng4 di4 you2 zai4 xian3 。
- kuang4 dang1 jiang1 kuo4 chu3 ， dou4 qi3 shi4 fei3 jian4 。
- shen1 lin2 gao1 ling2 long2 ， qing1 shan1 shang4 wan3 yan3 。
- lu4 qiong2 tai2 dian4 pi4 ， fo2 shi4 huan4 qie3 yan3 。
- pou1 zhu2 zou3 quan2 yuan2 ， kai1 lang2 jia4 ya2 guang3 。
- shi4 shi2 qiu1 zhi1 can2 ， shu3 qi4 shang4 wei4 lian3 。
- qun2 xing2 wang4 hou4 xian1 ， peng2 xi1 qi4 ju1 jian3 。
- ke4 tang2 xi3 kong1 liang2 ， hua2 ta4 you3 qing1 dian4 。
- jian4 shu1 zhu3 hao1 qin2 ， shui3 guo3 bao1 ling2 qian4 。
- yi1 yu2 su4 suo3 mu4 ， pei2 shang3 yi4 yun2 tian3 。
- xing4 feng2 ju1 ma3 gui1 ， du2 su4 men2 bu4 yan3 。
- shan1 lou2 hei1 wu2 yue4 ， yu2 huo3 can4 xing1 dian3 。
- ye4 feng1 yi4 he2 xuan1 ， shan1 gui4 lü3 mo2 zhan3 。
- you2 yi2 zai4 bo1 tao1 ， chu4 ti4 meng4 cheng2 yan3 。
- jing4 si1 qu1 yuan2 shen3 ， yuan3 yi4 jia3 yi4 bian3 。
- jiao1 lan2 zheng1 du4 ji4 ， jiang4 guan4 gong4 chan2 chan3 。
- shui2 ling4 bei1 sheng1 chang2 ， zuo4 shi3 lei4 ying2 lian3 。
- fan1 fei1 fa2 yu3 yi4 ， zhi3 zhai1 kun4 xia2 dian4 。
- er3 diao1 fan1 wei2 zhong4 ， zheng4 hua4 lei4 fen1 shan3 。
- li3 xian2 dao4 he2 you1 ， feng4 ji3 shi4 ku3 jian3 。
- da4 sha4 dong4 fang1 long2 ， ju4 chuan1 ji2 xing2 yan3 。
- jing1 ying2 cheng2 shao3 xia2 ， you2 yan4 gu4 yi3 qian4 。
- lü3 cheng2 kui4 yan1 liu2 ， cu2 sui4 jie1 ren3 ran3 。
- ping2 sheng1 mei3 duo1 gan3 ， rou2 han4 yu4 bin1 ran3 。
- zhan3 zhuan3 ling3 yuan2 ming2 ， shu3 deng1 qing1 shan3 shan3 。

## 注释

## 译文

## 赏析
