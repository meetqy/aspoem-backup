---
id: han-yu-tang-gu-jiang-nan-xi-dao-guan-cha-shi-zhong-dai-fu-hong-zhou-ci-shi-jian-yu-shi-zhong-cheng-shang-zhu-guo-ci-zi-jin-yu-dai-zeng-zuo-san-qi-chang-shi-tai-yuan-wang-gong-shen-dao-bei-ming-fu-shi
title: 唐故江南西道觀察使中大夫洪州刺史兼御史中丞上柱國賜紫金魚袋贈左散騎常侍太原王公神道碑銘附詩
titlePinyin: tang2 gu4 jiang1 nan2 xi1 dao4 guan1 cha2 shi3 zhong1 dai4 fu0 hong2 zhou1 ci4 shi3 jian1 yu4 shi3 zhong1 cheng2 shang4 zhu4 guo2 ci4 zi3 jin1 yu2 dai4 zeng4 zuo3 san4 qi2 chang2 shi4 tai4 yuan2 wang2 gong1 shen2 dao4 bei1 ming2 fu4 shi1
titleSlug: tang-gu-jiang-nan-xi-dao-guan-cha-shi-zhong-dai-fu-hong-zhou-ci-shi-jian-yu-shi-zhong-cheng-shang-zhu-guo-ci-zi-jin-yu-dai-zeng-zuo-san-qi-chang-shi-tai-yuan-wang-gong-shen-dao-bei-ming-fu-shi
author: 韓愈
authorPinyin: han2 yu4
authorSlug: han-yu
dynasty: 唐
dynastyPinyin: tang2
dynastySlug: tang
tags: []
---

## 正文

- 生人之治，本乎斯文。
- 有事其末，而忘其源，切近昧陋，道由是堙。
- 有志其本，而泥古陳，當用而迂，乖戾不伸。
- 較是二者，其過也均。
- 其美王公，志儒之本，達士之經。
- 秩秩而積，涵涵而停。
- 韡爲華英（一作「英華」），不矜不盈。
- 孰播其馨？孰發其明？介然而居，士友以傾。
- 敷文帝階，擢列侍從，以忠遠名，有直有諷。
- 辨遏堅（或作「聖」）懇，巨邪不用。
- 秀出班行，乃動帝目。
- 帝省竭心，恩顧日渥。
- 翔于郎署，鶱于禁密。
- 發帝之令，簡古而蔚。
- 不比于權，以直友冤，敲撼挫揠，竟遭斥奔。
- 久淹于外，歷守大藩。
- 所至極思，必悉利病，萎枯以膏，燠暍（或作「暘」）以醒，坦之敞之，必絕其徑，浚之詠之，使安其泳。
- 帝思其文，復命掌誥。
- 公潛謂人：「此職宜少，豈無凋郡，庸以自效。
- 」上藉（或作「籍」）其實，俾統于洪。
- 逋滯攸除，姦訛革風，祛蔽于目，釋負于躬。
- 方乎（或作「平」）所部，禁絕浮屠。
- 風雨順易，秔稻盈疇。
- 人得其所（或作「饒」），乃恬乃謳（或作「謠」）。
- 化成有代，思以息勞。
- 虛位而竢，奄忽（方作「勿隨」）滔滔。
- 維德維績，志于斯石，日遠彌高。
- （同前書卷三一）（按：王公爲王仲舒。
- 碑文末云：「既以公之德刻而藏之墓矣，子初又請詩以揭之。
- 」稱詩而不稱銘，故錄出。
- ）。

## 拼音

- sheng1 ren2 zhi1 zhi4 ， ben3 hu1 si1 wen2 。
- you3 shi4 qi2 mo4 ， er2 wang4 qi2 yuan2 ， qie4 jin4 mei4 lou4 ， dao4 you2 shi4 yin1 。
- you3 zhi4 qi2 ben3 ， er2 ni4 gu3 chen2 ， dang1 yong4 er2 yu1 ， guai1 li4 bu4 shen1 。
- jiao4 shi4 er4 zhe3 ， qi2 guo4 ye3 jun1 。
- qi2 mei3 wang2 gong1 ， zhi4 ru2 zhi1 ben3 ， da2 shi4 zhi1 jing1 。
- zhi4 zhi4 er2 ji1 ， han2 han2 er2 ting2 。
- wei3 wei2 hua2 ying1 （ yi2 zuo4 「 ying1 hua2 」）， bu4 jin1 bu4 ying2 。
- shu2 bo1 qi2 xin1 ？ shu2 fa1 qi2 ming2 ？ jie4 ran2 er2 ju1 ， shi4 you3 yi3 qing1 。
- fu1 wen2 di4 jie1 ， zhuo2 lie4 shi4 cong2 ， yi3 zhong1 yuan3 ming2 ， you3 zhi2 you3 feng3 。
- bian4 e4 jian1 （ huo4 zuo4 「 sheng4 」） ken3 ， ju4 xie2 bu2 yong4 。
- xiu4 chu1 ban1 hang2 ， nai3 dong4 di4 mu4 。
- di4 sheng3 jie2 xin1 ， en1 gu4 ri4 wo4 。
- xiang2 yu2 lang2 shu3 ， xian1 yu2 jin4 mi4 。
- fa1 di4 zhi1 ling4 ， jian3 gu3 er2 wei4 。
- bu4 bi3 yu2 quan2 ， yi3 zhi2 you3 yuan1 ， qiao1 han4 cuo4 ya4 ， jing4 zao1 chi4 ben1 。
- jiu3 yan1 yu2 wai4 ， li4 shou3 da4 fan1 。
- suo3 zhi4 ji2 si1 ， bi4 xi1 li4 bing4 ， wei3 ku1 yi3 gao1 ， yu4 ye1 （ huo4 zuo4 「 yang2 」） yi3 xing3 ， tan3 zhi1 chang3 zhi1 ， bi4 jue2 qi2 jing4 ， jun4 zhi1 yong3 zhi1 ， shi3 an1 qi2 yong3 。
- di4 si1 qi2 wen2 ， fu4 ming4 zhang3 gao4 。
- gong1 qian2 wei4 ren2 ：「 ci3 zhi2 yi2 shao3 ， qi3 wu2 diao1 jun4 ， yong1 yi3 zi4 xiao4 。
- 」 shang4 jie4 （ huo4 zuo4 「 ji2 」） qi2 shi2 ， bi3 tong3 yu2 hong2 。
- bu1 zhi4 you1 chu2 ， jian1 e2 ge2 feng1 ， qu1 bi4 yu2 mu4 ， shi4 fu4 yu2 gong1 。
- fang1 hu1 （ huo4 zuo4 「 ping2 」） suo3 bu4 ， jin4 jue2 fu2 tu2 。
- feng1 yu3 shun4 yi4 ， jing1 dao4 ying2 chou2 。
- ren2 de2 qi2 suo3 （ huo4 zuo4 「 rao2 」）， nai3 tian2 nai3 ou1 （ huo4 zuo4 「 yao2 」）。
- hua4 cheng2 you3 dai4 ， si1 yi3 xi1 lao2 。
- xu1 wei4 er2 si4 ， yan3 hu1 （ fang1 zuo4 「 wu4 sui2 」） tao1 tao1 。
- wei2 de2 wei2 ji4 ， zhi4 yu2 si1 shi2 ， ri4 yuan3 mi2 gao1 。
- （ tong2 qian2 shu1 juan4 san1 yi1 ）（ an4 ： wang2 gong1 wei2 wang2 zhong4 shu1 。
- bei1 wen2 mo4 yun2 ：「 ji4 yi3 gong1 zhi1 de2 ke4 er2 cang2 zhi1 mu4 yi3 ， zi3 chu1 you4 qing3 shi1 yi3 jie1 zhi1 。
- 」 cheng1 shi1 er2 bu4 cheng1 ming2 ， gu4 lu4 chu1 。
- ）。

## 注释

## 译文

## 赏析
