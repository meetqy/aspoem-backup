---
id: han-yu-song-qu-hong-nan-gui
title: 送區弘南歸
titlePinyin: song4 qu1 hong2 nan2 gui1
titleSlug: song-qu-hong-nan-gui
author: 韓愈
authorPinyin: han2 yu4
authorSlug: han-yu
dynasty: 唐
dynastyPinyin: tang2
dynastySlug: tang
tags: []
---

## 正文

- 穆昔南征軍不歸，蟲沙猿鶴伏以飛。
- 洶洶洞庭莽翠微，九疑鑱天荒是非。
- 野有象犀水貝璣，分散百寶人士稀。
- 我遷於南日周圍，來見者衆莫伊俙。
- 爰有區子熒熒暉，觀以彝訓或從違。
- 我念前人譬葑菲，落以斧引以纆徽。
- 雖有不逮驅騑騑，或採於薄漁於磯。
- 服役不辱言不譏，從我荆州來京畿。
- 離其母妻絕因依，嗟我道不能自肥。
- 子雖勤苦終何希，王都觀闕雙巍巍。
- 騰蹋衆駿事鞍鞿，佩服上色紫與緋。
- 獨子之節可嗟唏，母附書至妻寄衣。
- 開書拆衣淚痕晞，雖不敕還情庶幾。
- 朝暮盤羞惻庭闈，幽房無人感伊威。
- 人生此難餘可祈，子去矣時若發機。
- 蜃沈海底氣昇霏，彩雉野伏朝扇翬。
- 處子窈窕王所妃，苟有令德隱不腓。
- 況今天子鋪德威，蔽能者誅薦受禨。
- 出送撫背我涕揮，行行正直慎脂韋。
- 業成志樹來頎頎，我當爲子言天扉。

## 拼音

- mu4 xi1 nan2 zheng1 jun1 bu4 gui1 ， chong2 sha1 yuan2 he4 fu2 yi3 fei1 。
- xiong1 xiong1 dong4 ting2 mang3 cui4 wei1 ， jiu3 yi2 chan2 tian1 huang1 shi4 fei1 。
- ye3 you3 xiang4 xi1 shui3 bei4 ji1 ， fen1 san4 bai3 bao3 ren2 shi4 xi1 。
- wo3 qian1 wu1 nan2 ri4 zhou1 wei2 ， lai2 jian4 zhe3 zhong4 mo4 yi1 xi1 。
- yuan2 you3 qu1 zi3 ying2 ying2 hui1 ， guan1 yi3 yi2 xun4 huo4 cong2 wei2 。
- wo3 nian4 qian2 ren2 pi4 feng1 fei1 ， luo4 yi3 fu3 yin3 yi3 mo4 hui1 。
- sui1 you3 bu4 dai3 qu1 fei1 fei1 ， huo4 cai3 wu1 bao2 yu2 wu1 ji1 。
- fu2 yi4 bu4 ru3 yan2 bu4 ji1 ， cong2 wo3 jing1 zhou1 lai2 jing1 ji1 。
- li2 qi2 mu3 qi1 jue2 yin1 yi1 ， jie1 wo3 dao4 bu4 neng2 zi4 fei2 。
- zi3 sui1 qin2 ku3 zhong1 he2 xi1 ， wang2 du1 guan1 que4 shuang1 wei1 wei1 。
- teng2 ta4 zhong4 jun4 shi4 an1 ji1 ， pei4 fu2 shang4 se4 zi3 yu3 fei1 。
- du2 zi3 zhi1 jie2 ke3 jie1 xi1 ， mu3 fu4 shu1 zhi4 qi1 ji4 yi1 。
- kai1 shu1 chai1 yi1 lei4 hen2 xi1 ， sui1 bu2 chi4 huan2 qing2 shu4 ji1 。
- zhao1 mu4 pan2 xiu1 ce4 ting2 wei2 ， you1 fang2 wu2 ren2 gan3 yi1 wei1 。
- ren2 sheng1 ci3 nan2 yu2 ke3 qi2 ， zi3 qu4 yi3 shi2 ruo4 fa1 ji1 。
- shen4 shen3 hai3 di3 qi4 sheng1 fei1 ， cai3 zhi4 ye3 fu2 chao2 shan4 hui1 。
- chu3 zi3 yao3 tiao3 wang2 suo3 fei1 ， gou3 you3 ling4 de2 yin3 bu4 fei2 。
- kuang4 jin1 tian1 zi3 pu1 de2 wei1 ， bi4 neng2 zhe3 zhu1 jian4 shou4 ji1 。
- chu1 song4 fu3 bei4 wo3 ti4 hui1 ， hang2 hang2 zheng4 zhi2 shen4 zhi1 wei2 。
- ye4 cheng2 zhi4 shu4 lai2 qi2 qi2 ， wo3 dang1 wei2 zi3 yan2 tian1 fei1 。

## 注释

## 译文

## 赏析
