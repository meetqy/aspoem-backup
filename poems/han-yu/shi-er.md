---
id: han-yu-shi-er
title: 示兒
titlePinyin: shi4 er2
titleSlug: shi-er
author: 韓愈
authorPinyin: han2 yu4
authorSlug: han-yu
dynasty: 唐
dynastyPinyin: tang2
dynastySlug: tang
tags: []
---

## 正文

- 始我來京師，止攜一束書。
- 辛勤三十年，以有此屋廬。
- 此屋豈爲華，於我自有餘。
- 中堂高且新，四時登牢蔬。
- 前榮饌賓親，冠婚之所於。
- 庭內無所有，高樹八九株。
- 有藤婁絡之，春華夏陰敷。
- 東堂坐見山，雲風相吹噓。
- 松果連南亭，外有瓜芋區。
- 西偏屋不多，槐榆翳空虛。
- 山鳥旦夕鳴，有類澗谷居。
- 主婦治北堂，膳服適戚疎。
- 恩封高平君，子孫從朝裾。
- 開門問誰來，無非卿大夫。
- 不知官高卑，玉帶懸金魚。
- 問客之所爲，峨冠講唐虞。
- 酒食罷無爲，棋槊以相娛。
- 凡此座中人，十九持鈞樞。
- 又問誰與頻，莫與張樊如。
- 來過亦無事，考評道精麤。
- 躚躚媚學子，牆屏日有徒。
- 以能問不能，其蔽豈可祛。
- 嗟我不修飾，事與庸人俱。
- 安能坐如此，比肩於朝儒。
- 詩以示兒曹，其無迷厥初。

## 拼音

- shi3 wo3 lai2 jing1 shi1 ， zhi3 xie2 yi2 shu4 shu1 。
- xin1 qin2 san1 shi2 nian2 ， yi3 you3 ci3 wu1 lu2 。
- ci3 wu1 qi3 wei2 hua2 ， wu1 wo3 zi4 you3 yu2 。
- zhong1 tang2 gao1 qie3 xin1 ， si4 shi2 deng1 lao2 shu1 。
- qian2 rong2 zhuan4 bin1 qin1 ， guan1 hun1 zhi1 suo3 wu1 。
- ting2 nei4 wu2 suo3 you3 ， gao1 shu4 ba1 jiu3 zhu1 。
- you3 teng2 lou2 luo4 zhi1 ， chun1 hua2 xia4 yin1 fu1 。
- dong1 tang2 zuo4 jian4 shan1 ， yun2 feng1 xiang1 chui1 xu1 。
- song1 guo3 lian2 nan2 ting2 ， wai4 you3 gua1 yu4 qu1 。
- xi1 pian1 wu1 bu4 duo1 ， huai2 yu2 yi4 kong1 xu1 。
- shan1 niao3 dan4 xi1 ming2 ， you3 lei4 jian4 gu3 ju1 。
- zhu3 fu4 zhi4 bei3 tang2 ， shan4 fu2 shi4 qi1 shu1 。
- en1 feng1 gao1 ping2 jun1 ， zi3 sun1 cong2 chao2 ju1 。
- kai1 men2 wen4 shui2 lai2 ， wu2 fei1 qing1 da4 fu1 。
- bu4 zhi1 guan1 gao1 bei1 ， yu4 dai4 xuan2 jin1 yu2 。
- wen4 ke4 zhi1 suo3 wei2 ， e2 guan1 jiang3 tang2 yu2 。
- jiu3 shi2 ba4 wu2 wei2 ， qi2 shuo4 yi3 xiang1 yu2 。
- fan2 ci3 zuo4 zhong1 ren2 ， shi2 jiu3 chi2 jun1 shu1 。
- you4 wen4 shui2 yu3 bin1 ， mo4 yu3 zhang1 fan2 ru2 。
- lai2 guo4 yi4 wu2 shi4 ， kao3 ping2 dao4 jing1 cu1 。
- xian1 xian1 mei4 xue2 zi3 ， qiang2 ping2 ri4 you3 tu2 。
- yi3 neng2 wen4 bu4 neng2 ， qi2 bi4 qi3 ke3 qu1 。
- jie1 wo3 bu4 xiu1 shi4 ， shi4 yu3 yong1 ren2 ju4 。
- an1 neng2 zuo4 ru2 ci3 ， bi3 jian1 wu1 chao2 ru2 。
- shi1 yi3 shi4 er2 cao2 ， qi2 wu2 mi2 jue2 chu1 。

## 注释

## 译文

## 赏析
