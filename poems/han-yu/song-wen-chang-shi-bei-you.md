---
id: han-yu-song-wen-chang-shi-bei-you
title: 送文暢師北遊
titlePinyin: song4 wen2 chang4 shi1 bei3 you2
titleSlug: song-wen-chang-shi-bei-you
author: 韓愈
authorPinyin: han2 yu4
authorSlug: han-yu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 昔在四門館，晨有僧來謁。
- 自言本吳人，少小學城闕。
- 已窮佛根源，粗識事輗軏。
- 攣拘屈吾真，戒轄思遠發。
- 薦紳秉筆徒，聲譽耀前閥。
- 從求送行詩，屢造忍顛蹶。
- 今成十餘卷，浩汗羅斧鉞。
- 先生閟窮巷，未得窺剞劂。
- 又聞識大道，何路補剠刖。
- 出其囊中文，滿聽實清越。
- 謂僧當少安，草序頗排訐。
- 上論古之初，所以施賞罰。
- 下開迷惑胸，窙豁劚株橜。
- 僧時不聽瑩，若飲水救暍。
- 風塵一出門，時日多如髮。
- 三年竄荒嶺，守縣坐深樾。
- 徴租聚異物，詭製怛巾襪。
- 幽窮誰共語，思想甚含噦。
- 昨來得京官，照壁喜見蝎。
- 況逢舊親識，無不比鶼蟨。
- 長安多門戶，弔慶少休歇。
- 而能勤來過，重惠安可揭。
- 當今聖政初，恩澤完 {羽戊} 狘。
- 胡爲不自暇，飄戾逐鸇𪆙。
- 僕射領北門，威德壓胡羯。
- 相公鎮幽都，竹帛爛勳伐。
- 酒場舞閨姝，獵騎圍邊月。
- 開張篋中寶，自可得津筏。
- 從茲富裘馬，寧復茹藜蕨。
- 余期報恩後，謝病老耕垡。
- 庇身指蓬茅，逞志縱獫猲。
- 僧還相訪來，山藥煮可掘。

## 拼音

- xi1 zai4 si4 men2 guan3 ， chen2 you3 seng1 lai2 ye4 。
- zi4 yan2 ben3 wu2 ren2 ， shao3 xiao3 xue2 cheng2 que4 。
- yi3 qiong2 fo2 gen1 yuan2 ， cu1 shi2 shi4 ni2 yue4 。
- luan2 ju1 qu1 wu2 zhen1 ， jie4 xia2 si1 yuan3 fa1 。
- jian4 shen1 bing3 bi3 tu2 ， sheng1 yu4 yao4 qian2 fa2 。
- cong2 qiu2 song4 xing2 shi1 ， lü3 zao4 ren3 dian1 jue3 。
- jin1 cheng2 shi2 yu2 juan4 ， hao4 han4 luo2 fu3 yue4 。
- xian1 sheng0 bi4 qiong2 xiang4 ， wei4 de2 kui1 ji1 jue2 。
- you4 wen2 shi2 da4 dao4 ， he2 lu4 bu3 qing2 yue4 。
- chu1 qi2 nang2 zhong1 wen2 ， man3 ting1 shi2 qing1 yue4 。
- wei4 seng1 dang1 shao3 an1 ， cao3 xu4 po1 pai2 jie2 。
- shang4 lun4 gu3 zhi1 chu1 ， suo3 yi3 shi1 shang3 fa2 。
- xia4 kai1 mi2 huo4 xiong1 ， xiao1 huo1 zhu2 zhu1 jue2 。
- seng1 shi2 bu4 ting1 ying2 ， ruo4 yin3 shui3 jiu4 ye1 。
- feng1 chen2 yi4 chu1 men2 ， shi2 ri4 duo1 ru2 fa4 。
- san1 nian2 cuan4 huang1 ling3 ， shou3 xian4 zuo4 shen1 yue4 。
- zhi3 zu1 ju4 yi4 wu4 ， gui3 zhi4 da2 jin1 wa4 。
- you1 qiong2 shui2 gong4 yu3 ， si1 xiang3 shen4 han2 yue3 。
- zuo2 lai2 de2 jing1 guan1 ， zhao4 bi4 xi3 jian4 xie1 。
- kuang4 feng2 jiu4 qin1 shi2 ， wu2 bu4 bi3 jian1 jue2 。
- chang2 an1 duo1 men2 hu4 ， diao4 qing4 shao3 xiu1 xie1 。
- er2 neng2 qin2 lai2 guo4 ， zhong4 hui4 an1 ke3 jie1 。
- dang1 jin1 sheng4 zheng4 chu1 ， en1 ze2 wan2  { yu3 wu4 }  xue4 。
- hu2 wei2 bu2 zi4 xia2 ， piao1 li4 zhu2 zhan1 𪆙。
- pu2 she4 ling3 bei3 men2 ， wei1 de2 ya1 hu2 jie2 。
- xiang4 gong0 zhen4 you1 dou1 ， zhu2 bo2 lan4 xun1 fa2 。
- jiu3 chang3 wu3 gui1 shu1 ， lie4 qi2 wei2 bian1 yue4 。
- kai1 zhang1 qie4 zhong1 bao3 ， zi4 ke3 de2 jin1 fa2 。
- cong2 zi1 fu4 qiu2 ma3 ， ning2 fu4 ru2 li2 jue2 。
- yu2 qi1 bao4 en1 hou4 ， xie4 bing4 lao3 geng1 fa2 。
- bi4 shen1 zhi3 peng2 mao2 ， cheng3 zhi4 zong4 xian3 he4 。
- seng1 huan2 xiang1 fang3 lai2 ， shan1 yao4 zhu3 ke3 jue2 。

## 注释

## 译文

## 赏析
