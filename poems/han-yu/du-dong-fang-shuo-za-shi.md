---
id: han-yu-du-dong-fang-shuo-za-shi
title: 讀東方朔雜事
titlePinyin: du2 dong1 fang1 shuo4 za2 shi4
titleSlug: du-dong-fang-shuo-za-shi
author: 韓愈
authorPinyin: han2 yu4
authorSlug: han-yu
dynasty: 唐
dynastyPinyin: tang2
dynastySlug: tang
tags: []
---

## 正文

- 嚴嚴王母宮，下維萬仙家。
- 噫欠爲飄風，濯手大雨沱。
- 方朔乃豎子，驕不加禁訶。
- 偷入雷電室，輷輘掉狂車。
- 王母聞以笑，衛官助呀呀。
- 不知萬萬人，生身埋泥沙。
- 簸頓五山踣，流漂八維蹉。
- 曰吾兒可憎，奈此狡獪何。
- 方朔聞不喜，褫身絡蛟蛇。
- 瞻相北斗柄，兩手自相挼。
- 羣仙急乃言，百犯庸不科。
- 向觀睥睨處，事在不可赦。
- 欲不布露言，外口實諠譁。
- 王母不得已，顏嚬口齎嗟。
- 頷頭可其奏，送以紫玉珂。
- 方朔不懲創，挾恩更矜誇。
- 詆欺劉天子，正晝溺殿衙。
- 一旦不辭訣，攝身凌蒼霞。

## 拼音

- yan2 yan2 wang2 mu3 gong1 ， xia4 wei2 wan4 xian1 jia1 。
- yi1 qian4 wei2 piao1 feng1 ， zhuo2 shou3 da4 yu3 tuo2 。
- fang1 shuo4 nai3 shu4 zi3 ， jiao1 bu4 jia1 jin4 he1 。
- tou1 ru4 lei2 dian4 shi4 ， hong1 ling2 diao4 kuang2 ju1 。
- wang2 mu3 wen2 yi3 xiao4 ， wei4 guan1 zhu4 ya1 ya1 。
- bu4 zhi1 wan4 wan4 ren2 ， sheng1 shen1 mai2 ni2 sha1 。
- bo4 dun4 wu3 shan1 bo2 ， liu2 piao1 ba1 wei2 cuo1 。
- yue1 wu2 er2 ke3 zeng1 ， nai4 ci3 jiao3 kuai4 he2 。
- fang1 shuo4 wen2 bu4 xi3 ， chi3 shen1 luo4 jiao1 she2 。
- zhan1 xiang1 bei3 dou3 bing3 ， liang3 shou3 zi4 xiang1 ruo2 。
- qun2 xian1 ji2 nai3 yan2 ， bai3 fan4 yong1 bu4 ke1 。
- xiang4 guan1 pi4 ni4 chu3 ， shi4 zai4 bu4 ke3 she4 。
- yu4 bu2 bu4 lu4 yan2 ， wai4 kou3 shi2 xuan1 hua2 。
- wang2 mu3 bu4 de2 yi3 ， yan2 pin2 kou3 ji1 jie1 。
- han4 tou2 ke3 qi2 zou4 ， song4 yi3 zi3 yu4 ke1 。
- fang1 shuo4 bu4 cheng2 chuang4 ， xie2 en1 geng4 jin1 kua1 。
- di3 qi1 liu2 tian1 zi3 ， zheng4 zhou4 ni4 dian4 ya2 。
- yi2 dan4 bu4 ci2 jue2 ， she4 shen1 ling2 cang1 xia2 。

## 注释

## 译文

## 赏析
