---
id: han-yu-yu-zhong-ji-meng-xing-bu-ji-dao-lian-ju
title: 雨中寄孟刑部幾道聯句
titlePinyin: yu3 zhong1 ji4 meng4 xing2 bu4 ji1 dao4 lian2 ju4
titleSlug: yu-zhong-ji-meng-xing-bu-ji-dao-lian-ju
author: 韓愈
authorPinyin: han2 yu4
authorSlug: han-yu
dynasty: 唐
dynastyPinyin: tang2
dynastySlug: tang
tags: []
---

## 正文

- 秋潦淹轍迹，高居限參拜。
- 耿耿蓄良思，遙遙仰嘉話。
- 一晨長隔歲，百步遠殊界。
- 商聽饒清聳，悶懷空抑噫。
- 美君知道腴，逸步謝天械。
- 吟馨鑠紛雜，抱照瑩疑怪。
- 撞宏聲不掉，輸邈瀾逾殺。
- 檐瀉碎江喧，街流淺溪邁。
- 念初相遭逢，幸免因媒介。
- 祛煩類決癰，愜興劇爬疥。
- 研文較幽玄，呼博騁雄快。
- 今君軺方馳，伊我羽已鎩。
- 溫存感深惠，琢切奉明誡。
- 迨茲更凝情，暫阻若嬰瘵。
- 欲知相從盡，靈珀拾纖芥。
- 欲知相益多，神藥銷宿憊。
- 德符仙山岸，永立難欹壞。
- 氣涵秋天河，有朗無驚湃。
- 祥鳳遺蒿鷃，雲韶掩夷靺。
- 爭名求鵠徒，騰口甚蟬喝。
- 未來聲已赫，始鼓敵前敗。
- 鬬場再鳴先，遐路一飛屆。
- 東野繼奇躅，修綸懸衆犗。
- 穿空細丘垤，照日陋菅蒯。
- 小生何足道，積慎如觸蠆。
- 愔愔抱所諾，翼翼自申戒。
- 聖書空勘讀，盜食敢求嘬。
- 惟當騎款段，豈望覿珪玠。
- 弱操愧筠杉，微芳比蕭●。
- 何以驗高明，柔中有剛夬。

## 拼音

- qiu1 liao2 yan1 zhe2 ji4 ， gao1 ju1 xian4 can1 bai4 。
- geng3 geng3 xu4 liang2 si1 ， yao2 yao2 yang3 jia1 hua4 。
- yi4 chen2 chang2 ge2 sui4 ， bai3 bu4 yuan3 shu1 jie4 。
- shang1 ting1 rao2 qing1 song3 ， men4 huai2 kong1 yi4 yi1 。
- mei3 jun1 zhi1 dao4 yu2 ， yi4 bu4 xie4 tian1 xie4 。
- yin2 xin1 shuo4 fen1 za2 ， bao4 zhao4 ying2 yi2 guai4 。
- zhuang4 hong2 sheng1 bu2 diao4 ， shu1 miao3 lan2 yu2 sha1 。
- yan2 xie4 sui4 jiang1 xuan1 ， jie1 liu2 qian3 xi1 mai4 。
- nian4 chu1 xiang1 zao1 feng2 ， xing4 mian3 yin1 mei2 jie4 。
- qu1 fan2 lei4 jue2 yong1 ， qie4 xing1 ju4 pa2 jie4 。
- yan2 wen2 jiao4 you1 xuan2 ， hu1 bo2 cheng3 xiong2 kuai4 。
- jin1 jun1 yao2 fang1 chi2 ， yi1 wo3 yu3 yi3 sha1 。
- wen1 cun2 gan3 shen1 hui4 ， zhuo2 qie4 feng4 ming2 jie4 。
- dai4 zi1 geng4 ning2 qing2 ， zan4 zu3 ruo4 ying1 zhai4 。
- yu4 zhi1 xiang1 cong2 jin4 ， ling2 po4 shi2 xian1 jie4 。
- yu4 zhi1 xiang1 yi4 duo1 ， shen2 yao4 xiao1 su4 bei4 。
- de2 fu2 xian1 shan1 an4 ， yong3 li4 nan2 qi1 huai4 。
- qi4 han2 qiu1 tian1 he2 ， you3 lang3 wu2 jing1 pai4 。
- xiang2 feng4 yi2 hao1 yan4 ， yun2 shao2 yan3 yi2 mo4 。
- zheng1 ming2 qiu2 hu2 tu2 ， teng2 kou3 shen4 chan2 he1 。
- wei4 lai2 sheng1 yi3 he4 ， shi3 gu3 di2 qian2 bai4 。
- dou4 chang3 zai4 ming2 xian1 ， xia2 lu4 yi4 fei1 jie4 。
- dong1 ye3 ji4 qi2 zhu2 ， xiu1 lun2 xuan2 zhong4 jie4 。
- chuan1 kong1 xi4 qiu1 die2 ， zhao4 ri4 lou4 jian1 kuai3 。
- xiao3 sheng1 he2 zu2 dao4 ， ji1 shen4 ru2 chu4 chai4 。
- yin1 yin1 bao4 suo3 nuo4 ， yi4 yi4 zi4 shen1 jie4 。
- sheng4 shu1 kong1 kan1 du2 ， dao4 shi2 gan3 qiu2 zuo1 。
- wei2 dang1 qi2 kuan3 duan4 ， qi3 wang4 di2 gui1 jie4 。
- ruo4 cao1 kui4 yun2 shan1 ， wei1 fang1 bi3 xiao1 ●。
- he2 yi3 yan4 gao1 ming2 ， rou2 zhong1 you3 gang1 guai4 。

## 注释

## 译文

## 赏析
