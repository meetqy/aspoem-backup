---
id: han-yu-he-jiang-ting
title: 合江亭
titlePinyin: he2 jiang1 ting2
titleSlug: he-jiang-ting
author: 韓愈
authorPinyin: han2 yu4
authorSlug: han-yu
dynasty: 唐
dynastyPinyin: tang2
dynastySlug: tang
tags: []
---

## 正文

- 紅亭枕湘江，蒸水會其左。
- 瞰臨眇空闊，綠淨不可唾。
- 維昔經營初，邦君實王佐。
- 翦林遷神祠，買地費家貨。
- 梁棟宏可愛，結構麗匪過。
- 伊人去軒騰，茲宇遂頹挫。
- 老郎來何暮，高唱久乃和。
- 樹蘭盈九畹，栽竹逾萬个。
- 長綆汲滄浪，幽蹊下坎坷。
- 波濤夜俯聽，雲樹朝對臥。
- 初如遺宦情，終乃最郡課。
- 人生誠無幾，事往悲豈奈。
- 蕭條緜歲時，契闊繼庸懦。
- 勝事誰復論，醜聲日已播。
- 中丞黜凶邪，天子閔窮餓。
- 君侯至之初，閭里自相賀。
- 淹滯樂閑曠，勤苦勸慵惰。
- 爲余掃塵階，命樂醉衆座。
- 窮秋感平分，新月憐半破。
- 願書巖上石，勿使泥塵涴。

## 拼音

- hong2 ting2 zhen3 xiang1 jiang1 ， zheng1 shui3 hui4 qi2 zuo3 。
- kan4 lin2 miao3 kong1 kuo4 ， lü4 jing4 bu4 ke3 tuo4 。
- wei2 xi1 jing1 ying2 chu1 ， bang1 jun1 shi2 wang2 zuo3 。
- jian3 lin2 qian1 shen2 ci2 ， mai3 di4 fei4 jia1 huo4 。
- liang2 dong4 hong2 ke3 ai4 ， jie2 gou4 li2 fei3 guo4 。
- yi1 ren2 qu4 xuan1 teng2 ， zi1 yu3 sui4 tui2 cuo4 。
- lao3 lang2 lai2 he2 mu4 ， gao1 chang4 jiu3 nai3 he2 。
- shu4 lan2 ying2 jiu3 wan3 ， zai1 zhu2 yu2 wan4 ge4 。
- chang2 geng3 ji2 cang1 lang4 ， you1 qi1 xia4 kan3 ke3 。
- bo1 tao1 ye4 fu3 ting1 ， yun2 shu4 chao2 dui4 wo4 。
- chu1 ru2 yi2 huan4 qing2 ， zhong1 nai3 zui4 jun4 ke4 。
- ren2 sheng1 cheng2 wu2 ji1 ， shi4 wang3 bei1 qi3 nai4 。
- xiao1 tiao2 mian2 sui4 shi2 ， qi4 kuo4 ji4 yong1 nuo4 。
- sheng4 shi4 shui2 fu4 lun4 ， chou3 sheng1 ri4 yi3 bo1 。
- zhong1 cheng2 chu4 xiong1 xie2 ， tian1 zi3 min3 qiong2 e4 。
- jun1 hou2 zhi4 zhi1 chu1 ， lü2 li3 zi4 xiang1 he4 。
- yan1 zhi4 le4 xian2 kuang4 ， qin2 ku3 quan4 yong1 duo4 。
- wei2 yu2 sao3 chen2 jie1 ， ming4 le4 zui4 zhong4 zuo4 。
- qiong2 qiu1 gan3 ping2 fen1 ， xin1 yue4 lian2 ban4 po4 。
- yuan4 shu1 yan2 shang4 shi2 ， wu4 shi3 ni2 chen2 wo4 。

## 注释

## 译文

## 赏析
