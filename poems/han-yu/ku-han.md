---
id: han-yu-ku-han
title: 苦寒
titlePinyin: ku3 han2
titleSlug: ku-han
author: 韓愈
authorPinyin: han2 yu4
authorSlug: han-yu
dynasty: 唐
dynastyPinyin: tang2
dynastySlug: tang
tags: []
---

## 正文

- 四時各平分，一氣不可兼。
- 隆寒奪春序，顓頊固不廉。
- 太昊弛維綱，畏避但守謙。
- 遂令黃泉下，萌牙夭句尖。
- 草木不復抽，百味失苦甜。
- 凶飆攪宇宙，鋩刃甚割砭。
- 日月雖云尊，不能活烏蟾。
- 羲和送日出，恇怯頻窺覘。
- 炎帝持祝融，呵噓不相炎。
- 而我當此時，恩光何由沾。
- 肌膚生鱗甲，衣被如刀鐮。
- 氣寒鼻莫齅，血凍指不拈。
- 濁醪沸入喉，口角如銜箝。
- 將持匕箸食，觸指如排籤。
- 侵爐不覺暖，熾炭屢已添。
- 探湯無所益，何況纊與縑。
- 虎豹僵穴中，蛟螭死幽潛。
- 熒惑喪纏次，六龍冰脫髯。
- 芒碭大包內，生類恐盡殲。
- 啾啾窗間雀，不知已微纖。
- 舉頭仰天鳴，所願晷刻淹。
- 不如彈射死，却得親炰燖。
- 鸞皇苟不存，爾固不在占。
- 其餘蠢動儔，俱死誰恩嫌。
- 伊我稱最靈，不能女覆苫。
- 悲哀激憤歎，五藏難安恬。
- 中宵倚牆立，淫淚何漸漸。
- 天王哀無辜，惠我下顧瞻。
- 褰旒去耳纊，調和進梅鹽。
- 賢能日登御，黜彼傲與憸。
- 生風吹死氣，豁達如褰簾。
- 懸乳零落墮，晨光入前簷。
- 雪霜頓銷釋，土脉膏且黏。
- 豈徒蘭蕙榮，施及艾與蒹。
- 日萼行鑠鑠，風條坐襜襜。
- 天乎苟其能，吾死意亦厭。

## 拼音

- si4 shi2 ge4 ping2 fen1 ， yi2 qi4 bu4 ke3 jian1 。
- long2 han2 duo2 chun1 xu4 ， zhuan1 xu4 gu4 bu4 lian2 。
- tai4 hao4 chi2 wei2 gang1 ， wei4 bi4 dan4 shou3 qian1 。
- sui4 ling4 huang2 quan2 xia4 ， meng2 ya2 yao1 ju4 jian1 。
- cao3 mu4 bu2 fu4 chou1 ， bai3 wei4 shi1 ku3 tian2 。
- xiong1 biao1 jiao3 yu3 zhou4 ， mang2 ren4 shen4 ge1 bian1 。
- ri4 yue4 sui1 yun2 zun1 ， bu4 neng2 huo2 wu1 chan2 。
- xi1 he2 song4 ri4 chu1 ， kuang1 qie4 bin1 kui1 chan1 。
- yan2 di4 chi2 zhu4 rong2 ， he1 xu1 bu4 xiang1 yan2 。
- er2 wo3 dang1 ci3 shi2 ， en1 guang1 he2 you2 zhan1 。
- ji1 fu1 sheng1 lin2 jia3 ， yi1 bei4 ru2 dao1 lian2 。
- qi4 han2 bi2 mo4 xiu4 ， xue4 dong4 zhi3 bu4 nian1 。
- zhuo2 lao2 fei4 ru4 hou2 ， kou3 jiao3 ru2 xian2 qian2 。
- jiang1 chi2 bi3 zhu4 shi2 ， chu4 zhi3 ru2 pai2 qian1 。
- qin1 lu2 bu4 jue2 nuan3 ， chi4 tan4 lü3 yi3 tian1 。
- tan4 tang1 wu2 suo3 yi4 ， he2 kuang4 kuang4 yu3 jian1 。
- hu3 bao4 jiang1 xue2 zhong1 ， jiao1 chi1 si3 you1 qian2 。
- ying2 huo4 sang1 chan2 ci4 ， liu4 long2 bing1 tuo1 ran2 。
- mang2 dang4 da4 bao1 nei4 ， sheng1 lei4 kong3 jin4 jian1 。
- jiu1 jiu1 chuang1 jian4 que4 ， bu4 zhi1 yi3 wei1 xian1 。
- ju3 tou2 yang3 tian1 ming2 ， suo3 yuan4 gui3 ke4 yan1 。
- bu4 ru2 dan4 she4 si3 ， que4 de2 qin1 pao2 xun2 。
- luan2 huang2 gou3 bu4 cun2 ， er3 gu4 bu2 zai4 zhan4 。
- qi2 yu2 chun3 dong4 chou2 ， ju4 si3 shui2 en1 xian2 。
- yi1 wo3 cheng1 zui4 ling2 ， bu4 neng2 nü3 fu4 shan1 。
- bei1 ai1 ji1 fen4 tan4 ， wu3 cang2 nan2 an1 tian2 。
- zhong1 xiao1 yi3 qiang2 li4 ， yin2 lei4 he2 jian4 jian4 。
- tian1 wang2 ai1 wu2 gu1 ， hui4 wo3 xia4 gu4 zhan1 。
- qian1 liu2 qu4 er3 kuang4 ， diao4 he2 jin4 mei2 yan2 。
- xian2 neng2 ri4 deng1 yu4 ， chu4 bi3 ao4 yu3 xian1 。
- sheng1 feng1 chui1 si3 qi4 ， huo1 da2 ru2 qian1 lian2 。
- xuan2 ru3 ling2 luo4 duo4 ， chen2 guang1 ru4 qian2 yan2 。
- xue3 shuang1 dun4 xiao1 shi4 ， tu3 mai4 gao1 qie3 nian2 。
- qi3 tu2 lan2 hui4 rong2 ， shi1 ji2 ai4 yu3 jian1 。
- ri4 e4 xing2 shuo4 shuo4 ， feng1 tiao2 zuo4 chan1 chan1 。
- tian1 hu1 gou3 qi2 neng2 ， wu2 si3 yi4 yi4 yan4 。

## 注释

## 译文

## 赏析
