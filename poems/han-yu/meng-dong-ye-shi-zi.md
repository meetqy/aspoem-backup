---
id: han-yu-meng-dong-ye-shi-zi
title: 孟東野失子
titlePinyin: meng4 dong1 ye3 shi1 zi3
titleSlug: meng-dong-ye-shi-zi
author: 韓愈
authorPinyin: han2 yu4
authorSlug: han-yu
dynasty: 唐
dynastyPinyin: tang2
dynastySlug: tang
tags: []
---

## 正文

- 失子將何尤，吾將上尤天。
- 女實主下人，與奪一何偏。
- 彼於女何有，乃令蕃且延。
- 此獨何罪辜，生死旬日間。
- 上呼無時聞，滴地淚到泉。
- 地祇爲之悲，瑟縮久不安。
- 乃呼大靈龜，騎雲款天門。
- 問天主下人，薄厚胡不均。
- 天曰天地人，由來不相關。
- 吾懸日與月，吾繫星與辰。
- 日月相噬齧，星辰踣而顛。
- 吾不女之罪，知非女由因。
- 且物各有分，孰能使之然。
- 有子與無子，禍福未可原。
- 魚子滿母腹，一一欲誰憐。
- 細腰不自乳，舉族常孤鰥。
- 鴟梟啄母腦，母死子始翻。
- 蝮蛇生子時，坼裂腸與肝。
- 好子雖云好，未還恩與勤。
- 惡子不可說，鴟梟蝮蛇然。
- 有子且勿喜，無子固勿歎。
- 上聖不待敎，賢聞語而遷。
- 下愚聞語惑，雖敎無由悛。
- 大靈頓頭受，即日以命還。
- 地祇謂大靈，女往告其人。
- 東野夜得夢，有夫玄衣巾。
- 闖然入其戶，三稱天之言。
- 再拜謝玄夫，收悲以歡忻。

## 拼音

- shi1 zi3 jiang1 he2 you2 ， wu2 jiang1 shang4 you2 tian1 。
- nü3 shi2 zhu3 xia4 ren2 ， yu3 duo2 yi4 he2 pian1 。
- bi3 wu1 nü3 he2 you3 ， nai3 ling4 fan1 qie3 yan2 。
- ci3 du2 he2 zui4 gu1 ， sheng1 si3 xun2 ri4 jian4 。
- shang4 hu1 wu2 shi2 wen2 ， di1 di4 lei4 dao4 quan2 。
- di4 qi2 wei2 zhi1 bei1 ， se4 suo1 jiu3 bu4 an1 。
- nai3 hu1 da4 ling2 gui1 ， qi2 yun2 kuan3 tian1 men2 。
- wen4 tian1 zhu3 xia4 ren2 ， bao2 hou4 hu2 bu4 jun1 。
- tian1 yue1 tian1 di4 ren2 ， you2 lai2 bu4 xiang1 guan1 。
- wu2 xuan2 ri4 yu3 yue4 ， wu2 xi4 xing1 yu3 chen2 。
- ri4 yue4 xiang1 shi4 nie4 ， xing1 chen2 bo2 er2 dian1 。
- wu2 bu4 nü3 zhi1 zui4 ， zhi1 fei1 nü3 you2 yin1 。
- qie3 wu4 ge4 you3 fen1 ， shu2 neng2 shi3 zhi1 ran2 。
- you3 zi3 yu3 wu2 zi3 ， huo4 fu2 wei4 ke3 yuan2 。
- yu2 zi3 man3 mu3 fu4 ， yi1 yi1 yu4 shui2 lian2 。
- xi4 yao1 bu2 zi4 ru3 ， ju3 zu2 chang2 gu1 guan1 。
- chi1 xiao1 zhuo2 mu3 nao3 ， mu3 si3 zi3 shi3 fan1 。
- fu4 she2 sheng1 zi3 shi2 ， che4 lie4 chang2 yu3 gan1 。
- hao3 zi3 sui1 yun2 hao3 ， wei4 huan2 en1 yu3 qin2 。
- e4 zi3 bu4 ke3 shuo1 ， chi1 xiao1 fu4 she2 ran2 。
- you3 zi3 qie3 wu4 xi3 ， wu2 zi3 gu4 wu4 tan4 。
- shang4 sheng4 bu2 dai4 jiao4 ， xian2 wen2 yu3 er2 qian1 。
- xia4 yu2 wen2 yu3 huo4 ， sui1 jiao4 wu2 you2 quan1 。
- da4 ling2 dun4 tou2 shou4 ， ji2 ri4 yi3 ming4 huan2 。
- di4 qi2 wei4 da4 ling2 ， nü3 wang3 gao4 qi2 ren2 。
- dong1 ye3 ye4 de2 meng4 ， you3 fu1 xuan2 yi1 jin1 。
- chuang3 ran2 ru4 qi2 hu4 ， san1 cheng1 tian1 zhi1 yan2 。
- zai4 bai4 xie4 xuan2 fu1 ， shou1 bei1 yi3 huan1 xin1 。

## 注释

## 译文

## 赏析
