---
id: han-yu-ting-ying-shi-dan-qin
title: 聽穎師彈琴
titlePinyin: ting1 ying3 shi1 dan4 qin2
titleSlug: ting-ying-shi-dan-qin
author: 韓愈
authorPinyin: han2 yu4
authorSlug: han-yu
dynasty: 唐
dynastyPinyin: tang2
dynastySlug: tang
tags: []
---

## 正文

- 昵昵兒女語，恩怨相爾汝。
- 劃然變軒昂，勇士赴敵場。
- 浮雲柳絮無根蔕，天地闊遠隨飛揚。
- 喧啾百鳥羣，忽見孤鳳皇。
- 躋攀分寸不可上，失勢一落千丈強。
- 嗟余有兩耳，未省聽絲篁。
- 自聞穎師彈，起坐在一旁。
- 推手遽止之，濕衣淚滂滂。
- 穎乎爾誠能，無以冰炭置我腸。

## 拼音

- ni4 ni4 er2 nü3 yu3 ， en1 yuan4 xiang1 er3 ru3 。
- hua2 ran2 bian4 xuan1 ang2 ， yong3 shi4 fu4 di2 chang3 。
- fu2 yun2 liu3 xu4 wu2 gen1 di4 ， tian1 di4 kuo4 yuan3 sui2 fei1 yang2 。
- xuan1 jiu1 bai3 niao3 qun2 ， hu1 jian4 gu1 feng4 huang2 。
- ji1 pan1 fen1 cun4 bu4 ke3 shang4 ， shi1 shi4 yi2 luo4 qian1 zhang4 qiang2 。
- jie1 yu2 you3 liang3 er3 ， wei4 sheng3 ting1 si1 huang2 。
- zi4 wen2 ying3 shi1 dan4 ， qi3 zuo4 zai4 yi4 pang2 。
- tui1 shou3 ju4 zhi3 zhi1 ， shi1 yi1 lei4 pang1 pang1 。
- ying3 hu1 er3 cheng2 neng2 ， wu2 yi3 bing1 tan4 zhi4 wo3 chang2 。

## 注释

## 译文

## 赏析
