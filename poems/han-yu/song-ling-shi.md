---
id: han-yu-song-ling-shi
title: 送靈師
titlePinyin: song4 ling2 shi1
titleSlug: song-ling-shi
author: 韓愈
authorPinyin: han2 yu4
authorSlug: han-yu
dynasty: 唐
dynastyPinyin: tang2
dynastySlug: tang
tags: []
---

## 正文

- 佛法入中國，爾來六百年。
- 齊民逃賦役，高士著幽禪。
- 官吏不之制，紛紛聽其然。
- 耕桑日失隸，朝署時遣賢。
- 靈師皇甫姓，胤胄本蟬聯。
- 少小涉書史，早能綴文篇。
- 中間不得意，失跡成延遷。
- 逸志不拘敎，軒騰斷牽攣。
- 圍棊鬬白黑，生死隨機權。
- 六博在一擲，梟盧叱回旋。
- 戰詩誰與敵，浩汗橫戈鋋。
- 飲酒盡百𧣴，嘲詣思逾鮮。
- 有時醉花月，高唱清且緜。
- 四座咸寂默，杳如奏湘弦。
- 尋勝不憚險，黔江屢洄沿。
- 瞿塘五六月，驚電讓歸船。
- 怒水忽中裂，千尋墮幽泉。
- 環回勢益急，仰見團團天。
- 投身豈得計，性命甘徒捐。
- 浪沫蹙翻涌，漂浮再生全。
- 同行二十人，魂骨俱坑填。
- 靈師不挂懷，冒涉道轉延。
- 開忠二州牧，詩賦時多傳。
- 失職不把筆，珠璣爲君編。
- 強留費日月，密席羅嬋娟。
- 昨者至林邑，使君數開筵。
- 逐客三四公，盈懷贈蘭荃。
- 湖游泛漭沆，溪宴駐潺湲。
- 別語不許出，行裾動遭牽。
- 隣州競招請，書札何翩翩。
- 十月下桂嶺，乘寒恣窺緣。
- 落落王員外，爭迎獲其先。
- 自從入賓館，占恡久能專。
- 吾徒頗攜被，接宿窮歡妍。
- 聽說兩京事，分明皆眼前。
- 縱橫雜謠俗，瑣屑咸羅穿。
- 材調真可惜，朱丹在磨研。
- 方將歛之道，且欲冠其顛。
- 韶陽李太守，高步凌雲烟。
- 得客輙忘食，開囊乞繒錢。
- 手持南曹敘，字重青瑤鐫。
- 古氣參彖繫，高標摧太玄。
- 維舟事干謁，披讀頭風痊。
- 還如舊相識，傾壺暢幽悁。
- 以此復留滯，歸驂幾時鞭。

## 拼音

- fo2 fa3 ru4 zhong1 guo2 ， er3 lai2 liu4 bai3 nian2 。
- qi2 min2 tao2 fu4 yi4 ， gao1 shi4 zhu4 you1 shan4 。
- guan1 li4 bu4 zhi1 zhi4 ， fen1 fen1 ting1 qi2 ran2 。
- geng1 sang1 ri4 shi1 li4 ， chao2 shu3 shi2 qian3 xian2 。
- ling2 shi1 huang2 fu3 xing4 ， yin4 zhou4 ben3 chan2 lian2 。
- shao3 xiao3 she4 shu1 shi3 ， zao3 neng2 zhui4 wen2 pian1 。
- zhong1 jian4 bu4 de2 yi4 ， shi1 ji4 cheng2 yan2 qian1 。
- yi4 zhi4 bu4 ju1 jiao4 ， xuan1 teng2 duan4 qian1 luan2 。
- wei2 qi2 dou4 bai2 hei1 ， sheng1 si3 sui2 ji1 quan2 。
- liu4 bo2 zai4 yi2 zhi4 ， xiao1 lu2 chi4 hui2 xuan2 。
- zhan4 shi1 shui2 yu3 di2 ， hao4 han4 heng2 ge1 chan2 。
- yin3 jiu3 jin4 bai3 𧣴， chao2 yi4 si1 yu2 xian1 。
- you3 shi2 zui4 hua1 yue4 ， gao1 chang4 qing1 qie3 mian2 。
- si4 zuo4 xian2 ji4 mo4 ， yao3 ru2 zou4 xiang1 xian2 。
- xun2 sheng4 bu2 dan4 xian3 ， qian2 jiang1 lü3 hui2 yan2 。
- qu2 tang2 wu3 liu4 yue4 ， jing1 dian4 rang4 gui1 chuan2 。
- nu4 shui3 hu1 zhong1 lie4 ， qian1 xun2 duo4 you1 quan2 。
- huan2 hui2 shi4 yi4 ji2 ， yang3 jian4 tuan2 tuan2 tian1 。
- tou2 shen1 qi3 de2 ji4 ， xing4 ming4 gan1 tu2 juan1 。
- lang4 mo4 cu4 fan1 yong3 ， piao1 fu2 zai4 sheng1 quan2 。
- tong2 hang2 er4 shi2 ren2 ， hun2 gu3 ju4 keng1 tian2 。
- ling2 shi1 bu2 gua4 huai2 ， mao4 she4 dao4 zhuan3 yan2 。
- kai1 zhong1 er4 zhou1 mu4 ， shi1 fu4 shi2 duo1 chuan2 。
- shi1 zhi2 bu4 ba3 bi3 ， zhu1 ji1 wei2 jun1 bian1 。
- qiang2 liu2 fei4 ri4 yue4 ， mi4 xi2 luo2 chan2 juan1 。
- zuo2 zhe3 zhi4 lin2 yi4 ， shi3 jun1 shu4 kai1 yan2 。
- zhu2 ke4 san1 si4 gong1 ， ying2 huai2 zeng4 lan2 quan2 。
- hu2 you2 fan4 mang3 hang4 ， xi1 yan4 zhu4 chan2 yuan2 。
- bie2 yu3 bu4 xu1 chu1 ， xing2 ju1 dong4 zao1 qian1 。
- lin2 zhou1 jing4 zhao1 qing3 ， shu1 zha2 he2 pian1 pian1 。
- shi2 yue4 xia4 gui4 ling3 ， cheng2 han2 zi4 kui1 yuan2 。
- luo4 luo4 wang2 yuan2 wai4 ， zheng1 ying2 huo4 qi2 xian1 。
- zi4 cong2 ru4 bin1 guan3 ， zhan4 lin4 jiu3 neng2 zhuan1 。
- wu2 tu2 po1 xie2 bei4 ， jie1 su4 qiong2 huan1 yan2 。
- ting1 shuo1 liang3 jing1 shi4 ， fen1 ming2 jie1 yan3 qian2 。
- zong4 heng2 za2 yao2 su2 ， suo3 xie4 xian2 luo2 chuan1 。
- cai2 diao4 zhen1 ke3 xi1 ， zhu1 dan1 zai4 mo2 yan2 。
- fang1 jiang1 lian3 zhi1 dao4 ， qie3 yu4 guan1 qi2 dian1 。
- shao2 yang2 li3 tai4 shou3 ， gao1 bu4 ling2 yun2 yan1 。
- de2 ke4 zhe2 wang4 shi2 ， kai1 nang2 qi3 zeng1 qian2 。
- shou3 chi2 nan2 cao2 xu4 ， zi4 zhong4 qing1 yao2 juan1 。
- gu3 qi4 can1 tuan4 xi4 ， gao1 biao1 cui1 tai4 xuan2 。
- wei2 zhou1 shi4 gan1 ye4 ， pi1 du2 tou2 feng1 quan2 。
- huan2 ru2 jiu4 xiang1 shi2 ， qing1 hu2 chang4 you1 yuan1 。
- yi3 ci3 fu4 liu2 zhi4 ， gui1 can1 ji1 shi2 bian1 。

## 注释

## 译文

## 赏析
