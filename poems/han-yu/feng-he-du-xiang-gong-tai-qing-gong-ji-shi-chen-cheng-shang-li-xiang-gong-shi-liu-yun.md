---
id: han-yu-feng-he-du-xiang-gong-tai-qing-gong-ji-shi-chen-cheng-shang-li-xiang-gong-shi-liu-yun
title: 奉和杜相公太清宮紀事陳誠上李相公十六韻
titlePinyin: feng4 he2 du4 xiang4 gong0 tai4 qing1 gong1 ji4 shi4 chen2 cheng2 shang4 li3 xiang4 gong0 shi2 liu4 yun4
titleSlug: feng-he-du-xiang-gong-tai-qing-gong-ji-shi-chen-cheng-shang-li-xiang-gong-shi-liu-yun
author: 韓愈
authorPinyin: han2 yu4
authorSlug: han-yu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 耒耜興姬國，輴欙建夏家。
- 在功誠可尚，於道詎爲華。
- 象帝威容大，僊宗寶曆賒。
- 衛門羅戟槊，圖壁雜龍蛇。
- 禮樂追尊盛，乾坤降福遐。
- 四真皆齒列，二聖亦肩差。
- 陽月時之首，陰泉氣未牙。
- 殿階鋪水碧，庭炬坼金葩。
- 紫極觀忘倦，青詞奏不譁。
- 噌吰宮夜闢，嘈囐鼓晨撾。
- 褻味陳奚取，名香薦孔嘉。
- 垂祥紛可錄，俾壽浩無涯。
- 貴相山瞻峻，清文玉絕瑕。
- 代工聲問遠，攝事敬恭加。
- 皎潔當天月，葳蕤捧日霞。
- 唱妍酬亦麗，俛仰但稱嗟。

## 拼音

- lei3 si4 xing1 ji1 guo2 ， chun1 lei2 jian4 xia4 jia1 。
- zai4 gong1 cheng2 ke3 shang4 ， wu1 dao4 ju4 wei2 hua2 。
- xiang4 di4 wei1 rong2 da4 ， xian1 zong1 bao3 li4 she1 。
- wei4 men2 luo2 ji3 shuo4 ， tu2 bi4 za2 long2 she2 。
- li3 le4 zhui1 zun1 sheng4 ， qian2 kun1 jiang4 fu2 xia2 。
- si4 zhen1 jie1 chi3 lie4 ， er4 sheng4 yi4 jian1 cha4 。
- yang2 yue4 shi2 zhi1 shou3 ， yin1 quan2 qi4 wei4 ya2 。
- dian4 jie1 pu1 shui3 bi4 ， ting2 ju4 che4 jin1 pa1 。
- zi3 ji2 guan1 wang4 juan4 ， qing1 ci2 zou4 bu4 hua2 。
- ceng1 hong2 gong1 ye4 pi4 ， cao2 za2 gu3 chen2 zhua1 。
- xie4 wei4 chen2 xi1 qu3 ， ming2 xiang1 jian4 kong3 jia1 。
- chui2 xiang2 fen1 ke3 lu4 ， bi3 shou4 hao4 wu2 ya2 。
- gui4 xiang1 shan1 zhan1 jun4 ， qing1 wen2 yu4 jue2 xia2 。
- dai4 gong1 sheng1 wen4 yuan3 ， she4 shi4 jing4 gong1 jia1 。
- jiao3 jie2 dang1 tian1 yue4 ， wei1 rui2 peng3 ri4 xia2 。
- chang4 yan2 chou2 yi4 li2 ， fu3 yang3 dan4 cheng1 jie1 。

## 注释

## 译文

## 赏析
