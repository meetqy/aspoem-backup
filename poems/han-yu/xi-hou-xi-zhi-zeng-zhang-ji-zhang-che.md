---
id: han-yu-xi-hou-xi-zhi-zeng-zhang-ji-zhang-che
title: 喜侯喜至贈張籍張徹
titlePinyin: xi3 hou2 xi3 zhi4 zeng4 zhang1 ji2 zhang1 che4
titleSlug: xi-hou-xi-zhi-zeng-zhang-ji-zhang-che
author: 韓愈
authorPinyin: han2 yu4
authorSlug: han-yu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 昔我在南時，數君常在念。
- 搖搖不可止，諷詠日喁噞。
- 如以膏濯衣，每漬垢逾染。
- 又如心中疾，鍼石非所砭。
- 常思得遊處，至死無倦厭。
- 地遐物奇怪，水鏡涵石劒。
- 荒花窮漫亂，幽獸工騰閃。
- 礙目不忍窺，忽忽坐昏墊。
- 逢神多所祝，豈忘靈即驗。
- 依依夢歸路，歷歷想行店。
- 今者誠自幸，所懷無一欠。
- 孟生去雖索，侯氏來還歉。
- 欹眠聽新詩，屋角月豔豔。
- 雜作承間騁，交驚舌互舚。
- 繽紛指瑕疵，拒捍阻城塹。
- 以余經摧挫，固請發鉛槧。
- 居然妄推讓，見謂爇天燄。
- 比疎語徒妍，悚息不敢占。
- 呼奴具盤餐，飣餖魚菜贍。
- 人生但如此，朱紫安足僭。

## 拼音

- xi1 wo3 zai4 nan2 shi2 ， shu4 jun1 chang2 zai4 nian4 。
- yao2 yao2 bu4 ke3 zhi3 ， feng3 yong3 ri4 yong2 yan3 。
- ru2 yi3 gao1 zhuo2 yi1 ， mei3 zi4 gou4 yu2 ran3 。
- you4 ru2 xin1 zhong1 ji2 ， zhen1 shi2 fei1 suo3 bian1 。
- chang2 si1 de2 you2 chu3 ， zhi4 si3 wu2 juan4 yan4 。
- di4 xia2 wu4 qi2 guai4 ， shui3 jing4 han2 shi2 jian4 。
- huang1 hua1 qiong2 man4 luan4 ， you1 shou4 gong1 teng2 shan3 。
- ai4 mu4 bu4 ren3 kui1 ， hu1 hu1 zuo4 hun1 dian4 。
- feng2 shen2 duo1 suo3 zhu4 ， qi3 wang4 ling2 ji2 yan4 。
- yi1 yi1 meng4 gui1 lu4 ， li4 li4 xiang3 xing2 dian4 。
- jin1 zhe3 cheng2 zi4 xing4 ， suo3 huai2 wu2 yi2 qian4 。
- meng4 sheng1 qu4 sui1 suo3 ， hou2 shi4 lai2 huan2 qian4 。
- qi1 mian2 ting1 xin1 shi1 ， wu1 jiao3 yue4 yan4 yan4 。
- za2 zuo4 cheng2 jian4 cheng3 ， jiao1 jing1 she2 hu4 tian4 。
- bin1 fen1 zhi3 xia2 ci1 ， ju4 han4 zu3 cheng2 qian4 。
- yi3 yu2 jing1 cui1 cuo4 ， gu4 qing3 fa1 qian1 qian4 。
- ju1 ran2 wang4 tui1 rang4 ， jian4 wei4 ruo4 tian1 yan4 。
- bi3 shu1 yu3 tu2 yan2 ， song3 xi1 bu4 gan3 zhan4 。
- hu1 nu2 ju4 pan2 can1 ， ding4 dou4 yu2 cai4 shan4 。
- ren2 sheng1 dan4 ru2 ci3 ， zhu1 zi3 an1 zu2 jian4 。

## 注释

## 译文

## 赏析
