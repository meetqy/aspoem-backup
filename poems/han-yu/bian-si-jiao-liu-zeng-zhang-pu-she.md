---
id: han-yu-bian-si-jiao-liu-zeng-zhang-pu-she
title: 汴泗交流贈張僕射
titlePinyin: bian4 si4 jiao1 liu2 zeng4 zhang1 pu2 she4
titleSlug: bian-si-jiao-liu-zeng-zhang-pu-she
author: 韓愈
authorPinyin: han2 yu4
authorSlug: han-yu
dynasty: 唐
dynastyPinyin: tang2
dynastySlug: tang
tags: []
---

## 正文

- 汴泗交流郡城角，築場十步平如削。
- 短垣三面繚逶迤，擊鼓騰騰樹赤旗。
- 新秋朝涼未見日，公早結束來何爲。
- 分曹決勝約前定，百馬攢蹄近相暎。
- 毬驚杖奮合且離，紅牛纓紱黃金羈。
- 側身轉臂著馬腹，霹靂應手神珠馳。
- 超遙散漫兩閑暇，揮霍紛紜爭變化。
- 發難得巧意氣麤，讙聲四合壯士呼。
- 此誠習戰非爲劇，豈若安坐行良圖。
- 當今忠臣不可得，公馬莫走須殺賊。

## 拼音

- bian4 si4 jiao1 liu2 jun4 cheng2 jiao3 ， zhu4 chang3 shi2 bu4 ping2 ru2 xiao1 。
- duan3 yuan2 san1 mian4 liao2 wei1 yi2 ， ji1 gu3 teng2 teng2 shu4 chi4 qi2 。
- xin1 qiu1 chao2 liang2 wei4 jian4 ri4 ， gong1 zao3 jie2 shu4 lai2 he2 wei2 。
- fen1 cao2 jue2 sheng4 yue1 qian2 ding4 ， bai3 ma3 zan3 ti2 jin4 xiang1 ying4 。
- qiu2 jing1 zhang4 fen4 he2 qie3 li2 ， hong2 niu2 ying1 fu2 huang2 jin1 ji1 。
- ce4 shen1 zhuan3 bi4 zhu4 ma3 fu4 ， pi1 li4 ying1 shou3 shen2 zhu1 chi2 。
- chao1 yao2 san3 man4 liang3 xian2 xia2 ， hui1 huo4 fen1 yun2 zheng1 bian4 hua4 。
- fa1 nan2 de2 qiao3 yi4 qi4 cu1 ， huan1 sheng1 si4 he2 zhuang4 shi4 hu1 。
- ci3 cheng2 xi2 zhan4 fei1 wei2 ju4 ， qi3 ruo4 an1 zuo4 xing2 liang2 tu2 。
- dang1 jin1 zhong1 chen2 bu4 ke3 de2 ， gong1 ma3 mo4 zou3 xu1 sha1 zei2 。

## 注释

## 译文

## 赏析
