---
id: han-yu-long-li
title: 瀧吏
titlePinyin: long2 li4
titleSlug: long-li
author: 韓愈
authorPinyin: han2 yu4
authorSlug: han-yu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 南行逾六旬，始下昌樂瀧。
- 險惡不可狀，船石相舂撞。
- 往問瀧頭吏，潮州尚幾里。
- 行當何時到，土風復何似。
- 瀧吏垂手笑，官何問之愚。
- 譬官居京邑，何由知東吳。
- 東吳遊宦鄉，官知自有由。
- 潮州底處所，有罪乃竄流。
- 儂幸無負犯，何由到而知。
- 官今行自到，那遽妄問爲。
- 不虞卒見困，汗出媿且駭。
- 吏曰聊戲官，儂嘗使往罷。
- 嶺南大抵同，官去道苦遼。
- 下此三千里，有州始名潮。
- 惡溪瘴毒聚，雷電常洶洶。
- 鱷魚大於船，牙眼怖殺儂。
- 州南數十里，有海無天地。
- 颶風有時作，掀簸真差事。
- 聖人於天下，於物無不容。
- 比聞此州囚，亦在生還儂。
- 官無嫌此州，固罪人所徙。
- 官當明時來，事不待說委。
- 官不自謹慎，宜即引分往。
- 胡爲此水邊，神色久戃慌。
- 㼚大缾甖小，所任自有宜。
- 官何不自量，滿溢以取斯。
- 工農雖小人，事業各有守。
- 不知官在朝，有益國家不。
- 得無虱其間，不武亦不文。
- 仁義飭其躬，巧姦敗羣倫。
- 叩頭謝吏言，始慚今更羞。
- 歷官二十餘，國恩竝未酬。
- 凡吏之所訶，嗟實頗有之。
- 不即金木誅，敢不識恩私。
- 潮州雖云遠，雖惡不可過。
- 於身實已多，敢不持自賀。

## 拼音

- nan2 xing2 yu2 liu4 xun2 ， shi3 xia4 chang1 le4 long2 。
- xian3 e4 bu4 ke3 zhuang4 ， chuan2 shi2 xiang1 chong1 zhuang4 。
- wang3 wen4 long2 tou2 li4 ， chao2 zhou1 shang4 ji1 li3 。
- xing2 dang1 he2 shi2 dao4 ， tu3 feng1 fu4 he2 si4 。
- long2 li4 chui2 shou3 xiao4 ， guan1 he2 wen4 zhi1 yu2 。
- pi4 guan1 ju1 jing1 yi4 ， he2 you2 zhi1 dong1 wu2 。
- dong1 wu2 you2 huan4 xiang1 ， guan1 zhi1 zi4 you3 you2 。
- chao2 zhou1 di3 chu3 suo3 ， you3 zui4 nai3 cuan4 liu2 。
- nong2 xing4 wu2 fu4 fan4 ， he2 you2 dao4 er2 zhi1 。
- guan1 jin1 xing2 zi4 dao4 ， na4 ju4 wang4 wen4 wei2 。
- bu4 yu2 zu2 jian4 kun4 ， han4 chu1 kui4 qie3 hai4 。
- li4 yue1 liao2 xi4 guan1 ， nong2 chang2 shi3 wang3 ba4 。
- ling3 nan2 da4 di3 tong2 ， guan1 qu4 dao4 ku3 liao2 。
- xia4 ci3 san1 qian1 li3 ， you3 zhou1 shi3 ming2 chao2 。
- e4 xi1 zhang4 du2 ju4 ， lei2 dian4 chang2 xiong1 xiong1 。
- e4 yu2 da4 wu1 chuan2 ， ya2 yan3 bu4 sha1 nong2 。
- zhou1 nan2 shu4 shi2 li3 ， you3 hai3 wu2 tian1 di4 。
- ju4 feng1 you3 shi2 zuo4 ， xian1 bo4 zhen1 chai1 shi4 。
- sheng4 ren2 wu1 tian1 xia4 ， wu1 wu4 wu2 bu4 rong2 。
- bi3 wen2 ci3 zhou1 qiu2 ， yi4 zai4 sheng1 huan2 nong2 。
- guan1 wu2 xian2 ci3 zhou1 ， gu4 zui4 ren2 suo3 xi3 。
- guan1 dang1 ming2 shi2 lai2 ， shi4 bu2 dai4 shuo1 wei3 。
- guan1 bu2 zi4 jin3 shen4 ， yi2 ji2 yin3 fen1 wang3 。
- hu2 wei2 ci3 shui3 bian1 ， shen2 se4 jiu3 tang3 huang1 。
- 㼚 da4 ping2 ying1 xiao3 ， suo3 ren4 zi4 you3 yi2 。
- guan1 he2 bu2 zi4 liang4 ， man3 yi4 yi3 qu3 si1 。
- gong1 nong2 sui1 xiao3 ren2 ， shi4 ye4 ge4 you3 shou3 。
- bu4 zhi1 guan1 zai4 chao2 ， you3 yi4 guo2 jia1 bu4 。
- de2 wu2 shi1 qi2 jian4 ， bu4 wu3 yi4 bu4 wen2 。
- ren2 yi4 chi4 qi2 gong1 ， qiao3 jian1 bai4 qun2 lun2 。
- kou4 tou2 xie4 li4 yan2 ， shi3 can2 jin1 geng4 xiu1 。
- li4 guan1 er4 shi2 yu2 ， guo2 en1 bing4 wei4 chou2 。
- fan2 li4 zhi1 suo3 he1 ， jie1 shi2 po1 you3 zhi1 。
- bu4 ji2 jin1 mu4 zhu1 ， gan3 bu4 shi2 en1 si1 。
- chao2 zhou1 sui1 yun2 yuan3 ， sui1 e4 bu4 ke3 guo4 。
- wu1 shen1 shi2 yi3 duo1 ， gan3 bu4 chi2 zi4 he4 。

## 注释

## 译文

## 赏析
