---
id: han-yu-shuang-niao-shi
title: 雙鳥詩
titlePinyin: shuang1 niao3 shi1
titleSlug: shuang-niao-shi
author: 韓愈
authorPinyin: han2 yu4
authorSlug: han-yu
dynasty: 唐
dynastyPinyin: tang2
dynastySlug: tang
tags: []
---

## 正文

- 雙鳥海外來，飛飛到中州。
- 一鳥落城市，一鳥集巖幽。
- 不得相伴鳴，爾來三千秋。
- 兩鳥各閉口，萬象銜口頭。
- 春風卷地起，百鳥皆飄浮。
- 兩鳥忽相逢，百日鳴不休。
- 有耳聒皆聾，有口反自羞。
- 百舌舊饒聲，從此恒低頭。
- 得病不呻喚，泯默至死休。
- 雷公告天公，百物須膏油。
- 自從兩鳥鳴，聒亂雷聲收。
- 鬼神怕嘲詠，造化皆停留。
- 草木有微情，挑抉示九州。
- 蟲鼠誠微物，不堪苦誅求。
- 不停兩鳥鳴，百物皆生愁。
- 不停兩鳥鳴，自此無春秋。
- 不停兩鳥鳴，日月難旋輈。
- 不停兩鳥鳴，大法失九疇。
- 周公不爲公，孔丘不爲丘。
- 天公怪兩鳥，各捉一處囚。
- 百蟲與百鳥，然後鳴啾啾。
- 兩鳥既別處，閉聲省愆尤。
- 朝食千頭龍，暮食千頭牛。
- 朝飲河生塵，暮飲海絕流。
- 還當三千秋，更起鳴相酬。

## 拼音

- shuang1 niao3 hai3 wai4 lai2 ， fei1 fei1 dao4 zhong1 zhou1 。
- yi4 niao3 luo4 cheng2 shi4 ， yi4 niao3 ji2 yan2 you1 。
- bu4 de2 xiang1 ban4 ming2 ， er3 lai2 san1 qian1 qiu1 。
- liang3 niao3 ge4 bi4 kou3 ， wan4 xiang4 xian2 kou3 tou2 。
- chun1 feng1 juan4 di4 qi3 ， bai3 niao3 jie1 piao1 fu2 。
- liang3 niao3 hu1 xiang1 feng2 ， bai3 ri4 ming2 bu4 xiu1 。
- you3 er3 guo1 jie1 long2 ， you3 kou3 fan3 zi4 xiu1 。
- bai3 she2 jiu4 rao2 sheng1 ， cong2 ci3 heng2 di1 tou2 。
- de2 bing4 bu4 shen1 huan4 ， min3 mo4 zhi4 si3 xiu1 。
- lei2 gong1 gao4 tian1 gong1 ， bai3 wu4 xu1 gao4 you2 。
- zi4 cong2 liang3 niao3 ming2 ， guo1 luan4 lei2 sheng1 shou1 。
- gui3 shen2 pa4 chao2 yong3 ， zao4 hua4 jie1 ting2 liu2 。
- cao3 mu4 you3 wei1 qing2 ， tiao1 jue2 shi4 jiu3 zhou1 。
- chong2 shu3 cheng2 wei1 wu4 ， bu4 kan1 ku3 zhu1 qiu2 。
- bu4 ting2 liang3 niao3 ming2 ， bai3 wu4 jie1 sheng1 chou2 。
- bu4 ting2 liang3 niao3 ming2 ， zi4 ci3 wu2 chun1 qiu1 。
- bu4 ting2 liang3 niao3 ming2 ， ri4 yue4 nan2 xuan2 zhou1 。
- bu4 ting2 liang3 niao3 ming2 ， da4 fa3 shi1 jiu3 chou2 。
- zhou1 gong1 bu4 wei2 gong1 ， kong3 qiu1 bu4 wei2 qiu1 。
- tian1 gong1 guai4 liang3 niao3 ， ge4 zhuo1 yi4 chu3 qiu2 。
- bai3 chong2 yu3 bai3 niao3 ， ran2 hou4 ming2 jiu1 jiu1 。
- liang3 niao3 ji4 bie2 chu3 ， bi4 sheng1 sheng3 qian1 you2 。
- chao2 shi2 qian1 tou2 long2 ， mu4 shi2 qian1 tou2 niu2 。
- chao2 yin3 he2 sheng1 chen2 ， mu4 yin3 hai3 jue2 liu2 。
- huan2 dang1 san1 qian1 qiu1 ， geng4 qi3 ming2 xiang1 chou2 。

## 注释

## 译文

## 赏析
