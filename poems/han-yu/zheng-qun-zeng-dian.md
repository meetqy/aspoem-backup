---
id: han-yu-zheng-qun-zeng-dian
title: 鄭羣贈簟
titlePinyin: zheng4 qun2 zeng4 dian4
titleSlug: zheng-qun-zeng-dian
author: 韓愈
authorPinyin: han2 yu4
authorSlug: han-yu
dynasty: 唐
dynastyPinyin: tang2
dynastySlug: tang
tags: []
---

## 正文

- 蘄州笛竹天下知，鄭君所寶尤瓌奇。
- 攜來當晝不得臥，一府傳看黃琉璃。
- 體堅色淨又藏節，盡眼凝滑無瑕疵。
- 法曹貧賤衆所易，腰腹空大何能爲。
- 自從五月困暑濕，如坐深甑遭蒸炊。
- 手磨袖拂心語口，慢膚多汗真相宜。
- 日暮歸來獨惆悵，有賣直欲傾家資。
- 誰謂故人知我意，卷送八尺含風漪。
- 呼奴掃地鋪未了，光彩照耀驚童兒。
- 青蠅側翅蚤蝨避，肅肅疑有清飆吹。
- 倒身甘寢百疾愈，却願天日恒炎曦。
- 明珠青玉不足報，贈子相好無時衰。

## 拼音

- qi2 zhou1 di2 zhu2 tian1 xia4 zhi1 ， zheng4 jun1 suo3 bao3 you2 gui1 qi2 。
- xie2 lai2 dang1 zhou4 bu4 de2 wo4 ， yi4 fu3 chuan2 kan4 huang2 liu2 li2 。
- ti3 jian1 se4 jing4 you4 cang2 jie2 ， jin4 yan3 ning2 hua2 wu2 xia2 ci1 。
- fa3 cao2 pin2 jian4 zhong4 suo3 yi4 ， yao1 fu4 kong1 da4 he2 neng2 wei2 。
- zi4 cong2 wu3 yue4 kun4 shu3 shi1 ， ru2 zuo4 shen1 zeng4 zao1 zheng1 chui1 。
- shou3 mo2 xiu4 fu2 xin1 yu3 kou3 ， man4 fu1 duo1 han4 zhen1 xiang4 yi2 。
- ri4 mu4 gui1 lai2 du2 chou2 chang4 ， you3 mai4 zhi2 yu4 qing1 jia1 zi1 。
- shui2 wei4 gu4 ren2 zhi1 wo3 yi4 ， juan4 song4 ba1 chi3 han2 feng1 yi1 。
- hu1 nu2 sao3 di4 pu1 wei4 liao3 ， guang1 cai3 zhao4 yao4 jing1 tong2 er2 。
- qing1 ying2 ce4 chi4 zao3 shi1 bi4 ， su4 su4 yi2 you3 qing1 biao1 chui1 。
- dao3 shen1 gan1 qin3 bai3 ji2 yu4 ， que4 yuan4 tian1 ri4 heng2 yan2 xi1 。
- ming2 zhu1 qing1 yu4 bu4 zu2 bao4 ， zeng4 zi3 xiang1 hao3 wu2 shi2 shuai1 。

## 注释

## 译文

## 赏析
