---
id: han-yu-nan-shan-you-gao-shu-xing-zeng-li-zong-min
title: 南山有高樹行贈李宗閔
titlePinyin: nan2 shan1 you3 gao1 shu4 xing2 zeng4 li3 zong1 min3
titleSlug: nan-shan-you-gao-shu-xing-zeng-li-zong-min
author: 韓愈
authorPinyin: han2 yu4
authorSlug: han-yu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 南山有高樹，花葉何衰衰。
- 上有鳳皇巢，鳳皇乳且棲。
- 四旁多長枝，羣鳥所托依。
- 黃鵠據其高，衆鳥接其卑。
- 不知何山鳥，羽毛有光輝。
- 飛飛擇所處，正得衆所希。
- 上承鳳皇恩，自期永不衰。
- 中與黃鵠羣，不自隱其私。
- 下視衆鳥羣，汝徒竟何爲。
- 不知挾丸子，心默有所規。
- 彈汝枝葉間，汝翅不覺摧。
- 或言由黃鵠，黃鵠豈有之。
- 慎勿猜衆鳥，衆鳥不足猜。
- 無人語鳳皇，汝屈安得知。
- 黃鵠得汝去，婆娑弄毛衣。
- 前汝下視鳥，各議汝瑕疵。
- 汝豈無朋匹，有口莫肯開。
- 汝落蒿艾間，幾時復能飛。
- 哀哀故山友，中夜思汝悲。
- 路遠翅翎短，不得持汝歸。

## 拼音

- nan2 shan1 you3 gao1 shu4 ， hua1 ye4 he2 shuai1 shuai1 。
- shang4 you3 feng4 huang2 chao2 ， feng4 huang2 ru3 qie3 qi1 。
- si4 pang2 duo1 chang2 zhi1 ， qun2 niao3 suo3 tuo1 yi1 。
- huang2 hu2 ju4 qi2 gao1 ， zhong4 niao3 jie1 qi2 bei1 。
- bu4 zhi1 he2 shan1 niao3 ， yu3 mao2 you3 guang1 hui1 。
- fei1 fei1 ze2 suo3 chu3 ， zheng4 de2 zhong4 suo3 xi1 。
- shang4 cheng2 feng4 huang2 en1 ， zi4 qi1 yong3 bu4 shuai1 。
- zhong1 yu3 huang2 hu2 qun2 ， bu2 zi4 yin3 qi2 si1 。
- xia4 shi4 zhong4 niao3 qun2 ， ru3 tu2 jing4 he2 wei2 。
- bu4 zhi1 xie2 wan2 zi0 ， xin1 mo4 you3 suo3 gui1 。
- dan4 ru3 zhi1 ye4 jian4 ， ru3 chi4 bu4 jue2 cui1 。
- huo4 yan2 you2 huang2 hu2 ， huang2 hu2 qi3 you3 zhi1 。
- shen4 wu4 cai1 zhong4 niao3 ， zhong4 niao3 bu4 zu2 cai1 。
- wu2 ren2 yu3 feng4 huang2 ， ru3 qu1 an1 de2 zhi1 。
- huang2 hu2 de2 ru3 qu4 ， po2 suo1 nong4 mao2 yi1 。
- qian2 ru3 xia4 shi4 niao3 ， ge4 yi4 ru3 xia2 ci1 。
- ru3 qi3 wu2 peng2 pi3 ， you3 kou3 mo4 ken3 kai1 。
- ru3 luo4 hao1 ai4 jian4 ， ji1 shi2 fu4 neng2 fei1 。
- ai1 ai1 gu4 shan1 you3 ， zhong1 ye4 si1 ru3 bei1 。
- lu4 yuan3 chi4 ling2 duan3 ， bu4 de2 chi2 ru3 gui1 。

## 注释

## 译文

## 赏析
