---
id: han-yu-song-wu-ben-shi-gui-fan-yang
title: 送無本師歸范陽
titlePinyin: song4 wu2 ben3 shi1 gui1 fan4 yang2
titleSlug: song-wu-ben-shi-gui-fan-yang
author: 韓愈
authorPinyin: han2 yu4
authorSlug: han-yu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 無本於爲文，身大不及膽。
- 吾嘗示之難，勇往無不敢。
- 蛟龍弄角牙，造次欲手攬。
- 衆鬼囚大幽，下覰襲玄窞。
- 天陽熙四海，注視首不頷。
- 鯨鵬相摩窣，兩舉快一噉。
- 夫豈能必然，固已謝黯黮。
- 狂詞肆滂葩，低昂見舒慘。
- 姦窮怪變得，往往造平澹。
- 蠭蟬碎錦纈，綠池披菡萏。
- 芝英擢荒榛，孤翮起連菼。
- 家住幽都遠，未識氣先感。
- 來尋吾何能，無殊嗜昌歜。
- 始見洛陽春，桃枝綴紅糝。
- 遂來長安里，時卦轉習坎。
- 老嬾無鬬心，久不事鉛槧。
- 欲以金帛酬，舉室常顑頷。
- 念當委我去，雪霜刻以憯。
- 獰飆攪空衢，天地與頓撼。
- 勉率吐歌詩，慰女別後覽。

## 拼音

- wu2 ben3 wu1 wei2 wen2 ， shen1 da4 bu4 ji2 dan3 。
- wu2 chang2 shi4 zhi1 nan2 ， yong3 wang3 wu2 bu4 gan3 。
- jiao1 long2 nong4 jiao3 ya2 ， zao4 ci4 yu4 shou3 lan3 。
- zhong4 gui3 qiu2 da4 you1 ， xia4 qu4 xi2 xuan2 dan4 。
- tian1 yang2 xi1 si4 hai3 ， zhu4 shi4 shou3 bu2 han4 。
- jing1 peng2 xiang1 mo2 su1 ， liang3 ju3 kuai4 yi2 dan4 。
- fu1 qi3 neng2 bi4 ran2 ， gu4 yi3 xie4 an4 dan4 。
- kuang2 ci2 si4 pang1 pa1 ， di1 ang2 jian4 shu1 can3 。
- jian1 qiong2 guai4 bian4 de2 ， wang3 wang3 zao4 ping2 dan4 。
- feng1 chan2 sui4 jin3 xie4 ， lü4 chi2 pi1 han4 dan4 。
- zhi1 ying1 zhuo2 huang1 zhen1 ， gu1 he2 qi3 lian2 tan3 。
- jia1 zhu4 you1 dou1 yuan3 ， wei4 shi2 qi4 xian1 gan3 。
- lai2 xun2 wu2 he2 neng2 ， wu2 shu1 shi4 chang1 chu4 。
- shi3 jian4 luo4 yang2 chun1 ， tao2 zhi1 zhui4 hong2 san3 。
- sui4 lai2 chang2 an1 li3 ， shi2 gua4 zhuan3 xi2 kan3 。
- lao3 lan3 wu2 dou4 xin1 ， jiu3 bu2 shi4 qian1 qian4 。
- yu4 yi3 jin1 bo2 chou2 ， ju3 shi4 chang2 kan3 han4 。
- nian4 dang1 wei3 wo3 qu4 ， xue3 shuang1 ke4 yi3 can3 。
- ning2 biao1 jiao3 kong1 qu2 ， tian1 di4 yu3 dun4 han4 。
- mian3 lü4 tu3 ge1 shi1 ， wei4 nü3 bie2 hou4 lan3 。

## 注释

## 译文

## 赏析
