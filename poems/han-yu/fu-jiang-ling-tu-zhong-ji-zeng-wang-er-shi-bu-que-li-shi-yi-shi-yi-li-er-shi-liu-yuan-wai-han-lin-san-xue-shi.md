---
id: han-yu-fu-jiang-ling-tu-zhong-ji-zeng-wang-er-shi-bu-que-li-shi-yi-shi-yi-li-er-shi-liu-yuan-wai-han-lin-san-xue-shi
title: 赴江陵途中寄贈王二十補闕李十一拾遺李二十六員外翰林三學士
titlePinyin: fu4 jiang1 ling2 tu2 zhong1 ji4 zeng4 wang2 er4 shi2 bu3 que4 li3 shi2 yi1 shi2 yi2 li3 er4 shi2 liu4 yuan2 wai4 han4 lin2 san1 xue2 shi4
titleSlug: fu-jiang-ling-tu-zhong-ji-zeng-wang-er-shi-bu-que-li-shi-yi-shi-yi-li-er-shi-liu-yuan-wai-han-lin-san-xue-shi
author: 韓愈
authorPinyin: han2 yu4
authorSlug: han-yu
dynasty: 唐
dynastyPinyin: tang2
dynastySlug: tang
tags: []
---

## 正文

- 孤臣昔放逐，血泣追愆尤。
- 汗漫不省識，怳如乘桴浮。
- 或自疑上疏，上疏豈其由。
- 是年京師旱，田畝少所收。
- 上憐民無食，征賦半已休。
- 有司恤經費，未免煩徵求。
- 富者既云急，貧者固已流。
- 傳聞閭里間，赤子棄渠溝。
- 持男易斗粟，掉臂莫肯酬。
- 我時出衢路，餓者何其稠。
- 親逢道邊死，佇立久咿嚘。
- 歸舍不能食，有如魚中鉤。
- 適會除御史，誠當得言秋。
- 拜疏移閤門，爲忠寧自謀。
- 上陳人疾苦，無令絕其喉。
- 下陳畿甸內，根本理宜優。
- 積雪騐豐熟，幸寬待蠶麰。
- 天子惻然感，司空歎綢繆。
- 謂言即施設，乃反遷炎州。
- 同官盡才俊，偏善柳與劉。
- 或慮語言洩，傳之落冤讐。
- 二子不宜爾，將疑斷還不。
- 中使臨門遣，頃刻不得留。
- 病妹臥牀褥，分知隔明幽。
- 悲啼乞就別，百請不頷頭。
- 弱妻抱稚子，出拜忘慚羞。
- 僶俛不回顧，行行詣連州。
- 朝爲青雲士，暮作白頭囚。
- 商山季冬月，冰凍絕行輈。
- 春風洞庭浪，出沒驚孤舟。
- 逾嶺到所任，低顏奉君侯。
- 酸寒何足道，隨事生瘡疣。
- 遠地觸途異，吏民似猨猴。
- 生獰多忿很，辭舌紛嘲啁。
- 白日屋簷下，雙鳴鬬鵂鶹。
- 有蛇類兩首，有蠱羣飛遊。
- 窮冬或搖扇，盛夏或重裘。
- 颶起最可畏，訇哮簸陵丘。
- 雷霆助光怪，氣象難比侔。
- 癘疫忽潛遘，十家無一瘳。
- 猜嫌動置毒，對案輙懷愁。
- 前日遇恩赦，私心喜還憂。
- 果然又羈縶，不得歸鋤耰。
- 此府雄且大，騰凌盡戈矛。
- 棲棲法曹掾，何處事卑陬。
- 生平企仁義，所學皆孔周。
- 早知大理官，不列三后儔。
- 何況親犴獄，敲搒發姦偷。
- 懸知失事勢，恐自罹罝罘。
- 湘水清且急，涼風日脩脩。
- 胡爲首歸路，旅泊尚夷猶。
- 昨者京使至，嗣皇傳冕旒。
- 赫然下明詔，首罪誅共吺。
- 復聞顛夭輩，峨冠進鴻疇。
- 班行再肅穆，璜珮鳴琅璆。
- 佇繼貞觀烈，邊封脫兜鍪。
- 三賢推侍從，卓犖傾枚鄒。
- 高議參造化，清文煥皇猷。
- 協心輔齊聖，致理同毛輶。
- 小雅詠鹿鳴，食苹貴呦呦。
- 遺風邈不嗣，豈憶嘗同裯。
- 失志早衰換，前期擬蜉蝣。
- 自從齒牙缺，始慕舌爲柔。
- 因疾鼻又塞，漸能等薰蕕。
- 深思罷官去，畢命依松楸。
- 空懷焉能果，但見歲已遒。
- 殷湯閔禽獸，解網祝蛛蝥。
- 雷煥掘寶劍，冤氛消斗牛。
- 茲道誠可尚，誰能借前籌。
- 殷勤答吾友，明月非暗投。

## 拼音

- gu1 chen2 xi1 fang4 zhu2 ， xue4 qi4 zhui1 qian1 you2 。
- han4 man4 bu4 sheng3 shi2 ， huang3 ru2 cheng2 fu2 fu2 。
- huo4 zi4 yi2 shang4 shu1 ， shang4 shu1 qi3 qi2 you2 。
- shi4 nian2 jing1 shi1 han4 ， tian2 mu3 shao3 suo3 shou1 。
- shang4 lian2 min2 wu2 shi2 ， zheng1 fu4 ban4 yi3 xiu1 。
- you3 si1 xu4 jing1 fei4 ， wei4 mian3 fan2 zhi3 qiu2 。
- fu4 zhe3 ji4 yun2 ji2 ， pin2 zhe3 gu4 yi3 liu2 。
- chuan2 wen2 lü2 li3 jian4 ， chi4 zi3 qi4 qu2 gou1 。
- chi2 nan2 yi4 dou4 su4 ， diao4 bi4 mo4 ken3 chou2 。
- wo3 shi2 chu1 qu2 lu4 ， e4 zhe3 he2 qi2 chou2 。
- qin1 feng2 dao4 bian1 si3 ， zhu4 li4 jiu3 yi1 you1 。
- gui1 she4 bu4 neng2 shi2 ， you3 ru2 yu2 zhong1 gou1 。
- shi4 hui4 chu2 yu4 shi3 ， cheng2 dang1 de2 yan2 qiu1 。
- bai4 shu1 yi2 he2 men2 ， wei2 zhong1 ning2 zi4 mou2 。
- shang4 chen2 ren2 ji2 ku3 ， wu2 ling4 jue2 qi2 hou2 。
- xia4 chen2 ji1 dian4 nei4 ， gen1 ben3 li3 yi2 you1 。
- ji1 xue3 yan4 feng1 shu2 ， xing4 kuan1 dai4 can2 mou2 。
- tian1 zi3 ce4 ran2 gan3 ， si1 kong1 tan4 chou2 mou2 。
- wei4 yan2 ji2 shi1 she4 ， nai3 fan3 qian1 yan2 zhou1 。
- tong2 guan1 jin4 cai2 jun4 ， pian1 shan4 liu3 yu3 liu2 。
- huo4 lü4 yu3 yan2 xie4 ， chuan2 zhi1 luo4 yuan1 chou2 。
- er4 zi3 bu4 yi2 er3 ， jiang1 yi2 duan4 huan2 bu4 。
- zhong1 shi3 lin2 men2 qian3 ， qing3 ke4 bu4 de2 liu2 。
- bing4 mei4 wo4 chuang2 ru4 ， fen1 zhi1 ge2 ming2 you1 。
- bei1 ti2 qi3 jiu4 bie2 ， bai3 qing3 bu2 han4 tou2 。
- ruo4 qi1 bao4 zhi4 zi3 ， chu1 bai4 wang4 can2 xiu1 。
- min3 fu3 bu4 hui2 gu4 ， hang2 hang2 yi4 lian2 zhou1 。
- chao2 wei2 qing1 yun2 shi4 ， mu4 zuo4 bai2 tou2 qiu2 。
- shang1 shan1 ji4 dong1 yue4 ， bing1 dong4 jue2 xing2 zhou1 。
- chun1 feng1 dong4 ting2 lang4 ， chu1 mei2 jing1 gu1 zhou1 。
- yu2 ling3 dao4 suo3 ren4 ， di1 yan2 feng4 jun1 hou2 。
- suan1 han2 he2 zu2 dao4 ， sui2 shi4 sheng1 chuang1 you2 。
- yuan3 di4 chu4 tu2 yi4 ， li4 min2 si4 yuan2 hou2 。
- sheng1 ning2 duo1 fen4 hen3 ， ci2 she2 fen1 chao2 zhou1 。
- bai2 ri4 wu1 yan2 xia4 ， shuang1 ming2 dou4 xiu1 liu2 。
- you3 she2 lei4 liang3 shou3 ， you3 gu3 qun2 fei1 you2 。
- qiong2 dong1 huo4 yao2 shan4 ， sheng4 xia4 huo4 zhong4 qiu2 。
- ju4 qi3 zui4 ke3 wei4 ， hong1 xiao4 bo4 ling2 qiu1 。
- lei2 ting2 zhu4 guang1 guai4 ， qi4 xiang4 nan2 bi3 mou2 。
- li4 yi4 hu1 qian2 gou4 ， shi2 jia1 wu2 yi4 chou1 。
- cai1 xian2 dong4 zhi4 du2 ， dui4 an4 zhe2 huai2 chou2 。
- qian2 ri4 yu4 en1 she4 ， si1 xin1 xi3 huan2 you1 。
- guo3 ran2 you4 ji1 zhi2 ， bu4 de2 gui1 chu2 you1 。
- ci3 fu3 xiong2 qie3 da4 ， teng2 ling2 jin4 ge1 mao2 。
- qi1 qi1 fa3 cao2 yuan4 ， he2 chu3 shi4 bei1 zou1 。
- sheng1 ping2 qi3 ren2 yi4 ， suo3 xue2 jie1 kong3 zhou1 。
- zao3 zhi1 da4 li3 guan1 ， bu2 lie4 san1 hou4 chou2 。
- he2 kuang4 qin1 an4 yu4 ， qiao1 peng2 fa1 jian1 tou1 。
- xuan2 zhi1 shi1 shi4 shi4 ， kong3 zi4 li2 ju1 fu2 。
- xiang1 shui3 qing1 qie3 ji2 ， liang2 feng1 ri4 xiu1 xiu1 。
- hu2 wei2 shou3 gui1 lu4 ， lü3 bo2 shang4 yi2 you2 。
- zuo2 zhe3 jing1 shi3 zhi4 ， si4 huang2 chuan2 mian3 liu2 。
- he4 ran2 xia4 ming2 zhao4 ， shou3 zui4 zhu1 gong4 dou1 。
- fu4 wen2 dian1 yao1 bei4 ， e2 guan1 jin4 hong2 chou2 。
- ban1 xing2 zai4 su4 mu4 ， huang2 pei4 ming2 lang2 qiu2 。
- zhu4 ji4 zhen1 guan1 lie4 ， bian1 feng1 tuo1 dou1 mou2 。
- san1 xian2 tui1 shi4 cong2 ， zhuo2 luo4 qing1 mei2 zou1 。
- gao1 yi4 can1 zao4 hua4 ， qing1 wen2 huan4 huang2 you2 。
- xie2 xin1 fu3 qi2 sheng4 ， zhi4 li3 tong2 mao2 you2 。
- xiao3 ya3 yong3 lu4 ming2 ， shi2 ping2 gui4 you1 you1 。
- yi2 feng1 miao3 bu2 si4 ， qi3 yi4 chang2 tong2 dao1 。
- shi1 zhi4 zao3 shuai1 huan4 ， qian2 qi1 ni3 fu2 you2 。
- zi4 cong2 chi3 ya2 que1 ， shi3 mu4 she2 wei2 rou2 。
- yin1 ji2 bi2 you4 sai1 ， jian4 neng2 deng3 xun1 you2 。
- shen1 si1 ba4 guan1 qu4 ， bi4 ming4 yi1 song1 qiu1 。
- kong1 huai2 yan1 neng2 guo3 ， dan4 jian4 sui4 yi3 qiu2 。
- yin1 tang1 min3 qin2 shou4 ， jie3 wang3 zhu4 zhu1 mao2 。
- lei2 huan4 jue2 bao3 jian4 ， yuan1 fen1 xiao1 dou4 niu2 。
- zi1 dao4 cheng2 ke3 shang4 ， shui2 neng2 jie4 qian2 chou2 。
- yin1 qin2 da2 wu2 you3 ， ming2 yue4 fei1 an4 tou2 。

## 注释

## 译文

## 赏析
