---
id: han-yu-feng-ling-xing
title: 豐陵行
titlePinyin: feng1 ling2 xing2
titleSlug: feng-ling-xing
author: 韓愈
authorPinyin: han2 yu4
authorSlug: han-yu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 羽衛煌煌一百里，曉出都門葬天子。
- 羣臣雜沓馳後先，宮官穰穰來不已。
- 是時新秋七月初，金神按節炎氣除。
- 清風飄飄輕雨灑，偃蹇旗斾卷以舒。
- 逾梁下坂笳鼓咽，嵽嵲遂走玄宮閭。
- 哭聲訇天百鳥噪，幽坎晝閉空靈輿。
- 皇帝孝心深且遠，資送禮備無贏餘。
- 設官置衛鎖嬪妓，供養朝夕象平居。
- 臣聞神道尚清淨，三代舊制存諸書。
- 墓藏廟祭不可亂，欲言非職知何如。

## 拼音

- yu3 wei4 huang2 huang2 yi4 bai3 li3 ， xiao3 chu1 dou1 men2 zang4 tian1 zi3 。
- qun2 chen2 za2 ta4 chi2 hou4 xian1 ， gong1 guan1 rang2 rang2 lai2 bu4 yi3 。
- shi4 shi2 xin1 qiu1 qi1 yue4 chu1 ， jin1 shen2 an4 jie2 yan2 qi4 chu2 。
- qing1 feng1 piao1 piao1 qing1 yu3 sa3 ， yan3 jian3 qi2 pei4 juan4 yi3 shu1 。
- yu2 liang2 xia4 ban3 jia1 gu3 yan4 ， di4 nie4 sui4 zou3 xuan2 gong1 lü2 。
- ku1 sheng1 hong1 tian1 bai3 niao3 zao4 ， you1 kan3 zhou4 bi4 kong1 ling2 yu2 。
- huang2 di4 xiao4 xin1 shen1 qie3 yuan3 ， zi1 song4 li3 bei4 wu2 ying2 yu2 。
- she4 guan1 zhi4 wei4 suo3 pin2 ji4 ， gong4 yang3 zhao1 xi1 xiang4 ping2 ju1 。
- chen2 wen2 shen2 dao4 shang4 qing1 jing4 ， san1 dai4 jiu4 zhi4 cun2 zhu1 shu1 。
- mu4 cang2 miao4 ji4 bu4 ke3 luan4 ， yu4 yan2 fei1 zhi2 zhi1 he2 ru2 。

## 注释

## 译文

## 赏析
