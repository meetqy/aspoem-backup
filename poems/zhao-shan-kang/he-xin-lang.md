---
id: zhao-shan-kang-he-xin-lang
title: 贺新郎
titlePinyin: he4 xin1 lang2
titleSlug: he-xin-lang
author: 赵善扛
authorPinyin: zhao4 shan4 kang2
authorSlug: zhao-shan-kang
dynasty: 宋
dynastyPinyin: song4
dynastySlug: song
tags: []
---

## 正文

- 昼永重帘卷。
- 乍池塘、一番过雨，芰荷初展。
- 竹引新梢半含粉，绿荫扶疏满院。
- 过花絮、蝶稀蜂懒。
- 窗户沈沈人不到，伴清幽、时有流莺啭。
- 凝思久，意何限。
- 玉钗坠枕风鬟颤。
- 湛虚堂、壶冰莹彻，簟波零乱。
- 自是仙姿清无暑，月影空垂素扇。
- 破午睡、香销馀篆。
- 一枕湖山千里梦，正白苹烟棹归来晚。
- 云弄碧，楚天远。

## 拼音

- zhou4 yong3 zhong4 lian2 juan4 。
- zha4 chi2 tang2 、 yi4 fan1 guo4 yu3 ， ji4 he2 chu1 zhan3 。
- zhu2 yin3 xin1 shao1 ban4 han2 fen3 ， lü4 yin1 fu2 shu1 man3 yuan4 。
- guo4 hua1 xu4 、 die2 xi1 feng1 lan3 。
- chuang1 hu0 shen3 shen3 ren2 bu2 dao4 ， ban4 qing1 you1 、 shi2 you3 liu2 ying1 zhuan4 。
- ning2 si1 jiu3 ， yi4 he2 xian4 。
- yu4 chai1 zhui4 zhen3 feng1 huan2 chan4 。
- zhan4 xu1 tang2 、 hu2 bing1 ying2 che4 ， dian4 bo1 ling2 luan4 。
- zi4 shi4 xian1 zi1 qing1 wu2 shu3 ， yue4 ying3 kong1 chui2 su4 shan4 。
- po4 wu3 shui4 、 xiang1 xiao1 yu2 zhuan4 。
- yi4 zhen3 hu2 shan1 qian1 li3 meng4 ， zheng4 bai2 ping2 yan1 zhao4 gui1 lai2 wan3 。
- yun2 nong4 bi4 ， chu3 tian1 yuan3 。

## 注释

## 译文

## 赏析
