---
id: sun-bang-he-shi-jing-qi-er
title: 和史經  其二
titlePinyin: he2 shi3 jing1     qi2 er4
titleSlug: he-shi-jing-qi-er
author: 孫邦
authorPinyin: sun1 bang1
authorSlug: sun-bang
dynasty: 宋
dynastyPinyin: song4
dynastySlug: song
tags: []
---

## 正文

- 宅側造豬欄，正坐貪穢免。
- 巷中堆馬糞，而以清貴顯。
- 二事大不侔，其眼乃能辨。
- 吾徒與衲子，相去夫何遠。
- 祇恐無鼻孔，當知係所踐。
- 勿謂一瓣香，便解生一善。
- 居心苟不凈，探洗謾盧扁。
- 要令登此堂，摩詰失其□。
- 深入不二門，諸臭雪見睍。
- 湛然方寸間，衆妙來煙篆。
- 香銷本無事，風靜雲回卷。
- 當年杜陵老，所造宜不淺。
- 夜宿贊公房，習氣元未殄。
- 沉憂覺清夢，豈念世路蹇。
- 豬欄馬糞輩，皆預公卿選。
- 泥塗布渠巷，欲往傷吾跣。
- 所以聞妙香，慨歎獨輾轉。
- 此香爲誰來，知落處者鮮。
- 何如被蒙頭，熟寐一覺遣。

## 拼音

- zhai2 ce4 zao4 zhu1 lan2 ， zheng4 zuo4 tan1 hui4 mian3 。
- xiang4 zhong1 dui1 ma3 fen4 ， er2 yi3 qing1 gui4 xian3 。
- er4 shi4 da4 bu4 mou2 ， qi2 yan3 nai3 neng2 bian4 。
- wu2 tu2 yu3 na4 zi0 ， xiang1 qu4 fu1 he2 yuan3 。
- qi2 kong3 wu2 bi2 kong3 ， dang1 zhi1 xi4 suo3 jian4 。
- wu4 wei4 yi2 ban4 xiang1 ， bian4 jie3 sheng1 yi2 shan4 。
- ju1 xin1 gou3 bu2 jing4 ， tan4 xi3 man2 lu2 bian3 。
- yao4 ling4 deng1 ci3 tang2 ， mo2 jie2 shi1 qi2 □。
- shen1 ru4 bu2 er4 men2 ， zhu1 chou4 xue3 jian4 xian4 。
- zhan4 ran2 fang1 cun4 jian4 ， zhong4 miao4 lai2 yan1 zhuan4 。
- xiang1 xiao1 ben3 wu2 shi4 ， feng1 jing4 yun2 hui2 juan4 。
- dang1 nian2 du4 ling2 lao3 ， suo3 zao4 yi2 bu4 qian3 。
- ye4 su4 zan4 gong1 fang2 ， xi2 qi4 yuan2 wei4 tian3 。
- chen2 you1 jue2 qing1 meng4 ， qi3 nian4 shi4 lu4 jian3 。
- zhu1 lan2 ma3 fen4 bei4 ， jie1 yu4 gong1 qing1 xuan3 。
- ni2 tu2 bu4 qu2 xiang4 ， yu4 wang3 shang1 wu2 xian3 。
- suo3 yi3 wen2 miao4 xiang1 ， kai3 tan4 du2 zhan3 zhuan3 。
- ci3 xiang1 wei2 shui2 lai2 ， zhi1 luo4 chu3 zhe3 xian1 。
- he2 ru2 bei4 meng2 tou2 ， shu2 mei4 yi4 jue2 qian3 。

## 注释

## 译文

## 赏析
