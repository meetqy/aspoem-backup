---
id: tang-geng-yun-nan-lao-ren-xing
title: 雲南老人行
titlePinyin: yun2 nan2 lao3 ren2 xing2
titleSlug: yun-nan-lao-ren-xing
author: 唐庚
authorPinyin: tang2 geng1
authorSlug: tang-geng
dynasty: 宋
dynastyPinyin: song4
dynastySlug: song
tags: []
---

## 正文

- 雲南老人老無力，藜杖支腰隴頭立。
- 道逢蜀客話平生，時復仰天長太息。
- 自言貫屬瀘水湄，瀘水邊徼濱獠夷。
- 夷人之性類蛇豕，頻肆毒螫爲瘡痍。
- 十五年前多寇盗，一境騷然不相保。
- 民禾收刈虜人家，戎馬偷銜汝江草。
- 近來風俗都變移，卷却旌旂張酒旂。
- 牛羊村落晚晴處，煙火樓臺日暮時。
- 兩眼昏花兩鬢雪，喜見昇平好時節。
- 茅屋横吹一笛風，野店攜歸半瓶月。
- 問翁致此何因緣，道是江陽太守賢。
- 鼓琴絃歌不生事，十年静治安吾邊。
- 鄭國國僑去已久，誰信人間準前有。
- 異日刊爲德政碑，請問雲南隴頭叟。

## 拼音

- yun2 nan2 lao3 ren2 lao3 wu2 li4 ， li2 zhang4 zhi1 yao1 long3 tou2 li4 。
- dao4 feng2 shu3 ke4 hua4 ping2 sheng1 ， shi2 fu4 yang3 tian1 chang2 tai4 xi1 。
- zi4 yan2 guan4 shu3 lu2 shui3 mei2 ， lu2 shui3 bian1 jiao3 bin1 liao2 yi2 。
- yi2 ren2 zhi1 xing4 lei4 she2 shi3 ， bin1 si4 du2 shi4 wei2 chuang1 yi2 。
- shi2 wu3 nian2 qian2 duo1 kou4 dao4 ， yi2 jing4 sao1 ran2 bu4 xiang1 bao3 。
- min2 he2 shou1 yi4 lu3 ren2 jia1 ， rong2 ma3 tou1 xian2 ru3 jiang1 cao3 。
- jin4 lai2 feng1 su2 dou1 bian4 yi2 ， juan4 que4 jing1 qi2 zhang1 jiu3 qi2 。
- niu2 yang2 cun1 luo4 wan3 qing2 chu3 ， yan1 huo3 lou2 tai2 ri4 mu4 shi2 。
- liang3 yan3 hun1 hua1 liang3 bin4 xue3 ， xi3 jian4 sheng1 ping2 hao3 shi2 jie2 。
- mao2 wu1 heng2 chui1 yi4 di2 feng1 ， ye3 dian4 xie2 gui1 ban4 ping2 yue4 。
- wen4 weng1 zhi4 ci3 he2 yin1 yuan2 ， dao4 shi4 jiang1 yang2 tai4 shou3 xian2 。
- gu3 qin2 xian2 ge1 bu4 sheng1 shi4 ， shi2 nian2 jing4 zhi4 an1 wu2 bian1 。
- zheng4 guo2 guo2 qiao2 qu4 yi3 jiu3 ， shui2 xin4 ren2 jian4 zhun3 qian2 you3 。
- yi4 ri4 kan1 wei2 de2 zheng4 bei1 ， qing3 wen4 yun2 nan2 long3 tou2 sou3 。

## 注释

## 译文

## 赏析
