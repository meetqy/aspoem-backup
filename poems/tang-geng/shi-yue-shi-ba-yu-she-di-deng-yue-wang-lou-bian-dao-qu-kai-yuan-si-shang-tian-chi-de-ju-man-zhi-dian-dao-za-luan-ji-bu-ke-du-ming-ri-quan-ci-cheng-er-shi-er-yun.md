---
id: tang-geng-shi-yue-shi-ba-yu-she-di-deng-yue-wang-lou-bian-dao-qu-kai-yuan-si-shang-tian-chi-de-ju-man-zhi-dian-dao-za-luan-ji-bu-ke-du-ming-ri-quan-ci-cheng-er-shi-er-yun
title: 十月十八與舍弟登越王樓便道趨開元寺上天池得句滿紙顛倒雜亂幾不可讀明日詮次成二十二韻
titlePinyin: shi2 yue4 shi2 ba1 yu3 she4 di4 deng1 yue4 wang2 lou2 bian4 dao4 qu1 kai1 yuan2 si4 shang4 tian1 chi2 de2 ju4 man3 zhi3 dian1 dao3 za2 luan4 ji1 bu4 ke3 du2 ming2 ri4 quan2 ci4 cheng2 er4 shi2 er4 yun4
titleSlug: shi-yue-shi-ba-yu-she-di-deng-yue-wang-lou-bian-dao-qu-kai-yuan-si-shang-tian-chi-de-ju-man-zhi-dian-dao-za-luan-ji-bu-ke-du-ming-ri-quan-ci-cheng-er-shi-er-yun
author: 唐庚
authorPinyin: tang2 geng1
authorSlug: tang-geng
dynasty: 宋
dynastyPinyin: song4
dynastySlug: song
tags: []
---

## 正文

- 沐浴罷趨局，幽居愁杜門。
- 重登帝子樓，哭弔詩人冤。
- 憑欄參井天，隱几西南坤。
- 冬深一水瘦，歲晚千山髠。
- 豐稔徧川陸，太平到雞豚。
- 江城水頽雉，市瓦塵迷鴛。
- 坐對仙雲宫，祗隔斜陽村。
- 樓臺白水外，松柏蒼雲屯。
- 天垂望羌山，雪汁融朝暾。
- 誰爲四方些，招此千歲魂。
- 便道訪古寺，策杖尋靈源。
- 上到山椒窮，轉覺天池尊。
- 行疲犬馬力，下視烏鳶翻。
- 不應水性高，疑有神物噴。
- 肯隨秋漲落，况逐夏潦渾。
- 潛通八角井，散入千家盆。
- 漁村喚欲譍，釣石諒猶溫。
- 似聞扣船歌，想見持竿蹲。
- 吾曹本山林，朝衣裹狙猿。
- 只應適埜車，便作忘憂萱。
- 詩兼巧拙對，酒雜醇醨吞。
- 閽吏况解事，不妨盡餘樽。

## 拼音

- mu4 yu4 ba4 qu1 ju2 ， you1 ju1 chou2 du4 men2 。
- chong2 deng1 di4 zi3 lou2 ， ku1 diao4 shi1 ren2 yuan1 。
- ping2 lan2 can1 jing3 tian1 ， yin3 ji3 xi1 nan2 kun1 。
- dong1 shen1 yi4 shui3 shou4 ， sui4 wan3 qian1 shan1 kun1 。
- feng1 ren3 bian4 chuan1 lu4 ， tai4 ping2 dao4 ji1 tun2 。
- jiang1 cheng2 shui3 tui2 zhi4 ， shi4 wa3 chen2 mi2 yuan1 。
- zuo4 dui4 xian1 yun2 gong1 ， zhi1 ge2 xie2 yang2 cun1 。
- lou2 tai2 bai2 shui3 wai4 ， song1 bai3 cang1 yun2 tun2 。
- tian1 chui2 wang4 qiang1 shan1 ， xue3 zhi1 rong2 chao2 tun1 。
- shui2 wei2 si4 fang1 xie1 ， zhao1 ci3 qian1 sui4 hun2 。
- bian4 dao4 fang3 gu3 si4 ， ce4 zhang4 xun2 ling2 yuan2 。
- shang4 dao4 shan1 jiao1 qiong2 ， zhuan3 jue2 tian1 chi2 zun1 。
- xing2 pi2 quan3 ma3 li4 ， xia4 shi4 wu1 yuan1 fan1 。
- bu4 ying1 shui3 xing4 gao1 ， yi2 you3 shen2 wu4 pen1 。
- ken3 sui2 qiu1 zhang3 luo4 ， kuang4 zhu2 xia4 liao2 hun2 。
- qian2 tong1 ba1 jiao3 jing3 ， san4 ru4 qian1 jia1 pen2 。
- yu2 cun1 huan4 yu4 ying1 ， diao4 shi2 liang4 you2 wen1 。
- si4 wen2 kou4 chuan2 ge1 ， xiang3 jian4 chi2 gan1 dun1 。
- wu2 cao2 ben3 shan1 lin2 ， chao2 yi1 guo3 ju1 yuan2 。
- zhi1 ying1 shi4 ye3 ju1 ， bian4 zuo4 wang4 you1 xuan1 。
- shi1 jian1 qiao3 zhuo1 dui4 ， jiu3 za2 chun2 li2 tun1 。
- hun1 li4 kuang4 jie3 shi4 ， bu4 fang2 jin4 yu2 zun1 。

## 注释

## 译文

## 赏析
