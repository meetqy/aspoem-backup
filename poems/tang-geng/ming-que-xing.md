---
id: tang-geng-ming-que-xing
title: 鳴鵲行
titlePinyin: ming2 que4 xing2
titleSlug: ming-que-xing
author: 唐庚
authorPinyin: tang2 geng1
authorSlug: tang-geng
dynasty: 宋
dynastyPinyin: song4
dynastySlug: song
tags: []
---

## 正文

- 簷前羣鵲鳴相呼，法當有客或遠書。
- 吾今何處得書尺，而况賓客乘軒車。
- 平生眼中抹泥塗，汎愛了不分賢愚。
- 卒爲所賣罪滿軀，放逐南越烹蟾蜍。
- 百口寄食西南隅，三年莫知安穩無。
- 家書已自不可必，更望故人雙鯉魚。
- 故人頃來絕能疏，况復萬嶺千江湖。
- 雞肋曾是安拳餘，至今畏客如於菟。
- 豈惟避謗謝還往，此日誰肯窺吾廬。
- 杜門却掃也不惡，何但忘客兼忘吾。
- 喧喧鳴鵲汝過矣，曷不往噪權門朱。

## 拼音

- yan2 qian2 qun2 que4 ming2 xiang1 hu1 ， fa3 dang1 you3 ke4 huo4 yuan3 shu1 。
- wu2 jin1 he2 chu3 de2 shu1 chi3 ， er2 kuang4 bin1 ke4 cheng2 xuan1 ju1 。
- ping2 sheng1 yan3 zhong1 mo3 ni2 tu2 ， fan4 ai4 le0 bu4 fen1 xian2 yu2 。
- zu2 wei2 suo3 mai4 zui4 man3 qu1 ， fang4 zhu2 nan2 yue4 peng1 chan2 chu2 。
- bai3 kou3 ji4 shi2 xi1 nan2 yu2 ， san1 nian2 mo4 zhi1 an1 wen3 wu2 。
- jia1 shu1 yi3 zi4 bu4 ke3 bi4 ， geng4 wang4 gu4 ren2 shuang1 li3 yu2 。
- gu4 ren2 qing3 lai2 jue2 neng2 shu1 ， kuang4 fu4 wan4 ling3 qian1 jiang1 hu2 。
- ji1 lei4 ceng2 shi4 an1 quan2 yu2 ， zhi4 jin1 wei4 ke4 ru2 wu1 tu2 。
- qi3 wei2 bi4 bang4 xie4 huan2 wang3 ， ci3 ri4 shui2 ken3 kui1 wu2 lu2 。
- du4 men2 que4 sao3 ye3 bu2 e4 ， he2 dan4 wang4 ke4 jian1 wang4 wu2 。
- xuan1 xuan1 ming2 que4 ru3 guo4 yi3 ， he2 bu4 wang3 zao4 quan2 men2 zhu1 。

## 注释

## 译文

## 赏析
