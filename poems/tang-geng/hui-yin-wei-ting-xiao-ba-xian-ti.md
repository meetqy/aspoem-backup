---
id: tang-geng-hui-yin-wei-ting-xiao-ba-xian-ti
title: 會飲尉廳效八仙體
titlePinyin: hui4 yin3 wei4 ting1 xiao4 ba1 xian1 ti3
titleSlug: hui-yin-wei-ting-xiao-ba-xian-ti
author: 唐庚
authorPinyin: tang2 geng1
authorSlug: tang-geng
dynasty: 宋
dynastyPinyin: song4
dynastySlug: song
tags: []
---

## 正文

- 尉公不忝東州英，坐上拍滿樽中盈。
- 令尹學道眼目明，作佛肯後靈運成。
- 户掾句法令人驚，登壇抗臂從我盟。
- 法曹静如不能鳴，胸中自有百萬兵。
- 會稽少年富才情，墨竹中含楚辭聲。
- 泮宫老人駕虚名，賦詩飲酒畏後生。

## 拼音

- wei4 gong1 bu4 tian3 dong1 zhou1 ying1 ， zuo4 shang4 pai1 man3 zun1 zhong1 ying2 。
- ling4 yin3 xue2 dao4 yan3 mu4 ming2 ， zuo4 fo2 ken3 hou4 ling2 yun4 cheng2 。
- hu4 yuan4 ju4 fa3 ling4 ren2 jing1 ， deng1 tan2 kang4 bi4 cong2 wo3 meng2 。
- fa3 cao2 jing4 ru2 bu4 neng2 ming2 ， xiong1 zhong1 zi4 you3 bai3 wan4 bing1 。
- hui4 ji1 shao3 nian2 fu4 cai2 qing2 ， mo4 zhu2 zhong1 han2 chu3 ci2 sheng1 。
- pan4 gong1 lao3 ren2 jia4 xu1 ming2 ， fu4 shi1 yin3 jiu3 wei4 hou4 sheng1 。

## 注释

## 译文

## 赏析
