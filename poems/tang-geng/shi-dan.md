---
id: tang-geng-shi-dan
title: 示蜑
titlePinyin: shi4 dan4
titleSlug: shi-dan
author: 唐庚
authorPinyin: tang2 geng1
authorSlug: tang-geng
dynasty: 宋
dynastyPinyin: song4
dynastySlug: song
tags: []
---

## 正文

- 先君捐館年，六十畸三算。
- 我今四十三，始得幼子蜑。
- 餘齡繼前躅，蜑也纔及冠。
- 况復未可知，孝章積憂歎。
- 禄養豈不欲，兹事覺已緩。
- 但愛眉目秀，體質净如盥。
- 顧瞻既精神，懷抱亦氣岸。
- 今者新剔髪，瑩若珠未貫。
- 見之令人清，面擁疲手腕。
- 輙然攫吾鬚，霜雪落几案。
- 豈惟不肯嗔，更付一笑粲。
- 骨肉今遠矣，恃汝慰奔竄。
- 行當從諸兄，誦書喧里閈。
- 而我于經術，粗能分句斷。
- 發蒙要師資，心孔爲開鑽。
- 許慎専偏傍，張華休史漢。
- 吾家業儒久，捨此無别段。
- 不應緣一噎，便欲廢炊爨。
- 及親三釡足，未用萬户酇。
- 人生百年期，我今特未半。

## 拼音

- xian1 jun1 juan1 guan3 nian2 ， liu4 shi2 ji1 san1 suan4 。
- wo3 jin1 si4 shi2 san1 ， shi3 de2 you4 zi3 dan4 。
- yu2 ling2 ji4 qian2 zhu2 ， dan4 ye3 cai2 ji2 guan4 。
- kuang4 fu4 wei4 ke3 zhi1 ， xiao4 zhang1 ji1 you1 tan4 。
- lu4 yang3 qi3 bu2 yu4 ， zi1 shi4 jue2 yi3 huan3 。
- dan4 ai4 mei2 mu4 xiu4 ， ti3 zhi4 jing4 ru2 guan4 。
- gu4 zhan1 ji4 jing1 shen2 ， huai2 bao4 yi4 qi4 an4 。
- jin1 zhe3 xin1 ti1 fa4 ， ying2 ruo4 zhu1 wei4 guan4 。
- jian4 zhi1 ling4 ren2 qing1 ， mian4 yong1 pi2 shou3 wan4 。
- zhe2 ran2 jue2 wu2 xu1 ， shuang1 xue3 luo4 ji1 an4 。
- qi3 wei2 bu4 ken3 chen1 ， geng4 fu4 yi2 xiao4 can4 。
- gu3 rou4 jin1 yuan3 yi3 ， shi4 ru3 wei4 ben1 cuan4 。
- xing2 dang1 cong2 zhu1 xiong1 ， song4 shu1 xuan1 li3 han4 。
- er2 wo3 yu2 jing1 shu4 ， cu1 neng2 fen1 ju4 duan4 。
- fa1 meng2 yao4 shi1 zi1 ， xin1 kong3 wei2 kai1 zuan1 。
- xu1 shen4 zhuan1 pian1 bang4 ， zhang1 hua2 xiu1 shi3 han4 。
- wu2 jia1 ye4 ru2 jiu3 ， she3 ci3 wu2 bie2 duan4 。
- bu4 ying1 yuan2 yi4 ye1 ， bian4 yu4 fei4 chui1 cuan4 。
- ji2 qin1 san1 fu3 zu2 ， wei4 yong4 wan4 hu4 zan4 。
- ren2 sheng1 bai3 nian2 qi1 ， wo3 jin1 te4 wei4 ban4 。

## 注释

## 译文

## 赏析
