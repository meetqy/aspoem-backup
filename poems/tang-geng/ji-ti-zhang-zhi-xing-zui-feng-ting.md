---
id: tang-geng-ji-ti-zhang-zhi-xing-zui-feng-ting
title: 寄題張志行醉峰亭
titlePinyin: ji4 ti2 zhang1 zhi4 xing2 zui4 feng1 ting2
titleSlug: ji-ti-zhang-zhi-xing-zui-feng-ting
author: 唐庚
authorPinyin: tang2 geng1
authorSlug: tang-geng
dynasty: 宋
dynastyPinyin: song4
dynastySlug: song
tags: []
---

## 正文

- 先生飽醖藉，表裏皆純粹。
- 獨推糟與粕，施之爲政事。
- 百里飲其德，陶陶有歡意。
- 餘醺落嘉陵，一江醇酒味。
- 沉酣到山骨，頹然偃蒼翠。
- 亭中時把酒，坐對青山醉。
- 醉鄉在何許，祗此中間是。
- 先生况多文，爲續醉鄉記。

## 拼音

- xian1 sheng0 bao3 yun4 jie4 ， biao3 li3 jie1 chun2 cui4 。
- du2 tui1 zao1 yu3 po4 ， shi1 zhi1 wei2 zheng4 shi4 。
- bai3 li3 yin3 qi2 de2 ， tao2 tao2 you3 huan1 yi4 。
- yu2 xun1 luo4 jia1 ling2 ， yi4 jiang1 chun2 jiu3 wei4 。
- chen2 han1 dao4 shan1 gu3 ， tui2 ran2 yan3 cang1 cui4 。
- ting2 zhong1 shi2 ba3 jiu3 ， zuo4 dui4 qing1 shan1 zui4 。
- zui4 xiang1 zai4 he2 xu1 ， zhi1 ci3 zhong1 jian4 shi4 。
- xian1 sheng0 kuang4 duo1 wen2 ， wei2 xu4 zui4 xiang1 ji4 。

## 注释

## 译文

## 赏析
