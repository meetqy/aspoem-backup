---
id: tang-geng-zhong-qiu-yu-yu-gan-huai-cheng-shi-ze-yan-zhi
title: 中秋遇雨感懷呈世澤彦直
titlePinyin: zhong1 qiu1 yu4 yu3 gan3 huai2 cheng2 shi4 ze2 yan4 zhi2
titleSlug: zhong-qiu-yu-yu-gan-huai-cheng-shi-ze-yan-zhi
author: 唐庚
authorPinyin: tang2 geng1
authorSlug: tang-geng
dynasty: 宋
dynastyPinyin: song4
dynastySlug: song
tags: []
---

## 正文

- 初遊東都年二十，清歡趁得中秋及。
- 高陽會中酒徒集，惠和坊裏繡鞍入。
- 蟹螯嘗新左手執，雞頭未老搓玉粒。
- 盃行到手不待揖，明月清風供一吸。
- 纒頭不惜傾箱給，倚賴決科如俯拾。
- 誰知得官反拘縶，此景此歡那復緝。
- 今歲中秋雨如泣，窮山牢落秋光濕。
- 孤燈熒熒照書笈，屈指流年如箭急。

## 拼音

- chu1 you2 dong1 dou1 nian2 er4 shi2 ， qing1 huan1 chen4 de2 zhong1 qiu1 ji2 。
- gao1 yang2 hui4 zhong1 jiu3 tu2 ji2 ， hui4 he2 fang1 li3 xiu4 an1 ru4 。
- xie4 ao2 chang2 xin1 zuo3 shou3 zhi2 ， ji1 tou2 wei4 lao3 cuo1 yu4 li4 。
- bei1 xing2 dao4 shou3 bu2 dai4 yi1 ， ming2 yue4 qing1 feng1 gong4 yi4 xi1 。
- chan2 tou2 bu4 xi1 qing1 xiang1 gei3 ， yi3 lai4 jue2 ke1 ru2 fu3 shi2 。
- shui2 zhi1 de2 guan1 fan3 ju1 zhi2 ， ci3 jing3 ci3 huan1 na4 fu4 ji2 。
- jin1 sui4 zhong1 qiu1 yu3 ru2 qi4 ， qiong2 shan1 lao2 luo4 qiu1 guang1 shi1 。
- gu1 deng1 ying2 ying2 zhao4 shu1 ji2 ， qu1 zhi3 liu2 nian2 ru2 jian4 ji2 。

## 注释

## 译文

## 赏析
