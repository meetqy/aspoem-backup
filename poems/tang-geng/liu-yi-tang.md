---
id: tang-geng-liu-yi-tang
title: 六一堂
titlePinyin: liu4 yi1 tang2
titleSlug: liu-yi-tang
author: 唐庚
authorPinyin: tang2 geng1
authorSlug: tang-geng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 我思六一翁，羽化四十年。
- 雖不及摳衣，毎願爲執鞭。
- 手彈醉翁操，目覩廬陵編。
- 床頭五代史，屏間七交篇。
- 詩常諷思潁，曲毎歌歸田。
- 齋摹畫舫様，酒法冰堂傳。
- 此志自弱冠，到今已華顛。
- 嗟予又晚輩，讀書慕先賢。
- 即彼生處所，館之與周旋。
- 時對文章姿，稍息簿領肩。
- 賢者果不死，瞻之猶在前。
- 似揮誅姦筆，猶拏擊佛拳。
- 誰當嗣前規，時爲易蠧椽。
- 勿毁魯恭宅，中有夫子天。

## 拼音

- wo3 si1 liu4 yi4 weng1 ， yu3 hua4 si4 shi2 nian2 。
- sui1 bu4 ji2 kou1 yi1 ， mei3 yuan4 wei2 zhi2 bian1 。
- shou3 dan4 zui4 weng1 cao1 ， mu4 du3 lu2 ling2 bian1 。
- chuang2 tou2 wu3 dai4 shi3 ， ping2 jian4 qi1 jiao1 pian1 。
- shi1 chang2 feng3 si1 ying3 ， qu3 mei3 ge1 gui1 tian2 。
- zhai1 mo2 hua4 fang3 yang4 ， jiu3 fa3 bing1 tang2 chuan2 。
- ci3 zhi4 zi4 ruo4 guan4 ， dao4 jin1 yi3 hua2 dian1 。
- jie1 yu3 you4 wan3 bei4 ， du2 shu1 mu4 xian1 xian2 。
- ji2 bi3 sheng1 chu3 suo3 ， guan3 zhi1 yu3 zhou1 xuan2 。
- shi2 dui4 wen2 zhang1 zi1 ， shao4 xi1 bo2 ling3 jian1 。
- xian2 zhe3 guo3 bu4 si3 ， zhan1 zhi1 you2 zai4 qian2 。
- si4 hui1 zhu1 jian1 bi3 ， you2 na2 ji1 fo2 quan2 。
- shui2 dang1 si4 qian2 gui1 ， shi2 wei2 yi4 du4 chuan2 。
- wu4 hui3 lu3 gong1 zhai2 ， zhong1 you3 fu1 zi3 tian1 。

## 注释

## 译文

## 赏析
