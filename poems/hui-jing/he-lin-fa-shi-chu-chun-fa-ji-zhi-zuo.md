---
id: hui-jing-he-lin-fa-shi-chu-chun-fa-ji-zhi-zuo
title: 和琳法師初春法集之作
titlePinyin: he2 lin2 fa3 shi1 chu1 chun1 fa3 ji2 zhi1 zuo4
titleSlug: he-lin-fa-shi-chu-chun-fa-ji-zhi-zuo
author: 慧淨
authorPinyin: hui4 jing4
authorSlug: hui-jing
dynasty: 唐
dynastyPinyin: tang2
dynastySlug: tang
tags: [] 
---

## 正文

- 鷲嶺光前選，祇園表昔恭。
- 哲人崇踵武，弘道會羣龍。
- 高座登蓮葉，麈尾振霜松。
- 塵飛揚雅梵，風度引疎鐘。
- 靜言澄義海，發論上詞鋒。
- 心虛道易合，跡廣席難重。
- 和風動淑氣，麗日啓時雍。
- 高才掞雅什，顧己濫朋從。
- 因茲仰積善，靈華庶可逢。

## 拼音

- jiu4 ling3 guang1 qian2 xuan3 ， qi2 yuan2 biao3 xi1 gong1 。
- zhe2 ren2 chong2 zhong3 wu3 ， hong2 dao4 hui4 qun2 long2 。
- gao1 zuo4 deng1 lian2 ye4 ， zhu3 wei3 zhen4 shuang1 song1 。
- chen2 fei1 yang2 ya3 fan4 ， feng1 du4 yin3 shu1 zhong1 。
- jing4 yan2 cheng2 yi4 hai3 ， fa1 lun4 shang4 ci2 feng1 。
- xin1 xu1 dao4 yi4 he2 ， ji4 guang3 xi2 nan2 zhong4 。
- he2 feng1 dong4 shu1 qi4 ， li2 ri4 qi3 shi2 yong1 。
- gao1 cai2 yan4 ya3 shen2 ， gu4 ji3 lan4 peng2 cong2 。
- yin1 zi1 yang3 ji1 shan4 ， ling2 hua2 shu4 ke3 feng2 。

## 注释

## 译文

## 赏析
