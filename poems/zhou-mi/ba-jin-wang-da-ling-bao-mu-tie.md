---
id: zhou-mi-ba-jin-wang-da-ling-bao-mu-tie
title: 跋晉王大令保母帖
titlePinyin: ba2 jin4 wang2 da4 ling4 bao3 mu3 tie1
titleSlug: ba-jin-wang-da-ling-bao-mu-tie
author: 周密
authorPinyin: zhou1 mi4
authorSlug: zhou-mi
dynasty: 宋
dynastyPinyin: song4
dynastySlug: song
tags: []
---

## 正文

- 王郎擅風流，筆墨美無度。
- 殘磚與斷刻，亦有神物護。
- 埋光八百載，復出疑有數。
- 偉哉羲獻蹟，併見山陰路。
- 抗衡丙舍帖，突過黄初賦。
- 景師與陽朔，漶漫不足數。
- 要須中山石，乃可與之伍。
- 十行百餘字，一一生媚嫵。
- 家雞與野鶩，此論吾不取。
- 佳處將無同，閟妙未易語。
- 我貧乃嗜此，字字若可煮。
- 不知何物媼，托此傳萬古。
- 却怪玉匣書，反累昭陵土。

## 拼音

- wang2 lang2 shan4 feng1 liu2 ， bi3 mo4 mei3 wu2 du4 。
- can2 zhuan1 yu3 duan4 ke4 ， yi4 you3 shen2 wu4 hu4 。
- mai2 guang1 ba1 bai3 zai4 ， fu4 chu1 yi2 you3 shu4 。
- wei3 zai1 xi1 xian4 ji4 ， bing4 jian4 shan1 yin1 lu4 。
- kang4 heng2 bing3 she4 tie1 ， tu1 guo4 huang2 chu1 fu4 。
- jing3 shi1 yu3 yang2 shuo4 ， huan4 man4 bu4 zu2 shu4 。
- yao4 xu1 zhong1 shan1 shi2 ， nai3 ke3 yu3 zhi1 wu3 。
- shi2 hang2 bai3 yu2 zi4 ， yi4 yi4 sheng1 mei4 wu3 。
- jia1 ji1 yu3 ye3 wu4 ， ci3 lun4 wu2 bu4 qu3 。
- jia1 chu3 jiang1 wu2 tong2 ， bi4 miao4 wei4 yi4 yu3 。
- wo3 pin2 nai3 shi4 ci3 ， zi4 zi4 ruo4 ke3 zhu3 。
- bu4 zhi1 he2 wu4 ao3 ， tuo1 ci3 chuan2 wan4 gu3 。
- que4 guai4 yu4 xia2 shu1 ， fan3 lei4 zhao1 ling2 tu3 。

## 注释

## 译文

## 赏析
