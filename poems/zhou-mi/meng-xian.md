---
id: zhou-mi-meng-xian
title: 夢仙
titlePinyin: meng4 xian1
titleSlug: meng-xian
author: 周密
authorPinyin: zhou1 mi4
authorSlug: zhou-mi
dynasty: 宋
dynastyPinyin: song4
dynastySlug: song
tags: []
---

## 正文

- 有美人兮山之陽，步秋翠兮搴孤芳。
- 姿綽約兮瑩冰霜，珮珊珊兮摇明璫。
- 婉相顧兮袂載揚，聞語笑兮春風香。
- 口授余兮長生方，將俾爾兮壽而康。
- 黄鵠舞兮白雲翔，殷空半兮鳴琳琅。
- 隔一水兮遥相望，欲往從之兮無津梁。
- 天風吹髮兮毛骨凉，萬籟發兮響笙篁。
- 恍身世兮俱相忘，驚夢幻兮意自傷。
- 覺山川兮阻且長，感遊子兮思故鄉。
- 白露滴兮月在牀，五湖秋晚兮木葉黄。
- 蘭可佩兮荷可裳，仰天一笑兮歌滄浪。

## 拼音

- you3 mei3 ren2 xi1 shan1 zhi1 yang2 ， bu4 qiu1 cui4 xi1 qian1 gu1 fang1 。
- zi1 chuo4 yue1 xi1 ying2 bing1 shuang1 ， pei4 shan1 shan1 xi1 yao2 ming2 dang1 。
- wan3 xiang1 gu4 xi1 mei4 zai4 yang2 ， wen2 yu3 xiao4 xi1 chun1 feng1 xiang1 。
- kou3 shou4 yu2 xi1 chang2 sheng1 fang1 ， jiang1 bi3 er3 xi1 shou4 er2 kang1 。
- huang2 hu2 wu3 xi1 bai2 yun2 xiang2 ， yin1 kong1 ban4 xi1 ming2 lin2 lang2 。
- ge2 yi4 shui3 xi1 yao2 xiang1 wang4 ， yu4 wang3 cong2 zhi1 xi1 wu2 jin1 liang2 。
- tian1 feng1 chui1 fa4 xi1 mao2 gu3 liang2 ， wan4 lai4 fa1 xi1 xiang3 sheng1 huang2 。
- huang3 shen1 shi4 xi1 ju4 xiang1 wang4 ， jing1 meng4 huan4 xi1 yi4 zi4 shang1 。
- jue2 shan1 chuan1 xi1 zu3 qie3 chang2 ， gan3 you2 zi3 xi1 si1 gu4 xiang1 。
- bai2 lu4 di1 xi1 yue4 zai4 chuang2 ， wu3 hu2 qiu1 wan3 xi1 mu4 ye4 huang2 。
- lan2 ke3 pei4 xi1 he2 ke3 shang0 ， yang3 tian1 yi2 xiao4 xi1 ge1 cang1 lang4 。

## 注释

## 译文

## 赏析
