---
id: zhou-mi-ti-gao-fang-shan-ye-shan-tu-wei-jiang-zhe-xing-sheng-zhao-mo-li-gong-lue-zuo
title: 題高房山夜山圖爲江浙行省照磨李公略作
titlePinyin: ti2 gao1 fang2 shan1 ye4 shan1 tu2 wei2 jiang1 zhe4 xing2 sheng3 zhao4 mo2 li3 gong1 lüe4 zuo4
titleSlug: ti-gao-fang-shan-ye-shan-tu-wei-jiang-zhe-xing-sheng-zhao-mo-li-gong-lue-zuo
author: 周密
authorPinyin: zhou1 mi4
authorSlug: zhou-mi
dynasty: 宋
dynastyPinyin: song4
dynastySlug: song
tags: []
---

## 正文

- 郎潛暇日多冥搜，夜深獨上千尺樓。
- 天回海立月正濕，風起雲涌山疑浮。
- 縈青繚白互變滅，浮嵐飛霧寒颼颼。
- 潛虯棲鶻聲磔磔，山鬼木客鳴呦呦。
- 城中癡兒方囈語，有夢不到千山幽。
- 遥岑寸碧目力遠，欲遡汗漫凌風游。
- 高侯落筆萬象泣，寫出千古蒼茫愁。
- 無聲詩與有聲畫，一夕異事傳南州。
- 玉琴在膝酒在手，欲寫天籟無莊周。
- 憑誰爲問華表鶴，城郭人民今是不。

## 拼音

- lang2 qian2 xia2 ri4 duo1 ming2 sou1 ， ye4 shen1 du2 shang4 qian1 chi3 lou2 。
- tian1 hui2 hai3 li4 yue4 zheng4 shi1 ， feng1 qi3 yun2 yong3 shan1 yi2 fu2 。
- ying2 qing1 liao2 bai2 hu4 bian4 mie4 ， fu2 lan2 fei1 wu4 han2 sou1 sou1 。
- qian2 qiu2 qi1 gu3 sheng1 zhe2 zhe2 ， shan1 gui3 mu4 ke4 ming2 you1 you1 。
- cheng2 zhong1 chi1 er2 fang1 yi4 yu3 ， you3 meng4 bu2 dao4 qian1 shan1 you1 。
- yao2 cen2 cun4 bi4 mu4 li4 yuan3 ， yu4 su4 han4 man4 ling2 feng1 you2 。
- gao1 hou2 luo4 bi3 wan4 xiang4 qi4 ， xie3 chu1 qian1 gu3 cang1 mang2 chou2 。
- wu2 sheng1 shi1 yu3 you3 sheng1 hua4 ， yi4 xi1 yi4 shi4 chuan2 nan2 zhou1 。
- yu4 qin2 zai4 xi1 jiu3 zai4 shou3 ， yu4 xie3 tian1 lai4 wu2 zhuang1 zhou1 。
- ping2 shui2 wei2 wen4 hua2 biao3 he4 ， cheng2 guo1 ren2 min2 jin1 shi4 bu4 。

## 注释

## 译文

## 赏析
