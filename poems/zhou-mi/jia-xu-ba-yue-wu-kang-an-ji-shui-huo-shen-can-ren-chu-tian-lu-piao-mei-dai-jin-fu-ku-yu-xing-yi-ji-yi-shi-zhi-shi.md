---
id: zhou-mi-jia-xu-ba-yue-wu-kang-an-ji-shui-huo-shen-can-ren-chu-tian-lu-piao-mei-dai-jin-fu-ku-yu-xing-yi-ji-yi-shi-zhi-shi
title: 甲戌八月武康安吉水禍甚慘人畜田廬漂沒殆盡賦苦雨行以紀一時之實
titlePinyin: jia3 xu1 ba1 yue4 wu3 kang1 an1 ji2 shui3 huo4 shen4 can3 ren2 chu4 tian2 lu2 piao1 mei2 dai4 jin4 fu4 ku3 yu3 xing2 yi3 ji4 yi4 shi2 zhi1 shi2
titleSlug: jia-xu-ba-yue-wu-kang-an-ji-shui-huo-shen-can-ren-chu-tian-lu-piao-mei-dai-jin-fu-ku-yu-xing-yi-ji-yi-shi-zhi-shi
author: 周密
authorPinyin: zhou1 mi4
authorSlug: zhou-mi
dynasty: 宋
dynastyPinyin: song4
dynastySlug: song
tags: []
---

## 正文

- 雷車推翻電車折，龍鬣勞勞滴清血。
- 羲和愁抱赤烏眠，陽侯怒蹴秋潢裂。
- 風寒田火夜不明，桔槔椎鼓聲彭彭。
- 家家捄田如捄死，處處防隴如防城。
- 丁男凍餒弱女泣，今歲催苗如火急。
- 一家命寄一田中，何敢辭勞歎霑濕。
- 四山湓湧地軸浮，潮聲半夜移桃州。
- 千家井邑類飄葉，啾啾赤子生魚頭。
- 大田積沙高數尺，南陌東阡了難識。
- 死者沉湘魂莫招，生者無家歸不得。
- 呼天不聞地不知，縣官不卹將告誰。
- 與其饑死在溝壑，不若漂死隨蛟螭。
- 何人發廩講荒政，牋天急捄生民命。
- 拯溺誰無孟氏心，裹飯空憐子桑病。
- 恭惟在位皆聖賢，等閑鍊石能補天。
- 轉移風俗在俄頃，不歌苦雨歌豐年。

## 拼音

- lei2 ju1 tui1 fan1 dian4 ju1 zhe2 ， long2 lie4 lao2 lao2 di1 qing1 xue4 。
- xi1 he2 chou2 bao4 chi4 wu1 mian2 ， yang2 hou2 nu4 cu4 qiu1 huang2 lie4 。
- feng1 han2 tian2 huo3 ye4 bu4 ming2 ， ju2 gao1 chui2 gu3 sheng1 peng2 peng2 。
- jia1 jia1 jiu4 tian2 ru2 jiu4 si3 ， chu3 chu3 fang2 long3 ru2 fang2 cheng2 。
- ding1 nan2 dong4 nei3 ruo4 nü3 qi4 ， jin1 sui4 cui1 miao2 ru2 huo3 ji2 。
- yi4 jia1 ming4 ji4 yi4 tian2 zhong1 ， he2 gan3 ci2 lao2 tan4 zhan1 shi1 。
- si4 shan1 pen2 yong3 di4 zhou2 fu2 ， chao2 sheng1 ban4 ye4 yi2 tao2 zhou1 。
- qian1 jia1 jing3 yi4 lei4 piao1 ye4 ， jiu1 jiu1 chi4 zi3 sheng1 yu2 tou2 。
- da4 tian2 ji1 sha1 gao1 shu4 chi3 ， nan2 mo4 dong1 qian1 le0 nan2 shi2 。
- si3 zhe3 chen2 xiang1 hun2 mo4 zhao1 ， sheng1 zhe3 wu2 jia1 gui1 bu4 de2 。
- hu1 tian1 bu4 wen2 di4 bu4 zhi1 ， xian4 guan1 bu2 xu4 jiang1 gao4 shui2 。
- yu3 qi2 ji1 si3 zai4 gou1 he4 ， bu2 ruo4 piao1 si3 sui2 jiao1 chi1 。
- he2 ren2 fa1 lin3 jiang3 huang1 zheng4 ， jian1 tian1 ji2 jiu4 sheng1 min2 ming4 。
- zheng3 ni4 shui2 wu2 meng4 shi4 xin1 ， guo3 fan4 kong1 lian2 zi3 sang1 bing4 。
- gong1 wei2 zai4 wei4 jie1 sheng4 xian2 ， deng3 xian2 lian4 shi2 neng2 bu3 tian1 。
- zhuan3 yi2 feng1 su2 zai4 e2 qing3 ， bu4 ge1 ku3 yu3 ge1 feng1 nian2 。

## 注释

## 译文

## 赏析
