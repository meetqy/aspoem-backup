---
id: zhou-mi-jiang-jin-jiu
title: 將進酒
titlePinyin: jiang1 jin4 jiu3
titleSlug: jiang-jin-jiu
author: 周密
authorPinyin: zhou1 mi4
authorSlug: zhou-mi
dynasty: 宋
dynastyPinyin: song4
dynastySlug: song
tags: []
---

## 正文

- 莫舞鬰輪袍，莫酌金叵羅。
- 四坐一時靜，聽我感慨歌。
- 君不見滔滔易水咸陽路，漸離擊筑荆卿舞。
- 酒盃在手醉不成，八創空遶秦宮柱。
- 又不見睢陽夜戰城欲摧，孤臣駡賊聲如雷。
- 酒不下咽指流血，白羽空射浮圖迴。
- 古來志士輕一死，意氣相期每如此。
- 獨醒自古欲何爲，空留遺恨隨流水。
- 長歌感慨多愴神，不須聞此眉雙顰。
- 直須痛飲烏程酒，與君醉倒蘋華春。

## 拼音

- mo4 wu3 yu4 lun2 pao2 ， mo4 zhuo2 jin1 po3 luo2 。
- si4 zuo4 yi4 shi2 jing4 ， ting1 wo3 gan3 kai3 ge1 。
- jun1 bu2 jian4 tao1 tao1 yi4 shui3 xian2 yang2 lu4 ， jian4 li2 ji1 zhu4 jing1 qing1 wu3 。
- jiu3 bei1 zai4 shou3 zui4 bu4 cheng2 ， ba1 chuang4 kong1 rao4 qin2 gong1 zhu4 。
- you4 bu2 jian4 sui1 yang2 ye4 zhan4 cheng2 yu4 cui1 ， gu1 chen2 ma4 zei2 sheng1 ru2 lei2 。
- jiu3 bu2 xia4 yan4 zhi3 liu2 xue4 ， bai2 yu3 kong1 she4 fu2 tu2 hui2 。
- gu3 lai2 zhi4 shi4 qing1 yi4 si3 ， yi4 qi4 xiang1 qi1 mei3 ru2 ci3 。
- du2 xing3 zi4 gu3 yu4 he2 wei2 ， kong1 liu2 yi2 hen4 sui2 liu2 shui3 。
- chang2 ge1 gan3 kai3 duo1 chuang4 shen2 ， bu4 xu1 wen2 ci3 mei2 shuang1 pin2 。
- zhi2 xu1 tong4 yin3 wu1 cheng2 jiu3 ， yu3 jun1 zui4 dao3 pin2 hua2 chun1 。

## 注释

## 译文

## 赏析
