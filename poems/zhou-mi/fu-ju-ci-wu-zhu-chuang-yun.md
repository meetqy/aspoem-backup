---
id: zhou-mi-fu-ju-ci-wu-zhu-chuang-yun
title: 賦菊次吳竹窗韻
titlePinyin: fu4 ju2 ci4 wu2 zhu2 chuang1 yun4
titleSlug: fu-ju-ci-wu-zhu-chuang-yun
author: 周密
authorPinyin: zhou1 mi4
authorSlug: zhou-mi
dynasty: 宋
dynastyPinyin: song4
dynastySlug: song
tags: []
---

## 正文

- 西風入東籬，花事殊草草。
- 幽葩發孤叢，未覺芳意少。
- 誰云九秋冷，孰謂三徑小。
- 粲粲黄金英，采采不盈抱。
- 幽深秀霜傑，不許蜂蝶到。
- 正色知者誰，尚絅無外襮。
- 寒香正宜晚，何事嘆秋杪。
- 不逐雨餘荒，但覺霜後好。
- 一見爽入脾，三嗅清徹腦。
- 細參花中禪，可以入道奧。
- 人生百年內，能幾花前笑。
- 昌黎似未悟，頗恨生不早。
- 豈無春風妍，羞與紅紫校。
- 萬物各有待，此理須自了。
- 不作時世粧，不顧流俗誚。
- 居然處於獨，耿介類有道。
- 信乎抱脩潔，終勝自炫耀。
- 雖云得時晚，未肯隨秋老。
- 呼童謹培溉，勿使蓬藋撓。
- 泛之亦堪醉，餐之亦堪飽。
- 莫賦湘纍吟，澤畔顔色槁。
- 持似斜川翁，聞此當絕倒。

## 拼音

- xi1 feng1 ru4 dong1 li2 ， hua1 shi4 shu1 cao3 cao3 。
- you1 pa1 fa1 gu1 cong2 ， wei4 jue2 fang1 yi4 shao3 。
- shui2 yun2 jiu3 qiu1 leng3 ， shu2 wei4 san1 jing4 xiao3 。
- can4 can4 huang2 jin1 ying1 ， cai3 cai3 bu4 ying2 bao4 。
- you1 shen1 xiu4 shuang1 jie2 ， bu4 xu1 feng1 die2 dao4 。
- zheng4 se4 zhi1 zhe3 shui2 ， shang4 jiong1 wu2 wai4 bo2 。
- han2 xiang1 zheng4 yi2 wan3 ， he2 shi4 tan4 qiu1 miao3 。
- bu4 zhu2 yu3 yu2 huang1 ， dan4 jue2 shuang1 hou4 hao3 。
- yi2 jian4 shuang3 ru4 pi2 ， san1 xiu4 qing1 che4 nao3 。
- xi4 can1 hua1 zhong1 shan4 ， ke3 yi3 ru4 dao4 ao4 。
- ren2 sheng1 bai3 nian2 nei4 ， neng2 ji1 hua1 qian2 xiao4 。
- chang1 li2 si4 wei4 wu4 ， po1 hen4 sheng1 bu4 zao3 。
- qi3 wu2 chun1 feng1 yan2 ， xiu1 yu3 hong2 zi3 xiao4 。
- wan4 wu4 ge4 you3 dai4 ， ci3 li3 xu1 zi4 le0 。
- bu2 zuo4 shi2 shi4 zhuang1 ， bu2 gu4 liu2 su2 qiao4 。
- ju1 ran2 chu3 wu1 du2 ， geng3 jie4 lei4 you3 dao4 。
- xin4 hu1 bao4 xiu1 jie2 ， zhong1 sheng4 zi4 xuan4 yao4 。
- sui1 yun2 de2 shi2 wan3 ， wei4 ken3 sui2 qiu1 lao3 。
- hu1 tong2 jin3 pei2 gai4 ， wu4 shi3 peng2 diao4 nao2 。
- fan4 zhi1 yi4 kan1 zui4 ， can1 zhi1 yi4 kan1 bao3 。
- mo4 fu4 xiang1 lei2 yin2 ， ze2 pan4 yan2 se4 gao3 。
- chi2 si4 xie2 chuan1 weng1 ， wen2 ci3 dang1 jue2 dao3 。

## 注释

## 译文

## 赏析
