---
id: zhou-mi-diao-tai-san-shi-yun
title: 釣臺三十韻
titlePinyin: diao4 tai2 san1 shi2 yun4
titleSlug: diao-tai-san-shi-yun
author: 周密
authorPinyin: zhou1 mi4
authorSlug: zhou-mi
dynasty: 宋
dynastyPinyin: song4
dynastySlug: song
tags: []
---

## 正文

- 沛公三尺劍，欲溺章甫冠。
- 莫致魯二生，佐命惟彭韓。
- 舉世尚功利，有若蜹慕酸。
- 末造不可支，問璽生雄姦。
- 真人握赤符，援臂鼎再安。
- 灼知受病源，極力回狂瀾。
- 異時南陽親，緣附攀龍翰。
- 矧如吾子陵，久要平生歡。
- 何至變姓名，坐釣七里灘。
- 三聘始一往，矯矯如孤鸞。
- 惟知貴天爵，不羨人間官。
- 欲爲故人留，終愧負素餐。
- 而況故人情，安保不易闌。
- 君房真癡人，乃欲相控摶。
- 醉後偶伸足，豈料星象干。
- 始知市朝隘，不及山林寬。
- 歸來富春山，山色終耐看。
- 豈無秦山商，亦有周谿磻。
- 出處雖不同，同在濟世難。
- 先生意有在，未易淺近觀。
- 東都貴節義，公實闓其端。
- 流風數百載，猶足媿老瞞。
- 雲臺不可畫，漢史不可刊。
- 至今桐江魚，不上俗士竿。
- 紛紛往來舟，含羞登公壇。
- 口雖强模寫，顙泚膽亦寒。
- 世代山雲移，功業山花殘。
- 惟有東西臺，終古青巑岏。
- 孤霞冠山椒，明月流清湍。
- 高人不可見，慨古空長嘆。

## 拼音

- pei4 gong1 san1 chi3 jian4 ， yu4 ni4 zhang1 fu3 guan1 。
- mo4 zhi4 lu3 er4 sheng1 ， zuo3 ming4 wei2 peng2 han2 。
- ju3 shi4 shang4 gong1 li4 ， you3 ruo4 rui4 mu4 suan1 。
- mo4 zao4 bu4 ke3 zhi1 ， wen4 xi3 sheng1 xiong2 jian1 。
- zhen1 ren2 wo4 chi4 fu2 ， yuan2 bi4 ding3 zai4 an1 。
- zhuo2 zhi1 shou4 bing4 yuan2 ， ji2 li4 hui2 kuang2 lan2 。
- yi4 shi2 nan2 yang2 qin1 ， yuan2 fu4 pan1 long2 han4 。
- shen3 ru2 wu2 zi3 ling2 ， jiu3 yao4 ping2 sheng1 huan1 。
- he2 zhi4 bian4 xing4 ming2 ， zuo4 diao4 qi1 li3 tan1 。
- san1 pin4 shi3 yi4 wang3 ， jiao3 jiao3 ru2 gu1 luan2 。
- wei2 zhi1 gui4 tian1 jue2 ， bu2 xian4 ren2 jian4 guan1 。
- yu4 wei2 gu4 ren2 liu2 ， zhong1 kui4 fu4 su4 can1 。
- er2 kuang4 gu4 ren2 qing2 ， an1 bao3 bu2 yi4 lan2 。
- jun1 fang2 zhen1 chi1 ren2 ， nai3 yu4 xiang1 kong4 tuan2 。
- zui4 hou4 ou3 shen1 zu2 ， qi3 liao4 xing1 xiang4 gan1 。
- shi3 zhi1 shi4 chao2 ai4 ， bu4 ji2 shan1 lin2 kuan1 。
- gui1 lai2 fu4 chun1 shan1 ， shan1 se4 zhong1 nai4 kan4 。
- qi3 wu2 qin2 shan1 shang1 ， yi4 you3 zhou1 xi1 pan2 。
- chu1 chu3 sui1 bu4 tong2 ， tong2 zai4 ji4 shi4 nan2 。
- xian1 sheng0 yi4 you3 zai4 ， wei4 yi4 qian3 jin4 guan1 。
- dong1 dou1 gui4 jie2 yi4 ， gong1 shi2 kai3 qi2 duan1 。
- liu2 feng1 shu4 bai3 zai4 ， you2 zu2 kui4 lao3 man2 。
- yun2 tai2 bu4 ke3 hua4 ， han4 shi3 bu4 ke3 kan1 。
- zhi4 jin1 tong2 jiang1 yu2 ， bu2 shang4 su2 shi4 gan1 。
- fen1 fen1 wang3 lai2 zhou1 ， han2 xiu1 deng1 gong1 tan2 。
- kou3 sui1 qiang2 mo2 xie3 ， sang3 ci3 dan3 yi4 han2 。
- shi4 dai4 shan1 yun2 yi2 ， gong1 ye4 shan1 hua1 can2 。
- wei2 you3 dong1 xi1 tai2 ， zhong1 gu3 qing1 cuan2 wan2 。
- gu1 xia2 guan4 shan1 jiao1 ， ming2 yue4 liu2 qing1 tuan1 。
- gao1 ren2 bu4 ke3 jian4 ， kai3 gu3 kong1 chang2 tan4 。

## 注释

## 译文

## 赏析
