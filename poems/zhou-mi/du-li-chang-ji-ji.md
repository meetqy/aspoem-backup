---
id: zhou-mi-du-li-chang-ji-ji
title: 讀李長吉集
titlePinyin: du2 li3 chang2 ji2 ji2
titleSlug: du-li-chang-ji-ji
author: 周密
authorPinyin: zhou1 mi4
authorSlug: zhou-mi
dynasty: 宋
dynastyPinyin: song4
dynastySlug: song
tags: []
---

## 正文

- 朝剪湘中一尺天，暮翦吳松半江水。
- 隴西風月屬王孫，錦囊探取元無底。
- 酒酣嘔出明月珠，奚驚馿蹶心自如。
- 騷哀玄澀無足語，天上不讀人間書。
- 新宮銘古玄卿老，定知識字神仙少。
- 窗外誰呼祁孔賓，短夢初回玉樓曉。

## 拼音

- chao2 jian3 xiang1 zhong1 yi4 chi3 tian1 ， mu4 jian3 wu2 song1 ban4 jiang1 shui3 。
- long3 xi1 feng1 yue4 shu3 wang2 sun1 ， jin3 nang2 tan4 qu3 yuan2 wu2 di3 。
- jiu3 han1 ou3 chu1 ming2 yue4 zhu1 ， xi1 jing1 lu2 jue3 xin1 zi4 ru2 。
- sao1 ai1 xuan2 se4 wu2 zu2 yu3 ， tian1 shang4 bu4 du2 ren2 jian4 shu1 。
- xin1 gong1 ming2 gu3 xuan2 qing1 lao3 ， ding4 zhi1 shi2 zi4 shen2 xian1 shao3 。
- chuang1 wai4 shui2 hu1 qi2 kong3 bin1 ， duan3 meng4 chu1 hui2 yu4 lou2 xiao3 。

## 注释

## 译文

## 赏析
