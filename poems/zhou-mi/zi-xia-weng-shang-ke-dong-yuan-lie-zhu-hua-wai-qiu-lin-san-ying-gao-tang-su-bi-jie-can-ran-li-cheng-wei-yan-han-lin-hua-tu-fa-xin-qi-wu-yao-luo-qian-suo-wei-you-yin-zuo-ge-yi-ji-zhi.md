---
id: zhou-mi-zi-xia-weng-shang-ke-dong-yuan-lie-zhu-hua-wai-qiu-lin-san-ying-gao-tang-su-bi-jie-can-ran-li-cheng-wei-yan-han-lin-hua-tu-fa-xin-qi-wu-yao-luo-qian-suo-wei-you-yin-zuo-ge-yi-ji-zhi
title: 紫霞翁觴客東園列燭花外秋林散影高堂素壁皆粲然李成韋偃寒林畫圖發新奇於摇落前所未有因作歌以紀之
titlePinyin: zi3 xia2 weng1 shang1 ke4 dong1 yuan2 lie4 zhu2 hua1 wai4 qiu1 lin2 san4 ying3 gao1 tang2 su4 bi4 jie1 can4 ran2 li3 cheng2 wei2 yan3 han2 lin2 hua4 tu2 fa1 xin1 qi2 wu1 yao2 luo4 qian2 suo3 wei4 you3 yin1 zuo4 ge1 yi3 ji4 zhi1
titleSlug: zi-xia-weng-shang-ke-dong-yuan-lie-zhu-hua-wai-qiu-lin-san-ying-gao-tang-su-bi-jie-can-ran-li-cheng-wei-yan-han-lin-hua-tu-fa-xin-qi-wu-yao-luo-qian-suo-wei-you-yin-zuo-ge-yi-ji-zhi
author: 周密
authorPinyin: zhou1 mi4
authorSlug: zhou-mi
dynasty: 宋
dynastyPinyin: song4
dynastySlug: song
tags: []
---

## 正文

- 隋園剪綵未足奇，秋林燭彩光參差。
- 龍蛇四壁不可捕，顛張醉墨驚淋漓。
- 齊奴金谷珊瑚樹，如意擊碎光陸離。
- 阿環錦院織綃手，連機隠出千花枝。
- 迷樓鏡屏照前後，宮釵舞袂相紛披。
- 月中老桂冷轇轕，山河影滿玉兔悲。
- 江潭無風映雲樹，水藻漾日浮漣漪。
- 初疑營丘擅工妙，細玩自笑真兒嬉。
- 世間無物非幻化，露電泡影何足疑。
- 誰能喚起洪谷子，寫此清絕圖屏帷。

## 拼音

- sui2 yuan2 jian3 cai3 wei4 zu2 qi2 ， qiu1 lin2 zhu2 cai3 guang1 can1 cha4 。
- long2 she2 si4 bi4 bu4 ke3 bu3 ， dian1 zhang1 zui4 mo4 jing1 lin2 li2 。
- qi2 nu2 jin1 gu3 shan1 hu2 shu4 ， ru2 yi4 ji1 sui4 guang1 lu4 li2 。
- a1 huan2 jin3 yuan4 zhi1 xiao1 shou3 ， lian2 ji1 yin3 chu1 qian1 hua1 zhi1 。
- mi2 lou2 jing4 ping2 zhao4 qian2 hou4 ， gong1 chai1 wu3 mei4 xiang1 fen1 pi1 。
- yue4 zhong1 lao3 gui4 leng3 jiao1 ge2 ， shan1 he2 ying3 man3 yu4 tu4 bei1 。
- jiang1 tan2 wu2 feng1 ying4 yun2 shu4 ， shui3 zao3 yang4 ri4 fu2 lian2 yi1 。
- chu1 yi2 ying2 qiu1 shan4 gong1 miao4 ， xi4 wan2 zi4 xiao4 zhen1 er2 xi1 。
- shi4 jian4 wu2 wu4 fei1 huan4 hua4 ， lu4 dian4 pao4 ying3 he2 zu2 yi2 。
- shui2 neng2 huan4 qi3 hong2 gu3 zi0 ， xie3 ci3 qing1 jue2 tu2 ping2 wei2 。

## 注释

## 译文

## 赏析
