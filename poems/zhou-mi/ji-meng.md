---
id: zhou-mi-ji-meng
title: 記夢
titlePinyin: ji4 meng4
titleSlug: ji-meng
author: 周密
authorPinyin: zhou1 mi4
authorSlug: zhou-mi
dynasty: 宋
dynastyPinyin: song4
dynastySlug: song
tags: []
---

## 正文

- 剛風吹翠冰，倒景浮玄樞。
- 蕭臺萬八千，上有真仙居。
- 冰綃絅清氣，寶笈龕瓊書。
- 至人青瑶冠，風動雲霞裾。
- 顧我一笑粲，勺以青琳腴。
- 泠冷徹崑崙，肝鬲生明珠。
- 玉童發清謠，引鶴開金鋪。
- 授我碧露牋，字字如瓊琚。
- 跽受九拜起，雲氣隨捲舒。
- 靈文眩五色，奧語探皇初。
- 青高不可極，玄晤常集虛。
- 玉苗日茂茂，珠蕊春如如。
- 天妙不費言，悟解超仙衢。
- 飛樓入紫翠，笑語多天姝。
- 馴龍耕玉田，小鳳扶金車。
- 香滿十二簾，春動紅流蘇。
- 脩欄瞰雲雨，黄道通清都。
- 憶昔遊五城，十載纔須臾。
- 正坐一念差，不覺秋塵汙。
- 華池滌凡髓，重佩三元符。
- 凜凜不可留，欲去還踟躕。
- 仰天發長嘯，萬竅皆笙竽。
- 約我更百年，來此騎鯨魚。

## 拼音

- gang1 feng1 chui1 cui4 bing1 ， dao3 jing3 fu2 xuan2 shu1 。
- xiao1 tai2 wan4 ba1 qian1 ， shang4 you3 zhen1 xian1 ju1 。
- bing1 xiao1 jiong1 qing1 qi4 ， bao3 ji2 kan1 qiong2 shu1 。
- zhi4 ren2 qing1 yao2 guan1 ， feng1 dong4 yun2 xia2 ju1 。
- gu4 wo3 yi2 xiao4 can4 ， shao2 yi3 qing1 lin2 yu2 。
- ling2 leng3 che4 kun1 lun2 ， gan1 ge2 sheng1 ming2 zhu1 。
- yu4 tong2 fa1 qing1 yao2 ， yin3 he4 kai1 jin1 pu1 。
- shou4 wo3 bi4 lu4 jian1 ， zi4 zi4 ru2 qiong2 ju1 。
- ji4 shou4 jiu3 bai4 qi3 ， yun2 qi4 sui2 juan3 shu1 。
- ling2 wen2 xuan4 wu3 se4 ， ao4 yu3 tan4 huang2 chu1 。
- qing1 gao1 bu4 ke3 ji2 ， xuan2 wu4 chang2 ji2 xu1 。
- yu4 miao2 ri4 mao4 mao4 ， zhu1 rui3 chun1 ru2 ru2 。
- tian1 miao4 bu2 fei4 yan2 ， wu4 jie3 chao1 xian1 qu2 。
- fei1 lou2 ru4 zi3 cui4 ， xiao4 yu3 duo1 tian1 shu1 。
- xun4 long2 geng1 yu4 tian2 ， xiao3 feng4 fu2 jin1 ju1 。
- xiang1 man3 shi2 er4 lian2 ， chun1 dong4 hong2 liu2 su1 。
- xiu1 lan2 kan4 yun2 yu3 ， huang2 dao4 tong1 qing1 dou1 。
- yi4 xi1 you2 wu3 cheng2 ， shi2 zai4 cai2 xu1 yu2 。
- zheng4 zuo4 yi2 nian4 cha4 ， bu4 jue2 qiu1 chen2 wu1 。
- hua2 chi2 di2 fan2 sui3 ， zhong4 pei4 san1 yuan2 fu2 。
- lin3 lin3 bu4 ke3 liu2 ， yu4 qu4 huan2 chi2 chu2 。
- yang3 tian1 fa1 chang2 xiao4 ， wan4 qiao4 jie1 sheng1 yu2 。
- yue1 wo3 geng4 bai3 nian2 ， lai2 ci3 qi2 jing1 yu2 。

## 注释

## 译文

## 赏析
