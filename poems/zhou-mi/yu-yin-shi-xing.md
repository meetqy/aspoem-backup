---
id: zhou-mi-yu-yin-shi-xing
title: 愚隠適興
titlePinyin: yu2 yin3 shi4 xing1
titleSlug: yu-yin-shi-xing
author: 周密
authorPinyin: zhou1 mi4
authorSlug: zhou-mi
dynasty: 宋
dynastyPinyin: song4
dynastySlug: song
tags: []
---

## 正文

- 錦雲照空明，蒼烟貯閑靜。
- 中有曲曲廊，幽眇入詩境。
- 小山懸秋香，澄淵度雲影。
- 流觴有古意，坐久苔石冷。
- 展我架上書，萬卷牙籤整。
- 撫我膝上琴，坐覺白日永。
- 升高得孤嶠，汲古有甘井。
- 居然謝囂𡏖，宛若處幽屏。
- 豈惟寄遊息，端可事修省。
- 何當佳月夕，來此步清景。
- 此趣非言傳，真樂當自領。
- 野語質不華，聊以寓微警。

## 拼音

- jin3 yun2 zhao4 kong1 ming2 ， cang1 yan1 zhu4 xian2 jing4 。
- zhong1 you3 qu1 qu1 lang2 ， you1 miao3 ru4 shi1 jing4 。
- xiao3 shan1 xuan2 qiu1 xiang1 ， cheng2 yuan1 du4 yun2 ying3 。
- liu2 shang1 you3 gu3 yi4 ， zuo4 jiu3 tai2 shi2 leng3 。
- zhan3 wo3 jia4 shang4 shu1 ， wan4 juan4 ya2 qian1 zheng3 。
- fu3 wo3 xi1 shang4 qin2 ， zuo4 jue2 bai2 ri4 yong3 。
- sheng1 gao1 de2 gu1 jiao4 ， ji2 gu3 you3 gan1 jing3 。
- ju1 ran2 xie4 xiao1 𡏖， wan3 ruo4 chu3 you1 ping2 。
- qi3 wei2 ji4 you2 xi1 ， duan1 ke3 shi4 xiu1 sheng3 。
- he2 dang1 jia1 yue4 xi1 ， lai2 ci3 bu4 qing1 jing3 。
- ci3 qu4 fei1 yan2 chuan2 ， zhen1 le4 dang1 zi4 ling3 。
- ye3 yu3 zhi4 bu4 hua2 ， liao2 yi3 yu4 wei1 jing3 。

## 注释

## 译文

## 赏析
