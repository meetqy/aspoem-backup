---
id: zhou-mi-feng-huan-shan-xi-shi-juan
title: 奉還山西詩卷
titlePinyin: feng4 huan2 shan1 xi1 shi1 juan4
titleSlug: feng-huan-shan-xi-shi-juan
author: 周密
authorPinyin: zhou1 mi4
authorSlug: zhou-mi
dynasty: 宋
dynastyPinyin: song4
dynastySlug: song
tags: []
---

## 正文

- 詩腸抱饑饞，嗜句如嗜炙。
- 長年齚雞跖，有味如啖蔗。
- 轑釜轟腹雷，每遭丘嫂駡。
- 辛勤謀一飽，索米誰肯借。
- 忽來五侯鯖，心目爲驚詫。
- 大羹足真味，禁臠增重價。
- 仙露承金莖，天漿灧瓊斝。
- 何修乃得此，咀嚼日不暇。
- 每擬賦老饕，欲作口屢嗄。
- 錦鯨出光怪，把玩涉秋夏。
- 珍重十襲藏，常恐六丁下。
- 每思隨𥊍御，不足攀逸駕。
- 清晨呼墨卿，爲我再四謝。
- 莫能贊一辭，泚顙慚久假。

## 拼音

- shi1 chang2 bao4 ji1 chan2 ， shi4 ju4 ru2 shi4 zhi4 。
- chang2 nian2 ze2 ji1 zhi2 ， you3 wei4 ru2 dan4 zhe4 。
- lao3 fu3 hong1 fu4 lei2 ， mei3 zao1 qiu1 sao3 ma4 。
- xin1 qin2 mou2 yi4 bao3 ， suo3 mi3 shui2 ken3 jie4 。
- hu1 lai2 wu3 hou2 qing1 ， xin1 mu4 wei2 jing1 cha4 。
- da4 geng1 zu2 zhen1 wei4 ， jin4 luan2 zeng1 zhong4 jia4 。
- xian1 lu4 cheng2 jin1 jing4 ， tian1 jiang1 yan4 qiong2 jia3 。
- he2 xiu1 nai3 de2 ci3 ， ju3 jue2 ri4 bu4 xia2 。
- mei3 ni3 fu4 lao3 tao1 ， yu4 zuo4 kou3 lü3 a2 。
- jin3 jing1 chu1 guang1 guai4 ， ba3 wan2 she4 qiu1 xia4 。
- zhen1 zhong4 shi2 xi2 cang2 ， chang2 kong3 liu4 ding1 xia4 。
- mei3 si1 sui2 𥊍 yu4 ， bu4 zu2 pan1 yi4 jia4 。
- qing1 chen2 hu1 mo4 qing1 ， wei2 wo3 zai4 si4 xie4 。
- mo4 neng2 zan4 yi4 ci2 ， ci3 sang3 can2 jiu3 jia3 。

## 注释

## 译文

## 赏析
