---
id: zhou-mi-jia-xu-qi-yue-er-shi-qi-ye-da-lei-yu-you-gan
title: 甲戌七月二十七夜大雷雨有感
titlePinyin: jia3 xu1 qi1 yue4 er4 shi2 qi1 ye4 da4 lei2 yu3 you3 gan3
titleSlug: jia-xu-qi-yue-er-shi-qi-ye-da-lei-yu-you-gan
author: 周密
authorPinyin: zhou1 mi4
authorSlug: zhou-mi
dynasty: 宋
dynastyPinyin: song4
dynastySlug: song
tags: []
---

## 正文

- 驕陽煽餘威，熱惱若昏醉。
- 邀凉卧虛櫺，頓覺景象異。
- 乾坤若黟漆，相對不相視。
- 雷車與電鏡，雲族撐贔屭。
- 如發馬陵伏，萬弩一時至。
- 如河决宣房，澎湃石崩墜。
- 又如入蔡州，鵝鶩雜兵騎。
- 轟騰立四海，熛怒翻九地。
- 兒啼抱頭竄，婢噤移足躓。
- 鳥獸相號呼，雞犬競趨避。
- 隠床夜九遷，穿瓦雨如釃。
- 屋老欲摧壓，危慄心惴惴。
- 敬此天動威，起坐不敢寐。
- 哀哉昔吾親，多病易驚悸。
- 每於風雨交，擁護不少置。
- 九京聞不聞，生死同一致。
- 不能抱冢泣，不孝天所棄。
- 漫游遠墳墓，榮親願難遂。
- 作誓守松楸，或可酬此志。
- 白雲起瀧岡，西望揮血淚。

## 拼音

- jiao1 yang2 shan1 yu2 wei1 ， re4 nao3 ruo4 hun1 zui4 。
- yao1 liang2 wo4 xu1 ling2 ， dun4 jue2 jing3 xiang4 yi4 。
- qian2 kun1 ruo4 yi1 qi1 ， xiang1 dui4 bu4 xiang1 shi4 。
- lei2 ju1 yu3 dian4 jing4 ， yun2 zu2 cheng1 bi4 xi4 。
- ru2 fa1 ma3 ling2 fu2 ， wan4 nu3 yi4 shi2 zhi4 。
- ru2 he2 jue2 xuan1 fang2 ， peng2 pai4 shi2 beng1 zhui4 。
- you4 ru2 ru4 cai4 zhou1 ， e2 wu4 za2 bing1 qi2 。
- hong1 teng2 li4 si4 hai3 ， biao1 nu4 fan1 jiu3 di4 。
- er2 ti2 bao4 tou2 cuan4 ， bi4 jin4 yi2 zu2 zhi4 。
- niao3 shou4 xiang1 hao4 hu1 ， ji1 quan3 jing4 qu1 bi4 。
- yin3 chuang2 ye4 jiu3 qian1 ， chuan1 wa3 yu3 ru2 shi1 。
- wu1 lao3 yu4 cui1 ya1 ， wei1 li4 xin1 zhui4 zhui4 。
- jing4 ci3 tian1 dong4 wei1 ， qi3 zuo4 bu4 gan3 mei4 。
- ai1 zai1 xi1 wu2 qin1 ， duo1 bing4 yi4 jing1 ji4 。
- mei3 wu1 feng1 yu3 jiao1 ， yong1 hu4 bu4 shao3 zhi4 。
- jiu3 jing1 wen2 bu0 wen2 ， sheng1 si3 tong2 yi2 zhi4 。
- bu4 neng2 bao4 zhong3 qi4 ， bu2 xiao4 tian1 suo3 qi4 。
- man4 you2 yuan3 fen2 mu4 ， rong2 qin1 yuan4 nan2 sui4 。
- zuo4 shi4 shou3 song1 qiu1 ， huo4 ke3 chou2 ci3 zhi4 。
- bai2 yun2 qi3 long2 gang1 ， xi1 wang4 hui1 xue4 lei4 。

## 注释

## 译文

## 赏析
