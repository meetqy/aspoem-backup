---
id: zhou-mi-shen-ren-ke-hui-kan-deng-xie
title: 沈仁可惠看燈蟹
titlePinyin: shen3 ren2 ke3 hui4 kan4 deng1 xie4
titleSlug: shen-ren-ke-hui-kan-deng-xie
author: 周密
authorPinyin: zhou1 mi4
authorSlug: zhou-mi
dynasty: 宋
dynastyPinyin: song4
dynastySlug: song
tags: []
---

## 正文

- 君不見天上妖蟆食天目，怪語空號玉川客。
- 萬古何傷明月明，可笑妖蟆終受磔。
- 又不見人間癡蝶掩夜燈，焦頭爛額恃己能。
- 烹煎不免取奇禍，虧蔽徒取人之憎。
- 二蟲何知乃至此，飛走不能逃一死。
- 附炎觸熱正可憐，喘殺人間褦襶子。
- 草泥夜黑溪火明，挺矛衷甲方橫行。
- 舉烽止博褒姒笑，投穽何異長平坑。
- 我憐公子本無罪，人之不仁非自致。
- 便爲移封到酒泉，喚取麴生同一醉。

## 拼音

- jun1 bu2 jian4 tian1 shang4 yao1 ma0 shi2 tian1 mu4 ， guai4 yu3 kong1 hao4 yu4 chuan1 ke4 。
- wan4 gu3 he2 shang1 ming2 yue4 ming2 ， ke3 xiao4 yao1 ma0 zhong1 shou4 zhe2 。
- you4 bu2 jian4 ren2 jian4 chi1 die2 yan3 ye4 deng1 ， jiao1 tou2 lan4 e2 shi4 ji3 neng2 。
- peng1 jian1 bu4 mian3 qu3 qi2 huo4 ， kui1 bi4 tu2 qu3 ren2 zhi1 zeng1 。
- er4 chong2 he2 zhi1 nai3 zhi4 ci3 ， fei1 zou3 bu4 neng2 tao2 yi4 si3 。
- fu4 yan2 chu4 re4 zheng4 ke3 lian2 ， chuan3 sha1 ren2 jian4 nai4 dai4 zi3 。
- cao3 ni2 ye4 hei1 xi1 huo3 ming2 ， ting3 mao2 zhong1 jia3 fang1 heng2 xing2 。
- ju3 feng1 zhi3 bo2 bao1 si4 xiao4 ， tou2 jing3 he2 yi4 chang2 ping2 keng1 。
- wo3 lian2 gong1 zi3 ben3 wu2 zui4 ， ren2 zhi1 bu4 ren2 fei1 zi4 zhi4 。
- bian4 wei2 yi2 feng1 dao4 jiu3 quan2 ， huan4 qu3 qu1 sheng1 tong2 yi2 zui4 。

## 注释

## 译文

## 赏析
