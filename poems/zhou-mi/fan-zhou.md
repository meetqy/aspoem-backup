---
id: zhou-mi-fan-zhou
title: 泛舟
titlePinyin: fan4 zhou1
titleSlug: fan-zhou
author: 周密
authorPinyin: zhou1 mi4
authorSlug: zhou-mi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 老火濁不流，熱惱無可避。
- 駕言清谿濱，濯纓稅塵轡。
- 扁舟無定遊，放纜任其至。
- 蕩槳三匯交，空明發清思。
- 摘鮮得野實，釣水投香餌。
- 碧筩注芳酒，湘匳薦新芰。
- 主賓略酬酢，冷暖隨所嗜。
- 須臾月輪上，煙水合空翠。
- 清風真可人，意厚萬金施。
- 露葉生輝光，水華多嫵媚。
- 欲拍洪崖肩，欲挽湘君帔。
- 雖無管絃樂，一洗世俗僞。
- 清彈發鄰舸，暗攪潛虬睡。
- 應作蜩蛙觀，亦足助幽致。
- 豈惟家山樂，要是會心地。
- 熱官豈辦此，未易輕擬議。
- 我年未四十，齒髮已顦顇。
- 往者不可追，來者何可覬。
- 富貴難幸求，歲月不少置。
- 於此貧賤中，此樂已不啻。
- 鶴長與鳬短，造物正兒戲。
- 功名類蟻夢，身世等萍寄。
- 百年幾良晤，何暇計榮悴。
- 縱有身後名，不博今夕醉。
- 高歌未知曉，坐見斜河墜。
- 謫仙宮錦舟，繼者僅一二。
- 老坡赤壁游，始盡闡天閟。
- 我後二百年，乃默契此意。
- 會當歃斯盟，勿使等閑棄。
- 高詠三百言，聊用諗同志。

## 拼音

- lao3 huo3 zhuo2 bu4 liu2 ， re4 nao3 wu2 ke3 bi4 。
- jia4 yan2 qing1 xi1 bin1 ， zhuo2 ying1 shui4 chen2 pei4 。
- pian1 zhou1 wu2 ding4 you2 ， fang4 lan3 ren4 qi2 zhi4 。
- dang4 jiang3 san1 hui4 jiao1 ， kong1 ming2 fa1 qing1 si1 。
- zhai1 xian1 de2 ye3 shi2 ， diao4 shui3 tou2 xiang1 er3 。
- bi4 tong3 zhu4 fang1 jiu3 ， xiang1 lian2 jian4 xin1 ji4 。
- zhu3 bin1 lüe4 chou2 zuo4 ， leng3 nuan3 sui2 suo3 shi4 。
- xu1 yu2 yue4 lun2 shang4 ， yan1 shui3 he2 kong1 cui4 。
- qing1 feng1 zhen1 ke3 ren2 ， yi4 hou4 wan4 jin1 shi1 。
- lu4 ye4 sheng1 hui1 guang1 ， shui3 hua2 duo1 wu3 mei4 。
- yu4 pai1 hong2 ya2 jian1 ， yu4 wan3 xiang1 jun1 pei4 。
- sui1 wu2 guan3 xian2 le4 ， yi4 xi3 shi4 su2 wei3 。
- qing1 dan4 fa1 lin2 ge3 ， an4 jiao3 qian2 qiu2 shui4 。
- ying1 zuo4 tiao2 wa1 guan1 ， yi4 zu2 zhu4 you1 zhi4 。
- qi3 wei2 jia1 shan1 le4 ， yao4 shi0 hui4 xin1 di4 。
- re4 guan1 qi3 ban4 ci3 ， wei4 yi4 qing1 ni3 yi4 。
- wo3 nian2 wei4 si4 shi2 ， chi3 fa4 yi3 qiao2 cui4 。
- wang3 zhe3 bu4 ke3 zhui1 ， lai2 zhe3 he2 ke3 ji4 。
- fu4 gui4 nan2 xing4 qiu2 ， sui4 yue4 bu4 shao3 zhi4 。
- wu1 ci3 pin2 jian4 zhong1 ， ci3 le4 yi3 bu2 chi4 。
- he4 chang2 yu3 fu2 duan3 ， zao4 wu4 zheng4 er2 xi4 。
- gong1 ming2 lei4 yi3 meng4 ， shen1 shi4 deng3 ping2 ji4 。
- bai3 nian2 ji1 liang2 wu4 ， he2 xia2 ji4 rong2 cui4 。
- zong4 you3 shen1 hou4 ming2 ， bu4 bo2 jin1 xi1 zui4 。
- gao1 ge1 wei4 zhi1 xiao3 ， zuo4 jian4 xie2 he2 zhui4 。
- zhe2 xian1 gong1 jin3 zhou1 ， ji4 zhe3 jin3 yi1 er4 。
- lao3 po1 chi4 bi4 you2 ， shi3 jin4 chan3 tian1 bi4 。
- wo3 hou4 er4 bai3 nian2 ， nai3 mo4 qi4 ci3 yi4 。
- hui4 dang1 sha4 si1 meng2 ， wu4 shi3 deng3 xian2 qi4 。
- gao1 yong3 san1 bai3 yan2 ， liao2 yong4 shen3 tong2 zhi4 。

## 注释

## 译文

## 赏析
