---
id: li-zhong-lu-shan
title: 廬山
titlePinyin: lu2 shan1
titleSlug: lu-shan
author: 李中
authorPinyin: li3 zhong1
authorSlug: li-zhong
dynasty: 唐
dynastyPinyin: tang2
dynastySlug: tang
tags: []
---

## 正文

- 控厭潯陽景，崔嵬古及今。
- 勢雄超地表，翠盛接天心。
- 湓浦春煙列，星灣晚景沈。
- 圖經宜細覽，題詠卒難任。
- 靖節門遙對，庾公樓俯臨。
- 參差含積雪，隱映見歸禽。
- 峭拔推雙劒，清虛數二林。
- 白蓮池宛在，翠輦事難尋。
- 天近星河冷，龍歸洞穴深。
- 谷春攢錦繡，石潤疊瓊琳。
- 玄鶴傳仙拜，青猨伴客吟。
- 泉通九江遠，雲出幾州陰。
- 冬有靈湯溢，夏無炎暑侵。
- 他年如遂隱，五老是知音。

## 拼音

- kong4 yan4 xun2 yang2 jing3 ， cui1 wei2 gu3 ji2 jin1 。
- shi4 xiong2 chao1 di4 biao3 ， cui4 sheng4 jie1 tian1 xin1 。
- pen2 pu3 chun1 yan1 lie4 ， xing1 wan1 wan3 jing3 shen3 。
- tu2 jing1 yi2 xi4 lan3 ， ti2 yong3 zu2 nan2 ren4 。
- jing4 jie2 men2 yao2 dui4 ， yu3 gong1 lou2 fu3 lin2 。
- can1 cha4 han2 ji1 xue3 ， yin3 ying4 jian4 gui1 qin2 。
- qiao4 ba2 tui1 shuang1 jian4 ， qing1 xu1 shu4 er4 lin2 。
- bai2 lian2 chi2 wan3 zai4 ， cui4 nian3 shi4 nan2 xun2 。
- tian1 jin4 xing1 he2 leng3 ， long2 gui1 dong4 xue2 shen1 。
- gu3 chun1 zan3 jin3 xiu4 ， shi2 run4 die2 qiong2 lin2 。
- xuan2 he4 chuan2 xian1 bai4 ， qing1 yuan2 ban4 ke4 yin2 。
- quan2 tong1 jiu3 jiang1 yuan3 ， yun2 chu1 ji1 zhou1 yin1 。
- dong1 you3 ling2 tang1 yi4 ， xia4 wu2 yan2 shu3 qin1 。
- ta1 nian2 ru2 sui4 yin3 ， wu3 lao3 shi4 zhi1 yin1 。

## 注释

## 译文

## 赏析
