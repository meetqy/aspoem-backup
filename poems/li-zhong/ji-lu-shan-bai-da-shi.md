---
id: li-zhong-ji-lu-shan-bai-da-shi
title: 寄廬山白大師
titlePinyin: ji4 lu2 shan1 bai2 da4 shi1
titleSlug: ji-lu-shan-bai-da-shi
author: 李中
authorPinyin: li3 zhong1
authorSlug: li-zhong
dynasty: 唐
dynastyPinyin: tang2
dynastySlug: tang
tags: []
---

## 正文

- 長憶尋師處，東林寓泊時。
- 一秋同看月，無夜不論詩。
- 泉美茶香異，堂深磬韻遲。
- 鹿馴眠蘚徑，猨苦叫霜枝。
- 別後音塵隔，年來鬢髮衰。
- 趨名方汲汲，未果再遊期。

## 拼音

- chang2 yi4 xun2 shi1 chu3 ， dong1 lin2 yu4 bo2 shi2 。
- yi4 qiu1 tong2 kan4 yue4 ， wu2 ye4 bu2 lun4 shi1 。
- quan2 mei3 cha2 xiang1 yi4 ， tang2 shen1 qing4 yun4 chi2 。
- lu4 xun4 mian2 xian3 jing4 ， yuan2 ku3 jiao4 shuang1 zhi1 。
- bie2 hou4 yin1 chen2 ge2 ， nian2 lai2 bin4 fa4 shuai1 。
- qu1 ming2 fang1 ji2 ji2 ， wei4 guo3 zai4 you2 qi1 。

## 注释

## 译文

## 赏析
