---
id: li-zhong-xin-qiu-you-gan
title: 新秋有感
titlePinyin: xin1 qiu1 you3 gan3
titleSlug: xin-qiu-you-gan
author: 李中
authorPinyin: li3 zhong1
authorSlug: li-zhong
dynasty: 唐
dynastyPinyin: tang2
dynastySlug: tang
tags: []
---

## 正文

- 門巷涼秋至，高梧一葉驚。
- 漸添衾簟爽，頓覺夢魂清。
- 暗促蓮開豔，乍催蟬發聲。
- 雨降炎氣減，竹引冷煙生。
- 戍客添歸思，行人怯遠程。
- 未逢征鴈下，漸聽夜砧鳴。
- 張翰思鱸興，班姬詠扇情。
- 音塵兩難問，蛩砌月空明。

## 拼音

- men2 xiang4 liang2 qiu1 zhi4 ， gao1 wu2 yi2 ye4 jing1 。
- jian4 tian1 qin1 dian4 shuang3 ， dun4 jue2 meng4 hun2 qing1 。
- an4 cu4 lian2 kai1 yan4 ， zha4 cui1 chan2 fa1 sheng1 。
- yu3 jiang4 yan2 qi4 jian3 ， zhu2 yin3 leng3 yan1 sheng1 。
- shu4 ke4 tian1 gui1 si1 ， xing2 ren2 qie4 yuan3 cheng2 。
- wei4 feng2 zheng1 yan4 xia4 ， jian4 ting1 ye4 zhen1 ming2 。
- zhang1 han4 si1 lu2 xing1 ， ban1 ji1 yong3 shan4 qing2 。
- yin1 chen2 liang3 nan2 wen4 ， qiong2 qi4 yue4 kong1 ming2 。

## 注释

## 译文

## 赏析
