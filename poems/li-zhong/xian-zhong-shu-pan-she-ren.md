---
id: li-zhong-xian-zhong-shu-pan-she-ren
title: 獻中書潘舍人
titlePinyin: xian4 zhong1 shu1 pan1 she4 ren2
titleSlug: xian-zhong-shu-pan-she-ren
author: 李中
authorPinyin: li3 zhong1
authorSlug: li-zhong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 運叶半千數，天鍾許國臣。
- 鵬霄開羽翼，鳳闕演絲綸。
- 顧問當清夜，從容向紫宸。
- 立言成雅誥，正意敘彝倫。
- 樸素偕前哲，馨香越搢紳。
- 褒辭光萬代，優旨重千鈞。
- 公退誰堪接，清閑道是鄰。
- 世間身屬幻，物外意通津。
- 弔往兼春夢，文高賦復新。
- 琴彈三峽水，屏畫十洲春。
- 庭冷鋪苔色，池寒浸月輪。
- 竹風來枕簟，藥氣上衣巾。
- 茶譜傳溪叟，棊經受羽人。
- 清虛雖得趣，獻替不妨陳。
- 杞梓呈才後，神仙入侍頻。
- 孤寒皆有賴，中外亦同忻。
- 有士曾多難，無門得望塵。
- 忙忙罹險阻，往往耗精神。
- 尋果巢枝願，終全負米身。
- 【遭】逢敦孝治，蹇塞值通津。
- 最慶清朝祿，還霑白髮親。
- 甘柔心既遂，虛薄報何因。
- 遠宦聯綿歷，卑棲夙夜勤。
- 良時空愛惜，末路每悲辛。
- 骨立駒猶病，顏凋女尚貧。
- 而今諧顧遇，尺蠖願求伸。

## 拼音

- yun4 ye4 ban4 qian1 shu4 ， tian1 zhong1 xu1 guo2 chen2 。
- peng2 xiao1 kai1 yu3 yi4 ， feng4 que4 yan3 si1 lun2 。
- gu4 wen4 dang1 qing1 ye4 ， cong2 rong2 xiang4 zi3 chen2 。
- li4 yan2 cheng2 ya3 gao4 ， zheng4 yi4 xu4 yi2 lun2 。
- pu3 su4 xie2 qian2 zhe2 ， xin1 xiang1 yue4 jin4 shen1 。
- bao1 ci2 guang1 wan4 dai4 ， you1 zhi3 zhong4 qian1 jun1 。
- gong1 tui4 shui2 kan1 jie1 ， qing1 xian2 dao4 shi4 lin2 。
- shi4 jian4 shen1 shu3 huan4 ， wu4 wai4 yi4 tong1 jin1 。
- diao4 wang3 jian1 chun1 meng4 ， wen2 gao1 fu4 fu4 xin1 。
- qin2 dan4 san1 xia2 shui3 ， ping2 hua4 shi2 zhou1 chun1 。
- ting2 leng3 pu1 tai2 se4 ， chi2 han2 jin4 yue4 lun2 。
- zhu2 feng1 lai2 zhen3 dian4 ， yao4 qi4 shang4 yi1 jin1 。
- cha2 pu3 chuan2 xi1 sou3 ， qi2 jing1 shou4 yu3 ren2 。
- qing1 xu1 sui1 de2 qu4 ， xian4 ti4 bu4 fang2 chen2 。
- qi3 zi3 cheng2 cai2 hou4 ， shen2 xian1 ru4 shi4 bin1 。
- gu1 han2 jie1 you3 lai4 ， zhong1 wai4 yi4 tong2 xin1 。
- you3 shi4 ceng2 duo1 nan2 ， wu2 men2 de2 wang4 chen2 。
- mang2 mang2 li2 xian3 zu3 ， wang3 wang3 hao4 jing1 shen2 。
- xun2 guo3 chao2 zhi1 yuan4 ， zhong1 quan2 fu4 mi3 shen1 。
- 【 zao1 】 feng2 dun1 xiao4 zhi4 ， jian3 sai1 zhi2 tong1 jin1 。
- zui4 qing4 qing1 chao2 lu4 ， huan2 zhan1 bai2 fa4 qin1 。
- gan1 rou2 xin1 ji4 sui4 ， xu1 bao2 bao4 he2 yin1 。
- yuan3 huan4 lian2 mian2 li4 ， bei1 qi1 su4 ye4 qin2 。
- liang2 shi2 kong1 ai4 xi1 ， mo4 lu4 mei3 bei1 xin1 。
- gu3 li4 ju1 you2 bing4 ， yan2 diao1 nü3 shang4 pin2 。
- er2 jin1 xie2 gu4 yu4 ， chi3 huo4 yuan4 qiu2 shen1 。

## 注释

## 译文

## 赏析
