---
id: song-wu-zeng-zhu-lian-shi
title: 贈竺鍊師
titlePinyin: zeng4 zhu2 lian4 shi1
titleSlug: zeng-zhu-lian-shi
author: 宋無
authorPinyin: song4 wu2
authorSlug: song-wu
dynasty: 宋
dynastyPinyin: song4
dynastySlug: song
tags: []
---

## 正文

- 姓疑乾竺古先生，霞外幽栖近四明。
- 履斗星移冠劍影，步虛風引珮環聲。
- 蘂宮夜喚青鸞降，花洞朝騎白鹿行。
- 長使芝童看藥竈，爲耽瓊液過蓬瀛。
- 鶴傳仙語歸華表，魚寄丹書上赤城。
- 怪石醉中拈筆畫，險棋靜裏按圖爭。
- 玉桃竊慣慵留種，瑶草尋多盡識名。
- 縮地日携龍作杖，卧雲時約鳳吹笙。
- 海邊定與安期遇，關上當逢尹喜迎。
- 我本翠寒山道士，相隨便欲採黄精。

## 拼音

- xing4 yi2 qian2 zhu2 gu3 xian1 sheng0 ， xia2 wai4 you1 qi1 jin4 si4 ming2 。
- lü3 dou4 xing1 yi2 guan1 jian4 ying3 ， bu4 xu1 feng1 yin3 pei4 huan2 sheng1 。
- rui3 gong1 ye4 huan4 qing1 luan2 jiang4 ， hua1 dong4 chao2 qi2 bai2 lu4 xing2 。
- chang2 shi3 zhi1 tong2 kan4 yao4 zao4 ， wei2 dan1 qiong2 ye4 guo4 peng2 ying2 。
- he4 chuan2 xian1 yu3 gui1 hua2 biao3 ， yu2 ji4 dan1 shu1 shang4 chi4 cheng2 。
- guai4 shi2 zui4 zhong1 nian1 bi3 hua4 ， xian3 qi2 jing4 li3 an4 tu2 zheng1 。
- yu4 tao2 qie4 guan4 yong1 liu2 zhong3 ， yao2 cao3 xun2 duo1 jin4 shi2 ming2 。
- suo1 di4 ri4 xie2 long2 zuo4 zhang4 ， wo4 yun2 shi2 yue1 feng4 chui1 sheng1 。
- hai3 bian1 ding4 yu3 an1 qi1 yu4 ， guan1 shang4 dang1 feng2 yin3 xi3 ying2 。
- wo3 ben3 cui4 han2 shan1 dao4 shi0 ， xiang1 sui2 bian4 yu4 cai3 huang2 jing1 。

## 注释

## 译文

## 赏析
