---
id: song-wu-song-chen-xing-zhi-zhi-xin-zhou-tui-guan
title: 送陳行之之信州推官
titlePinyin: song4 chen2 xing2 zhi1 zhi1 xin4 zhou1 tui1 guan1
titleSlug: song-chen-xing-zhi-zhi-xin-zhou-tui-guan
author: 宋無
authorPinyin: song4 wu2
authorSlug: song-wu
dynasty: 宋
dynastyPinyin: song4
dynastySlug: song
tags: []
---

## 正文

- 漢守曾懸榻，家聲復世綸。
- 贊廉推雅士，列郡重嘉賓。
- 昭代詳刑讞，賢僚體聖仁。
- 袴襦憐故老，狴犴念冤人。
- 英幹登時望，文華異等倫。
- 固宜膺寵渥，豈但活罷民。
- 江左名藩舊，風流佐幕新。
- 平反須有頌，剛决看如神。
- 郄鑒初榮養，黄香早締婣。
- 錦還鄉已晝，綵戲室俄春。
- 自補尋山屐，誰親墊雨巾。
- 拊循恩易洽，煦嫗俗當淳。
- 曲動陽關疊，樽移祖帳陳。
- 未能忘手握，何得更情親。
- 羨爾丹霄貴，悲余白髪貧。
- 尚期金鼎藥，猶客素衣塵。
- 巖壑將幽賞，烟霞欲隠淪。
- 交游千古事，離別百年身。
- 楚澤寒多雁，吳波暖見鱗。
- 相思不相見，音問莫辭頻。

## 拼音

- han4 shou3 ceng2 xuan2 ta4 ， jia1 sheng1 fu4 shi4 lun2 。
- zan4 lian2 tui1 ya3 shi4 ， lie4 jun4 zhong4 jia1 bin1 。
- zhao1 dai4 xiang2 xing2 yan4 ， xian2 liao2 ti3 sheng4 ren2 。
- ku4 ru2 lian2 gu4 lao3 ， bi4 an4 nian4 yuan1 ren2 。
- ying1 gan4 deng1 shi2 wang4 ， wen2 hua2 yi4 deng3 lun2 。
- gu4 yi2 ying1 chong3 wo4 ， qi3 dan4 huo2 ba4 min2 。
- jiang1 zuo3 ming2 fan1 jiu4 ， feng1 liu2 zuo3 mu4 xin1 。
- ping2 fan3 xu1 you3 song4 ， gang1 jue2 kan4 ru2 shen2 。
- xi4 jian4 chu1 rong2 yang3 ， huang2 xiang1 zao3 di4 yin1 。
- jin3 huan2 xiang1 yi3 zhou4 ， cai3 xi4 shi4 e2 chun1 。
- zi4 bu3 xun2 shan1 ji1 ， shui2 qin1 dian4 yu3 jin1 。
- fu3 xun2 en1 yi4 qia4 ， xu4 yu4 su2 dang1 chun2 。
- qu3 dong4 yang2 guan1 die2 ， zun1 yi2 zu3 zhang4 chen2 。
- wei4 neng2 wang4 shou3 wo4 ， he2 de2 geng4 qing2 qin1 。
- xian4 er3 dan1 xiao1 gui4 ， bei1 yu2 bai2 fa4 pin2 。
- shang4 qi1 jin1 ding3 yao4 ， you2 ke4 su4 yi1 chen2 。
- yan2 he4 jiang1 you1 shang3 ， yan1 xia2 yu4 yin3 lun2 。
- jiao1 you2 qian1 gu3 shi4 ， li2 bie2 bai3 nian2 shen1 。
- chu3 ze2 han2 duo1 yan4 ， wu2 bo1 nuan3 jian4 lin2 。
- xiang1 si1 bu4 xiang1 jian4 ， yin1 wen4 mo4 ci2 bin1 。

## 注释

## 译文

## 赏析
