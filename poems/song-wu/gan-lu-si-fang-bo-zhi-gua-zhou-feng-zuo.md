---
id: song-wu-gan-lu-si-fang-bo-zhi-gua-zhou-feng-zuo
title: 甘露寺放舶至瓜洲風作
titlePinyin: gan1 lu4 si4 fang4 bo2 zhi4 gua1 zhou1 feng1 zuo4
titleSlug: gan-lu-si-fang-bo-zhi-gua-zhou-feng-zuo
author: 宋無
authorPinyin: song4 wu2
authorSlug: song-wu
dynasty: 宋
dynastyPinyin: song4
dynastySlug: song
tags: []
---

## 正文

- 天造西來險，山迴北固形。
- 斷崖纏赤日，孤柱擘蒼溟。
- 此地何能限，長江或有靈。
- 然犀夜照浪，飲馬曉吞星。
- 鐵鎖沈寥廓，樓船沒杳冥。
- 乾坤一衣带，吳楚兩郵亭。
- 擊楫人人倦，吹笳處處聽。
- 海門沙自白，瓜步草猶青。
- 夢墮浮家樂，魂遭捩柁醒。
- 計程秋獵地，問舍暮漁汀。
- 倏忽波濤變，匆忙網罟停。
- 疾飆移蚌室，暗雨卷龍庭。
- 贔屭黿鼉壯，谽谺樹石腥。
- 危檣連偪仄，高岸失竛竮。
- 世事無深測，生涯獨未寧。
- 愁煩復消釋，題咏紀曾經。

## 拼音

- tian1 zao4 xi1 lai2 xian3 ， shan1 hui2 bei3 gu4 xing2 。
- duan4 ya2 chan2 chi4 ri4 ， gu1 zhu4 bo4 cang1 ming2 。
- ci3 di4 he2 neng2 xian4 ， chang2 jiang1 huo4 you3 ling2 。
- ran2 xi1 ye4 zhao4 lang4 ， yin3 ma3 xiao3 tun1 xing1 。
- tie3 suo3 shen3 liao2 kuo4 ， lou2 chuan2 mei2 yao3 ming2 。
- qian2 kun1 yi4 yi1 dai4 ， wu2 chu3 liang3 you2 ting2 。
- ji1 ji2 ren2 ren2 juan4 ， chui1 jia1 chu3 chu3 ting1 。
- hai3 men2 sha1 zi4 bai2 ， gua1 bu4 cao3 you2 qing1 。
- meng4 duo4 fu2 jia1 le4 ， hun2 zao1 lie4 tuo2 xing3 。
- ji4 cheng2 qiu1 lie4 di4 ， wen4 she4 mu4 yu2 ting1 。
- shu1 hu1 bo1 tao1 bian4 ， cong1 mang2 wang3 gu3 ting2 。
- ji2 biao1 yi2 bang4 shi4 ， an4 yu3 juan4 long2 ting2 。
- bi4 xi4 yuan2 tuo2 zhuang4 ， han1 xia1 shu4 shi2 xing1 。
- wei1 qiang2 lian2 bi1 ze4 ， gao1 an4 shi1 ling2 ping2 。
- shi4 shi4 wu2 shen1 ce4 ， sheng1 ya2 du2 wei4 ning2 。
- chou2 fan2 fu4 xiao1 shi4 ， ti2 yong3 ji4 ceng2 jing1 。

## 注释

## 译文

## 赏析
