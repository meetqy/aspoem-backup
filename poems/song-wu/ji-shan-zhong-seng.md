---
id: song-wu-ji-shan-zhong-seng
title: 寄山中僧
titlePinyin: ji4 shan1 zhong1 seng1
titleSlug: ji-shan-zhong-seng
author: 宋無
authorPinyin: song4 wu2
authorSlug: song-wu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 名山舊隠巖巒秀，精舍蕭閒殿閣虛。
- 像禮旃檀千古佛，經翻貝葉五天書。
- 獸依草座跏趺後，禽下花臺施食餘。
- 空翠濕衣橫楖栗，紺泉澄鉢涌芙蕖。
- 鷲峰夢遶雲中寺，鹿苑身栖物外居。
- 清梵夜迴松月冷，孤禪晝起柏烟疏。
- 曙鐘寒韻侵虛籟，午供春香入野蕪。
- 道念有時憐老病，塵緣無計問真如。
- 遠公若許來同社，陶令何妨去結廬。
- 便向東林傍尊宿，菩提從此發心初。

## 拼音

- ming2 shan1 jiu4 yin3 yan2 luan2 xiu4 ， jing1 she4 xiao1 xian2 dian4 ge2 xu1 。
- xiang4 li3 zhan1 tan2 qian1 gu3 fo2 ， jing1 fan1 bei4 ye4 wu3 tian1 shu1 。
- shou4 yi1 cao3 zuo4 jia1 fu1 hou4 ， qin2 xia4 hua1 tai2 shi1 shi2 yu2 。
- kong1 cui4 shi1 yi1 heng2 ji2 li4 ， gan4 quan2 cheng2 bo1 yong3 fu2 qu2 。
- jiu4 feng1 meng4 rao4 yun2 zhong1 si4 ， lu4 yuan4 shen1 qi1 wu4 wai4 ju1 。
- qing1 fan4 ye4 hui2 song1 yue4 leng3 ， gu1 shan4 zhou4 qi3 bai3 yan1 shu1 。
- shu3 zhong1 han2 yun4 qin1 xu1 lai4 ， wu3 gong4 chun1 xiang1 ru4 ye3 wu2 。
- dao4 nian4 you3 shi2 lian2 lao3 bing4 ， chen2 yuan2 wu2 ji4 wen4 zhen1 ru2 。
- yuan3 gong1 ruo4 xu1 lai2 tong2 she4 ， tao2 ling4 he2 fang2 qu4 jie2 lu2 。
- bian4 xiang4 dong1 lin2 bang4 zun1 su4 ， pu2 ti2 cong2 ci3 fa1 xin1 chu1 。

## 注释

## 译文

## 赏析
