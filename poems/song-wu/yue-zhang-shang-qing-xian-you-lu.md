---
id: song-wu-yue-zhang-shang-qing-xian-you-lu
title: 閲張上卿仙遊錄
titlePinyin: yue4 zhang1 shang4 qing1 xian1 you2 lu4
titleSlug: yue-zhang-shang-qing-xian-you-lu
author: 宋無
authorPinyin: song4 wu2
authorSlug: song-wu
dynasty: 宋
dynastyPinyin: song4
dynastySlug: song
tags: []
---

## 正文

- 漢祖龍飛日，真人豹隠中。
- 綸音來薊北，驛傳起江東。
- 聖德深弘教，玄門厚植功。
- 垂衣軒帝治，問道廣成風。
- 獸夢符坤極，鴻門建震宮。
- 雨敷皇澤意，雪應紫宸衷。
- 白玉刊章重，黄金範櫑雄。
- 制詞天藻疊，冠佩露華濃。
- 宣室繁釐受，高禖敬祀恭。
- 嚴齋迎景祚，正念格晨穹。
- 宇宙樞機運，雷霆寂默通。
- 扈驂鑾從近，恩賚上方隆。
- 裔演留侯系，經開柱史蒙。
- 五朝膺顯渥，百辟仰精忠。
- 宗戚勳封盛，師生祿秩崇。
- 力辭君九錫，首邁爵三公。
- 第宅仙官府，逍遥綺皓翁。
- 漆園春未老，蓬島藥何窮。
- 詔下瑶京鶴，神昇絳闕虹。
- 自期沖舉去，誰識壽齡終。
- 霄駕烟霞遠，星壇杖屨空。
- 圖容曾翰苑，遺蹟漫崆峒。
- 太上元無象，微謠詎得工。
- 獨存清凈化，爲國致年豐。

## 拼音

- han4 zu3 long2 fei1 ri4 ， zhen1 ren2 bao4 yin3 zhong1 。
- lun2 yin1 lai2 ji4 bei3 ， yi4 chuan2 qi3 jiang1 dong1 。
- sheng4 de2 shen1 hong2 jiao4 ， xuan2 men2 hou4 zhi2 gong1 。
- chui2 yi1 xuan1 di4 zhi4 ， wen4 dao4 guang3 cheng2 feng1 。
- shou4 meng4 fu2 kun1 ji2 ， hong2 men2 jian4 zhen4 gong1 。
- yu3 fu1 huang2 ze2 yi4 ， xue3 ying1 zi3 chen2 zhong1 。
- bai2 yu4 kan1 zhang1 zhong4 ， huang2 jin1 fan4 lei2 xiong2 。
- zhi4 ci2 tian1 zao3 die2 ， guan1 pei4 lu4 hua2 nong2 。
- xuan1 shi4 fan2 li2 shou4 ， gao1 mei2 jing4 si4 gong1 。
- yan2 zhai1 ying2 jing3 zuo4 ， zheng4 nian4 ge2 chen2 qiong2 。
- yu3 zhou4 shu1 ji1 yun4 ， lei2 ting2 ji4 mo4 tong1 。
- hu4 can1 luan2 cong2 jin4 ， en1 lai4 shang4 fang1 long2 。
- yi4 yan3 liu2 hou2 xi4 ， jing1 kai1 zhu4 shi3 meng2 。
- wu3 chao2 ying1 xian3 wo4 ， bai3 pi4 yang3 jing1 zhong1 。
- zong1 qi1 xun1 feng1 sheng4 ， shi1 sheng1 lu4 zhi4 chong2 。
- li4 ci2 jun1 jiu3 xi1 ， shou3 mai4 jue2 san1 gong1 。
- di4 zhai2 xian1 guan1 fu3 ， xiao1 yao2 qi3 hao4 weng1 。
- qi1 yuan2 chun1 wei4 lao3 ， peng2 dao3 yao4 he2 qiong2 。
- zhao4 xia4 yao2 jing1 he4 ， shen2 sheng1 jiang4 que4 hong2 。
- zi4 qi1 chong1 ju3 qu4 ， shui2 shi2 shou4 ling2 zhong1 。
- xiao1 jia4 yan1 xia2 yuan3 ， xing1 tan2 zhang4 ju4 kong1 。
- tu2 rong2 ceng2 han4 yuan4 ， yi2 ji4 man4 kong1 tong2 。
- tai4 shang4 yuan2 wu2 xiang4 ， wei1 yao2 ju4 de2 gong1 。
- du2 cun2 qing1 jing4 hua4 ， wei2 guo2 zhi4 nian2 feng1 。

## 注释

## 译文

## 赏析
