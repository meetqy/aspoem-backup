---
id: song-wu-fan-li-guan-gan-qiong-hua
title: 蕃釐觀感瓊花
titlePinyin: fan1 li2 guan1 gan3 qiong2 hua1
titleSlug: fan-li-guan-gan-qiong-hua
author: 宋無
authorPinyin: song4 wu2
authorSlug: song-wu
dynasty: 宋
dynastyPinyin: song4
dynastySlug: song
tags: []
---

## 正文

- 后土祠南裔，坤維媲室家。
- 國封嚴典禮，宮祀尚褒嘉。
- 不是神靈異，焉能眷邇遐。
- 應須有玉女，到此賞瓊葩。
- 麗服從空降，明粧倚日斜。
- 同揮五雲扇，共駐七香車。
- 月姊羞調粉，風姨罷散花。
- 青童迴絳節，金母屏彤霞。
- 故事唐時盛，佳名數代誇。
- 塵根雖下界，天意在中華。
- 雪讓瓏璁巧，冰銷刻鏤瑕。
- 人間惟獨爾，地上更何加。
- 萬蘤殊寥落，群芳避艷邪。
- 玫瑰誠執御，芍藥等泥沙。
- 聖運俄驚輟，兵强忽肆拏。
- 舛訛難核實，真贋遂聱牙。
- 雷雨還驚蟄，潜藏重發芽。
- 旁枝微舊崛，新葉漫榮荂。
- 尤品終蕪沒，珍蕤逐水涯。
- 兩朝成草莽，九廟雜龍蛇。
- 古殿蘭旗暗，殘爐桂燎賒。
- 蕣顔愁想像，珠樹絕驕奢。
- 寂寞無雙譽，徘徊但自嗟。
- 八仙聊免俗，消得寶欄遮。

## 拼音

- hou4 tu3 ci2 nan2 yi4 ， kun1 wei2 pi4 shi4 jia1 。
- guo2 feng1 yan2 dian3 li3 ， gong1 si4 shang4 bao1 jia1 。
- bu2 shi4 shen2 ling2 yi4 ， yan1 neng2 juan4 er3 xia2 。
- ying1 xu1 you3 yu4 nü3 ， dao4 ci3 shang3 qiong2 pa1 。
- li2 fu2 cong2 kong1 jiang4 ， ming2 zhuang1 yi3 ri4 xie2 。
- tong2 hui1 wu3 yun2 shan4 ， gong4 zhu4 qi1 xiang1 ju1 。
- yue4 zi3 xiu1 diao4 fen3 ， feng1 yi2 ba4 san4 hua1 。
- qing1 tong2 hui2 jiang4 jie2 ， jin1 mu3 ping2 tong2 xia2 。
- gu4 shi0 tang2 shi2 sheng4 ， jia1 ming2 shu4 dai4 kua1 。
- chen2 gen1 sui1 xia4 jie4 ， tian1 yi4 zai4 zhong1 hua2 。
- xue3 rang4 long2 cong1 qiao3 ， bing1 xiao1 ke4 lou4 xia2 。
- ren2 jian4 wei2 du2 er3 ， di4 shang4 geng4 he2 jia1 。
- wan4 hua1 shu1 liao2 luo4 ， qun2 fang1 bi4 yan4 xie2 。
- mei2 gui0 cheng2 zhi2 yu4 ， shao2 yao4 deng3 ni2 sha1 。
- sheng4 yun4 e2 jing1 chuo4 ， bing1 qiang2 hu1 si4 na2 。
- chuan3 e2 nan2 he2 shi2 ， zhen1 yan4 sui4 ao2 ya2 。
- lei2 yu3 huan2 jing1 zhe2 ， qian2 cang2 zhong4 fa1 ya2 。
- pang2 zhi1 wei1 jiu4 jue2 ， xin1 ye4 man4 rong2 fu1 。
- you2 pin3 zhong1 wu2 mei2 ， zhen1 rui2 zhu2 shui3 ya2 。
- liang3 chao2 cheng2 cao3 mang3 ， jiu3 miao4 za2 long2 she2 。
- gu3 dian4 lan2 qi2 an4 ， can2 lu2 gui4 liao2 she1 。
- shun4 yan2 chou2 xiang3 xiang4 ， zhu1 shu4 jue2 jiao1 she1 。
- ji4 mo4 wu2 shuang1 yu4 ， pai2 huai2 dan4 zi4 jie1 。
- ba1 xian1 liao2 mian3 su2 ， xiao1 de2 bao3 lan2 zhe1 。

## 注释

## 译文

## 赏析
