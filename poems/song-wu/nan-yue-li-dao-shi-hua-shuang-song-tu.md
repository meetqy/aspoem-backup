---
id: song-wu-nan-yue-li-dao-shi-hua-shuang-song-tu
title: 南岳李道士畫雙松圖
titlePinyin: nan2 yue4 li3 dao4 shi0 hua4 shuang1 song1 tu2
titleSlug: nan-yue-li-dao-shi-hua-shuang-song-tu
author: 宋無
authorPinyin: song4 wu2
authorSlug: song-wu
dynasty: 宋
dynastyPinyin: song4
dynastySlug: song
tags: []
---

## 正文

- 道士醉卧天柱峰，睥睨石上千年之老松。
- 松精相感入夢寐，化作蒼髯雙老龍。
- 酒腸空洞生鱗角，飛出兩龍醉不覺。
- 須臾霹靂撼五岳，豐隆縮手不敢捉。
- 神靈頃刻歸虛無，壁上但見雙松圖。
- 松耶龍耶莫能詰，棟梁霖雨藏禿筆。

## 拼音

- dao4 shi0 zui4 wo4 tian1 zhu4 feng1 ， pi4 ni4 shi2 shang4 qian1 nian2 zhi1 lao3 song1 。
- song1 jing1 xiang1 gan3 ru4 meng4 mei4 ， hua4 zuo4 cang1 ran2 shuang1 lao3 long2 。
- jiu3 chang2 kong1 dong4 sheng1 lin2 jiao3 ， fei1 chu1 liang3 long2 zui4 bu4 jue2 。
- xu1 yu2 pi1 li4 han4 wu3 yue4 ， feng1 long2 suo1 shou3 bu4 gan3 zhuo1 。
- shen2 ling2 qing3 ke4 gui1 xu1 wu2 ， bi4 shang4 dan4 jian4 shuang1 song1 tu2 。
- song1 ye1 long2 ye1 mo4 neng2 jie2 ， dong4 liang2 lin2 yu3 cang2 tu1 bi3 。

## 注释

## 译文

## 赏析
