---
id: song-wu-yang-zhou-ji-shi
title: 揚州即事
titlePinyin: yang2 zhou1 ji2 shi4
titleSlug: yang-zhou-ji-shi
author: 宋無
authorPinyin: song4 wu2
authorSlug: song-wu
dynasty: 宋
dynastyPinyin: song4
dynastySlug: song
tags: []
---

## 正文

- 玉壘開方面，金湯控上游。
- 連營驃騎宅，重柝雁行樓。
- 彊弩虛空發，飛橋日夜浮。
- 烟生烽燧地，草死虎狼秋。
- 此處兵威震，當時國步憂。
- 六年襄郡守，三策藎臣謀。
- 大將深圍陷，長江萬里休。
- 兩淮先按堵，孤注獨橫籌。
- 破竹纔乘勢，聞風已置郵。
- 乾坤機軸轉，海嶽版圖收。
- 春變山堂柳，波通汴水鷗。
- 平坡南下馬，遠渡北來舟。
- 無復瓊花夢，猶餘芍藥愁。
- 塵埃何豎子，還擁黑貂裘。

## 拼音

- yu4 lei3 kai1 fang1 mian4 ， jin1 tang1 kong4 shang4 you2 。
- lian2 ying2 piao4 qi2 zhai2 ， zhong4 tuo4 yan4 hang2 lou2 。
- qiang2 nu3 xu1 kong1 fa1 ， fei1 qiao2 ri4 ye4 fu2 。
- yan1 sheng1 feng1 sui4 di4 ， cao3 si3 hu3 lang2 qiu1 。
- ci3 chu3 bing1 wei1 zhen4 ， dang1 shi2 guo2 bu4 you1 。
- liu4 nian2 xiang1 jun4 shou3 ， san1 ce4 jin4 chen2 mou2 。
- da4 jiang1 shen1 wei2 xian4 ， chang2 jiang1 wan4 li3 xiu1 。
- liang3 huai2 xian1 an4 du3 ， gu1 zhu4 du2 heng2 chou2 。
- po4 zhu2 cai2 cheng2 shi4 ， wen2 feng1 yi3 zhi4 you2 。
- qian2 kun1 ji1 zhou2 zhuan3 ， hai3 yue4 ban3 tu2 shou1 。
- chun1 bian4 shan1 tang2 liu3 ， bo1 tong1 bian4 shui3 ou1 。
- ping2 po1 nan2 xia4 ma3 ， yuan3 du4 bei3 lai2 zhou1 。
- wu2 fu4 qiong2 hua1 meng4 ， you2 yu2 shao2 yao4 chou2 。
- chen2 ai1 he2 shu4 zi3 ， huan2 yong1 hei1 diao1 qiu2 。

## 注释

## 译文

## 赏析
