---
id: song-wu-hai-shang-zi-zhi-fu-zhi-cheng-shan-lan-qin-huang-han-wu-yi-ji
title: 海上自之罘至成山覽秦皇漢武遺跡
titlePinyin: hai3 shang4 zi4 zhi1 fu2 zhi4 cheng2 shan1 lan3 qin2 huang2 han4 wu3 yi2 ji4
titleSlug: hai-shang-zi-zhi-fu-zhi-cheng-shan-lan-qin-huang-han-wu-yi-ji
author: 宋無
authorPinyin: song4 wu2
authorSlug: song-wu
dynasty: 宋
dynastyPinyin: song4
dynastySlug: song
tags: []
---

## 正文

- 霧氣沈坤極，濤聲撼北溟。
- 雲霞五色水，丹碧萬重屏。
- 脈絡華夷秀，并吞宇宙青。
- 石梁橫地戶，洞構壓風霆。
- 砰磕紛鳴鼓，漰渹疾建瓴。
- 提封思霸主，巡狩陟遐坰。
- 黔首何多難，皇居不少寧。
- 山驅麟避藪，海塞蜃遷庭。
- 鹵簿周荒服，鱗蟲畏典刑。
- 天吳驚象駕，精衛泣鑾鈴。
- 浪激秦嬴怒，崖崩漢武靈。
- 空悲祖龍死，但覺鮑魚腥。
- 采藥終驕妄，求仙竟杳冥。
- 惟聞傳二世，無復享千齡。
- 古昔飛騰客，能存變化形。
- 解交烏兔髓，定翳鳳凰翎。
- 玉檢微藏旨，金丹別有經。
- 東華司筭歷，南岳考功銘。
- 億劫開玄閟，三宮護紫扃。
- 睿仁斯可冀，淫暴詎堪聽。
- 漫致安期舄，虛邀阿母軿。
- 昆池波鼎沸，阿閣土花零。
- 夜雨蛇升樹，春潮蛤上汀。
- 茂陵迷亂草，禁苑暗流螢。
- 奢侈如飄電，危亡若炳星。
- 明君當至治，方士或來停。
- 火宅休生棘，情河易轉萍。
- 願逢清靜化，昌運幾時丁。

## 拼音

- wu4 qi4 shen3 kun1 ji2 ， tao1 sheng1 han4 bei3 ming2 。
- yun2 xia2 wu3 se4 shui3 ， dan1 bi4 wan4 zhong4 ping2 。
- mai4 luo4 hua2 yi2 xiu4 ， bing4 tun1 yu3 zhou4 qing1 。
- shi2 liang2 heng2 di4 hu4 ， dong4 gou4 ya1 feng1 ting2 。
- peng1 ke1 fen1 ming2 gu3 ， peng1 hong1 ji2 jian4 ling2 。
- ti2 feng1 si1 ba4 zhu3 ， xun2 shou4 zhi4 xia2 jiong1 。
- qian2 shou3 he2 duo1 nan2 ， huang2 ju1 bu4 shao3 ning2 。
- shan1 qu1 lin2 bi4 sou3 ， hai3 sai1 shen4 qian1 ting2 。
- lu3 bo2 zhou1 huang1 fu2 ， lin2 chong2 wei4 dian3 xing2 。
- tian1 wu2 jing1 xiang4 jia4 ， jing1 wei4 qi4 luan2 ling2 。
- lang4 ji1 qin2 ying2 nu4 ， ya2 beng1 han4 wu3 ling2 。
- kong1 bei1 zu3 long2 si3 ， dan4 jue2 bao4 yu2 xing1 。
- cai3 yao4 zhong1 jiao1 wang4 ， qiu2 xian1 jing4 yao3 ming2 。
- wei2 wen2 chuan2 er4 shi4 ， wu2 fu4 xiang3 qian1 ling2 。
- gu3 xi1 fei1 teng2 ke4 ， neng2 cun2 bian4 hua4 xing2 。
- jie3 jiao1 wu1 tu4 sui3 ， ding4 yi4 feng4 huang2 ling2 。
- yu4 jian3 wei1 cang2 zhi3 ， jin1 dan1 bie2 you3 jing1 。
- dong1 hua2 si1 suan4 li4 ， nan2 yue4 kao3 gong1 ming2 。
- yi4 jie2 kai1 xuan2 bi4 ， san1 gong1 hu4 zi3 jiong1 。
- rui4 ren2 si1 ke3 ji4 ， yin2 bao4 ju4 kan1 ting1 。
- man4 zhi4 an1 qi1 xi4 ， xu1 yao1 a1 mu3 ping2 。
- kun1 chi2 bo1 ding3 fei4 ， a1 ge2 tu3 hua1 ling2 。
- ye4 yu3 she2 sheng1 shu4 ， chun1 chao2 ha2 shang4 ting1 。
- mao4 ling2 mi2 luan4 cao3 ， jin4 yuan4 an4 liu2 ying2 。
- she1 chi3 ru2 piao1 dian4 ， wei1 wang2 ruo4 bing3 xing1 。
- ming2 jun1 dang1 zhi4 zhi4 ， fang1 shi4 huo4 lai2 ting2 。
- huo3 zhai2 xiu1 sheng1 ji2 ， qing2 he2 yi4 zhuan3 ping2 。
- yuan4 feng2 qing1 jing4 hua4 ， chang1 yun4 ji1 shi2 ding1 。

## 注释

## 译文

## 赏析
