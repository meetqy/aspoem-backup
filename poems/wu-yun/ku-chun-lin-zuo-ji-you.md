---
id: wu-yun-ku-chun-lin-zuo-ji-you
title: 苦春霖作寄友
titlePinyin: ku3 chun1 lin2 zuo4 ji4 you3
titleSlug: ku-chun-lin-zuo-ji-you
author: 吳筠
authorPinyin: wu2 yun2
authorSlug: wu-yun
dynasty: 唐
dynastyPinyin: tang2
dynastySlug: tang
tags: []
---

## 正文

- 應龍遷南方，霪雨備江干。
- 俯望失平陸，仰瞻隱崇巒。
- 陰風斂暄氣，殘月淒已寒。
- 時鳥戢好音，衆芳亦微殘。
- 萬流注江湖，日夜增波瀾。
- 數君曠不接，悄然無與歡。
- 對酒聊自娛，援琴爲誰彈。
- 彈爲愁霖引，曲罷仍永歎。
- 此歎因感物，誰能識其端。
- 寫懷寄同心，詞極意未殫。

## 拼音

- ying1 long2 qian1 nan2 fang1 ， yin2 yu3 bei4 jiang1 gan1 。
- fu3 wang4 shi1 ping2 lu4 ， yang3 zhan1 yin3 chong2 luan2 。
- yin1 feng1 lian3 xuan1 qi4 ， can2 yue4 qi1 yi3 han2 。
- shi2 niao3 ji2 hao3 yin1 ， zhong4 fang1 yi4 wei1 can2 。
- wan4 liu2 zhu4 jiang1 hu2 ， ri4 ye4 zeng1 bo1 lan2 。
- shu4 jun1 kuang4 bu4 jie1 ， qiao3 ran2 wu2 yu3 huan1 。
- dui4 jiu3 liao2 zi4 yu2 ， yuan2 qin2 wei2 shui2 dan4 。
- dan4 wei2 chou2 lin2 yin3 ， qu3 ba4 reng2 yong3 tan4 。
- ci3 tan4 yin1 gan3 wu4 ， shui2 neng2 shi2 qi2 duan1 。
- xie3 huai2 ji4 tong2 xin1 ， ci2 ji2 yi4 wei4 dan1 。

## 注释

## 译文

## 赏析
