---
id: wu-yun-lan-gu-shi-si-shou-shi-si
title: 覽古十四首 十四
titlePinyin: lan3 gu3 shi2 si4 shou3   shi2 si4
titleSlug: lan-gu-shi-si-shou-shi-si
author: 吳筠
authorPinyin: wu2 yun2
authorSlug: wu-yun
dynasty: 唐
dynastyPinyin: tang2
dynastySlug: tang
tags: []
---

## 正文

- 聖人垂大訓，奧義不苟設。
- 天道殃頑兇，神明祐懿哲。
- 斯言猶影響，安得復迴穴。
- 鯀瞍誕英睿，唐虞育昏孽。
- 盜跖何延期，顏生乃短折。
- 魯隱全克讓，禍機遂潛結。
- 楚穆肆巨逆，福柄奚赫烈。
- 田常弒其主，祚國久罔缺。
- 管仲存霸功，世祖成詭說。
- 漢氏方版蕩，羣閹恣邪譎。
- 謇謇陳蕃徒，孜孜抗忠節。
- 誓期區宇靜，爰使兇醜絕。
- 謀協事靡從，俄而反誅滅。
- 古來若茲類，紛擾難盡列。
- 道遐理微茫，誰爲我昭晰。
- 吾將詢上帝，寥廓詎躋徹。
- 已矣勿用言，忘懷庶自悅。

## 拼音

- sheng4 ren2 chui2 da4 xun4 ， ao4 yi4 bu4 gou3 she4 。
- tian1 dao4 yang1 wan2 xiong1 ， shen2 ming2 you4 yi4 zhe2 。
- si1 yan2 you2 ying3 xiang3 ， an1 de2 fu4 hui2 xue2 。
- gun3 sou3 dan4 ying1 rui4 ， tang2 yu2 yu4 hun1 nie4 。
- dao4 zhi2 he2 yan2 qi1 ， yan2 sheng1 nai3 duan3 zhe2 。
- lu3 yin3 quan2 ke4 rang4 ， huo4 ji1 sui4 qian2 jie2 。
- chu3 mu4 si4 ju4 ni4 ， fu2 bing3 xi1 he4 lie4 。
- tian2 chang2 shi4 qi2 zhu3 ， zuo4 guo2 jiu3 wang3 que1 。
- guan3 zhong4 cun2 ba4 gong1 ， shi4 zu3 cheng2 gui3 shuo1 。
- han4 shi4 fang1 ban3 dang4 ， qun2 yan1 zi4 xie2 jue2 。
- jian3 jian3 chen2 fan1 tu2 ， zi1 zi1 kang4 zhong1 jie2 。
- shi4 qi1 qu1 yu3 jing4 ， yuan2 shi3 xiong1 chou3 jue2 。
- mou2 xie2 shi4 mi2 cong2 ， e2 er2 fan3 zhu1 mie4 。
- gu3 lai2 ruo4 zi1 lei4 ， fen1 rao3 nan2 jin4 lie4 。
- dao4 xia2 li3 wei1 mang2 ， shui2 wei2 wo3 zhao1 xi1 。
- wu2 jiang1 xun2 shang4 di4 ， liao2 kuo4 ju4 ji1 che4 。
- yi3 yi3 wu4 yong4 yan2 ， wang4 huai2 shu4 zi4 yue4 。

## 注释

## 译文

## 赏析
