---
id: wu-yun-lan-gu-shi-si-shou
title: 覽古十四首
titlePinyin: lan3 gu3 shi2 si4 shou3
titleSlug: lan-gu-shi-si-shou
author: 吳筠
authorPinyin: wu2 yun2
authorSlug: wu-yun
dynasty: 唐
dynastyPinyin: tang2
dynastySlug: tang
tags: []
---

## 正文

- 聖人重周濟，明道欲救時。孔席不暇暖，墨突何嘗緇。
- 興言振頹綱，將以有所維。君臣恣淫惑，風俗日凋衰。
- 三代業遽隕，七雄遂交馳。庶物墜塗炭，區中若棼絲。
- 秦皇燎儒術，方冊靡孑遺。大漢曆五葉，斯文複崇推。
- 乃驗經籍道，與世同屯夷。弛張固天意，設教安能持。
- 興亡道之運，否泰理所全。奈何淳古風，既往不復旋。
- 三皇已散朴，五帝初尚賢。王業與霸功，浮偽日以宣。
- 忠誠及狙詐，淆混安可甄。餘智入九霄，守愚淪重泉。
- 永懷巢居時，感涕徒泫然。
- 棟宇代巢穴，其來自三皇。跡生固為累，經始增百王。
- 瑤台既滅夏，瓊室複隕湯。覆車世不悟，秦氏興阿房。
- 繼踵迷反正，漢家崇建章。力役弊萬人，瑰奇殫八方。
- 徇志仍未極，促齡已雲亡。侈靡竟何在，荊榛生廟堂。
- 閒居覽前載，惻彼商與秦。所殘必忠良，所寶皆凶嚚。
- 昵諛方自聖，不悟禍滅身。箕子作周輔，孫通為漢臣。
- 洪范及禮儀，後王用經綸。
- 吾觀采苓什，複感青蠅詩。讒佞亂忠孝，古今同所悲。
- 奸邪起狡猾，骨肉相殘夷。漢儲殞江充，晉嗣滅驪姬。
- 天性猶可間，君臣固其宜。子胥烹吳鼎，文種斷越鈹。
- 屈原沈湘流，厥戚咸自貽。何不若範蠡，扁舟無還期。
- 嘗稽真仙道，清寂祛眾煩。秦皇及漢武，焉得遊其藩。
- 情擾萬機屑，位驕四海尊。既欲先宇宙，仍規後乾坤。
- 崇高與久遠，物莫能兩存。矧乃恣所欲，荒淫伐靈根。
- 金膏恃延期，玉色複動魂。征戰窮外域，殺傷被中原。
- 天鑒諒難誣，神理不可諼。安期返蓬萊，王母還昆侖。
- 異術終莫告，悲哉竟何言。
- 魯侯祈政術，尼父從棄捐。漢主思英才，賈生被排遷。
- 始皇重韓子，及睹乃不全。武帝愛相如，既征複忘賢。
- 貴遠世咸爾，賤今理共然。方知古來主，難以效當年。
- 食其昔未偶，落魄為狂生。一朝君臣契，雄辯何縱橫。
- 運籌康漢業，憑軾下齊城。既以智所達，還為智所烹。
- 豈若終貧賤，酣歌本無營。
- 晁錯抱遠策，為君納良規。削彼諸侯權，永用得所宜。
- 奸臣負舊隙，乘釁謀相危。世主竟不辨，身戮宗且夷。
- 漢景稱欽明，濫罰猶如斯。比干與龍逢，殘害何足悲。
- 絳侯成大績，賞厚位仍尊。一朝對獄吏，榮辱安可論。
- 蘇生佩六印，奕奕為殃源。主父食五鼎，昭昭成禍根。
- 李斯佐二辟，巨釁鐘其門。霍孟翼三後，伊戚及後昆。
- 天人忌盈滿，茲理固永存。方知得意者，何必乘朱輪。
- 滅景棲遠壑，弦歌對清樽。二疏返海濱，蔣詡歸林園。
- 蕭灑去物累，此謀誠足敦。
- 至人順通塞，委命固無疵。吾觀太史公，可謂識道規。
- 留滯焉足憤，感懷殄生涯。吾歎龔夫子，秉義確不移。
- 晦跡一何晚，天年夭當時。熏膏自銷鑠，楚老空餘悲。
- 達者貴量力，至人尚知幾。京房洞幽贊，神奧咸發揮。
- 如何嫉元惡，不悟禍所歸。謀物暗謀已，誰言爾精微。
- 玄元明知止，大雅尚保躬。茂先洽聞者，幽賾咸該通。
- 弱年賦鷦鷯，可謂達養蒙。晚節希鸞鵠，長飛戾曾穹。
- 知進不知退，遂令其道窮。伊昔辨福初，胡為迷禍終。
- 方驗嘉遁客，永貞天壤同。
- 聖人垂大訓，奧義不苟設。天道殃頑凶，神明佑懿哲。
- 斯言猶影響，安得複回穴。鯀瞍誕英睿，唐虞育昏孽。
- 盜蹠何延期，顏生乃短折。魯隱全克讓，禍機遂潛結。
- 楚穆肆巨逆，福柄奚赫烈。田常弑其主，祚國久罔缺。
- 管仲存霸功，世祖成詭說。漢氏方版蕩，群閹恣邪譎。
- 謇謇陳蕃徒，孜孜抗忠節。誓期區宇靜，爰使凶醜絕。
- 謀協事靡從，俄而反誅滅。古來若茲類，紛擾難盡列。
- 道遐理微茫，誰為我昭晰。吾將詢上帝，寥廓詎躋徹。
- 已矣勿用言，忘懷庶自悅。

## 拼音

- sheng4 ren2 zhong4 zhou1 ji4 ， ming2 dao4 yu4 jiu4 shi2 。 kong3 xi2 bu4 xia2 nuan3 ， mo4 tu1 he2 chang2 zi1 。
- xing1 yan2 zhen4 tui2 gang1 ， jiang1 yi3 you3 suo3 wei2 。 jun1 chen2 zi4 yin2 huo4 ， feng1 su2 ri4 diao1 shuai1 。
- san1 dai4 ye4 ju4 yun3 ， qi1 xiong2 sui4 jiao1 chi2 。 shu4 wu4 zhui4 tu2 tan4 ， qu1 zhong1 ruo4 fen2 si1 。
- qin2 huang2 liao2 ru2 shu4 ， fang1 ce4 mi2 jie2 yi2 。 da4 han4 li4 wu3 ye4 ， si1 wen2 fu4 chong2 tui1 。
- nai3 yan4 jing1 ji2 dao4 ， yu3 shi4 tong2 tun2 yi2 。 chi2 zhang1 gu4 tian1 yi4 ， she4 jiao4 an1 neng2 chi2 。
- xing1 wang2 dao4 zhi1 yun4 ， pi3 tai4 li3 suo3 quan2 。 nai4 he2 chun2 gu3 feng1 ， ji4 wang3 bu2 fu4 xuan2 。
- san1 huang2 yi3 san4 pu3 ， wu3 di4 chu1 shang4 xian2 。 wang2 ye4 yu3 ba4 gong1 ， fu2 wei3 ri4 yi3 xuan1 。
- zhong1 cheng2 ji2 ju1 zha4 ， xiao2 hun4 an1 ke3 zhen1 。 yu2 zhi4 ru4 jiu3 xiao1 ， shou3 yu2 lun2 zhong4 quan2 。
- yong3 huai2 chao2 ju1 shi2 ， gan3 ti4 tu2 xuan4 ran2 。
- dong4 yu3 dai4 chao2 xue2 ， qi2 lai2 zi4 san1 huang2 。 ji4 sheng1 gu4 wei2 lei4 ， jing1 shi3 zeng1 bai3 wang2 。
- yao2 tai2 ji4 mie4 xia4 ， qiong2 shi4 fu4 yun3 tang1 。 fu4 ju1 shi4 bu2 wu4 ， qin2 shi4 xing1 a1 fang2 。
- ji4 zhong3 mi2 fan3 zheng4 ， han4 jia1 chong2 jian4 zhang1 。 li4 yi4 bi4 wan4 ren2 ， gui1 qi2 dan1 ba1 fang1 。
- xun4 zhi4 reng2 wei4 ji2 ， cu4 ling2 yi3 yun2 wang2 。 chi3 mi2 jing4 he2 zai4 ， jing1 zhen1 sheng1 miao4 tang2 。
- xian2 ju1 lan3 qian2 zai4 ， ce4 bi3 shang1 yu3 qin2 。 suo3 can2 bi4 zhong1 liang2 ， suo3 bao3 jie1 xiong1 yin2 。
- ni4 yu2 fang1 zi4 sheng4 ， bu2 wu4 huo4 mie4 shen1 。 ji1 zi3 zuo4 zhou1 fu3 ， sun1 tong1 wei2 han4 chen2 。
- hong2 fan4 ji2 li3 yi2 ， hou4 wang2 yong4 jing1 lun2 。
- wu2 guan1 cai3 ling2 shen2 ， fu4 gan3 qing1 ying2 shi1 。 chan2 ning4 luan4 zhong1 xiao4 ， gu3 jin1 tong2 suo3 bei1 。
- jian1 xie2 qi3 jiao3 hua2 ， gu3 rou4 xiang1 can2 yi2 。 han4 chu3 yun3 jiang1 chong1 ， jin4 si4 mie4 li2 ji1 。
- tian1 xing4 you2 ke3 jian4 ， jun1 chen2 gu4 qi2 yi2 。 zi3 xu1 peng1 wu2 ding3 ， wen2 zhong3 duan4 yue4 pi2 。
- qu1 yuan2 shen3 xiang1 liu2 ， jue2 qi1 xian2 zi4 yi2 。 he2 bu2 ruo4 fan4 li2 ， pian1 zhou1 wu2 huan2 qi1 。
- chang2 ji1 zhen1 xian1 dao4 ， qing1 ji4 qu1 zhong4 fan2 。 qin2 huang2 ji2 han4 wu3 ， yan1 de2 you2 qi2 fan1 。
- qing2 rao3 wan4 ji1 xie4 ， wei4 jiao1 si4 hai3 zun1 。 ji4 yu4 xian1 yu3 zhou4 ， reng2 gui1 hou4 qian2 kun1 。
- chong2 gao1 yu3 jiu3 yuan3 ， wu4 mo4 neng2 liang3 cun2 。 shen3 nai3 zi4 suo3 yu4 ， huang1 yin2 fa2 ling2 gen1 。
- jin1 gao1 shi4 yan2 qi1 ， yu4 se4 fu4 dong4 hun2 。 zheng1 zhan4 qiong2 wai4 yu4 ， sha1 shang1 bei4 zhong1 yuan2 。
- tian1 jian4 liang4 nan2 wu1 ， shen2 li3 bu4 ke3 xuan1 。 an1 qi1 fan3 peng2 lai2 ， wang2 mu3 huan2 kun1 lun2 。
- yi4 shu4 zhong1 mo4 gao4 ， bei1 zai1 jing4 he2 yan2 。
- lu3 hou2 qi2 zheng4 shu4 ， ni2 fu4 cong2 qi4 juan1 。 han4 zhu3 si1 ying1 cai2 ， jia3 sheng1 bei4 pai2 qian1 。
- shi3 huang2 zhong4 han2 zi3 ， ji2 du3 nai3 bu4 quan2 。 wu3 di4 ai4 xiang1 ru2 ， ji4 zheng1 fu4 wang4 xian2 。
- gui4 yuan3 shi4 xian2 er3 ， jian4 jin1 li3 gong4 ran2 。 fang1 zhi1 gu3 lai2 zhu3 ， nan2 yi3 xiao4 dang1 nian2 。
- shi2 qi2 xi1 wei4 ou3 ， luo4 po4 wei2 kuang2 sheng1 。 yi4 zhao1 jun1 chen2 qi4 ， xiong2 bian4 he2 zong4 heng2 。
- yun4 chou2 kang1 han4 ye4 ， ping2 shi4 xia4 qi2 cheng2 。 ji4 yi3 zhi4 suo3 da2 ， huan2 wei2 zhi4 suo3 peng1 。
- qi3 ruo4 zhong1 pin2 jian4 ， han1 ge1 ben3 wu2 ying2 。
- chao2 cuo4 bao4 yuan3 ce4 ， wei2 jun1 na4 liang2 gui1 。 xiao1 bi3 zhu1 hou2 quan2 ， yong3 yong4 de2 suo3 yi2 。
- jian1 chen2 fu4 jiu4 xi4 ， cheng2 xin4 mou2 xiang1 wei1 。 shi4 zhu3 jing4 bu2 bian4 ， shen1 lu4 zong1 qie3 yi2 。
- han4 jing3 cheng1 qin1 ming2 ， lan4 fa2 you2 ru2 si1 。 bi3 gan1 yu3 long2 feng2 ， can2 hai4 he2 zu2 bei1 。
- jiang4 hou2 cheng2 da4 ji4 ， shang3 hou4 wei4 reng2 zun1 。 yi4 zhao1 dui4 yu4 li4 ， rong2 ru3 an1 ke3 lun4 。
- su1 sheng1 pei4 liu4 yin4 ， yi4 yi4 wei2 yang1 yuan2 。 zhu3 fu4 shi2 wu3 ding3 ， zhao1 zhao1 cheng2 huo4 gen1 。
- li3 si1 zuo3 er4 pi4 ， ju4 xin4 zhong1 qi2 men2 。 huo4 meng4 yi4 san1 hou4 ， yi1 qi1 ji2 hou4 kun1 。
- tian1 ren2 ji4 ying2 man3 ， zi1 li3 gu4 yong3 cun2 。 fang1 zhi1 de2 yi4 zhe3 ， he2 bi4 cheng2 zhu1 lun2 。
- mie4 jing3 qi1 yuan3 he4 ， xian2 ge1 dui4 qing1 zun1 。 er4 shu1 fan3 hai3 bin1 ， jiang3 xu3 gui1 lin2 yuan2 。
- xiao1 sa3 qu4 wu4 lei4 ， ci3 mou2 cheng2 zu2 dun1 。
- zhi4 ren2 shun4 tong1 sai1 ， wei3 ming4 gu4 wu2 ci1 。 wu2 guan1 tai4 shi3 gong1 ， ke3 wei4 shi2 dao4 gui1 。
- liu2 zhi4 yan1 zu2 fen4 ， gan3 huai2 tian3 sheng1 ya2 。 wu2 tan4 gong1 fu1 zi3 ， bing3 yi4 que4 bu4 yi2 。
- hui4 ji4 yi4 he2 wan3 ， tian1 nian2 yao1 dang1 shi2 。 xun1 gao1 zi4 xiao1 shuo4 ， chu3 lao3 kong1 yu2 bei1 。
- da2 zhe3 gui4 liang4 li4 ， zhi4 ren2 shang4 zhi1 ji1 。 jing1 fang2 dong4 you1 zan4 ， shen2 ao4 xian2 fa1 hui1 。
- ru2 he2 ji2 yuan2 e4 ， bu2 wu4 huo4 suo3 gui1 。 mou2 wu4 an4 mou2 yi3 ， shui2 yan2 er3 jing1 wei1 。
- xuan2 yuan2 ming2 zhi1 zhi3 ， da4 ya3 shang4 bao3 gong1 。 mao4 xian1 qia4 wen2 zhe3 ， you1 ze2 xian2 gai1 tong1 。
- ruo4 nian2 fu4 jiao1 liao2 ， ke3 wei4 da2 yang3 meng2 。 wan3 jie2 xi1 luan2 hu2 ， chang2 fei1 li4 ceng2 qiong2 。
- zhi1 jin4 bu4 zhi1 tui4 ， sui4 ling4 qi2 dao4 qiong2 。 yi1 xi1 bian4 fu2 chu1 ， hu2 wei2 mi2 huo4 zhong1 。
- fang1 yan4 jia1 dun4 ke4 ， yong3 zhen1 tian1 rang3 tong2 。
- sheng4 ren2 chui2 da4 xun4 ， ao4 yi4 bu4 gou3 she4 。 tian1 dao4 yang1 wan2 xiong1 ， shen2 ming2 you4 yi4 zhe2 。
- si1 yan2 you2 ying3 xiang3 ， an1 de2 fu4 hui2 xue2 。 gun3 sou3 dan4 ying1 rui4 ， tang2 yu2 yu4 hun1 nie4 。
- dao4 zhi2 he2 yan2 qi1 ， yan2 sheng1 nai3 duan3 zhe2 。 lu3 yin3 quan2 ke4 rang4 ， huo4 ji1 sui4 qian2 jie2 。
- chu3 mu4 si4 ju4 ni4 ， fu2 bing3 xi1 he4 lie4 。 tian2 chang2 shi4 qi2 zhu3 ， zuo4 guo2 jiu3 wang3 que1 。
- guan3 zhong4 cun2 ba4 gong1 ， shi4 zu3 cheng2 gui3 shuo1 。 han4 shi4 fang1 ban3 dang4 ， qun2 yan1 zi4 xie2 jue2 。
- jian3 jian3 chen2 fan1 tu2 ， zi1 zi1 kang4 zhong1 jie2 。 shi4 qi1 qu1 yu3 jing4 ， yuan2 shi3 xiong1 chou3 jue2 。
- mou2 xie2 shi4 mi2 cong2 ， e2 er2 fan3 zhu1 mie4 。 gu3 lai2 ruo4 zi1 lei4 ， fen1 rao3 nan2 jin4 lie4 。
- dao4 xia2 li3 wei1 mang2 ， shui2 wei2 wo3 zhao1 xi1 。 wu2 jiang1 xun2 shang4 di4 ， liao2 kuo4 ju4 ji1 che4 。
- yi3 yi3 wu4 yong4 yan2 ， wang4 huai2 shu4 zi4 yue4 。

## 注释

## 译文

## 赏析
