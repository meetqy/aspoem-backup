---
id: wu-yun-bu-xu-ci-shi-shou-liu
title: 步虛詞十首 六
titlePinyin: bu4 xu1 ci2 shi2 shou3   liu4
titleSlug: bu-xu-ci-shi-shou-liu
author: 吳筠
authorPinyin: wu2 yun2
authorSlug: wu-yun
dynasty: 唐
dynastyPinyin: tang2
dynastySlug: tang
tags: []
---

## 正文

- 瓊臺劫萬仞，孤映大羅表。
- 常有三素雲，凝光自飛繞。
- 羽幢泛明霞，升降何縹緲。
- 鸞鳳吹雅音，栖翔絳林標。
- 玉虛無晝夜，靈景何皎皎。
- 一覩太上京，方知衆天小。

## 拼音

- qiong2 tai2 jie2 wan4 ren4 ， gu1 ying4 da4 luo2 biao3 。
- chang2 you3 san1 su4 yun2 ， ning2 guang1 zi4 fei1 rao4 。
- yu3 zhuang4 fan4 ming2 xia2 ， sheng1 jiang4 he2 piao3 miao3 。
- luan2 feng4 chui1 ya3 yin1 ， qi1 xiang2 jiang4 lin2 biao1 。
- yu4 xu1 wu2 zhou4 ye4 ， ling2 jing3 he2 jiao3 jiao3 。
- yi4 du3 tai4 shang4 jing1 ， fang1 zhi1 zhong4 tian1 xiao3 。

## 注释

## 译文

## 赏析
