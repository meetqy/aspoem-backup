---
id: wu-yun-gou-shan-miao
title: 緱山廟
titlePinyin: gou1 shan1 miao4
titleSlug: gou-shan-miao
author: 吳筠
authorPinyin: wu2 yun2
authorSlug: wu-yun
dynasty: 唐
dynastyPinyin: tang2
dynastySlug: tang
tags: []
---

## 正文

- 朝吾自嵩山，驅駕遵洛汭。
- 逶遲轘轅側，仰望緱山際。
- 王子謝時人，笙歌此賓帝。
- 仙材夙所稟，寶位焉足繫。
- 爲迫丹霄期，闕流蒼生惠。
- 高蹤邈千載，遺廟今一詣。
- 肅肅生風雲，森森列松桂。
- 大君弘至道，層構何壯麗。
- 稽首環金壇，焚香陟瑤砌。
- 伊余超浮俗，塵慮久已閉。
- 況復清夙心，蕭然叶真契。

## 拼音

- chao2 wu2 zi4 song1 shan1 ， qu1 jia4 zun1 luo4 rui4 。
- wei1 chi2 huan4 yuan2 ce4 ， yang3 wang4 gou1 shan1 ji4 。
- wang2 zi3 xie4 shi2 ren2 ， sheng1 ge1 ci3 bin1 di4 。
- xian1 cai2 su4 suo3 bing3 ， bao3 wei4 yan1 zu2 xi4 。
- wei2 po4 dan1 xiao1 qi1 ， que4 liu2 cang1 sheng1 hui4 。
- gao1 zong1 miao3 qian1 zai4 ， yi2 miao4 jin1 yi2 yi4 。
- su4 su4 sheng1 feng1 yun2 ， sen1 sen1 lie4 song1 gui4 。
- da4 jun1 hong2 zhi4 dao4 ， ceng2 gou4 he2 zhuang4 li2 。
- qi3 shou3 huan2 jin1 tan2 ， fen2 xiang1 zhi4 yao2 qi4 。
- yi1 yu2 chao1 fu2 su2 ， chen2 lü4 jiu3 yi3 bi4 。
- kuang4 fu4 qing1 su4 xin1 ， xiao1 ran2 ye4 zhen1 qi4 。

## 注释

## 译文

## 赏析
