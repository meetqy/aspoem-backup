---
id: wu-yun-jian-ye-huai-gu
title: 建業懷古
titlePinyin: jian4 ye4 huai2 gu3
titleSlug: jian-ye-huai-gu
author: 吳筠
authorPinyin: wu2 yun2
authorSlug: wu-yun
dynasty: 唐
dynastyPinyin: tang2
dynastySlug: tang
tags: [] 
---

## 正文

- 炎精既失御，宇內爲三分。
- 吳王霸荆越，建都長江濱。
- 爰資股肱力，以靜淮海民。
- 魏后欲濟師，臨流遽旋軍。
- 豈惟限天塹，所忌在有人。
- 惜哉歸命侯，淫虐敗前勳。
- 銜璧入洛陽，委躬爲晉臣。
- 無何覆宗社，爲爾含悲辛。
- 俄及永嘉末，中原塞胡塵。
- 五馬浮渡江，一龍躍天津。
- 此時成大業，實賴賢縉紳。
- 闢土雖未遠，規模亦振振。
- 謝公佐王室，仗節掃僞秦。
- 誰爲吳兵孱，用之在有倫。
- 荏苒宋齊末，斯須變梁陳。
- 綿歷已六代，興亡互紛綸。
- 在德不在險，成敗良有因。
- 高堞復于隍，廣殿摧于榛。
- 王風久泯滅，勝氣猶氤氳。
- 皇家一區域，玄化通無垠。
- 常言宇宙泰，忽遘雲雷屯。
- 極目梁宋郊，茫茫晦妖氛。
- 安得倚天劒，斬茲橫海鱗。
- 徘徊江山暮，感激爲誰申。

## 拼音

- yan2 jing1 ji4 shi1 yu4 ， yu3 nei4 wei2 san1 fen1 。
- wu2 wang2 ba4 jing1 yue4 ， jian4 du1 chang2 jiang1 bin1 。
- yuan2 zi1 gu3 gong1 li4 ， yi3 jing4 huai2 hai3 min2 。
- wei4 hou4 yu4 ji4 shi1 ， lin2 liu2 ju4 xuan2 jun1 。
- qi3 wei2 xian4 tian1 qian4 ， suo3 ji4 zai4 you3 ren2 。
- xi1 zai1 gui1 ming4 hou2 ， yin2 nüe4 bai4 qian2 xun1 。
- xian2 bi4 ru4 luo4 yang2 ， wei3 gong1 wei2 jin4 chen2 。
- wu2 he2 fu4 zong1 she4 ， wei2 er3 han2 bei1 xin1 。
- e2 ji2 yong3 jia1 mo4 ， zhong1 yuan2 sai1 hu2 chen2 。
- wu3 ma3 fu2 du4 jiang1 ， yi4 long2 yue4 tian1 jin1 。
- ci3 shi2 cheng2 da4 ye4 ， shi2 lai4 xian2 jin4 shen1 。
- pi4 tu3 sui1 wei4 yuan3 ， gui1 mo2 yi4 zhen4 zhen4 。
- xie4 gong1 zuo3 wang2 shi4 ， zhang4 jie2 sao3 wei3 qin2 。
- shui2 wei2 wu2 bing1 chan2 ， yong4 zhi1 zai4 you3 lun2 。
- ren3 ran3 song4 qi2 mo4 ， si1 xu1 bian4 liang2 chen2 。
- mian2 li4 yi3 liu4 dai4 ， xing1 wang2 hu4 fen1 lun2 。
- zai4 de2 bu2 zai4 xian3 ， cheng2 bai4 liang2 you3 yin1 。
- gao1 die2 fu4 yu2 huang2 ， guang3 dian4 cui1 yu2 zhen1 。
- wang2 feng1 jiu3 min3 mie4 ， sheng4 qi4 you2 yin1 yun1 。
- huang2 jia1 yi4 qu1 yu4 ， xuan2 hua4 tong1 wu2 yin2 。
- chang2 yan2 yu3 zhou4 tai4 ， hu1 gou4 yun2 lei2 tun2 。
- ji2 mu4 liang2 song4 jiao1 ， mang2 mang2 hui4 yao1 fen1 。
- an1 de2 yi3 tian1 jian4 ， zhan3 zi1 heng2 hai3 lin2 。
- pai2 huai2 jiang1 shan1 mu4 ， gan3 ji1 wei2 shui2 shen1 。

## 注释

## 译文

## 赏析
