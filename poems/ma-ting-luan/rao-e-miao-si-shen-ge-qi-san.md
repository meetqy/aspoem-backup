---
id: ma-ting-luan-rao-e-miao-si-shen-ge-qi-san
title: 饒娥廟祀神歌  其三
titlePinyin: rao2 e2 miao4 si4 shen2 ge1     qi2 san1
titleSlug: rao-e-miao-si-shen-ge-qi-san
author: 馬廷鸞
authorPinyin: ma3 ting2 luan2
authorSlug: ma-ting-luan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 自我天覆，雲之油油。
- 大田多稼兮，屯膏是憂。
- 雄虹朝隮兮，雌霓夕虬。
- 觸石兮通氣，雷車兮電幟。
- 雨甚至兮，神哉沛農。
- 有成功兮，懷雞黍之招邀。
- 士未失職兮，冀鵬鯤之扶摇。
- 錫之豐歲兮，俾爾餘饒。
- 報以修程兮，匪我宣驕。
- 揚桴兮拊鼓，餞飈游兮遠渚。
- 欲少留此靈瑣兮，日忽忽其將暮。
- 祝娥之來下兮，慰我士民于終古。

## 拼音

- zi4 wo3 tian1 fu4 ， yun2 zhi1 you2 you2 。
- da4 tian2 duo1 jia4 xi1 ， tun2 gao1 shi4 you1 。
- xiong2 hong2 chao2 ji1 xi1 ， ci2 ni2 xi1 qiu2 。
- chu4 shi2 xi1 tong1 qi4 ， lei2 ju1 xi1 dian4 zhi4 。
- yu3 shen4 zhi4 xi1 ， shen2 zai1 pei4 nong2 。
- you3 cheng2 gong1 xi1 ， huai2 ji1 shu3 zhi1 zhao1 yao1 。
- shi4 wei4 shi1 zhi2 xi1 ， ji4 peng2 kun1 zhi1 fu2 yao2 。
- xi1 zhi1 feng1 sui4 xi1 ， bi3 er3 yu2 rao2 。
- bao4 yi3 xiu1 cheng2 xi1 ， fei3 wo3 xuan1 jiao1 。
- yang2 fu2 xi1 fu3 gu3 ， jian4 biao1 you2 xi1 yuan3 zhu3 。
- yu4 shao3 liu2 ci3 ling2 suo3 xi1 ， ri4 hu1 hu1 qi2 jiang1 mu4 。
- zhu4 e2 zhi1 lai2 xia4 xi1 ， wei4 wo3 shi4 min2 yu2 zhong1 gu3 。

## 注释

## 译文

## 赏析
