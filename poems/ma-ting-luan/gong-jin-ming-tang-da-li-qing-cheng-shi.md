---
id: ma-ting-luan-gong-jin-ming-tang-da-li-qing-cheng-shi
title: 恭進明堂大禮慶成詩
titlePinyin: gong1 jin4 ming2 tang2 da4 li3 qing4 cheng2 shi1
titleSlug: gong-jin-ming-tang-da-li-qing-cheng-shi
author: 馬廷鸞
authorPinyin: ma3 ting2 luan2
authorSlug: ma-ting-luan
dynasty: 宋
dynastyPinyin: song4
dynastySlug: song
tags: []
---

## 正文

- 鉅典崇邦祀，精禋展國陽。
- 泰元神授筴，癸亥日宣光。
- 藝祖郊天始，高皇受命長。
- 後庚基再造，先甲迓殊祥。
- 率育歌時夏，儀刑詠我將。
- 天街澄析木，農扈慶金穰。
- 築塞懲獯鬻，梯山謝越裳。
- 宗祈嚴美報，親享薦嘉嘗。
- 周士咸奔走，堯民共頌揚。
- 青冥收夕雨，華耀炳朝陽。
- 月御金波穆，星流珠幄黄。
- 九重紛羽衛，十二駕龍驤。
- 鋗玉琳琅展，軒朱磬管鏘。
- 時行肅天步，安坐集神鴹。
- 聖孝昭初祼，元良儼貳觴。
- 旗常森妸娜，黼黻罷周張。
- 柴燄千靈墮，蘭膏百末香。
- 金雞初日麗，丹鳳德風翔。
- 薄海乾施博，垂雲解澤滂。
- 批周仍蹋晉，蹴漢亦超唐。
- 臣淺來蓬戶，君仁點玉堂。
- 恩書容稿進，嘉頌媿辭荒。
- 有道帝能享，難諶聖敢康。
- 畏威勤夙夜，萬壽祝君王。

## 拼音

- ju4 dian3 chong2 bang1 si4 ， jing1 yin1 zhan3 guo2 yang2 。
- tai4 yuan2 shen2 shou4 ce4 ， gui3 hai4 ri4 xuan1 guang1 。
- yi4 zu3 jiao1 tian1 shi3 ， gao1 huang2 shou4 ming4 chang2 。
- hou4 geng1 ji1 zai4 zao4 ， xian1 jia3 ya4 shu1 xiang2 。
- lü4 yu4 ge1 shi2 xia4 ， yi2 xing2 yong3 wo3 jiang1 。
- tian1 jie1 cheng2 xi1 mu4 ， nong2 hu4 qing4 jin1 rang2 。
- zhu4 sai1 cheng2 xun1 yu4 ， ti1 shan1 xie4 yue4 shang0 。
- zong1 qi2 yan2 mei3 bao4 ， qin1 xiang3 jian4 jia1 chang2 。
- zhou1 shi4 xian2 ben1 zou3 ， yao2 min2 gong4 song4 yang2 。
- qing1 ming2 shou1 xi1 yu3 ， hua2 yao4 bing3 chao2 yang2 。
- yue4 yu4 jin1 bo1 mu4 ， xing1 liu2 zhu1 wo4 huang2 。
- jiu3 chong2 fen1 yu3 wei4 ， shi2 er4 jia4 long2 xiang1 。
- juan1 yu4 lin2 lang2 zhan3 ， xuan1 zhu1 qing4 guan3 qiang1 。
- shi2 xing2 su4 tian1 bu4 ， an1 zuo4 ji2 shen2 yang2 。
- sheng4 xiao4 zhao1 chu1 guan4 ， yuan2 liang2 yan3 er4 shang1 。
- qi2 chang2 sen1 e1 na4 ， fu3 fu2 ba4 zhou1 zhang1 。
- chai2 yan4 qian1 ling2 duo4 ， lan2 gao1 bai3 mo4 xiang1 。
- jin1 ji1 chu1 ri4 li2 ， dan1 feng4 de2 feng1 xiang2 。
- bao2 hai3 qian2 shi1 bo2 ， chui2 yun2 jie3 ze2 pang1 。
- pi1 zhou1 reng2 ta4 jin4 ， cu4 han4 yi4 chao1 tang2 。
- chen2 qian3 lai2 peng2 hu4 ， jun1 ren2 dian3 yu4 tang2 。
- en1 shu1 rong2 gao3 jin4 ， jia1 song4 kui4 ci2 huang1 。
- you3 dao4 di4 neng2 xiang3 ， nan2 chen2 sheng4 gan3 kang1 。
- wei4 wei1 qin2 su4 ye4 ， wan4 shou4 zhu4 jun1 wang2 。

## 注释

## 译文

## 赏析
