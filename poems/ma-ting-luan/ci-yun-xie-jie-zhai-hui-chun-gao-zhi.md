---
id: ma-ting-luan-ci-yun-xie-jie-zhai-hui-chun-gao-zhi
title: 次韻謝潔齋惠春膏紙
titlePinyin: ci4 yun4 xie4 jie2 zhai1 hui4 chun1 gao1 zhi3
titleSlug: ci-yun-xie-jie-zhai-hui-chun-gao-zhi
author: 馬廷鸞
authorPinyin: ma3 ting2 luan2
authorSlug: ma-ting-luan
dynasty: 宋
dynastyPinyin: song4
dynastySlug: song
tags: []
---

## 正文

- 霜毫禿盡千枝竹，銅雀臺荒死潘谷。
- 哀哉四寶併成空，猶有老崖藤搗玉。
- 青錢學士將相科，黑頭刺史朱丹轂。
- 懷銀早去鎮湖湘，掞藻端如起巴蜀。
- 天乎歲晚椓斯文，往往長吟書短幅。
- 雲昏雨暗白龍牋，林密山深紫芝曲。
- 鳳樓誰助斧斤修，魚網不禁塵土辱。
- 我馳家畔楮先生，越薄吳腴此粗俗。
- 鏗金戛玉新有聲，縫霧裁雲豈堪錄。
- 向來交友文字間，矢往湍奔如撒菽。
- 薄材那敢派江西，一寸詩腸愁萬斛。

## 拼音

- shuang1 hao2 tu1 jin4 qian1 zhi1 zhu2 ， tong2 que4 tai2 huang1 si3 pan1 gu3 。
- ai1 zai1 si4 bao3 bing4 cheng2 kong1 ， you2 you3 lao3 ya2 teng2 dao3 yu4 。
- qing1 qian2 xue2 shi4 jiang1 xiang1 ke1 ， hei1 tou2 ci4 shi3 zhu1 dan1 gu3 。
- huai2 yin2 zao3 qu4 zhen4 hu2 xiang1 ， yan4 zao3 duan1 ru2 qi3 ba1 shu3 。
- tian1 hu1 sui4 wan3 zhuo2 si1 wen2 ， wang3 wang3 chang2 yin2 shu1 duan3 fu2 。
- yun2 hun1 yu3 an4 bai2 long2 jian1 ， lin2 mi4 shan1 shen1 zi3 zhi1 qu3 。
- feng4 lou2 shui2 zhu4 fu3 jin1 xiu1 ， yu2 wang3 bu4 jin1 chen2 tu3 ru3 。
- wo3 chi2 jia1 pan4 chu3 xian1 sheng0 ， yue4 bao2 wu2 yu2 ci3 cu1 su2 。
- keng1 jin1 jia2 yu4 xin1 you3 sheng1 ， feng2 wu4 cai2 yun2 qi3 kan1 lu4 。
- xiang4 lai2 jiao1 you3 wen2 zi4 jian4 ， shi3 wang3 tuan1 ben1 ru2 sa1 shu1 。
- bao2 cai2 na4 gan3 pai4 jiang1 xi1 ， yi2 cun4 shi1 chang2 chou2 wan4 hu2 。

## 注释

## 译文

## 赏析
