---
id: ma-ting-luan-pi-yun-tang-ge
title: 披雲堂歌
titlePinyin: pi1 yun2 tang2 ge1
titleSlug: pi-yun-tang-ge
author: 馬廷鸞
authorPinyin: ma3 ting2 luan2
authorSlug: ma-ting-luan
dynasty: 宋
dynastyPinyin: song4
dynastySlug: song
tags: []
---

## 正文

- 癡雲壓隴如堅城，猛風擊破如雄兵。
- 寒谿古洞收不徹，有如奔車白旆歸空營。
- 林稍劃劃露微碧，玉匣漸見青銅精。
- 影轉西風流日脚，萬斛黄金散空落。
- 寶篦刮盡重瞳膜，倒盛一海春冰薄。
- 世界傾在琉璃屏，神豪氣爽肌骨清。
- 便欲垂羽翰，飛上朝玉京。
- 不須七椀秋江波，兩腋自有清風生。
- 長憶當年玉川子，慇懃會問蒼生事。

## 拼音

- chi1 yun2 ya1 long3 ru2 jian1 cheng2 ， meng3 feng1 ji1 po4 ru2 xiong2 bing1 。
- han2 xi1 gu3 dong4 shou1 bu2 che4 ， you3 ru2 ben1 ju1 bai2 pei4 gui1 kong1 ying2 。
- lin2 shao1 hua2 hua2 lu4 wei1 bi4 ， yu4 xia2 jian4 jian4 qing1 tong2 jing1 。
- ying3 zhuan3 xi1 feng1 liu2 ri4 jiao3 ， wan4 hu2 huang2 jin1 san4 kong1 luo4 。
- bao3 bi4 gua1 jin4 zhong4 tong2 mo2 ， dao3 sheng4 yi4 hai3 chun1 bing1 bao2 。
- shi4 jie4 qing1 zai4 liu2 li2 ping2 ， shen2 hao2 qi4 shuang3 ji1 gu3 qing1 。
- bian4 yu4 chui2 yu3 han4 ， fei1 shang4 chao2 yu4 jing1 。
- bu4 xu1 qi1 wan3 qiu1 jiang1 bo1 ， liang3 ye4 zi4 you3 qing1 feng1 sheng1 。
- chang2 yi4 dang1 nian2 yu4 chuan1 zi3 ， yin1 qin2 hui4 wen4 cang1 sheng1 shi4 。

## 注释

## 译文

## 赏析
