---
id: ma-ting-luan-yu-shi-xin-hui-tang
title: 余氏心暉堂
titlePinyin: yu2 shi4 xin1 hui1 tang2
titleSlug: yu-shi-xin-hui-tang
author: 馬廷鸞
authorPinyin: ma3 ting2 luan2
authorSlug: ma-ting-luan
dynasty: 宋
dynastyPinyin: song4
dynastySlug: song
tags: []
---

## 正文

- 客從銀山來，遺我驪龍珠。
- 高文偉大冊，至寶耀室隅。
- 一讀心爲眩，再讀目爲盱。
- 夫記者爲誰，潁封人之徒。
- 人生天地間，母懷靡知愚。
- 至恩嗟莫報，大節尤可吁。
- 柏舟諒人只，蓼莪生子劬。
- 所以茅季偉，鷄半饌設腴。
- 所以王休證，魚雙甘旨需。
- 此理有俱有，此心無息無。
- 兒寒衣蘆花，母在足欣娛。
- 兒罪履中野，母憐自噫嗚。
- 高高心暉堂，申旦所依於。
- 儼然其若存，何可離須臾。
- 我吟方區區，我步方于于。
- 起看物所性，因悟理不誣。
- 懷哉反哺者，城頭尾畢逋。

## 拼音

- ke4 cong2 yin2 shan1 lai2 ， yi2 wo3 li2 long2 zhu1 。
- gao1 wen2 wei3 da4 ce4 ， zhi4 bao3 yao4 shi4 yu2 。
- yi4 du2 xin1 wei2 xuan4 ， zai4 du2 mu4 wei2 xu1 。
- fu1 ji4 zhe3 wei2 shui2 ， ying3 feng1 ren2 zhi1 tu2 。
- ren2 sheng1 tian1 di4 jian4 ， mu3 huai2 mi2 zhi1 yu2 。
- zhi4 en1 jie1 mo4 bao4 ， da4 jie2 you2 ke3 xu1 。
- bai3 zhou1 liang4 ren2 zhi1 ， liao3 e2 sheng1 zi3 qu2 。
- suo3 yi3 mao2 ji4 wei3 ， ji1 ban4 zhuan4 she4 yu2 。
- suo3 yi3 wang2 xiu1 zheng4 ， yu2 shuang1 gan1 zhi3 xu1 。
- ci3 li3 you3 ju4 you3 ， ci3 xin1 wu2 xi1 wu2 。
- er2 han2 yi1 lu2 hua1 ， mu3 zai4 zu2 xin1 yu2 。
- er2 zui4 lü3 zhong1 ye3 ， mu3 lian2 zi4 yi1 wu1 。
- gao1 gao1 xin1 hui1 tang2 ， shen1 dan4 suo3 yi1 wu1 。
- yan3 ran2 qi2 ruo4 cun2 ， he2 ke3 li2 xu1 yu2 。
- wo3 yin2 fang1 qu1 qu1 ， wo3 bu4 fang1 yu2 yu2 。
- qi3 kan4 wu4 suo3 xing4 ， yin1 wu4 li3 bu4 wu1 。
- huai2 zai1 fan3 bu3 zhe3 ， cheng2 tou2 wei3 bi4 bu1 。

## 注释

## 译文

## 赏析
