---
id: lin-shi-dian-xiong-shou-zi-fu-zuo-shi-ke-jiu-chao-chen-han-zhi-yu-tai-xue-fu-shi-ji-zhi
title: 熊守子復左史刻九朝宸翰寘于台學賦詩記之
titlePinyin: xiong2 shou3 zi3 fu4 zuo3 shi3 ke4 jiu3 chao2 chen2 han4 zhi4 yu2 tai2 xue2 fu4 shi1 ji4 zhi1
titleSlug: xiong-shou-zi-fu-zuo-shi-ke-jiu-chao-chen-han-zhi-yu-tai-xue-fu-shi-ji-zhi
author: 林師蒧
authorPinyin: lin2 shi1 dian3
authorSlug: lin-shi-dian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 皇天祐宋實歷昌，列聖功德高虞唐。
- 萬機餘暇不自逸，銀鈎鐵畫揮天章。
- 洋洋謨訓揭日月，留心庶事寧少忘。
- 當時賜予皆賢傑，至今緹襲爲珍藏。
- 丹邱史君武夷仙，快凌紫清登玉堂。
- 親從芸閣獲墨本，寶如金玉留巾箱。
- 承明厭直暫出守，邦人盡喜來龔黄。
- 公餘鈴齋靜無事，祖宗盛烈思發敭。
- 編摩允屬大手筆，白玉鏤牒陳膠庠。
- 要令衿佩覩盛事，端拜伏讀思激昂。
- 明如星斗麗霄漢，奎躔壁宿紛光芒。
- 翻如和氣結雲霧，氛氳融液爲嘉祥。
- 龍蛇委迤欲飛舉，鸞鳳宛轉爭翺翔。
- 晉唐數君無出右，王顔諸子難比方。
- 史君一旦出奇祕，豈與劉洎爭升床。
- 亟聆飛詔下丹闕，指日入覲登明光。
- 雲龍風虎慶會遇，股肱元首歌明良。
- 邦人頌戴自今始，爲公紀德龜趺旁。

## 拼音

- huang2 tian1 you4 song4 shi2 li4 chang1 ， lie4 sheng4 gong1 de2 gao1 yu2 tang2 。
- wan4 ji1 yu2 xia2 bu2 zi4 yi4 ， yin2 gou1 tie3 hua4 hui1 tian1 zhang1 。
- yang2 yang2 mo2 xun4 jie1 ri4 yue4 ， liu2 xin1 shu4 shi4 ning2 shao3 wang4 。
- dang1 shi2 ci4 yu3 jie1 xian2 jie2 ， zhi4 jin1 ti2 xi2 wei2 zhen1 cang2 。
- dan1 qiu1 shi3 jun1 wu3 yi2 xian1 ， kuai4 ling2 zi3 qing1 deng1 yu4 tang2 。
- qin1 cong2 yun2 ge2 huo4 mo4 ben3 ， bao3 ru2 jin1 yu4 liu2 jin1 xiang1 。
- cheng2 ming2 yan4 zhi2 zan4 chu1 shou3 ， bang1 ren2 jin4 xi3 lai2 gong1 huang2 。
- gong1 yu2 ling2 zhai1 jing4 wu2 shi4 ， zu3 zong0 sheng4 lie4 si1 fa1 yang2 。
- bian1 mo2 yun3 shu3 da4 shou3 bi3 ， bai2 yu4 lou4 die2 chen2 jiao1 xiang2 。
- yao4 ling4 jin1 pei4 du3 sheng4 shi4 ， duan1 bai4 fu2 du2 si1 ji1 ang2 。
- ming2 ru2 xing1 dou3 li2 xiao1 han4 ， kui2 chan2 bi4 su4 fen1 guang1 mang2 。
- fan1 ru2 he2 qi4 jie2 yun2 wu4 ， fen1 yun1 rong2 ye4 wei2 jia1 xiang2 。
- long2 she2 wei3 yi3 yu4 fei1 ju3 ， luan2 feng4 wan3 zhuan3 zheng1 ao2 xiang2 。
- jin4 tang2 shu4 jun1 wu2 chu1 you4 ， wang2 yan2 zhu1 zi3 nan2 bi3 fang0 。
- shi3 jun1 yi2 dan4 chu1 qi2 bi4 ， qi3 yu3 liu2 ji4 zheng1 sheng1 chuang2 。
- ji2 ling2 fei1 zhao4 xia4 dan1 que4 ， zhi3 ri4 ru4 jin4 deng1 ming2 guang1 。
- yun2 long2 feng1 hu3 qing4 hui4 yu4 ， gu3 gong1 yuan2 shou3 ge1 ming2 liang2 。
- bang1 ren2 song4 dai4 zi4 jin1 shi3 ， wei2 gong1 ji4 de2 gui1 fu1 pang2 。

## 注释

## 译文

## 赏析
