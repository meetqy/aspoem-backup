---
id: wen-hong-yuan-qi-yun-an
title: 齊雲菴
titlePinyin: qi2 yun2 an1
titleSlug: qi-yun-an
author: 文洪源
authorPinyin: wen2 hong2 yuan2
authorSlug: wen-hong-yuan
dynasty: 宋
dynastyPinyin: song4
dynastySlug: song
tags: []
---

## 正文

- 齊雲山特立，古剎懸危壁。
- 翠竹舞柔風，高峰聳紅日。
- 龍井冽生寒，冰房清澈骨。
- 半空神氣怡，恍入羣仙窟。
- 仰盼天河明，俯濯龍潭碧。
- 白雲任去留，好鳥時棲息。
- 一笑塵世空，此樂復何極。

## 拼音

- qi2 yun2 shan1 te4 li4 ， gu3 cha4 xuan2 wei1 bi4 。
- cui4 zhu2 wu3 rou2 feng1 ， gao1 feng1 song3 hong2 ri4 。
- long2 jing3 lie4 sheng1 han2 ， bing1 fang2 qing1 che4 gu3 。
- ban4 kong1 shen2 qi4 yi2 ， huang3 ru4 qun2 xian1 ku1 。
- yang3 pan4 tian1 he2 ming2 ， fu3 zhuo2 long2 tan2 bi4 。
- bai2 yun2 ren4 qu4 liu2 ， hao3 niao3 shi2 qi1 xi1 。
- yi2 xiao4 chen2 shi4 kong1 ， ci3 le4 fu4 he2 ji2 。

## 注释

## 译文

## 赏析
