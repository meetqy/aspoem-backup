---
id: jiang-wei-he-li-chu-mai-ti-cui-qing-ge
title: 和李處勱題萃清閣
titlePinyin: he2 li3 chu3 mai4 ti2 cui4 qing1 ge2
titleSlug: he-li-chu-mai-ti-cui-qing-ge
author: 江緯
authorPinyin: jiang1 wei3
authorSlug: jiang-wei
dynasty: 唐
dynastyPinyin: tang2
dynastySlug: tang
tags: [] 
---

## 正文

- 于嗟道力淺，日恐世緣熟。
- 身雖走朝市，夢輒在巖麓。
- 歸來濯塵纓，築室淺流瀑。
- 簷宿謫仙雲，徑荒陶令菊。
- 吟哦格調古，衛養神氣肅。
- 遐觀狹宇宙，幽討遍山谷。
- 林泉無俗韻，松檜有清馥。
- 悠然夢幻身，忍把利名束。
- 吾人藴長才，未肯策高足。
- 朅來金溪上，共奏紫芝曲。
- 永結忘形交，何須醉醽醁。

## 拼音

- yu2 jie1 dao4 li4 qian3 ， ri4 kong3 shi4 yuan2 shu2 。
- shen1 sui1 zou3 chao2 shi4 ， meng4 zhe2 zai4 yan2 lu4 。
- gui1 lai2 zhuo2 chen2 ying1 ， zhu4 shi4 qian3 liu2 pu4 。
- yan2 su4 zhe2 xian1 yun2 ， jing4 huang1 tao2 ling4 ju2 。
- yin2 e2 ge2 diao4 gu3 ， wei4 yang3 shen2 qi4 su4 。
- xia2 guan1 xia2 yu3 zhou4 ， you1 tao3 bian4 shan1 gu3 。
- lin2 quan2 wu2 su2 yun4 ， song1 gui4 you3 qing1 fu4 。
- you1 ran2 meng4 huan4 shen1 ， ren3 ba3 li4 ming2 shu4 。
- wu2 ren2 yun4 chang2 cai2 ， wei4 ken3 ce4 gao1 zu2 。
- qie4 lai2 jin1 xi1 shang4 ， gong4 zou4 zi3 zhi1 qu3 。
- yong3 jie2 wang4 xing2 jiao1 ， he2 xu1 zui4 ling2 lu4 。

## 注释

## 译文

## 赏析
