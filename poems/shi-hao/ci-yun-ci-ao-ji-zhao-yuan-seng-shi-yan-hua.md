---
id: shi-hao-ci-yun-ci-ao-ji-zhao-yuan-seng-shi-yan-hua
title: 次韻慈奧寂照院僧石岩花
titlePinyin: ci4 yun4 ci2 ao4 ji4 zhao4 yuan4 seng1 shi2 yan2 hua1
titleSlug: ci-yun-ci-ao-ji-zhao-yuan-seng-shi-yan-hua
author: 史浩
authorPinyin: shi3 hao4
authorSlug: shi-hao
dynasty: 宋
dynastyPinyin: song4
dynastySlug: song
tags: []
---

## 正文

- 谿山朔雪銷籬落，始聞花信驚梅萼。
- 韶華一瞬掉頭去，滿眼園林成翠幄。
- 誰知幽谷猶藏春，萬蔕千跗意態新。
- 霞光分彩氣欲熱，露浥燕脂色未勻。
- 墨工繪句謾稱好，不見此花空到老。
- 子美羞看黄四蹊，退之不數紅雲島。
- 天下健步吾能用，擬擘雲頭騎綵鳳。
- 叫閽乞與生香歸，只許牡丹名並飛。

## 拼音

- xi1 shan1 shuo4 xue3 xiao1 li2 luo4 ， shi3 wen2 hua1 xin4 jing1 mei2 e4 。
- shao2 hua2 yi2 shun4 diao4 tou2 qu4 ， man3 yan3 yuan2 lin2 cheng2 cui4 wo4 。
- shui2 zhi1 you1 gu3 you2 cang2 chun1 ， wan4 di4 qian1 fu1 yi4 tai4 xin1 。
- xia2 guang1 fen1 cai3 qi4 yu4 re4 ， lu4 yi4 yan4 zhi1 se4 wei4 yun2 。
- mo4 gong1 hui4 ju4 man2 cheng1 hao3 ， bu2 jian4 ci3 hua1 kong1 dao4 lao3 。
- zi3 mei3 xiu1 kan4 huang2 si4 qi1 ， tui4 zhi1 bu2 shu4 hong2 yun2 dao3 。
- tian1 xia4 jian4 bu4 wu2 neng2 yong4 ， ni3 bo4 yun2 tou2 qi2 cai3 feng4 。
- jiao4 hun1 qi3 yu3 sheng1 xiang1 gui1 ， zhi1 xu1 mu3 dan1 ming2 bing4 fei1 。

## 注释

## 译文

## 赏析
