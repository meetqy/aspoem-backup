---
id: shi-hao-jian-feng-yuan-zhong-lang-zhong-shou-qiong-zhou
title: 餞馮圓中郎中守邛州
titlePinyin: jian4 feng2 yuan2 zhong1 lang2 zhong1 shou3 qiong2 zhou1
titleSlug: jian-feng-yuan-zhong-lang-zhong-shou-qiong-zhou
author: 史浩
authorPinyin: shi3 hao4
authorSlug: shi-hao
dynasty: 宋
dynastyPinyin: song4
dynastySlug: song
tags: []
---

## 正文

- 岷峨秀多士，照乘輝連城。
- 夫君挺奇瑞，梯棧來神京。
- 殿前策三道，光焰摩九精。
- 甲科雄鷺序，四海馳文名。
- 一朝坐璧水，緩轡登蓬瀛。
- 二年作銓總，談笑流品清。
- 陛對本故事，中間俄一鳴。
- 黼座固色喜，無乃羣邪驚。
- 堂堂頗牧論，萬古追家聲。
- 胡爲忽掉頭，解組尋歸程。
- 帝曰邛筰民，撫字宜煩卿。
- 汝其下膏澤，癯瘠均豐盈。
- 上方寶環賜，遲汝襦袴氓。
- 承平二千石，倚任誰云輕。
- 况復近鄉井，正晝錦方榮。
- 過家仍上冢，鉦鼓喧雙旌。
- 男兒貴行志，豈俟腰金橫。
- 風雲儻際會，衮繡居槐庭。
- 別酒置客邸，伊嗟未忍傾。
- 所嗟君子外，何獨傷離情。

## 拼音

- min2 e2 xiu4 duo1 shi4 ， zhao4 cheng2 hui1 lian2 cheng2 。
- fu1 jun1 ting3 qi2 rui4 ， ti1 zhan4 lai2 shen2 jing1 。
- dian4 qian2 ce4 san1 dao4 ， guang1 yan4 mo2 jiu3 jing1 。
- jia3 ke1 xiong2 lu4 xu4 ， si4 hai3 chi2 wen2 ming2 。
- yi4 zhao1 zuo4 bi4 shui3 ， huan3 pei4 deng1 peng2 ying2 。
- er4 nian2 zuo4 quan2 zong3 ， tan2 xiao4 liu2 pin3 qing1 。
- bi4 dui4 ben3 gu4 shi0 ， zhong1 jian4 e2 yi4 ming2 。
- fu3 zuo4 gu4 se4 xi3 ， wu2 nai3 qun2 xie2 jing1 。
- tang2 tang2 po1 mu4 lun4 ， wan4 gu3 zhui1 jia1 sheng1 。
- hu2 wei2 hu1 diao4 tou2 ， jie3 zu3 xun2 gui1 cheng2 。
- di4 yue1 qiong2 zuo2 min2 ， fu3 zi4 yi2 fan2 qing1 。
- ru3 qi2 xia4 gao1 ze2 ， qu2 ji2 jun1 feng1 ying2 。
- shang4 fang1 bao3 huan2 ci4 ， chi2 ru3 ru2 ku4 mang2 。
- cheng2 ping2 er4 qian1 shi2 ， yi3 ren4 shui2 yun2 qing1 。
- kuang4 fu4 jin4 xiang1 jing3 ， zheng4 zhou4 jin3 fang1 rong2 。
- guo4 jia1 reng2 shang4 zhong3 ， zheng1 gu3 xuan1 shuang1 jing1 。
- nan2 er2 gui4 xing2 zhi4 ， qi3 si4 yao1 jin1 heng2 。
- feng1 yun2 tang3 ji4 hui4 ， gun3 xiu4 ju1 huai2 ting2 。
- bie2 jiu3 zhi4 ke4 di3 ， yi1 jie1 wei4 ren3 qing1 。
- suo3 jie1 jun1 zi3 wai4 ， he2 du2 shang1 li2 qing2 。

## 注释

## 译文

## 赏析
