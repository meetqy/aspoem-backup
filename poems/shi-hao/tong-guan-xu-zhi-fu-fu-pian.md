---
id: shi-hao-tong-guan-xu-zhi-fu-fu-pian
title: 童丱須知 夫婦篇
titlePinyin: tong2 guan4 xu1 zhi1   fu1 fu4 pian1
titleSlug: tong-guan-xu-zhi-fu-fu-pian
author: 史浩
authorPinyin: shi3 hao4
authorSlug: shi-hao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 天地生萬物，陰陽相配偶。
- 兩家因媒妁，是以爲夫婦。
- 男貴有器識，不問財薄厚。
- 女貴有賢行，不問色妍醜。
- 二者既相值，家肥得長久。
- 二者儻不然，舉動多掣肘。
- 夫無婦承順，何以事父母。
- 婦無夫應援，何以事姑舅。
- 外或專放蕩，薄游酗樽酒。
- 內或資悍厲，爭競恣紛糾。
- 儻信牝雞晨，長舌肆讒口。
- 離間骨肉親，敗亂廉潔守。
- 居官鮮德操，居家失孝友。
- 漸漬不覺知，頓使初心負。
- 故須礪剛方，循循常善誘。
- 使其良心生，悔恨能自咎。
- 若也縱沉迷，一切俱聽受。
- 冥然在世間，禽獸而牝牡。
- 堂堂六尺軀，方足俱圓首。
- 聰明不下人，何乃畏仇偶。
- 子孫則象之，餘殃貽厥後。
- 吾言誠伐病，宜以銘座右。

## 拼音

- tian1 di4 sheng1 wan4 wu4 ， yin1 yang2 xiang1 pei4 ou3 。
- liang3 jia1 yin1 mei2 shuo4 ， shi4 yi3 wei2 fu1 fu4 。
- nan2 gui4 you3 qi4 shi2 ， bu2 wen4 cai2 bao2 hou4 。
- nü3 gui4 you3 xian2 xing2 ， bu2 wen4 se4 yan2 chou3 。
- er4 zhe3 ji4 xiang1 zhi2 ， jia1 fei2 de2 chang2 jiu3 。
- er4 zhe3 tang3 bu4 ran2 ， ju3 dong4 duo1 che4 zhou3 。
- fu1 wu2 fu4 cheng2 shun4 ， he2 yi3 shi4 fu4 mu3 。
- fu4 wu2 fu1 ying1 yuan2 ， he2 yi3 shi4 gu1 jiu4 。
- wai4 huo4 zhuan1 fang4 dang4 ， bao2 you2 xu4 zun1 jiu3 。
- nei4 huo4 zi1 han4 li4 ， zheng1 jing4 zi4 fen1 jiu1 。
- tang3 xin4 pin4 ji1 chen2 ， chang2 she2 si4 chan2 kou3 。
- li2 jian4 gu3 rou4 qin1 ， bai4 luan4 lian2 jie2 shou3 。
- ju1 guan1 xian1 de2 cao1 ， ju1 jia1 shi1 xiao4 you3 。
- jian4 zi4 bu4 jue2 zhi1 ， dun4 shi3 chu1 xin1 fu4 。
- gu4 xu1 li4 gang1 fang1 ， xun2 xun2 chang2 shan4 you4 。
- shi3 qi2 liang2 xin1 sheng1 ， hui3 hen4 neng2 zi4 jiu4 。
- ruo4 ye3 zong4 chen2 mi2 ， yi2 qie4 ju4 ting1 shou4 。
- ming2 ran2 zai4 shi4 jian4 ， qin2 shou4 er2 pin4 mu3 。
- tang2 tang2 liu4 chi3 qu1 ， fang1 zu2 ju4 yuan2 shou3 。
- cong1 ming2 bu2 xia4 ren2 ， he2 nai3 wei4 chou2 ou3 。
- zi3 sun1 ze2 xiang4 zhi1 ， yu2 yang1 yi2 jue2 hou4 。
- wu2 yan2 cheng2 fa2 bing4 ， yi2 yi3 ming2 zuo4 you4 。

## 注释

## 译文

## 赏析
