---
id: shi-hao-xue-ye-xing-zhou-ma-gui
title: 雪夜行舟駡鬼
titlePinyin: xue3 ye4 xing2 zhou1 ma4 gui3
titleSlug: xue-ye-xing-zhou-ma-gui
author: 史浩
authorPinyin: shi3 hao4
authorSlug: shi-hao
dynasty: 宋
dynastyPinyin: song4
dynastySlug: song
tags: []
---

## 正文

- 朔風一夜吹寒雪，萬里青山變華髮。
- 東湖興盡回扁舟，兩岸蘆花照天發。
- 篙工撥櫂光陸離，一簑好景渡頭歸。
- 忽驚波面漸幽晦，問訊歸程船復退。
- 空岩有鬼鳴啾啾，鼓檝揚波如部隊。
- 須臾夜朗分西東，對岸村墟指顧中。
- 妖氛孽影叱咤散，人家燈火猶朦朧。
- 嗚呼山鬼爾何錯，滅頂於余奚所作。
- 不能隨爾作禍釁，冷炙殘盃圖咀嚼。
- 我有長牋叩上真，我有健步飛如神。
- 請呼雷公起霹靂，割截汝輩爲微塵。
- 鳴呼山鬼聽我語，從此逍遥自游止。
- 如斯攪括枉費力，生死由天不由汝。

## 拼音

- shuo4 feng1 yi2 ye4 chui1 han2 xue3 ， wan4 li3 qing1 shan1 bian4 hua2 fa4 。
- dong1 hu2 xing1 jin4 hui2 pian1 zhou1 ， liang3 an4 lu2 hua1 zhao4 tian1 fa1 。
- gao1 gong1 bo1 zhao4 guang1 lu4 li2 ， yi4 suo1 hao3 jing3 du4 tou2 gui1 。
- hu1 jing1 bo1 mian4 jian4 you1 hui4 ， wen4 xun4 gui1 cheng2 chuan2 fu4 tui4 。
- kong1 yan2 you3 gui3 ming2 jiu1 jiu1 ， gu3 ji2 yang2 bo1 ru2 bu4 dui4 。
- xu1 yu2 ye4 lang3 fen1 xi1 dong1 ， dui4 an4 cun1 xu1 zhi3 gu4 zhong1 。
- yao1 fen1 nie4 ying3 chi4 zha4 san4 ， ren2 jia1 deng1 huo3 you2 meng2 long2 。
- wu1 hu1 shan1 gui3 er3 he2 cuo4 ， mie4 ding3 wu1 yu2 xi1 suo3 zuo4 。
- bu4 neng2 sui2 er3 zuo4 huo4 xin4 ， leng3 zhi4 can2 bei1 tu2 ju3 jue2 。
- wo3 you3 chang2 jian1 kou4 shang4 zhen1 ， wo3 you3 jian4 bu4 fei1 ru2 shen2 。
- qing3 hu1 lei2 gong1 qi3 pi1 li4 ， ge1 jie2 ru3 bei4 wei2 wei1 chen2 。
- ming2 hu1 shan1 gui3 ting1 wo3 yu3 ， cong2 ci3 xiao1 yao2 zi4 you2 zhi3 。
- ru2 si1 jiao3 kuo4 wang3 fei4 li4 ， sheng1 si3 you2 tian1 bu4 you2 ru3 。

## 注释

## 译文

## 赏析
