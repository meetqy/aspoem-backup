---
id: shi-hao-dong-hu-you-shan
title: 東湖遊山
titlePinyin: dong1 hu2 you2 shan1
titleSlug: dong-hu-you-shan
author: 史浩
authorPinyin: shi3 hao4
authorSlug: shi-hao
dynasty: 宋
dynastyPinyin: song4
dynastySlug: song
tags: []
---

## 正文

- 四明山水天下異，東湖景物尤佳致。
- 古來奇處蕪沒多，極目空餘老蒼翠。
- 最稱險奧唯福泉，崒嵂萬仞摩青天。
- 屹起精藍名壽聖，松風颯颯泉涓涓。
- 一徑崎嶇通下水，風物人情更淳美。
- 兩椽茅屋何蕭然，是即吾廬靠山起。
- 吾嘗終日倚闌干，眼界峨峨碧玉攢。
- 有時出戶一乘興，枯筇蠟屐隨清湍。
- 攀蘿直上上水去，烟霞迤邐僧家路。
- 龍藏虎蟄天地寬，陟岵欷歔空墮淚。
- 次經象坎白雲庵，陰崖斷谷常青嵐。
- 中有村墟號韓嶺，漁歌樵斧聲相參。
- 陶公霞嶼崢嶸出，秀傑緜延數非一。
- 鼈山孤立水中央，規圓不頼人鑱刻。
- 地雄山壯泉源豪，七十二溪俱怒濤。
- 截山突屼起六堰，百尺花蹊金石牢。
- 鳴桹擲釣漁艇短，數百成羣來往欵。
- 綠蓑青笠苦忘歸，細雨斜風渾不管。
- 棲真蘭若唯南隅，聞是徐王舊隠居。
- 蓮塘十里香風濶，鳧鷖鸂鶒時沉洳。
- 一帆迅抵青山寺，丈室雲堂高贔屓。
- 森森松菊蔽村祠，細讀刓碑知故事。
- 云是皇朝李使君，濬濁澄清利後人。
- 迄今旱歲頼實利，血食往往長秋春。
- 破霧穿雲梯磴滑，石脅山腰徧金剎。
- 濯足清流舒嘯長，篔簹十畝清風戛。
- 紫衣道士氏曰朱，高論山前結草廬。
- 客至石壇無俗物，橫琴數曲酒一壺。
- 對岸二靈只一葦，依約誰家葬龍耳。
- 夜深踈雨洗遥空，一朵濃雲罩山觜。
- 金襴禪老今大顛，壞衲蒲團日坐禪。
- 我行不問西來意，消息還將方寸傳。
- 烏石山頭滕奧口，泓澄萬丈輝星斗。
- 過客誰知此地靈，只聞靜夜生龍吼。
- 鑑湖蕪沒多田疇，臨平車馬尤喧啾。
- 紛紛未識茲萬頃，神仙窟宅合在東南北西陬。
- 周游幾千里，此興猶未已。
- 歸來摸寫筆不停，大匠從其誚狂斐。

## 拼音

- si4 ming2 shan1 shui3 tian1 xia4 yi4 ， dong1 hu2 jing3 wu4 you2 jia1 zhi4 。
- gu3 lai2 qi2 chu3 wu2 mei2 duo1 ， ji2 mu4 kong1 yu2 lao3 cang1 cui4 。
- zui4 cheng1 xian3 ao4 wei2 fu2 quan2 ， zu2 lü4 wan4 ren4 mo2 qing1 tian1 。
- yi4 qi3 jing1 lan2 ming2 shou4 sheng4 ， song1 feng1 sa4 sa4 quan2 juan1 juan1 。
- yi2 jing4 qi2 qu1 tong1 xia4 shui3 ， feng1 wu4 ren2 qing2 geng4 chun2 mei3 。
- liang3 chuan2 mao2 wu1 he2 xiao1 ran2 ， shi4 ji2 wu2 lu2 kao4 shan1 qi3 。
- wu2 chang2 zhong1 ri4 yi3 lan2 gan1 ， yan3 jie4 e2 e2 bi4 yu4 zan3 。
- you3 shi2 chu1 hu4 yi4 cheng2 xing1 ， ku1 qiong2 la4 ji1 sui2 qing1 tuan1 。
- pan1 luo2 zhi2 shang4 shang4 shui3 qu4 ， yan1 xia2 yi3 li3 seng1 jia1 lu4 。
- long2 cang2 hu3 zhe2 tian1 di4 kuan1 ， zhi4 hu4 xi1 xu1 kong1 duo4 lei4 。
- ci4 jing1 xiang4 kan3 bai2 yun2 an1 ， yin1 ya2 duan4 gu3 chang2 qing1 lan2 。
- zhong1 you3 cun1 xu1 hao4 han2 ling3 ， yu2 ge1 qiao2 fu3 sheng1 xiang1 can1 。
- tao2 gong1 xia2 yu3 zheng1 rong2 chu1 ， xiu4 jie2 mian2 yan2 shu4 fei1 yi1 。
- bie1 shan1 gu1 li4 shui3 zhong1 yang1 ， gui1 yuan2 bu2 lai4 ren2 chan2 ke4 。
- di4 xiong2 shan1 zhuang4 quan2 yuan2 hao2 ， qi1 shi2 er4 xi1 ju4 nu4 tao1 。
- jie2 shan1 tu1 wu4 qi3 liu4 yan4 ， bai3 chi3 hua1 qi1 jin1 shi2 lao2 。
- ming2 lang2 zhi4 diao4 yu2 ting3 duan3 ， shu4 bai3 cheng2 qun2 lai2 wang3 kuan3 。
- lü4 suo1 qing1 li4 ku3 wang4 gui1 ， xi4 yu3 xie2 feng1 hun2 bu4 guan3 。
- qi1 zhen1 lan2 ruo4 wei2 nan2 yu2 ， wen2 shi4 xu2 wang2 jiu4 yin3 ju1 。
- lian2 tang2 shi2 li3 xiang1 feng1 kuo4 ， fu2 yi1 xi1 chi4 shi2 chen2 ru4 。
- yi4 fan1 xun4 di3 qing1 shan1 si4 ， zhang4 shi4 yun2 tang2 gao1 bi4 xi4 。
- sen1 sen1 song1 ju2 bi4 cun1 ci2 ， xi4 du2 wan2 bei1 zhi1 gu4 shi0 。
- yun2 shi4 huang2 chao2 li3 shi3 jun1 ， jun4 zhuo2 cheng2 qing1 li4 hou4 ren2 。
- qi4 jin1 han4 sui4 lai4 shi2 li4 ， xue4 shi2 wang3 wang3 chang2 qiu1 chun1 。
- po4 wu4 chuan1 yun2 ti1 deng4 hua2 ， shi2 xie2 shan1 yao1 bian4 jin1 cha4 。
- zhuo2 zu2 qing1 liu2 shu1 xiao4 chang2 ， yun2 dang1 shi2 mu3 qing1 feng1 jia2 。
- zi3 yi1 dao4 shi0 shi4 yue1 zhu1 ， gao1 lun4 shan1 qian2 jie2 cao3 lu2 。
- ke4 zhi4 shi2 tan2 wu2 su2 wu4 ， heng2 qin2 shu4 qu1 jiu3 yi4 hu2 。
- dui4 an4 er4 ling2 zhi1 yi4 wei3 ， yi1 yue1 shui2 jia1 zang4 long2 er3 。
- ye4 shen1 shu1 yu3 xi3 yao2 kong1 ， yi4 duo3 nong2 yun2 zhao4 shan1 zi1 。
- jin1 lan2 shan4 lao3 jin1 da4 dian1 ， huai4 na4 pu2 tuan2 ri4 zuo4 shan4 。
- wo3 xing2 bu2 wen4 xi1 lai2 yi4 ， xiao1 xi1 huan2 jiang1 fang1 cun4 chuan2 。
- wu1 shi2 shan1 tou2 teng2 ao4 kou3 ， hong2 cheng2 wan4 zhang4 hui1 xing1 dou3 。
- guo4 ke4 shui2 zhi1 ci3 di4 ling2 ， zhi1 wen2 jing4 ye4 sheng1 long2 hou3 。
- jian4 hu2 wu2 mei2 duo1 tian2 chou2 ， lin2 ping2 ju1 ma3 you2 xuan1 jiu1 。
- fen1 fen1 wei4 shi2 zi1 wan4 qing3 ， shen2 xian1 ku1 zhai2 he2 zai4 dong1 nan2 bei3 xi1 zou1 。
- zhou1 you2 ji1 qian1 li3 ， ci3 xing1 you2 wei4 yi3 。
- gui1 lai2 mo1 xie3 bi3 bu4 ting2 ， da4 jiang4 cong2 qi2 qiao4 kuang2 fei3 。

## 注释

## 译文

## 赏析
