---
id: shi-hao-ci-yun-yang-chun-zhong
title: 次韻楊醇中
titlePinyin: ci4 yun4 yang2 chun2 zhong1
titleSlug: ci-yun-yang-chun-zhong
author: 史浩
authorPinyin: shi3 hao4
authorSlug: shi-hao
dynasty: 宋
dynastyPinyin: song4
dynastySlug: song
tags: []
---

## 正文

- 昔年居處雖同里，止識荆州面而已。
- 朅來蝸舍細論文，始向靈臺見吾子。
- 夜闌相與哦新詩，珠璣璀璨皆英辭。
- 野塘轉月梅影瘦，深院風靜簾旌垂。
- 策杖園林窮勝事，心遠尤驚塵世異。
- 豈唯得助有江山，更却紅裙愛文字。
- 金盤磊落百果裝，玉壺嘉醑浮清光。
- 坐上風流俱鮑謝，况乃有子無他腸。
- 酒行無算不可數，便欲飛身到仙府。
- 忽然巨軸出長篇，媿我無言參也魯。
- 笑呼適意談交情，共聽夜鶴鳴空庭。
- 良辰美景賞心處，喜遂四者之難并。
- 却將健句徐推拓，三歎餘音見依約。
- 約去辭榮歸故鄉，贊我紛華滋味薄。
- 次言奎畫在蓬門，乞與龍章照眼根。
- 茲我謝氏如獲寶，報以瓊瑶未足論。
- 我慙輔相初無補，偶爾逢時遇真主。
- 但能奉此翰墨珍，庶若商那因考父。
- 林間稚子獻殷勤，只爲君知愛厥親。
- 遺羹美意見方冊，今此一舉如千鈞。
- 君不見皇家已視金鑾草，趣君徑上長安道。
- 忠臣須取孝子門，空谷行歌駒皎皎。

## 拼音

- xi1 nian2 ju1 chu3 sui1 tong2 li3 ， zhi3 shi2 jing1 zhou1 mian4 er2 yi3 。
- qie4 lai2 wo1 she4 xi4 lun4 wen2 ， shi3 xiang4 ling2 tai2 jian4 wu2 zi3 。
- ye4 lan2 xiang1 yu3 o4 xin1 shi1 ， zhu1 ji1 cui3 can4 jie1 ying1 ci2 。
- ye3 tang2 zhuan3 yue4 mei2 ying3 shou4 ， shen1 yuan4 feng1 jing4 lian2 jing1 chui2 。
- ce4 zhang4 yuan2 lin2 qiong2 sheng4 shi4 ， xin1 yuan3 you2 jing1 chen2 shi4 yi4 。
- qi3 wei2 de2 zhu4 you3 jiang1 shan1 ， geng4 que4 hong2 qun2 ai4 wen2 zi4 。
- jin1 pan2 lei3 luo4 bai3 guo3 zhuang1 ， yu4 hu2 jia1 xu3 fu2 qing1 guang1 。
- zuo4 shang4 feng1 liu2 ju4 bao4 xie4 ， kuang4 nai3 you3 zi3 wu2 ta1 chang2 。
- jiu3 xing2 wu2 suan4 bu4 ke3 shu4 ， bian4 yu4 fei1 shen1 dao4 xian1 fu3 。
- hu1 ran2 ju4 zhou2 chu1 chang2 pian1 ， kui4 wo3 wu2 yan2 can1 ye3 lu3 。
- xiao4 hu1 shi4 yi4 tan2 jiao1 qing0 ， gong4 ting1 ye4 he4 ming2 kong1 ting2 。
- liang2 chen2 mei3 jing3 shang3 xin1 chu3 ， xi3 sui4 si4 zhe3 zhi1 nan2 bing4 。
- que4 jiang1 jian4 ju4 xu2 tui1 tuo4 ， san1 tan4 yu2 yin1 jian4 yi1 yue1 。
- yue1 qu4 ci2 rong2 gui1 gu4 xiang1 ， zan4 wo3 fen1 hua2 zi1 wei4 bao2 。
- ci4 yan2 kui2 hua4 zai4 peng2 men2 ， qi3 yu3 long2 zhang1 zhao4 yan3 gen1 。
- zi1 wo3 xie4 shi4 ru2 huo4 bao3 ， bao4 yi3 qiong2 yao2 wei4 zu2 lun4 。
- wo3 can2 fu3 xiang1 chu1 wu2 bu3 ， ou3 er3 feng2 shi2 yu4 zhen1 zhu3 。
- dan4 neng2 feng4 ci3 han4 mo4 zhen1 ， shu4 ruo4 shang1 na4 yin1 kao3 fu4 。
- lin2 jian4 zhi4 zi3 xian4 yin1 qin2 ， zhi1 wei2 jun1 zhi1 ai4 jue2 qin1 。
- yi2 geng1 mei3 yi4 jian4 fang1 ce4 ， jin1 ci3 yi4 ju3 ru2 qian1 jun1 。
- jun1 bu2 jian4 huang2 jia1 yi3 shi4 jin1 luan2 cao3 ， qu4 jun1 jing4 shang4 chang2 an1 dao4 。
- zhong1 chen2 xu1 qu3 xiao4 zi3 men2 ， kong1 gu3 xing2 ge1 ju1 jiao3 jiao3 。

## 注释

## 译文

## 赏析
