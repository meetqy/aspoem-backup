---
id: shi-hao-tong-guan-xu-zhi-jiu-gu-pian
title: 童丱須知 舅姑篇
titlePinyin: tong2 guan4 xu1 zhi1   jiu4 gu1 pian1
titleSlug: tong-guan-xu-zhi-jiu-gu-pian
author: 史浩
authorPinyin: shi3 hao4
authorSlug: shi-hao
dynasty: 宋
dynastyPinyin: song4
dynastySlug: song
tags: []
---

## 正文

- 女子年既笄，出適乃從夫。
- 從夫始曰婦，將以事舅姑。
- 舅姑生男兒，鼓舞更忻愉。
- 稟受胚胎成，身體洎髮膚。
- 玩之如美玉，寶之如明珠。
- 覬其能立身，孝養勤朝晡。
- 豈知壯有室，却使失歡娛。
- 婦既恣狼戾，夫亦與之俱。
- 翁嫗有憎惡，導夫起嗟吁。
- 叔妹有異胞，俾夫肆欺誣。
- 及其享富貴，却云夫自圖。
- 珍異私帑積，貲産別籍拘。
- 不念翁與嫗，生爾夫之軀。
- 不念叔與妹，爾夫當友于。
- 動輒生離間，豈不負心乎。
- 天殃或人禍，捨爾其誰誅。
- 我有爲婦法，爾其聽而孚。
- 凡事舅姑禮，與事親無殊。
- 唯當輔君子，相勉以相須。
- 定省問安否，溫凊視衣襦。
- 俎豆奉燕樂，几杖供扶持。
- 出因侍坐席，入則臨庖厨。
- 親意或欲與，承命惟所需。
- 不作曾元養，問有必曰無。
- 親意所愛敬，率行不敢渝。
- 當以內則篇，終身爲範模。
- 其有疾病時，憂惶問醫巫。
- 不眠衣带敝，不食形容枯。
- 藥餌必自試，寧敢離須臾。
- 以至復初後，吾身方得蘇。
- 其有貧困時，四壁立家徒。
- 夫既日負米，不憚涉崎嶇。
- 婦亦憫其勞，推食盈盤盂。
- 質貸如已盡，素手居窮途。
- 每務寬慈抱，何嘗使向隅。
- 以其所以養，麤糲成甘腴。
- 親怒我勿怨，親肥我獨臞。
- 忘饑日反哺，豈不見慈烏。
- 親既感爾孝，祝爾多英雛。
- 佗日爾有婦，復與爾同符。
- 因知婦行孝，乃自立根株。
- 出爾反乎爾，曾不差錙銖。
- 當時奉翁嫗，後效收桑榆。
- 時哉不可失，作詩勸踟躕。

## 拼音

- nü3 zi3 nian2 ji4 ji1 ， chu1 shi4 nai3 cong2 fu1 。
- cong2 fu1 shi3 yue1 fu4 ， jiang1 yi3 shi4 jiu4 gu1 。
- jiu4 gu1 sheng1 nan2 er2 ， gu3 wu3 geng4 xin1 yu2 。
- bing3 shou4 pei1 tai1 cheng2 ， shen1 ti3 ji4 fa4 fu1 。
- wan2 zhi1 ru2 mei3 yu4 ， bao3 zhi1 ru2 ming2 zhu1 。
- ji4 qi2 neng2 li4 shen1 ， xiao4 yang3 qin2 chao2 bu1 。
- qi3 zhi1 zhuang4 you3 shi4 ， que4 shi3 shi1 huan1 yu2 。
- fu4 ji4 zi4 lang2 li4 ， fu1 yi4 yu3 zhi1 ju4 。
- weng1 yu4 you3 zeng1 e4 ， dao3 fu1 qi3 jie1 xu1 。
- shu1 mei4 you3 yi4 bao1 ， bi3 fu1 si4 qi1 wu1 。
- ji2 qi2 xiang3 fu4 gui4 ， que4 yun2 fu1 zi4 tu2 。
- zhen1 yi4 si1 tang3 ji1 ， zi1 chan3 bie2 ji2 ju1 。
- bu2 nian4 weng1 yu3 yu4 ， sheng1 er3 fu1 zhi1 qu1 。
- bu2 nian4 shu1 yu3 mei4 ， er3 fu1 dang1 you3 yu2 。
- dong4 zhe2 sheng1 li2 jian4 ， qi3 bu2 fu4 xin1 hu1 。
- tian1 yang1 huo4 ren2 huo4 ， she3 er3 qi2 shui2 zhu1 。
- wo3 you3 wei2 fu4 fa3 ， er3 qi2 ting1 er2 fu2 。
- fan2 shi4 jiu4 gu1 li3 ， yu3 shi4 qin1 wu2 shu1 。
- wei2 dang1 fu3 jun1 zi3 ， xiang1 mian3 yi3 xiang1 xu1 。
- ding4 sheng3 wen4 an1 fou3 ， wen1 qing4 shi4 yi1 ru2 。
- zu3 dou4 feng4 yan4 le4 ， ji3 zhang4 gong4 fu2 chi2 。
- chu1 yin1 shi4 zuo4 xi2 ， ru4 ze2 lin2 pao2 chu2 。
- qin1 yi4 huo4 yu4 yu3 ， cheng2 ming4 wei2 suo3 xu1 。
- bu2 zuo4 ceng2 yuan2 yang3 ， wen4 you3 bi4 yue1 wu2 。
- qin1 yi4 suo3 ai4 jing4 ， lü4 xing2 bu4 gan3 yu2 。
- dang1 yi3 nei4 ze2 pian1 ， zhong1 shen1 wei2 fan4 mo2 。
- qi2 you3 ji2 bing4 shi2 ， you1 huang2 wen4 yi1 wu1 。
- bu4 mian2 yi1 dai4 bi4 ， bu4 shi2 xing2 rong2 ku1 。
- yao4 er3 bi4 zi4 shi4 ， ning2 gan3 li2 xu1 yu2 。
- yi3 zhi4 fu4 chu1 hou4 ， wu2 shen1 fang1 de2 su1 。
- qi2 you3 pin2 kun4 shi2 ， si4 bi4 li4 jia1 tu2 。
- fu1 ji4 ri4 fu4 mi3 ， bu2 dan4 she4 qi2 qu1 。
- fu4 yi4 min3 qi2 lao2 ， tui1 shi2 ying2 pan2 yu2 。
- zhi4 dai4 ru2 yi3 jin4 ， su4 shou3 ju1 qiong2 tu2 。
- mei3 wu4 kuan1 ci2 bao4 ， he2 chang2 shi3 xiang4 yu2 。
- yi3 qi2 suo3 yi3 yang3 ， cu1 li4 cheng2 gan1 yu2 。
- qin1 nu4 wo3 wu4 yuan4 ， qin1 fei2 wo3 du2 qu2 。
- wang4 ji1 ri4 fan3 bu3 ， qi3 bu2 jian4 ci2 wu1 。
- qin1 ji4 gan3 er3 xiao4 ， zhu4 er3 duo1 ying1 chu2 。
- tuo2 ri4 er3 you3 fu4 ， fu4 yu3 er3 tong2 fu2 。
- yin1 zhi1 fu4 xing2 xiao4 ， nai3 zi4 li4 gen1 zhu1 。
- chu1 er3 fan3 hu1 er3 ， ceng2 bu2 cha4 zi1 zhu1 。
- dang1 shi2 feng4 weng1 yu4 ， hou4 xiao4 shou1 sang1 yu2 。
- shi2 zai1 bu4 ke3 shi1 ， zuo4 shi1 quan4 chi2 chu2 。

## 注释

## 译文

## 赏析
