---
id: shi-hao-dai-shu-fu-jiu-jing-tang-ge
title: 代叔父九經堂歌
titlePinyin: dai4 shu1 fu4 jiu3 jing1 tang2 ge1
titleSlug: dai-shu-fu-jiu-jing-tang-ge
author: 史浩
authorPinyin: shi3 hao4
authorSlug: shi-hao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 黄冠物外士，碧眼世中兒。
- 琅函赤軸富裒蓄，金作蛟龍盤繡栭。
- 撞鐘擊鉢走聾俗，聖典寂寞令人悲。
- 我登九經堂，四顧光陸離。
- 畫簷散彩噴朝日，翠幌倒影摇天池。
- 牙籤插架爭突兀，若有鬼物森扶持。
- 使君雅意尊經術，故闢後圃披遺基。
- 咄嗟土木上星漢，下視仙宮梵宇俱么微。
- 我願茲堂徧寰海，共治皆以經爲師。
- 一變人心至齊魯，再使風俗躋農羲。
- 却向茲堂命賓友，霜藤象管唱新詩。
- 東風吹到君王耳，喚取文翁歸玉墀。

## 拼音

- huang2 guan1 wu4 wai4 shi4 ， bi4 yan3 shi4 zhong1 er2 。
- lang2 han2 chi4 zhou2 fu4 pou2 xu4 ， jin1 zuo4 jiao1 long2 pan2 xiu4 er2 。
- zhuang4 zhong1 ji1 bo1 zou3 long2 su2 ， sheng4 dian3 ji4 mo4 ling4 ren2 bei1 。
- wo3 deng1 jiu3 jing1 tang2 ， si4 gu4 guang1 lu4 li2 。
- hua4 yan2 san4 cai3 pen1 zhao1 ri4 ， cui4 huang3 dao4 ying3 yao2 tian1 chi2 。
- ya2 qian1 cha1 jia4 zheng1 tu1 wu4 ， ruo4 you3 gui3 wu4 sen1 fu2 chi2 。
- shi3 jun1 ya3 yi4 zun1 jing1 shu4 ， gu4 pi4 hou4 pu3 pi1 yi2 ji1 。
- duo1 jie1 tu3 mu4 shang4 xing1 han4 ， xia4 shi4 xian1 gong1 fan4 yu3 ju4 me0 wei1 。
- wo3 yuan4 zi1 tang2 bian4 huan2 hai3 ， gong4 zhi4 jie1 yi3 jing1 wei2 shi1 。
- yi2 bian4 ren2 xin1 zhi4 qi2 lu3 ， zai4 shi3 feng1 su2 ji1 nong2 xi1 。
- que4 xiang4 zi1 tang2 ming4 bin1 you3 ， shuang1 teng2 xiang4 guan3 chang4 xin1 shi1 。
- dong1 feng1 chui1 dao4 jun1 wang2 er3 ， huan4 qu3 wen2 weng1 gui1 yu4 chi2 。

## 注释

## 译文

## 赏析
