---
id: shi-hao-song-wang-jia-sou-bian-xiu-cui-hong-zhou
title: 送王嘉叟編修倅洪州
titlePinyin: song4 wang2 jia1 sou3 bian1 xiu1 cui4 hong2 zhou1
titleSlug: song-wang-jia-sou-bian-xiu-cui-hong-zhou
author: 史浩
authorPinyin: shi3 hao4
authorSlug: shi-hao
dynasty: 宋
dynastyPinyin: song4
dynastySlug: song
tags: []
---

## 正文

- 男兒抱經綸，動必爲時利。
- 姑置俗儒談，盍各言爾志。
- 匹馬從軍游，叫閽上封事。
- 秦王不能坑，漢祖不敢戲。
- 不溺蠻粵頭，當斷匈奴臂。
- 雍容奏凱還，禮樂格天地。
- 化工泯無迹，君隆堯舜治。
- 此志倘蕭條，五湖資一醉。
- 釣竿拂滄波，藜杖倚烟寺。
- 采菊秋薦馨，紉蘭春及衣。
- 作詩以遣懷，把酒以適意。
- 隨處是道場，其樂叵思議。
- 公乎箇中人，出處洞茲義。
- 彈冠下七閩，簉迹中都吏。
- 學士如堵牆，爭欲挽之試。
- 公曰平生心，科目非所覬。
- 我有活國謀，囊封徹天視。
- 九重一夜闌，拊髀爲歔欷。
- 遲明未報可，襆被秣歸騎。
- 帝曰予汝嘉，予憂在閫寄。
- 南昌古名藩，咨汝往其貳。
- 畫棟曉飛雲，珠簾暮雨墜。
- 要當軫民癘，豈獨覽佳致。
- 公清衡重輕，內外匪殊異。
- 苟與道周旋，俯仰何所媿。
- 金柔以鍊剛，玉美由火熾。
- 隠忍斯成功，沈深乃大器。
- 窮達付自爾，是謂浩然氣。
- 宣室行受釐，前席寧許避。
- 吾詞非浪發，請公默而識。

## 拼音

- nan2 er2 bao4 jing1 lun2 ， dong4 bi4 wei2 shi2 li4 。
- gu1 zhi4 su2 ru2 tan2 ， he2 ge4 yan2 er3 zhi4 。
- pi3 ma3 cong2 jun1 you2 ， jiao4 hun1 shang4 feng1 shi4 。
- qin2 wang2 bu4 neng2 keng1 ， han4 zu3 bu4 gan3 xi4 。
- bu2 ni4 man2 yue4 tou2 ， dang1 duan4 xiong1 nu2 bi4 。
- yong1 rong2 zou4 kai3 huan2 ， li3 le4 ge2 tian1 di4 。
- hua4 gong1 min3 wu2 ji4 ， jun1 long2 yao2 shun4 zhi4 。
- ci3 zhi4 tang3 xiao1 tiao2 ， wu3 hu2 zi1 yi2 zui4 。
- diao4 gan1 fu2 cang1 bo1 ， li2 zhang4 yi3 yan1 si4 。
- cai3 ju2 qiu1 jian4 xin1 ， ren4 lan2 chun1 ji2 yi1 。
- zuo4 shi1 yi3 qian3 huai2 ， ba3 jiu3 yi3 shi4 yi4 。
- sui2 chu3 shi4 dao4 chang3 ， qi2 le4 po3 si1 yi4 。
- gong1 hu1 ge4 zhong1 ren2 ， chu1 chu3 dong4 zi1 yi4 。
- dan4 guan1 xia4 qi1 min3 ， zao4 ji4 zhong1 du1 li4 。
- xue2 shi4 ru2 du3 qiang2 ， zheng1 yu4 wan3 zhi1 shi4 。
- gong1 yue1 ping2 sheng1 xin1 ， ke1 mu4 fei1 suo3 ji4 。
- wo3 you3 huo2 guo2 mou2 ， nang2 feng1 che4 tian1 shi4 。
- jiu3 chong2 yi2 ye4 lan2 ， fu3 bi4 wei2 xu1 xi1 。
- chi2 ming2 wei4 bao4 ke3 ， fu2 bei4 mo4 gui1 qi2 。
- di4 yue1 yu3 ru3 jia1 ， yu3 you1 zai4 kun3 ji4 。
- nan2 chang1 gu3 ming2 fan1 ， zi1 ru3 wang3 qi2 er4 。
- hua4 dong4 xiao3 fei1 yun2 ， zhu1 lian2 mu4 yu3 zhui4 。
- yao4 dang1 zhen3 min2 li4 ， qi3 du2 lan3 jia1 zhi4 。
- gong1 qing1 heng2 zhong4 qing1 ， nei4 wai4 fei3 shu1 yi4 。
- gou3 yu3 dao4 zhou1 xuan2 ， fu3 yang3 he2 suo3 kui4 。
- jin1 rou2 yi3 lian4 gang1 ， yu4 mei3 you2 huo3 chi4 。
- yin3 ren3 si1 cheng2 gong1 ， shen3 shen1 nai3 da4 qi4 。
- qiong2 da2 fu4 zi4 er3 ， shi4 wei4 hao4 ran2 qi4 。
- xuan1 shi4 xing2 shou4 li2 ， qian2 xi2 ning2 xu1 bi4 。
- wu2 ci2 fei1 lang4 fa1 ， qing3 gong1 mo4 er2 shi2 。

## 注释

## 译文

## 赏析
