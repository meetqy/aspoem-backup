---
id: shi-hao-tong-guan-xu-zhi-jun-chen-pian
title: 童丱須知 君臣篇
titlePinyin: tong2 guan4 xu1 zhi1   jun1 chen2 pian1
titleSlug: tong-guan-xu-zhi-jun-chen-pian
author: 史浩
authorPinyin: shi3 hao4
authorSlug: shi-hao
dynasty: 宋
dynastyPinyin: song4
dynastySlug: song
tags: []
---

## 正文

- 渾沌判天地，高卑未相親。
- 三才欲通貫，中間須有人。
- 人最靈於物，民至愚而神。
- 天地寄聰明，動靜必相因。
- 飽食無用心，蚩蚩禽獸均。
- 逸居苟不教，焉能敘彜倫。
- 天地憫此類，是故立君臣。
- 君以聖居上，發政先施仁。
- 臣以賢作輔，法度期持循。
- 聖賢適際會，利澤漸無垠。
- 君或肆酷虐，百姓皆顰呻。
- 君或用忠恕，四海熙如春。
- 臣或進諂諛，陂僻正路堙。
- 臣或善諫諍，君子之道伸。
- 所以委質者，恭敬日恂恂。
- 權倖不敢附，賄賂不足珍。
- 窮達自有命，烏可毀天真。
- 挺然秉中正，于以奉咨詢。
- 言必稱堯舜，孟氏醇乎醇。
- 從容引當道，納誨每諄諄。
- 君如語好貨，公劉道可遵。
- 居行有積裹，王業肇於豳。
- 君如語好色，太王愛妃嬪。
- 當時無怨曠，後效應騶麟。
- 見牛未見羊，王政此問津。
- 今樂猶古樂，樂在同乎民。
- 卒令歸正道，何必批逆鱗。
- 拳拳愛主心，曾莫懈昏晨。
- 謀猷入以告，歸美法君陳。
- 善則君所有，過思已自新。
- 況乃有幾事，不密則失身。
- 但能持此戒，何愧古臣隣。
- 漢唐德既衰，風俗愈不淳。
- 上下懷猜貳，相視如越秦。
- 上固好自用，下亦非同寅。
- 充員苟爵位，責效蔑涓塵。
- 朝居廊廟上，暮不齒簪紳。
- 嗚呼君臣間，何乃如參辰。
- 恭惟我清朝，一德格穹旻。
- 起喜歌聲洽，恩覃率土濱。

## 拼音

- hun2 dun4 pan4 tian1 di4 ， gao1 bei1 wei4 xiang1 qin1 。
- san1 cai2 yu4 tong1 guan4 ， zhong1 jian4 xu1 you3 ren2 。
- ren2 zui4 ling2 wu1 wu4 ， min2 zhi4 yu2 er2 shen2 。
- tian1 di4 ji4 cong1 ming2 ， dong4 jing4 bi4 xiang1 yin1 。
- bao3 shi2 wu2 yong4 xin1 ， chi1 chi1 qin2 shou4 jun1 。
- yi4 ju1 gou3 bu2 jiao4 ， yan1 neng2 xu4 yi2 lun2 。
- tian1 di4 min3 ci3 lei4 ， shi4 gu4 li4 jun1 chen2 。
- jun1 yi3 sheng4 ju1 shang4 ， fa1 zheng4 xian1 shi1 ren2 。
- chen2 yi3 xian2 zuo4 fu3 ， fa3 du4 qi1 chi2 xun2 。
- sheng4 xian2 shi4 ji4 hui4 ， li4 ze2 jian4 wu2 yin2 。
- jun1 huo4 si4 ku4 nüe4 ， bai3 xing4 jie1 pin2 shen1 。
- jun1 huo4 yong4 zhong1 shu4 ， si4 hai3 xi1 ru2 chun1 。
- chen2 huo4 jin4 chan3 yu2 ， bei1 pi4 zheng4 lu4 yin1 。
- chen2 huo4 shan4 jian4 zheng4 ， jun1 zi3 zhi1 dao4 shen1 。
- suo3 yi3 wei3 zhi4 zhe3 ， gong1 jing4 ri4 xun2 xun2 。
- quan2 xing4 bu4 gan3 fu4 ， hui4 lu4 bu4 zu2 zhen1 。
- qiong2 da2 zi4 you3 ming4 ， wu1 ke3 hui3 tian1 zhen1 。
- ting3 ran2 bing3 zhong1 zheng4 ， yu2 yi3 feng4 zi1 xun2 。
- yan2 bi4 cheng1 yao2 shun4 ， meng4 shi4 chun2 hu1 chun2 。
- cong2 rong2 yin3 dang1 dao4 ， na4 hui4 mei3 zhun1 zhun1 。
- jun1 ru2 yu3 hao3 huo4 ， gong1 liu2 dao4 ke3 zun1 。
- ju1 xing2 you3 ji1 guo3 ， wang2 ye4 zhao4 wu1 bin1 。
- jun1 ru2 yu3 hao4 se4 ， tai4 wang2 ai4 fei1 pin2 。
- dang1 shi2 wu2 yuan4 kuang4 ， hou4 xiao4 ying1 zou1 lin2 。
- jian4 niu2 wei4 jian4 yang2 ， wang2 zheng4 ci3 wen4 jin1 。
- jin1 le4 you2 gu3 le4 ， le4 zai4 tong2 hu1 min2 。
- zu2 ling4 gui1 zheng4 dao4 ， he2 bi4 pi1 ni4 lin2 。
- quan2 quan2 ai4 zhu3 xin1 ， ceng2 mo4 xie4 hun1 chen2 。
- mou2 you2 ru4 yi3 gao4 ， gui1 mei3 fa3 jun1 chen2 。
- shan4 ze2 jun1 suo3 you3 ， guo4 si1 yi3 zi4 xin1 。
- kuang4 nai3 you3 ji1 shi4 ， bu2 mi4 ze2 shi1 shen1 。
- dan4 neng2 chi2 ci3 jie4 ， he2 kui4 gu3 chen2 lin2 。
- han4 tang2 de2 ji4 shuai1 ， feng1 su2 yu4 bu4 chun2 。
- shang4 xia4 huai2 cai1 er4 ， xiang1 shi4 ru2 yue4 qin2 。
- shang4 gu4 hao3 zi4 yong4 ， xia4 yi4 fei1 tong2 yin2 。
- chong1 yuan2 gou3 jue2 wei4 ， ze2 xiao4 mie4 juan1 chen2 。
- chao2 ju1 lang2 miao4 shang4 ， mu4 bu4 chi3 zan1 shen1 。
- wu1 hu1 jun1 chen2 jian4 ， he2 nai3 ru2 can1 chen2 。
- gong1 wei2 wo3 qing1 chao2 ， yi4 de2 ge2 qiong2 min2 。
- qi3 xi3 ge1 sheng1 qia4 ， en1 qin2 lü4 tu3 bin1 。

## 注释

## 译文

## 赏析
