---
id: shi-hao-you-xi-hu-fen-yun-de-yao-zi
title: 遊西湖分韻得要字
titlePinyin: you2 xi1 hu2 fen1 yun4 de2 yao4 zi4
titleSlug: you-xi-hu-fen-yun-de-yao-zi
author: 史浩
authorPinyin: shi3 hao4
authorSlug: shi-hao
dynasty: 宋
dynastyPinyin: song4
dynastySlug: song
tags: []
---

## 正文

- 儒生紙上爭攻剽，傳癖書癡等貽誚。
- 不然利海競錐刀，或向名場羨華要。
- 紛紛臧穀兩亡羊，說以西湖却頭掉。
- 西湖自倚傾城姿，肯與西施角年少。
- 品題定價有前賢，陳迹班班猶可弔。
- 試因休沐許尋盟，浄洗緇塵一登眺。
- 身疑孤星破浮雲，心逐驚猱走空嶠。
- 野竹萬箇秋聲虛，敗荷十里香風妙。
- 凌霄金剎梵仙居，怪石嶙峋餘萬竅。
- 高敷桂子浥新黄，好傍長枝發清嘯。
- 老禪林外熟蹲鴟，雙耳不聞天使召。
- 行行欲問處士橋，路轉忽逢水仙廟。
- 未羞菊蕊薦芳馨，一盞寒泉敢先釂。
- 翩翩沙鳥沒蒼烟，紅蓼丹楓舞斜照。
- 急呼艇子汎漪漣，正欲渡間狎漁釣。
- 同行磊落三數公，嘉此襟期非素料。
- 襞牋吟寫樂遊詩，愈使西湖有光耀。
- 伊余同賦却忘言，了知造物工相撩。
- 千古遊人安在哉，城郭山林歸一窖。
- 會須象罔得玄珠，可免小兒輕侮笑。

## 拼音

- ru2 sheng1 zhi3 shang4 zheng1 gong1 piao1 ， chuan2 pi3 shu1 chi1 deng3 yi2 qiao4 。
- bu4 ran2 li4 hai3 jing4 zhui1 dao1 ， huo4 xiang4 ming2 chang3 xian4 hua2 yao4 。
- fen1 fen1 zang1 gu3 liang3 wang2 yang2 ， shuo1 yi3 xi1 hu2 que4 tou2 diao4 。
- xi1 hu2 zi4 yi3 qing1 cheng2 zi1 ， ken3 yu3 xi1 shi1 jiao3 nian2 shao4 。
- pin3 ti2 ding4 jia4 you3 qian2 xian2 ， chen2 ji4 ban1 ban1 you2 ke3 diao4 。
- shi4 yin1 xiu1 mu4 xu1 xun2 meng2 ， jing4 xi3 zi1 chen2 yi4 deng1 tiao4 。
- shen1 yi2 gu1 xing1 po4 fu2 yun2 ， xin1 zhu2 jing1 nao2 zou3 kong1 jiao4 。
- ye3 zhu2 wan4 ge4 qiu1 sheng1 xu1 ， bai4 he2 shi2 li3 xiang1 feng1 miao4 。
- ling2 xiao1 jin1 cha4 fan4 xian1 ju1 ， guai4 shi2 lin2 xun2 yu2 wan4 qiao4 。
- gao1 fu1 gui4 zi3 yi4 xin1 huang2 ， hao3 bang4 chang2 zhi1 fa1 qing1 xiao4 。
- lao3 shan4 lin2 wai4 shu2 dun1 chi1 ， shuang1 er3 bu4 wen2 tian1 shi3 zhao4 。
- hang2 hang2 yu4 wen4 chu3 shi4 qiao2 ， lu4 zhuan3 hu1 feng2 shui3 xian1 miao4 。
- wei4 xiu1 ju2 rui3 jian4 fang1 xin1 ， yi4 zhan3 han2 quan2 gan3 xian1 jiao4 。
- pian1 pian1 sha1 niao3 mei2 cang1 yan1 ， hong2 liao3 dan1 feng1 wu3 xie2 zhao4 。
- ji2 hu1 ting3 zi3 fan4 yi1 lian2 ， zheng4 yu4 du4 jian4 xia2 yu2 diao4 。
- tong2 hang2 lei3 luo4 san1 shu4 gong1 ， jia1 ci3 jin1 qi1 fei1 su4 liao4 。
- bi4 jian1 yin2 xie3 le4 you2 shi1 ， yu4 shi3 xi1 hu2 you3 guang1 yao4 。
- yi1 yu2 tong2 fu4 que4 wang4 yan2 ， liao3 zhi1 zao4 wu4 gong1 xiang1 liao2 。
- qian1 gu3 you2 ren2 an1 zai4 zai1 ， cheng2 guo1 shan1 lin2 gui1 yi2 jiao4 。
- hui4 xu1 xiang4 wang3 de2 xuan2 zhu1 ， ke3 mian3 xiao3 er2 qing1 wu3 xiao4 。

## 注释

## 译文

## 赏析
