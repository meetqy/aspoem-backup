---
id: niu-shu-pi-pa-xing
title: 琵琶行
titlePinyin: pi2 pa0 xing2
titleSlug: pi-pa-xing
author: 牛殳
authorPinyin: niu2 shu1
authorSlug: niu-shu
dynasty: 唐
dynastyPinyin: tang2
dynastySlug: tang
tags: []
---

## 正文

- 何人斸得一片木，三尺春冰五音足。
- 一彈決破真珠囊，迸落金盤聲斷續。
- 飄飄颻颻寒丁丁，蟲豸出蟄神鬼驚。
- 秋鴻叫侶代雲黑，猩猩夜啼蠻月明。
- 潏潏汩汩聲不定，胡雛學漢語未正。
- 若似長安月蝕時，滿城敲鼓聲噒噒。
- 青山飛起不壓物，野水流來欲濕人。
- 傷人憶得陳後主，春殿半酣細腰舞。
- 黃鶯百舌正相呼，玉樹後庭花帶雨。
- 二妃哭處山重重，二妃沒後雲溶溶。
- 夜深霜露鎖空廟，零落一叢斑竹風。
- 金谷園中草初綠，石崇一弄思歸曲。
- 當時二十四友人，手把金杯聽不足。
- 又似賈客蜀道間，千鐸萬磬鳴空山。
- 未若此調呦呦兮啁啁，嘈嘈兮啾啾。
- 引之於山，獸不能走。
- 吹之於水，魚不能游。
- 方知此藝不可有，人間萬事憑雙手。
- 若何爲我再三彈，送却花前一尊酒。

## 拼音

- he2 ren2 zhu2 de2 yi2 pian4 mu4 ， san1 chi3 chun1 bing1 wu3 yin1 zu2 。
- yi2 dan4 jue2 po4 zhen1 zhu1 nang2 ， beng4 luo4 jin1 pan2 sheng1 duan4 xu4 。
- piao1 piao1 yao2 yao2 han2 ding1 ding1 ， chong2 zhi4 chu1 zhe2 shen2 gui3 jing1 。
- qiu1 hong2 jiao4 lü3 dai4 yun2 hei1 ， xing1 xing0 ye4 ti2 man2 yue4 ming2 。
- yu4 yu4 gu3 gu3 sheng1 bu2 ding4 ， hu2 chu2 xue2 han4 yu3 wei4 zheng4 。
- ruo4 si4 chang2 an1 yue4 shi2 shi2 ， man3 cheng2 qiao1 gu3 sheng1 lian2 lian2 。
- qing1 shan1 fei1 qi3 bu4 ya1 wu4 ， ye3 shui3 liu2 lai2 yu4 shi1 ren2 。
- shang1 ren2 yi4 de2 chen2 hou4 zhu3 ， chun1 dian4 ban4 han1 xi4 yao1 wu3 。
- huang2 ying1 bai3 she2 zheng4 xiang1 hu1 ， yu4 shu4 hou4 ting2 hua1 dai4 yu3 。
- er4 fei1 ku1 chu3 shan1 chong2 chong2 ， er4 fei1 mei2 hou4 yun2 rong2 rong2 。
- ye4 shen1 shuang1 lu4 suo3 kong1 miao4 ， ling2 luo4 yi4 cong2 ban1 zhu2 feng1 。
- jin1 gu3 yuan2 zhong1 cao3 chu1 lü4 ， shi2 chong2 yi2 nong4 si1 gui1 qu3 。
- dang1 shi2 er4 shi2 si4 you3 ren2 ， shou3 ba3 jin1 bei1 ting1 bu4 zu2 。
- you4 si4 jia3 ke4 shu3 dao4 jian4 ， qian1 duo2 wan4 qing4 ming2 kong1 shan1 。
- wei4 ruo4 ci3 diao4 you1 you1 xi1 zhou1 zhou1 ， cao2 cao2 xi1 jiu1 jiu1 。
- yin3 zhi1 wu1 shan1 ， shou4 bu4 neng2 zou3 。
- chui1 zhi1 wu1 shui3 ， yu2 bu4 neng2 you2 。
- fang1 zhi1 ci3 yi4 bu4 ke3 you3 ， ren2 jian4 wan4 shi4 ping2 shuang1 shou3 。
- ruo4 he2 wei2 wo3 zai4 san1 dan4 ， song4 que4 hua1 qian2 yi4 zun1 jiu3 。

## 注释

## 译文

## 赏析
