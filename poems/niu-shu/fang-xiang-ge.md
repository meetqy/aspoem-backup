---
id: niu-shu-fang-xiang-ge
title: 方響歌
titlePinyin: fang1 xiang3 ge1
titleSlug: fang-xiang-ge
author: 牛殳
authorPinyin: niu2 shu1
authorSlug: niu-shu
dynasty: 唐
dynastyPinyin: tang2
dynastySlug: tang
tags: []
---

## 正文

- 樂中何樂偏堪賞，無過夜深聽方響。
- 緩擊急擊曲未終，暴雨飄飄生坐上。
- 鏗鏗鐺鐺寒重重，盤渦蹙派鳴蛟龍。
- 高樓漏滴金壺水，碎電打著山寺鐘。
- 又似公卿入朝去，環珮鳴玉長街路。
- 忽然碎打入破聲，石崇推倒珊瑚樹。
- 長短參差十六片，敲擊宮商無不遍。
- 此樂不教外人聞，尋常只向堂前宴。

## 拼音

- le4 zhong1 he2 le4 pian1 kan1 shang3 ， wu2 guo4 ye4 shen1 ting1 fang1 xiang3 。
- huan3 ji1 ji2 ji1 qu3 wei4 zhong1 ， bao4 yu3 piao1 piao1 sheng1 zuo4 shang4 。
- keng1 keng1 dang1 dang1 han2 chong2 chong2 ， pan2 wo1 cu4 pai4 ming2 jiao1 long2 。
- gao1 lou2 lou4 di1 jin1 hu2 shui3 ， sui4 dian4 da3 zhu4 shan1 si4 zhong1 。
- you4 si4 gong1 qing1 ru4 chao2 qu4 ， huan2 pei4 ming2 yu4 chang2 jie1 lu4 。
- hu1 ran2 sui4 da3 ru4 po4 sheng1 ， shi2 chong2 tui1 dao3 shan1 hu2 shu4 。
- chang2 duan3 can1 cha4 shi2 liu4 pian4 ， qiao1 ji1 gong1 shang1 wu2 bu2 bian4 。
- ci3 le4 bu2 jiao4 wai4 ren2 wen2 ， xun2 chang2 zhi1 xiang4 tang2 qian2 yan4 。

## 注释

## 译文

## 赏析
