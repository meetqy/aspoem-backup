---
id: fan-jun-zeng-qing-cheng-dao-ren
title: 贈青城道人
titlePinyin: zeng4 qing1 cheng2 dao4 ren2
titleSlug: zeng-qing-cheng-dao-ren
author: 范浚
authorPinyin: fan4 jun4
authorSlug: fan-jun
dynasty: 宋
dynastyPinyin: song4
dynastySlug: song
tags: []
---

## 正文

- 道人來自青城巔，飄飄逸氣凌雲烟。
- 青鞋布襪久遊世，踏盡海宇名山川。
- 琴心三疊得妙旨，華頂一路通幽禪。
- 自言早歲拾瑶草，往往鶴上逢真仙。
- 惜哉食服只半劑，猶與人世相周旋。
- 曾期汗漫九垓外，决去已復揮騾鞭。
- 伊予此生一念誤，遂墮塵網嗟拘攣。
- 鏡中華髮已疏索，肘後丹經猶棄捐。
- 三山銀闕眇何許，悵望碧海波翻天。
- 因君告我獨往意，伎癢竦踴心茫然。
- 莫言得道兩塵隔，蓬島只在拄杖前。
- 定知後會君刮眼，看我玉練還頹年。

## 拼音

- dao4 ren2 lai2 zi4 qing1 cheng2 dian1 ， piao1 piao1 yi4 qi4 ling2 yun2 yan1 。
- qing1 xie2 bu4 wa4 jiu3 you2 shi4 ， ta4 jin4 hai3 yu3 ming2 shan1 chuan1 。
- qin2 xin1 san1 die2 de2 miao4 zhi3 ， hua2 ding3 yi2 lu4 tong1 you1 shan4 。
- zi4 yan2 zao3 sui4 shi2 yao2 cao3 ， wang3 wang3 he4 shang4 feng2 zhen1 xian1 。
- xi1 zai1 shi2 fu2 zhi1 ban4 ji4 ， you2 yu3 ren2 shi4 xiang1 zhou1 xuan2 。
- ceng2 qi1 han4 man4 jiu3 gai1 wai4 ， jue2 qu4 yi3 fu4 hui1 luo2 bian1 。
- yi1 yu3 ci3 sheng1 yi2 nian4 wu4 ， sui4 duo4 chen2 wang3 jie1 ju1 luan2 。
- jing4 zhong1 hua2 fa4 yi3 shu1 suo3 ， zhou3 hou4 dan1 jing1 you2 qi4 juan1 。
- san1 shan1 yin2 que4 miao3 he2 xu1 ， chang4 wang4 bi4 hai3 bo1 fan1 tian1 。
- yin1 jun1 gao4 wo3 du2 wang3 yi4 ， ji4 yang3 song3 yong3 xin1 mang2 ran2 。
- mo4 yan2 de2 dao4 liang3 chen2 ge2 ， peng2 dao3 zhi1 zai4 zhu3 zhang4 qian2 。
- ding4 zhi1 hou4 hui4 jun1 gua1 yan3 ， kan4 wo3 yu4 lian4 huan2 tui2 nian2 。

## 注释

## 译文

## 赏析
