---
id: fan-jun-liu-xiao
title: 六笑
titlePinyin: liu4 xiao4
titleSlug: liu-xiao
author: 范浚
authorPinyin: fan4 jun4
authorSlug: fan-jun
dynasty: 宋
dynastyPinyin: song4
dynastySlug: song
tags: []
---

## 正文

- 我笑支道林，遠移買山書。
- 巢由古達士，不聞買山居。
- 我笑賀知章，欲乞鑑湖水。
- 嚴陵釣清江，何曾問天子。
- 我笑陶靖節，自祭真忘情。
- 胡爲托青鳥，乃欲長年齡。
- 我笑王無功，琴外無所欲。
- 當其戀五斗，乃獨不知足。
- 我笑杜子美，夙昔具扁舟。
- 老大意轉拙，欲伴習池遊。
- 我笑韓退之，不取萬乘相。
- 三黜竟不去，觸事得讒謗。
- 客言莫謾笑古人，笑人未必不受嗔。
- 螳螂襲蟬雀在後，只恐有人還笑君。
- 迴頭生愧不能語，嘲評從今吞不吐。
- 譽堯非桀亦何爲，訕周譏禹終無取。

## 拼音

- wo3 xiao4 zhi1 dao4 lin2 ， yuan3 yi2 mai3 shan1 shu1 。
- chao2 you2 gu3 da2 shi4 ， bu4 wen2 mai3 shan1 ju1 。
- wo3 xiao4 he4 zhi1 zhang1 ， yu4 qi3 jian4 hu2 shui3 。
- yan2 ling2 diao4 qing1 jiang1 ， he2 ceng2 wen4 tian1 zi3 。
- wo3 xiao4 tao2 jing4 jie2 ， zi4 ji4 zhen1 wang4 qing2 。
- hu2 wei2 tuo1 qing1 niao3 ， nai3 yu4 chang2 nian2 ling2 。
- wo3 xiao4 wang2 wu2 gong1 ， qin2 wai4 wu2 suo3 yu4 。
- dang1 qi2 lian4 wu3 dou3 ， nai3 du2 bu4 zhi1 zu2 。
- wo3 xiao4 du4 zi3 mei3 ， su4 xi1 ju4 pian1 zhou1 。
- lao3 da4 yi4 zhuan3 zhuo1 ， yu4 ban4 xi2 chi2 you2 。
- wo3 xiao4 han2 tui4 zhi1 ， bu4 qu3 wan4 cheng2 xiang1 。
- san1 chu4 jing4 bu2 qu4 ， chu4 shi4 de2 chan2 bang4 。
- ke4 yan2 mo4 man2 xiao4 gu3 ren2 ， xiao4 ren2 wei4 bi4 bu2 shou4 chen1 。
- tang2 lang2 xi2 chan2 que4 zai4 hou4 ， zhi3 kong3 you3 ren2 huan2 xiao4 jun1 。
- hui2 tou2 sheng1 kui4 bu4 neng2 yu3 ， chao2 ping2 cong2 jin1 tun1 bu4 tu3 。
- yu4 yao2 fei1 jie2 yi4 he2 wei2 ， shan4 zhou1 ji1 yu3 zhong1 wu2 qu3 。

## 注释

## 译文

## 赏析
