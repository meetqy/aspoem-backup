---
id: fan-jun-song-chun-qu
title: 送春曲
titlePinyin: song4 chun1 qu3
titleSlug: song-chun-qu
author: 范浚
authorPinyin: fan4 jun4
authorSlug: fan-jun
dynasty: 唐
dynastyPinyin: tang2
dynastySlug: tang
tags: [] 
---

## 正文

- 春光春光，勸汝一杯酒。
- 我能爲春作高歌，未解春能聽歌否。
- 春歸有底急，落盡桃花紅。
- 園蹊漠漠野陰靜，兔葵燕麥空摇風。
- 風光幾何時，背我忽如客。
- 殘絲欲斷感春心，語燕勞勞上簾額。
- 我有惜芳意，一春憐物華。
- 春來雪裏索梅笑，春去悵望飛楊花。
- 春歸知復來，奈此斷年別。
- 摇楊三月暮天愁，鶗鴂一聲芳草歇。
- 歌竟我亦醉，一掉觥船空。
- 明年待春花樹下，放歌擎酒相迎逢。

## 拼音

- chun1 guang1 chun1 guang1 ， quan4 ru3 yi4 bei1 jiu3 。
- wo3 neng2 wei2 chun1 zuo4 gao1 ge1 ， wei4 jie3 chun1 neng2 ting1 ge1 fou3 。
- chun1 gui1 you3 di3 ji2 ， luo4 jin4 tao2 hua1 hong2 。
- yuan2 qi1 mo4 mo4 ye3 yin1 jing4 ， tu4 kui2 yan4 mai4 kong1 yao2 feng1 。
- feng1 guang1 ji1 he2 shi2 ， bei4 wo3 hu1 ru2 ke4 。
- can2 si1 yu4 duan4 gan3 chun1 xin1 ， yu3 yan4 lao2 lao2 shang4 lian2 e2 。
- wo3 you3 xi1 fang1 yi4 ， yi4 chun1 lian2 wu4 hua2 。
- chun1 lai2 xue3 li3 suo3 mei2 xiao4 ， chun1 qu4 chang4 wang4 fei1 yang2 hua1 。
- chun1 gui1 zhi1 fu4 lai2 ， nai4 ci3 duan4 nian2 bie2 。
- yao2 yang2 san1 yue4 mu4 tian1 chou2 ， ti2 jue2 yi4 sheng1 fang1 cao3 xie1 。
- ge1 jing4 wo3 yi4 zui4 ， yi2 diao4 gong1 chuan2 kong1 。
- ming2 nian2 dai4 chun1 hua1 shu4 xia4 ， fang4 ge1 qing2 jiu3 xiang1 ying2 feng2 。

## 注释

## 译文

## 赏析
