---
id: fan-jun-jiao-xing-tan-chun-de-mei-lin-pan-wan-wei-le-yin-cheng-shi-shi-xie-xing
title: 郊行探春得梅林攀玩爲樂因成詩示偕行
titlePinyin: jiao1 xing2 tan4 chun1 de2 mei2 lin2 pan1 wan2 wei2 le4 yin1 cheng2 shi1 shi4 xie2 xing2
titleSlug: jiao-xing-tan-chun-de-mei-lin-pan-wan-wei-le-yin-cheng-shi-shi-xie-xing
author: 范浚
authorPinyin: fan4 jun4
authorSlug: fan-jun
dynasty: 宋
dynastyPinyin: song4
dynastySlug: song
tags: []
---

## 正文

- 公不見白衣居士春風裏，浪走尋芳南澗底。
- 要見深紅躑躅花，不辭辛苦行三里。
- 吾人風味復不惡，異代幽情敢相擬。
- 故穿密竹過山腰，却下橫橋度沙嘴。
- 寧甘著脚踏殘雪，正欲搜春訪桃李。
- 天寒桃李都未花，只有山梅破紅蕊。
- 低欹巖石俯蒼翠，倒影方塘照清泚。
- 臨風三嗅忍迴頭，細看長吟聊徙倚。
- 牽花及此當作意，歸把疏香泛浮蟻。
- 莫令摽落亂飛空，惆悵殘英隨隴水。

## 拼音

- gong1 bu2 jian4 bai2 yi1 ju1 shi4 chun1 feng1 li3 ， lang4 zou3 xun2 fang1 nan2 jian4 di3 。
- yao4 jian4 shen1 hong2 zhi2 zhu2 hua1 ， bu4 ci2 xin1 ku3 xing2 san1 li3 。
- wu2 ren2 feng1 wei4 fu4 bu2 e4 ， yi4 dai4 you1 qing2 gan3 xiang1 ni3 。
- gu4 chuan1 mi4 zhu2 guo4 shan1 yao1 ， que4 xia4 heng2 qiao2 du4 sha1 zui3 。
- ning2 gan1 zhu4 jiao3 ta4 can2 xue3 ， zheng4 yu4 sou1 chun1 fang3 tao2 li3 。
- tian1 han2 tao2 li3 dou1 wei4 hua1 ， zhi3 you3 shan1 mei2 po4 hong2 rui3 。
- di1 qi1 yan2 shi2 fu3 cang1 cui4 ， dao4 ying3 fang1 tang2 zhao4 qing1 ci3 。
- lin2 feng1 san1 xiu4 ren3 hui2 tou2 ， xi4 kan4 chang2 yin2 liao2 xi3 yi3 。
- qian1 hua1 ji2 ci3 dang1 zuo4 yi4 ， gui1 ba3 shu1 xiang1 fan4 fu2 yi3 。
- mo4 ling4 biao1 luo4 luan4 fei1 kong1 ， chou2 chang4 can2 ying1 sui2 long3 shui3 。

## 注释

## 译文

## 赏析
