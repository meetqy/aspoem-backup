---
id: fan-jun-song-xiong-mao-zhan-ji-yi-zhi-guan-guang-dong
title: 送兄茂瞻機宜之官廣東
titlePinyin: song4 xiong1 mao4 zhan1 ji1 yi2 zhi1 guan1 guang3 dong1
titleSlug: song-xiong-mao-zhan-ji-yi-zhi-guan-guang-dong
author: 范浚
authorPinyin: fan4 jun4
authorSlug: fan-jun
dynasty: 宋
dynastyPinyin: song4
dynastySlug: song
tags: []
---

## 正文

- 黄蘆鬣鬣秋風肥，鬼雨灑草南山悲。
- 長塗客子動愁肺，往往捫轍多思歸。
- 我兄豈不感時節，東床卷席將何之。
- 自言南州有元帥，標鑒本是陽秋皮。
- 薦紳奔走欲定價，一見許我奇男兒。
- 提撕表奏置戎幕，使我坐握官機宜。
- 高生所愧國士知，不辭觸熱向武威。
- 我今去路雖千里，敢以驅馳負知己。
- 南州最盛肩京都，昔人欲語停杯餘。
- 地靈孕秀多異産，鼊皮蚺蟾如蟲蛆。
- 舊聞民俗蠻頑甚，蜂屯蟻雜難爬梳。
- 聖朝神化與換骨，詎事草薙髠根株。
- 我兄智囊載大腹，撫俗自應才有餘。
- 腰間長劍生銅吼，可膾蠻王快屠狗。
- 後當歸路持旌麾，六印黄金大如斗。

## 拼音

- huang2 lu2 lie4 lie4 qiu1 feng1 fei2 ， gui3 yu3 sa3 cao3 nan2 shan1 bei1 。
- chang2 tu2 ke4 zi3 dong4 chou2 fei4 ， wang3 wang3 men2 zhe2 duo1 si1 gui1 。
- wo3 xiong1 qi3 bu4 gan3 shi2 jie2 ， dong1 chuang2 juan4 xi2 jiang1 he2 zhi1 。
- zi4 yan2 nan2 zhou1 you3 yuan2 shuai4 ， biao1 jian4 ben3 shi4 yang2 qiu1 pi2 。
- jian4 shen1 ben1 zou3 yu4 ding4 jia4 ， yi2 jian4 xu1 wo3 qi2 nan2 er2 。
- ti2 si1 biao3 zou4 zhi4 rong2 mu4 ， shi3 wo3 zuo4 wo4 guan1 ji1 yi2 。
- gao1 sheng1 suo3 kui4 guo2 shi4 zhi1 ， bu4 ci2 chu4 re4 xiang4 wu3 wei1 。
- wo3 jin1 qu4 lu4 sui1 qian1 li3 ， gan3 yi3 qu1 chi2 fu4 zhi1 ji3 。
- nan2 zhou1 zui4 sheng4 jian1 jing1 du1 ， xi1 ren2 yu4 yu3 ting2 bei1 yu2 。
- di4 ling2 yun4 xiu4 duo1 yi4 chan3 ， bi4 pi2 ran2 chan2 ru2 chong2 qu1 。
- jiu4 wen2 min2 su2 man2 wan2 shen4 ， feng1 tun2 yi3 za2 nan2 pa2 shu1 。
- sheng4 chao2 shen2 hua4 yu3 huan4 gu3 ， ju4 shi4 cao3 ti4 kun1 gen1 zhu1 。
- wo3 xiong1 zhi4 nang2 zai4 da4 fu4 ， fu3 su2 zi4 ying1 cai2 you3 yu2 。
- yao1 jian4 chang2 jian4 sheng1 tong2 hou3 ， ke3 kuai4 man2 wang2 kuai4 tu2 gou3 。
- hou4 dang1 gui1 lu4 chi2 jing1 hui1 ， liu4 yin4 huang2 jin1 da4 ru2 dou4 。

## 注释

## 译文

## 赏析
