---
id: fan-jun-song-xu-lu-zhi-cui-nan-chang
title: 送徐履之倅南昌
titlePinyin: song4 xu2 lü3 zhi1 cui4 nan2 chang1
titleSlug: song-xu-lu-zhi-cui-nan-chang
author: 范浚
authorPinyin: fan4 jun4
authorSlug: fan-jun
dynasty: 宋
dynastyPinyin: song4
dynastySlug: song
tags: []
---

## 正文

- 春山罨畫春江平，江頭春船椎鼓聲。
- 鍾陵別乘喚帆席，笑看獵獵風摇旌。
- 明朝太末經行處，懸愁望斷煙綿樹。
- 勞勞檣燕亦留君，且共推蓬話情素。
- 鍾陵地雄古名都，美官况復稱題輿。
- 看君逸足展夷路，逐電追風萬里餘。
- 前知按部勞綏撫，箳篂行濕西山雨。
- 君家孺子有遺臺，試向東湖聊訊古。
- 蘭陰新漉酒吹醅，更折江花勸引杯。
- 聖代興廉訪良吏，遲君却抱鶴書回。

## 拼音

- chun1 shan1 yan3 hua4 chun1 jiang1 ping2 ， jiang1 tou2 chun1 chuan2 zhui1 gu3 sheng1 。
- zhong1 ling2 bie2 cheng2 huan4 fan1 xi2 ， xiao4 kan4 lie4 lie4 feng1 yao2 jing1 。
- ming2 chao2 tai4 mo4 jing1 xing2 chu3 ， xuan2 chou2 wang4 duan4 yan1 mian2 shu4 。
- lao2 lao2 qiang2 yan4 yi4 liu2 jun1 ， qie3 gong4 tui1 peng2 hua4 qing2 su4 。
- zhong1 ling2 di4 xiong2 gu3 ming2 dou1 ， mei3 guan1 kuang4 fu4 cheng1 ti2 yu2 。
- kan4 jun1 yi4 zu2 zhan3 yi2 lu4 ， zhu2 dian4 zhui1 feng1 wan4 li3 yu2 。
- qian2 zhi1 an4 bu4 lao2 sui2 fu3 ， ping2 xing1 xing2 shi1 xi1 shan1 yu3 。
- jun1 jia1 ru2 zi3 you3 yi2 tai2 ， shi4 xiang4 dong1 hu2 liao2 xun4 gu3 。
- lan2 yin1 xin1 lu4 jiu3 chui1 pei1 ， geng4 zhe2 jiang1 hua1 quan4 yin3 bei1 。
- sheng4 dai4 xing1 lian2 fang3 liang2 li4 ， chi2 jun1 que4 bao4 he4 shu1 hui2 。

## 注释

## 译文

## 赏析
