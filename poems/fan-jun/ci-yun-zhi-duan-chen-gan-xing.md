---
id: fan-jun-ci-yun-zhi-duan-chen-gan-xing
title: 次韵姪端臣感興
titlePinyin: ci4 yun4 zhi2 duan1 chen2 gan3 xing1
titleSlug: ci-yun-zhi-duan-chen-gan-xing
author: 范浚
authorPinyin: fan4 jun4
authorSlug: fan-jun
dynasty: 宋
dynastyPinyin: song4
dynastySlug: song
tags: []
---

## 正文

- 日車走長天，劫劫不容息。
- 坐令韶稚子，面有凍梨色。
- 崎嶇百年內，貴賤俱物役。
- 獨往屬幽人，膏肓嗜泉石。
- 伊予真愛山，所向留屐跡。
- 遥岑難歷脚，望望憐寸碧。
- 阿卿昨遠遊，厭俗眼常白。
- 歸來對家山，隨遇有餘適。
- 哦詩洗窮愁，感事念今昔。
- 婆娑碧溪上，俛仰欣自得。
- 應嗤曩行路，萬事等兒劇。
- 相期從此始，幽賞且連夕。

## 拼音

- ri4 ju1 zou3 chang2 tian1 ， jie2 jie2 bu4 rong2 xi1 。
- zuo4 ling4 shao2 zhi4 zi3 ， mian4 you3 dong4 li2 se4 。
- qi2 qu1 bai3 nian2 nei4 ， gui4 jian4 ju4 wu4 yi4 。
- du2 wang3 shu3 you1 ren2 ， gao1 huang1 shi4 quan2 shi2 。
- yi1 yu3 zhen1 ai4 shan1 ， suo3 xiang4 liu2 ji1 ji4 。
- yao2 cen2 nan2 li4 jiao3 ， wang4 wang4 lian2 cun4 bi4 。
- a1 qing1 zuo2 yuan3 you2 ， yan4 su2 yan3 chang2 bai2 。
- gui1 lai2 dui4 jia1 shan1 ， sui2 yu4 you3 yu2 shi4 。
- o4 shi1 xi3 qiong2 chou2 ， gan3 shi4 nian4 jin1 xi1 。
- po2 suo1 bi4 xi1 shang4 ， fu3 yang3 xin1 zi4 de2 。
- ying1 chi1 nang3 xing2 lu4 ， wan4 shi4 deng3 er2 ju4 。
- xiang1 qi1 cong2 ci3 shi3 ， you1 shang3 qie3 lian2 xi1 。

## 注释

## 译文

## 赏析
