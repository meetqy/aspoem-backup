---
id: fan-jun-ti-ba-ma-tu
title: 題八馬圖
titlePinyin: ti2 ba1 ma3 tu2
titleSlug: ti-ba-ma-tu
author: 范浚
authorPinyin: fan4 jun4
authorSlug: fan-jun
dynasty: 宋
dynastyPinyin: song4
dynastySlug: song
tags: []
---

## 正文

- 何年畫工搦毛錐，貌此八馬姿權奇。
- 青絲絡頭十二蹄，調柔意態行愉怡。
- 五馬放浪無維羈，或齕或望仍迴嘶。
- 一牧牽鞚一牧騎，製度彷彿唐巾衣。
- 不知此馬生何時，昔周穆王遠遊嬉。
- 駕跨八駿驅東西，高升崑崙躡瑶池。
- 騮騄驥義勞飛馳，日走萬里無停騑。
- 興元唐家危累棋，百弮僅脫朱泚圍。
- 黄屋進狩懷光追，八馬入谷七馬疲。
- 筋攣肉綻行人悲，兩者資世皆顛羸。
- 虛名何有千載垂，空得傳記流歌詩。
- 未如此馬閑猶夷，牧坰不受鞭筴威。
- 不踣險遠安無危，泉甘草薦足自肥。
- 安用號駿稱雲騅，嗟哉畫意誰能知。

## 拼音

- he2 nian2 hua4 gong1 nuo4 mao2 zhui1 ， mao4 ci3 ba1 ma3 zi1 quan2 qi2 。
- qing1 si1 luo4 tou2 shi2 er4 ti2 ， diao4 rou2 yi4 tai4 xing2 yu2 yi2 。
- wu3 ma3 fang4 lang4 wu2 wei2 ji1 ， huo4 he2 huo4 wang4 reng2 hui2 si1 。
- yi2 mu4 qian1 kong4 yi2 mu4 qi2 ， zhi4 du4 pang2 fu2 tang2 jin1 yi1 。
- bu4 zhi1 ci3 ma3 sheng1 he2 shi2 ， xi1 zhou1 mu4 wang2 yuan3 you2 xi1 。
- jia4 kua4 ba1 jun4 qu1 dong1 xi1 ， gao1 sheng1 kun1 lun2 nie4 yao2 chi2 。
- liu2 lu4 ji4 yi4 lao2 fei1 chi2 ， ri4 zou3 wan4 li3 wu2 ting2 fei1 。
- xing1 yuan2 tang2 jia1 wei1 lei4 qi2 ， bai3 quan1 jin3 tuo1 zhu1 ci3 wei2 。
- huang2 wu1 jin4 shou4 huai2 guang1 zhui1 ， ba1 ma3 ru4 gu3 qi1 ma3 pi2 。
- jin1 luan2 rou4 zhan4 xing2 ren2 bei1 ， liang3 zhe3 zi1 shi4 jie1 dian1 lei2 。
- xu1 ming2 he2 you3 qian1 zai4 chui2 ， kong1 de2 chuan2 ji4 liu2 ge1 shi1 。
- wei4 ru2 ci3 ma3 xian2 you2 yi2 ， mu4 jiong1 bu2 shou4 bian1 ce4 wei1 。
- bu4 bo2 xian3 yuan3 an1 wu2 wei1 ， quan2 gan1 cao3 jian4 zu2 zi4 fei2 。
- an1 yong4 hao4 jun4 cheng1 yun2 zhui1 ， jie1 zai1 hua4 yi4 shui2 neng2 zhi1 。

## 注释

## 译文

## 赏析
