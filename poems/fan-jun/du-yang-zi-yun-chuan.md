---
id: fan-jun-du-yang-zi-yun-chuan
title: 讀楊子雲傳
titlePinyin: du2 yang2 zi3 yun2 chuan2
titleSlug: du-yang-zi-yun-chuan
author: 范浚
authorPinyin: fan4 jun4
authorSlug: fan-jun
dynasty: 唐
dynastyPinyin: tang2
dynastySlug: tang
tags: [] 
---

## 正文

- 老不曉事楊子雲，綴文譏訶堅逐貧。
- 班生曲筆甚假借，謂不戚戚元非真。
- 草玄欲作後人計，投閣自迷身不利。
- 王涯筮中好其書，寧復逆知甘露事。
- 蛙聲紫色欺昏童，義士遠引如冥鴻。
- 胡爲顛眩尚執戟，美新屈首稱臣雄。
- 岷山沃野蹲鴟大，拓落不歸良已過。
- 近危竟似井眉瓶，虛作反騷嗤楚些。
- 詭情懷祿遭嘲評，但用筆墨垂聲名。
- 文章要亦千古事，久矣法言今正行。

## 拼音

- lao3 bu4 xiao3 shi4 yang2 zi3 yun2 ， zhui4 wen2 ji1 he1 jian1 zhu2 pin2 。
- ban1 sheng1 qu3 bi3 shen4 jia3 jie4 ， wei4 bu4 qi1 qi1 yuan2 fei1 zhen1 。
- cao3 xuan2 yu4 zuo4 hou4 ren2 ji4 ， tou2 ge2 zi4 mi2 shen1 bu2 li4 。
- wang2 ya2 shi4 zhong1 hao3 qi2 shu1 ， ning2 fu4 ni4 zhi1 gan1 lu4 shi4 。
- wa1 sheng1 zi3 se4 qi1 hun1 tong2 ， yi4 shi4 yuan3 yin3 ru2 ming2 hong2 。
- hu2 wei2 dian1 xuan4 shang4 zhi2 ji3 ， mei3 xin1 qu1 shou3 cheng1 chen2 xiong2 。
- min2 shan1 wo4 ye3 dun1 chi1 da4 ， tuo4 luo4 bu4 gui1 liang2 yi3 guo4 。
- jin4 wei1 jing4 si4 jing3 mei2 ping2 ， xu1 zuo4 fan3 sao1 chi1 chu3 xie1 。
- gui3 qing2 huai2 lu4 zao1 chao2 ping2 ， dan4 yong4 bi3 mo4 chui2 sheng1 ming2 。
- wen2 zhang1 yao4 yi4 qian1 gu3 shi4 ， jiu3 yi3 fa3 yan2 jin1 zheng4 xing2 。

## 注释

## 译文

## 赏析
