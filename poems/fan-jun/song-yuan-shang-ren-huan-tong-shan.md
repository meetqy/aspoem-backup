---
id: fan-jun-song-yuan-shang-ren-huan-tong-shan
title: 送袁上人還銅山
titlePinyin: song4 yuan2 shang4 ren2 huan2 tong2 shan1
titleSlug: song-yuan-shang-ren-huan-tong-shan
author: 范浚
authorPinyin: fan4 jun4
authorSlug: fan-jun
dynasty: 宋
dynastyPinyin: song4
dynastySlug: song
tags: []
---

## 正文

- 上人眼睛黄，游藝出天悟。
- 胸中七曜曆，掌上九籌數。
- 通醫詔百藥，襲氣了三住。
- 餘猶窮衆術，辨口劇河注。
- 誰云不拘教，心實謹律度。
- 提携木上座，白足勤遠步。
- 丁丁啄郊扉，起我曳塵屨。
- 高談翠竹法，時覓碧雲句。
- 語以丘軻書，竦踴知詠慕。
- 南山古花界，可隠玄豹霧。
- 挽使小淹留，懷歸錫難駐。
- 長途雪沒脛，栗烈正寒沍。
- 披披拂風袖，笑話巖中趣。
- 巾瓶到銅山，鍾梵歲云暮。
- 浮雲亦何意，南北自來去。
- 遲爾青春深，過予碧溪路。

## 拼音

- shang4 ren2 yan3 jing1 huang2 ， you2 yi4 chu1 tian1 wu4 。
- xiong1 zhong1 qi1 yao4 li4 ， zhang3 shang4 jiu3 chou2 shu4 。
- tong1 yi1 zhao4 bai3 yao4 ， xi2 qi4 le0 san1 zhu4 。
- yu2 you2 qiong2 zhong4 shu4 ， bian4 kou3 ju4 he2 zhu4 。
- shui2 yun2 bu4 ju1 jiao4 ， xin1 shi2 jin3 lü4 du4 。
- ti2 xie2 mu4 shang4 zuo4 ， bai2 zu2 qin2 yuan3 bu4 。
- ding1 ding1 zhuo2 jiao1 fei1 ， qi3 wo3 ye4 chen2 ju4 。
- gao1 tan2 cui4 zhu2 fa3 ， shi2 mi4 bi4 yun2 ju4 。
- yu3 yi3 qiu1 ke1 shu1 ， song3 yong3 zhi1 yong3 mu4 。
- nan2 shan1 gu3 hua1 jie4 ， ke3 yin3 xuan2 bao4 wu4 。
- wan3 shi3 xiao3 yan1 liu2 ， huai2 gui1 xi1 nan2 zhu4 。
- chang2 tu2 xue3 mei2 jing4 ， li4 lie4 zheng4 han2 hu4 。
- pi1 pi1 fu2 feng1 xiu4 ， xiao4 hua4 yan2 zhong1 qu4 。
- jin1 ping2 dao4 tong2 shan1 ， zhong1 fan4 sui4 yun2 mu4 。
- fu2 yun2 yi4 he2 yi4 ， nan2 bei3 zi4 lai2 qu4 。
- chi2 er3 qing1 chun1 shen1 ， guo4 yu3 bi4 xi1 lu4 。

## 注释

## 译文

## 赏析
