---
id: wei-zhen-jie-shi-hua-wu-ying-xiang-di-you-bu-xu-dian-mo-zhi-yue-zuo-shi-xi-zhi
title: 借詩話於應祥弟有不許點抹之約作詩戲之
titlePinyin: jie4 shi1 hua4 wu1 ying1 xiang2 di4 you3 bu4 xu1 dian3 mo3 zhi1 yue1 zuo4 shi1 xi4 zhi1
titleSlug: jie-shi-hua-wu-ying-xiang-di-you-bu-xu-dian-mo-zhi-yue-zuo-shi-xi-zhi
author: 危稹
authorPinyin: wei1 zhen3
authorSlug: wei-zhen
dynasty: 宋
dynastyPinyin: song4
dynastySlug: song
tags: []
---

## 正文

- 我有讀書癖，每喜以筆界。
- 抹黄飾句眼，施朱表事派。
- 此手定權衡，衆理析畎澮。
- 歷歷燦可觀，開卷如畫繪。
- 知君篤友于，因從借詩話。
- 過手有約言，不許一筆壞。
- 自語落我耳，便覺意生械。
- 明朝試靜觀，議論頗澎湃。
- 讀到會意處，時時欲犯戒。
- 將舉手復止，火側禁搔疥。
- 技癢無所施，悶懷時一噫。
- 只可捲還君，如此讀不快。
- 千駟容可輕，君抱亦少隘。
- 昨問雞林人，尚有此編賣。
- 典衣須一收，吾炙當痛嘬。

## 拼音

- wo3 you3 du2 shu1 pi3 ， mei3 xi3 yi3 bi3 jie4 。
- mo3 huang2 shi4 ju4 yan3 ， shi1 zhu1 biao3 shi4 pai4 。
- ci3 shou3 ding4 quan2 heng2 ， zhong4 li3 xi1 quan3 kuai4 。
- li4 li4 can4 ke3 guan1 ， kai1 juan4 ru2 hua4 hui4 。
- zhi1 jun1 du3 you3 yu2 ， yin1 cong2 jie4 shi1 hua4 。
- guo4 shou3 you3 yue1 yan2 ， bu4 xu1 yi4 bi3 huai4 。
- zi4 yu3 luo4 wo3 er3 ， bian4 jue2 yi4 sheng1 xie4 。
- ming2 chao2 shi4 jing4 guan1 ， yi4 lun4 po1 peng2 pai4 。
- du2 dao4 hui4 yi4 chu3 ， shi2 shi2 yu4 fan4 jie4 。
- jiang1 ju3 shou3 fu4 zhi3 ， huo3 ce4 jin4 sao1 jie4 。
- ji4 yang3 wu2 suo3 shi1 ， men4 huai2 shi2 yi4 yi1 。
- zhi1 ke3 juan3 huan2 jun1 ， ru2 ci3 du2 bu2 kuai4 。
- qian1 si4 rong2 ke3 qing1 ， jun1 bao4 yi4 shao3 ai4 。
- zuo2 wen4 ji1 lin2 ren2 ， shang4 you3 ci3 bian1 mai4 。
- dian3 yi1 xu1 yi4 shou1 ， wu2 zhi4 dang1 tong4 zuo1 。

## 注释

## 译文

## 赏析
