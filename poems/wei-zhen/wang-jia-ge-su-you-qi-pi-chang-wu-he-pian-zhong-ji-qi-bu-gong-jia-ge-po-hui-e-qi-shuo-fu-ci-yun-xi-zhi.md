---
id: wei-zhen-wang-jia-ge-su-you-qi-pi-chang-wu-he-pian-zhong-ji-qi-bu-gong-jia-ge-po-hui-e-qi-shuo-fu-ci-yun-xi-zhi
title: 王架閣夙有棋癖嘗於和篇中譏其不工架閣頗諱惡其說復次韵戲之
titlePinyin: wang2 jia4 ge2 su4 you3 qi2 pi3 chang2 wu1 he2 pian1 zhong1 ji1 qi2 bu4 gong1 jia4 ge2 po1 hui4 e4 qi2 shuo1 fu4 ci4 yun4 xi4 zhi1
titleSlug: wang-jia-ge-su-you-qi-pi-chang-wu-he-pian-zhong-ji-qi-bu-gong-jia-ge-po-hui-e-qi-shuo-fu-ci-yun-xi-zhi
author: 危稹
authorPinyin: wei1 zhen3
authorSlug: wei-zhen
dynasty: 宋
dynastyPinyin: song4
dynastySlug: song
tags: []
---

## 正文

- 劉伶耽於酒，淵明玩於菊。
- 君乃癖於文，愛棋尤更篤。
- 文高新掌故，棋只前祕讀。
- 我昨却萊兵，書法謹夾谷。
- 不知君諱之，護名如護玉。
- 耻鼓趙王瑟，欲舉漸離筑。
- 明發疾呼予，開枰數反覆。
- 盛氣欲吞敵，厲響亦驚俗。
- 失利頳湊頰，得雋喜填腹。
- 勢固健於常，手終弱於僕。
- 君名高天下，此特一不足。
- 小負毋重爭，旁觀有靜矚。
- 大明昧於小，月固不勝燭。
- 切勿罪劉五，此筆兢所錄。

## 拼音

- liu2 ling2 dan1 wu1 jiu3 ， yuan1 ming2 wan2 wu1 ju2 。
- jun1 nai3 pi3 wu1 wen2 ， ai4 qi2 you2 geng4 du3 。
- wen2 gao1 xin1 zhang3 gu4 ， qi2 zhi1 qian2 bi4 du2 。
- wo3 zuo2 que4 lai2 bing1 ， shu1 fa3 jin3 jia1 gu3 。
- bu4 zhi1 jun1 hui4 zhi1 ， hu4 ming2 ru2 hu4 yu4 。
- chi3 gu3 zhao4 wang2 se4 ， yu4 ju3 jian4 li2 zhu4 。
- ming2 fa1 ji2 hu1 yu3 ， kai1 ping2 shu4 fan3 fu4 。
- sheng4 qi4 yu4 tun1 di2 ， li4 xiang3 yi4 jing1 su2 。
- shi1 li4 cheng1 cou4 jia2 ， de2 jun4 xi3 tian2 fu4 。
- shi4 gu4 jian4 wu1 chang2 ， shou3 zhong1 ruo4 wu1 pu2 。
- jun1 ming2 gao1 tian1 xia4 ， ci3 te4 yi2 bu4 zu2 。
- xiao3 fu4 wu2 zhong4 zheng1 ， pang2 guan1 you3 jing4 zhu3 。
- da4 ming2 mei4 wu1 xiao3 ， yue4 gu4 bu2 sheng4 zhu2 。
- qie4 wu4 zui4 liu2 wu3 ， ci3 bi3 jing1 suo3 lu4 。

## 注释

## 译文

## 赏析
