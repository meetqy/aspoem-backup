---
id: wang-chang-ling-kong-hou-yin
title: 箜篌引
titlePinyin: kong1 hou2 yin3
titleSlug: kong-hou-yin
author: 王昌齡
authorPinyin: wang2 chang1 ling2
authorSlug: wang-chang-ling
dynasty: 唐
dynastyPinyin: tang2
dynastySlug: tang
tags: [] 
---

## 正文

- 盧谿郡南夜泊舟，夜聞兩岸羌戎謳。
- 其時月黑猿啾啾，微雨霑衣令人愁。
- 有一遷客登高樓，不言不寐彈箜篌。
- 彈作薊門桑葉秋，風沙颯颯青冢頭。
- 將軍鐵驄汗血流，深入匈奴戰未休。
- 黃旗一點兵馬收，亂殺胡人積如丘。
- 瘡病驅來配邊州，仍披漠北羔羊裘。
- 顏色飢枯掩面羞，眼眶淚滴深兩眸。
- 思還本鄉食犛牛，欲語不得指咽喉。
- 或有強壯能吚嚘，意說被他邊將讎。
- 五世屬藩漢主留，碧毛氈帳河曲遊。
- 橐駞五萬部落稠，勅賜飛鳳金兜鍪。
- 爲君百戰如過籌，靜掃陰山無鳥投。
- 家藏鐵券特承優，黃金千斤不稱求。
- 九族分離作楚囚，深谿寂寞絃苦幽。
- 草木悲感聲颼飀，僕本東山爲國憂。
- 明光殿前論九疇，簏讀兵書盡冥搜。
- 爲君掌上施權謀，洞曉山川無與儔。
- 紫宸詔發遠懷柔，搖筆飛霜如奪鉤。
- 鬼神不得知其由，憐愛蒼生比蚍蜉。
- 朔河屯兵須漸抽，盡遣降來拜御溝。

## 拼音

- lu2 xi1 jun4 nan2 ye4 bo2 zhou1 ， ye4 wen2 liang3 an4 qiang1 rong2 ou1 。
- qi2 shi2 yue4 hei1 yuan2 jiu1 jiu1 ， wei1 yu3 zhan1 yi1 ling4 ren2 chou2 。
- you3 yi4 qian1 ke4 deng1 gao1 lou2 ， bu4 yan2 bu2 mei4 dan4 kong1 hou2 。
- dan4 zuo4 ji4 men2 sang1 ye4 qiu1 ， feng1 sha1 sa4 sa4 qing1 zhong3 tou2 。
- jiang1 jun1 tie3 cong1 han4 xue4 liu2 ， shen1 ru4 xiong1 nu2 zhan4 wei4 xiu1 。
- huang2 qi2 yi4 dian3 bing1 ma3 shou1 ， luan4 sha1 hu2 ren2 ji1 ru2 qiu1 。
- chuang1 bing4 qu1 lai2 pei4 bian1 zhou1 ， reng2 pi1 mo4 bei3 gao1 yang2 qiu2 。
- yan2 se4 ji1 ku1 yan3 mian4 xiu1 ， yan3 kuang4 lei4 di1 shen1 liang3 mou2 。
- si1 huan2 ben3 xiang1 shi2 li2 niu2 ， yu4 yu3 bu4 de2 zhi3 yan1 hou2 。
- huo4 you3 qiang2 zhuang4 neng2 yi1 you1 ， yi4 shuo1 bei4 ta1 bian1 jiang1 chou2 。
- wu3 shi4 shu3 fan1 han4 zhu3 liu2 ， bi4 mao2 zhan1 zhang4 he2 qu1 you2 。
- tuo2 tuo2 wu3 wan4 bu4 luo4 chou2 ， chi4 ci4 fei1 feng4 jin1 dou1 mou2 。
- wei2 jun1 bai3 zhan4 ru2 guo4 chou2 ， jing4 sao3 yin1 shan1 wu2 niao3 tou2 。
- jia1 cang2 tie3 quan4 te4 cheng2 you1 ， huang2 jin1 qian1 jin1 bu4 cheng1 qiu2 。
- jiu3 zu2 fen1 li2 zuo4 chu3 qiu2 ， shen1 xi1 ji4 mo4 xian2 ku3 you1 。
- cao3 mu4 bei1 gan3 sheng1 sou1 liu2 ， pu2 ben3 dong1 shan1 wei2 guo2 you1 。
- ming2 guang1 dian4 qian2 lun4 jiu3 chou2 ， lu4 du2 bing1 shu1 jin4 ming2 sou1 。
- wei2 jun1 zhang3 shang4 shi1 quan2 mou2 ， dong4 xiao3 shan1 chuan1 wu2 yu3 chou2 。
- zi3 chen2 zhao4 fa1 yuan3 huai2 rou2 ， yao2 bi3 fei1 shuang1 ru2 duo2 gou1 。
- gui3 shen2 bu4 de2 zhi1 qi2 you2 ， lian2 ai4 cang1 sheng1 bi3 pi2 fu2 。
- shuo4 he2 tun2 bing1 xu1 jian4 chou1 ， jin4 qian3 jiang4 lai2 bai4 yu4 gou1 。

## 注释

## 译文

## 赏析
