---
id: wang-chang-ling-dai-fu-feng-zhu-ren-da
title: 代扶風主人答
titlePinyin: dai4 fu2 feng1 zhu3 ren2 da2
titleSlug: dai-fu-feng-zhu-ren-da
author: 王昌齡
authorPinyin: wang2 chang1 ling2
authorSlug: wang-chang-ling
dynasty: 唐
dynastyPinyin: tang2
dynastySlug: tang
tags: []
---

## 正文

- 殺氣凝不流，風悲日彩寒。
- 浮埃起四遠，遊子彌不歡。
- 依然宿扶風，沽酒聊自寬。
- 寸心亦未理，長鋏誰能彈。
- 主人就我飲，對我還慨歎。
- 便泣數行淚，因歌行路難。
- 十五役邊地，三回討樓蘭。
- 連年不解甲，積日無所餐。
- 將軍降匈奴，國使沒桑乾。
- 去時三十萬，獨自還長安。
- 不信沙場苦，君看刀箭瘢。
- 鄉親悉零落，冢墓亦摧殘。
- 仰攀青松枝，慟絕傷心肝。
- 禽獸悲不去，路傍誰忍看。
- 幸逢休明代，寰宇靜波瀾。
- 老馬思伏櫪，長鳴力已殫。
- 少年與運會，何事發悲端。
- 天子初封禪，賢良刷羽翰。
- 三邊悉如此，否泰亦須觀。

## 拼音

- sha1 qi4 ning2 bu4 liu2 ， feng1 bei1 ri4 cai3 han2 。
- fu2 ai1 qi3 si4 yuan3 ， you2 zi3 mi2 bu4 huan1 。
- yi1 ran2 su4 fu2 feng1 ， gu1 jiu3 liao2 zi4 kuan1 。
- cun4 xin1 yi4 wei4 li3 ， chang2 jia2 shui2 neng2 dan4 。
- zhu3 ren2 jiu4 wo3 yin3 ， dui4 wo3 huan2 kai3 tan4 。
- bian4 qi4 shu4 xing2 lei4 ， yin1 ge1 xing2 lu4 nan2 。
- shi2 wu3 yi4 bian1 di4 ， san1 hui2 tao3 lou2 lan2 。
- lian2 nian2 bu4 jie3 jia3 ， ji1 ri4 wu2 suo3 can1 。
- jiang1 jun1 jiang4 xiong1 nu2 ， guo2 shi3 mei2 sang1 qian2 。
- qu4 shi2 san1 shi2 wan4 ， du2 zi4 huan2 chang2 an1 。
- bu2 xin4 sha1 chang3 ku3 ， jun1 kan4 dao1 jian4 ban1 。
- xiang1 qin1 xi1 ling2 luo4 ， zhong3 mu4 yi4 cui1 can2 。
- yang3 pan1 qing1 song1 zhi1 ， tong4 jue2 shang1 xin1 gan1 。
- qin2 shou4 bei1 bu2 qu4 ， lu4 bang4 shui2 ren3 kan4 。
- xing4 feng2 xiu1 ming2 dai4 ， huan2 yu3 jing4 bo1 lan2 。
- lao3 ma3 si1 fu2 li4 ， chang2 ming2 li4 yi3 dan1 。
- shao4 nian2 yu3 yun4 hui4 ， he2 shi4 fa1 bei1 duan1 。
- tian1 zi3 chu1 feng1 shan4 ， xian2 liang2 shua1 yu3 han4 。
- san1 bian1 xi1 ru2 ci3 ， pi3 tai4 yi4 xu1 guan1 。

## 注释

## 译文

## 赏析
