---
id: wang-chang-ling-chu-chen-shan-kou-zhi-die-shi-wan-ye-ren-shi-zhong-ji-zhang-shi-yi
title: 出郴山口至疊石灣野人室中寄張十一
titlePinyin: chu1 chen1 shan1 kou3 zhi4 die2 shi2 wan1 ye3 ren2 shi4 zhong1 ji4 zhang1 shi2 yi1
titleSlug: chu-chen-shan-kou-zhi-die-shi-wan-ye-ren-shi-zhong-ji-zhang-shi-yi
author: 王昌齡
authorPinyin: wang2 chang1 ling2
authorSlug: wang-chang-ling
dynasty: 唐
dynastyPinyin: tang2
dynastySlug: tang
tags: []
---

## 正文

- 櫧柟無冬春，柯葉連峯稠。
- 陰壁下蒼黑，煙含清江樓。
- 景開獨沿曳，響答隨興酬。
- 旦夕望吾友，如何迅孤舟。
- 疊沙積爲崗，崩剝雨露幽。
- 石脉盡橫亙，潛潭何時流。
- 既見萬古色，頗盡一物由。
- 永與世人遠，氣還草木收。
- 盈縮理無餘，今往何必憂。
- 郴土羣山高，耆老如中州。
- 孰云議舛降，豈是娛宦遊。
- 陰火昔所伏，丹砂將爾謀。
- 昨臨蘇耽井，復向衡陽求。
- 同疚來相依，脫身當有籌。
- 數月乃離居，風湍成阻脩。
- 野人善竹器，童子能谿謳。
- 寒夜波蕩漾，羇鴻去悠悠。

## 拼音

- zhu1 nan2 wu2 dong1 chun1 ， ke1 ye4 lian2 feng1 chou2 。
- yin1 bi4 xia4 cang1 hei1 ， yan1 han2 qing1 jiang1 lou2 。
- jing3 kai1 du2 yan2 ye4 ， xiang3 da2 sui2 xing1 chou2 。
- dan4 xi1 wang4 wu2 you3 ， ru2 he2 xun4 gu1 zhou1 。
- die2 sha1 ji1 wei2 gang3 ， beng1 bao1 yu3 lu4 you1 。
- shi2 mai4 jin4 heng2 gen4 ， qian2 tan2 he2 shi2 liu2 。
- ji4 jian4 wan4 gu3 se4 ， po1 jin4 yi2 wu4 you2 。
- yong3 yu3 shi4 ren2 yuan3 ， qi4 huan2 cao3 mu4 shou1 。
- ying2 suo1 li3 wu2 yu2 ， jin1 wang3 he2 bi4 you1 。
- chen1 tu3 qun2 shan1 gao1 ， qi2 lao3 ru2 zhong1 zhou1 。
- shu2 yun2 yi4 chuan3 jiang4 ， qi3 shi4 yu2 huan4 you2 。
- yin1 huo3 xi1 suo3 fu2 ， dan1 sha1 jiang1 er3 mou2 。
- zuo2 lin2 su1 dan1 jing3 ， fu4 xiang4 heng2 yang2 qiu2 。
- tong2 jiu4 lai2 xiang1 yi1 ， tuo1 shen1 dang1 you3 chou2 。
- shu4 yue4 nai3 li2 ju1 ， feng1 tuan1 cheng2 zu3 xiu1 。
- ye3 ren2 shan4 zhu2 qi4 ， tong2 zi3 neng2 xi1 ou1 。
- han2 ye4 bo1 dang4 yang4 ， ji1 hong2 qu4 you1 you1 。

## 注释

## 译文

## 赏析
