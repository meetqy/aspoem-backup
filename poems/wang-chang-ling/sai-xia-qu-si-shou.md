---
id: wang-chang-ling-sai-xia-qu-si-shou
title: 塞下曲四首
titlePinyin: sai4 xia4 qu3 si4 shou3
titleSlug: sai-xia-qu-si-shou
author: 王昌齡
authorPinyin: wang2 chang1 ling2
authorSlug: wang-chang-ling
dynasty: 唐
dynastyPinyin: tang2
dynastySlug: tang
tags: []
---

## 正文

- 蟬鳴空桑林，八月蕭關道。出塞入塞寒，處處黃蘆草。
- 從來幽並客，皆共塵沙老。莫學遊俠兒，矜誇紫騮好。
- 飲馬渡秋水，水寒風似刀。平沙日未沒，黯黯見臨洮。
- 昔日長城戰，咸言意氣高。黃塵足今古，白骨亂蓬蒿。
- 奉詔甘泉宮，總征天下兵。朝廷備禮出，郡國豫郊迎。
- 紛紛幾萬人，去者無全生。臣願節宮廄，分以賜邊城。
- 邊頭何慘慘，已葬霍將軍。部曲皆相吊，燕南代北聞。
- 功勳多被黜，兵馬亦尋分。更遣黃龍戍，唯當哭塞雲。

## 拼音

- chan2 ming2 kong1 sang1 lin2 ， ba1 yue4 xiao1 guan1 dao4 。 chu1 sai4 ru4 sai1 han2 ， chu3 chu3 huang2 lu2 cao3 。
- cong2 lai2 you1 bing4 ke4 ， jie1 gong4 chen2 sha1 lao3 。 mo4 xue2 you2 xia2 er2 ， jin1 kua1 zi3 liu2 hao3 。
- yin3 ma3 du4 qiu1 shui3 ， shui3 han2 feng1 si4 dao1 。 ping2 sha1 ri4 wei4 mei2 ， an4 an4 jian4 lin2 tao2 。
- xi1 ri4 chang2 cheng2 zhan4 ， xian2 yan2 yi4 qi4 gao1 。 huang2 chen2 zu2 jin1 gu3 ， bai2 gu3 luan4 peng2 hao1 。
- feng4 zhao4 gan1 quan2 gong1 ， zong3 zheng1 tian1 xia4 bing1 。 chao2 ting2 bei4 li3 chu1 ， jun4 guo2 yu4 jiao1 ying2 。
- fen1 fen1 ji1 wan4 ren2 ， qu4 zhe3 wu2 quan2 sheng1 。 chen2 yuan4 jie2 gong1 jiu4 ， fen1 yi3 ci4 bian1 cheng2 。
- bian1 tou2 he2 can3 can3 ， yi3 zang4 huo4 jiang1 jun1 。 bu4 qu3 jie1 xiang1 diao4 ， yan1 nan2 dai4 bei3 wen2 。
- gong1 xun1 duo1 bei4 chu4 ， bing1 ma3 yi4 xun2 fen1 。 geng4 qian3 huang2 long2 shu4 ， wei2 dang1 ku1 sai1 yun2 。

## 注释

## 译文

## 赏析
