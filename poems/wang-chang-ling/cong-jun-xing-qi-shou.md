---
id: wang-chang-ling-cong-jun-xing-qi-shou
title: 從軍行七首
titlePinyin: cong2 jun1 xing2 qi1 shou3
titleSlug: cong-jun-xing-qi-shou
author: 王昌齡
authorPinyin: wang2 chang1 ling2
authorSlug: wang-chang-ling
dynasty: 唐
dynastyPinyin: tang2
dynastySlug: tang
tags: []
---

## 正文

- 烽火城西百尺樓，黃昏獨上海風秋。
- 更吹羌笛關山月，無那金閨萬里愁。
- 琵琶起舞換新聲，總是關山舊別情。
- 撩亂邊愁聽不盡，高高秋月照長城。
- 關城榆葉早疏黃，日暮雲沙古戰場。
- 表請回軍掩塵骨，莫教兵士哭龍荒。
- 青海長雲暗雪山，孤城遙望玉門關。
- 黃沙百戰穿金甲，不破樓蘭終不還。
- 大漠風塵日色昏，紅旗半卷出轅門。
- 前軍夜戰洮河北，已報生擒吐谷渾。
- 胡瓶落膊紫薄汗，碎葉城西秋月團。
- 明敕星馳封寶劍，辭君一夜取樓蘭。
- 玉門山嶂幾千重，山北山南總是烽。
- 人依遠戍須看火，馬踏深山不見蹤。

## 拼音

- feng1 huo3 cheng2 xi1 bai3 chi3 lou2 ， huang2 hun1 du2 shang4 hai3 feng1 qiu1 。
- geng4 chui1 qiang1 di2 guan1 shan1 yue4 ， wu2 na4 jin1 gui1 wan4 li3 chou2 。
- pi2 pa0 qi3 wu3 huan4 xin1 sheng1 ， zong3 shi4 guan1 shan1 jiu4 bie2 qing2 。
- liao2 luan4 bian1 chou2 ting1 bu2 jin4 ， gao1 gao1 qiu1 yue4 zhao4 chang2 cheng2 。
- guan1 cheng2 yu2 ye4 zao3 shu1 huang2 ， ri4 mu4 yun2 sha1 gu3 zhan4 chang3 。
- biao3 qing3 hui2 jun1 yan3 chen2 gu3 ， mo4 jiao4 bing1 shi4 ku1 long2 huang1 。
- qing1 hai3 chang2 yun2 an4 xue3 shan1 ， gu1 cheng2 yao2 wang4 yu4 men2 guan1 。
- huang2 sha1 bai3 zhan4 chuan1 jin1 jia3 ， bu2 po4 lou2 lan2 zhong1 bu4 huan2 。
- da4 mo4 feng1 chen2 ri4 se4 hun1 ， hong2 qi2 ban4 juan4 chu1 yuan2 men2 。
- qian2 jun1 ye4 zhan4 tao2 he2 bei3 ， yi3 bao4 sheng1 qin2 tu3 gu3 hun2 。
- hu2 ping2 luo4 bo2 zi3 bao2 han4 ， sui4 ye4 cheng2 xi1 qiu1 yue4 tuan2 。
- ming2 chi4 xing1 chi2 feng1 bao3 jian4 ， ci2 jun1 yi2 ye4 qu3 lou2 lan2 。
- yu4 men2 shan1 zhang4 ji1 qian1 chong2 ， shan1 bei3 shan1 nan2 zong3 shi4 feng1 。
- ren2 yi1 yuan3 shu4 xu1 kan4 huo3 ， ma3 ta4 shen1 shan1 bu2 jian4 zong1 。

## 注释

## 译文

## 赏析
