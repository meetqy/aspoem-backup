---
id: ji-kang-guo-he-yun-shi-xiu-sheng-yang-guan-luo-cheng
title: 和運使修昇陽觀落成
titlePinyin: he2 yun4 shi3 xiu1 sheng1 yang2 guan1 luo4 cheng2
titleSlug: he-yun-shi-xiu-sheng-yang-guan-luo-cheng
author: 吉康國
authorPinyin: ji2 kang1 guo2
authorSlug: ji-kang-guo
dynasty: 宋
dynastyPinyin: song4
dynastySlug: song
tags: []
---

## 正文

- 被命經營始，鳩工結構初。
- 深嚴開殿奧，高敞稱樓居。
- 室外飛簷巘，岩隈下屋渠。
- 鐘聲薄霄漢，祠事走邱墟。
- 遯世誰能灑，登高迥莫如。
- 鶴遊三島駕，人望五雲車。
- 綺井風光潤，疏寮月影舒。
- 威儀模紫極，形勢鞏堪輿。
- 池有泉球舊，壇空級石餘。
- 霓旌那復下，絳簡更誰書。
- 童子追前躅，愚生泣太虛。
- 烟霞猶赫奕，松竹自扶疏。
- 封號方連進，休祥已密儲。
- 躋茲仁壽域，率土慶于胥。

## 拼音

- bei4 ming4 jing1 ying2 shi3 ， jiu1 gong1 jie2 gou4 chu1 。
- shen1 yan2 kai1 dian4 ao4 ， gao1 chang3 cheng1 lou2 ju1 。
- shi4 wai4 fei1 yan2 yan3 ， yan2 wei1 xia4 wu1 qu2 。
- zhong1 sheng1 bao2 xiao1 han4 ， ci2 shi4 zou3 qiu1 xu1 。
- dun4 shi4 shui2 neng2 sa3 ， deng1 gao1 jiong3 mo4 ru2 。
- he4 you2 san1 dao3 jia4 ， ren2 wang4 wu3 yun2 ju1 。
- qi3 jing3 feng1 guang1 run4 ， shu1 liao2 yue4 ying3 shu1 。
- wei1 yi2 mo2 zi3 ji2 ， xing2 shi4 gong3 kan1 yu2 。
- chi2 you3 quan2 qiu2 jiu4 ， tan2 kong1 ji2 shi2 yu2 。
- ni2 jing1 na4 fu4 xia4 ， jiang4 jian3 geng4 shui2 shu1 。
- tong2 zi3 zhui1 qian2 zhu2 ， yu2 sheng1 qi4 tai4 xu1 。
- yan1 xia2 you2 he4 yi4 ， song1 zhu2 zi4 fu2 shu1 。
- feng1 hao4 fang1 lian2 jin4 ， xiu1 xiang2 yi3 mi4 chu3 。
- ji1 zi1 ren2 shou4 yu4 ， lü4 tu3 qing4 yu2 xu1 。

## 注释

## 译文

## 赏析
