---
id: cui-shu-deng-shui-men-lou-jian-wang-you-zhang-zhen-qi-ti-wang-huang-he-shi-yin-yi-gan-xing
title: 登水門樓見亡友張貞期題望黃河詩因以感興
titlePinyin: deng1 shui3 men2 lou2 jian4 wang2 you3 zhang1 zhen1 qi1 ti2 wang4 huang2 he2 shi1 yin1 yi3 gan3 xing1
titleSlug: deng-shui-men-lou-jian-wang-you-zhang-zhen-qi-ti-wang-huang-he-shi-yin-yi-gan-xing
author: 崔曙
authorPinyin: cui1 shu3
authorSlug: cui-shu
dynasty: 唐
dynastyPinyin: tang2
dynastySlug: tang
tags: []
---

## 正文

- 吾友東南美，昔聞登此樓。
- 人隨川上逝，書向壁中留。
- 嚴子好真隱，謝公耽遠遊。
- 清風初作頌，暇日復銷憂。
- 時與文字古，跡將山水幽。
- 已孤蒼生望，空見黃河流。
- 流落年將晚，悲涼物已秋。
- 天高不可問，掩泣赴行舟。

## 拼音

- wu2 you3 dong1 nan2 mei3 ， xi1 wen2 deng1 ci3 lou2 。
- ren2 sui2 chuan1 shang4 shi4 ， shu1 xiang4 bi4 zhong1 liu2 。
- yan2 zi3 hao3 zhen1 yin3 ， xie4 gong1 dan1 yuan3 you2 。
- qing1 feng1 chu1 zuo4 song4 ， xia2 ri4 fu4 xiao1 you1 。
- shi2 yu3 wen2 zi4 gu3 ， ji4 jiang1 shan1 shui3 you1 。
- yi3 gu1 cang1 sheng1 wang4 ， kong1 jian4 huang2 he2 liu2 。
- liu2 luo4 nian2 jiang1 wan3 ， bei1 liang2 wu4 yi3 qiu1 。
- tian1 gao1 bu4 ke3 wen4 ， yan3 qi4 fu4 xing2 zhou1 。

## 注释

## 译文

## 赏析
