---
id: cui-yuan-han-za-yan-feng-he-sheng-zhi-zhi-cheng-guang-yuan-jian-zi-sheng-teng-gan-qi-de-di-yin-yi-cheng-yong-ying-zhi
title: 雜言奉和聖製至承光院見自生藤感其得地因以成詠應制
titlePinyin: za2 yan2 feng4 he2 sheng4 zhi4 zhi4 cheng2 guang1 yuan4 jian4 zi4 sheng1 teng2 gan3 qi2 de2 di4 yin1 yi3 cheng2 yong3 ying1 zhi4
titleSlug: za-yan-feng-he-sheng-zhi-zhi-cheng-guang-yuan-jian-zi-sheng-teng-gan-qi-de-di-yin-yi-cheng-yong-ying-zhi
author: 崔元翰
authorPinyin: cui1 yuan2 han4
authorSlug: cui-yuan-han
dynasty: 唐
dynastyPinyin: tang2
dynastySlug: tang
tags: [] 
---

## 正文

- 新藤正可翫，得地又逢時。
- 羅生密葉交綠蔓，欲布清陰垂紫蕤。
- 已帶朝光暖，猶含輕露滋。
- 遙依千華殿，稍上萬年枝。
- 餘芳連桂樹，積潤傍蓮池。
- 豈如幽谷無人見，空覆荒榛雜兔絲。
- 聖心對此應有感，隱迹如斯誰復知。
- 懷賢勞永歎，比物賦新詩。
- 聘丘園，訪茅茨。
- 爲謝中林士，王道本無私。

## 拼音

- xin1 teng2 zheng4 ke3 wan2 ， de2 di4 you4 feng2 shi2 。
- luo2 sheng1 mi4 ye4 jiao1 lü4 man4 ， yu4 bu4 qing1 yin1 chui2 zi3 rui2 。
- yi3 dai4 chao2 guang1 nuan3 ， you2 han2 qing1 lu4 zi1 。
- yao2 yi1 qian1 hua2 dian4 ， shao1 shang4 wan4 nian2 zhi1 。
- yu2 fang1 lian2 gui4 shu4 ， ji1 run4 bang4 lian2 chi2 。
- qi3 ru2 you1 gu3 wu2 ren2 jian4 ， kong1 fu4 huang1 zhen1 za2 tu4 si1 。
- sheng4 xin1 dui4 ci3 ying1 you3 gan3 ， yin3 ji4 ru2 si1 shui2 fu4 zhi1 。
- huai2 xian2 lao2 yong3 tan4 ， bi3 wu4 fu4 xin1 shi1 。
- pin4 qiu1 yuan2 ， fang3 mao2 ci2 。
- wei2 xie4 zhong1 lin2 shi4 ， wang2 dao4 ben3 wu2 si1 。

## 注释

## 译文

## 赏析
