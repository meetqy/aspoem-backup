---
id: yan-chao-yin-ying-wu-mao-er-pian
title: 鸚鵡貓兒篇
titlePinyin: ying1 wu3 mao1 er2 pian1
titleSlug: ying-wu-mao-er-pian
author: 閻朝隱
authorPinyin: yan2 chao2 yin3
authorSlug: yan-chao-yin
dynasty: 唐
dynastyPinyin: tang2
dynastySlug: tang
tags: [] 
---

## 正文

- 霹靂引，豐隆鳴，猛獸噫氣蛇吼聲。
- 鸚鵡鳥，同資造化兮殊粹精。
- 鷫鸘毛，翡翠翼。
- 鵷雛延頸，鵾雞弄色。
- 鸚鵡鳥，同稟陰陽兮異埏埴。
- 彼何爲兮，隱隱振振。
- 此何爲兮，綠衣翠襟。
- 彼何爲兮，窘窘蠢蠢。
- 此何爲兮，好貌好音。
- 彷彷兮徉徉，似妖姬躧步兮動羅裳。
- 趨趨兮蹌蹌，若處子迴眸兮登玉堂。
- 爰有獸也，安其忍，觜其脇，距其胸，與之放曠浪浪兮，從從容容。
- 鉤爪鋸牙也，宵行晝伏無以當，遇之兮忘味。
- 摶擊騰擲也，朝飛暮噪無以拒，逢之兮屏氣。
- 由是言之，貪殘薄則智慧作，貪殘臨之兮不復攫。
- 由是言之，智慧周則貪殘囚，智慧犯之兮不復憂。
- 菲形陋質雖賤微，皇王顧遇長光輝。
- 離宮別館臨朝市，妙舞繁弦雜宮徵。
- 嘉喜堂前景福內，合歡殿上明光裏。
- 雲母屏風文彩合，流蘇斗帳香煙起。
- 承恩宴盼接宴喜，高視七頭金駱駝。
- 平懷五尺銅獅子，國有君兮國有臣。
- 君爲主兮臣爲賓，朝有賢兮朝有德。
- 賢爲君兮德爲飾，千年萬歲兮心轉憶。

## 拼音

- pi1 li4 yin3 ， feng1 long2 ming2 ， meng3 shou4 yi1 qi4 she2 hou3 sheng1 。
- ying1 wu3 niao3 ， tong2 zi1 zao4 hua4 xi1 shu1 cui4 jing1 。
- su4 shuang1 mao2 ， fei3 cui4 yi4 。
- yuan1 chu2 yan2 jing3 ， kun1 ji1 nong4 se4 。
- ying1 wu3 niao3 ， tong2 bing3 yin1 yang2 xi1 yi4 shan1 zhi2 。
- bi3 he2 wei2 xi1 ， yin3 yin3 zhen4 zhen4 。
- ci3 he2 wei2 xi1 ， lü4 yi1 cui4 jin1 。
- bi3 he2 wei2 xi1 ， jiong3 jiong3 chun3 chun3 。
- ci3 he2 wei2 xi1 ， hao3 mao4 hao3 yin1 。
- pang2 pang2 xi1 yang2 yang2 ， si4 yao1 ji1 xi3 bu4 xi1 dong4 luo2 shang0 。
- qu1 qu1 xi1 qiang1 qiang1 ， ruo4 chu3 zi3 hui2 mou2 xi1 deng1 yu4 tang2 。
- yuan2 you3 shou4 ye3 ， an1 qi2 ren3 ， zi1 qi2 xie2 ， ju4 qi2 xiong1 ， yu3 zhi1 fang4 kuang4 lang4 lang4 xi1 ， cong2 cong2 rong2 rong2 。
- gou1 zhua3 ju4 ya2 ye3 ， xiao1 xing2 zhou4 fu2 wu2 yi3 dang1 ， yu4 zhi1 xi1 wang4 wei4 。
- tuan2 ji1 teng2 zhi4 ye3 ， chao2 fei1 mu4 zao4 wu2 yi3 ju4 ， feng2 zhi1 xi1 ping2 qi4 。
- you2 shi4 yan2 zhi1 ， tan1 can2 bao2 ze2 zhi4 hui4 zuo4 ， tan1 can2 lin2 zhi1 xi1 bu2 fu4 jue2 。
- you2 shi4 yan2 zhi1 ， zhi4 hui4 zhou1 ze2 tan1 can2 qiu2 ， zhi4 hui4 fan4 zhi1 xi1 bu2 fu4 you1 。
- fei1 xing2 lou4 zhi4 sui1 jian4 wei1 ， huang2 wang2 gu4 yu4 chang2 guang1 hui1 。
- li2 gong1 bie2 guan3 lin2 chao2 shi4 ， miao4 wu3 fan2 xian2 za2 gong1 zhi3 。
- jia1 xi3 tang2 qian2 jing3 fu2 nei4 ， he2 huan1 dian4 shang4 ming2 guang1 li3 。
- yun2 mu3 ping2 feng1 wen2 cai3 he2 ， liu2 su1 dou4 zhang4 xiang1 yan1 qi3 。
- cheng2 en1 yan4 pan4 jie1 yan4 xi3 ， gao1 shi4 qi1 tou2 jin1 luo4 tuo2 。
- ping2 huai2 wu3 chi3 tong2 shi1 zi3 ， guo2 you3 jun1 xi1 guo2 you3 chen2 。
- jun1 wei2 zhu3 xi1 chen2 wei2 bin1 ， chao2 you3 xian2 xi1 chao2 you3 de2 。
- xian2 wei2 jun1 xi1 de2 wei2 shi4 ， qian1 nian2 wan4 sui4 xi1 xin1 zhuan3 yi4 。

## 注释

## 译文

## 赏析
