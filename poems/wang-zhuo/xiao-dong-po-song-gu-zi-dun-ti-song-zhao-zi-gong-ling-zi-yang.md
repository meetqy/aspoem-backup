---
id: wang-zhuo-xiao-dong-po-song-gu-zi-dun-ti-song-zhao-zi-gong-ling-zi-yang
title: 效東坡送顧子敦體送趙子功令資陽
titlePinyin: xiao4 dong1 po1 song4 gu4 zi3 dun1 ti3 song4 zhao4 zi3 gong1 ling4 zi1 yang2
titleSlug: xiao-dong-po-song-gu-zi-dun-ti-song-zhao-zi-gong-ling-zi-yang
author: 王灼
authorPinyin: wang2 zhuo2
authorSlug: wang-zhuo
dynasty: 宋
dynastyPinyin: song4
dynastySlug: song
tags: []
---

## 正文

- 子功宗室雋，一柱屹蒼蒼。
- 投身冠蓋窟，所向率披猖。
- 宏論震俚耳，百川吸滿觴。
- 頗笑中壘尉，豈羨執戟郎。
- 胡爲學蠹魚，夢入編簡香。
- 作字擬羲獻，賦詩逼齊梁。
- 茲行宰劇邑，人謂挾風霜。
- 我言百里小，未得施寸長。
- 上司督租賦，文檄日一箱。
- 捫此空洞腹，餘事皆粃糠。
- 耆舊王與董，骨朽神不僵。
- 努力肥百姓，二子立道傍。

## 拼音

- zi3 gong1 zong1 shi4 jun4 ， yi2 zhu4 yi4 cang1 cang1 。
- tou2 shen1 guan1 gai4 ku1 ， suo3 xiang4 lü4 pi1 chang1 。
- hong2 lun4 zhen4 li3 er3 ， bai3 chuan1 xi1 man3 shang1 。
- po1 xiao4 zhong1 lei3 wei4 ， qi3 xian4 zhi2 ji3 lang2 。
- hu2 wei2 xue2 du4 yu2 ， meng4 ru4 bian1 jian3 xiang1 。
- zuo4 zi4 ni3 xi1 xian4 ， fu4 shi1 bi1 qi2 liang2 。
- zi1 xing2 zai3 ju4 yi4 ， ren2 wei4 xie2 feng1 shuang1 。
- wo3 yan2 bai3 li3 xiao3 ， wei4 de2 shi1 cun4 chang2 。
- shang4 si0 du1 zu1 fu4 ， wen2 xi2 ri4 yi4 xiang1 。
- men2 ci3 kong1 dong4 fu4 ， yu2 shi4 jie1 bi3 kang1 。
- qi2 jiu4 wang2 yu3 dong3 ， gu3 xiu3 shen2 bu4 jiang1 。
- nu3 li4 fei2 bai3 xing4 ， er4 zi3 li4 dao4 bang4 。

## 注释

## 译文

## 赏析
