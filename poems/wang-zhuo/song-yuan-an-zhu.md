---
id: wang-zhuo-song-yuan-an-zhu
title: 送緣庵主
titlePinyin: song4 yuan2 an1 zhu3
titleSlug: song-yuan-an-zhu
author: 王灼
authorPinyin: wang2 zhuo2
authorSlug: wang-zhuo
dynasty: 宋
dynastyPinyin: song4
dynastySlug: song
tags: []
---

## 正文

- 上人久習靜，閉門守一龕。
- 猶恐市塵染，西岷撥晴嵐。
- 歸來非本心，退結山中庵。
- 秋風入我袂，又往天之南。
- 南方盛法窟，誓志必窮探。
- 雙徑卧老龍，懷珠千丈潭。
- 東鄰嘯乳虎，眼光見眈眈。
- 禮足受半偈，安坐十年參。
- 我昔客吳楚，但愛雲水涵。
- 不聞清廟瑟，浪走雪滿簪。
- 相逢儻有日，爲我舉二三。
- 尺書附巴使，勿語洞庭柑。

## 拼音

- shang4 ren2 jiu3 xi2 jing4 ， bi4 men2 shou3 yi4 kan1 。
- you2 kong3 shi4 chen2 ran3 ， xi1 min2 bo1 qing2 lan2 。
- gui1 lai2 fei1 ben3 xin1 ， tui4 jie2 shan1 zhong1 an1 。
- qiu1 feng1 ru4 wo3 mei4 ， you4 wang3 tian1 zhi1 nan2 。
- nan2 fang1 sheng4 fa3 ku1 ， shi4 zhi4 bi4 qiong2 tan4 。
- shuang1 jing4 wo4 lao3 long2 ， huai2 zhu1 qian1 zhang4 tan2 。
- dong1 lin2 xiao4 ru3 hu3 ， yan3 guang1 jian4 dan1 dan1 。
- li3 zu2 shou4 ban4 ji4 ， an1 zuo4 shi2 nian2 can1 。
- wo3 xi1 ke4 wu2 chu3 ， dan4 ai4 yun2 shui3 han2 。
- bu4 wen2 qing1 miao4 se4 ， lang4 zou3 xue3 man3 zan1 。
- xiang1 feng2 tang3 you3 ri4 ， wei2 wo3 ju3 er4 san1 。
- chi3 shu1 fu4 ba1 shi3 ， wu4 yu3 dong4 ting2 gan1 。

## 注释

## 译文

## 赏析
