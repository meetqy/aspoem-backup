---
id: wang-zhuo-mou-shuai-nian-wei-liao-chu-du-fu-lin-fu-ru-shi-xian-zai-jiu-wei-shou-qie-hui-sa-jia-zhang-zeng-guang-ku-xiu-ji-xi-ci-yun-jian-xie-yi
title: 某衰年未了初度復臨伏辱時賢載酒爲壽且揮灑佳章增光枯朽即席次韻見謝意
titlePinyin: mou3 shuai1 nian2 wei4 liao3 chu1 du4 fu4 lin2 fu2 ru3 shi2 xian2 zai4 jiu3 wei2 shou4 qie3 hui1 sa3 jia1 zhang1 zeng1 guang1 ku1 xiu3 ji2 xi2 ci4 yun4 jian4 xie4 yi4
titleSlug: mou-shuai-nian-wei-liao-chu-du-fu-lin-fu-ru-shi-xian-zai-jiu-wei-shou-qie-hui-sa-jia-zhang-zeng-guang-ku-xiu-ji-xi-ci-yun-jian-xie-yi
author: 汪晫
authorPinyin: wang1 zhuo2
authorSlug: wang-zhuo
dynasty: 宋
dynastyPinyin: song4
dynastySlug: song
tags: []
---

## 正文

- 白髮衰翁歲已老，惜花有心猶起早。
- 無事曉窗但高眠，閉關苔青門不掃。
- 和靖風流屋後梅，濂溪氣味窗前草。
- 近與鄒軻同窠臼，亦欲集義以養浩。
- 不解吟詩著書冊，自愛嚴君平一箇。
- 無復求仙事老聃，寧更尋禪參達磨。
- 皇天見憐尚不死，牽率時賢持酒賀。
- 不才自當明主棄，非敢櫝玉爲懷寶。
- 致君堯舜須公等，山中槁夫勿多道。

## 拼音

- bai2 fa4 shuai1 weng1 sui4 yi3 lao3 ， xi1 hua1 you3 xin1 you2 qi3 zao3 。
- wu2 shi4 xiao3 chuang1 dan4 gao1 mian2 ， bi4 guan1 tai2 qing1 men2 bu4 sao3 。
- he2 jing4 feng1 liu2 wu1 hou4 mei2 ， lian2 xi1 qi4 wei4 chuang1 qian2 cao3 。
- jin4 yu3 zou1 ke1 tong2 ke1 jiu4 ， yi4 yu4 ji2 yi4 yi3 yang3 hao4 。
- bu4 jie3 yin2 shi1 zhu4 shu1 ce4 ， zi4 ai4 yan2 jun1 ping2 yi2 ge4 。
- wu2 fu4 qiu2 xian1 shi4 lao3 dan1 ， ning2 geng4 xun2 shan4 can1 da2 mo2 。
- huang2 tian1 jian4 lian2 shang4 bu4 si3 ， qian1 lü4 shi2 xian2 chi2 jiu3 he4 。
- bu4 cai2 zi4 dang1 ming2 zhu3 qi4 ， fei1 gan3 du2 yu4 wei2 huai2 bao3 。
- zhi4 jun1 yao2 shun4 xu1 gong1 deng3 ， shan1 zhong1 gao3 fu1 wu4 duo1 dao4 。

## 注释

## 译文

## 赏析
