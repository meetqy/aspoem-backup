---
id: wang-zhuo-you-kong-shan
title: 遊空山
titlePinyin: you2 kong1 shan1
titleSlug: you-kong-shan
author: 王灼
authorPinyin: wang2 zhuo2
authorSlug: wang-zhuo
dynasty: 宋
dynastyPinyin: song4
dynastySlug: song
tags: []
---

## 正文

- 閱遍平川至山足，投鞭下馬緣山腹。
- 古柏屹如蒼龍起，絕磴盤作長蛇曲。
- 氣力已憊意未歇，市聲不到境尤肅。
- 款門徑謁紫金像，邃殿苒苒來香馥。
- 褰衣却上清虛閣，叢林障我千里目。
- 嘉名大榜起何人，來者先自嘆煩促。
- 時於缺罅見一一，煙江黛嶂堆青綠。
- 先人昔此斷還往，三年學古忘幽獨。
- 當時詩板今無在，只餘石刻記經軸。
- 拂塵再誦心欲折，世態萬變流光速。
- 我方投迹隨喧鬨，文字堆床未盡讀。
- 山中宴坐亦所願，那得寬閑繼前躅。
- 留連兩日同僧飯，更念重來幾凉燠。
- 作詩强寫無窮悲，天風爲我號寒木。

## 拼音

- yue4 bian4 ping2 chuan1 zhi4 shan1 zu2 ， tou2 bian1 xia4 ma3 yuan2 shan1 fu4 。
- gu3 bai3 yi4 ru2 cang1 long2 qi3 ， jue2 deng4 pan2 zuo4 chang2 she2 qu3 。
- qi4 li4 yi3 bei4 yi4 wei4 xie1 ， shi4 sheng1 bu2 dao4 jing4 you2 su4 。
- kuan3 men2 jing4 ye4 zi3 jin1 xiang4 ， sui4 dian4 ran3 ran3 lai2 xiang1 fu4 。
- qian1 yi1 que4 shang4 qing1 xu1 ge2 ， cong2 lin2 zhang4 wo3 qian1 li3 mu4 。
- jia1 ming2 da4 bang3 qi3 he2 ren2 ， lai2 zhe3 xian1 zi4 tan4 fan2 cu4 。
- shi2 wu1 que1 xia4 jian4 yi1 yi1 ， yan1 jiang1 dai4 zhang4 dui1 qing1 lü4 。
- xian1 ren2 xi1 ci3 duan4 huan2 wang3 ， san1 nian2 xue2 gu3 wang4 you1 du2 。
- dang1 shi2 shi1 ban3 jin1 wu2 zai4 ， zhi1 yu2 shi2 ke4 ji4 jing1 zhou2 。
- fu2 chen2 zai4 song4 xin1 yu4 zhe2 ， shi4 tai4 wan4 bian4 liu2 guang1 su4 。
- wo3 fang1 tou2 ji4 sui2 xuan1 hong4 ， wen2 zi4 dui1 chuang2 wei4 jin4 du2 。
- shan1 zhong1 yan4 zuo4 yi4 suo3 yuan4 ， na4 de2 kuan1 xian2 ji4 qian2 zhu2 。
- liu2 lian2 liang3 ri4 tong2 seng1 fan4 ， geng4 nian4 zhong4 lai2 ji1 liang2 yu4 。
- zuo4 shi1 qiang2 xie3 wu2 qiong2 bei1 ， tian1 feng1 wei2 wo3 hao4 han2 mu4 。

## 注释

## 译文

## 赏析
