---
id: wang-zhuo-su-chong-de-ci-xia-wang-qing-cheng-zhu-shan
title: 宿崇德祠下望青城諸山
titlePinyin: su4 chong2 de2 ci2 xia4 wang4 qing1 cheng2 zhu1 shan1
titleSlug: su-chong-de-ci-xia-wang-qing-cheng-zhu-shan
author: 王灼
authorPinyin: wang2 zhuo2
authorSlug: wang-zhuo
dynasty: 宋
dynastyPinyin: song4
dynastySlug: song
tags: []
---

## 正文

- 昔年來就學，頗熟青城面。
- 雖無尋山分，猶喜旦暮見。
- 違去八寒暑，夢想無時休。
- 誰意俗士駕，復作山下遊。
- 晚雲蔽高峰，悵望久拄頰。
- 山靈豈猜我，未許相投接。
- 晨興雲散盡，秀色矗亭亭。
- 還如故人眼，不改舊時青。
- 愧非自由身，又復塵中去。
- 他日訪麻姑，問訊山頭路。

## 拼音

- xi1 nian2 lai2 jiu4 xue2 ， po1 shu2 qing1 cheng2 mian4 。
- sui1 wu2 xun2 shan1 fen1 ， you2 xi3 dan4 mu4 jian4 。
- wei2 qu4 ba1 han2 shu3 ， meng4 xiang3 wu2 shi2 xiu1 。
- shui2 yi4 su2 shi4 jia4 ， fu4 zuo4 shan1 xia4 you2 。
- wan3 yun2 bi4 gao1 feng1 ， chang4 wang4 jiu3 zhu3 jia2 。
- shan1 ling2 qi3 cai1 wo3 ， wei4 xu1 xiang1 tou2 jie1 。
- chen2 xing1 yun2 san4 jin4 ， xiu4 se4 chu4 ting2 ting2 。
- huan2 ru2 gu4 ren2 yan3 ， bu4 gai3 jiu4 shi2 qing1 。
- kui4 fei1 zi4 you2 shen1 ， you4 fu4 chen2 zhong1 qu4 。
- ta1 ri4 fang3 ma2 gu1 ， wen4 xun4 shan1 tou2 lu4 。

## 注释

## 译文

## 赏析
