---
id: wang-zhuo-qian-nian-yi-shou-tou-zeng-liu-jing-zhou
title: 前年一首投贈劉荆州
titlePinyin: qian2 nian2 yi4 shou3 tou2 zeng4 liu2 jing1 zhou1
titleSlug: qian-nian-yi-shou-tou-zeng-liu-jing-zhou
author: 王灼
authorPinyin: wang2 zhuo2
authorSlug: wang-zhuo
dynasty: 宋
dynastyPinyin: song4
dynastySlug: song
tags: []
---

## 正文

- 前年別公東南馳，正當六騩還宮時。
- 都人歡傳好消息，慈寧首問公何之。
- 氈裘不復恃軍馬，潁上一戰中興基。
- 青天白日呈萬象，向來讒吻真成癡。
- 數從西府伺行李，樞筦政要人扶持。
- 吳江再見丹楓落，寧料我公猶在茲。
- 呼鷹臺邊閑鼓角，望沙樓上陳書詩。
- 夕烽平安置莫問，賢牧自當十萬師。
- 維昔全荆號强國，近者賊火仍瘡痍。
- 形勝之地勳名集，端使前輩相追隨。
- 衰宗依劉有故事，自憐遠去作兒嬉。
- 明朝爛醉沙頭酒，不管春風吹鬢絲。

## 拼音

- qian2 nian2 bie2 gong1 dong1 nan2 chi2 ， zheng4 dang1 liu4 gui1 huan2 gong1 shi2 。
- dou1 ren2 huan1 chuan2 hao3 xiao1 xi0 ， ci2 ning2 shou3 wen4 gong1 he2 zhi1 。
- zhan1 qiu2 bu2 fu4 shi4 jun1 ma3 ， ying3 shang4 yi2 zhan4 zhong1 xing1 ji1 。
- qing1 tian1 bai2 ri4 cheng2 wan4 xiang4 ， xiang4 lai2 chan2 wen3 zhen1 cheng2 chi1 。
- shu4 cong2 xi1 fu3 si4 xing2 li0 ， shu1 guan3 zheng4 yao4 ren2 fu2 chi2 。
- wu2 jiang1 zai4 jian4 dan1 feng1 luo4 ， ning2 liao4 wo3 gong1 you2 zai4 zi1 。
- hu1 ying1 tai2 bian1 xian2 gu3 jiao3 ， wang4 sha1 lou2 shang4 chen2 shu1 shi1 。
- xi1 feng1 ping2 an1 zhi4 mo4 wen4 ， xian2 mu4 zi4 dang1 shi2 wan4 shi1 。
- wei2 xi1 quan2 jing1 hao4 qiang2 guo2 ， jin4 zhe3 zei2 huo3 reng2 chuang1 yi2 。
- xing2 sheng4 zhi1 di4 xun1 ming2 ji2 ， duan1 shi3 qian2 bei4 xiang1 zhui1 sui2 。
- shuai1 zong1 yi1 liu2 you3 gu4 shi0 ， zi4 lian2 yuan3 qu4 zuo4 er2 xi1 。
- ming2 chao2 lan4 zui4 sha1 tou2 jiu3 ， bu4 guan3 chun1 feng1 chui1 bin4 si1 。

## 注释

## 译文

## 赏析
