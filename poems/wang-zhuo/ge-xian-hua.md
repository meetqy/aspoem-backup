---
id: wang-zhuo-ge-xian-hua
title: 葛仙化
titlePinyin: ge3 xian1 hua4
titleSlug: ge-xian-hua
author: 王灼
authorPinyin: wang2 zhuo2
authorSlug: wang-zhuo
dynasty: 宋
dynastyPinyin: song4
dynastySlug: song
tags: []
---

## 正文

- 靈山信多異，孤起一萬尋。
- 其上羅諸峰，聳秀欲相臨。
- 危磴巧盤折，古洞閟清深。
- 叢木開錦帳，飛泉鳴玉琴。
- 三仙班龍駕，長往無歸音。
- 高閣儼像設，霓衣紫霞衿。
- 故知飛昇骨，偕來幽絕岑。
- 聲利豈不好，奈此老境侵。
- 吾家窮子安，登覽動悲吟。
- 盛時亦云遇，志大力叵任。
- 今人已笑古，後人復視今。
- 天命儻可順，吾將守素心。

## 拼音

- ling2 shan1 xin4 duo1 yi4 ， gu1 qi3 yi2 wan4 xun2 。
- qi2 shang4 luo2 zhu1 feng1 ， song3 xiu4 yu4 xiang1 lin2 。
- wei1 deng4 qiao3 pan2 zhe2 ， gu3 dong4 bi4 qing1 shen1 。
- cong2 mu4 kai1 jin3 zhang4 ， fei1 quan2 ming2 yu4 qin2 。
- san1 xian1 ban1 long2 jia4 ， chang2 wang3 wu2 gui1 yin1 。
- gao1 ge2 yan3 xiang4 she4 ， ni2 yi1 zi3 xia2 jin1 。
- gu4 zhi1 fei1 sheng1 gu3 ， xie2 lai2 you1 jue2 cen2 。
- sheng1 li4 qi3 bu4 hao3 ， nai4 ci3 lao3 jing4 qin1 。
- wu2 jia1 qiong2 zi3 an1 ， deng1 lan3 dong4 bei1 yin2 。
- sheng4 shi2 yi4 yun2 yu4 ， zhi4 da4 li4 po3 ren4 。
- jin1 ren2 yi3 xiao4 gu3 ， hou4 ren2 fu4 shi4 jin1 。
- tian1 ming4 tang3 ke3 shun4 ， wu2 jiang1 shou3 su4 xin1 。

## 注释

## 译文

## 赏析
