---
id: wang-zhuo-song-hu-kang-lao-qi-yi
title: 送胡康老  其一
titlePinyin: song4 hu2 kang1 lao3     qi2 yi1
titleSlug: song-hu-kang-lao-qi-yi
author: 王灼
authorPinyin: wang2 zhuo2
authorSlug: wang-zhuo
dynasty: 宋
dynastyPinyin: song4
dynastySlug: song
tags: []
---

## 正文

- 胡公起三晉，才如山河雄。
- 弊裘走上都，氣壓洛與嵩。
- 豈無濟時策，入對明光宮。
- 戰塵一飄蕩，隻影隨疏蓬。
- 虎符靜爲治，使節凜生風。
- 所出毫末耳，照眼驚兒童。
- 朅來墮閑冷，玉匣藏霜鋒。
- 忽買巫峽舟，飄飄指吳中。
- 遥知遷擢近，黼座思夔龍。
- 他時卧華省，清夢來巴邛。

## 拼音

- hu2 gong1 qi3 san1 jin4 ， cai2 ru2 shan1 he2 xiong2 。
- bi4 qiu2 zou3 shang4 dou1 ， qi4 ya1 luo4 yu3 song1 。
- qi3 wu2 ji4 shi2 ce4 ， ru4 dui4 ming2 guang1 gong1 。
- zhan4 chen2 yi4 piao1 dang4 ， zhi1 ying3 sui2 shu1 peng2 。
- hu3 fu2 jing4 wei2 zhi4 ， shi3 jie2 lin3 sheng1 feng1 。
- suo3 chu1 hao2 mo4 er3 ， zhao4 yan3 jing1 er2 tong2 。
- qie4 lai2 duo4 xian2 leng3 ， yu4 xia2 cang2 shuang1 feng1 。
- hu1 mai3 wu1 xia2 zhou1 ， piao1 piao1 zhi3 wu2 zhong1 。
- yao2 zhi1 qian1 zhuo2 jin4 ， fu3 zuo4 si1 kui2 long2 。
- ta1 shi2 wo4 hua2 sheng3 ， qing1 meng4 lai2 ba1 qiong2 。

## 注释

## 译文

## 赏析
