---
id: wang-zhuo-de-sun-yi-shi-yao-li-fu-xiong-ci-ming-zhang-zuo-kan-ke
title: 得孫以詩邀立夫兄次明丈作看客
titlePinyin: de2 sun1 yi3 shi1 yao1 li4 fu1 xiong1 ci4 ming2 zhang4 zuo4 kan4 ke4
titleSlug: de-sun-yi-shi-yao-li-fu-xiong-ci-ming-zhang-zuo-kan-ke
author: 王灼
authorPinyin: wang2 zhuo2
authorSlug: wang-zhuo
dynasty: 宋
dynastyPinyin: song4
dynastySlug: song
tags: []
---

## 正文

- 我生苦不諧，所向如登天。
- 老眼始見孫，便覺了世緣。
- 一陽謹初度，剝極宜復旋。
- 神氣已秀發，玉虹照晴川。
- 家書或有託，似能守青編。
- 免翁費十牛，令渠受一廛。
- 使君與別駕，同是峨眉僊。
- 肯來摩其頂，飛蓋相聯翩。
- 丘也親抱送，已輸徐氏先。
- 游夏實高弟，庶幾文學傳。

## 拼音

- wo3 sheng1 ku3 bu4 xie2 ， suo3 xiang4 ru2 deng1 tian1 。
- lao3 yan3 shi3 jian4 sun1 ， bian4 jue2 le0 shi4 yuan2 。
- yi4 yang2 jin3 chu1 du4 ， bao1 ji2 yi2 fu4 xuan2 。
- shen2 qi4 yi3 xiu4 fa1 ， yu4 hong2 zhao4 qing2 chuan1 。
- jia1 shu1 huo4 you3 tuo1 ， si4 neng2 shou3 qing1 bian1 。
- mian3 weng1 fei4 shi2 niu2 ， ling4 qu2 shou4 yi4 chan2 。
- shi3 jun1 yu3 bie2 jia4 ， tong2 shi4 e2 mei2 xian1 。
- ken3 lai2 mo2 qi2 ding3 ， fei1 gai4 xiang1 lian2 pian1 。
- qiu1 ye3 qin1 bao4 song4 ， yi3 shu1 xu2 shi4 xian1 。
- you2 xia4 shi2 gao1 di4 ， shu4 ji1 wen2 xue2 chuan2 。

## 注释

## 译文

## 赏析
