---
id: wang-zhuo-li-zhong-gao-shi-jun-tang
title: 李仲高石君堂
titlePinyin: li3 zhong4 gao1 shi2 jun1 tang2
titleSlug: li-zhong-gao-shi-jun-tang
author: 王灼
authorPinyin: wang2 zhuo2
authorSlug: wang-zhuo
dynasty: 宋
dynastyPinyin: song4
dynastySlug: song
tags: []
---

## 正文

- 三吳黑風吹地拆，太湖浪高一千尺。
- 龜黿兩山壓湖心，歲歲飛濤恣衝射。
- 山骨雖堅亦破碎，穴穿根斷瑰奇出。
- 古來石品稱上首，羅浮天竺乃其乙。
- 吳蜀相望天東西，而從何處得此石。
- 初逢頗驚醜怪狀，徐視不見鎸鑱跡。
- 月暗煙昏鬼神怒，沙平草短狻猊擲。
- 或云王孟竊據時，曾是宣華苑中物。
- 姦雄敗滅化爲土，獨此頑然蒼玉立。
- 流落幾家到李氏，命名以君相主客。
- 爲君榜堂詫鄉人，愛賞不啻連城璧。
- 金璫中官來奉使，一時氣燄手可炙。
- 利誘威脅擬奪去，仲高誓死君之側。
- 先世所寶吾敢墜，貴人縮首三嘆息。
- 會昌丞相乃遠祖，嗜好夙有煙霞癖。
- 平泉山居付夢想，石上刻字空照日。
- 朱崖精爽雖可畏，洛陽群盜旋充斥。
- 故知幽勝豈易保，天公似向人間惜。
- 政須洒掃堂上下，置酒招我無難色。
- 酒闌氣壯拂衣起，摩挲石君話疇昔。

## 拼音

- san1 wu2 hei1 feng1 chui1 di4 chai1 ， tai4 hu2 lang4 gao1 yi1 qian1 chi3 。
- gui1 yuan2 liang3 shan1 ya1 hu2 xin1 ， sui4 sui4 fei1 tao1 zi4 chong1 she4 。
- shan1 gu3 sui1 jian1 yi4 po4 sui4 ， xue2 chuan1 gen1 duan4 gui1 qi2 chu1 。
- gu3 lai2 shi2 pin3 cheng1 shang4 shou3 ， luo2 fu2 tian1 zhu2 nai3 qi2 yi3 。
- wu2 shu3 xiang1 wang4 tian1 dong1 xi1 ， er2 cong2 he2 chu3 de2 ci3 shi2 。
- chu1 feng2 po1 jing1 chou3 guai4 zhuang4 ， xu2 shi4 bu2 jian4 juan1 chan2 ji4 。
- yue4 an4 yan1 hun1 gui3 shen2 nu4 ， sha1 ping2 cao3 duan3 suan1 ni2 zhi4 。
- huo4 yun2 wang2 meng4 qie4 ju4 shi2 ， ceng2 shi4 xuan1 hua2 yuan4 zhong1 wu4 。
- jian1 xiong2 bai4 mie4 hua4 wei2 tu3 ， du2 ci3 wan2 ran2 cang1 yu4 li4 。
- liu2 luo4 ji1 jia1 dao4 li3 shi4 ， ming4 ming2 yi3 jun1 xiang1 zhu3 ke4 。
- wei2 jun1 bang3 tang2 cha4 xiang1 ren2 ， ai4 shang3 bu2 chi4 lian2 cheng2 bi4 。
- jin1 dang1 zhong1 guan1 lai2 feng4 shi3 ， yi4 shi2 qi4 yan4 shou3 ke3 zhi4 。
- li4 you4 wei1 xie2 ni3 duo2 qu4 ， zhong4 gao1 shi4 si3 jun1 zhi1 ce4 。
- xian1 shi4 suo3 bao3 wu2 gan3 zhui4 ， gui4 ren2 suo1 shou3 san1 tan4 xi1 。
- hui4 chang1 cheng2 xiang4 nai3 yuan3 zu3 ， shi4 hao4 su4 you3 yan1 xia2 pi3 。
- ping2 quan2 shan1 ju1 fu4 meng4 xiang3 ， shi2 shang4 ke4 zi4 kong1 zhao4 ri4 。
- zhu1 ya2 jing1 shuang3 sui1 ke3 wei4 ， luo4 yang2 qun2 dao4 xuan2 chong1 chi4 。
- gu4 zhi1 you1 sheng4 qi3 yi4 bao3 ， tian1 gong1 si4 xiang4 ren2 jian4 xi1 。
- zheng4 xu1 sa3 sao3 tang2 shang4 xia4 ， zhi4 jiu3 zhao1 wo3 wu2 nan2 se4 。
- jiu3 lan2 qi4 zhuang4 fu2 yi1 qi3 ， mo2 suo1 shi2 jun1 hua4 chou2 xi1 。

## 注释

## 译文

## 赏析
