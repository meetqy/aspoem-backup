---
id: wang-zhuo-zhao-yin-ting
title: 招隱亭
titlePinyin: zhao1 yin3 ting2
titleSlug: zhao-yin-ting
author: 王灼
authorPinyin: wang2 zhuo2
authorSlug: wang-zhuo
dynasty: 宋
dynastyPinyin: song4
dynastySlug: song
tags: []
---

## 正文

- 層崖壓西城，半空矗孤峭。
- 何人結斯宇，想見胸次妙。
- 叢林開蒙密，江山得樞要。
- 拂拂幽草香，嘖嘖群鳥叫。
- 我作謝公屐，來學阮生嘯。
- 披襟待凉吹，停盃延落照。
- 永嗟區中人，嗜慾昏九竅。
- 誰賦招隱辭，此病政難療。
- 我亦裹青衫，俛首入選調。
- 平昔志萬里，自省成大笑。
- 才術幸無取，曷不返耕釣。
- 雄飛或有時，一拜蒲車詔。

## 拼音

- ceng2 ya2 ya1 xi1 cheng2 ， ban4 kong1 chu4 gu1 qiao4 。
- he2 ren2 jie2 si1 yu3 ， xiang3 jian4 xiong1 ci4 miao4 。
- cong2 lin2 kai1 meng2 mi4 ， jiang1 shan1 de2 shu1 yao4 。
- fu2 fu2 you1 cao3 xiang1 ， ze2 ze2 qun2 niao3 jiao4 。
- wo3 zuo4 xie4 gong1 ji1 ， lai2 xue2 ruan3 sheng1 xiao4 。
- pi1 jin1 dai4 liang2 chui1 ， ting2 bei1 yan2 luo4 zhao4 。
- yong3 jie1 qu1 zhong1 ren2 ， shi4 yu4 hun1 jiu3 qiao4 。
- shui2 fu4 zhao1 yin3 ci2 ， ci3 bing4 zheng4 nan2 liao2 。
- wo3 yi4 guo3 qing1 shan1 ， fu3 shou3 ru4 xuan3 diao4 。
- ping2 xi1 zhi4 wan4 li3 ， zi4 xing3 cheng2 da4 xiao4 。
- cai2 shu4 xing4 wu2 qu3 ， he2 bu4 fan3 geng1 diao4 。
- xiong2 fei1 huo4 you3 shi2 ， yi2 bai4 pu2 ju1 zhao4 。

## 注释

## 译文

## 赏析
