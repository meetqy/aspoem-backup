---
id: lin-jing-qing-cai-yan-gui-han-tu
title: 蔡琰歸漢圖
titlePinyin: cai4 yan3 gui1 han4 tu2
titleSlug: cai-yan-gui-han-tu
author: 林景清
authorPinyin: lin2 jing3 qing1
authorSlug: lin-jing-qing
dynasty: 宋
dynastyPinyin: song4
dynastySlug: song
tags: []
---

## 正文

- 文姬別子地，一騎輕南馳。
- 傷哉賢王北，一騎挾二兒。
- 二兒抱父啼，問母何所之。
- 停鞭屢回首，重會知無期。
- 孰謂天壤內，野心無人彝。
- 萬物以類偶，濕化猶相隨。
- 穹廬况萬里，日暮驚沙吹。
- 惜哉辨琴智，不辨華與夷。
- 縱憐形勢迫，難掩節義虧。
- 獨有思漢心，寫入哀絃知。
- 一朝天使至，千金贖蛾眉。
- 雨露洗腥瘢，陽和變愁姿。
- 出關拜漢月，照妾心苦悲。
- 妾心儻未白，何以覲彤墀。
- 狐死尚丘首，越鳥終南枝。
- 如何李都尉，沒齒陰山陲。

## 拼音

- wen2 ji1 bie2 zi3 di4 ， yi4 qi2 qing1 nan2 chi2 。
- shang1 zai1 xian2 wang2 bei3 ， yi4 qi2 xie2 er4 er2 。
- er4 er2 bao4 fu4 ti2 ， wen4 mu3 he2 suo3 zhi1 。
- ting2 bian1 lü3 hui2 shou3 ， zhong4 hui4 zhi1 wu2 qi1 。
- shu2 wei4 tian1 rang3 nei4 ， ye3 xin1 wu2 ren2 yi2 。
- wan4 wu4 yi3 lei4 ou3 ， shi1 hua4 you2 xiang1 sui2 。
- qiong2 lu2 kuang4 wan4 li3 ， ri4 mu4 jing1 sha1 chui1 。
- xi1 zai1 bian4 qin2 zhi4 ， bu2 bian4 hua2 yu3 yi2 。
- zong4 lian2 xing2 shi4 po4 ， nan2 yan3 jie2 yi4 kui1 。
- du2 you3 si1 han4 xin1 ， xie3 ru4 ai1 xian2 zhi1 。
- yi4 zhao1 tian1 shi3 zhi4 ， qian1 jin1 shu2 e2 mei2 。
- yu3 lu4 xi3 xing1 ban1 ， yang2 he2 bian4 chou2 zi1 。
- chu1 guan1 bai4 han4 yue4 ， zhao4 qie4 xin1 ku3 bei1 。
- qie4 xin1 tang3 wei4 bai2 ， he2 yi3 jin4 tong2 chi2 。
- hu2 si3 shang4 qiu1 shou3 ， yue4 niao3 zhong1 nan2 zhi1 。
- ru2 he2 li3 du1 wei4 ， mei2 chi3 yin1 shan1 chui2 。

## 注释

## 译文

## 赏析
