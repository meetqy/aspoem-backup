---
id: gao-si-sun-wan-nian-shan
title: 萬年山
titlePinyin: wan4 nian2 shan1
titleSlug: wan-nian-shan
author: 高似孫
authorPinyin: gao1 si4 sun1
authorSlug: gao-si-sun
dynasty: 唐
dynastyPinyin: tang2
dynastySlug: tang
tags: [] 
---

## 正文

- 依松屈曲疑無路，十里廿里香深沍。
- 殿臺平入蓬萊圖，人煙盡屬天台賦。
- 山奔萬馬逼人立，泉吼晴雷半天注。
- 亂峰發地翠參錯，沓嶂參差龍屈怒。
- 陰磴仍遺前臘雪，陽崖競拔千年樹。
- 亦容羽客賣丹來，更有神僧飛錫渡。
- 佛界焚香玉女跪，海舟獻寶胡兒踞。
- 未午催敲集梵鐘，隨雲共展升堂具。
- 冥搜窮日不知極，妙盡所歷何容遽。
- 平生略持山水眼，是處且了林泉素。
- 揮支公錢極易事，分龐翁榻良難遇。
- 青山不是世閒無，山若識人人也住。

## 拼音

- yi1 song1 qu1 qu1 yi2 wu2 lu4 ， shi2 li3 nian4 li3 xiang1 shen1 hu4 。
- dian4 tai2 ping2 ru4 peng2 lai2 tu2 ， ren2 yan1 jin4 shu3 tian1 tai2 fu4 。
- shan1 ben1 wan4 ma3 bi1 ren2 li4 ， quan2 hou3 qing2 lei2 ban4 tian1 zhu4 。
- luan4 feng1 fa1 di4 cui4 can1 cuo4 ， ta4 zhang4 can1 cha4 long2 qu1 nu4 。
- yin1 deng4 reng2 yi2 qian2 la4 xue3 ， yang2 ya2 jing4 ba2 qian1 nian2 shu4 。
- yi4 rong2 yu3 ke4 mai4 dan1 lai2 ， geng4 you3 shen2 seng1 fei1 xi1 du4 。
- fo2 jie4 fen2 xiang1 yu4 nü3 gui4 ， hai3 zhou1 xian4 bao3 hu2 er2 ju4 。
- wei4 wu3 cui1 qiao1 ji2 fan4 zhong1 ， sui2 yun2 gong4 zhan3 sheng1 tang2 ju4 。
- ming2 sou1 qiong2 ri4 bu4 zhi1 ji2 ， miao4 jin4 suo3 li4 he2 rong2 ju4 。
- ping2 sheng1 lüe4 chi2 shan1 shui3 yan3 ， shi4 chu3 qie3 le0 lin2 quan2 su4 。
- hui1 zhi1 gong1 qian2 ji2 yi4 shi4 ， fen1 pang2 weng1 ta4 liang2 nan2 yu4 。
- qing1 shan1 bu2 shi4 shi4 xian2 wu2 ， shan1 ruo4 shi2 ren2 ren2 ye3 zhu4 。

## 注释

## 译文

## 赏析
