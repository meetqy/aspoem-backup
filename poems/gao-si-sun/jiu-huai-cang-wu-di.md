---
id: gao-si-sun-jiu-huai-cang-wu-di
title: 九懷 蒼梧帝
titlePinyin: jiu3 huai2   cang1 wu2 di4
titleSlug: jiu-huai-cang-wu-di
author: 高似孫
authorPinyin: gao1 si4 sun1
authorSlug: gao-si-sun
dynasty: 宋
dynastyPinyin: song4
dynastySlug: song
tags: []
---

## 正文

- 攬九州兮余憂，民將魚兮誰瘳。
- 水受令兮安流，菱芃芃兮方秋。
- 老帝力兮茫茫，射神魚兮飛舟。
- 朝帝君兮不下，莽故疆兮生埃。
- 踏蒼龍兮倏東，棲靈游兮故宮。
- 擢桂棟兮蘭房，蕙幬兮荃床。
- 翳殘書兮罅𦉟，杳空山兮神揚。
- 神揚兮何極，有人來兮爲之太息。
- 濕刓石兮酒寒，隠懷君兮傷惻。
- 蓀橈兮桂檝，海若兮獻月。
- 采水碧兮紫淵，弄蠙珠兮冰穴。
- 無一芳兮可酬，心難吐兮猶咽。
- 砥柱兮湯湯，龍門兮阻長。
- 事難古兮悲傷，迹蒼奔兮蹇余以何往。
- 朝欲逝兮河津，夕濯衣兮西漵。
- 花漲兮波惡，魚鬭兮雲舞。
- 沐余冠兮嵯嵯，濯予璫兮楚楚。
- 靈心懌兮來下，乃遺余兮芳杜。
- 玩芳杜兮三嗅，時不來兮孰與。

## 拼音

- lan3 jiu3 zhou1 xi1 yu2 you1 ， min2 jiang1 yu2 xi1 shui2 chou1 。
- shui3 shou4 ling4 xi1 an1 liu2 ， ling2 peng2 peng2 xi1 fang1 qiu1 。
- lao3 di4 li4 xi1 mang2 mang2 ， she4 shen2 yu2 xi1 fei1 zhou1 。
- chao2 di4 jun1 xi1 bu2 xia4 ， mang3 gu4 jiang1 xi1 sheng1 ai1 。
- ta4 cang1 long2 xi1 shu1 dong1 ， qi1 ling2 you2 xi1 gu4 gong1 。
- zhuo2 gui4 dong4 xi1 lan2 fang2 ， hui4 chou2 xi1 quan2 chuang2 。
- yi4 can2 shu1 xi1 xia4 𦉟， yao3 kong1 shan1 xi1 shen2 yang2 。
- shen2 yang2 xi1 he2 ji2 ， you3 ren2 lai2 xi1 wei2 zhi1 tai4 xi1 。
- shi1 wan2 shi2 xi1 jiu3 han2 ， yin3 huai2 jun1 xi1 shang1 ce4 。
- sun1 rao2 xi1 gui4 ji2 ， hai3 ruo4 xi1 xian4 yue4 。
- cai3 shui3 bi4 xi1 zi3 yuan1 ， nong4 pin2 zhu1 xi1 bing1 xue2 。
- wu2 yi4 fang1 xi1 ke3 chou2 ， xin1 nan2 tu3 xi1 you2 yan4 。
- di3 zhu4 xi1 tang1 tang1 ， long2 men2 xi1 zu3 chang2 。
- shi4 nan2 gu3 xi1 bei1 shang1 ， ji4 cang1 ben1 xi1 jian3 yu2 yi3 he2 wang3 。
- chao2 yu4 shi4 xi1 he2 jin1 ， xi1 zhuo2 yi1 xi1 xi1 xu4 。
- hua1 zhang3 xi1 bo1 e4 ， yu2 dou4 xi1 yun2 wu3 。
- mu4 yu2 guan1 xi1 cuo2 cuo2 ， zhuo2 yu3 dang1 xi1 chu3 chu3 。
- ling2 xin1 yi4 xi1 lai2 xia4 ， nai3 yi2 yu2 xi1 fang1 du4 。
- wan2 fang1 du4 xi1 san1 xiu4 ， shi2 bu4 lai2 xi1 shu2 yu3 。

## 注释

## 译文

## 赏析
