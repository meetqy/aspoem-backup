---
id: gao-si-sun-guo-qing-si-quan-shi-you-lu-chan-dun-ya-shi-xi
title: 國清寺泉時有綠蟾蹲崖石西
titlePinyin: guo2 qing1 si4 quan2 shi2 you3 lü4 chan2 dun1 ya2 shi2 xi1
titleSlug: guo-qing-si-quan-shi-you-lu-chan-dun-ya-shi-xi
author: 高似孫
authorPinyin: gao1 si4 sun1
authorSlug: gao-si-sun
dynasty: 宋
dynastyPinyin: song4
dynastySlug: song
tags: []
---

## 正文

- 崖腰溜清水，素光摇玉宇。
- 其陰透碧海，有石如砥柱。
- 心知老龍都，直入蓬萊府。
- 仙雲蕩涼潤，積雪明深暑。
- 陰陽若在茲，噓吸多成雨。
- 孤花棲暗芳，瘦木垂梢古。
- 娟娟綠蟾蜍，曾識廣寒女。
- 深疑珠宮物，內敬不敢侮。
- 山僧惜一茶，自碾仍自煮。
- 相從有覺意，兩悟無凡語。
- 欲分鮮花屏，稍築松風廡。
- 銅缾取明月，洗此文字苦。

## 拼音

- ya2 yao1 liu1 qing1 shui3 ， su4 guang1 yao2 yu4 yu3 。
- qi2 yin1 tou4 bi4 hai3 ， you3 shi2 ru2 di3 zhu4 。
- xin1 zhi1 lao3 long2 dou1 ， zhi2 ru4 peng2 lai2 fu3 。
- xian1 yun2 dang4 liang2 run4 ， ji1 xue3 ming2 shen1 shu3 。
- yin1 yang2 ruo4 zai4 zi1 ， xu1 xi1 duo1 cheng2 yu3 。
- gu1 hua1 qi1 an4 fang1 ， shou4 mu4 chui2 shao1 gu3 。
- juan1 juan1 lü4 chan2 chu2 ， ceng2 shi2 guang3 han2 nü3 。
- shen1 yi2 zhu1 gong1 wu4 ， nei4 jing4 bu4 gan3 wu3 。
- shan1 seng1 xi1 yi4 cha2 ， zi4 nian3 reng2 zi4 zhu3 。
- xiang1 cong2 you3 jue2 yi4 ， liang3 wu4 wu2 fan2 yu3 。
- yu4 fen1 xian1 hua1 ping2 ， shao1 zhu4 song1 feng1 wu3 。
- tong2 ping2 qu3 ming2 yue4 ， xi3 ci3 wen2 zi4 ku3 。

## 注释

## 译文

## 赏析
