---
id: gao-si-sun-jiu-huai-dong-shan
title: 九懷 東山
titlePinyin: jiu3 huai2   dong1 shan1
titleSlug: jiu-huai-dong-shan
author: 高似孫
authorPinyin: gao1 si4 sun1
authorSlug: gao-si-sun
dynasty: 宋
dynastyPinyin: song4
dynastySlug: song
tags: []
---

## 正文

- 砥蒼崖兮燕危磐，枕淵洄兮夏留寒。
- 谷懷煙兮川引霧，出漁鄉兮入樵路。
- 屋如懸兮石將危，蕩蘭舟兮揚桂旗。
- 江有蘺兮溪有蓀，沙一抹兮雲垂垂。
- 耒宜雨兮帆宜風，香在罏兮各爲功。
- 村醪熟兮春無度，水羞香兮雪登俎。
- 晴陰節兮花亂飛，老漁歌兮野巫舞。
- 靈埃樂兮憺忘歸，人無忘兮雨而雨。
- 維余舟兮款神關，石𦉟𦉟兮蘿漫漫。
- 帷之褰兮風毳急，石可憇兮苔痕斑。
- 潭中人兮夜漁急，神魚舞兮陰妃泣，報靈君兮千罟集。
- 水如練兮月冥冥，若月絃兮作湘聲。
- 舟欲去兮且復留，耿不寐兮空隠憂。

## 拼音

- di3 cang1 ya2 xi1 yan4 wei1 pan2 ， zhen3 yuan1 hui2 xi1 xia4 liu2 han2 。
- gu3 huai2 yan1 xi1 chuan1 yin3 wu4 ， chu1 yu2 xiang1 xi1 ru4 qiao2 lu4 。
- wu1 ru2 xuan2 xi1 shi2 jiang1 wei1 ， dang4 lan2 zhou1 xi1 yang2 gui4 qi2 。
- jiang1 you3 li2 xi1 xi1 you3 sun1 ， sha1 yi4 mo3 xi1 yun2 chui2 chui2 。
- lei3 yi2 yu3 xi1 fan1 yi2 feng1 ， xiang1 zai4 lu2 xi1 ge4 wei2 gong1 。
- cun1 lao2 shu2 xi1 chun1 wu2 du4 ， shui3 xiu1 xiang1 xi1 xue3 deng1 zu3 。
- qing2 yin1 jie2 xi1 hua1 luan4 fei1 ， lao3 yu2 ge1 xi1 ye3 wu1 wu3 。
- ling2 ai1 le4 xi1 dan4 wang4 gui1 ， ren2 wu2 wang4 xi1 yu3 er2 yu3 。
- wei2 yu2 zhou1 xi1 kuan3 shen2 guan1 ， shi2 𦉟𦉟 xi1 luo2 man4 man4 。
- wei2 zhi1 qian1 xi1 feng1 cui4 ji2 ， shi2 ke3 qi4 xi1 tai2 hen2 ban1 。
- tan2 zhong1 ren2 xi1 ye4 yu2 ji2 ， shen2 yu2 wu3 xi1 yin1 fei1 qi4 ， bao4 ling2 jun1 xi1 qian1 gu3 ji2 。
- shui3 ru2 lian4 xi1 yue4 ming2 ming2 ， ruo4 yue4 xian2 xi1 zuo4 xiang1 sheng1 。
- zhou1 yu4 qu4 xi1 qie3 fu4 liu2 ， geng3 bu2 mei4 xi1 kong1 yin3 you1 。

## 注释

## 译文

## 赏析
