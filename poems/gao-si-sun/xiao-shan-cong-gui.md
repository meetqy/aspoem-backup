---
id: gao-si-sun-xiao-shan-cong-gui
title: 小山叢桂
titlePinyin: xiao3 shan1 cong2 gui4
titleSlug: xiao-shan-cong-gui
author: 高似孫
authorPinyin: gao1 si4 sun1
authorSlug: gao-si-sun
dynasty: 唐
dynastyPinyin: tang2
dynastySlug: tang
tags: [] 
---

## 正文

- 桂樹叢生兮山之幽，匽蹇布濩兮翠交流。
- 壑谿錯互兮雲崒霄，石戔戔兮溜鳴瑶。
- 鶴陰陰兮猿嗷嗷，攀援桂枝兮聊佳留。
- 聊佳留兮遲遲，訊有華兮東籬。
- 風景兮不可支，襟將舒兮孰怡。
- 碕兮曲，山崒屼，攬賾邃兮心愰惚。
- 潏兮沕，寥兮瑟，檉蘿密叢灌盤紆兮杳藏日。
- 嶙峋鑿落兮蕫蘢回複，榛薄葐蒀兮葩華棻郁。
- 青蘿素蔓兮薇蕪彧毓，兕勇熊遒兮來嘯來伏。
- 山中崊崊兮嵬嵬，泠泠兮濟濟。
- 蛩唧兮禽嘶，秋風兮自來。
- 攀桂枝兮聊須留。
- 桂花開兮芙蓉寒，桂花落兮芰荷乾。
- 若人兮悲秋，山中兮胡爲不可留。

## 拼音

- gui4 shu4 cong2 sheng1 xi1 shan1 zhi1 you1 ， yan3 jian3 bu4 hu4 xi1 cui4 jiao1 liu2 。
- he4 xi1 cuo4 hu4 xi1 yun2 zu2 xiao1 ， shi2 jian1 jian1 xi1 liu1 ming2 yao2 。
- he4 yin1 yin1 xi1 yuan2 ao2 ao2 ， pan1 yuan2 gui4 zhi1 xi1 liao2 jia1 liu2 。
- liao2 jia1 liu2 xi1 chi2 chi2 ， xun4 you3 hua2 xi1 dong1 li2 。
- feng1 jing3 xi1 bu4 ke3 zhi1 ， jin1 jiang1 shu1 xi1 shu2 yi2 。
- qi2 xi1 qu3 ， shan1 zu2 wu4 ， lan3 ze2 sui4 xi1 xin1 huang4 hu1 。
- yu4 xi1 mi4 ， liao2 xi1 se4 ， cheng1 luo2 mi4 cong2 guan4 pan2 yu1 xi1 yao3 cang2 ri4 。
- lin2 xun2 zao2 luo4 xi1 dong3 long2 hui2 fu4 ， zhen1 bao2 pen2 yun1 xi1 pa1 hua2 fen1 yu4 。
- qing1 luo2 su4 man4 xi1 wei1 wu2 yu4 yu4 ， si4 yong3 xiong2 qiu2 xi1 lai2 xiao4 lai2 fu2 。
- shan1 zhong1 lin2 lin2 xi1 wei2 wei2 ， ling2 ling2 xi1 ji4 ji4 。
- qiong2 ji1 xi1 qin2 si1 ， qiu1 feng1 xi1 zi4 lai2 。
- pan1 gui4 zhi1 xi1 liao2 xu1 liu2 。
- gui4 hua1 kai1 xi1 fu2 rong2 han2 ， gui4 hua1 luo4 xi1 ji4 he2 qian2 。
- ruo4 ren2 xi1 bei1 qiu1 ， shan1 zhong1 xi1 hu2 wei2 bu4 ke3 liu2 。

## 注释

## 译文

## 赏析
