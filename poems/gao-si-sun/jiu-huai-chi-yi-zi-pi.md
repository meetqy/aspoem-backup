---
id: gao-si-sun-jiu-huai-chi-yi-zi-pi
title: 九懷 鴟夷子皮
titlePinyin: jiu3 huai2   chi1 yi2 zi3 pi2
titleSlug: jiu-huai-chi-yi-zi-pi
author: 高似孫
authorPinyin: gao1 si4 sun1
authorSlug: gao-si-sun
dynasty: 唐
dynastyPinyin: tang2
dynastySlug: tang
tags: [] 
---

## 正文

- 越山兮青青，江波兮噴薄。
- 萬里兮長風，引驚瀾兮去之。
- 夫君兮以淵爲期，水何爲兮勞苦。
- 越山兮升雲，江水兮未平。
- 舉酒兮訊君，將與余兮心傾。
- 若有人兮颭雲旗，舞神魚兮踏文螭。
- 奏水星兮叫冰夷，橫壯氣兮海爲飛。
- 麋臺兮生草，言如毛兮人杲杲。
- 夕宿兮江臯，越兵西兮如拉槁。
- 一沐浴兮九江，水揚波兮淙淙。
- 飛余橈兮雁渚，舍余璫兮漁矼。
- 望美人兮未來，心不怡兮難降。
- 有酒兮如冰，呼膾具兮魚龍腥。
- 澆磊塊兮洗磅礴，有老父兮愁偏醒。

## 拼音

- yue4 shan1 xi1 qing1 qing1 ， jiang1 bo1 xi1 pen1 bao2 。
- wan4 li3 xi1 chang2 feng1 ， yin3 jing1 lan2 xi1 qu4 zhi1 。
- fu1 jun1 xi1 yi3 yuan1 wei2 qi1 ， shui3 he2 wei2 xi1 lao2 ku3 。
- yue4 shan1 xi1 sheng1 yun2 ， jiang1 shui3 xi1 wei4 ping2 。
- ju3 jiu3 xi1 xun4 jun1 ， jiang1 yu3 yu2 xi1 xin1 qing1 。
- ruo4 you3 ren2 xi1 zhan3 yun2 qi2 ， wu3 shen2 yu2 xi1 ta4 wen2 chi1 。
- zou4 shui3 xing1 xi1 jiao4 bing1 yi2 ， heng2 zhuang4 qi4 xi1 hai3 wei2 fei1 。
- mi2 tai2 xi1 sheng1 cao3 ， yan2 ru2 mao2 xi1 ren2 gao3 gao3 。
- xi1 su4 xi1 jiang1 gao1 ， yue4 bing1 xi1 xi1 ru2 la1 gao3 。
- yi2 mu4 yu4 xi1 jiu3 jiang1 ， shui3 yang2 bo1 xi1 cong2 cong2 。
- fei1 yu2 rao2 xi1 yan4 zhu3 ， she4 yu2 dang1 xi1 yu2 gang1 。
- wang4 mei3 ren2 xi1 wei4 lai2 ， xin1 bu4 yi2 xi1 nan2 jiang4 。
- you3 jiu3 xi1 ru2 bing1 ， hu1 kuai4 ju4 xi1 yu2 long2 xing1 。
- jiao1 lei3 kuai4 xi1 xi3 pang2 bo2 ， you3 lao3 fu4 xi1 chou2 pian1 xing3 。

## 注释

## 译文

## 赏析
