---
id: gao-si-sun-qiu-lan-ci
title: 秋蘭辭
titlePinyin: qiu1 lan2 ci2
titleSlug: qiu-lan-ci
author: 高似孫
authorPinyin: gao1 si4 sun1
authorSlug: gao-si-sun
dynasty: 宋
dynastyPinyin: song4
dynastySlug: song
tags: []
---

## 正文

- 秋蘭兮青青，得道兮如素。
- 娟娟兮好脩，行隠隠兮不渝。
- 夫人兮孰懷，美蘭何爲兮覩處。
- 秋蘭兮英英，含章兮自明。
- 山中兮無人，其與誰兮晤傾。
- 悲復樂兮樂復悲，悵來者兮不可期。
- 悲莫悲兮有所思，樂莫樂兮心相知。
- 贈子兮雜珮，朝能來兮夕能會。
- 暮雨兮生愁，心繚悷兮何能嘅。
- 訊蒼蒼兮如何，天不語兮雲嵯嵯。
- 吐琬琰兮自通，宛清揚兮山之阿。
- 望美人兮不來，閴寥寥兮浩歌。
- 雲裾兮風裳，引沆瀣兮朝陽。
- 澹自樂兮僾尚羊，豈無人兮而不香。

## 拼音

- qiu1 lan2 xi1 qing1 qing1 ， de2 dao4 xi1 ru2 su4 。
- juan1 juan1 xi1 hao3 xiu1 ， xing2 yin3 yin3 xi1 bu4 yu2 。
- fu1 ren2 xi1 shu2 huai2 ， mei3 lan2 he2 wei2 xi1 du3 chu3 。
- qiu1 lan2 xi1 ying1 ying1 ， han2 zhang1 xi1 zi4 ming2 。
- shan1 zhong1 xi1 wu2 ren2 ， qi2 yu3 shui2 xi1 wu4 qing1 。
- bei1 fu4 le4 xi1 le4 fu4 bei1 ， chang4 lai2 zhe3 xi1 bu4 ke3 qi1 。
- bei1 mo4 bei1 xi1 you3 suo3 si1 ， le4 mo4 le4 xi1 xin1 xiang1 zhi1 。
- zeng4 zi3 xi1 za2 pei4 ， chao2 neng2 lai2 xi1 xi1 neng2 hui4 。
- mu4 yu3 xi1 sheng1 chou2 ， xin1 liao2 li4 xi1 he2 neng2 kai3 。
- xun4 cang1 cang1 xi1 ru2 he2 ， tian1 bu4 yu3 xi1 yun2 cuo2 cuo2 。
- tu3 wan3 yan3 xi1 zi4 tong1 ， wan3 qing1 yang2 xi1 shan1 zhi1 a1 。
- wang4 mei3 ren2 xi1 bu4 lai2 ， qu4 liao2 liao2 xi1 hao4 ge1 。
- yun2 ju1 xi1 feng1 shang0 ， yin3 hang4 xie4 xi1 chao2 yang2 。
- dan4 zi4 le4 xi1 ai4 shang4 yang2 ， qi3 wu2 ren2 xi1 er2 bu4 xiang1 。

## 注释

## 译文

## 赏析
