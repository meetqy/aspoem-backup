---
id: gao-si-sun-tian-tai-dao-zhong
title: 天台道中
titlePinyin: tian1 tai2 dao4 zhong1
titleSlug: tian-tai-dao-zhong
author: 高似孫
authorPinyin: gao1 si4 sun1
authorSlug: gao-si-sun
dynasty: 宋
dynastyPinyin: song4
dynastySlug: song
tags: []
---

## 正文

- 落花入谿口，山山皆可佳。
- 橫矼碧水急，後峰白雲霾。
- 野藥綴殷子，危松換新釵。
- 魚輕爭湊石，蘭瘦深依涯。
- 此處若有仙，欲留殊未階。
- 一來愛清氣，全是牽幽懷。
- 空色下映水，風聲高在崖。
- 草草亦難通，借泉洗青鞋。

## 拼音

- luo4 hua1 ru4 xi1 kou3 ， shan1 shan1 jie1 ke3 jia1 。
- heng2 gang1 bi4 shui3 ji2 ， hou4 feng1 bai2 yun2 mai2 。
- ye3 yao4 zhui4 yin1 zi3 ， wei1 song1 huan4 xin1 chai1 。
- yu2 qing1 zheng1 cou4 shi2 ， lan2 shou4 shen1 yi1 ya2 。
- ci3 chu3 ruo4 you3 xian1 ， yu4 liu2 shu1 wei4 jie1 。
- yi4 lai2 ai4 qing1 qi4 ， quan2 shi4 qian1 you1 huai2 。
- kong1 se4 xia4 ying4 shui3 ， feng1 sheng1 gao1 zai4 ya2 。
- cao3 cao3 yi4 nan2 tong1 ， jie4 quan2 xi3 qing1 xie2 。

## 注释

## 译文

## 赏析
