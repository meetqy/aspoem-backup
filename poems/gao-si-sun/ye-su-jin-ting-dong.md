---
id: gao-si-sun-ye-su-jin-ting-dong
title: 夜宿金庭洞
titlePinyin: ye4 su4 jin1 ting2 dong4
titleSlug: ye-su-jin-ting-dong
author: 高似孫
authorPinyin: gao1 si4 sun1
authorSlug: gao-si-sun
dynasty: 宋
dynastyPinyin: song4
dynastySlug: song
tags: []
---

## 正文

- 夙聞桐柏山，下入金庭洞。
- 五雲所出沒，千翠相迎送。
- 川明芝自燁，夏冷雪猶凍。
- 沙泉注陽穴，水碧孕陰峒。
- 天光抱瓊室，神力扶蘭棟。
- 其左鬭蒼虯，其西翔紫鳳。
- 中穿穴窈複，傍見石闕空。
- 青煙溜松髓，白水鳴醴甕。
- 怪草不知名，珍禽時曳弄。
- 石蜜吐巖房，琪芳突苔縫。
- 星君時一遊，仙翁亦參從。
- 或乘玄鶴來，或並青鸞控。
- 香趨玉女跪，丹走山靈慟。
- 谷神元不死，玄根在深種。
- 誰其握性命，於此破昏夢。
- 世人少知幾，何能測天用。

## 拼音

- su4 wen2 tong2 bai3 shan1 ， xia4 ru4 jin1 ting2 dong4 。
- wu3 yun2 suo3 chu1 mei2 ， qian1 cui4 xiang1 ying2 song4 。
- chuan1 ming2 zhi1 zi4 ye4 ， xia4 leng3 xue3 you2 dong4 。
- sha1 quan2 zhu4 yang2 xue2 ， shui3 bi4 yun4 yin1 dong4 。
- tian1 guang1 bao4 qiong2 shi4 ， shen2 li4 fu2 lan2 dong4 。
- qi2 zuo3 dou4 cang1 qiu2 ， qi2 xi1 xiang2 zi3 feng4 。
- zhong1 chuan1 xue2 yao3 fu4 ， bang4 jian4 shi2 que4 kong1 。
- qing1 yan1 liu1 song1 sui3 ， bai2 shui3 ming2 li3 weng4 。
- guai4 cao3 bu4 zhi1 ming2 ， zhen1 qin2 shi2 ye4 nong4 。
- shi2 mi4 tu3 yan2 fang2 ， qi2 fang1 tu1 tai2 feng2 。
- xing1 jun1 shi2 yi4 you2 ， xian1 weng1 yi4 can1 cong2 。
- huo4 cheng2 xuan2 he4 lai2 ， huo4 bing4 qing1 luan2 kong4 。
- xiang1 qu1 yu4 nü3 gui4 ， dan1 zou3 shan1 ling2 tong4 。
- gu3 shen2 yuan2 bu4 si3 ， xuan2 gen1 zai4 shen1 zhong3 。
- shui2 qi2 wo4 xing4 ming4 ， wu1 ci3 po4 hun1 meng4 。
- shi4 ren2 shao3 zhi1 ji1 ， he2 neng2 ce4 tian1 yong4 。

## 注释

## 译文

## 赏析
