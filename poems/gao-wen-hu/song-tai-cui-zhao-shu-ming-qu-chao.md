---
id: gao-wen-hu-song-tai-cui-zhao-shu-ming-qu-chao
title: 送台倅趙叔明趨朝
titlePinyin: song4 tai2 cui4 zhao4 shu1 ming2 qu1 chao2
titleSlug: song-tai-cui-zhao-shu-ming-qu-chao
author: 高文虎
authorPinyin: gao1 wen2 hu3
authorSlug: gao-wen-hu
dynasty: 宋
dynastyPinyin: song4
dynastySlug: song
tags: []
---

## 正文

- 羲輪正弭節，別駕忽揚鞭。
- 游從亦雨暑，朋盍知何年。
- 欲敘情繾綣，難得形周旋。
- 譜系玉爲牒，輝華珠在淵。
- 漢家子駿才，今世德麟賢。
- 洊倅丹丘地，平分刺史天。
- 婉畫邁前輩，陰功培後緣。
- 人或得其一，君亦幾於全。
- 微凉起天末，觸熱趨日邊。
- 石橋禮尊者，瓊臺訪遺仙。
- 高張天姥蓋，穩泛雪溪船。
- 稽山萬塍稻，鏡湖千頃蓮。
- 行庖擊小鮮，觸境亂鳴蟬。
- 應酬圖畫中，懷想冕旒前。
- 早渡月千里，晴帆風一川。
- 清都鬰佳氣，絳闕鎖祥煙。
- 放朝上閤後，投謁巖廊先。
- 諸公競羅致，百辟會班聯。
- 託契荷傾蓋，爲僚因贅員。
- 猶憑六六魚，寄問我沈綿。

## 拼音

- xi1 lun2 zheng4 mi3 jie2 ， bie2 jia4 hu1 yang2 bian1 。
- you2 cong2 yi4 yu3 shu3 ， peng2 he2 zhi1 he2 nian2 。
- yu4 xu4 qing2 qian3 quan3 ， nan2 de2 xing2 zhou1 xuan2 。
- pu3 xi4 yu4 wei2 die2 ， hui1 hua2 zhu1 zai4 yuan1 。
- han4 jia1 zi0 jun4 cai2 ， jin1 shi4 de2 lin2 xian2 。
- jian4 cui4 dan1 qiu1 di4 ， ping2 fen1 ci4 shi3 tian1 。
- wan3 hua4 mai4 qian2 bei4 ， yin1 gong1 pei2 hou4 yuan2 。
- ren2 huo4 de2 qi2 yi1 ， jun1 yi4 ji1 wu1 quan2 。
- wei1 liang2 qi3 tian1 mo4 ， chu4 re4 qu1 ri4 bian1 。
- shi2 qiao2 li3 zun1 zhe3 ， qiong2 tai2 fang3 yi2 xian1 。
- gao1 zhang1 tian1 lao3 gai4 ， wen3 fan4 xue3 xi1 chuan2 。
- ji1 shan1 wan4 cheng2 dao4 ， jing4 hu2 qian1 qing3 lian2 。
- xing2 pao2 ji1 xiao3 xian1 ， chu4 jing4 luan4 ming2 chan2 。
- ying1 chou2 tu2 hua4 zhong1 ， huai2 xiang3 mian3 liu2 qian2 。
- zao3 du4 yue4 qian1 li3 ， qing2 fan1 feng1 yi4 chuan1 。
- qing1 dou1 yu4 jia1 qi4 ， jiang4 que4 suo3 xiang2 yan1 。
- fang4 chao2 shang4 he2 hou4 ， tou2 ye4 yan2 lang2 xian1 。
- zhu1 gong1 jing4 luo2 zhi4 ， bai3 pi4 hui4 ban1 lian2 。
- tuo1 qi4 he2 qing1 gai4 ， wei2 liao2 yin1 zhui4 yuan2 。
- you2 ping2 liu4 liu4 yu2 ， ji4 wen4 wo3 shen3 mian2 。

## 注释

## 译文

## 赏析
