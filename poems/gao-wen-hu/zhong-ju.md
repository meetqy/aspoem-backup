---
id: gao-wen-hu-zhong-ju
title: 種菊
titlePinyin: zhong3 ju2
titleSlug: zhong-ju
author: 高文虎
authorPinyin: gao1 wen2 hu3
authorSlug: gao-wen-hu
dynasty: 宋
dynastyPinyin: song4
dynastySlug: song
tags: []
---

## 正文

- 菊載種農經，不見詩三百。
- 周官敘鞠衣，一言僅可摘。
- 黄華紀呂令，落英餐楚客。
- 伯始飲得壽，桐君書探賾。
- 移根候萌動，需時當甲拆。
- 我羨柴桑里，敢希履道宅。
- 不種兒女花，朱朱與白白。
- 閲譜品雖多，求栽地恐窄。
- 揠苗助其長，抱甕溉以澤。
- 朗詠黄爲正，流播風傳格。
- 寒香紫茁蘭，晚節銅柯柏。
- 相繼早梅芳，一笑巡簷索。

## 拼音

- ju2 zai4 zhong3 nong2 jing1 ， bu2 jian4 shi1 san1 bai3 。
- zhou1 guan1 xu4 ju1 yi1 ， yi4 yan2 jin3 ke3 zhai1 。
- huang2 hua2 ji4 lü3 ling4 ， luo4 ying1 can1 chu3 ke4 。
- bo2 shi3 yin3 de2 shou4 ， tong2 jun1 shu1 tan4 ze2 。
- yi2 gen1 hou4 meng2 dong4 ， xu1 shi2 dang1 jia3 chai1 。
- wo3 xian4 chai2 sang1 li3 ， gan3 xi1 lü3 dao4 zhai2 。
- bu4 zhong3 er2 nü3 hua1 ， zhu1 zhu1 yu3 bai2 bai2 。
- yue4 pu3 pin3 sui1 duo1 ， qiu2 zai1 di4 kong3 zhai3 。
- ya4 miao2 zhu4 qi2 chang2 ， bao4 weng4 gai4 yi3 ze2 。
- lang3 yong3 huang2 wei2 zheng4 ， liu2 bo1 feng1 chuan2 ge2 。
- han2 xiang1 zi3 zhuo2 lan2 ， wan3 jie2 tong2 ke1 bai3 。
- xiang1 ji4 zao3 mei2 fang1 ， yi2 xiao4 xun2 yan2 suo3 。

## 注释

## 译文

## 赏析
