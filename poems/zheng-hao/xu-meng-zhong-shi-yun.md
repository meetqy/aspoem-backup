---
id: zheng-hao-xu-meng-zhong-shi-yun
title: 續夢中十韻
titlePinyin: xu4 meng4 zhong1 shi2 yun4
titleSlug: xu-meng-zhong-shi-yun
author: 鄭顥
authorPinyin: zheng4 hao4
authorSlug: zheng-hao
dynasty: 唐
dynastyPinyin: tang2
dynastySlug: tang
tags: []
---

## 正文

- 間歲流虹節，歸軒出禁扃。
- 奔波陶畏景，蕭灑夢殊庭。
- 境象非曾到，崇嚴昔未經。
- 日斜烏斂翼，風動鶴飄翎。
- 異苑人爭集，涼臺筆不停。
- 石門霧露白，玉殿莓苔青。
- 若匪災先兆，何緣思入冥。
- 御爐虛仗馬，華蓋負云亭。
- 白日成千古，金縢閟九齡。
- 小臣哀絕筆，湖上泣青萍。

## 拼音

- jian4 sui4 liu2 hong2 jie2 ， gui1 xuan1 chu1 jin4 jiong1 。
- ben1 bo1 tao2 wei4 jing3 ， xiao1 sa3 meng4 shu1 ting2 。
- jing4 xiang4 fei1 ceng2 dao4 ， chong2 yan2 xi1 wei4 jing1 。
- ri4 xie2 wu1 lian3 yi4 ， feng1 dong4 he4 piao1 ling2 。
- yi4 yuan4 ren2 zheng1 ji2 ， liang2 tai2 bi3 bu4 ting2 。
- shi2 men2 wu4 lou4 bai2 ， yu4 dian4 mei2 tai2 qing1 。
- ruo4 fei3 zai1 xian1 zhao4 ， he2 yuan2 si1 ru4 ming2 。
- yu4 lu2 xu1 zhang4 ma3 ， hua2 gai4 fu4 yun2 ting2 。
- bai2 ri4 cheng2 qian1 gu3 ， jin1 teng2 bi4 jiu3 ling2 。
- xiao3 chen2 ai1 jue2 bi3 ， hu2 shang4 qi4 qing1 ping2 。

## 注释

## 译文

## 赏析
