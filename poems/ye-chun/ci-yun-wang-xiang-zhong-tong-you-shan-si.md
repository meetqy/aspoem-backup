---
id: ye-chun-ci-yun-wang-xiang-zhong-tong-you-shan-si
title: 次韻王翔仲同遊山寺
titlePinyin: ci4 yun4 wang2 xiang2 zhong4 tong2 you2 shan1 si4
titleSlug: ci-yun-wang-xiang-zhong-tong-you-shan-si
author: 葉椿
authorPinyin: ye4 chun1
authorSlug: ye-chun
dynasty: 宋
dynastyPinyin: song4
dynastySlug: song
tags: []
---

## 正文

- 偶穿謝屐邀東陽，踏破煙霞到上方。
- 遠水波平縑素展，遙山雪盡畫圖張。
- 旋生蕙葉沿幽澗，未有花枝出矮牆。
- 冉冉翠眉舒弱柳，盈盈青眼綴條桑。
- 雲庵共訪霜眉老，瓦鼎初然柏子香。
- 書史滿前真脫灑，軒窗無處不清涼。
- 南枝玉蕾標容瘦，北苑雲凝氣味長。
- 滌硯探題皆白雪，調琴奏曲盡清商。
- 三分春色行將半，一月人生笑上常。
- 莫羨蒿藜承雨露，自矜松柏耐冰霜。
- 利途波浪從教險，人世榮枯未可量。
- 且趁良辰恣行樂，時來衡陋自生光。

## 拼音

- ou3 chuan1 xie4 ji1 yao1 dong1 yang2 ， ta4 po4 yan1 xia2 dao4 shang4 fang1 。
- yuan3 shui3 bo1 ping2 jian1 su4 zhan3 ， yao2 shan1 xue3 jin4 hua4 tu2 zhang1 。
- xuan2 sheng1 hui4 ye4 yan2 you1 jian4 ， wei4 you3 hua1 zhi1 chu1 ai3 qiang2 。
- ran3 ran3 cui4 mei2 shu1 ruo4 liu3 ， ying2 ying2 qing1 yan3 zhui4 tiao2 sang1 。
- yun2 an1 gong4 fang3 shuang1 mei2 lao3 ， wa3 ding3 chu1 ran2 bai3 zi3 xiang1 。
- shu1 shi3 man3 qian2 zhen1 tuo1 sa3 ， xuan1 chuang1 wu2 chu3 bu4 qing1 liang2 。
- nan2 zhi1 yu4 lei3 biao1 rong2 shou4 ， bei3 yuan4 yun2 ning2 qi4 wei4 chang2 。
- di2 yan4 tan4 ti2 jie1 bai2 xue3 ， diao4 qin2 zou4 qu3 jin4 qing1 shang1 。
- san1 fen1 chun1 se4 xing2 jiang1 ban4 ， yi1 yue4 ren2 sheng1 xiao4 shang4 chang2 。
- mo4 xian4 hao1 li2 cheng2 yu3 lu4 ， zi4 jin1 song1 bai3 nai4 bing1 shuang1 。
- li4 tu2 bo1 lang4 cong2 jiao4 xian3 ， ren2 shi4 rong2 ku1 wei4 ke3 liang2 。
- qie3 chen4 liang2 chen2 zi4 xing2 le4 ， shi2 lai2 heng2 lou4 zi4 sheng1 guang1 。

## 注释

## 译文

## 赏析
