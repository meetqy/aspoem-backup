---
id: jia-qiao-wei-jian-gong-yue-fu-su-qin-tang
title: 爲簡公約賦素琴堂
titlePinyin: wei2 jian3 gong1 yue1 fu4 su4 qin2 tang2
titleSlug: wei-jian-gong-yue-fu-su-qin-tang
author: 郟僑
authorPinyin: jia2 qiao2
authorSlug: jia-qiao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 素琴之堂虛且清，素琴之韻淪杳冥。
- 神閑意定默自鳴，宮商不動誰與聽。
- 堂中道人骨不俗，貌龐形端顔瑩玉。
- 我嘗見之醒心目，寧必絲桐絃斷續。
- 嗚乎靖節已死不復聞，成虧相半疑昭文。
- 阮手鍾耳相吐吞，素琴之道詎可論。
- 道人道人聽我語，紛紛世俗誰師古。
- 金徽玉軫方步武，虛堂榜名無自苦。

## 拼音

- su4 qin2 zhi1 tang2 xu1 qie3 qing1 ， su4 qin2 zhi1 yun4 lun2 yao3 ming2 。
- shen2 xian2 yi4 ding4 mo4 zi4 ming2 ， gong1 shang1 bu2 dong4 shui2 yu3 ting1 。
- tang2 zhong1 dao4 ren2 gu3 bu4 su2 ， mao4 pang2 xing2 duan1 yan2 ying2 yu4 。
- wo3 chang2 jian4 zhi1 xing3 xin1 mu4 ， ning2 bi4 si1 tong2 xian2 duan4 xu4 。
- wu1 hu1 jing4 jie2 yi3 si3 bu2 fu4 wen2 ， cheng2 kui1 xiang1 ban4 yi2 zhao1 wen2 。
- ruan3 shou3 zhong1 er3 xiang1 tu3 tun1 ， su4 qin2 zhi1 dao4 ju4 ke3 lun4 。
- dao4 ren2 dao4 ren2 ting1 wo3 yu3 ， fen1 fen1 shi4 su2 shui2 shi1 gu3 。
- jin1 hui1 yu4 zhen3 fang1 bu4 wu3 ， xu1 tang2 bang3 ming2 wu2 zi4 ku3 。

## 注释

## 译文

## 赏析
