---
id: chang-ting-chun-you-qi-nian-ding-wei-shi-yi-yue-shuo-cai-jiu-xuan-zi-jiang-dong-ti-xing-gui-di-jia-shi-san-guan-zhu-gong-yi-feng-shuang-sui-qi-jie-he-han-xia-wen-zhang-fen-yun-fu-shi-song-bie-de-han-zi
title: 淳祐七年丁未十一月朔蔡久軒自江東提刑歸抵家時三館諸公以風霜隨氣節河漢下文章分韻賦詩送別得漢字
titlePinyin: chun2 you4 qi1 nian2 ding1 wei4 shi2 yi1 yue4 shuo4 cai4 jiu3 xuan1 zi4 jiang1 dong1 ti2 xing2 gui1 di3 jia1 shi2 san1 guan3 zhu1 gong1 yi3 feng1 shuang1 sui2 qi4 jie2 he2 han4 xia4 wen2 zhang1 fen1 yun4 fu4 shi1 song4 bie2 de2 han4 zi4
titleSlug: chun-you-qi-nian-ding-wei-shi-yi-yue-shuo-cai-jiu-xuan-zi-jiang-dong-ti-xing-gui-di-jia-shi-san-guan-zhu-gong-yi-feng-shuang-sui-qi-jie-he-han-xia-wen-zhang-fen-yun-fu-shi-song-bie-de-han-zi
author: 常挺
authorPinyin: chang2 ting3
authorSlug: chang-ting
dynasty: 宋
dynastyPinyin: song4
dynastySlug: song
tags: []
---

## 正文

- 慶元道學家，紫陽諸弟冠。
- 正印君得之，理窟講深貫。
- 雄文摛玉堂，直筆插東觀。
- 粹然中和容，清廟古珪瓚。
- 遯翁上封事，猶或以蓍斷。
- 君袖秋月章，直造紫皇案。
- 赤手搏長鯨，未能分萬段。
- 白華久無詩，清風可激頑。
- 去身似葉輕，來事如麻亂。
- 帝憂大江東，所至有水旱。
- 列宿選郎闈，福星下霄漢。
- 祇恐席未溫，宣室夜將半。

## 拼音

- qing4 yuan2 dao4 xue2 jia1 ， zi3 yang2 zhu1 di4 guan1 。
- zheng4 yin4 jun1 de2 zhi1 ， li3 ku1 jiang3 shen1 guan4 。
- xiong2 wen2 chi1 yu4 tang2 ， zhi2 bi3 cha1 dong1 guan1 。
- cui4 ran2 zhong1 he2 rong2 ， qing1 miao4 gu3 gui1 zan4 。
- dun4 weng1 shang4 feng1 shi4 ， you2 huo4 yi3 shi1 duan4 。
- jun1 xiu4 qiu1 yue4 zhang1 ， zhi2 zao4 zi3 huang2 an4 。
- chi4 shou3 bo2 chang2 jing1 ， wei4 neng2 fen1 wan4 duan4 。
- bai2 hua2 jiu3 wu2 shi1 ， qing1 feng1 ke3 ji1 wan2 。
- qu4 shen1 si4 ye4 qing1 ， lai2 shi4 ru2 ma2 luan4 。
- di4 you1 da4 jiang1 dong1 ， suo3 zhi4 you3 shui3 han4 。
- lie4 su4 xuan3 lang2 wei2 ， fu2 xing1 xia4 xiao1 han4 。
- qi2 kong3 xi2 wei4 wen1 ， xuan1 shi4 ye4 jiang1 ban4 。

## 注释

## 译文

## 赏析
