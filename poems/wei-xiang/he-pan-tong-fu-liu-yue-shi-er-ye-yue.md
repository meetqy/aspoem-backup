---
id: wei-xiang-he-pan-tong-fu-liu-yue-shi-er-ye-yue
title: 和潘通甫六月十二夜月
titlePinyin: he2 pan1 tong1 fu3 liu4 yue4 shi2 er4 ye4 yue4
titleSlug: he-pan-tong-fu-liu-yue-shi-er-ye-yue
author: 韋驤
authorPinyin: wei2 xiang1
authorSlug: wei-xiang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 去望猶三夕，光華宛矣同。
- 炎天幾及半，午夜喜當中。
- 爽氣乾坤滿，清輝宇宙通。
- 恍瞻銀界白，遽失火雲紅。
- 庭葉霜花泛，池波雪色融。
- 閭閻消烈暑，寥廓散輕風。
- 快若離深甑，飄然出大籠。
- 秋毫歸一鑒，宿翳却千重。
- 誰弄桓伊笛，徒思范蠡篷。
- 魁杓俄轉北，箕尾漸回東。
- 林静疏瑶圃，橋虛臥玉虹。
- 餘凉入幽室，暗霧泫深叢。
- 緯象光仍小，銀河派自洪。
- 依希太清境，彷彿廣寒宫。
- 鳥宿羣疑定，人閑萬慮空。
- 調琴閒對客，酌酒旋呼童。
- 莫語身兼世，休論萍與蓬。
- 且來明月下，舉白聽梧桐。

## 拼音

- qu4 wang4 you2 san1 xi1 ， guang1 hua2 wan3 yi3 tong2 。
- yan2 tian1 ji1 ji2 ban4 ， wu3 ye4 xi3 dang1 zhong1 。
- shuang3 qi4 qian2 kun1 man3 ， qing1 hui1 yu3 zhou4 tong1 。
- huang3 zhan1 yin2 jie4 bai2 ， ju4 shi1 huo3 yun2 hong2 。
- ting2 ye4 shuang1 hua1 fan4 ， chi2 bo1 xue3 se4 rong2 。
- lü2 yan2 xiao1 lie4 shu3 ， liao2 kuo4 san4 qing1 feng1 。
- kuai4 ruo4 li2 shen1 zeng4 ， piao1 ran2 chu1 da4 long2 。
- qiu1 hao2 gui1 yi2 jian4 ， su4 yi4 que4 qian1 chong2 。
- shui2 nong4 huan2 yi1 di2 ， tu2 si1 fan4 li3 peng2 。
- kui2 shao2 e2 zhuan3 bei3 ， ji1 wei3 jian4 hui2 dong1 。
- lin2 jing4 shu1 yao2 pu3 ， qiao2 xu1 wo4 yu4 hong2 。
- yu2 liang2 ru4 you1 shi4 ， an4 wu4 xuan4 shen1 cong2 。
- wei3 xiang4 guang1 reng2 xiao3 ， yin2 he2 pai4 zi4 hong2 。
- yi1 xi1 tai4 qing1 jing4 ， pang2 fu2 guang3 han2 gong1 。
- niao3 su4 qun2 yi2 ding4 ， ren2 xian2 wan4 lü4 kong1 。
- diao4 qin2 xian2 dui4 ke4 ， zhuo2 jiu3 xuan2 hu1 tong2 。
- mo4 yu3 shen1 jian1 shi4 ， xiu1 lun4 ping2 yu3 peng2 。
- qie3 lai2 ming2 yue4 xia4 ， ju3 bai2 ting1 wu2 tong2 。

## 注释

## 译文

## 赏析
