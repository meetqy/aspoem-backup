---
id: wei-xiang-song-yi-ling-gao-xuan-shi
title: 送益鈴高宣事
titlePinyin: song4 yi4 ling2 gao1 xuan1 shi4
titleSlug: song-yi-ling-gao-xuan-shi
author: 韋驤
authorPinyin: wei2 xiang1
authorSlug: wei-xiang
dynasty: 宋
dynastyPinyin: song4
dynastySlug: song
tags: []
---

## 正文

- 王孫遠器世功勳，材畧縱横舊出倫。
- 春事近違文陛側，鈴兵遥指錦江濱。
- 贈篇累什皆通貴，去國賒程少故人。
- 傾蓋相懽一樽酒，感君離思併如新。

## 拼音

- wang2 sun1 yuan3 qi4 shi4 gong1 xun1 ， cai2 lüe4 zong4 heng2 jiu4 chu1 lun2 。
- chun1 shi4 jin4 wei2 wen2 bi4 ce4 ， ling2 bing1 yao2 zhi3 jin3 jiang1 bin1 。
- zeng4 pian1 lei4 shen2 jie1 tong1 gui4 ， qu4 guo2 she1 cheng2 shao3 gu4 ren2 。
- qing1 gai4 xiang1 huan1 yi4 zun1 jiu3 ， gan3 jun1 li2 si1 bing4 ru2 xin1 。

## 注释

## 译文

## 赏析
