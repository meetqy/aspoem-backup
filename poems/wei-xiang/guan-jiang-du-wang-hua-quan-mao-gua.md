---
id: wei-xiang-guan-jiang-du-wang-hua-quan-mao-gua
title: 觀江都王畫拳毛騧
titlePinyin: guan1 jiang1 du1 wang2 hua4 quan2 mao2 gua1
titleSlug: guan-jiang-du-wang-hua-quan-mao-gua
author: 韋驤
authorPinyin: wei2 xiang1
authorSlug: wei-xiang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 憶昔曾觀名畫記，畫馬獨貴江都王。
- 當時所畫拳毛騧，聲名氣格凌有唐。
- 太宗愛之自題識，縑素翕赩生輝光。
- 何年流落傳人間，至今不冺猶珍藏。
- 高堂邂逅一注目，彷彿神駿如騰驤。
- 拳毛騧非凡馬匹，天駟之精爲時出。
- 虬鬚英主數跨鞍，出入戈鋋勢飄逸。
- 穀州洺水血戰酣，電轉風馳萬人屈。
- 欃槍掃盡社稷牢，歸來始覺金創密。
- 江都能事妙入神，落筆奪得造化真。
- 星瞳月頰批竹耳，一毫不謬誠絕倫。
- 時移物化丹青在，後世乃識真騏驎。
- 寂寥莫繼數百載，世間唯有曹将軍。
- 將軍畫馬超儔侣，於此區區奚足數。
- 爲圖謾雜師子花，忍使龍媒失其處。
- 予知此畫名實兼，虚美安能動今古。
- 歎嗟不足聊一歌，却愧辭華非杜甫。

## 拼音

- yi4 xi1 ceng2 guan1 ming2 hua4 ji4 ， hua4 ma3 du2 gui4 jiang1 du1 wang2 。
- dang1 shi2 suo3 hua4 quan2 mao2 gua1 ， sheng1 ming2 qi4 ge2 ling2 you3 tang2 。
- tai4 zong1 ai4 zhi1 zi4 ti2 shi2 ， jian1 su4 xi1 xi4 sheng1 hui1 guang1 。
- he2 nian2 liu2 luo4 chuan2 ren2 jian4 ， zhi4 jin1 bu4 min3 you2 zhen1 cang2 。
- gao1 tang2 xie4 hou4 yi2 zhu4 mu4 ， pang2 fu2 shen2 jun4 ru2 teng2 xiang1 。
- quan2 mao2 gua1 fei1 fan2 ma3 pi3 ， tian1 si4 zhi1 jing1 wei2 shi2 chu1 。
- qiu2 xu1 ying1 zhu3 shu4 kua4 an1 ， chu1 ru4 ge1 chan2 shi4 piao1 yi4 。
- gu3 zhou1 ming2 shui3 xue4 zhan4 han1 ， dian4 zhuan3 feng1 chi2 wan4 ren2 qu1 。
- chan2 qiang1 sao3 jin4 she4 ji4 lao2 ， gui1 lai2 shi3 jue2 jin1 chuang4 mi4 。
- jiang1 du1 neng2 shi4 miao4 ru4 shen2 ， luo4 bi3 duo2 de2 zao4 hua4 zhen1 。
- xing1 tong2 yue4 jia2 pi1 zhu2 er3 ， yi4 hao2 bu2 miu4 cheng2 jue2 lun2 。
- shi2 yi2 wu4 hua4 dan1 qing1 zai4 ， hou4 shi4 nai3 shi2 zhen1 qi2 lin2 。
- ji4 liao2 mo4 ji4 shu4 bai3 zai4 ， shi4 jian4 wei2 you3 cao2 jiang1 jun1 。
- jiang1 jun1 hua4 ma3 chao1 chou2 lü3 ， wu1 ci3 qu1 qu1 xi1 zu2 shu4 。
- wei2 tu2 man2 za2 shi1 zi3 hua1 ， ren3 shi3 long2 mei2 shi1 qi2 chu3 。
- yu3 zhi1 ci3 hua4 ming2 shi2 jian1 ， xu1 mei3 an1 neng2 dong4 jin1 gu3 。
- tan4 jie1 bu4 zu2 liao2 yi4 ge1 ， que4 kui4 ci2 hua2 fei1 du4 fu3 。

## 注释

## 译文

## 赏析
