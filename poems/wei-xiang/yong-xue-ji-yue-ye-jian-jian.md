---
id: wei-xiang-yong-xue-ji-yue-ye-jian-jian
title: 詠雪霽月夜見簡
titlePinyin: yong3 xue3 ji4 yue4 ye4 jian4 jian3
titleSlug: yong-xue-ji-yue-ye-jian-jian
author: 韋驤
authorPinyin: wei2 xiang1
authorSlug: wei-xiang
dynasty: 宋
dynastyPinyin: song4
dynastySlug: song
tags: []
---

## 正文

- 百尺城頭雪月間，城樓更向碧霄干。
- 優游野步來危坐，彷彿仙蹤在廣寒。
- 幽致獨爲中夜賞，清輝分與近鄰看。
- 瑶臺十二傳佳句，瀟灑高情豈易闌。

## 拼音

- bai3 chi3 cheng2 tou2 xue3 yue4 jian4 ， cheng2 lou2 geng4 xiang4 bi4 xiao1 gan1 。
- you1 you2 ye3 bu4 lai2 wei1 zuo4 ， pang2 fu2 xian1 zong1 zai4 guang3 han2 。
- you1 zhi4 du2 wei2 zhong1 ye4 shang3 ， qing1 hui1 fen1 yu3 jin4 lin2 kan4 。
- yao2 tai2 shi2 er4 chuan2 jia1 ju4 ， xiao1 sa3 gao1 qing2 qi3 yi4 lan2 。

## 注释

## 译文

## 赏析
