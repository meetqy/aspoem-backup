---
id: wei-xiang-shi-ao
title: 石鏊
titlePinyin: shi2 ao4
titleSlug: shi-ao
author: 韋驤
authorPinyin: wei2 xiang1
authorSlug: wei-xiang
dynasty: 宋
dynastyPinyin: song4
dynastySlug: song
tags: []
---

## 正文

- 石鏊久已傳，往還迷所自。
- 下馬詰亭卒，指以水之涘。
- 徐行即其旁，執钁俟我至。
- 問其将胡爲，云此久埋秘。
- 泥沙亦易發，應手可立致。
- 逡巡肆揮舉，兩鏊露精粹。
- 青如碧琅玕，光瑩非琢治。
- 圓模出自然，小大羌有貳。
- 石根不可窮，名鏊乃以類。
- 象物固其偶，蕪沒良可喟。
- 儻非以名求，何以見珍異。
- 顧我乏高才，爲詩強標識。

## 拼音

- shi2 ao4 jiu3 yi3 chuan2 ， wang3 huan2 mi2 suo3 zi4 。
- xia4 ma3 jie2 ting2 zu2 ， zhi3 yi3 shui3 zhi1 si4 。
- xu2 hang2 ji2 qi2 pang2 ， zhi2 jue2 si4 wo3 zhi4 。
- wen4 qi2 jiang1 hu2 wei2 ， yun2 ci3 jiu3 mai2 mi4 。
- ni2 sha1 yi4 yi4 fa1 ， ying1 shou3 ke3 li4 zhi4 。
- qun1 xun2 si4 hui1 ju3 ， liang3 ao4 lu4 jing1 cui4 。
- qing1 ru2 bi4 lang2 gan1 ， guang1 ying2 fei1 zhuo2 zhi4 。
- yuan2 mo2 chu1 zi4 ran2 ， xiao3 da4 qiang1 you3 er4 。
- shi2 gen1 bu4 ke3 qiong2 ， ming2 ao4 nai3 yi3 lei4 。
- xiang4 wu4 gu4 qi2 ou3 ， wu2 mei2 liang2 ke3 kui4 。
- tang3 fei1 yi3 ming2 qiu2 ， he2 yi3 jian4 zhen1 yi4 。
- gu4 wo3 fa2 gao1 cai2 ， wei2 shi1 qiang2 biao1 shi2 。

## 注释

## 译文

## 赏析
