---
id: wei-xiang-jiu-ri-feng-huang-si
title: 九日鳳凰寺
titlePinyin: jiu3 ri4 feng4 huang2 si4
titleSlug: jiu-ri-feng-huang-si
author: 韋驤
authorPinyin: wei2 xiang1
authorSlug: wei-xiang
dynasty: 宋
dynastyPinyin: song4
dynastySlug: song
tags: []
---

## 正文

- 節物驚重九，區區尚山行。
- 固無登高約，遲明即修程。
- 下馬入古寺，榜懸鳳凰名。
- 來巢古所傳，至今得徽稱。
- 拂席坐其堂，耳目一以清。
- 歘然壯穉集，往往持盤甖。
- 問其何以至，云此謝秋成。
- 年年當此時，村落相經營。
- 薄具𤌭飣餖，所将惟至誠。
- 感此良自嘆，吾生殆如萍。
- 從仕徒衮衮，退亦無田耕。
- 去歲嘗爲客，今晨復遄征。
- 佳節眼前過，有酒難獨傾。
- 紫萸金菊花，何以爲芳馨。
- 豈如羣野人，蹄涔自紓情。
- 行矣姑勉強，義命心所明。

## 拼音

- jie2 wu4 jing1 chong2 jiu3 ， qu1 qu1 shang4 shan1 xing2 。
- gu4 wu2 deng1 gao1 yue1 ， chi2 ming2 ji2 xiu1 cheng2 。
- xia4 ma3 ru4 gu3 si4 ， bang3 xuan2 feng4 huang2 ming2 。
- lai2 chao2 gu3 suo3 chuan2 ， zhi4 jin1 de2 hui1 cheng1 。
- fu2 xi2 zuo4 qi2 tang2 ， er3 mu4 yi4 yi3 qing1 。
- xu1 ran2 zhuang4 zhi4 ji2 ， wang3 wang3 chi2 pan2 ying1 。
- wen4 qi2 he2 yi3 zhi4 ， yun2 ci3 xie4 qiu1 cheng2 。
- nian2 nian2 dang1 ci3 shi2 ， cun1 luo4 xiang1 jing1 ying2 。
- bao2 ju4 𤌭 ding4 dou4 ， suo3 jiang1 wei2 zhi4 cheng2 。
- gan3 ci3 liang2 zi4 tan4 ， wu2 sheng1 dai4 ru2 ping2 。
- cong2 shi4 tu2 gun3 gun3 ， tui4 yi4 wu2 tian2 geng1 。
- qu4 sui4 chang2 wei2 ke4 ， jin1 chen2 fu4 chuan2 zheng1 。
- jia1 jie2 yan3 qian2 guo4 ， you3 jiu3 nan2 du2 qing1 。
- zi3 yu2 jin1 ju2 hua1 ， he2 yi3 wei2 fang1 xin1 。
- qi3 ru2 qun2 ye3 ren2 ， ti2 cen2 zi4 shu1 qing2 。
- xing2 yi3 gu1 mian3 qiang2 ， yi4 ming4 xin1 suo3 ming2 。

## 注释

## 译文

## 赏析
