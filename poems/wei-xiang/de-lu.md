---
id: wei-xiang-de-lu
title: 得鹿
titlePinyin: de2 lu4
titleSlug: de-lu
author: 韋驤
authorPinyin: wei2 xiang1
authorSlug: wei-xiang
dynasty: 宋
dynastyPinyin: song4
dynastySlug: song
tags: []
---

## 正文

- 呦呦山中鹿，倉卒出深藪。
- 車徒歘以至，驚顧却衝走。
- 荷篋適當之，觝觸難措手。
- 一夫不能勝，掎角賴前後。
- 我馬止其所，險隘不敢驟。
- 思欲縱之去，騰突懼反受。
- 𨃪𨈌縶四足，憤氣徒陰吼。
- 更番耦八肩，雙隻度九堠。
- 順風率汗背，暮達行館右。
- 解徽置中庭，微息已絕脰。
- 事殊注虞旗，難以公私剖。
- 臠割遇善屠，騞砉聲隨肘。
- 均霑及兵隸，不使或薄厚。
- 投醪古所重，况此徧羣口。
- 聞音不食肉，兹義予獨守。
- 猗嗟鹿之微，共命殆非偶。
- 不由馳獵窘，不以罟擭誘。
- 逡巡赴死地，有若杵投臼。
- 無乃失所向，猖狂自貽咎。
- 彼類榛莽間，知而能警否。

## 拼音

- you1 you1 shan1 zhong1 lu4 ， cang1 zu2 chu1 shen1 sou3 。
- ju1 tu2 xu1 yi3 zhi4 ， jing1 gu4 que4 chong1 zou3 。
- he2 qie4 shi4 dang1 zhi1 ， di3 chu4 nan2 cuo4 shou3 。
- yi4 fu1 bu4 neng2 sheng4 ， ji3 jiao3 lai4 qian2 hou4 。
- wo3 ma3 zhi3 qi2 suo3 ， xian3 ai4 bu4 gan3 zhou4 。
- si1 yu4 zong4 zhi1 qu4 ， teng2 tu1 ju4 fan3 shou4 。
- 𨃪𨈌 zhi2 si4 zu2 ， fen4 qi4 tu2 yin1 hou3 。
- geng1 fan1 ou3 ba1 jian1 ， shuang1 zhi1 du4 jiu3 hou4 。
- shun4 feng1 lü4 han4 bei4 ， mu4 da2 xing2 guan3 you4 。
- jie3 hui1 zhi4 zhong1 ting2 ， wei1 xi1 yi3 jue2 dou4 。
- shi4 shu1 zhu4 yu2 qi2 ， nan2 yi3 gong1 si1 pou1 。
- luan2 ge1 yu4 shan4 tu2 ， huo1 hua1 sheng1 sui2 zhou3 。
- jun1 zhan1 ji2 bing1 li4 ， bu4 shi3 huo4 bao2 hou4 。
- tou2 lao2 gu3 suo3 zhong4 ， kuang4 ci3 bian4 qun2 kou3 。
- wen2 yin1 bu4 shi2 rou4 ， zi1 yi4 yu3 du2 shou3 。
- yi1 jie1 lu4 zhi1 wei1 ， gong4 ming4 dai4 fei1 ou3 。
- bu4 you2 chi2 lie4 jiong3 ， bu4 yi3 gu3 huo4 you4 。
- qun1 xun2 fu4 si3 di4 ， you3 ruo4 chu3 tou2 jiu4 。
- wu2 nai3 shi1 suo3 xiang4 ， chang1 kuang2 zi4 yi2 jiu4 。
- bi3 lei4 zhen1 mang3 jian4 ， zhi1 er2 neng2 jing3 fou3 。

## 注释

## 译文

## 赏析
