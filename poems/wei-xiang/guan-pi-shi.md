---
id: wei-xiang-guan-pi-shi
title: 觀劈石
titlePinyin: guan1 pi1 shi2
titleSlug: guan-pi-shi
author: 韋驤
authorPinyin: wei2 xiang1
authorSlug: wei-xiang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 籃輿遠冒西山色，宛轉羊腸踏寒碧。
- 巖涯深處屢騰聲，何事晴雲多霹靂。
- 尋聲迤邐過枯林，始見羣工劈山石。
- 斧斤鋒刃奚足云，鐵楔縱横乃爲力。
- 隨文察理以段致，大或尋常小盈尺。
- 心冥手應出自然，不啻庖丁操騞砉。
- 問其勤苦将胡爲，驅車運致希酬直。
- 牛山濯濯罹採伐，萌蘖悄如無夜息。
- 此山遭值甚牛山，攻撃何年可終極。
- 石頑人智其奈何，智巧反爲天地賊。

## 拼音

- lan2 yu2 yuan3 mao4 xi1 shan1 se4 ， wan3 zhuan3 yang2 chang2 ta4 han2 bi4 。
- yan2 ya2 shen1 chu3 lü3 teng2 sheng1 ， he2 shi4 qing2 yun2 duo1 pi1 li4 。
- xun2 sheng1 yi3 li3 guo4 ku1 lin2 ， shi3 jian4 qun2 gong1 pi1 shan1 shi2 。
- fu3 jin1 feng1 ren4 xi1 zu2 yun2 ， tie3 xie1 zong4 heng2 nai3 wei2 li4 。
- sui2 wen2 cha2 li3 yi3 duan4 zhi4 ， da4 huo4 xun2 chang2 xiao3 ying2 chi3 。
- xin1 ming2 shou3 ying1 chu1 zi4 ran2 ， bu2 chi4 pao2 ding1 cao1 huo1 hua1 。
- wen4 qi2 qin2 ku3 jiang1 hu2 wei2 ， qu1 ju1 yun4 zhi4 xi1 chou2 zhi2 。
- niu2 shan1 zhuo2 zhuo2 li2 cai3 fa2 ， meng2 nie4 qiao1 ru2 wu2 ye4 xi1 。
- ci3 shan1 zao1 zhi2 shen4 niu2 shan1 ， gong1 ji1 he2 nian2 ke3 zhong1 ji2 。
- shi2 wan2 ren2 zhi4 qi2 nai4 he2 ， zhi4 qiao3 fan3 wei2 tian1 di4 zei2 。

## 注释

## 译文

## 赏析
