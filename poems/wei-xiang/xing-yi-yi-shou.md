---
id: wei-xiang-xing-yi-yi-shou
title: 行役一首
titlePinyin: xing2 yi4 yi4 shou3
titleSlug: xing-yi-yi-shou
author: 韋驤
authorPinyin: wei2 xiang1
authorSlug: wei-xiang
dynasty: 宋
dynastyPinyin: song4
dynastySlug: song
tags: []
---

## 正文

- 浮梁跨寒溪，出郭十餘里。
- 暝投僧舍宿，月影清如水。
- 剪燭吏人退，孤坐俄隱几。
- 逡巡念歲月，彫疏驚鬢齒。
- 少學雖自勇，壯行何不偉。
- 胡爲浪奔走，豈足稱使指。
- 許國徒有心，歸田尚無擬。
- 徘徊仕路間，老大良可恥。
- 氣弱不耐飲，詩多常累紙。
- 一吟聊破悶，再詠漸輳理。
- 以及百千言，往往不能已。
- 且以養情性，固非爭綺靡。
- 此樂非絲竹，美聽不在耳。
- 紆鬰得以紓，易直油然起。
- 所以驅馳中，冥搜未嘗弛。
- 今宵幸夷曠，似匪塵紛邇。
- 悠悠萬感集，銷爍欲何以。
- 遂爲行役篇，篇成姑自喜。
- 揮毫復吟諷，若與嘉賓比。
- 疏泉以養泉，所益不在彼。
- 蛟蚓間相雜，要之適吾己。
- 儻或不吾知，奚卹譏狂斐。

## 拼音

- fu2 liang2 kua4 han2 xi1 ， chu1 guo1 shi2 yu2 li3 。
- ming2 tou2 seng1 she4 su4 ， yue4 ying3 qing1 ru2 shui3 。
- jian3 zhu2 li4 ren2 tui4 ， gu1 zuo4 e2 yin3 ji3 。
- qun1 xun2 nian4 sui4 yue4 ， diao1 shu1 jing1 bin4 chi3 。
- shao3 xue2 sui1 zi4 yong3 ， zhuang4 xing2 he2 bu4 wei3 。
- hu2 wei2 lang4 ben1 zou3 ， qi3 zu2 cheng1 shi3 zhi3 。
- xu1 guo2 tu2 you3 xin1 ， gui1 tian2 shang4 wu2 ni3 。
- pai2 huai2 shi4 lu4 jian4 ， lao3 da4 liang2 ke3 chi3 。
- qi4 ruo4 bu2 nai4 yin3 ， shi1 duo1 chang2 lei4 zhi3 。
- yi4 yin2 liao2 po4 men4 ， zai4 yong3 jian4 cou4 li3 。
- yi3 ji2 bai3 qian1 yan2 ， wang3 wang3 bu4 neng2 yi3 。
- qie3 yi3 yang3 qing2 xing4 ， gu4 fei1 zheng1 qi3 mi2 。
- ci3 le4 fei1 si1 zhu2 ， mei3 ting1 bu2 zai4 er3 。
- yu1 yu4 de2 yi3 shu1 ， yi4 zhi2 you2 ran2 qi3 。
- suo3 yi3 qu1 chi2 zhong1 ， ming2 sou1 wei4 chang2 chi2 。
- jin1 xiao1 xing4 yi2 kuang4 ， si4 fei3 chen2 fen1 er3 。
- you1 you1 wan4 gan3 ji2 ， xiao1 shuo4 yu4 he2 yi3 。
- sui4 wei2 xing2 yi4 pian1 ， pian1 cheng2 gu1 zi4 xi3 。
- hui1 hao2 fu4 yin2 feng3 ， ruo4 yu3 jia1 bin1 bi3 。
- shu1 quan2 yi3 yang3 quan2 ， suo3 yi4 bu2 zai4 bi3 。
- jiao1 yin3 jian4 xiang1 za2 ， yao4 zhi1 shi4 wu2 ji3 。
- tang3 huo4 bu4 wu2 zhi1 ， xi1 xu4 ji1 kuang2 fei3 。

## 注释

## 译文

## 赏析
