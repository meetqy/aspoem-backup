---
id: wei-xiang-qiu-ri-ji-shi-cheng-tong-liao
title: 秋日即事呈同僚
titlePinyin: qiu1 ri4 ji2 shi4 cheng2 tong2 liao2
titleSlug: qiu-ri-ji-shi-cheng-tong-liao
author: 韋驤
authorPinyin: wei2 xiang1
authorSlug: wei-xiang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 瀟灑臨霜夕，清居守決曹。
- 嚴城吹角罷，隔壠聽猿號。
- 警卒持更切，呼囚報鑰牢。
- 訟庭澄一水，塵事戢千毛。
- 簷閴蚊雷絕，池虛蛙吹逃。
- 逍遥静襟慮，抖擻敞袛裯。
- 樹木彫零盡，星辰氣燄豪。
- 月微椶影薄，風急雁聲高。
- 憶昔随羣學，當時髧二髦。
- 讀書圖皦皦，感古動忉忉。
- 意趣青雲近，煇光白玉韜。
- 百錢寧問卜，一釣冀連鼇。
- 直諒謀相與，回邪欲盡鏖。
- 自期非幹蠱，幸遇豈屯膏。
- 翻媿彫文陋，難逢異数褒。
- 葳蕤從末宦，淟涊著青袍。
- 斂翅鷹棲臂，垂頭驥伏槽。
- 安能枉尋尺，猶得飽藜蒿。
- 但恃心如砥，那矜目察毫。
- 窮通任甄治，險惡遠波濤。
- 養浩雖潛孟，折腰誠愧陶。
- 常咍強蛇足，敢嘆抑牛刀。
- 衮衮途泥裏，悠悠日月慆。
- 居然成俗態，何足謂賢勞。
- 貧賤非無賴，清平况夙遭。
- 邊隅虛障候，弓矢載鞬櫜。
- 途易家音數，官閒坐食叨。
- 人皆譏野僻，我獨固持操。
- 寂寞幾塵甑，包并或餔糟。
- 趨時聊勉勉，樂道每囂囂。
- 肺腑兹尤慰，朋從義不謟。
- 相逢甚優渥，得興且遊遨。
- 勝賞當隨地，秋郊况附壕。
- 山嵠正堪屐，溪曲尚容舠。
- 莫計空清俸，須令貰濁醪。
- 菊香分嚼蕊，蟹美共持螯。
- 談席爭揮麈，詩壇讓擁旄。
- 縱横新義論，嗣絕舊風騷。
- 氣鋭千戈立，辭抽萬繭繅。
- 功名休掛齒，志業本夔臯。

## 拼音

- xiao1 sa3 lin2 shuang1 xi1 ， qing1 ju1 shou3 jue2 cao2 。
- yan2 cheng2 chui1 jiao3 ba4 ， ge2 long3 ting1 yuan2 hao4 。
- jing3 zu2 chi2 geng4 qie4 ， hu1 qiu2 bao4 yue4 lao2 。
- song4 ting2 cheng2 yi4 shui3 ， chen2 shi4 ji2 qian1 mao2 。
- yan2 qu4 wen2 lei2 jue2 ， chi2 xu1 wa1 chui1 tao2 。
- xiao1 yao2 jing4 jin1 lü4 ， dou3 sou4 chang3 di1 dao1 。
- shu4 mu4 diao1 ling2 jin4 ， xing1 chen2 qi4 yan4 hao2 。
- yue4 wei1 zong1 ying3 bao2 ， feng1 ji2 yan4 sheng1 gao1 。
- yi4 xi1 sui2 qun2 xue2 ， dang1 shi2 dan4 er4 mao2 。
- du2 shu1 tu2 jiao3 jiao3 ， gan3 gu3 dong4 dao1 dao1 。
- yi4 qu4 qing1 yun2 jin4 ， hui1 guang1 bai2 yu4 tao1 。
- bai3 qian2 ning2 wen4 bu3 ， yi2 diao4 ji4 lian2 ao2 。
- zhi2 liang4 mou2 xiang1 yu3 ， hui2 xie2 yu4 jin4 ao2 。
- zi4 qi1 fei1 gan4 gu3 ， xing4 yu4 qi3 tun2 gao1 。
- fan1 kui4 diao1 wen2 lou4 ， nan2 feng2 yi4 shu4 bao1 。
- wei1 rui2 cong2 mo4 huan4 ， tian3 nian3 zhu4 qing1 pao2 。
- lian3 chi4 ying1 qi1 bi4 ， chui2 tou2 ji4 fu2 cao2 。
- an1 neng2 wang3 xun2 chi3 ， you2 de2 bao3 li2 hao1 。
- dan4 shi4 xin1 ru2 di3 ， na4 jin1 mu4 cha2 hao2 。
- qiong2 tong1 ren4 zhen1 zhi4 ， xian3 e4 yuan3 bo1 tao1 。
- yang3 hao4 sui1 qian2 meng4 ， zhe2 yao1 cheng2 kui4 tao2 。
- chang2 hai1 qiang2 she2 zu2 ， gan3 tan4 yi4 niu2 dao1 。
- gun3 gun3 tu2 ni2 li3 ， you1 you1 ri4 yue4 tao1 。
- ju1 ran2 cheng2 su2 tai4 ， he2 zu2 wei4 xian2 lao2 。
- pin2 jian4 fei1 wu2 lai4 ， qing1 ping2 kuang4 su4 zao1 。
- bian1 yu2 xu1 zhang4 hou4 ， gong1 shi3 zai4 jian1 gao1 。
- tu2 yi4 jia1 yin1 shu4 ， guan1 xian2 zuo4 shi2 dao1 。
- ren2 jie1 ji1 ye3 pi4 ， wo3 du2 gu4 chi2 cao1 。
- ji4 mo4 ji1 chen2 zeng4 ， bao1 bing4 huo4 bu1 zao1 。
- qu1 shi2 liao2 mian3 mian3 ， le4 dao4 mei3 xiao1 xiao1 。
- fei4 fu3 zi1 you2 wei4 ， peng2 cong2 yi4 bu4 tao1 。
- xiang1 feng2 shen4 you1 wo4 ， de2 xing1 qie3 you2 ao2 。
- sheng4 shang3 dang1 sui2 di4 ， qiu1 jiao1 kuang4 fu4 hao2 。
- shan1 xi1 zheng4 kan1 ji1 ， xi1 qu3 shang4 rong2 dao1 。
- mo4 ji4 kong1 qing1 feng4 ， xu1 ling4 shi4 zhuo2 lao2 。
- ju2 xiang1 fen1 jiao2 rui3 ， xie4 mei3 gong4 chi2 ao2 。
- tan2 xi2 zheng1 hui1 zhu3 ， shi1 tan2 rang4 yong1 mao2 。
- zong4 heng2 xin1 yi4 lun4 ， si4 jue2 jiu4 feng1 sao1 。
- qi4 rui4 qian1 ge1 li4 ， ci2 chou1 wan4 jian3 sao1 。
- gong1 ming2 xiu1 gua4 chi3 ， zhi4 ye4 ben3 kui2 gao1 。

## 注释

## 译文

## 赏析
