---
id: wei-xiang-shang-tai-shou-chen-shao-qing-shi-yun
title: 上太守陳少卿十韻
titlePinyin: shang4 tai4 shou3 chen2 shao3 qing1 shi2 yun4
titleSlug: shang-tai-shou-chen-shao-qing-shi-yun
author: 韋驤
authorPinyin: wei2 xiang1
authorSlug: wei-xiang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 風流富川盛，善政久濡霑。
- 市價童無惑，關譏盜不潛。
- 賣刀人向本，讓路俗知謙。
- 明府精區處，圜扉絕滯淹。
- 青綸方調補，內屏幸趨瞻。
- 直道爰來遇，孤蹤豈自嫌。
- 有時申讞議，仰見霽威嚴。
- 志得寧辭賤，公閑倍養恬。
- 爰須祈汲引，足以慰清廉。
- 靜念官居樂，長言孰可箝。

## 拼音

- feng1 liu2 fu4 chuan1 sheng4 ， shan4 zheng4 jiu3 ru2 zhan1 。
- shi4 jia4 tong2 wu2 huo4 ， guan1 ji1 dao4 bu4 qian2 。
- mai4 dao1 ren2 xiang4 ben3 ， rang4 lu4 su2 zhi1 qian1 。
- ming2 fu3 jing1 qu1 chu3 ， huan2 fei1 jue2 zhi4 yan1 。
- qing1 lun2 fang1 diao4 bu3 ， nei4 ping2 xing4 qu1 zhan1 。
- zhi2 dao4 yuan2 lai2 yu4 ， gu1 zong1 qi3 zi4 xian2 。
- you3 shi2 shen1 yan4 yi4 ， yang3 jian4 ji4 wei1 yan2 。
- zhi4 de2 ning2 ci2 jian4 ， gong1 xian2 bei4 yang3 tian2 。
- yuan2 xu1 qi2 ji2 yin3 ， zu2 yi3 wei4 qing1 lian2 。
- jing4 nian4 guan1 ju1 le4 ， chang2 yan2 shu2 ke3 qian2 。

## 注释

## 译文

## 赏析
