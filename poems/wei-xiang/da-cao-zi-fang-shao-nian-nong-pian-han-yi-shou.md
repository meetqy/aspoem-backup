---
id: wei-xiang-da-cao-zi-fang-shao-nian-nong-pian-han-yi-shou
title: 答曹子方少年弄篇翰一首
titlePinyin: da2 cao2 zi3 fang1 shao4 nian2 nong4 pian1 han4 yi4 shou3
titleSlug: da-cao-zi-fang-shao-nian-nong-pian-han-yi-shou
author: 韋驤
authorPinyin: wei2 xiang1
authorSlug: wei-xiang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 虚堂隱几坐，忽忽若假寐。
- 颯然清風來，頓爾爽昏思。
- 新詩執在手，展讀過三四。
- 初言少年弄篇翰，喜道白髪聊自戲。
- 次驚老境今且迫，豈甘物役汩其志。
- 輕視富貴如浮雲，極論窮通鈞一意。
- 高談念平時，健句存遠記。
- 請老愧襲常，先期乃吾事。
- 君年纔知命，耳順予闕二。
- 自此七星霜，投紱去朝市。
- 是時取高篇，却託冥鴻寄。
- 公方處要途，利達沛材智。
- 見詩當不嗔，猶認舊書字。
- 其來不待索，應亦念衰瘁。
- 君年方如我今日，那肯抽簪餌芝术。
- 庶幾得以警幽情，莫忘采真揮勁筆。

## 拼音

- xu1 tang2 yin3 ji3 zuo4 ， hu1 hu1 ruo4 jia3 mei4 。
- sa4 ran2 qing1 feng1 lai2 ， dun4 er3 shuang3 hun1 si1 。
- xin1 shi1 zhi2 zai4 shou3 ， zhan3 du2 guo4 san1 si4 。
- chu1 yan2 shao4 nian2 nong4 pian1 han4 ， xi3 dao4 bai2 fa4 liao2 zi4 xi4 。
- ci4 jing1 lao3 jing4 jin1 qie3 po4 ， qi3 gan1 wu4 yi4 gu3 qi2 zhi4 。
- qing1 shi4 fu4 gui4 ru2 fu2 yun2 ， ji2 lun4 qiong2 tong1 jun1 yi2 yi4 。
- gao1 tan2 nian4 ping2 shi2 ， jian4 ju4 cun2 yuan3 ji4 。
- qing3 lao3 kui4 xi2 chang2 ， xian1 qi1 nai3 wu2 shi4 。
- jun1 nian2 cai2 zhi1 ming4 ， er3 shun4 yu3 que4 er4 。
- zi4 ci3 qi1 xing1 shuang1 ， tou2 fu2 qu4 chao2 shi4 。
- shi4 shi2 qu3 gao1 pian1 ， que4 tuo1 ming2 hong2 ji4 。
- gong1 fang1 chu3 yao4 tu2 ， li4 da2 pei4 cai2 zhi4 。
- jian4 shi1 dang1 bu4 chen1 ， you2 ren4 jiu4 shu1 zi4 。
- qi2 lai2 bu2 dai4 suo3 ， ying1 yi4 nian4 shuai1 cui4 。
- jun1 nian2 fang1 ru2 wo3 jin1 ri4 ， na4 ken3 chou1 zan1 er3 zhi1 shu4 。
- shu4 ji1 de2 yi3 jing3 you1 qing2 ， mo4 wang4 cai3 zhen1 hui1 jin4 bi3 。

## 注释

## 译文

## 赏析
