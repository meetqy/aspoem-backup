---
id: wei-xiang-xian-zhai-ji-shi
title: 縣齋即事
titlePinyin: xian4 zhai1 ji2 shi4
titleSlug: xian-zhai-ji-shi
author: 韋驤
authorPinyin: wei2 xiang1
authorSlug: wei-xiang
dynasty: 宋
dynastyPinyin: song4
dynastySlug: song
tags: []
---

## 正文

- 比来庭訟少，拙令稱幽潛。
- 愛日開朝幌，看雲捲畫簾。
- 澄神烹茗粥，憶古檢書籤。
- 菽水清多樂，溪山意自恬。
- 韜光異耕釣，苦志念漁鹽。
- 驥足空思展，牛刀敢謂淹。
- 民心久當信，佐局美相兼。
- 笑傲言祛隘，賡酬韻鬭嚴。
- 囊錢如未乏，樽酒尚能添。
- 園笋新成綠，池荷半露尖。
- 共謀懷坦坦，毋恤遠炎炎。
- 此興歡無敵，逢人語必箝。

## 拼音

- bi3 lai2 ting2 song4 shao3 ， zhuo1 ling4 cheng1 you1 qian2 。
- ai4 ri4 kai1 chao2 huang3 ， kan4 yun2 juan3 hua4 lian2 。
- cheng2 shen2 peng1 ming2 zhou1 ， yi4 gu3 jian3 shu1 qian1 。
- shu1 shui3 qing1 duo1 le4 ， xi1 shan1 yi4 zi4 tian2 。
- tao1 guang1 yi4 geng1 diao4 ， ku3 zhi4 nian4 yu2 yan2 。
- ji4 zu2 kong1 si1 zhan3 ， niu2 dao1 gan3 wei4 yan1 。
- min2 xin1 jiu3 dang1 xin4 ， zuo3 ju2 mei3 xiang1 jian1 。
- xiao4 ao4 yan2 qu1 ai4 ， geng1 chou2 yun4 dou4 yan2 。
- nang2 qian2 ru2 wei4 fa2 ， zun1 jiu3 shang4 neng2 tian1 。
- yuan2 sun3 xin1 cheng2 lü4 ， chi2 he2 ban4 lu4 jian1 。
- gong4 mou2 huai2 tan3 tan3 ， wu2 xu4 yuan3 yan2 yan2 。
- ci3 xing1 huan1 wu2 di2 ， feng2 ren2 yu3 bi4 qian2 。

## 注释

## 译文

## 赏析
