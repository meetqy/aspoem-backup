---
id: wei-xiang-he-ji-chun-chu-mu-dan-hua
title: 和季春初牡丹花
titlePinyin: he2 ji4 chun1 chu1 mu3 dan1 hua1
titleSlug: he-ji-chun-chu-mu-dan-hua
author: 韋驤
authorPinyin: wei2 xiang1
authorSlug: wei-xiang
dynasty: 宋
dynastyPinyin: song4
dynastySlug: song
tags: []
---

## 正文

- 遶欄矜賞日千迴，賦詠慚無卓犖才。
- 天意似嫌羣卉雜，花王留在晚春開。
- 曾經唐苑聲歌後，不是隋園剪綵來。
- 安用繁言警躭惑，愛奇能有幾人栽。

## 拼音

- rao4 lan2 jin1 shang3 ri4 qian1 hui2 ， fu4 yong3 can2 wu2 zhuo2 luo4 cai2 。
- tian1 yi4 si4 xian2 qun2 hui4 za2 ， hua1 wang2 liu2 zai4 wan3 chun1 kai1 。
- ceng2 jing1 tang2 yuan4 sheng1 ge1 hou4 ， bu2 shi4 sui2 yuan2 jian3 cai3 lai2 。
- an1 yong4 fan2 yan2 jing3 dan1 huo4 ， ai4 qi2 neng2 you3 ji1 ren2 zai1 。

## 注释

## 译文

## 赏析
