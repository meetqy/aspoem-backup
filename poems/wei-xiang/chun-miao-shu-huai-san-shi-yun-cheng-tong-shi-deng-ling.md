---
id: wei-xiang-chun-miao-shu-huai-san-shi-yun-cheng-tong-shi-deng-ling
title: 春杪書懷三十韻呈同事鄧令
titlePinyin: chun1 miao3 shu1 huai2 san1 shi2 yun4 cheng2 tong2 shi4 deng4 ling4
titleSlug: chun-miao-shu-huai-san-shi-yun-cheng-tong-shi-deng-ling
author: 韋驤
authorPinyin: wei2 xiang1
authorSlug: wei-xiang
dynasty: 宋
dynastyPinyin: song4
dynastySlug: song
tags: []
---

## 正文

- 覆囚将訖事，春杪興蹉跎。
- 亭館依游好，雲天氣候和。
- 江山秀色遠，桃李綠陰多。
- 燕熟巢仍補，鶯新語尚訛。
- 逕深無過轍，門閴可張羅。
- 雨漬苔錢積，風旋柳絮渦。
- 落花衝蟻陣，側葉露蜂窠。
- 朝霧開如掃，晴絲蕩不梭。
- 鳴禽多了了，舞蝶並傞傞。
- 物意良俱得，人情亦自阿。
- 軒窗資坐嘯，杖履起行歌。
- 屋角鶱飛翼，簾旌動翠波。
- 畫圖連璧带，香穗接庭蘿。
- 筆穎牽詩癖，茶槍戰睡魔。
- 清談屢揮麈，酣飲必空螺。
- 語射憐當鵠，論書憶換鵝。
- 九霄明日月，萬國富山河。
- 輕减中原役，韜藏絕塞戈。
- 壯猶攄闊略，嵬論闢么麽。
- 束帛丘園走，封軺驛傳過。
- 拔才方迅疾，飬拙且婆娑。
- 鳬鶴形難壹，鷦鵬好自頗。
- 痔醫榮足賤，墦乞詐宜訶。
- 投步安夷坦，存心謝揣摩。
- 勢窮嗟屈賈，道樂慕淵軻。
- 豹隱潛加澤，牛山戒執柯。
- 忘非羞搏虎，招議畏鳴鼉。
- 末宦難縈束，高懷固岌峨。
- 踏青筵已曠，鑷白鏡慵磨。
- 聊作逍遥詠，君其謂我何。

## 拼音

- fu4 qiu2 jiang1 qi4 shi4 ， chun1 miao3 xing1 cuo1 tuo2 。
- ting2 guan3 yi1 you2 hao3 ， yun2 tian1 qi4 hou4 he2 。
- jiang1 shan1 xiu4 se4 yuan3 ， tao2 li3 lü4 yin1 duo1 。
- yan4 shu2 chao2 reng2 bu3 ， ying1 xin1 yu3 shang4 e2 。
- jing4 shen1 wu2 guo4 zhe2 ， men2 qu4 ke3 zhang1 luo2 。
- yu3 zi4 tai2 qian2 ji1 ， feng1 xuan2 liu3 xu4 wo1 。
- luo4 hua1 chong1 yi3 zhen4 ， ce4 ye4 lu4 feng1 ke1 。
- chao2 wu4 kai1 ru2 sao3 ， qing2 si1 dang4 bu4 suo1 。
- ming2 qin2 duo1 liao3 liao3 ， wu3 die2 bing4 suo1 suo1 。
- wu4 yi4 liang2 ju4 de2 ， ren2 qing2 yi4 zi4 a1 。
- xuan1 chuang1 zi1 zuo4 xiao4 ， zhang4 lü3 qi3 xing2 ge1 。
- wu1 jiao3 xian1 fei1 yi4 ， lian2 jing1 dong4 cui4 bo1 。
- hua4 tu2 lian2 bi4 dai4 ， xiang1 sui4 jie1 ting2 luo2 。
- bi3 ying3 qian1 shi1 pi3 ， cha2 qiang1 zhan4 shui4 mo2 。
- qing1 tan2 lü3 hui1 zhu3 ， han1 yin3 bi4 kong1 luo2 。
- yu3 she4 lian2 dang1 hu2 ， lun4 shu1 yi4 huan4 e2 。
- jiu3 xiao1 ming2 ri4 yue4 ， wan4 guo2 fu4 shan1 he2 。
- qing1 jian3 zhong1 yuan2 yi4 ， tao1 cang2 jue2 sai1 ge1 。
- zhuang4 you2 shu1 kuo4 lüe4 ， wei2 lun4 pi4 me0 mo2 。
- shu4 bo2 qiu1 yuan2 zou3 ， feng1 yao2 yi4 chuan2 guo4 。
- ba2 cai2 fang1 xun4 ji2 ， yang3 zhuo1 qie3 po2 suo1 。
- fu2 he4 xing2 nan2 yi1 ， jiao1 peng2 hao3 zi4 po1 。
- zhi4 yi1 rong2 zu2 jian4 ， fan2 qi3 zha4 yi2 he1 。
- tou2 bu4 an1 yi2 tan3 ， cun2 xin1 xie4 chuai3 mo2 。
- shi4 qiong2 jie1 qu1 jia3 ， dao4 le4 mu4 yuan1 ke1 。
- bao4 yin3 qian2 jia1 ze2 ， niu2 shan1 jie4 zhi2 ke1 。
- wang4 fei1 xiu1 bo2 hu3 ， zhao1 yi4 wei4 ming2 tuo2 。
- mo4 huan4 nan2 ying2 shu4 ， gao1 huai2 gu4 ji2 e2 。
- ta4 qing1 yan2 yi3 kuang4 ， nie4 bai2 jing4 yong1 mo2 。
- liao2 zuo4 xiao1 yao2 yong3 ， jun1 qi2 wei4 wo3 he2 。

## 注释

## 译文

## 赏析
