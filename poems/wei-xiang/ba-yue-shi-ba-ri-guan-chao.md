---
id: wei-xiang-ba-yue-shi-ba-ri-guan-chao
title: 八月十八日觀潮
titlePinyin: ba1 yue4 shi2 ba1 ri4 guan1 chao2
titleSlug: ba-yue-shi-ba-ri-guan-chao
author: 韋驤
authorPinyin: wei2 xiang1
authorSlug: wei-xiang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 浙湍浩溔連溟渤，宵晝潮頭卷沙出。
- 中秋三日日欲西，一歲之潮盛今日。
- 雪山横亘截江來，巨浪翻空生倐忽。
- 吳兒當此誇善泅，執炬揚旗徐出沒。
- 旁觀奚止動精爽，壯士爲之猶股慄。
- 由來習俗競兹辰，士女欣然勇相率。
- 紛紛畢集遶長隄，翠蓋成陰何櫛密。
- 邦侯樂衆爲開筵，歌管凌虚遏雲物。
- 玉堂鉅公臨右席，賓主交輝映簪紱。
- 注目應同濟川念，賞心仍寓和民術。
- 區區下客久不逢，二紀光陰容易失。
- 幸陪高會還舊觀，聊解嘆嗟揮老筆。

## 拼音

- zhe4 tuan1 hao4 yao3 lian2 ming2 bo2 ， xiao1 zhou4 chao2 tou2 juan4 sha1 chu1 。
- zhong1 qiu1 san1 ri4 ri4 yu4 xi1 ， yi2 sui4 zhi1 chao2 sheng4 jin1 ri4 。
- xue3 shan1 heng2 gen4 jie2 jiang1 lai2 ， ju4 lang4 fan1 kong1 sheng1 shu1 hu1 。
- wu2 er2 dang1 ci3 kua1 shan4 qiu2 ， zhi2 ju4 yang2 qi2 xu2 chu1 mei2 。
- pang2 guan1 xi1 zhi3 dong4 jing1 shuang3 ， zhuang4 shi4 wei2 zhi1 you2 gu3 li4 。
- you2 lai2 xi2 su2 jing4 zi1 chen2 ， shi4 nü3 xin1 ran2 yong3 xiang1 shuai4 。
- fen1 fen1 bi4 ji2 rao4 chang2 di1 ， cui4 gai4 cheng2 yin1 he2 zhi4 mi4 。
- bang1 hou2 le4 zhong4 wei2 kai1 yan2 ， ge1 guan3 ling2 xu1 e4 yun2 wu4 。
- yu4 tang2 ju4 gong1 lin2 you4 xi2 ， bin1 zhu3 jiao1 hui1 ying4 zan1 fu2 。
- zhu4 mu4 ying1 tong2 ji4 chuan1 nian4 ， shang3 xin1 reng2 yu4 he2 min2 shu4 。
- qu1 qu1 xia4 ke4 jiu3 bu4 feng2 ， er4 ji4 guang1 yin1 rong2 yi4 shi1 。
- xing4 pei2 gao1 hui4 huan2 jiu4 guan1 ， liao2 jie3 tan4 jie1 hui1 lao3 bi3 。

## 注释

## 译文

## 赏析
