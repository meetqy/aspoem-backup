---
id: wei-xiang-xin-quan
title: 新泉
titlePinyin: xin1 quan2
titleSlug: xin-quan
author: 韋驤
authorPinyin: wei2 xiang1
authorSlug: wei-xiang
dynasty: 宋
dynastyPinyin: song4
dynastySlug: song
tags: []
---

## 正文

- 美泉在山人不知，美泉出山還有時。
- 琅邪之東幽谷西，公來發此清漣漪。
- 搜尋土脈示山叟，霜钁入土荆榛披。
- 逡巡方丈露澄瑩，十目爭看青琉璃。
- 一之二之來觱沸，嶺猨驚嘯溪禽飛。
- 呼工叢手甃白石，玉匣寶鑑生光輝。
- 自從開鑿貯寒碧，朝雲夜月常遲遲。
- 春華将近天氣爽，公携賓從何逶迤。
- 回環欄楯照丹碧，顛倒旌旆浮葳蕤。
- 飛觴弄翰不勝樂，梅柳恨不先芳菲。
- 此時玩泉愛清切，異日飲德欽規爲。
- 甘香潤澤濟枯槁，源源難絕滁人思。

## 拼音

- mei3 quan2 zai4 shan1 ren2 bu4 zhi1 ， mei3 quan2 chu1 shan1 huan2 you3 shi2 。
- lang2 xie2 zhi1 dong1 you1 gu3 xi1 ， gong1 lai2 fa1 ci3 qing1 lian2 yi1 。
- sou1 xun2 tu3 mai4 shi4 shan1 sou3 ， shuang1 jue2 ru4 tu3 jing1 zhen1 pi1 。
- qun1 xun2 fang1 zhang4 lu4 cheng2 ying2 ， shi2 mu4 zheng1 kan4 qing1 liu2 li2 。
- yi1 zhi1 er4 zhi1 lai2 bi4 fei4 ， ling3 yuan2 jing1 xiao4 xi1 qin2 fei1 。
- hu1 gong1 cong2 shou3 zhou4 bai2 shi2 ， yu4 xia2 bao3 jian4 sheng1 guang1 hui1 。
- zi4 cong2 kai1 zao2 zhu4 han2 bi4 ， chao2 yun2 ye4 yue4 chang2 chi2 chi2 。
- chun1 hua2 jiang1 jin4 tian1 qi4 shuang3 ， gong1 xie2 bin1 cong2 he2 wei1 yi2 。
- hui2 huan2 lan2 dun4 zhao4 dan1 bi4 ， dian1 dao3 jing1 pei4 fu2 wei1 rui2 。
- fei1 shang1 nong4 han4 bu2 sheng4 le4 ， mei2 liu3 hen4 bu4 xian1 fang1 fei1 。
- ci3 shi2 wan2 quan2 ai4 qing1 qie4 ， yi4 ri4 yin3 de2 qin1 gui1 wei2 。
- gan1 xiang1 run4 ze2 ji4 ku1 gao3 ， yuan2 yuan2 nan2 jue2 chu2 ren2 si1 。

## 注释

## 译文

## 赏析
