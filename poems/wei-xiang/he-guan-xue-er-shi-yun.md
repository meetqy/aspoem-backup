---
id: wei-xiang-he-guan-xue-er-shi-yun
title: 和觀雪二十韻
titlePinyin: he2 guan1 xue3 er4 shi2 yun4
titleSlug: he-guan-xue-er-shi-yun
author: 韋驤
authorPinyin: wei2 xiang1
authorSlug: wei-xiang
dynasty: 宋
dynastyPinyin: song4
dynastySlug: song
tags: []
---

## 正文

- 紛紛隨朔吹，及物任洪纖。
- 足以稱爲瑞，疏哉比撒鹽。
- 朝飛收羽翼，夜象晦鉤鈐。
- 農望先知喜，童心豈易厭。
- 對疑銀界色，啖勝露華甜。
- 寸隙期皆徧，微埃迥不兼。
- 豪筵賓酒壯，遠塞虜兵殱。
- 長坂愁羈旅，空山困隱潛。
- 塵懷經歲撓，清興此時添。
- 已變瓊鋪砌，還驚絮撲簾。
- 扁舟誰念戴，采筆自追淹。
- 野思生猶淺，詩情雅若爓。
- 凝眸萬頃白，引袖六花尖。
- 和寡思琴操，貲高憶酒簾。
- 江潮雲蓋水，樓閣玉妝簷。
- 折竹驚寒雀，衰葭擁暮鶼。
- 冷官饒寂寞，僻邑飬安恬。
- 坐患凶年久，行憂癘氣漸。
- 探深評尺咫，均慶及閭閻。
- 仰恃賢侯德，無勞太史占。

## 拼音

- fen1 fen1 sui2 shuo4 chui1 ， ji2 wu4 ren4 hong2 xian1 。
- zu2 yi3 cheng1 wei2 rui4 ， shu1 zai1 bi3 sa1 yan2 。
- chao2 fei1 shou1 yu3 yi4 ， ye4 xiang4 hui4 gou1 qian2 。
- nong2 wang4 xian1 zhi1 xi3 ， tong2 xin1 qi3 yi4 yan4 。
- dui4 yi2 yin2 jie4 se4 ， dan4 sheng4 lu4 hua2 tian2 。
- cun4 xi4 qi1 jie1 bian4 ， wei1 ai1 jiong3 bu4 jian1 。
- hao2 yan2 bin1 jiu3 zhuang4 ， yuan3 sai1 lu3 bing1 jian1 。
- chang2 ban3 chou2 ji1 lü3 ， kong1 shan1 kun4 yin3 qian2 。
- chen2 huai2 jing1 sui4 nao2 ， qing1 xing1 ci3 shi2 tian1 。
- yi3 bian4 qiong2 pu1 qi4 ， huan2 jing1 xu4 pu1 lian2 。
- pian1 zhou1 shui2 nian4 dai4 ， cai3 bi3 zi4 zhui1 yan1 。
- ye3 si1 sheng1 you2 qian3 ， shi1 qing2 ya3 ruo4 yan4 。
- ning2 mou2 wan4 qing3 bai2 ， yin3 xiu4 liu4 hua1 jian1 。
- he2 gua3 si1 qin2 cao1 ， zi1 gao1 yi4 jiu3 lian2 。
- jiang1 chao2 yun2 gai4 shui3 ， lou2 ge2 yu4 zhuang1 yan2 。
- zhe2 zhu2 jing1 han2 que4 ， shuai1 jia1 yong1 mu4 jian1 。
- leng3 guan1 rao2 ji4 mo4 ， pi4 yi4 yang3 an1 tian2 。
- zuo4 huan4 xiong1 nian2 jiu3 ， xing2 you1 li4 qi4 jian4 。
- tan4 shen1 ping2 chi3 zhi3 ， jun1 qing4 ji2 lü2 yan2 。
- yang3 shi4 xian2 hou2 de2 ， wu2 lao2 tai4 shi3 zhan4 。

## 注释

## 译文

## 赏析
