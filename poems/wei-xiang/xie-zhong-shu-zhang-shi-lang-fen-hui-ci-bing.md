---
id: wei-xiang-xie-zhong-shu-zhang-shi-lang-fen-hui-ci-bing
title: 謝中書張侍郎分惠賜冰
titlePinyin: xie4 zhong1 shu1 zhang1 shi4 lang2 fen1 hui4 ci4 bing1
titleSlug: xie-zhong-shu-zhang-shi-lang-fen-hui-ci-bing
author: 韋驤
authorPinyin: wei2 xiang1
authorSlug: wei-xiang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 蒸雲熾結炎威稔，紫禁傳宣馳內品。
- 頒冰首及輔臣家，三伏歘成秋氣凛。
- 寒光瑩澈带恩輝，圭角峥嶸出天禀。
- 紅塵不敢傍朱門，溽暑何由近華寢。
- 無瑕獨愜水精盤，薦冷潛被文石枕。
- 池鳳應思引輕喙，鼎梅亦覬清餘餁。
- 蝸廬窮處厭煩酷，嘉惠分霑幸尤甚。
- 兒童驚目且相懽，蠅蚋竄身寧自審。
- 荷公借潤變焦枯，食蘖肺腸方渴飲。
- 強持累句冒鈞衡，深愧才華非鮑沈。

## 拼音

- zheng1 yun2 chi4 jie2 yan2 wei1 ren3 ， zi3 jin4 chuan2 xuan1 chi2 nei4 pin3 。
- ban1 bing1 shou3 ji2 fu3 chen2 jia1 ， san1 fu2 xu1 cheng2 qiu1 qi4 lin3 。
- han2 guang1 ying2 che4 dai4 en1 hui1 ， gui1 jiao3 zheng1 rong2 chu1 tian1 bing3 。
- hong2 chen2 bu4 gan3 bang4 zhu1 men2 ， ru4 shu3 he2 you2 jin4 hua2 qin3 。
- wu2 xia2 du2 qie4 shui3 jing1 pan2 ， jian4 leng3 qian2 bei4 wen2 shi2 zhen3 。
- chi2 feng4 ying1 si1 yin3 qing1 hui4 ， ding3 mei2 yi4 ji4 qing1 yu2 ren4 。
- wo1 lu2 qiong2 chu3 yan4 fan2 ku4 ， jia1 hui4 fen1 zhan1 xing4 you2 shen4 。
- er2 tong2 jing1 mu4 qie3 xiang1 huan1 ， ying2 rui4 cuan4 shen1 ning2 zi4 shen3 。
- he2 gong1 jie4 run4 bian4 jiao1 ku1 ， shi2 nie4 fei4 chang2 fang1 ke3 yin3 。
- qiang2 chi2 lei4 ju4 mao4 jun1 heng2 ， shen1 kui4 cai2 hua2 fei1 bao4 shen3 。

## 注释

## 译文

## 赏析
