---
id: wei-xiang-he-zhu-wei-shou-xia-ou-shu-jian-ji
title: 和朱尉首夏偶書見寄
titlePinyin: he2 zhu1 wei4 shou3 xia4 ou3 shu1 jian4 ji4
titleSlug: he-zhu-wei-shou-xia-ou-shu-jian-ji
author: 韋驤
authorPinyin: wei2 xiang1
authorSlug: wei-xiang
dynasty: 宋
dynastyPinyin: song4
dynastySlug: song
tags: []
---

## 正文

- 蹭蹬瓜期失，山城獨滯留。
- 馳驅更萬態，寒暑過三周。
- 底裏繇前固，隄崖懶外修。
- 僅能違吐茹，豈謂足陽秋。
- 所幸偷安佚，兹心在討求。
- 門闌方事隙，園落見春休。
- 秀色孤花載，晴光隘葉浮。
- 池魚行有隊，林鳥語多羞。
- 蘆笋青簪短，丁香翠幄稠。
- 藏身咍野繭，努角笑蝸牛。
- 庭擁芭蕉扇，墻披薜荔裘。
- 清風如遠俗，危坐自忘憂。
- 目極山兼水，雲飛越與甌。
- 官曹雖鞅掌，野興易牽鉤。
- 缿絕侵疆訟，閽無覆刺投。
- 優閒爲佐局，邂逅得吾流。
- 酒薄猶思共，詩成罔不酬。
- 肺懷非異致，議論詎相矛。
- 受代何辭晚，謀懽且自由。
- 他時遂暌阻，徒爾念英遊。

## 拼音

- ceng4 deng4 gua1 qi1 shi1 ， shan1 cheng2 du2 zhi4 liu2 。
- chi2 qu1 geng4 wan4 tai4 ， han2 shu3 guo4 san1 zhou1 。
- di3 li3 yao2 qian2 gu4 ， di1 ya2 lan3 wai4 xiu1 。
- jin3 neng2 wei2 tu3 ru2 ， qi3 wei4 zu2 yang2 qiu1 。
- suo3 xing4 tou1 an1 yi4 ， zi1 xin1 zai4 tao3 qiu2 。
- men2 lan2 fang1 shi4 xi4 ， yuan2 luo4 jian4 chun1 xiu1 。
- xiu4 se4 gu1 hua1 zai4 ， qing2 guang1 ai4 ye4 fu2 。
- chi2 yu2 xing2 you3 dui4 ， lin2 niao3 yu3 duo1 xiu1 。
- lu2 sun3 qing1 zan1 duan3 ， ding1 xiang1 cui4 wo4 chou2 。
- cang2 shen1 hai1 ye3 jian3 ， nu3 jiao3 xiao4 wo1 niu2 。
- ting2 yong1 ba1 jiao1 shan4 ， qiang2 pi1 bi4 li4 qiu2 。
- qing1 feng1 ru2 yuan3 su2 ， wei1 zuo4 zi4 wang4 you1 。
- mu4 ji2 shan1 jian1 shui3 ， yun2 fei1 yue4 yu3 ou1 。
- guan1 cao2 sui1 yang1 zhang3 ， ye3 xing1 yi4 qian1 gou1 。
- xiang4 jue2 qin1 jiang1 song4 ， hun1 wu2 fu4 ci4 tou2 。
- you1 xian2 wei2 zuo3 ju2 ， xie4 hou4 de2 wu2 liu2 。
- jiu3 bao2 you2 si1 gong4 ， shi1 cheng2 wang3 bu4 chou2 。
- fei4 huai2 fei1 yi4 zhi4 ， yi4 lun4 ju4 xiang1 mao2 。
- shou4 dai4 he2 ci2 wan3 ， mou2 huan1 qie3 zi4 you2 。
- ta1 shi2 sui4 kui2 zu3 ， tu2 er3 nian4 ying1 you2 。

## 注释

## 译文

## 赏析
