---
id: wei-xiang-jie-ting-er-shi-yun-cheng-hang-shou-zu-long-tu
title: 介亭二十韻呈杭守祖龍圖
titlePinyin: jie4 ting2 er4 shi2 yun4 cheng2 hang2 shou3 zu3 long2 tu2
titleSlug: jie-ting-er-shi-yun-cheng-hang-shou-zu-long-tu
author: 韋驤
authorPinyin: wei2 xiang1
authorSlug: wei-xiang
dynasty: 宋
dynastyPinyin: song4
dynastySlug: song
tags: []
---

## 正文

- 列石何年出，危亭不日成。
- 兩行分磊落，八顧壯經營。
- 表裏山川秀，朝晡氣象清。
- 江湖俱有趣，天地豈無情。
- 聚井看棋布，重城視带縈。
- 望通魚鼈遠，勢壓鳳凰輕。
- 鳥背飛來見，雲頭過去平。
- 屈盤疏一逕，浩蕩接雙盈。
- 難秘神僊境，茲逢賞識精。
- 元侯挾餘裕，樂俗沸休聲。
- 物外籠真概，胸中愜雅誠。
- 有時陵翠靄，極目聳紅旌。
- 九萬鵬程近，三千客履榮。
- 樽罍卑北海，篇詠小宣城。
- 峴首空多嗜，蓬萊謾自評。
- 古今爲絕觀，風月快平生。
- 覧景聰明曠，書銘意思宏。
- 優游傲圭衮，端正等權衡。
- 愷悌均吾衆，中和得所行。
- 此心非苟豫，奚愧介之名。

## 拼音

- lie4 shi2 he2 nian2 chu1 ， wei1 ting2 bu2 ri4 cheng2 。
- liang3 xing2 fen1 lei3 luo4 ， ba1 gu4 zhuang4 jing1 ying2 。
- biao3 li3 shan1 chuan1 xiu4 ， chao2 bu1 qi4 xiang4 qing1 。
- jiang1 hu2 ju4 you3 qu4 ， tian1 di4 qi3 wu2 qing2 。
- ju4 jing3 kan4 qi2 bu4 ， zhong4 cheng2 shi4 dai4 ying2 。
- wang4 tong1 yu2 bie1 yuan3 ， shi4 ya1 feng4 huang2 qing1 。
- niao3 bei4 fei1 lai2 jian4 ， yun2 tou2 guo4 qu4 ping2 。
- qu1 pan2 shu1 yi2 jing4 ， hao4 dang4 jie1 shuang1 ying2 。
- nan2 mi4 shen2 xian1 jing4 ， zi1 feng2 shang3 shi2 jing1 。
- yuan2 hou2 xie2 yu2 yu4 ， le4 su2 fei4 xiu1 sheng1 。
- wu4 wai4 long2 zhen1 gai4 ， xiong1 zhong1 qie4 ya3 cheng2 。
- you3 shi2 ling2 cui4 ai3 ， ji2 mu4 song3 hong2 jing1 。
- jiu3 wan4 peng2 cheng2 jin4 ， san1 qian1 ke4 lü3 rong2 。
- zun1 lei2 bei1 bei3 hai3 ， pian1 yong3 xiao3 xuan1 cheng2 。
- xian4 shou3 kong1 duo1 shi4 ， peng2 lai2 man2 zi4 ping2 。
- gu3 jin1 wei2 jue2 guan1 ， feng1 yue4 kuai4 ping2 sheng1 。
- lan3 jing3 cong1 ming2 kuang4 ， shu1 ming2 yi4 si0 hong2 。
- you1 you2 ao4 gui1 gun3 ， duan1 zheng4 deng3 quan2 heng2 。
- kai3 ti4 jun1 wu2 zhong4 ， zhong1 he2 de2 suo3 xing2 。
- ci3 xin1 fei1 gou3 yu4 ， xi1 kui4 jie4 zhi1 ming2 。

## 注释

## 译文

## 赏析
