---
id: wei-xiang-yong-xue
title: 詠雪
titlePinyin: yong3 xue3
titleSlug: yong-xue
author: 韋驤
authorPinyin: wei2 xiang1
authorSlug: wei-xiang
dynasty: 宋
dynastyPinyin: song4
dynastySlug: song
tags: []
---

## 正文

- 密雪乘新臘，凝陰混太清。
- 灑空寒送色，著物静無聲。
- 舞恨庭除隘，鋪宜原野平。
- 枯株資點綴，朽壤藉包并。
- 價踴村罏酒，愁添古塞兵。
- 巧裁梁苑賦，幽動剡溪情。
- 可慶豐年兆，何虞盭氣生。
- 行看窮歲籥，坐喜覆山城。
- 遠祖篇章在，元侯德政成。
- 與民爲福外，閶闔一心傾。

## 拼音

- mi4 xue3 cheng2 xin1 la4 ， ning2 yin1 hun4 tai4 qing1 。
- sa3 kong1 han2 song4 se4 ， zhu4 wu4 jing4 wu2 sheng1 。
- wu3 hen4 ting2 chu2 ai4 ， pu1 yi2 yuan2 ye3 ping2 。
- ku1 zhu1 zi1 dian3 zhui4 ， xiu3 rang3 jie4 bao1 bing4 。
- jia4 yong3 cun1 lu2 jiu3 ， chou2 tian1 gu3 sai1 bing1 。
- qiao3 cai2 liang2 yuan4 fu4 ， you1 dong4 shan4 xi1 qing2 。
- ke3 qing4 feng1 nian2 zhao4 ， he2 yu2 li4 qi4 sheng1 。
- xing2 kan4 qiong2 sui4 yue4 ， zuo4 xi3 fu4 shan1 cheng2 。
- yuan3 zu3 pian1 zhang1 zai4 ， yuan2 hou2 de2 zheng4 cheng2 。
- yu3 min2 wei2 fu2 wai4 ， chang1 he2 yi4 xin1 qing1 。

## 注释

## 译文

## 赏析
