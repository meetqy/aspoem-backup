---
id: wei-xiang-qiu-chen-he-shu-cao-shu-qian-wen
title: 求陳和叔草書千文
titlePinyin: qiu2 chen2 he2 shu1 cao3 shu1 qian1 wen2
titleSlug: qiu-chen-he-shu-cao-shu-qian-wen
author: 韋驤
authorPinyin: wei2 xiang1
authorSlug: wei-xiang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 伯英臨池池水黑，世稱草聖真無敵。
- 逸少奇蹤昔所珍，曾爲換鵝書道德。
- 晚有張顛尤怪偉，意自公孫劍中得。
- 由來傳播千百年，筆法至今爲準的。
- 近時此學雖彫零，妙絕何嘗虛賞識。
- 唯公氣格出天然，揮掃能兼古人蹟。
- 縱如烟海魚龍遊，俊若秋天鷹隼撃。
- 斡旋舒慘在術內，心通手應難窺測。
- 曩傳法帖久已寘，安得千文飽矜式。
- 越溪明楮白於霜，晝永願公飛電墨。

## 拼音

- bo2 ying1 lin2 chi2 chi2 shui3 hei1 ， shi4 cheng1 cao3 sheng4 zhen1 wu2 di2 。
- yi4 shao3 qi2 zong1 xi1 suo3 zhen1 ， ceng2 wei2 huan4 e2 shu1 dao4 de2 。
- wan3 you3 zhang1 dian1 you2 guai4 wei3 ， yi4 zi4 gong1 sun1 jian4 zhong1 de2 。
- you2 lai2 chuan2 bo1 qian1 bai3 nian2 ， bi3 fa3 zhi4 jin1 wei2 zhun3 de0 。
- jin4 shi2 ci3 xue2 sui1 diao1 ling2 ， miao4 jue2 he2 chang2 xu1 shang3 shi2 。
- wei2 gong1 qi4 ge2 chu1 tian1 ran2 ， hui1 sao3 neng2 jian1 gu3 ren2 ji4 。
- zong4 ru2 yan1 hai3 yu2 long2 you2 ， jun4 ruo4 qiu1 tian1 ying1 sun3 ji1 。
- wo4 xuan2 shu1 can3 zai4 shu4 nei4 ， xin1 tong1 shou3 ying1 nan2 kui1 ce4 。
- nang3 chuan2 fa3 tie1 jiu3 yi3 zhi4 ， an1 de2 qian1 wen2 bao3 jin1 shi4 。
- yue4 xi1 ming2 chu3 bai2 wu1 shuang1 ， zhou4 yong3 yuan4 gong1 fei1 dian4 mo4 。

## 注释

## 译文

## 赏析
