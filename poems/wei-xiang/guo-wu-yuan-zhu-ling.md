---
id: wei-xiang-guo-wu-yuan-zhu-ling
title: 過婺源諸嶺
titlePinyin: guo4 wu4 yuan2 zhu1 ling3
titleSlug: guo-wu-yuan-zhu-ling
author: 韋驤
authorPinyin: wei2 xiang1
authorSlug: wei-xiang
dynasty: 宋
dynastyPinyin: song4
dynastySlug: song
tags: []
---

## 正文

- 古言行路難，非獨在險阻。
- 兹焉婺源道，登嶺足勞苦。
- 所謂路之難，其他未足數。
- 躋攀上崎嶇，僅與猨狖伍。
- 下臨萬丈崖，險黑不可睹。
- 馬蹄長及腹，僕頷幾著土。
- 俯盼飛鳥背，仰躡游雲縷。
- 藤蘿爲所依，用力必審舉。
- 終日踐羊腸，天寒汗如雨。
- 凝結本無心，開鑿知強取。
- 君不見世情嶮惡未易論，此嶺雖高前孰禦。

## 拼音

- gu3 yan2 xing2 lu4 nan2 ， fei1 du2 zai4 xian3 zu3 。
- zi1 yan1 wu4 yuan2 dao4 ， deng1 ling3 zu2 lao2 ku3 。
- suo3 wei4 lu4 zhi1 nan2 ， qi2 ta1 wei4 zu2 shu4 。
- ji1 pan1 shang4 qi2 qu1 ， jin3 yu3 yuan2 you4 wu3 。
- xia4 lin2 wan4 zhang4 ya2 ， xian3 hei1 bu4 ke3 du3 。
- ma3 ti2 chang2 ji2 fu4 ， pu2 han4 ji1 zhu4 tu3 。
- fu3 pan4 fei1 niao3 bei4 ， yang3 nie4 you2 yun2 lü3 。
- teng2 luo2 wei2 suo3 yi1 ， yong4 li4 bi4 shen3 ju3 。
- zhong1 ri4 jian4 yang2 chang2 ， tian1 han2 han4 ru2 yu3 。
- ning2 jie2 ben3 wu2 xin1 ， kai1 zao2 zhi1 qiang2 qu3 。
- jun1 bu2 jian4 shi4 qing2 xian3 e4 wei4 yi4 lun4 ， ci3 ling3 sui1 gao1 qian2 shu2 yu4 。

## 注释

## 译文

## 赏析
