---
id: wei-xiang-zuo-ri-zhe-yi-bi-ju-feng-xie-zhong-ru-chang-pian-wei-kuang-zai-jie-lai-yun-he-da-ci-yun
title: 昨日輒以鄙句奉謝重辱長篇爲貺再藉來韻和答次韻
titlePinyin: zuo2 ri4 zhe2 yi3 bi3 ju4 feng4 xie4 zhong4 ru3 chang2 pian1 wei2 kuang4 zai4 jie4 lai2 yun4 he2 da2 ci4 yun4
titleSlug: zuo-ri-zhe-yi-bi-ju-feng-xie-zhong-ru-chang-pian-wei-kuang-zai-jie-lai-yun-he-da-ci-yun
author: 韋驤
authorPinyin: wei2 xiang1
authorSlug: wei-xiang
dynasty: 宋
dynastyPinyin: song4
dynastySlug: song
tags: []
---

## 正文

- 屋梁曉影初日暾，銀潢下沃崑岡焚。
- 鐵騎騰突方追奔，璵璠入水體自温。
- 翩翩夢翼飛天門，異香氣力能返魂。
- 真珠傾寫琉璃盆，青銅古鏡磨塵昏。
- 知音聽鳳裁龍孫，重然寶劍垂荒墳。
- 扶搖九萬觀化鯤，君詩體格能並存。
- 大言軟語清兼渾，搜索物象窮乾坤。
- 瓊牋碾出花無根，字字馥郁如芳蓀。
- 至寶無價難輕論，洪波蕩縱長鯨吞。
- 元化運轉通崑崙，探頤不見雕鐫痕。
- 胡爲及我窮陋門，守護固乏育與賁。
- 美材誰薦爲犧樽，羃之疏布飾以琨，致用清廟非常恩。

## 拼音

- wu1 liang2 xiao3 ying3 chu1 ri4 tun1 ， yin2 huang2 xia4 wo4 kun1 gang1 fen2 。
- tie3 qi2 teng2 tu1 fang1 zhui1 ben1 ， yu2 fan2 ru4 shui3 ti3 zi4 wen1 。
- pian1 pian1 meng4 yi4 fei1 tian1 men2 ， yi4 xiang1 qi4 li4 neng2 fan3 hun2 。
- zhen1 zhu1 qing1 xie3 liu2 li2 pen2 ， qing1 tong2 gu3 jing4 mo2 chen2 hun1 。
- zhi1 yin1 ting1 feng4 cai2 long2 sun1 ， zhong4 ran2 bao3 jian4 chui2 huang1 fen2 。
- fu2 yao2 jiu3 wan4 guan1 hua4 kun1 ， jun1 shi1 ti3 ge2 neng2 bing4 cun2 。
- da4 yan2 ruan3 yu3 qing1 jian1 hun2 ， sou1 suo3 wu4 xiang4 qiong2 qian2 kun1 。
- qiong2 jian1 nian3 chu1 hua1 wu2 gen1 ， zi4 zi4 fu4 yu4 ru2 fang1 sun1 。
- zhi4 bao3 wu2 jia4 nan2 qing1 lun4 ， hong2 bo1 dang4 zong4 chang2 jing1 tun1 。
- yuan2 hua4 yun4 zhuan3 tong1 kun1 lun2 ， tan4 yi2 bu2 jian4 diao1 juan1 hen2 。
- hu2 wei2 ji2 wo3 qiong2 lou4 men2 ， shou3 hu4 gu4 fa2 yu4 yu3 bi4 。
- mei3 cai2 shui2 jian4 wei2 xi1 zun1 ， mi4 zhi1 shu1 bu4 shi4 yi3 kun1 ， zhi4 yong4 qing1 miao4 fei1 chang2 en1 。

## 注释

## 译文

## 赏析
