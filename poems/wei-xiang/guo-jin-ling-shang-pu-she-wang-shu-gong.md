---
id: wei-xiang-guo-jin-ling-shang-pu-she-wang-shu-gong
title: 過金陵上僕射王舒公
titlePinyin: guo4 jin1 ling2 shang4 pu2 she4 wang2 shu1 gong1
titleSlug: guo-jin-ling-shang-pu-she-wang-shu-gong
author: 韋驤
authorPinyin: wei2 xiang1
authorSlug: wei-xiang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 天眷皇圖盛，真儒德性高。
- 文章追孔孟，事業過伊皋。
- 難進輕三幣，功收變一陶。
- 斗樞符斡運，主柄贊持操。
- 萬務繇吾揆，千齡慶所遭。
- 邦財理豐本，民力較秋毫。
- 惠徧農無乏，輸均役不騷。
- 保兵知警守，祿吏絕貪饕。
- 信令朝廷重，伸威塞境牢。
- 深謀壓夷狄，侵地復岷洮。
- 萬里耕桑富，中原氣象豪。
- 河淤開億頃，海貢集千艘。
- 著義尊經典，更科待雋髦。
- 養材從引類，設學派紛袍。
- 試士先三尺，傳師或六韜。
- 進賢輕似汲，去弊勇如薅。
- 化俗遷狙詐，乘時等鳳翺。
- 赤心全皦皦，鄙議過滔滔。
- 表正銷羣靡，言深决衆謟。
- 郭崔奢自減，楊墨謬皆逃。
- 勳烈輕銘鼎，光華外奏驁。
- 台階迴遠趾，仙觀乞閒曹。
- 異寵藏珍带，優恩避節旄。
- 鍾山歸舊隱，槐府輟先勞。
- 不宰經綸效，潛忘簡策褒。
- 煙雲供嘯咏，風月相遊遨。
- 古寺唯輕屣，秋溪只小舠。
- 羮調梅斂實，旱救雨收膏。
- 寰宇恬安枕，衣冠賦執翿。
- 何時傳入覲，羣望慰嗷嗷。

## 拼音

- tian1 juan4 huang2 tu2 sheng4 ， zhen1 ru2 de2 xing0 gao1 。
- wen2 zhang1 zhui1 kong3 meng4 ， shi4 ye4 guo4 yi1 gao1 。
- nan2 jin4 qing1 san1 bi4 ， gong1 shou1 bian4 yi4 tao2 。
- dou4 shu1 fu2 wo4 yun4 ， zhu3 bing3 zan4 chi2 cao1 。
- wan4 wu4 yao2 wu2 kui2 ， qian1 ling2 qing4 suo3 zao1 。
- bang1 cai2 li3 feng1 ben3 ， min2 li4 jiao4 qiu1 hao2 。
- hui4 bian4 nong2 wu2 fa2 ， shu1 jun1 yi4 bu4 sao1 。
- bao3 bing1 zhi1 jing3 shou3 ， lu4 li4 jue2 tan1 tao1 。
- xin4 ling4 chao2 ting2 zhong4 ， shen1 wei1 sai1 jing4 lao2 。
- shen1 mou2 ya1 yi2 di2 ， qin1 di4 fu4 min2 tao2 。
- wan4 li3 geng1 sang1 fu4 ， zhong1 yuan2 qi4 xiang4 hao2 。
- he2 yu1 kai1 yi4 qing3 ， hai3 gong4 ji2 qian1 sou1 。
- zhu4 yi4 zun1 jing1 dian3 ， geng4 ke1 dai4 jun4 mao2 。
- yang3 cai2 cong2 yin3 lei4 ， she4 xue2 pai4 fen1 pao2 。
- shi4 shi4 xian1 san1 chi3 ， chuan2 shi1 huo4 liu4 tao1 。
- jin4 xian2 qing1 si4 ji2 ， qu4 bi4 yong3 ru2 hao1 。
- hua4 su2 qian1 ju1 zha4 ， cheng2 shi2 deng3 feng4 ao2 。
- chi4 xin1 quan2 jiao3 jiao3 ， bi3 yi4 guo4 tao1 tao1 。
- biao3 zheng4 xiao1 qun2 mi2 ， yan2 shen1 jue2 zhong4 tao1 。
- guo1 cui1 she1 zi4 jian3 ， yang2 mo4 miu4 jie1 tao2 。
- xun1 lie4 qing1 ming2 ding3 ， guang1 hua2 wai4 zou4 ao4 。
- tai2 jie1 hui2 yuan3 zhi3 ， xian1 guan1 qi3 xian2 cao2 。
- yi4 chong3 cang2 zhen1 dai4 ， you1 en1 bi4 jie2 mao2 。
- zhong1 shan1 gui1 jiu4 yin3 ， huai2 fu3 chuo4 xian1 lao2 。
- bu4 zai3 jing1 lun2 xiao4 ， qian2 wang4 jian3 ce4 bao1 。
- yan1 yun2 gong4 xiao4 yong3 ， feng1 yue4 xiang4 you2 ao2 。
- gu3 si4 wei2 qing1 xi3 ， qiu1 xi1 zhi1 xiao3 dao1 。
- geng1 diao4 mei2 lian3 shi2 ， han4 jiu4 yu3 shou1 gao1 。
- huan2 yu3 tian2 an1 zhen3 ， yi1 guan1 fu4 zhi2 dao4 。
- he2 shi2 chuan2 ru4 jin4 ， qun2 wang4 wei4 ao2 ao2 。

## 注释

## 译文

## 赏析
