---
id: wei-xiang-he-deng-she-ren-du-zhi-fu-bei-er-shi-yun
title: 和鄧舍人讀之罘碑二十韻
titlePinyin: he2 deng4 she4 ren2 du2 zhi1 fu2 bei1 er4 shi2 yun4
titleSlug: he-deng-she-ren-du-zhi-fu-bei-er-shi-yun
author: 韋驤
authorPinyin: wei2 xiang1
authorSlug: wei-xiang
dynasty: 宋
dynastyPinyin: song4
dynastySlug: song
tags: []
---

## 正文

- 之罘之碑何所刻，昔者秦人紀秦德。
- 風鎪日鑠斷璞昏，雨暴冰殘老龜坼。
- 微芒遺字三四行，容易歷年千五百。
- 文詞事實可考求，賴有子長修簡策。
- 始皇末年氣益矜，輕視天下夸功名。
- 玉墀金戶厭宫殿，不遠萬里爲游行。
- 鼓鐘帷帳不移徙，所至毫髮皆如情。
- 温寒凊暑迴造化，絕深度險安經營。
- 徐市盧生巧窺測，浪語神仙致君惑。
- 東巡亟欲見三山，從此海壖来轍跡。
- 神仙杳邈不可攀，六龍迴首滄波碧。
- 從臣無以慰躊躇，請陳勳業刊諸石。
- 高文大句如形容，将以榮耀傳無窮。
- 銀鈎玉箸勒未久，變故恍惚如飄風。
- 人心恚望鬼神怒，滈池神怪俄符同。
- 禍秦非胡日在國，長城未畢咸陽空。
- 空遺此石蒼崖裏，萬古悠悠辨終始。
- 雖然篆刻半缺訛，至今不得藏虚美。
- 世人往往愛瑰奇，蠟澤松烟印之紙。
- 覽觀莫不哀所爲，豈獨玩焉而已矣。

## 拼音

- zhi1 fu2 zhi1 bei1 he2 suo3 ke4 ， xi1 zhe3 qin2 ren2 ji4 qin2 de2 。
- feng1 sou1 ri4 shuo4 duan4 pu2 hun1 ， yu3 bao4 bing1 can2 lao3 gui1 che4 。
- wei1 mang2 yi2 zi4 san1 si4 hang2 ， rong2 yi4 li4 nian2 qian1 wu3 bai3 。
- wen2 ci2 shi4 shi2 ke3 kao3 qiu2 ， lai4 you3 zi3 chang2 xiu1 jian3 ce4 。
- shi3 huang2 mo4 nian2 qi4 yi4 jin1 ， qing1 shi4 tian1 xia4 kua1 gong1 ming2 。
- yu4 chi2 jin1 hu4 yan4 gong1 dian4 ， bu4 yuan3 wan4 li3 wei2 you2 xing2 。
- gu3 zhong1 wei2 zhang4 bu4 yi2 xi3 ， suo3 zhi4 hao2 fa4 jie1 ru2 qing2 。
- wen1 han2 qing4 shu3 hui2 zao4 hua4 ， jue2 shen1 du4 xian3 an1 jing1 ying2 。
- xu2 shi4 lu2 sheng1 qiao3 kui1 ce4 ， lang4 yu3 shen2 xian1 zhi4 jun1 huo4 。
- dong1 xun2 ji2 yu4 jian4 san1 shan1 ， cong2 ci3 hai3 ruan2 lai2 zhe2 ji4 。
- shen2 xian1 yao3 miao3 bu4 ke3 pan1 ， liu4 long2 hui2 shou3 cang1 bo1 bi4 。
- cong2 chen2 wu2 yi3 wei4 chou2 chu2 ， qing3 chen2 xun1 ye4 kan1 zhu1 shi2 。
- gao1 wen2 da4 ju4 ru2 xing2 rong2 ， jiang1 yi3 rong2 yao4 chuan2 wu2 qiong2 。
- yin2 gou1 yu4 zhu4 le4 wei4 jiu3 ， bian4 gu4 huang3 hu1 ru2 piao1 feng1 。
- ren2 xin1 hui4 wang4 gui3 shen2 nu4 ， hao4 chi2 shen2 guai4 e2 fu2 tong2 。
- huo4 qin2 fei1 hu2 ri4 zai4 guo2 ， chang2 cheng2 wei4 bi4 xian2 yang2 kong1 。
- kong1 yi2 ci3 shi2 cang1 ya2 li3 ， wan4 gu3 you1 you1 bian4 zhong1 shi3 。
- sui1 ran2 zhuan4 ke4 ban4 que1 e2 ， zhi4 jin1 bu4 de2 cang2 xu1 mei3 。
- shi4 ren2 wang3 wang3 ai4 gui1 qi2 ， la4 ze2 song1 yan1 yin4 zhi1 zhi3 。
- lan3 guan1 mo4 bu4 ai1 suo3 wei2 ， qi3 du2 wan2 yan1 er2 yi3 yi3 。

## 注释

## 译文

## 赏析
