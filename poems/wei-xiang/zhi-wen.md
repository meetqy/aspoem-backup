---
id: wei-xiang-zhi-wen
title: 之文
titlePinyin: zhi1 wen2
titleSlug: zhi-wen
author: 韋驤
authorPinyin: wei2 xiang1
authorSlug: wei-xiang
dynasty: 宋
dynastyPinyin: song4
dynastySlug: song
tags: []
---

## 正文

- 薄晚出城闉，江橋渡清澈。
- 暝投僧居宿，虚閣對圜月。
- 收燈納寒光，瑩凈見毫末。
- 久之未即卧，爽氣愛軒豁。
- 既眠復輾轉，竟夕灘聲聒。
- 嘐嘐辨初鳴，隸報馬已秣。
- 就途諏所歷，七驛皆岑絕。
- 自兹五昏曉，寢食乃其歇。
- 肩舁及攬轡，必步由險輟。
- 側身經崎嶇，仰首睨嵽嵲。
- 縈棧遠如綫，危處甚苕髪。
- 獨榷跨不測，震足殊卼臲。
- 履之爲不疑，無乃徼幸切。
- 緣崖矚飛濤，盡眼噴霜雪。
- 往往生眩轉，收昐不敢瞥。
- 間或得佳趣，終多備驚蹶。
- 高峰撼玉枕，日射增皎潔。
- 因以名其村，野老能指說。
- 蘧廬盡流泉，夜響每凄咽。
- 哀吟聽猿狖，殘星半明滅。
- 邊城行漸近，山勢如削鐵。
- 跋歷愈艱苦，氣象且凋缺。
- 蕭條道旁舍，編版代瓦設。
- 田婦負所汲，鳶肩語嘲哳。
- 對此動嘆嗟，閭里念遠别。
- 我行緣所職，期會尤慎發。
- 指日鳩羣衆，鄉兵謹冬閲。
- 腰弓盈半萬，著令明賞罰。
- 顓顓覬訖事，且憚糧糗竭。
- 唯予敢自暇，憩止養關節。
- 所以圖兼程，黽勉強羸劣。
- 讀書貴行志，王事無瑣屑。
- 致身非青雲，努力乏奇烈。
- 天涯適馳走，使指亦忝竊。
- 何當成歲課，歸奏黄金闕。
- 解組雖未能，乞麾蘄斂拙。
- 優游近吾土，庶便松楸謁。
- 遐想無以止，作詩紓鬰結。

## 拼音

- bao2 wan3 chu1 cheng2 yin1 ， jiang1 qiao2 du4 qing1 che4 。
- ming2 tou2 seng1 ju1 su4 ， xu1 ge2 dui4 huan2 yue4 。
- shou1 deng1 na4 han2 guang1 ， ying2 jing4 jian4 hao2 mo4 。
- jiu3 zhi1 wei4 ji2 wo4 ， shuang3 qi4 ai4 xuan1 huo1 。
- ji4 mian2 fu4 zhan3 zhuan3 ， jing4 xi1 tan1 sheng1 guo1 。
- jiao1 jiao1 bian4 chu1 ming2 ， li4 bao4 ma3 yi3 mo4 。
- jiu4 tu2 zou1 suo3 li4 ， qi1 yi4 jie1 cen2 jue2 。
- zi4 zi1 wu3 hun1 xiao3 ， qin3 shi2 nai3 qi2 xie1 。
- jian1 yu2 ji2 lan3 pei4 ， bi4 bu4 you2 xian3 chuo4 。
- ce4 shen1 jing1 qi2 qu1 ， yang3 shou3 ni4 di4 nie4 。
- ying2 zhan4 yuan3 ru2 xian4 ， wei1 chu3 shen4 tiao2 fa4 。
- du2 que4 kua4 bu2 ce4 ， zhen4 zu2 shu1 wu4 nie4 。
- lü3 zhi1 wei2 bu4 yi2 ， wu2 nai3 jiao3 xing4 qie4 。
- yuan2 ya2 zhu3 fei1 tao1 ， jin4 yan3 pen1 shuang1 xue3 。
- wang3 wang3 sheng1 xuan4 zhuan3 ， shou1 fen1 bu4 gan3 pie1 。
- jian4 huo4 de2 jia1 qu4 ， zhong1 duo1 bei4 jing1 jue3 。
- gao1 feng1 han4 yu4 zhen3 ， ri4 she4 zeng1 jiao3 jie2 。
- yin1 yi3 ming2 qi2 cun1 ， ye3 lao3 neng2 zhi3 shuo1 。
- qu2 lu2 jin4 liu2 quan2 ， ye4 xiang3 mei3 qi1 yan4 。
- ai1 yin2 ting1 yuan2 you4 ， can2 xing1 ban4 ming2 mie4 。
- bian1 cheng2 xing2 jian4 jin4 ， shan1 shi4 ru2 xiao1 tie3 。
- ba2 li4 yu4 jian1 ku3 ， qi4 xiang4 qie3 diao1 que1 。
- xiao1 tiao2 dao4 pang2 she4 ， bian1 ban3 dai4 wa3 she4 。
- tian2 fu4 fu4 suo3 ji2 ， yuan1 jian1 yu3 chao2 zha1 。
- dui4 ci3 dong4 tan4 jie1 ， lü2 li3 nian4 yuan3 bie2 。
- wo3 xing2 yuan2 suo3 zhi2 ， qi1 hui4 you2 shen4 fa1 。
- zhi3 ri4 jiu1 qun2 zhong4 ， xiang1 bing1 jin3 dong1 yue4 。
- yao1 gong1 ying2 ban4 wan4 ， zhu4 ling4 ming2 shang3 fa2 。
- zhuan1 zhuan1 ji4 qi4 shi4 ， qie3 dan4 liang2 qiu3 jie2 。
- wei2 yu3 gan3 zi4 xia2 ， qi4 zhi3 yang3 guan1 jie2 。
- suo3 yi3 tu2 jian1 cheng2 ， min3 mian3 qiang2 lei2 lie4 。
- du2 shu1 gui4 xing2 zhi4 ， wang2 shi4 wu2 suo3 xie4 。
- zhi4 shen1 fei1 qing1 yun2 ， nu3 li4 fa2 qi2 lie4 。
- tian1 ya2 shi4 chi2 zou3 ， shi3 zhi3 yi4 tian3 qie4 。
- he2 dang1 cheng2 sui4 ke4 ， gui1 zou4 huang2 jin1 que4 。
- jie3 zu3 sui1 wei4 neng2 ， qi3 hui1 qi2 lian3 zhuo1 。
- you1 you2 jin4 wu2 tu3 ， shu4 bian4 song1 qiu1 ye4 。
- xia2 xiang3 wu2 yi3 zhi3 ， zuo4 shi1 shu1 yu4 jie2 。

## 注释

## 译文

## 赏析
