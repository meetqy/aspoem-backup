---
id: yu-gan-ci-yun-zeng-wu-jiu-xue-shi
title: 次韵贈無咎學士
titlePinyin: ci4 yun4 zeng4 wu2 jiu4 xue2 shi4
titleSlug: ci-yun-zeng-wu-jiu-xue-shi
author: 余幹
authorPinyin: yu2 gan4
authorSlug: yu-gan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 毗陵城如金斗方，往事歷歷那能忘。
- 相逢童子佩蘭芳，秀髮人指誰家郎。
- 未幾重見突而長，即今不覺秋蓬蒼。
- 戲笑豈復爲兒狂，追昔宓子初登堂。
- 辭鋒峭拔森刀槍，器識沉遠包氐羌。
- 陽秋寧肯露否臧，有子遊學先聚糧。
- 相將百里陟岵岡，邂逅一挹坐僧牀。
- 大辯傾注如無旁，天馬方謂先騫驤。
- 觀魚誰復駐濠隍，瓜期受代垂趨裝。
- 當路奏牘交稱揚，行將超擢奄云亡。
- 坐令志氣不得償，傳家豈詫錢一囊。
- 諸兒經行名州鄉，挾書繼踵諸父行。
- 旋見天衢飛驌驦，論治直要超周商。
- 術卑效淺笑杜房，况是亨運遭興王。
- 致君紹祖邦家光，何止追考歸焚黄。
- 邃庭朝露明芸香，異書滿閣秋氣凉。
- 詠歌間成隨豆觴，讀之如欲凌雲翔。
- 暫近大手離未央，□□□□□□望。
- 挈篋來寄深閨霜，賓興賢能視文章。
- 尊尚周孔麾韓莊，搜奇殆有通夕忙。
- 英游疑動聚星祥，我歸復翳環堵牆。
- 世味已能如飲漿，羲皇上人琴一張。

## 拼音

- pi2 ling2 cheng2 ru2 jin1 dou3 fang1 ， wang3 shi4 li4 li4 na4 neng2 wang4 。
- xiang1 feng2 tong2 zi3 pei4 lan2 fang1 ， xiu4 fa4 ren2 zhi3 shui2 jia1 lang2 。
- wei4 ji1 zhong4 jian4 tu1 er2 chang2 ， ji2 jin1 bu4 jue2 qiu1 peng2 cang1 。
- xi4 xiao4 qi3 fu4 wei2 er2 kuang2 ， zhui1 xi1 mi4 zi3 chu1 deng1 tang2 。
- ci2 feng1 qiao4 ba2 sen1 dao1 qiang1 ， qi4 shi2 chen2 yuan3 bao1 di1 qiang1 。
- yang2 qiu1 ning2 ken3 lu4 fou3 zang1 ， you3 zi3 you2 xue2 xian1 ju4 liang2 。
- xiang1 jiang1 bai3 li3 zhi4 hu4 gang1 ， xie4 hou4 yi2 yi4 zuo4 seng1 chuang2 。
- da4 bian4 qing1 zhu4 ru2 wu2 pang2 ， tian1 ma3 fang1 wei4 xian1 qian1 xiang1 。
- guan1 yu2 shui2 fu4 zhu4 hao2 huang2 ， gua1 qi1 shou4 dai4 chui2 qu1 zhuang1 。
- dang1 lu4 zou4 du2 jiao1 cheng1 yang2 ， xing2 jiang1 chao1 zhuo2 yan3 yun2 wang2 。
- zuo4 ling4 zhi4 qi4 bu4 de2 chang2 ， chuan2 jia1 qi3 cha4 qian2 yi4 nang2 。
- zhu1 er2 jing1 xing2 ming2 zhou1 xiang1 ， xie2 shu1 ji4 zhong3 zhu1 fu4 xing2 。
- xuan2 jian4 tian1 qu2 fei1 su4 shuang1 ， lun4 zhi4 zhi2 yao4 chao1 zhou1 shang1 。
- shu4 bei1 xiao4 qian3 xiao4 du4 fang2 ， kuang4 shi4 heng1 yun4 zao1 xing1 wang2 。
- zhi4 jun1 shao4 zu3 bang1 jia1 guang1 ， he2 zhi3 zhui1 kao3 gui1 fen2 huang2 。
- sui4 ting2 zhao1 lu4 ming2 yun2 xiang1 ， yi4 shu1 man3 ge2 qiu1 qi4 liang2 。
- yong3 ge1 jian4 cheng2 sui2 dou4 shang1 ， du2 zhi1 ru2 yu4 ling2 yun2 xiang2 。
- zan4 jin4 da4 shou3 li2 wei4 yang1 ，□□□□□□ wang4 。
- qie4 qie4 lai2 ji4 shen1 gui1 shuang1 ， bin1 xing1 xian2 neng2 shi4 wen2 zhang1 。
- zun1 shang4 zhou1 kong3 hui1 han2 zhuang1 ， sou1 qi2 dai4 you3 tong1 xi1 mang2 。
- ying1 you2 yi2 dong4 ju4 xing1 xiang2 ， wo3 gui1 fu4 yi4 huan2 du3 qiang2 。
- shi4 wei4 yi3 neng2 ru2 yin3 jiang1 ， xi1 huang2 shang4 ren2 qin2 yi4 zhang1 。

## 注释

## 译文

## 赏析
