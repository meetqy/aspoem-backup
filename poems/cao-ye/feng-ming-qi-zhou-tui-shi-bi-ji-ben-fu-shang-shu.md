---
id: cao-ye-feng-ming-qi-zhou-tui-shi-bi-ji-ben-fu-shang-shu
title: 奉命齊州推事畢寄本府尚書
titlePinyin: feng4 ming4 qi2 zhou1 tui1 shi4 bi4 ji4 ben3 fu3 shang4 shu1
titleSlug: feng-ming-qi-zhou-tui-shi-bi-ji-ben-fu-shang-shu
author: 曹鄴
authorPinyin: cao2 ye4
authorSlug: cao-ye
dynasty: 唐
dynastyPinyin: tang2
dynastySlug: tang
tags: [] 
---

## 正文

- 越鳥栖不定，孤飛入齊鄉。
- 日暮天欲雨，那兼羽翎傷。
- 州民言刺史，蠹物甚於蝗。
- 受命大執法，草草是行裝。
- 僕隸皆分散，單車驛路長。
- 四顧無相識，奔馳若投荒。
- 重門下長鎖，樹影空過牆。
- 驅囚遶廊屋，𧥄𧥄如牛羊。
- 獄吏相對語，簿書堆滿牀。
- 敲枷打鎖聲，終日在目旁。
- 既捨三山侶，來餘五斗糧。
- 忍學空城雀，潛身入官倉。
- 國中天子令，頭上白日光。
- 曲木用處多，不如直爲梁。
- 恐孤食恩地，晝夜心不遑。
- 仲夏天氣熱，鬢鬚忽成霜。
- 社鼠不可灌，城狐不易防。
- 偶於擒縱間，盡得見否臧。
- 截斷姦吏舌，擘開冤人腸。
- 明朝向西望，走馬歸汶陽。

## 拼音

- yue4 niao3 qi1 bu2 ding4 ， gu1 fei1 ru4 qi2 xiang1 。
- ri4 mu4 tian1 yu4 yu3 ， na4 jian1 yu3 ling2 shang1 。
- zhou1 min2 yan2 ci4 shi3 ， du4 wu4 shen4 wu1 huang2 。
- shou4 ming4 da4 zhi2 fa3 ， cao3 cao3 shi4 xing2 zhuang1 。
- pu2 li4 jie1 fen1 san4 ， dan1 ju1 yi4 lu4 chang2 。
- si4 gu4 wu2 xiang1 shi2 ， ben1 chi2 ruo4 tou2 huang1 。
- zhong4 men2 xia4 chang2 suo3 ， shu4 ying3 kong1 guo4 qiang2 。
- qu1 qiu2 rao4 lang2 wu1 ，𧥄𧥄 ru2 niu2 yang2 。
- yu4 li4 xiang1 dui4 yu3 ， bo2 shu1 dui1 man3 chuang2 。
- qiao1 jia1 da3 suo3 sheng1 ， zhong1 ri4 zai4 mu4 pang2 。
- ji4 she3 san1 shan1 lü3 ， lai2 yu2 wu3 dou3 liang2 。
- ren3 xue2 kong1 cheng2 que4 ， qian2 shen1 ru4 guan1 cang1 。
- guo2 zhong1 tian1 zi3 ling4 ， tou2 shang4 bai2 ri4 guang1 。
- qu3 mu4 yong4 chu3 duo1 ， bu4 ru2 zhi2 wei2 liang2 。
- kong3 gu1 shi2 en1 di4 ， zhou4 ye4 xin1 bu4 huang2 。
- zhong4 xia4 tian1 qi4 re4 ， bin4 xu1 hu1 cheng2 shuang1 。
- she4 shu3 bu4 ke3 guan4 ， cheng2 hu2 bu2 yi4 fang2 。
- ou3 wu1 qin2 zong4 jian4 ， jin4 de2 jian4 fou3 zang1 。
- jie2 duan4 jian1 li4 she2 ， bo4 kai1 yuan1 ren2 chang2 。
- ming2 chao2 xiang4 xi1 wang4 ， zou3 ma3 gui1 wen4 yang2 。

## 注释

## 译文

## 赏析
