---
id: cao-ye-xing-yuan-ji-xi-shang-tong-nian
title: 杏園即席上同年
titlePinyin: xing4 yuan2 ji2 xi2 shang4 tong2 nian2
titleSlug: xing-yuan-ji-xi-shang-tong-nian
author: 曹鄴
authorPinyin: cao2 ye4
authorSlug: cao-ye
dynasty: 唐
dynastyPinyin: tang2
dynastySlug: tang
tags: []
---

## 正文

- 岐路不在天，十年行不至。
- 一旦公道開，青雲在平地。
- 枕上數聲鼓，衡門已如市。
- 白日探得珠，不待驪龍睡。
- 怱怱出九衢，僮僕顏色異。
- 故衣未及換，尚有去年淚。
- 晴陽照花影，落絮浮野翠。
- 對酒時忽驚，猶疑夢中事。
- 自憐孤飛鳥，得接鸞鳳翅。
- 永懷共濟心，莫起胡越意。

## 拼音

- qi2 lu4 bu2 zai4 tian1 ， shi2 nian2 xing2 bu2 zhi4 。
- yi2 dan4 gong1 dao4 kai1 ， qing1 yun2 zai4 ping2 di4 。
- zhen3 shang4 shu4 sheng1 gu3 ， heng2 men2 yi3 ru2 shi4 。
- bai2 ri4 tan4 de2 zhu1 ， bu2 dai4 li2 long2 shui4 。
- cong1 cong1 chu1 jiu3 qu2 ， tong2 pu2 yan2 se4 yi4 。
- gu4 yi1 wei4 ji2 huan4 ， shang4 you3 qu4 nian2 lei4 。
- qing2 yang2 zhao4 hua1 ying3 ， luo4 xu4 fu2 ye3 cui4 。
- dui4 jiu3 shi2 hu1 jing1 ， you2 yi2 meng4 zhong1 shi4 。
- zi4 lian2 gu1 fei1 niao3 ， de2 jie1 luan2 feng4 chi4 。
- yong3 huai2 gong4 ji4 xin1 ， mo4 qi3 hu2 yue4 yi4 。

## 注释

## 译文

## 赏析
