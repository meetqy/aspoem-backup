---
id: cao-ye-song-jin-shi-li-yin-xia-di-you-fen-he
title: 送進士李殷下第遊汾河
titlePinyin: song4 jin4 shi4 li3 yin1 xia4 di4 you2 fen2 he2
titleSlug: song-jin-shi-li-yin-xia-di-you-fen-he
author: 曹鄴
authorPinyin: cao2 ye4
authorSlug: cao-ye
dynasty: 唐
dynastyPinyin: tang2
dynastySlug: tang
tags: [] 
---

## 正文

- 上國花照地，遣君向西征。
- 旁人亦有恨，況復故人情。
- 單車欲云去，別酒忽然醒。
- 如何今夜夢，半作道路程。
- 邊士不好禮，全家住軍城。
- 城中鼓角嚴，旅客常夜驚。
- 中有左記室，逢人眼光明。
- 西門未歸者，下馬如到京。
- 還應一開卷，爲子心不平。
- 慇懃說忠抱，壯志勿自輕。

## 拼音

- shang4 guo2 hua1 zhao4 di4 ， qian3 jun1 xiang4 xi1 zheng1 。
- pang2 ren2 yi4 you3 hen4 ， kuang4 fu4 gu4 ren2 qing2 。
- dan1 ju1 yu4 yun2 qu4 ， bie2 jiu3 hu1 ran2 xing3 。
- ru2 he2 jin1 ye4 meng4 ， ban4 zuo4 dao4 lu4 cheng2 。
- bian1 shi4 bu4 hao3 li3 ， quan2 jia1 zhu4 jun1 cheng2 。
- cheng2 zhong1 gu3 jiao3 yan2 ， lü3 ke4 chang2 ye4 jing1 。
- zhong1 you3 zuo3 ji4 shi4 ， feng2 ren2 yan3 guang1 ming2 。
- xi1 men2 wei4 gui1 zhe3 ， xia4 ma3 ru2 dao4 jing1 。
- huan2 ying1 yi4 kai1 juan4 ， wei2 zi3 xin1 bu4 ping2 。
- yin1 qin2 shuo1 zhong1 bao4 ， zhuang4 zhi4 wu4 zi4 qing1 。

## 注释

## 译文

## 赏析
