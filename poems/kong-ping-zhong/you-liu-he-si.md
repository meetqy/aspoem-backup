---
id: kong-ping-zhong-you-liu-he-si
title: 游六和寺
titlePinyin: you2 liu4 he2 si4
titleSlug: you-liu-he-si
author: 孔平仲
authorPinyin: kong3 ping2 zhong4
authorSlug: kong-ping-zhong
dynasty: 宋
dynastyPinyin: song4
dynastySlug: song
tags: []
---

## 正文

- 同尋六和寺，去旁蒼崖行。
- 崢嶸石林氣，㶁㶁流水鳴。
- 見此俗慮減，入門心更清。
- 盤空到窈窕，小憩山前亭。
- 天晴修竹外，颯有風雨聲。
- 僧云金魚池，近日秋雨足。
- 餘波落清壁，散作雪色瀑。
- 徐興視其流，登高穿屈曲。
- 忽逢白練飛，碎點濺珠玉。
- 清泠振毛髮，瀟洒蕩心腹。
- 金魚在何處，演漾戲平陸。
- 鱗鬣老愈黄，點漆作雙目。
- 憶爲兒童時，嘗劇此池旁。
- 聞人說金魚，已謂百歲强。
- 今踰二十年，僧死草木荒。
- 此魚尚無恙，纖質不改常。
- 謂魚非靈物，安得擅久長。
- 四海波浪高，三江網羅密。
- 長鯨喪明珠，幽暗無白日。
- 我疑龍變化，就此溪中逸。
- 紛綸乾坤爭，浩蕩風霆出。
- 何如守一泓，無得亦無失。

## 拼音

- tong2 xun2 liu4 he2 si4 ， qu4 pang2 cang1 ya2 xing2 。
- zheng1 rong2 shi2 lin2 qi4 ，㶁㶁 liu2 shui3 ming2 。
- jian4 ci3 su2 lü4 jian3 ， ru4 men2 xin1 geng4 qing1 。
- pan2 kong1 dao4 yao3 tiao3 ， xiao3 qi4 shan1 qian2 ting2 。
- tian1 qing2 xiu1 zhu2 wai4 ， sa4 you3 feng1 yu3 sheng1 。
- seng1 yun2 jin1 yu2 chi2 ， jin4 ri4 qiu1 yu3 zu2 。
- yu2 bo1 luo4 qing1 bi4 ， san4 zuo4 xue3 se4 pu4 。
- xu2 xing1 shi4 qi2 liu2 ， deng1 gao1 chuan1 qu1 qu1 。
- hu1 feng2 bai2 lian4 fei1 ， sui4 dian3 jian4 zhu1 yu4 。
- qing1 ling2 zhen4 mao2 fa4 ， xiao1 sa3 dang4 xin1 fu4 。
- jin1 yu2 zai4 he2 chu3 ， yan3 yang4 xi4 ping2 lu4 。
- lin2 lie4 lao3 yu4 huang2 ， dian3 qi1 zuo4 shuang1 mu4 。
- yi4 wei2 er2 tong2 shi2 ， chang2 ju4 ci3 chi2 pang2 。
- wen2 ren2 shuo1 jin1 yu2 ， yi3 wei4 bai3 sui4 qiang2 。
- jin1 yu2 er4 shi2 nian2 ， seng1 si3 cao3 mu4 huang1 。
- ci3 yu2 shang4 wu2 yang4 ， xian1 zhi4 bu4 gai3 chang2 。
- wei4 yu2 fei1 ling2 wu4 ， an1 de2 shan4 jiu3 chang2 。
- si4 hai3 bo1 lang4 gao1 ， san1 jiang1 wang3 luo2 mi4 。
- chang2 jing1 sang1 ming2 zhu1 ， you1 an4 wu2 bai2 ri4 。
- wo3 yi2 long2 bian4 hua4 ， jiu4 ci3 xi1 zhong1 yi4 。
- fen1 lun2 qian2 kun1 zheng1 ， hao4 dang4 feng1 ting2 chu1 。
- he2 ru2 shou3 yi4 hong2 ， wu2 de2 yi4 wu2 shi1 。

## 注释

## 译文

## 赏析
