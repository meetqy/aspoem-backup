---
id: kong-ping-zhong-he-chang-fu-ji-jing-fu
title: 和常父寄經父
titlePinyin: he2 chang2 fu4 ji4 jing1 fu4
titleSlug: he-chang-fu-ji-jing-fu
author: 孔平仲
authorPinyin: kong3 ping2 zhong4
authorSlug: kong-ping-zhong
dynasty: 宋
dynastyPinyin: song4
dynastySlug: song
tags: []
---

## 正文

- 候得早潮來，江邊風又起。
- 錢塘與海接，浩渺無涯涘。
- 長鯨呼鱷魚，蛟龍正掉尾。
- 豈惟波浪聲，號泣半溺鬼。
- 臨流不敢渡，尋尺如千里。
- 儌幸亦可往，無力觸萬死。
- 蕭然古山根，客棹于此艤。
- 吳亭明可數，游觀信爲美。
- 安敢慕紛華，而不重行止。
- 回首臥龍居，想在青雲裏。
- 相思寂莫晚，誰伴西樓倚。

## 拼音

- hou4 de2 zao3 chao2 lai2 ， jiang1 bian1 feng1 you4 qi3 。
- qian2 tang2 yu3 hai3 jie1 ， hao4 miao3 wu2 ya2 si4 。
- chang2 jing1 hu1 e4 yu2 ， jiao1 long2 zheng4 diao4 wei3 。
- qi3 wei2 bo1 lang4 sheng1 ， hao4 qi4 ban4 ni4 gui3 。
- lin2 liu2 bu4 gan3 du4 ， xun2 chi3 ru2 qian1 li3 。
- jiao3 xing4 yi4 ke3 wang3 ， wu2 li4 chu4 wan4 si3 。
- xiao1 ran2 gu3 shan1 gen1 ， ke4 zhao4 yu2 ci3 yi3 。
- wu2 ting2 ming2 ke3 shu4 ， you2 guan1 xin4 wei2 mei3 。
- an1 gan3 mu4 fen1 hua2 ， er2 bu2 zhong4 xing2 zhi3 。
- hui2 shou3 wo4 long2 ju1 ， xiang3 zai4 qing1 yun2 li3 。
- xiang1 si1 ji4 mo4 wan3 ， shui2 ban4 xi1 lou2 yi3 。

## 注释

## 译文

## 赏析
