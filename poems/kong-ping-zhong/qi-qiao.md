---
id: kong-ping-zhong-qi-qiao
title: 乞巧
titlePinyin: qi3 qiao3
titleSlug: qi-qiao
author: 孔平仲
authorPinyin: kong3 ping2 zhong4
authorSlug: kong-ping-zhong
dynasty: 宋
dynastyPinyin: song4
dynastySlug: song
tags: []
---

## 正文

- 衆人喜乞巧，我以巧爲憂。
- 言巧多欺佞，行巧爲邪柔。
- 學巧競穿穴，文巧多彫鎪。
- 巧不令如此，宜吾之恥求。
- 我欲守拙性，浩然鎮輕浮。
- 盡窒衆巧門，化以孔與周。
- 此志尚未遂，感激在初秋。
- 南顧問牛女，女實能巧不。

## 拼音

- zhong4 ren2 xi3 qi3 qiao3 ， wo3 yi3 qiao3 wei2 you1 。
- yan2 qiao3 duo1 qi1 ning4 ， xing2 qiao3 wei2 xie2 rou2 。
- xue2 qiao3 jing4 chuan1 xue2 ， wen2 qiao3 duo1 diao1 sou1 。
- qiao3 bu2 ling4 ru2 ci3 ， yi2 wu2 zhi1 chi3 qiu2 。
- wo3 yu4 shou3 zhuo1 xing4 ， hao4 ran2 zhen4 qing1 fu2 。
- jin4 zhi4 zhong4 qiao3 men2 ， hua4 yi3 kong3 yu3 zhou1 。
- ci3 zhi4 shang4 wei4 sui4 ， gan3 ji1 zai4 chu1 qiu1 。
- nan2 gu4 wen4 niu2 nü3 ， nü3 shi2 neng2 qiao3 bu4 。

## 注释

## 译文

## 赏析
