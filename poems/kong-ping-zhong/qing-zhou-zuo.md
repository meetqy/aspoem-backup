---
id: kong-ping-zhong-qing-zhou-zuo
title: 青州作
titlePinyin: qing1 zhou1 zuo4
titleSlug: qing-zhou-zuo
author: 孔平仲
authorPinyin: kong3 ping2 zhong4
authorSlug: kong-ping-zhong
dynasty: 宋
dynastyPinyin: song4
dynastySlug: song
tags: []
---

## 正文

- 京東地平夷，自古四戰國。
- 九州此居三，山海在封域。
- 北趨京洛近，南卷江淮直。
- 富饒足魚鹽，飽暖遍牟麥。
- 英雄欲飛騰，假此爲羽翼。
- 隆準蹙秦亡，金蟆伺唐隙。
- 方今不憂此，所重只西北。
- 兵防最寡少，主帥失銓擇。
- 蒿萊蔽城隍，繡澀滿戈戟。
- 慢爲盜之資，忽者禍所植。
- 吾視士大夫，赳赳半雄特。
- 歌謠尚慷慨，闊達本多匿。
- 腹心宜先安，豫備乃長策。
- 衆方誦太平，我乃虞盜賊。
- 雖言亦誰聽，痛哭損肝膈。

## 拼音

- jing1 dong1 di4 ping2 yi2 ， zi4 gu3 si4 zhan4 guo2 。
- jiu3 zhou1 ci3 ju1 san1 ， shan1 hai3 zai4 feng1 yu4 。
- bei3 qu1 jing1 luo4 jin4 ， nan2 juan4 jiang1 huai2 zhi2 。
- fu4 rao2 zu2 yu2 yan2 ， bao3 nuan3 bian4 mu4 mai4 。
- ying1 xiong2 yu4 fei1 teng2 ， jia3 ci3 wei2 yu3 yi4 。
- long2 zhun3 cu4 qin2 wang2 ， jin1 ma0 si4 tang2 xi4 。
- fang1 jin1 bu4 you1 ci3 ， suo3 zhong4 zhi1 xi1 bei3 。
- bing1 fang2 zui4 gua3 shao3 ， zhu3 shuai4 shi1 quan2 ze2 。
- hao1 lai2 bi4 cheng2 huang2 ， xiu4 se4 man3 ge1 ji3 。
- man4 wei2 dao4 zhi1 zi1 ， hu1 zhe3 huo4 suo3 zhi2 。
- wu2 shi4 shi4 da4 fu1 ， jiu1 jiu1 ban4 xiong2 te4 。
- ge1 yao2 shang4 kang1 kai3 ， kuo4 da2 ben3 duo1 ni4 。
- fu4 xin1 yi2 xian1 an1 ， yu4 bei4 nai3 chang2 ce4 。
- zhong4 fang1 song4 tai4 ping2 ， wo3 nai3 yu2 dao4 zei2 。
- sui1 yan2 yi4 shui2 ting1 ， tong4 ku1 sun3 gan1 ge2 。

## 注释

## 译文

## 赏析
