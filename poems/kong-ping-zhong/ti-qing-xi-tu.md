---
id: kong-ping-zhong-ti-qing-xi-tu
title: 題清溪圖
titlePinyin: ti2 qing1 xi1 tu2
titleSlug: ti-qing-xi-tu
author: 孔平仲
authorPinyin: kong3 ping2 zhong4
authorSlug: kong-ping-zhong
dynasty: 宋
dynastyPinyin: song4
dynastySlug: song
tags: []
---

## 正文

- 清溪之水清無泥，鳬飛雁下太平池。
- 昔人嘗比翠綃舞，安得卷之必自隨。
- 畫師摹寫多巧思，只用烏田數張紙。
- 戲拈禿筆掃成圖，濃淡邅迴真得意。
- 江磯釣浦遠更深，昔時行處皆可尋。
- 張公好雅心不俗，眉山先生爲楚吟。
- 公今奉使庾嶺南，峽中喬林與天參。
- 白雲摇曳入船戶，清猿呼嘯窺江潭。
- 天霾不開地多熱，佛桑山丹赤如血。
- 此時一展清溪圖，洒若胸中貯冰雪。
- 南方不可以久留，祝公歸來此中州。
- 枕白石兮漱清流，蘆聲戰雨曷若颺風之拔木，漁烟凝晚曷若海霧之橫秋。
- 我已卜居在九江，九華廬阜鬰相望。
- 千里思公如咫尺，扁舟棹月到池陽。

## 拼音

- qing1 xi1 zhi1 shui3 qing1 wu2 ni2 ， fu2 fei1 yan4 xia4 tai4 ping2 chi2 。
- xi1 ren2 chang2 bi3 cui4 xiao1 wu3 ， an1 de2 juan4 zhi1 bi4 zi4 sui2 。
- hua4 shi1 mo2 xie3 duo1 qiao3 si1 ， zhi3 yong4 wu1 tian2 shu4 zhang1 zhi3 。
- xi4 nian1 tu1 bi3 sao3 cheng2 tu2 ， nong2 dan4 zhan1 hui2 zhen1 de2 yi4 。
- jiang1 ji1 diao4 pu3 yuan3 geng4 shen1 ， xi1 shi2 xing2 chu3 jie1 ke3 xun2 。
- zhang1 gong1 hao3 ya3 xin1 bu4 su2 ， mei2 shan1 xian1 sheng0 wei2 chu3 yin2 。
- gong1 jin1 feng4 shi3 yu3 ling3 nan2 ， xia2 zhong1 qiao2 lin2 yu3 tian1 can1 。
- bai2 yun2 yao2 ye4 ru4 chuan2 hu4 ， qing1 yuan2 hu1 xiao4 kui1 jiang1 tan2 。
- tian1 mai2 bu4 kai1 di4 duo1 re4 ， fo2 sang1 shan1 dan1 chi4 ru2 xue4 。
- ci3 shi2 yi4 zhan3 qing1 xi1 tu2 ， sa3 ruo4 xiong1 zhong1 zhu4 bing1 xue3 。
- nan2 fang1 bu4 ke3 yi3 jiu3 liu2 ， zhu4 gong1 gui1 lai2 ci3 zhong1 zhou1 。
- zhen3 bai2 shi2 xi1 shu4 qing1 liu2 ， lu2 sheng1 zhan4 yu3 he2 ruo4 yang2 feng1 zhi1 ba2 mu4 ， yu2 yan1 ning2 wan3 he2 ruo4 hai3 wu4 zhi1 heng2 qiu1 。
- wo3 yi3 bu3 ju1 zai4 jiu3 jiang1 ， jiu3 hua2 lu2 fu4 yu4 xiang1 wang4 。
- qian1 li3 si1 gong1 ru2 zhi3 chi3 ， pian1 zhou1 zhao4 yue4 dao4 chi2 yang2 。

## 注释

## 译文

## 赏析
