---
id: kong-ping-zhong-yong-wu-he-hong-shi
title: 詠無核紅柿
titlePinyin: yong3 wu2 he2 hong2 shi4
titleSlug: yong-wu-he-hong-shi
author: 孔平仲
authorPinyin: kong3 ping2 zhong4
authorSlug: kong-ping-zhong
dynasty: 宋
dynastyPinyin: song4
dynastySlug: song
tags: []
---

## 正文

- 林中有丹果，壓枝一何稠。
- 爲柿已軟美，嗟爾骨亦柔。
- 風霜變顔色，雨露加膏油。
- 大哉造化心，于爾何綢繆。
- 荆筐載趨市，價賤良易求。
- 剖心無所有，入口頗相投。
- 爲栗外屈强，老者所不收。
- 爲棗中亦剛，飼兒戟其喉。
- 衆言咀嚼快，惟爾無所憂。
- 排羅置前列，圓熟當高秋。
- 且以悅一時，長久豈暇謀。
- 咄哉潰爛速，棄擲將誰尤。

## 拼音

- lin2 zhong1 you3 dan1 guo3 ， ya1 zhi1 yi4 he2 chou2 。
- wei2 shi4 yi3 ruan3 mei3 ， jie1 er3 gu3 yi4 rou2 。
- feng1 shuang1 bian4 yan2 se4 ， yu3 lu4 jia1 gao4 you2 。
- da4 zai1 zao4 hua4 xin1 ， yu2 er3 he2 chou2 mou2 。
- jing1 kuang1 zai4 qu1 shi4 ， jia4 jian4 liang2 yi4 qiu2 。
- pou1 xin1 wu2 suo3 you3 ， ru4 kou3 po1 xiang1 tou2 。
- wei2 li4 wai4 qu1 qiang2 ， lao3 zhe3 suo3 bu4 shou1 。
- wei2 zao3 zhong1 yi4 gang1 ， si4 er2 ji3 qi2 hou2 。
- zhong4 yan2 ju3 jue2 kuai4 ， wei2 er3 wu2 suo3 you1 。
- pai2 luo2 zhi4 qian2 lie4 ， yuan2 shu2 dang1 gao1 qiu1 。
- qie3 yi3 yue4 yi4 shi2 ， chang2 jiu3 qi3 xia2 mou2 。
- duo1 zai1 kui4 lan4 su4 ， qi4 zhi4 jiang1 shui2 you2 。

## 注释

## 译文

## 赏析
