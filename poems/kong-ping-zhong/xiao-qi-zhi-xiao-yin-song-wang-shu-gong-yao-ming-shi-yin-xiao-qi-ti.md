---
id: kong-ping-zhong-xiao-qi-zhi-xiao-yin-song-wang-shu-gong-yao-ming-shi-yin-xiao-qi-ti
title: 蕭器之小飲誦王舒公藥名詩因效其體
titlePinyin: xiao1 qi4 zhi1 xiao3 yin3 song4 wang2 shu1 gong1 yao4 ming2 shi1 yin1 xiao4 qi2 ti3
titleSlug: xiao-qi-zhi-xiao-yin-song-wang-shu-gong-yao-ming-shi-yin-xiao-qi-ti
author: 孔平仲
authorPinyin: kong3 ping2 zhong4
authorSlug: kong-ping-zhong
dynasty: 宋
dynastyPinyin: song4
dynastySlug: song
tags: []
---

## 正文

- 蕭郎嘉客近遠志，把酒勸賓郎半醉。
- 自然同類易相投，官守從容况無事。
- 清晨麴糵寒有力，倒洒金鍾乳花滴。
- 十分蘸甲香且醇，不覺昏黄連夜色。
- 雀噪烏栖奈晚何，匆匆白日若飛梭。
- 青青百草霜已歇，牆陰淺白微輕雪。
- 庭梅香膩粉苞解，歲律將旋復花發。
- 銅壺泣水銀箭短，漏聲斷續隨風遠。
- 起視天南星斗稀，蟾蜍已黑牽牛低。
- 知子多情惜分散，山公酩酊自當歸。

## 拼音

- xiao1 lang2 jia1 ke4 jin4 yuan3 zhi4 ， ba3 jiu3 quan4 bin1 lang2 ban4 zui4 。
- zi4 ran2 tong2 lei4 yi4 xiang1 tou2 ， guan1 shou3 cong2 rong2 kuang4 wu2 shi4 。
- qing1 chen2 qu1 nie4 han2 you3 li4 ， dao3 sa3 jin1 zhong1 ru3 hua1 di1 。
- shi2 fen1 zhan4 jia3 xiang1 qie3 chun2 ， bu4 jue2 hun1 huang2 lian2 ye4 se4 。
- que4 zao4 wu1 qi1 nai4 wan3 he2 ， cong1 cong1 bai2 ri4 ruo4 fei1 suo1 。
- qing1 qing1 bai3 cao3 shuang1 yi3 xie1 ， qiang2 yin1 qian3 bai2 wei1 qing1 xue3 。
- ting2 mei2 xiang1 ni4 fen3 bao1 jie3 ， sui4 lü4 jiang1 xuan2 fu4 hua1 fa1 。
- tong2 hu2 qi4 shui3 yin2 jian4 duan3 ， lou4 sheng1 duan4 xu4 sui2 feng1 yuan3 。
- qi3 shi4 tian1 nan2 xing1 dou4 xi1 ， chan2 chu2 yi3 hei1 qian1 niu2 di1 。
- zhi1 zi3 duo1 qing2 xi1 fen1 san4 ， shan1 gong1 ming3 ding3 zi4 dang1 gui1 。

## 注释

## 译文

## 赏析
