---
id: kong-ping-zhong-meng-xi-yang-jie-zhi-sun-chang-ling-jian-guo-xiao-yin
title: 夢錫楊節之孫昌齡見過小飲
titlePinyin: meng4 xi1 yang2 jie2 zhi1 sun1 chang1 ling2 jian4 guo4 xiao3 yin3
titleSlug: meng-xi-yang-jie-zhi-sun-chang-ling-jian-guo-xiao-yin
author: 孔平仲
authorPinyin: kong3 ping2 zhong4
authorSlug: kong-ping-zhong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 夢錫更時事，恢然君子儒。
- 節之瓊樹枝，秀氣發扶疏。
- 昌齡出相家，謙謹乃繩樞。
- 三人于交游，得一固有餘。
- 日暮俱訪我，止駕共躊躇。
- 四天忽陰沉，風聲若江湖。
- 寒色尚可畏，促膝同附爐。
- 高密酒雖貴，爲君開一壺。
- 拳栗自東越，殷榴從上都。
- 羹烹歷山蕈，膾斫注溝魚。
- 鮮蛤寔海錯，肥羊非市屠。
- 後食淮南蓴，此皆北所無。
- 主人不敢愛，且以爲賓娛。
- 夢錫飲中豪，節之亦其徒。
- 昌齡稍姦黠，我勸勢頗麤。
- 左手扼其肩，右手進觥盂。
- 勉强爲我盡，淋漓滿衣裾。
- 醉坐各忘去，蓬燭已見跗。
- 幽談入鬼怪，巧謔相揶揄。
- 勿言輕此樂，此樂勝笙竽。
- 明朝酒醒後，相對禮如初。

## 拼音

- meng4 xi1 geng4 shi2 shi4 ， hui1 ran2 jun1 zi3 ru2 。
- jie2 zhi1 qiong2 shu4 zhi1 ， xiu4 qi4 fa1 fu2 shu1 。
- chang1 ling2 chu1 xiang1 jia1 ， qian1 jin3 nai3 sheng2 shu1 。
- san1 ren2 yu2 jiao1 you2 ， de2 yi2 gu4 you3 yu2 。
- ri4 mu4 ju4 fang3 wo3 ， zhi3 jia4 gong4 chou2 chu2 。
- si4 tian1 hu1 yin1 chen2 ， feng1 sheng1 ruo4 jiang1 hu2 。
- han2 se4 shang4 ke3 wei4 ， cu4 xi1 tong2 fu4 lu2 。
- gao1 mi4 jiu3 sui1 gui4 ， wei2 jun1 kai1 yi4 hu2 。
- quan2 li4 zi4 dong1 yue4 ， yin1 liu2 cong2 shang4 dou1 。
- geng1 peng1 li4 shan1 xun4 ， kuai4 zhuo2 zhu4 gou1 yu2 。
- xian1 ha2 shi2 hai3 cuo4 ， fei2 yang2 fei1 shi4 tu2 。
- hou4 shi2 huai2 nan2 chun2 ， ci3 jie1 bei3 suo3 wu2 。
- zhu3 ren2 bu4 gan3 ai4 ， qie3 yi3 wei2 bin1 yu2 。
- meng4 xi1 yin3 zhong1 hao2 ， jie2 zhi1 yi4 qi2 tu2 。
- chang1 ling2 shao1 jian1 xia2 ， wo3 quan4 shi4 po1 cu1 。
- zuo3 shou3 e4 qi2 jian1 ， you4 shou3 jin4 gong1 yu2 。
- mian3 qiang3 wei2 wo3 jin4 ， lin2 li2 man3 yi1 ju1 。
- zui4 zuo4 ge4 wang4 qu4 ， peng2 zhu2 yi3 jian4 fu1 。
- you1 tan2 ru4 gui3 guai4 ， qiao3 xue4 xiang1 ye2 yu2 。
- wu4 yan2 qing1 ci3 le4 ， ci3 le4 sheng4 sheng1 yu2 。
- ming2 chao2 jiu3 xing3 hou4 ， xiang1 dui4 li3 ru2 chu1 。

## 注释

## 译文

## 赏析
