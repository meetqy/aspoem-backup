---
id: kong-ping-zhong-xiao-xing
title: 宵興
titlePinyin: xiao1 xing1
titleSlug: xiao-xing
author: 孔平仲
authorPinyin: kong3 ping2 zhong4
authorSlug: kong-ping-zhong
dynasty: 宋
dynastyPinyin: song4
dynastySlug: song
tags: []
---

## 正文

- 宵興視星斗，側身坐長嘆。
- 秋風忽已至，萬木鳴珊珊。
- 垂髫初執卷，結髮乃彈冠。
- 功名當及時，一失何由還。
- 丈夫惜少壯，日月如走丸。
- 念躬累尚寡，筋力無所難。
- 白首佩黄金，意氣亦已闌。
- 所以飛騰心，顧盼生羽翰。
- 詩人詠嵩高，不爾歌考槃。
- 胡爲兩未决，碌碌守一官。

## 拼音

- xiao1 xing1 shi4 xing1 dou3 ， ce4 shen1 zuo4 chang2 tan4 。
- qiu1 feng1 hu1 yi3 zhi4 ， wan4 mu4 ming2 shan1 shan1 。
- chui2 tiao2 chu1 zhi2 juan4 ， jie2 fa4 nai3 dan4 guan1 。
- gong1 ming2 dang1 ji2 shi2 ， yi4 shi1 he2 you2 huan2 。
- zhang4 fu0 xi1 shao3 zhuang4 ， ri4 yue4 ru2 zou3 wan2 。
- nian4 gong1 lei4 shang4 gua3 ， jin1 li4 wu2 suo3 nan2 。
- bai2 shou3 pei4 huang2 jin1 ， yi4 qi4 yi4 yi3 lan2 。
- suo3 yi3 fei1 teng2 xin1 ， gu4 pan4 sheng1 yu3 han4 。
- shi1 ren2 yong3 song1 gao1 ， bu4 er3 ge1 kao3 pan2 。
- hu2 wei2 liang3 wei4 jue2 ， lu4 lu4 shou3 yi4 guan1 。

## 注释

## 译文

## 赏析
