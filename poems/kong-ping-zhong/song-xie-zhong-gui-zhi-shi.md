---
id: kong-ping-zhong-song-xie-zhong-gui-zhi-shi
title: 送謝仲規致仕
titlePinyin: song4 xie4 zhong4 gui1 zhi4 shi4
titleSlug: song-xie-zhong-gui-zhi-shi
author: 孔平仲
authorPinyin: kong3 ping2 zhong4
authorSlug: kong-ping-zhong
dynasty: 宋
dynastyPinyin: song4
dynastySlug: song
tags: []
---

## 正文

- 公年五十餘，鬚鬢黑如漆。
- 朝廷方進用，未是挂冠日。
- 又非力不任，數以身自乞。
- 人疑徇虛名，今也踐其實。
- 蕭然巢許姿，臭腐視冕紱。
- 東南富人材，卿相近間出。
- 急流能勇退，千古未有一。
- 賢哉謝夫子，趣尚真不屈。
- 騰裝嶺外遠，歸棹江邊疾。
- 故鄉何日到，清暑坐華室。
- 荔包雜紅紫，茶品分甲乙。
- 歲時會親賓，左右列圖帙。
- 回頭烟瘴地，揮手風波窟。
- 天將勞以生，乃獨取閒佚。
- 觀公眉宇秀，凜凜有道骨。
- 當爲地上仙，不是籠中物。
- 我亦素有心，賤貧嗟汩沒。
- 鴻鵠羽翼成，高飛脫羅罻。
- 鷦鷯未有巢，側目空自失。
- 短章健公决，行且營蓬蓽。

## 拼音

- gong1 nian2 wu3 shi2 yu2 ， xu1 bin4 hei1 ru2 qi1 。
- chao2 ting2 fang1 jin4 yong4 ， wei4 shi4 gua4 guan1 ri4 。
- you4 fei1 li4 bu2 ren4 ， shu4 yi3 shen1 zi4 qi3 。
- ren2 yi2 xun4 xu1 ming2 ， jin1 ye3 jian4 qi2 shi2 。
- xiao1 ran2 chao2 xu1 zi1 ， chou4 fu3 shi4 mian3 fu2 。
- dong1 nan2 fu4 ren2 cai2 ， qing1 xiang1 jin4 jian4 chu1 。
- ji2 liu2 neng2 yong3 tui4 ， qian1 gu3 wei4 you3 yi1 。
- xian2 zai1 xie4 fu1 zi3 ， qu4 shang4 zhen1 bu4 qu1 。
- teng2 zhuang1 ling3 wai4 yuan3 ， gui1 zhao4 jiang1 bian1 ji2 。
- gu4 xiang1 he2 ri4 dao4 ， qing1 shu3 zuo4 hua2 shi4 。
- li4 bao1 za2 hong2 zi3 ， cha2 pin3 fen1 jia3 yi3 。
- sui4 shi2 hui4 qin1 bin1 ， zuo3 you4 lie4 tu2 zhi4 。
- hui2 tou2 yan1 zhang4 di4 ， hui1 shou3 feng1 bo1 ku1 。
- tian1 jiang1 lao2 yi3 sheng1 ， nai3 du2 qu3 xian2 yi4 。
- guan1 gong1 mei2 yu3 xiu4 ， lin3 lin3 you3 dao4 gu3 。
- dang1 wei2 di4 shang4 xian1 ， bu2 shi4 long2 zhong1 wu4 。
- wo3 yi4 su4 you3 xin1 ， jian4 pin2 jie1 gu3 mei2 。
- hong2 hu2 yu3 yi4 cheng2 ， gao1 fei1 tuo1 luo2 wei4 。
- jiao1 liao2 wei4 you3 chao2 ， ce4 mu4 kong1 zi4 shi1 。
- duan3 zhang1 jian4 gong1 jue2 ， xing2 qie3 ying2 peng2 bi4 。

## 注释

## 译文

## 赏析
