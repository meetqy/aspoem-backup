---
id: kong-ping-zhong-zai-yin-liu-shi-si-shou-bai-cheng-qi-san
title: 再吟六詩四首拜呈  其三
titlePinyin: zai4 yin2 liu4 shi1 si4 shou3 bai4 cheng2     qi2 san1
titleSlug: zai-yin-liu-shi-si-shou-bai-cheng-qi-san
author: 孔平仲
authorPinyin: kong3 ping2 zhong4
authorSlug: kong-ping-zhong
dynasty: 宋
dynastyPinyin: song4
dynastySlug: song
tags: []
---

## 正文

- 侯服安無事，官曹靜不譁。
- 疇非信善友，俱是孝廉家。
- 荀衮傳榮耀，溫龍競爪牙。
- 尺輿思附鳳，角扇笑縈蛇。
- 士習賢科論，人趨太守衙。
- 莊衢當自騁，陳藥更誰誇。
- 和露餐荷葉，臨流飲雪花。
- 草萊依瑞穗，荆布綴明珈。
- 且固官庭守，寧憂柄用賒。
- 它時摇玉佩，鰲禁定聯華。

## 拼音

- hou2 fu2 an1 wu2 shi4 ， guan1 cao2 jing4 bu4 hua2 。
- chou2 fei1 xin4 shan4 you3 ， ju4 shi4 xiao4 lian2 jia1 。
- xun2 gun3 chuan2 rong2 yao4 ， wen1 long2 jing4 zhao3 ya2 。
- chi3 yu2 si1 fu4 feng4 ， jiao3 shan4 xiao4 ying2 she2 。
- shi4 xi2 xian2 ke1 lun4 ， ren2 qu1 tai4 shou3 ya2 。
- zhuang1 qu2 dang1 zi4 cheng3 ， chen2 yao4 geng4 shui2 kua1 。
- he2 lu4 can1 he2 ye4 ， lin2 liu2 yin3 xue3 hua1 。
- cao3 lai2 yi1 rui4 sui4 ， jing1 bu4 zhui4 ming2 jia1 。
- qie3 gu4 guan1 ting2 shou3 ， ning2 you1 bing3 yong4 she1 。
- ta1 shi2 yao2 yu4 pei4 ， ao2 jin4 ding4 lian2 hua2 。

## 注释

## 译文

## 赏析
