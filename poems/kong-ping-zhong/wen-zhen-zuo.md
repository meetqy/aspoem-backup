---
id: kong-ping-zhong-wen-zhen-zuo
title: 聞砧作
titlePinyin: wen2 zhen1 zuo4
titleSlug: wen-zhen-zuo
author: 孔平仲
authorPinyin: kong3 ping2 zhong4
authorSlug: kong-ping-zhong
dynasty: 宋
dynastyPinyin: song4
dynastySlug: song
tags: []
---

## 正文

- 見蠶成繭能幾日，繒帛輸官千萬疋。
- 丁丁砧杵相和鳴，半夜霜風入秋律。
- 一年寒事從今始，四序流光如羽疾。
- 昨朝尚喜迎凉坐，閉戶羃窗嫌不密。
- 人生天地隨氣轉，此身猶復非吾物。
- 癡兒干世孰自量，欲與造化爭飄忽。
- 功名富貴固有時，進退屈信何可必。
- 匏羹菽飯幸粗飽，何用操瓢向人乞。

## 拼音

- jian4 can2 cheng2 jian3 neng2 ji1 ri4 ， zeng1 bo2 shu1 guan1 qian1 wan4 pi3 。
- ding1 ding1 zhen1 chu3 xiang1 he2 ming2 ， ban4 ye4 shuang1 feng1 ru4 qiu1 lü4 。
- yi4 nian2 han2 shi4 cong2 jin1 shi3 ， si4 xu4 liu2 guang1 ru2 yu3 ji2 。
- zuo2 chao2 shang4 xi3 ying2 liang2 zuo4 ， bi4 hu4 mi4 chuang1 xian2 bu2 mi4 。
- ren2 sheng1 tian1 di4 sui2 qi4 zhuan3 ， ci3 shen1 you2 fu4 fei1 wu2 wu4 。
- chi1 er2 gan1 shi4 shu2 zi4 liang4 ， yu4 yu3 zao4 hua4 zheng1 piao1 hu1 。
- gong1 ming2 fu4 gui4 gu4 you3 shi2 ， jin4 tui4 qu1 xin4 he2 ke3 bi4 。
- pao2 geng1 shu1 fan4 xing4 cu1 bao3 ， he2 yong4 cao1 piao2 xiang4 ren2 qi3 。

## 注释

## 译文

## 赏析
