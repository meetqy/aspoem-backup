---
id: kong-ping-zhong-zhou-xing-que-hui
title: 舟行却回
titlePinyin: zhou1 xing2 que4 hui2
titleSlug: zhou-xing-que-hui
author: 孔平仲
authorPinyin: kong3 ping2 zhong4
authorSlug: kong-ping-zhong
dynasty: 宋
dynastyPinyin: song4
dynastySlug: song
tags: []
---

## 正文

- 清晨移舟出沙嘴，宿氛卷盡天如洗。
- 日高五丈行十里，白雲之中黑雲起。
- 回舟急趨舊泊處，四山沉沉日色死。
- 逆風颯颯初尚微，浪頭已高白參差。
- 又聞西北崩崖陷谷有異聲，大風橫擊波如鱗。
- 操舟之子雖習貫，掣柁才開又投岸。
- 有如磁石引針去，時時颭撲愁中斷。
- 長篙勁艣不易勝，僅得入口如再生。
- 迴望後舟尚出沒，使人淚落肝膽驚。
- 昨日廟中奠旨酒，巫語甚吉許我行。
- 奈何中路輒反覆，欺誕何者爲神明。
- 豈非風者天號令，必欲逆知非汝能。
- 浪傳消息得醉飽，萬一猶足爲威靈。

## 拼音

- qing1 chen2 yi2 zhou1 chu1 sha1 zui3 ， su4 fen1 juan4 jin4 tian1 ru2 xi3 。
- ri4 gao1 wu3 zhang4 xing2 shi2 li3 ， bai2 yun2 zhi1 zhong1 hei1 yun2 qi3 。
- hui2 zhou1 ji2 qu1 jiu4 bo2 chu3 ， si4 shan1 chen2 chen2 ri4 se4 si3 。
- ni4 feng1 sa4 sa4 chu1 shang4 wei1 ， lang4 tou2 yi3 gao1 bai2 can1 cha4 。
- you4 wen2 xi1 bei3 beng1 ya2 xian4 gu3 you3 yi4 sheng1 ， da4 feng1 heng2 ji1 bo1 ru2 lin2 。
- cao1 zhou1 zhi1 zi3 sui1 xi2 guan4 ， che4 tuo2 cai2 kai1 you4 tou2 an4 。
- you3 ru2 ci2 shi2 yin3 zhen1 qu4 ， shi2 shi2 zhan3 pu1 chou2 zhong1 duan4 。
- chang2 gao1 jin4 lu3 bu2 yi4 sheng4 ， jin3 de2 ru4 kou3 ru2 zai4 sheng1 。
- hui2 wang4 hou4 zhou1 shang4 chu1 mei2 ， shi3 ren2 lei4 luo4 gan1 dan3 jing1 。
- zuo2 ri4 miao4 zhong1 dian4 zhi3 jiu3 ， wu1 yu3 shen4 ji2 xu1 wo3 xing2 。
- nai4 he2 zhong1 lu4 zhe2 fan3 fu4 ， qi1 dan4 he2 zhe3 wei2 shen2 ming2 。
- qi3 fei1 feng1 zhe3 tian1 hao4 ling4 ， bi4 yu4 ni4 zhi1 fei1 ru3 neng2 。
- lang4 chuan2 xiao1 xi0 de2 zui4 bao3 ， wan4 yi4 you2 zu2 wei2 wei1 ling2 。

## 注释

## 译文

## 赏析
