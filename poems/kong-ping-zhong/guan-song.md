---
id: kong-ping-zhong-guan-song
title: 官松
titlePinyin: guan1 song1
titleSlug: guan-song
author: 孔平仲
authorPinyin: kong3 ping2 zhong4
authorSlug: kong-ping-zhong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 我行九江南，曠野圍空山。
- 道旁何所有，高松立巑岏。
- 藏標隠雲霧，秀氣凌岡巒。
- 橫騫却與走，怪狀千萬端。
- 中有清風發，能令朱夏寒。
- 流金五六月，方苦行路難。
- 騎者欲顛沛，負者面如丹。
- 氣息幾斷絕，至此方少寬。
- 消渴飲甘露，涸轍投長瀾。
- 迺知古人意，爲惠無窮年。
- 亦有被剪伐，行列頗不完。
- 豈非風雷變，或者盜賊繁。
- 土人對我嘆，云有縣長官。
- 爲政猛于虎，下令如走丸。
- 取此爲宮室，將以資宴歡。
- 良工操斧斤，睥睨長林間。
- 擇其最高大，餘者棄不觀。
- 千夫擁一柱，九牛力回旋。
- 至今空根悲，泣淚尚未乾。
- 彼令誠何心，緩急迷後先。
- 毫末至合抱，忍以頃刻殘。
- 萬衆所庇頼，易爲一身安。
- 居上恬莫問，在下畏不言。
- 世事類若斯，嗚呼一摧肝。

## 拼音

- wo3 xing2 jiu3 jiang1 nan2 ， kuang4 ye3 wei2 kong1 shan1 。
- dao4 pang2 he2 suo3 you3 ， gao1 song1 li4 cuan2 wan2 。
- cang2 biao1 yin3 yun2 wu4 ， xiu4 qi4 ling2 gang1 luan2 。
- heng2 qian1 que4 yu3 zou3 ， guai4 zhuang4 qian1 wan4 duan1 。
- zhong1 you3 qing1 feng1 fa1 ， neng2 ling4 zhu1 xia4 han2 。
- liu2 jin1 wu3 liu4 yue4 ， fang1 ku3 xing2 lu4 nan2 。
- qi2 zhe3 yu4 dian1 pei4 ， fu4 zhe3 mian4 ru2 dan1 。
- qi4 xi1 ji1 duan4 jue2 ， zhi4 ci3 fang1 shao3 kuan1 。
- xiao1 ke3 yin3 gan1 lu4 ， he2 zhe2 tou2 chang2 lan2 。
- nai3 zhi1 gu3 ren2 yi4 ， wei2 hui4 wu2 qiong2 nian2 。
- yi4 you3 bei4 jian3 fa2 ， hang2 lie4 po1 bu4 wan2 。
- qi3 fei1 feng1 lei2 bian4 ， huo4 zhe3 dao4 zei2 fan2 。
- tu3 ren2 dui4 wo3 tan4 ， yun2 you3 xian4 chang2 guan1 。
- wei2 zheng4 meng3 yu2 hu3 ， xia4 ling4 ru2 zou3 wan2 。
- qu3 ci3 wei2 gong1 shi4 ， jiang1 yi3 zi1 yan4 huan1 。
- liang2 gong1 cao1 fu3 jin1 ， pi4 ni4 chang2 lin2 jian4 。
- ze2 qi2 zui4 gao1 da4 ， yu2 zhe3 qi4 bu4 guan1 。
- qian1 fu1 yong1 yi2 zhu4 ， jiu3 niu2 li4 hui2 xuan2 。
- zhi4 jin1 kong1 gen1 bei1 ， qi4 lei4 shang4 wei4 qian2 。
- bi3 ling4 cheng2 he2 xin1 ， huan3 ji2 mi2 hou4 xian1 。
- hao2 mo4 zhi4 he2 bao4 ， ren3 yi3 qing3 ke4 can2 。
- wan4 zhong4 suo3 bi4 lai4 ， yi4 wei2 yi4 shen1 an1 。
- ju1 shang4 tian2 mo4 wen4 ， zai4 xia4 wei4 bu4 yan2 。
- shi4 shi4 lei4 ruo4 si1 ， wu1 hu1 yi4 cui1 gan1 。

## 注释

## 译文

## 赏析
