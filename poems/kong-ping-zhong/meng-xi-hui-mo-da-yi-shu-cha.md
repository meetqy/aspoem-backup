---
id: kong-ping-zhong-meng-xi-hui-mo-da-yi-shu-cha
title: 夢錫惠墨答以蜀茶
titlePinyin: meng4 xi1 hui4 mo4 da2 yi3 shu3 cha2
titleSlug: meng-xi-hui-mo-da-yi-shu-cha
author: 孔平仲
authorPinyin: kong3 ping2 zhong4
authorSlug: kong-ping-zhong
dynasty: 宋
dynastyPinyin: song4
dynastySlug: song
tags: []
---

## 正文

- 墨者色自黑，黑者墨之宜。
- 所以陳玄號，聞之于退之。
- 近世工頗拙，所巧惟見欺。
- 摹成古鼎篆，團作革靴皮。
- 揮毫自慘淡，色比突中煤。
- 誰最畜佳品，鄭君真好奇。
- 贈我以所貴，有不讓金犀。
- 堅如雷公石，端若大禹圭。
- 研磨出深黝，落紙光陸離。
- 較之囊中舊，相去乃雲泥。
- 辱君此賜固已厚，何以報之乏瓊玖。
- 不如投君以嗜好，君性嗜茶人罕有。
- 建溪龍鳳想厭多，越上槍旗不禁久。
- 我收蜀茗亦可飲，得我峨眉高太守。
- 人情或以少爲珍，心若喜之當適口。
- 更憐此物來處遠，三峽驚波如電卷。
- 江湖重覆千萬里，淮海浩蕩漣漪淺。
- 舍舟登陸尚相隨，今以答君非不腆。
- 開緘碾潑試一嘗，尤稱君家銅葉盞。

## 拼音

- mo4 zhe3 se4 zi4 hei1 ， hei1 zhe3 mo4 zhi1 yi2 。
- suo3 yi3 chen2 xuan2 hao4 ， wen2 zhi1 yu2 tui4 zhi1 。
- jin4 shi4 gong1 po1 zhuo1 ， suo3 qiao3 wei2 jian4 qi1 。
- mo2 cheng2 gu3 ding3 zhuan4 ， tuan2 zuo4 ge2 xue1 pi2 。
- hui1 hao2 zi4 can3 dan4 ， se4 bi3 tu1 zhong1 mei2 。
- shui2 zui4 chu4 jia1 pin3 ， zheng4 jun1 zhen1 hao4 qi2 。
- zeng4 wo3 yi3 suo3 gui4 ， you3 bu2 rang4 jin1 xi1 。
- jian1 ru2 lei2 gong1 shi2 ， duan1 ruo4 da4 yu3 gui1 。
- yan2 mo2 chu1 shen1 you3 ， luo4 zhi3 guang1 lu4 li2 。
- jiao4 zhi1 nang2 zhong1 jiu4 ， xiang1 qu4 nai3 yun2 ni2 。
- ru3 jun1 ci3 ci4 gu4 yi3 hou4 ， he2 yi3 bao4 zhi1 fa2 qiong2 jiu3 。
- bu4 ru2 tou2 jun1 yi3 shi4 hao4 ， jun1 xing4 shi4 cha2 ren2 han3 you3 。
- jian4 xi1 long2 feng4 xiang3 yan4 duo1 ， yue4 shang4 qiang1 qi2 bu4 jin1 jiu3 。
- wo3 shou1 shu3 ming2 yi4 ke3 yin3 ， de2 wo3 e2 mei2 gao1 tai4 shou3 。
- ren2 qing2 huo4 yi3 shao3 wei2 zhen1 ， xin1 ruo4 xi3 zhi1 dang1 shi4 kou3 。
- geng4 lian2 ci3 wu4 lai2 chu3 yuan3 ， san1 xia2 jing1 bo1 ru2 dian4 juan4 。
- jiang1 hu2 chong2 fu4 qian1 wan4 li3 ， huai2 hai3 hao4 dang4 lian2 yi1 qian3 。
- she4 zhou1 deng1 lu4 shang4 xiang1 sui2 ， jin1 yi3 da2 jun1 fei1 bu4 tian3 。
- kai1 jian1 nian3 po1 shi4 yi4 chang2 ， you2 cheng1 jun1 jia1 tong2 ye4 zhan3 。

## 注释

## 译文

## 赏析
