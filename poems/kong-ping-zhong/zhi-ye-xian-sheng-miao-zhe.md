---
id: kong-ping-zhong-zhi-ye-xian-sheng-miao-zhe
title: 止謁先聖廟者
titlePinyin: zhi3 ye4 xian1 sheng4 miao4 zhe3
titleSlug: zhi-ye-xian-sheng-miao-zhe
author: 孔平仲
authorPinyin: kong3 ping2 zhong4
authorSlug: kong-ping-zhong
dynasty: 宋
dynastyPinyin: song4
dynastySlug: song
tags: []
---

## 正文

- 高密古名城，其地近闕里。
- 弦歌聲相聞，往往重夫子。
- 學官雖荒凉，廟貌頗嚴偉。
- 上元施燈燭，下俗奠醪醴。
- 高焚百和香，競爇黄金紙。
- 所求乃福祥，此事最鄙俚。
- 朝廷謹庠序，五路茲焉始。
- 建宮以主之，不肖實當此。
- 澆敝皆掃除，安可循舊軌。
- 丁寧戒閽人，來者悉禁止。
- 嘗聞之魯論，丘之禱久矣。
- 生也既無求，歿豈享淫祀。
- 夜亭甚清虛，古柏自風起。
- 悅之以其道，吾祖當亦喜。

## 拼音

- gao1 mi4 gu3 ming2 cheng2 ， qi2 di4 jin4 que4 li3 。
- xian2 ge1 sheng1 xiang1 wen2 ， wang3 wang3 zhong4 fu1 zi3 。
- xue2 guan1 sui1 huang1 liang2 ， miao4 mao4 po1 yan2 wei3 。
- shang4 yuan2 shi1 deng1 zhu2 ， xia4 su2 dian4 lao2 li3 。
- gao1 fen2 bai3 he2 xiang1 ， jing4 ruo4 huang2 jin1 zhi3 。
- suo3 qiu2 nai3 fu2 xiang2 ， ci3 shi4 zui4 bi3 li3 。
- chao2 ting2 jin3 xiang2 xu4 ， wu3 lu4 zi1 yan1 shi3 。
- jian4 gong1 yi3 zhu3 zhi1 ， bu2 xiao4 shi2 dang1 ci3 。
- jiao1 bi4 jie1 sao3 chu2 ， an1 ke3 xun2 jiu4 gui3 。
- ding1 ning2 jie4 hun1 ren2 ， lai2 zhe3 xi1 jin4 zhi3 。
- chang2 wen2 zhi1 lu3 lun4 ， qiu1 zhi1 dao3 jiu3 yi3 。
- sheng1 ye3 ji4 wu2 qiu2 ， mo4 qi3 xiang3 yin2 si4 。
- ye4 ting2 shen4 qing1 xu1 ， gu3 bai3 zi4 feng1 qi3 。
- yue4 zhi1 yi3 qi2 dao4 ， wu2 zu3 dang1 yi4 xi3 。

## 注释

## 译文

## 赏析
