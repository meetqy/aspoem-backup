---
id: kong-ping-zhong-qi-yu
title: 祈雨
titlePinyin: qi2 yu3
titleSlug: qi-yu
author: 孔平仲
authorPinyin: kong3 ping2 zhong4
authorSlug: kong-ping-zhong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 皇天久不雨，旱風滿東國。
- 春田廢鉏犁，秋事闕牟麥。
- 縣官緊租賦，守令抱憂責。
- 交馳謁並望，不敢愛牲帛。
- 而我處學宮，于邦乃賓客。
- 霜寒怯早起，臥聽車馬適。
- 方茲祈求急，不預奔走役。
- 精誠倘蒙報，豈不沾潤澤。
- 古有支離形，亦有支離德。
- 而我頗施施，支離在官職。
- 雖然憫元元，覽鏡見顔色。
- 高詠雲漢篇，千秋意悽惻。

## 拼音

- huang2 tian1 jiu3 bu4 yu3 ， han4 feng1 man3 dong1 guo2 。
- chun1 tian2 fei4 chu2 li2 ， qiu1 shi4 que4 mu4 mai4 。
- xian4 guan1 jin3 zu1 fu4 ， shou3 ling4 bao4 you1 ze2 。
- jiao1 chi2 ye4 bing4 wang4 ， bu4 gan3 ai4 sheng1 bo2 。
- er2 wo3 chu3 xue2 gong1 ， yu2 bang1 nai3 bin1 ke4 。
- shuang1 han2 qie4 zao3 qi3 ， wo4 ting1 ju1 ma3 shi4 。
- fang1 zi1 qi2 qiu2 ji2 ， bu2 yu4 ben1 zou3 yi4 。
- jing1 cheng2 tang3 meng2 bao4 ， qi3 bu4 zhan1 run4 ze2 。
- gu3 you3 zhi1 li2 xing2 ， yi4 you3 zhi1 li2 de2 。
- er2 wo3 po1 shi1 shi1 ， zhi1 li2 zai4 guan1 zhi2 。
- sui1 ran2 min3 yuan2 yuan2 ， lan3 jing4 jian4 yan2 se4 。
- gao1 yong3 yun2 han4 pian1 ， qian1 qiu1 yi4 qi1 ce4 。

## 注释

## 译文

## 赏析
