---
id: kong-ping-zhong-yong-gao
title: 詠高
titlePinyin: yong3 gao1
titleSlug: yong-gao
author: 孔平仲
authorPinyin: kong3 ping2 zhong4
authorSlug: kong-ping-zhong
dynasty: 宋
dynastyPinyin: song4
dynastySlug: song
tags: []
---

## 正文

- 先以下爲基，終當保不危。
- 泰山雄地鎮，北斗正天維。
- 敏手誇能賦，忠言願聽卑。
- 百常登觀闕，九仞揭旌旗。
- 木有遷鶑集，墉惟射隼宜。
- 舉家何氏隠，雙下李愔搥。
- 大比楊雄好，長同巽卦爲。
- 巍然望堯帝，卓爾仰宣尼。
- 羊肆猶陳義，皇墳或媲詞。
- 變更驚岸谷，豐稔閱京坻。
- 醉枕日三丈，詞場桂一枝。
- 金城橫絕險，龍馬出權奇。
- 已著名僧傳，仍先國手棋。
- 張弓聊抑爾，封岱更增之。
- 郢曲故難和，牙琴誰復知。
- 楩柟凌遠壑，鴻鵠漾晴曦。
- 漢祖興邦日，商宗享國時。
- 設科求德劭，巡狩問年耆。
- 容駟開門戶，摩霄展羽儀。
- 形容上麟閣，勳閥照鰲碑。
- 密勿雲臺議，揄揚崧嶽詩。
- 巖巖具瞻峻，那復嘆隆墀。

## 拼音

- xian1 yi3 xia4 wei2 ji1 ， zhong1 dang1 bao3 bu4 wei1 。
- tai4 shan1 xiong2 di4 zhen4 ， bei3 dou3 zheng4 tian1 wei2 。
- min3 shou3 kua1 neng2 fu4 ， zhong1 yan2 yuan4 ting1 bei1 。
- bai3 chang2 deng1 guan1 que4 ， jiu3 ren4 jie1 jing1 qi2 。
- mu4 you3 qian1 ying1 ji2 ， yong1 wei2 she4 sun3 yi2 。
- ju3 jia1 he2 shi4 yin3 ， shuang1 xia4 li3 yin1 chui2 。
- da4 bi3 yang2 xiong2 hao3 ， chang2 tong2 xun4 gua4 wei2 。
- wei1 ran2 wang4 yao2 di4 ， zhuo2 er3 yang3 xuan1 ni2 。
- yang2 si4 you2 chen2 yi4 ， huang2 fen2 huo4 pi4 ci2 。
- bian4 geng4 jing1 an4 gu3 ， feng1 ren3 yue4 jing1 di3 。
- zui4 zhen3 ri4 san1 zhang4 ， ci2 chang3 gui4 yi4 zhi1 。
- jin1 cheng2 heng2 jue2 xian3 ， long2 ma3 chu1 quan2 qi2 。
- yi3 zhu4 ming2 seng1 chuan2 ， reng2 xian1 guo2 shou3 qi2 。
- zhang1 gong1 liao2 yi4 er3 ， feng1 dai4 geng4 zeng1 zhi1 。
- ying3 qu3 gu4 nan2 he2 ， ya2 qin2 shui2 fu4 zhi1 。
- pian2 nan2 ling2 yuan3 he4 ， hong2 hu2 yang4 qing2 xi1 。
- han4 zu3 xing1 bang1 ri4 ， shang1 zong1 xiang3 guo2 shi2 。
- she4 ke1 qiu2 de2 shao4 ， xun2 shou4 wen4 nian2 qi2 。
- rong2 si4 kai1 men2 hu4 ， mo2 xiao1 zhan3 yu3 yi2 。
- xing2 rong2 shang4 lin2 ge2 ， xun1 fa2 zhao4 ao2 bei1 。
- mi4 wu4 yun2 tai2 yi4 ， yu2 yang2 song1 yue4 shi1 。
- yan2 yan2 ju4 zhan1 jun4 ， na4 fu4 tan4 long2 chi2 。

## 注释

## 译文

## 赏析
