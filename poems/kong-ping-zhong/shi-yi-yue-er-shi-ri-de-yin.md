---
id: kong-ping-zhong-shi-yi-yue-er-shi-ri-de-yin
title: 十一月二十日德音
titlePinyin: shi2 yi1 yue4 er4 shi2 ri4 de2 yin1
titleSlug: shi-yi-yue-er-shi-ri-de-yin
author: 孔平仲
authorPinyin: kong3 ping2 zhong4
authorSlug: kong-ping-zhong
dynasty: 宋
dynastyPinyin: song4
dynastySlug: song
tags: []
---

## 正文

- 敕書夜半至，主者不能發。
- 星辰稍低回，萬里收落月。
- 平明宣帝詞，軫慮極慘怛。
- 所憂在愆陽，雨澤嗟久竭。
- 周王望雲漢，湯后訟女謁。
- 又聞泰一馭，已駐黄金闕。
- 所至爲福祥，行當掃災孽。
- 因茲肆大眚，洗滌如海闊。
- 上刑脫窀穸，輕繫弛縲紲。
- 生還今可期，向者或長訣。
- 讙呼滿行道，感泣有白髮。
- 苟非皇恩深，安得汝輩活。
- 千城聚和氣，散作連天雪。

## 拼音

- chi4 shu1 ye4 ban4 zhi4 ， zhu3 zhe3 bu4 neng2 fa1 。
- xing1 chen2 shao1 di1 hui2 ， wan4 li3 shou1 luo4 yue4 。
- ping2 ming2 xuan1 di4 ci2 ， zhen3 lü4 ji2 can3 da2 。
- suo3 you1 zai4 qian1 yang2 ， yu3 ze2 jie1 jiu3 jie2 。
- zhou1 wang2 wang4 yun2 han4 ， tang1 hou4 song4 nü3 ye4 。
- you4 wen2 tai4 yi2 yu4 ， yi3 zhu4 huang2 jin1 que4 。
- suo3 zhi4 wei2 fu2 xiang2 ， xing2 dang1 sao3 zai1 nie4 。
- yin1 zi1 si4 da4 sheng3 ， xi3 di2 ru2 hai3 kuo4 。
- shang4 xing2 tuo1 zhun1 xi1 ， qing1 xi4 chi2 lei2 xie4 。
- sheng1 huan2 jin1 ke3 qi1 ， xiang4 zhe3 huo4 chang2 jue2 。
- huan1 hu1 man3 hang2 dao4 ， gan3 qi4 you3 bai2 fa4 。
- gou3 fei1 huang2 en1 shen1 ， an1 de2 ru3 bei4 huo2 。
- qian1 cheng2 ju4 he2 qi4 ， san4 zuo4 lian2 tian1 xue3 。

## 注释

## 译文

## 赏析
