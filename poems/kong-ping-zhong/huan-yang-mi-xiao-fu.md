---
id: kong-ping-zhong-huan-yang-mi-xiao-fu
title: 還楊秘校賦
titlePinyin: huan2 yang2 mi4 xiao4 fu4
titleSlug: huan-yang-mi-xiao-fu
author: 孔平仲
authorPinyin: kong3 ping2 zhong4
authorSlug: kong-ping-zhong
dynasty: 宋
dynastyPinyin: song4
dynastySlug: song
tags: []
---

## 正文

- 楊君示我賦一編，讀之百復不能已。
- 新詞琢就若瑶琨，故實織成侔錦綺。
- 可憐苦心自少年，近日改科無用此。
- 雖然此才頗富贍，貫穿縱橫惟所使。
- 有如安車馳大道，左驂驊騮右騄駬。
- 東西南北皆可往，但顧欲適何如耳。
- 勉旃力習以待舉，尺一佇聞招特起。
- 他時名望壓盧駱，闊步青雲此焉始。

## 拼音

- yang2 jun1 shi4 wo3 fu4 yi4 bian1 ， du2 zhi1 bai3 fu4 bu4 neng2 yi3 。
- xin1 ci2 zhuo2 jiu4 ruo4 yao2 kun1 ， gu4 shi2 zhi1 cheng2 mou2 jin3 qi3 。
- ke3 lian2 ku3 xin1 zi4 shao4 nian2 ， jin4 ri4 gai3 ke1 wu2 yong4 ci3 。
- sui1 ran2 ci3 cai2 po1 fu4 shan4 ， guan4 chuan1 zong4 heng2 wei2 suo3 shi3 。
- you3 ru2 an1 ju1 chi2 da4 dao4 ， zuo3 can1 hua2 liu2 you4 lu4 er3 。
- dong1 xi1 nan2 bei3 jie1 ke3 wang3 ， dan4 gu4 yu4 shi4 he2 ru2 er3 。
- mian3 zhan1 li4 xi2 yi3 dai4 ju3 ， chi3 yi2 zhu4 wen2 zhao1 te4 qi3 。
- ta1 shi2 ming2 wang4 ya1 lu2 luo4 ， kuo4 bu4 qing1 yun2 ci3 yan1 shi3 。

## 注释

## 译文

## 赏析
