---
id: kong-ping-zhong-shi-zeng-wang-cong-shan
title: 詩贈王從善
titlePinyin: shi1 zeng4 wang2 cong2 shan4
titleSlug: shi-zeng-wang-cong-shan
author: 孔平仲
authorPinyin: kong3 ping2 zhong4
authorSlug: kong-ping-zhong
dynasty: 宋
dynastyPinyin: song4
dynastySlug: song
tags: []
---

## 正文

- 廣庭試群材，俊筆馳短晷。
- 鎖廳爭第一，乃後二三子。
- 騎龍失頭角，十載困泥滓。
- 泛舟自淮南，得邑窮楚尾。
- 江上始相逢，清名久吾耳。
- 油然睹顔色，悅澤已可喜。
- 博學有淵源，高談見根柢。
- 有如萬斛鍾，久叩聲益起。
- 如君豈易得，蹭蹬乃在此。
- 棫樸析爲薪，奈何遺杞梓。
- 我本世畸人，儳焉頑似鄙。
- 一官傍松楸，自足勝朱紫。
- 功名已灰心，藜藿思沒齒。
- 欲結方外遊，徜徉訪雲水。
- 聞君亦有意，不戀五斗米。
- 笑指廬山高，論交從此始。

## 拼音

- guang3 ting2 shi4 qun2 cai2 ， jun4 bi3 chi2 duan3 gui3 。
- suo3 ting1 zheng1 di4 yi1 ， nai3 hou4 er4 san1 zi3 。
- qi2 long2 shi1 tou2 jiao3 ， shi2 zai4 kun4 ni2 zi3 。
- fan4 zhou1 zi4 huai2 nan2 ， de2 yi4 qiong2 chu3 wei3 。
- jiang1 shang4 shi3 xiang1 feng2 ， qing1 ming2 jiu3 wu2 er3 。
- you2 ran2 du3 yan2 se4 ， yue4 ze2 yi3 ke3 xi3 。
- bo2 xue2 you3 yuan1 yuan2 ， gao1 tan2 jian4 gen1 di3 。
- you3 ru2 wan4 hu2 zhong1 ， jiu3 kou4 sheng1 yi4 qi3 。
- ru2 jun1 qi3 yi4 de2 ， ceng4 deng4 nai3 zai4 ci3 。
- yu4 pu3 xi1 wei2 xin1 ， nai4 he2 yi2 qi3 zi3 。
- wo3 ben3 shi4 ji1 ren2 ， chan2 yan1 wan2 si4 bi3 。
- yi4 guan1 bang4 song1 qiu1 ， zi4 zu2 sheng4 zhu1 zi3 。
- gong1 ming2 yi3 hui1 xin1 ， li2 huo4 si1 mei2 chi3 。
- yu4 jie2 fang1 wai4 you2 ， chang2 yang2 fang3 yun2 shui3 。
- wen2 jun1 yi4 you3 yi4 ， bu2 lian4 wu3 dou3 mi3 。
- xiao4 zhi3 lu2 shan1 gao1 ， lun4 jiao1 cong2 ci3 shi3 。

## 注释

## 译文

## 赏析
