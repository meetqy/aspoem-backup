---
id: kong-ping-zhong-he-chang-fu-wang-hu-ting
title: 和常父望湖亭
titlePinyin: he2 chang2 fu4 wang4 hu2 ting2
titleSlug: he-chang-fu-wang-hu-ting
author: 孔平仲
authorPinyin: kong3 ping2 zhong4
authorSlug: kong-ping-zhong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 深灣謂無風，試向江頭望。
- 混混過新潮，峨峨起層浪。
- 前驤復後踴，極力不相讓。
- 踣落皆有聲，擺觸頗用壯。
- 游龍出鬐鬛，怒馬軒頸項。
- 紛綸白雪外，疊去不知向。
- 勢將銀漢接，高與海門抗。
- 吳城挂水墨，越估增怊悵。
- 我欲絕橫流，忠信固可仗。
- 丈夫七尺軀，魚腹豈易葬。
- 緬懷馮河戒，艤棹未敢忘。
- 夜夢大樽浮，東行視溟漲。
- 入宮謁陽侯，舉袂揖伍相。
- 問其孰呼吸，乃使此倔强。
- 謝云天所爲，茲語吾恐妄。
- 却欲詰蒼蒼，無梯不能上。

## 拼音

- shen1 wan1 wei4 wu2 feng1 ， shi4 xiang4 jiang1 tou2 wang4 。
- hun4 hun0 guo4 xin1 chao2 ， e2 e2 qi3 ceng2 lang4 。
- qian2 xiang1 fu4 hou4 yong3 ， ji2 li4 bu4 xiang1 rang4 。
- bo2 luo4 jie1 you3 sheng1 ， bai3 chu4 po1 yong4 zhuang4 。
- you2 long2 chu1 qi2 lie4 ， nu4 ma3 xuan1 jing3 xiang4 。
- fen1 lun2 bai2 xue3 wai4 ， die2 qu4 bu4 zhi1 xiang4 。
- shi4 jiang1 yin2 han4 jie1 ， gao1 yu3 hai3 men2 kang4 。
- wu2 cheng2 gua4 shui3 mo4 ， yue4 gu1 zeng1 chao1 chang4 。
- wo3 yu4 jue2 heng2 liu2 ， zhong1 xin4 gu4 ke3 zhang4 。
- zhang4 fu0 qi1 chi3 qu1 ， yu2 fu4 qi3 yi4 zang4 。
- mian3 huai2 feng2 he2 jie4 ， yi3 zhao4 wei4 gan3 wang4 。
- ye4 meng4 da4 zun1 fu2 ， dong1 xing2 shi4 ming2 zhang3 。
- ru4 gong1 ye4 yang2 hou2 ， ju3 mei4 yi1 wu3 xiang1 。
- wen4 qi2 shu2 hu1 xi1 ， nai3 shi3 ci3 jue2 jiang4 。
- xie4 yun2 tian1 suo3 wei2 ， zi1 yu3 wu2 kong3 wang4 。
- que4 yu4 jie2 cang1 cang1 ， wu2 ti1 bu4 neng2 shang4 。

## 注释

## 译文

## 赏析
