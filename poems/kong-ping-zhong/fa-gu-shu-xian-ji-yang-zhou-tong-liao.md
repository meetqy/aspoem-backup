---
id: kong-ping-zhong-fa-gu-shu-xian-ji-yang-zhou-tong-liao
title: 發穀熟縣寄揚州同寮
titlePinyin: fa1 gu3 shu2 xian4 ji4 yang2 zhou1 tong2 liao2
titleSlug: fa-gu-shu-xian-ji-yang-zhou-tong-liao
author: 孔平仲
authorPinyin: kong3 ping2 zhong4
authorSlug: kong-ping-zhong
dynasty: 宋
dynastyPinyin: song4
dynastySlug: song
tags: []
---

## 正文

- 清晨出古縣，獨遇賣花翁。
- 芍藥三數朵，瓊苞出漸紅。
- 皎如情人未梳洗，朱簾半掩嬌春風。
- 去年維揚陪勝賞，此花開謝旬月中。
- 名園勝剎處處有，深畦淺壟無西東。
- 品流已多搜絕異，若數英俊遺凡庸。
- 邇年新花更奇巧，造化彫琢何時窮。
- 離家今日已千里，雲雨浩蕩迷淮東。
- 而今又及賞花月，因循不賞花更空。
- 寄語維揚好相識，花時勉泛黄金鍾。

## 拼音

- qing1 chen2 chu1 gu3 xian4 ， du2 yu4 mai4 hua1 weng1 。
- shao2 yao4 san1 shu4 duo3 ， qiong2 bao1 chu1 jian4 hong2 。
- jiao3 ru2 qing2 ren2 wei4 shu1 xi3 ， zhu1 lian2 ban4 yan3 jiao1 chun1 feng1 。
- qu4 nian2 wei2 yang2 pei2 sheng4 shang3 ， ci3 hua1 kai1 xie4 xun2 yue4 zhong1 。
- ming2 yuan2 sheng4 cha4 chu3 chu3 you3 ， shen1 qi2 qian3 long3 wu2 xi1 dong1 。
- pin3 liu2 yi3 duo1 sou1 jue2 yi4 ， ruo4 shu4 ying1 jun4 yi2 fan2 yong1 。
- er3 nian2 xin1 hua1 geng4 qi2 qiao3 ， zao4 hua4 diao1 zhuo2 he2 shi2 qiong2 。
- li2 jia1 jin1 ri4 yi3 qian1 li3 ， yun2 yu3 hao4 dang4 mi2 huai2 dong1 。
- er2 jin1 you4 ji2 shang3 hua1 yue4 ， yin1 xun2 bu4 shang3 hua1 geng4 kong1 。
- ji4 yu3 wei2 yang2 hao3 xiang1 shi2 ， hua1 shi2 mian3 fan4 huang2 jin1 zhong1 。

## 注释

## 译文

## 赏析
