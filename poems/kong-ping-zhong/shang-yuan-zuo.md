---
id: kong-ping-zhong-shang-yuan-zuo
title: 上元作
titlePinyin: shang4 yuan2 zuo4
titleSlug: shang-yuan-zuo
author: 孔平仲
authorPinyin: kong3 ping2 zhong4
authorSlug: kong-ping-zhong
dynasty: 宋
dynastyPinyin: song4
dynastySlug: song
tags: []
---

## 正文

- 春來霧雨久不收，上元三日月如秋。
- 傾城娛樂競沽酒，舊歲豐登仍足油。
- 樓前燈山燒荻火，光影動摇桑落洲。
- 太守憑高列歌吹，游人烘笑觀俳優。
- 銅盤貯梅插烏帽，從兵小史斥下樓。
- 侍觴行食皆官妓，目眙不言語或偷。
- 短長赤白皆莫校，但取一笑餘何求。
- 譬如飲酒且爲樂，不問甘苦醉即休。
- 歸來紞如打五鼓，春寒慘慘吹駝裘。
- 群兒嬉戲尚未寢，更看紫姑花滿頭。

## 拼音

- chun1 lai2 wu4 yu3 jiu3 bu4 shou1 ， shang4 yuan2 san1 ri4 yue4 ru2 qiu1 。
- qing1 cheng2 yu2 le4 jing4 gu1 jiu3 ， jiu4 sui4 feng1 deng1 reng2 zu2 you2 。
- lou2 qian2 deng1 shan1 shao1 di2 huo3 ， guang1 ying3 dong4 yao2 sang1 luo4 zhou1 。
- tai4 shou3 ping2 gao1 lie4 ge1 chui1 ， you2 ren2 hong1 xiao4 guan1 pai2 you1 。
- tong2 pan2 zhu4 mei2 cha1 wu1 mao4 ， cong2 bing1 xiao3 shi3 chi4 xia4 lou2 。
- shi4 shang1 xing2 shi2 jie1 guan1 ji4 ， mu4 yi2 bu4 yan2 yu3 huo4 tou1 。
- duan3 chang2 chi4 bai2 jie1 mo4 xiao4 ， dan4 qu3 yi2 xiao4 yu2 he2 qiu2 。
- pi4 ru2 yin3 jiu3 qie3 wei2 le4 ， bu2 wen4 gan1 ku3 zui4 ji2 xiu1 。
- gui1 lai2 dan3 ru2 da3 wu3 gu3 ， chun1 han2 can3 can3 chui1 tuo2 qiu2 。
- qun2 er2 xi1 xi4 shang4 wei4 qin3 ， geng4 kan4 zi3 gu1 hua1 man3 tou2 。

## 注释

## 译文

## 赏析
