---
id: kong-ping-zhong-dai-xiao-zi-guang-sun-ji-weng-weng
title: 代小子廣孫寄翁翁
titlePinyin: dai4 xiao3 zi0 guang3 sun1 ji4 weng1 weng1
titleSlug: dai-xiao-zi-guang-sun-ji-weng-weng
author: 孔平仲
authorPinyin: kong3 ping2 zhong4
authorSlug: kong-ping-zhong
dynasty: 宋
dynastyPinyin: song4
dynastySlug: song
tags: []
---

## 正文

- 爹爹來密州，再歲得兩子。
- 牙兒秀且厚，鄭鄭已生齒。
- 翁翁尚未見，既見想懽喜。
- 廣孫讀書多，寫字輒兩紙。
- 三三足精神，大安能步履。
- 翁翁雖舊識，伎倆非昔比。
- 何時得團聚，盡使羅拜跪。
- 婆婆到輦下，翁翁在省裏。
- 大婆八十五，寢膳近何似。
- 爹爹與妳妳，無日不思爾。
- 每到時節佳，或對飲食美。
- 一一俱上心，歸期當屈指。
- 昨日又開爐，連天北風起。
- 飲闌却蕭條，舉目數千里。

## 拼音

- die1 die0 lai2 mi4 zhou1 ， zai4 sui4 de2 liang3 zi3 。
- ya2 er2 xiu4 qie3 hou4 ， zheng4 zheng4 yi3 sheng1 chi3 。
- weng1 weng1 shang4 wei4 jian4 ， ji4 jian4 xiang3 huan1 xi3 。
- guang3 sun1 du2 shu1 duo1 ， xie3 zi4 zhe2 liang3 zhi3 。
- san1 san1 zu2 jing1 shen2 ， da4 an1 neng2 bu4 lü3 。
- weng1 weng1 sui1 jiu4 shi2 ， ji4 liang3 fei1 xi1 bi3 。
- he2 shi2 de2 tuan2 ju4 ， jin4 shi3 luo2 bai4 gui4 。
- po2 po0 dao4 nian3 xia4 ， weng1 weng1 zai4 sheng3 li3 。
- da4 po2 ba1 shi2 wu3 ， qin3 shan4 jin4 he2 si4 。
- die1 die0 yu3 nai3 nai3 ， wu2 ri4 bu4 si1 er3 。
- mei3 dao4 shi2 jie2 jia1 ， huo4 dui4 yin3 shi2 mei3 。
- yi1 yi1 ju4 shang4 xin1 ， gui1 qi1 dang1 qu1 zhi3 。
- zuo2 ri4 you4 kai1 lu2 ， lian2 tian1 bei3 feng1 qi3 。
- yin3 lan2 que4 xiao1 tiao2 ， ju3 mu4 shu4 qian1 li3 。

## 注释

## 译文

## 赏析
