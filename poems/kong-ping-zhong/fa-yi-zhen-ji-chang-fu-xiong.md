---
id: kong-ping-zhong-fa-yi-zhen-ji-chang-fu-xiong
title: 發儀真寄常父兄
titlePinyin: fa1 yi2 zhen1 ji4 chang2 fu4 xiong1
titleSlug: fa-yi-zhen-ji-chang-fu-xiong
author: 孔平仲
authorPinyin: kong3 ping2 zhong4
authorSlug: kong-ping-zhong
dynasty: 宋
dynastyPinyin: song4
dynastySlug: song
tags: []
---

## 正文

- 丱角同出處，中路稍差池。
- 往事如一夢，新年生白髭。
- 小官仍齟齬，異國更羈棲。
- 長時恨隔闊，既見少開眉。
- 朝共壚邊飲，暮同窗下棋。
- 一日復一日，眷眷不忍離。
- 今茲解舟去，豈爲赴同期。
- 久住恐相溷，蕭然生事微。
- 欲將眼中淚，一灑別時衣。
- 諸緒正牢落，勿令心重悲。
- 融怡和笑語，惝怳迷東西。
- 甘言戒婢子，循髮祝阿宜。
- 憒憒情懷惡，正同中酒時。
- 晚泊蘆荻岸，江天雲四垂。
- 高城已不見，春雨更如絲。

## 拼音

- guan4 jiao3 tong2 chu1 chu3 ， zhong1 lu4 shao1 cha1 chi2 。
- wang3 shi4 ru2 yi1 meng4 ， xin1 nian2 sheng1 bai2 zi1 。
- xiao3 guan1 reng2 ju3 yu3 ， yi4 guo2 geng4 ji1 qi1 。
- chang2 shi2 hen4 ge2 kuo4 ， ji4 jian4 shao3 kai1 mei2 。
- chao2 gong4 lu2 bian1 yin3 ， mu4 tong2 chuang1 xia4 qi2 。
- yi2 ri4 fu4 yi2 ri4 ， juan4 juan4 bu4 ren3 li2 。
- jin1 zi1 jie3 zhou1 qu4 ， qi3 wei2 fu4 tong2 qi1 。
- jiu3 zhu4 kong3 xiang1 hun4 ， xiao1 ran2 sheng1 shi4 wei1 。
- yu4 jiang1 yan3 zhong1 lei4 ， yi4 sa3 bie2 shi2 yi1 。
- zhu1 xu4 zheng4 lao2 luo4 ， wu4 ling4 xin1 zhong4 bei1 。
- rong2 yi2 he2 xiao4 yu3 ， chang3 huang3 mi2 dong1 xi1 。
- gan1 yan2 jie4 bi4 zi0 ， xun2 fa4 zhu4 a1 yi2 。
- kui4 kui4 qing2 huai2 e4 ， zheng4 tong2 zhong1 jiu3 shi2 。
- wan3 bo2 lu2 di2 an4 ， jiang1 tian1 yun2 si4 chui2 。
- gao1 cheng2 yi3 bu2 jian4 ， chun1 yu3 geng4 ru2 si1 。

## 注释

## 译文

## 赏析
