---
id: kong-ping-zhong-ji-mian-fu
title: 寄勉甫
titlePinyin: ji4 mian3 fu3
titleSlug: ji-mian-fu
author: 孔平仲
authorPinyin: kong3 ping2 zhong4
authorSlug: kong-ping-zhong
dynasty: 宋
dynastyPinyin: song4
dynastySlug: song
tags: []
---

## 正文

- 猛虎不伏櫪，摶鵬笑韝鷹。
- 丈夫志四海，羞愧守門庭。
- 君實豪傑士，貧賤鄉人輕。
- 憤發策蹇馿，西走游玉京。
- 負書入太學，大带參諸生。
- 文章逸莫控，學問驟以升。
- 曾未年歲餘，譁譁得聲名。
- 定知有所立，俯拾紫與青。
- 顧我孤陋者，聾瞽其聰明。
- 譬如山下泉，礙險尚未行。
- 無人爲激進，安得歸滄溟。
- 所願同君游，揚波浩東傾。
- 此志何日遂，長呼涕淋纓。
- 北望風誼美，心焉如旆旌。

## 拼音

- meng3 hu3 bu4 fu2 li4 ， tuan2 peng2 xiao4 gou1 ying1 。
- zhang4 fu0 zhi4 si4 hai3 ， xiu1 kui4 shou3 men2 ting2 。
- jun1 shi2 hao2 jie2 shi4 ， pin2 jian4 xiang1 ren2 qing1 。
- fen4 fa1 ce4 jian3 lu2 ， xi1 zou3 you2 yu4 jing1 。
- fu4 shu1 ru4 tai4 xue2 ， da4 dai4 can1 zhu1 sheng1 。
- wen2 zhang1 yi4 mo4 kong4 ， xue2 wen4 zhou4 yi3 sheng1 。
- ceng2 wei4 nian2 sui4 yu2 ， hua2 hua2 de2 sheng1 ming2 。
- ding4 zhi1 you3 suo3 li4 ， fu3 shi2 zi3 yu3 qing1 。
- gu4 wo3 gu1 lou4 zhe3 ， long2 gu3 qi2 cong1 ming2 。
- pi4 ru2 shan1 xia4 quan2 ， ai4 xian3 shang4 wei4 xing2 。
- wu2 ren2 wei2 ji1 jin4 ， an1 de2 gui1 cang1 ming2 。
- suo3 yuan4 tong2 jun1 you2 ， yang2 bo1 hao4 dong1 qing1 。
- ci3 zhi4 he2 ri4 sui4 ， chang2 hu1 ti4 lin2 ying1 。
- bei3 wang4 feng1 yi4 mei3 ， xin1 yan1 ru2 pei4 jing1 。

## 注释

## 译文

## 赏析
