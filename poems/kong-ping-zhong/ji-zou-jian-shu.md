---
id: kong-ping-zhong-ji-zou-jian-shu
title: 寄鄒蹇叔
titlePinyin: ji4 zou1 jian3 shu1
titleSlug: ji-zou-jian-shu
author: 孔平仲
authorPinyin: kong3 ping2 zhong4
authorSlug: kong-ping-zhong
dynasty: 宋
dynastyPinyin: song4
dynastySlug: song
tags: []
---

## 正文

- 西園春深百草長，殘花紛紛綠葉光。
- 蜂歸蝶散情已薄，獨我遶樹行如狂。
- 亟令沽酒藉地飲，臥嗅落蕊傾金觴。
- 醉來意氣頗脫略，睥睨天地如毫芒。
- 狂歌大笑誰對值，山猿谷鳥啼斜陽。
- 却思高陽舊徒侶，安得飛至坐我傍。
- 登城引望不可見，雲峰古木徒蒼蒼。

## 拼音

- xi1 yuan2 chun1 shen1 bai3 cao3 chang2 ， can2 hua1 fen1 fen1 lü4 ye4 guang1 。
- feng1 gui1 die2 san4 qing2 yi3 bao2 ， du2 wo3 rao4 shu4 xing2 ru2 kuang2 。
- ji2 ling4 gu1 jiu3 jie4 di4 yin3 ， wo4 xiu4 luo4 rui3 qing1 jin1 shang1 。
- zui4 lai2 yi4 qi4 po1 tuo1 lüe4 ， pi4 ni4 tian1 di4 ru2 hao2 mang2 。
- kuang2 ge1 da4 xiao4 shui2 dui4 zhi2 ， shan1 yuan2 gu3 niao3 ti2 xie2 yang2 。
- que4 si1 gao1 yang2 jiu4 tu2 lü3 ， an1 de2 fei1 zhi4 zuo4 wo3 bang4 。
- deng1 cheng2 yin3 wang4 bu4 ke3 jian4 ， yun2 feng1 gu3 mu4 tu2 cang1 cang1 。

## 注释

## 译文

## 赏析
