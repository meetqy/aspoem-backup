---
id: kong-ping-zhong-wang-zhao-jun
title: 王昭君
titlePinyin: wang2 zhao1 jun1
titleSlug: wang-zhao-jun
author: 孔平仲
authorPinyin: kong3 ping2 zhong4
authorSlug: kong-ping-zhong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 昭君十五入漢宮，自倚花艷如芙蓉。
- 黄金不買畫者筆，西子變作嫫女容。
- 羊車忽略久不幸，夜夜月照羅帷空。
- 嬌癡怨恨掩袂泣，常恐蘭蕙摧霜風。
- 不堪坐守寂寞苦，遂願將身嫁胡虜。
- 神仙縹緲下朝陽，再拜玉墀辭漢主。
- 天顔驚顧初相識，自起欲留留不得。
- 吁嗟拂袖歸禁中，却看飛燕無顔色。
- 嬋娟去去陰山道，幾日風沙貌枯槁。
- 千秋萬古恨無窮，墳上春風無寸草。

## 拼音

- zhao1 jun1 shi2 wu3 ru4 han4 gong1 ， zi4 yi3 hua1 yan4 ru2 fu2 rong2 。
- huang2 jin1 bu4 mai3 hua4 zhe3 bi3 ， xi1 zi3 bian4 zuo4 mo2 nü3 rong2 。
- yang2 ju1 hu1 lüe4 jiu3 bu2 xing4 ， ye4 ye4 yue4 zhao4 luo2 wei2 kong1 。
- jiao1 chi1 yuan4 hen4 yan3 mei4 qi4 ， chang2 kong3 lan2 hui4 cui1 shuang1 feng1 。
- bu4 kan1 zuo4 shou3 ji4 mo4 ku3 ， sui4 yuan4 jiang1 shen1 jia4 hu2 lu3 。
- shen2 xian1 piao3 miao3 xia4 chao2 yang2 ， zai4 bai4 yu4 chi2 ci2 han4 zhu3 。
- tian1 yan2 jing1 gu4 chu1 xiang1 shi2 ， zi4 qi3 yu4 liu2 liu2 bu4 de2 。
- xu1 jie1 fu2 xiu4 gui1 jin4 zhong1 ， que4 kan4 fei1 yan4 wu2 yan2 se4 。
- chan2 juan1 qu4 qu4 yin1 shan1 dao4 ， ji1 ri4 feng1 sha1 mao4 ku1 gao3 。
- qian1 qiu1 wan4 gu3 hen4 wu2 qiong2 ， fen2 shang4 chun1 feng1 wu2 cun4 cao3 。

## 注释

## 译文

## 赏析
