---
id: kong-ping-zhong-yin-du-huang-lu-zhi-suo-yu-zhou-fa-cao-shi-shi-yu-zi-ju-hao-yi-ci-ji-zhi
title: 因讀黄魯直所與周法曹詩詩與字俱好以此寄之
titlePinyin: yin1 du2 huang2 lu3 zhi2 suo3 yu3 zhou1 fa3 cao2 shi1 shi1 yu3 zi4 ju4 hao3 yi3 ci3 ji4 zhi1
titleSlug: yin-du-huang-lu-zhi-suo-yu-zhou-fa-cao-shi-shi-yu-zi-ju-hao-yi-ci-ji-zhi
author: 孔平仲
authorPinyin: kong3 ping2 zhong4
authorSlug: kong-ping-zhong
dynasty: 宋
dynastyPinyin: song4
dynastySlug: song
tags: []
---

## 正文

- 魯直之文如電坼霜開，魯直之書如雨行冰散。
- 駸駸步驟日加遠，與子三年不相見。
- 庭柯未長一尺圍，起視孤標插星漢。
- 昨朝誦子所作詩，使我自失長嗟嘆。
- 我衰力薄空辛勤，直欲爲子焚筆研。
- 此才不使重臺閣，四十青衫尚爲縣。
- 南山積雪玉倚空，高亭壓城天北風。
- 安得與子跨飛鴻，與我共哦清景中。
- 鏘金紆紫世不空，豪傑卓犖豈易逢。
- 願言與子長相從，四方上下爲雲龍。

## 拼音

- lu3 zhi2 zhi1 wen2 ru2 dian4 che4 shuang1 kai1 ， lu3 zhi2 zhi1 shu1 ru2 yu3 xing2 bing1 san4 。
- qin1 qin1 bu4 zhou4 ri4 jia1 yuan3 ， yu3 zi3 san1 nian2 bu4 xiang1 jian4 。
- ting2 ke1 wei4 chang2 yi4 chi3 wei2 ， qi3 shi4 gu1 biao1 cha1 xing1 han4 。
- zuo2 chao2 song4 zi3 suo3 zuo4 shi1 ， shi3 wo3 zi4 shi1 chang2 jie1 tan4 。
- wo3 shuai1 li4 bao2 kong1 xin1 qin2 ， zhi2 yu4 wei2 zi3 fen2 bi3 yan2 。
- ci3 cai2 bu4 shi3 zhong4 tai2 ge2 ， si4 shi2 qing1 shan1 shang4 wei2 xian4 。
- nan2 shan1 ji1 xue3 yu4 yi3 kong1 ， gao1 ting2 ya1 cheng2 tian1 bei3 feng1 。
- an1 de2 yu3 zi3 kua4 fei1 hong2 ， yu3 wo3 gong4 o4 qing1 jing3 zhong1 。
- qiang1 jin1 yu1 zi3 shi4 bu4 kong1 ， hao2 jie2 zhuo2 luo4 qi3 yi4 feng2 。
- yuan4 yan2 yu3 zi3 chang2 xiang1 cong2 ， si4 fang1 shang4 xia4 wei2 yun2 long2 。

## 注释

## 译文

## 赏析
