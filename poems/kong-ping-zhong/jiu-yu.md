---
id: kong-ping-zhong-jiu-yu
title: 久雨
titlePinyin: jiu3 yu3
titleSlug: jiu-yu
author: 孔平仲
authorPinyin: kong3 ping2 zhong4
authorSlug: kong-ping-zhong
dynasty: 宋
dynastyPinyin: song4
dynastySlug: song
tags: []
---

## 正文

- 一日三日雨，雨中有青天。
- 未能舒靉靆，何苦弄潺湲。
- 卷海長風裏，傾河白日邊。
- 泥鳴萬丸躍，瓦破百繩穿。
- 鳥雀深依舍，蛟龍痛着鞭。
- 醉陰昏翠巘，走濁亂青川。
- 急灑隨奔電，餘霏倚斷烟。
- 興居愁濕熱，行步阻流泉。
- 閔僕衣爲障，看兒板作船。
- 稍移茶近火，更使带添綿。
- 僻陋無人迹，幽閒足晝眠。
- 夢回聞點滴，垂晚興蕭然。

## 拼音

- yi2 ri4 san1 ri4 yu3 ， yu3 zhong1 you3 qing1 tian1 。
- wei4 neng2 shu1 ai4 dai4 ， he2 ku3 nong4 chan2 yuan2 。
- juan4 hai3 chang2 feng1 li3 ， qing1 he2 bai2 ri4 bian1 。
- ni2 ming2 wan4 wan2 yue4 ， wa3 po4 bai3 sheng2 chuan1 。
- niao3 que4 shen1 yi1 she4 ， jiao1 long2 tong4 zhe0 bian1 。
- zui4 yin1 hun1 cui4 yan3 ， zou3 zhuo2 luan4 qing1 chuan1 。
- ji2 sa3 sui2 ben1 dian4 ， yu2 fei1 yi3 duan4 yan1 。
- xing1 ju1 chou2 shi1 re4 ， xing2 bu4 zu3 liu2 quan2 。
- min3 pu2 yi1 wei2 zhang4 ， kan4 er2 ban3 zuo4 chuan2 。
- shao1 yi2 cha2 jin4 huo3 ， geng4 shi3 dai4 tian1 mian2 。
- pi4 lou4 wu2 ren2 ji4 ， you1 xian2 zu2 zhou4 mian2 。
- meng4 hui2 wen2 dian3 di1 ， chui2 wan3 xing1 xiao1 ran2 。

## 注释

## 译文

## 赏析
