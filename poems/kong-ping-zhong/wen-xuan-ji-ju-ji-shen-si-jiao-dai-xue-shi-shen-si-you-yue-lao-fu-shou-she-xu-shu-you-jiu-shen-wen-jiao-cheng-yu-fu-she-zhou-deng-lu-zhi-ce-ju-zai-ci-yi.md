---
id: kong-ping-zhong-wen-xuan-ji-ju-ji-shen-si-jiao-dai-xue-shi-shen-si-you-yue-lao-fu-shou-she-xu-shu-you-jiu-shen-wen-jiao-cheng-yu-fu-she-zhou-deng-lu-zhi-ce-ju-zai-ci-yi
title: 文選集句寄慎思交代學士慎思遊岳老夫守舍敘述遊舊慎問交承與夫舍舟登陸之策俱在此矣
titlePinyin: wen2 xuan3 ji2 ju4 ji4 shen4 si1 jiao1 dai4 xue2 shi4 shen4 si1 you2 yue4 lao3 fu1 shou3 she4 xu4 shu4 you2 jiu4 shen4 wen4 jiao1 cheng2 yu3 fu1 she4 zhou1 deng1 lu4 zhi1 ce4 ju4 zai4 ci3 yi3
titleSlug: wen-xuan-ji-ju-ji-shen-si-jiao-dai-xue-shi-shen-si-you-yue-lao-fu-shou-she-xu-shu-you-jiu-shen-wen-jiao-cheng-yu-fu-she-zhou-deng-lu-zhi-ce-ju-zai-ci-yi
author: 孔平仲
authorPinyin: kong3 ping2 zhong4
authorSlug: kong-ping-zhong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 鄧生何感激，志尚好書詩。
- 清機發妙理，言論準宣尼。
- 翰墨時間作，文雅縱橫飛。
- 彌年缺相從，夢想見容輝。
- 自昔同寮寀，恩愛兩不疑。
- 潔身躋秘閣，携手游郊畿。
- 一麾乃出守，桑梓有餘輝。
- 濡迹涉江湘，將就衡陽棲。
- 渺渺孤舟游，洲渚既淹時。
- 鳳凰集南嶽，平生遂幽期。
- 岩峭嶺稠疊，高高入雲霓。
- 企石挹飛泉，陵岡掇丹荑。
- 即事既多美，游子澹忘歸。
- 春仲尚未發，悠悠隔山陂。
- 今我惟困蒙，處身孤且危。
- 顧影悽自憐，悄悄令人悲。
- 一心抱區區，知音世所希。
- 塊然守空堂，高窗時動扉。
- 仰視浮雲翔，密雨如散絲。
- 中夜撫枕歎，軒車來何遲。
- 傾想遲嘉音，會合何時諧。
- 借問下車日，臨路猶遲迴。
- 春江壯風濤，漁潭霧未開。
- 肅此塵外軫，以副饑渴懷。

## 拼音

- deng4 sheng1 he2 gan3 ji1 ， zhi4 shang4 hao3 shu1 shi1 。
- qing1 ji1 fa1 miao4 li3 ， yan2 lun4 zhun3 xuan1 ni2 。
- han4 mo4 shi2 jian4 zuo4 ， wen2 ya3 zong4 heng2 fei1 。
- mi2 nian2 que1 xiang1 cong2 ， meng4 xiang3 jian4 rong2 hui1 。
- zi4 xi1 tong2 liao2 cai3 ， en1 ai4 liang3 bu4 yi2 。
- jie2 shen1 ji1 mi4 ge2 ， xie2 shou3 you2 jiao1 ji1 。
- yi4 hui1 nai3 chu1 shou3 ， sang1 zi3 you3 yu2 hui1 。
- ru2 ji4 she4 jiang1 xiang1 ， jiang1 jiu4 heng2 yang2 qi1 。
- miao3 miao3 gu1 zhou1 you2 ， zhou1 zhu3 ji4 yan1 shi2 。
- feng4 huang2 ji2 nan2 yue4 ， ping2 sheng1 sui4 you1 qi1 。
- yan2 qiao4 ling3 chou2 die2 ， gao1 gao1 ru4 yun2 ni2 。
- qi3 shi2 yi4 fei1 quan2 ， ling2 gang1 duo1 dan1 yi2 。
- ji2 shi4 ji4 duo1 mei3 ， you2 zi3 dan4 wang4 gui1 。
- chun1 zhong4 shang4 wei4 fa1 ， you1 you1 ge2 shan1 bei1 。
- jin1 wo3 wei2 kun4 meng2 ， chu3 shen1 gu1 qie3 wei1 。
- gu4 ying3 qi1 zi4 lian2 ， qiao1 qiao1 ling4 ren2 bei1 。
- yi4 xin1 bao4 qu1 qu1 ， zhi1 yin1 shi4 suo3 xi1 。
- kuai4 ran2 shou3 kong1 tang2 ， gao1 chuang1 shi2 dong4 fei1 。
- yang3 shi4 fu2 yun2 xiang2 ， mi4 yu3 ru2 san4 si1 。
- zhong1 ye4 fu3 zhen3 tan4 ， xuan1 ju1 lai2 he2 chi2 。
- qing1 xiang3 chi2 jia1 yin1 ， hui4 he2 he2 shi2 xie2 。
- jie4 wen4 xia4 ju1 ri4 ， lin2 lu4 you2 chi2 hui2 。
- chun1 jiang1 zhuang4 feng1 tao1 ， yu2 tan2 wu4 wei4 kai1 。
- su4 ci3 chen2 wai4 zhen3 ， yi3 fu4 ji1 ke3 huai2 。

## 注释

## 译文

## 赏析
