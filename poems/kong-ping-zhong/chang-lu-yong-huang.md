---
id: kong-ping-zhong-chang-lu-yong-huang
title: 長蘆詠蝗
titlePinyin: chang2 lu2 yong3 huang2
titleSlug: chang-lu-yong-huang
author: 孔平仲
authorPinyin: kong3 ping2 zhong4
authorSlug: kong-ping-zhong
dynasty: 宋
dynastyPinyin: song4
dynastySlug: song
tags: []
---

## 正文

- 飛蝗乎，飛蝗乎，誰使汝爲飛蝗，而如此之孽也。
- 一氣所生乃自然，百蟲之中何爲者。
- 若歲大旱汝則多，人雖畏之可奈何。
- 來時漫不見首尾，往往蔽日連數里。
- 河南却集河北岸，東村西村鬧如螘。
- 捕逐百千才十一，入地如錐又生子。
- 山林所過爲一空，萬口颯颯如雨風。
- 稻粱黍稷復何有，田疇已盡腹未充。
- 農夫去歲望得雪，千耦輩作乘春發。
- 耕耘喜及苗已長，與汝何冤乃遭齧。
- 忍見深冬瘦如腊，徵賦繁興蓄積缺。
- 我有薄田在江州，五歲之中三不收。
- 流災得無及彼土，搏手安敢期高秋。
- 陰陽調和非我事，凍餒逼迫同民憂。
- 有生所往隨有累，不及飲啄波中鷗。

## 拼音

- fei1 huang2 hu1 ， fei1 huang2 hu1 ， shui2 shi3 ru3 wei2 fei1 huang2 ， er2 ru2 ci3 zhi1 nie4 ye3 。
- yi2 qi4 suo3 sheng1 nai3 zi4 ran2 ， bai3 chong2 zhi1 zhong1 he2 wei2 zhe3 。
- ruo4 sui4 da4 han4 ru3 ze2 duo1 ， ren2 sui1 wei4 zhi1 ke3 nai4 he2 。
- lai2 shi2 man4 bu2 jian4 shou3 wei3 ， wang3 wang3 bi4 ri4 lian2 shu4 li3 。
- he2 nan2 que4 ji2 he2 bei3 an4 ， dong1 cun1 xi1 cun1 nao4 ru2 yi3 。
- bu3 zhu2 bai3 qian1 cai2 shi2 yi1 ， ru4 di4 ru2 zhui1 you4 sheng1 zi3 。
- shan1 lin2 suo3 guo4 wei2 yi4 kong1 ， wan4 kou3 sa4 sa4 ru2 yu3 feng1 。
- dao4 liang2 shu3 ji4 fu4 he2 you3 ， tian2 chou2 yi3 jin4 fu4 wei4 chong1 。
- nong2 fu1 qu4 sui4 wang4 de2 xue3 ， qian1 ou3 bei4 zuo4 cheng2 chun1 fa1 。
- geng1 yun2 xi3 ji2 miao2 yi3 chang2 ， yu3 ru3 he2 yuan1 nai3 zao1 nie4 。
- ren3 jian4 shen1 dong1 shou4 ru2 la4 ， zhi3 fu4 fan2 xing1 xu4 ji1 que1 。
- wo3 you3 bao2 tian2 zai4 jiang1 zhou1 ， wu3 sui4 zhi1 zhong1 san1 bu4 shou1 。
- liu2 zai1 de2 wu2 ji2 bi3 tu3 ， bo2 shou3 an1 gan3 qi1 gao1 qiu1 。
- yin1 yang2 diao4 he2 fei1 wo3 shi4 ， dong4 nei3 bi1 po4 tong2 min2 you1 。
- you3 sheng1 suo3 wang3 sui2 you3 lei4 ， bu4 ji2 yin3 zhuo2 bo1 zhong1 ou1 。

## 注释

## 译文

## 赏析
