---
id: kong-ping-zhong-cheng-dong-zuo
title: 城東作
titlePinyin: cheng2 dong1 zuo4
titleSlug: cheng-dong-zuo
author: 孔平仲
authorPinyin: kong3 ping2 zhong4
authorSlug: kong-ping-zhong
dynasty: 宋
dynastyPinyin: song4
dynastySlug: song
tags: []
---

## 正文

- 九江非吾土，久寓忘羈棲。
- 丘墳之所宅，舍此亦安歸。
- 錢官最閒暇，因得治其私。
- 松楸鬰在望，時復至郊圻。
- 駕言上東原，藹藹晨露晞。
- 草木新過雨，秀色可療饑。
- 念此道旁民，散居在山蹊。
- 新秋百物熟，入城各有携。
- 芋迸紫卵壯，薑抽紅笋肥。
- 欓香憶烹鯉，稻白想流匙。
- 養生無不有，美味仍及時。
- 此土遂可老，行當結茅茨。
- 雲水有深約，塵埃無盡期。
- 人生適意耳，富貴亦何爲。

## 拼音

- jiu3 jiang1 fei1 wu2 tu3 ， jiu3 yu4 wang4 ji1 qi1 。
- qiu1 fen2 zhi1 suo3 zhai2 ， she3 ci3 yi4 an1 gui1 。
- qian2 guan1 zui4 xian2 xia2 ， yin1 de2 zhi4 qi2 si1 。
- song1 qiu1 yu4 zai4 wang4 ， shi2 fu4 zhi4 jiao1 qi2 。
- jia4 yan2 shang4 dong1 yuan2 ， ai3 ai3 chen2 lu4 xi1 。
- cao3 mu4 xin1 guo4 yu3 ， xiu4 se4 ke3 liao2 ji1 。
- nian4 ci3 dao4 pang2 min2 ， san3 ju1 zai4 shan1 qi1 。
- xin1 qiu1 bai3 wu4 shu2 ， ru4 cheng2 ge4 you3 xie2 。
- yu4 beng4 zi3 luan3 zhuang4 ， jiang1 chou1 hong2 sun3 fei2 。
- dang3 xiang1 yi4 peng1 li3 ， dao4 bai2 xiang3 liu2 chi2 。
- yang3 sheng1 wu2 bu4 you3 ， mei3 wei4 reng2 ji2 shi2 。
- ci3 tu3 sui4 ke3 lao3 ， xing2 dang1 jie2 mao2 ci2 。
- yun2 shui3 you3 shen1 yue1 ， chen2 ai1 wu2 jin4 qi1 。
- ren2 sheng1 shi4 yi4 er3 ， fu4 gui4 yi4 he2 wei2 。

## 注释

## 译文

## 赏析
