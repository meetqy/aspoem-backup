---
id: kong-ping-zhong-zai-zuo-yao-ming-shi-yi-shou-ji-dan-fu-bing-yong-ben-zi-geng-bu-jia-jie-ci-zhu-ming-bu-zai-ben-cao-zhong-sui-huo-yin-hui-ran-yi-wei-bu-dang-dan-qu-shi-su-zhi-suo-zhi-er-yi-qi-suo-bu-zhi-yi-jun-zi-zhi-yong-xin-ye-zhi-yu-sou-suo-qian-he-yi-ke-yi-fa-ren-yi-si-er-xiao-mo-guang-jing-qing-dan-fu-tong-zuo
title: 再作藥名詩一首寄亶父並用本字更不假借此諸名布在本草中雖或隠晦然以爲不當但取世俗之所知而遺其所不知亦君子之用心也至於搜索牽合亦可以發人意思而消磨光景請亶父同作
titlePinyin: zai4 zuo4 yao4 ming2 shi1 yi4 shou3 ji4 dan3 fu4 bing4 yong4 ben3 zi4 geng4 bu4 jia3 jie4 ci3 zhu1 ming2 bu4 zai4 ben3 cao3 zhong1 sui1 huo4 yin3 hui4 ran2 yi3 wei2 bu4 dang1 dan4 qu3 shi4 su2 zhi1 suo3 zhi1 er2 yi2 qi2 suo3 bu4 zhi1 yi4 jun1 zi3 zhi1 yong4 xin1 ye3 zhi4 yu2 sou1 suo3 qian1 he2 yi4 ke3 yi3 fa1 ren2 yi4 si0 er2 xiao1 mo2 guang1 jing3 qing3 dan3 fu4 tong2 zuo4
titleSlug: zai-zuo-yao-ming-shi-yi-shou-ji-dan-fu-bing-yong-ben-zi-geng-bu-jia-jie-ci-zhu-ming-bu-zai-ben-cao-zhong-sui-huo-yin-hui-ran-yi-wei-bu-dang-dan-qu-shi-su-zhi-suo-zhi-er-yi-qi-suo-bu-zhi-yi-jun-zi-zhi-yong-xin-ye-zhi-yu-sou-suo-qian-he-yi-ke-yi-fa-ren-yi-si-er-xiao-mo-guang-jing-qing-dan-fu-tong-zuo
author: 孔平仲
authorPinyin: kong3 ping2 zhong4
authorSlug: kong-ping-zhong
dynasty: 宋
dynastyPinyin: song4
dynastySlug: song
tags: []
---

## 正文

- 憶昔見子龍沙邊，冰臺玉壺氣凜然。
- 才薄人微辱取友，青蒿媿倚崑崙顛。
- 詩鋒利如立刀劍，談經辨博森戈鋋。
- 賢愚校我幾百倍，預知子必轉青天。
- 別來喧卑共誰語，神遊閬苑長思仙。
- 京師再見空草草，瑣細辛勤官事牽。
- 如今相去水南北，一別羈旅還隔年。
- 每思益友在咫尺，九江地與蘄黄連。
- 作詩寄我解離恨，紫貝珊瑚堆目前。
- 靈蛇含珠久不吐，駿馬銜脫誰能先。
- 彌天雄句駭俗耳，入木香煤濡綵牋。
- 嗟余鄙訥會强敵，蜀雞格鬭非所便。
- 未甘遂服强一戰，光焰消縮何由然。
- 我居此土頗大適，門對廬山飛玉泉。
- 火雲燒赤赫日熾，委蛇退食甘晝眠。
- 環池老木自却暑，清波白石明相鮮。
- 木香漠漠初過雨，水英燦燦新開蓮。
- 區區余心最念子，空對黄昏江月圓。
- 重樓遠望君不見，淮南細草迷蒼烟。

## 拼音

- yi4 xi1 jian4 zi3 long2 sha1 bian1 ， bing1 tai2 yu4 hu2 qi4 lin3 ran2 。
- cai2 bao2 ren2 wei1 ru3 qu3 you3 ， qing1 hao1 kui4 yi3 kun1 lun2 dian1 。
- shi1 feng1 li4 ru2 li4 dao1 jian4 ， tan2 jing1 bian4 bo2 sen1 ge1 chan2 。
- xian2 yu2 xiao4 wo3 ji1 bai3 bei4 ， yu4 zhi1 zi3 bi4 zhuan3 qing1 tian1 。
- bie2 lai2 xuan1 bei1 gong4 shui2 yu3 ， shen2 you2 lang4 yuan4 chang2 si1 xian1 。
- jing1 shi1 zai4 jian4 kong1 cao3 cao3 ， suo3 xi4 xin1 qin2 guan1 shi4 qian1 。
- ru2 jin1 xiang1 qu4 shui3 nan2 bei3 ， yi4 bie2 ji1 lü3 huan2 ge2 nian2 。
- mei3 si1 yi4 you3 zai4 zhi3 chi3 ， jiu3 jiang1 di4 yu3 qi2 huang2 lian2 。
- zuo4 shi1 ji4 wo3 jie3 li2 hen4 ， zi3 bei4 shan1 hu2 dui1 mu4 qian2 。
- ling2 she2 han2 zhu1 jiu3 bu4 tu3 ， jun4 ma3 xian2 tuo1 shui2 neng2 xian1 。
- mi2 tian1 xiong2 ju4 hai4 su2 er3 ， ru4 mu4 xiang1 mei2 ru2 cai3 jian1 。
- jie1 yu2 bi3 ne4 hui4 qiang2 di2 ， shu3 ji1 ge2 dou4 fei1 suo3 bian4 。
- wei4 gan1 sui4 fu2 qiang2 yi2 zhan4 ， guang1 yan4 xiao1 suo1 he2 you2 ran2 。
- wo3 ju1 ci3 tu3 po1 da4 shi4 ， men2 dui4 lu2 shan1 fei1 yu4 quan2 。
- huo3 yun2 shao1 chi4 he4 ri4 chi4 ， wei1 yi2 tui4 shi2 gan1 zhou4 mian2 。
- huan2 chi2 lao3 mu4 zi4 que4 shu3 ， qing1 bo1 bai2 shi2 ming2 xiang1 xian1 。
- mu4 xiang1 mo4 mo4 chu1 guo4 yu3 ， shui3 ying1 can4 can4 xin1 kai1 lian2 。
- qu1 qu1 yu2 xin1 zui4 nian4 zi3 ， kong1 dui4 huang2 hun1 jiang1 yue4 yuan2 。
- zhong4 lou2 yuan3 wang4 jun1 bu2 jian4 ， huai2 nan2 xi4 cao3 mi2 cang1 yan1 。

## 注释

## 译文

## 赏析
