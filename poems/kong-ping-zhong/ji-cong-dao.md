---
id: kong-ping-zhong-ji-cong-dao
title: 寄從道
titlePinyin: ji4 cong2 dao4
titleSlug: ji-cong-dao
author: 孔平仲
authorPinyin: kong3 ping2 zhong4
authorSlug: kong-ping-zhong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 憶初撫掌笑，嘗謂子猿猱。
- 斑然武而文，譏駡舌若刀。
- 髭黄喉骨結，內敏見秋毫。
- 論官則甚微，意氣一何高。
- 今思乃麟鳳，百十未易遭。
- 子行白日靜，回首常蕭騷。
- 聞子在定州，深山坐披毛。
- 何如東海上，萬疊觀波濤。
- 不見歲再晚，北風方怒嘷。
- 圍爐捧美酒，思子持蟹螯。

## 拼音

- yi4 chu1 fu3 zhang3 xiao4 ， chang2 wei4 zi3 yuan2 nao2 。
- ban1 ran2 wu3 er2 wen2 ， ji1 ma4 she2 ruo4 dao1 。
- zi1 huang2 hou2 gu3 jie2 ， nei4 min3 jian4 qiu1 hao2 。
- lun4 guan1 ze2 shen4 wei1 ， yi4 qi4 yi4 he2 gao1 。
- jin1 si1 nai3 lin2 feng4 ， bai3 shi2 wei4 yi4 zao1 。
- zi3 xing2 bai2 ri4 jing4 ， hui2 shou3 chang2 xiao1 sao1 。
- wen2 zi3 zai4 ding4 zhou1 ， shen1 shan1 zuo4 pi1 mao2 。
- he2 ru2 dong1 hai3 shang4 ， wan4 die2 guan1 bo1 tao1 。
- bu2 jian4 sui4 zai4 wan3 ， bei3 feng1 fang1 nu4 hao2 。
- wei2 lu2 peng3 mei3 jiu3 ， si1 zi3 chi2 xie4 ao2 。

## 注释

## 译文

## 赏析
