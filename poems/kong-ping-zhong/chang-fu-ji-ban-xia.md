---
id: kong-ping-zhong-chang-fu-ji-ban-xia
title: 常父寄半夏
titlePinyin: chang2 fu4 ji4 ban4 xia4
titleSlug: chang-fu-ji-ban-xia
author: 孔平仲
authorPinyin: kong3 ping2 zhong4
authorSlug: kong-ping-zhong
dynasty: 宋
dynastyPinyin: song4
dynastySlug: song
tags: []
---

## 正文

- 齊州多半夏，採自鵲山陽。
- 纍纍圓且白，千里遠寄將。
- 新婦初解包，諸子喜若狂。
- 皆云已法製，無滑可以嘗。
- 大兒强占據，端坐斥四旁。
- 次女出其腋，一攫已半亡。
- 須臾被辛螫，棄餘不復藏。
- 競以手捫舌，啼噪滿中堂。
- 父至笑且驚，亟使啖以薑。
- 中宵方稍定，久此燈燭光。
- 大鈞播萬物，不擇窳與良。
- 虎掌出深谷，鳶頭蔽高岡。
- 春草善殺魚，野葛挽人腸。
- 各以類自播，敢問孰主張。
- 水玉名雖佳，神農錄之方。
- 其外則皎潔，其中慕堅剛。
- 奈何藴毒性，入口有所傷。
- 老兄好服食，似此亦可防。
- 急難我輩事，感惕成此章。

## 拼音

- qi2 zhou1 duo1 ban4 xia4 ， cai3 zi4 que4 shan1 yang2 。
- lei2 lei2 yuan2 qie3 bai2 ， qian1 li3 yuan3 ji4 jiang1 。
- xin1 fu4 chu1 jie3 bao1 ， zhu1 zi3 xi3 ruo4 kuang2 。
- jie1 yun2 yi3 fa3 zhi4 ， wu2 hua2 ke3 yi3 chang2 。
- da4 er2 qiang2 zhan4 ju4 ， duan1 zuo4 chi4 si4 pang2 。
- ci4 nü3 chu1 qi2 ye4 ， yi4 jue2 yi3 ban4 wang2 。
- xu1 yu2 bei4 xin1 shi4 ， qi4 yu2 bu2 fu4 cang2 。
- jing4 yi3 shou3 men2 she2 ， ti2 zao4 man3 zhong1 tang2 。
- fu4 zhi4 xiao4 qie3 jing1 ， ji2 shi3 dan4 yi3 jiang1 。
- zhong1 xiao1 fang1 shao1 ding4 ， jiu3 ci3 deng1 zhu2 guang1 。
- da4 jun1 bo1 wan4 wu4 ， bu4 ze2 yu3 yu3 liang2 。
- hu3 zhang3 chu1 shen1 gu3 ， yuan1 tou2 bi4 gao1 gang1 。
- chun1 cao3 shan4 sha1 yu2 ， ye3 ge2 wan3 ren2 chang2 。
- ge4 yi3 lei4 zi4 bo1 ， gan3 wen4 shu2 zhu3 zhang1 。
- shui3 yu4 ming2 sui1 jia1 ， shen2 nong2 lu4 zhi1 fang1 。
- qi2 wai4 ze2 jiao3 jie2 ， qi2 zhong1 mu4 jian1 gang1 。
- nai4 he2 yun4 du2 xing4 ， ru4 kou3 you3 suo3 shang1 。
- lao3 xiong1 hao3 fu2 shi2 ， si4 ci3 yi4 ke3 fang2 。
- ji2 nan2 wo3 bei4 shi4 ， gan3 ti4 cheng2 ci3 zhang1 。

## 注释

## 译文

## 赏析
