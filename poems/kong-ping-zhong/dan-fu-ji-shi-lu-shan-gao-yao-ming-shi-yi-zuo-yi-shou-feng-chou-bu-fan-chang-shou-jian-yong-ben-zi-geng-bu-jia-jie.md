---
id: kong-ping-zhong-dan-fu-ji-shi-lu-shan-gao-yao-ming-shi-yi-zuo-yi-shou-feng-chou-bu-fan-chang-shou-jian-yong-ben-zi-geng-bu-jia-jie
title: 亶甫寄示廬山高藥名詩亦作一首奉酬不犯唱首兼用本字更不假借
titlePinyin: dan3 fu3 ji4 shi4 lu2 shan1 gao1 yao4 ming2 shi1 yi4 zuo4 yi4 shou3 feng4 chou2 bu2 fan4 chang4 shou3 jian1 yong4 ben3 zi4 geng4 bu4 jia3 jie4
titleSlug: dan-fu-ji-shi-lu-shan-gao-yao-ming-shi-yi-zuo-yi-shou-feng-chou-bu-fan-chang-shou-jian-yong-ben-zi-geng-bu-jia-jie
author: 孔平仲
authorPinyin: kong3 ping2 zhong4
authorSlug: kong-ping-zhong
dynasty: 宋
dynastyPinyin: song4
dynastySlug: song
tags: []
---

## 正文

- 噫戲廬山乎高哉，山連大江勢橫絕。
- 虎卷龍拏起霜雪，五湖七澤瀉波來。
- 百穿千孔吞吐成雲雷，其上自有飛瀑水。
- 白如一疋練，半天河漢傾崔嵬。
- 蒼蒼石壁插空翠，漠漠雲華自開閉。
- 水甘松香澗谷深，黄精枸杞生成林。
- 地無虎狼毒草木，但聞仙童玉女語笑之清音。
- 君不見當時匡續斷世故，結廬莽草無尋處。
- 又不見淵明無心五斗米，石床醉臥呼不起。
- 真君種杏人獲生，遠公白蓮開玉英。
- 松肪柏實皆可飽，何必皓露棲金莖。
- 我欲攀崖採紫芝，道中逢仙一問之。
- 接余之手生虹蜺，崑崙太室相追隨。
- 玄臺絳闕恣遠遊，旁通三島逮十洲。
- 柯消石爛未肯休，千秋萬歲一瞑目，下視塵世如蝸牛。

## 拼音

- yi1 xi4 lu2 shan1 hu1 gao1 zai1 ， shan1 lian2 da4 jiang1 shi4 heng2 jue2 。
- hu3 juan4 long2 na2 qi3 shuang1 xue3 ， wu3 hu2 qi1 ze2 xie4 bo1 lai2 。
- bai3 chuan1 qian1 kong3 tun1 tu3 cheng2 yun2 lei2 ， qi2 shang4 zi4 you3 fei1 pu4 shui3 。
- bai2 ru2 yi1 pi3 lian4 ， ban4 tian1 he2 han4 qing1 cui1 wei2 。
- cang1 cang1 shi2 bi4 cha1 kong1 cui4 ， mo4 mo4 yun2 hua2 zi4 kai1 bi4 。
- shui3 gan1 song1 xiang1 jian4 gu3 shen1 ， huang2 jing1 gou3 qi3 sheng1 cheng2 lin2 。
- di4 wu2 hu3 lang2 du2 cao3 mu4 ， dan4 wen2 xian1 tong2 yu4 nü3 yu3 xiao4 zhi1 qing1 yin1 。
- jun1 bu2 jian4 dang1 shi2 kuang1 xu4 duan4 shi4 gu4 ， jie2 lu2 mang3 cao3 wu2 xun2 chu3 。
- you4 bu2 jian4 yuan1 ming2 wu2 xin1 wu3 dou3 mi3 ， shi2 chuang2 zui4 wo4 hu1 bu4 qi3 。
- zhen1 jun1 zhong3 xing4 ren2 huo4 sheng1 ， yuan3 gong1 bai2 lian2 kai1 yu4 ying1 。
- song1 fang2 bai3 shi2 jie1 ke3 bao3 ， he2 bi4 hao4 lu4 qi1 jin1 jing4 。
- wo3 yu4 pan1 ya2 cai3 zi3 zhi1 ， dao4 zhong1 feng2 xian1 yi2 wen4 zhi1 。
- jie1 yu2 zhi1 shou3 sheng1 hong2 ni2 ， kun1 lun2 tai4 shi4 xiang1 zhui1 sui2 。
- xuan2 tai2 jiang4 que4 zi4 yuan3 you2 ， pang2 tong1 san1 dao3 dai3 shi2 zhou1 。
- ke1 xiao1 shi2 lan4 wei4 ken3 xiu1 ， qian1 qiu1 wan4 sui4 yi4 ming2 mu4 ， xia4 shi4 chen2 shi4 ru2 wo1 niu2 。

## 注释

## 译文

## 赏析
