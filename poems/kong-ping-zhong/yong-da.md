---
id: kong-ping-zhong-yong-da
title: 詠大
titlePinyin: yong3 da4
titleSlug: yong-da
author: 孔平仲
authorPinyin: kong3 ping2 zhong4
authorSlug: kong-ping-zhong
dynasty: 宋
dynastyPinyin: song4
dynastySlug: song
tags: []
---

## 正文

- 觀水宣尼志，歌風漢祖篇。
- 鵬搏九萬里，椿壽八千年。
- 老子能談道，唐堯亦法天。
- 旅獒宜自戒，魏瓠不勝堅。
- 西域瓜如斛，東山栗比拳。
- 周蒿芟作柱，舜竹截爲船。
- 魯語譏居蔡，邠詩詠獻豜。
- 雷聲當擬聖，人跡謾疑仙。
- 寶訓書傳百，真乘界說千。
- 弓聞陽虎竊，鼎自郜城遷。
- 馮異依喬木，劉公受一錢。
- 小鮮無撓國，多稼最宜田。
- 骨有專車異，珠求徑寸圓。
- 癭垂驚罋盎，雹下駭杯棬。
- 船泛銀山浪，琴操急雨弦。
- 恐時心縵縵，臥處腹便便。
- 公罷三名府，官防五在邊。
- 從容隠朝市，指顧奠山川。
- 已識古今體，且知天地全。
- 介圭催入覲，夏屋示優賢。
- 金印懸如斗，神毫運若椽。
- 安榮可長享，儒效照青編。

## 拼音

- guan1 shui3 xuan1 ni2 zhi4 ， ge1 feng1 han4 zu3 pian1 。
- peng2 bo2 jiu3 wan4 li3 ， chun1 shou4 ba1 qian1 nian2 。
- lao3 zi3 neng2 tan2 dao4 ， tang2 yao2 yi4 fa3 tian1 。
- lü3 ao2 yi2 zi4 jie4 ， wei4 hu4 bu2 sheng4 jian1 。
- xi1 yu4 gua1 ru2 hu2 ， dong1 shan1 li4 bi3 quan2 。
- zhou1 hao1 shan1 zuo4 zhu4 ， shun4 zhu2 jie2 wei2 chuan2 。
- lu3 yu3 ji1 ju1 cai4 ， bin1 shi1 yong3 xian4 jian1 。
- lei2 sheng1 dang1 ni3 sheng4 ， ren2 ji4 man2 yi2 xian1 。
- bao3 xun4 shu1 chuan2 bai3 ， zhen1 cheng2 jie4 shuo1 qian1 。
- gong1 wen2 yang2 hu3 qie4 ， ding3 zi4 gao4 cheng2 qian1 。
- feng2 yi4 yi1 qiao2 mu4 ， liu2 gong1 shou4 yi4 qian2 。
- xiao3 xian1 wu2 nao2 guo2 ， duo1 jia4 zui4 yi2 tian2 。
- gu3 you3 zhuan1 ju1 yi4 ， zhu1 qiu2 jing4 cun4 yuan2 。
- ying3 chui2 jing1 weng4 ang4 ， bao2 xia4 hai4 bei1 quan1 。
- chuan2 fan4 yin2 shan1 lang4 ， qin2 cao1 ji2 yu3 xian2 。
- kong3 shi2 xin1 man4 man4 ， wo4 chu3 fu4 bian4 bian4 。
- gong1 ba4 san1 ming2 fu3 ， guan1 fang2 wu3 zai4 bian1 。
- cong2 rong2 yin3 chao2 shi4 ， zhi3 gu4 dian4 shan1 chuan1 。
- yi3 shi2 gu3 jin1 ti3 ， qie3 zhi1 tian1 di4 quan2 。
- jie4 gui1 cui1 ru4 jin4 ， xia4 wu1 shi4 you1 xian2 。
- jin1 yin4 xuan2 ru2 dou4 ， shen2 hao2 yun4 ruo4 chuan2 。
- an1 rong2 ke3 chang2 xiang3 ， ru2 xiao4 zhao4 qing1 bian1 。

## 注释

## 译文

## 赏析
