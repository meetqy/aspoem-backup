---
id: kong-ping-zhong-qi-yue-liu-ri-zuo
title: 七月六日作
titlePinyin: qi1 yue4 liu4 ri4 zuo4
titleSlug: qi-yue-liu-ri-zuo
author: 孔平仲
authorPinyin: kong3 ping2 zhong4
authorSlug: kong-ping-zhong
dynasty: 宋
dynastyPinyin: song4
dynastySlug: song
tags: []
---

## 正文

- 隔江見雨來，尤苦風大疾。
- 蓬蓬宇宙中，掀攪若無物。
- 百川水倒流，瓦石亦飛越。
- 濃雲最輕浮，暫聚非永結。
- 隨吹東西揚，散漫頗倉猝。
- 竟無點滴惠，初勢不可遏。
- 正昏露青天，方曀見白日。
- 但增塵土高，益使水泉竭。
- 農夫憂歲事，悵望眼流血。
- 蛟龍不能神，卷尾藏窟穴。
- 空餘鳥雀噪，庭戶晚更熱。
- 深夜氣稍蘇，林端挂明月。

## 拼音

- ge2 jiang1 jian4 yu3 lai2 ， you2 ku3 feng1 da4 ji2 。
- peng2 peng2 yu3 zhou4 zhong1 ， xian1 jiao3 ruo4 wu2 wu4 。
- bai3 chuan1 shui3 dao4 liu2 ， wa3 shi2 yi4 fei1 yue4 。
- nong2 yun2 zui4 qing1 fu2 ， zan4 ju4 fei1 yong3 jie2 。
- sui2 chui1 dong1 xi1 yang2 ， san3 man4 po1 cang1 cu4 。
- jing4 wu2 dian3 di1 hui4 ， chu1 shi4 bu4 ke3 e4 。
- zheng4 hun1 lu4 qing1 tian1 ， fang1 yi4 jian4 bai2 ri4 。
- dan4 zeng1 chen2 tu3 gao1 ， yi4 shi3 shui3 quan2 jie2 。
- nong2 fu1 you1 sui4 shi4 ， chang4 wang4 yan3 liu2 xue4 。
- jiao1 long2 bu4 neng2 shen2 ， juan3 wei3 cang2 ku1 xue2 。
- kong1 yu2 niao3 que4 zao4 ， ting2 hu4 wan3 geng4 re4 。
- shen1 ye4 qi4 shao1 su1 ， lin2 duan1 gua4 ming2 yue4 。

## 注释

## 译文

## 赏析
