---
id: kong-ping-zhong-he-xiao-shi-liu-ren-ming-qi-wu
title: 和蕭十六人名  其五
titlePinyin: he2 xiao1 shi2 liu4 ren2 ming2     qi2 wu3
titleSlug: he-xiao-shi-liu-ren-ming-qi-wu
author: 孔平仲
authorPinyin: kong3 ping2 zhong4
authorSlug: kong-ping-zhong
dynasty: 宋
dynastyPinyin: song4
dynastySlug: song
tags: []
---

## 正文

- 丘樊英俊君猶滯，掩卷無言偃然睡。
- 江左思歸未得歸，家鄉百里奚由至。
- 有樓望遠最舒曠，躡屐徐登極臨視。
- 雲容弄白起危巔，霞氣如朱浮淺涘。
- 侵梁松影側窺簷，飄徑柳芳深委地。
- 諦法真空佛有靈，面顔安樂僧無事。
- 風摇柏直力相爭，霜壓橘黄香欲墜。
- 夕陽城郭人漸稀，疏鐘傳響催歸志。

## 拼音

- qiu1 fan2 ying1 jun4 jun1 you2 zhi4 ， yan3 juan4 wu2 yan2 yan3 ran2 shui4 。
- jiang1 zuo3 si1 gui1 wei4 de2 gui1 ， jia1 xiang1 bai3 li3 xi1 you2 zhi4 。
- you3 lou2 wang4 yuan3 zui4 shu1 kuang4 ， nie4 ji1 xu2 deng1 ji2 lin2 shi4 。
- yun2 rong2 nong4 bai2 qi3 wei1 dian1 ， xia2 qi4 ru2 zhu1 fu2 qian3 si4 。
- qin1 liang2 song1 ying3 ce4 kui1 yan2 ， piao1 jing4 liu3 fang1 shen1 wei3 di4 。
- di4 fa3 zhen1 kong1 fo2 you3 ling2 ， mian4 yan2 an1 le4 seng1 wu2 shi4 。
- feng1 yao2 bai3 zhi2 li4 xiang1 zheng1 ， shuang1 ya1 ju2 huang2 xiang1 yu4 zhui4 。
- xi1 yang2 cheng2 guo1 ren2 jian4 xi1 ， shu1 zhong1 chuan2 xiang3 cui1 gui1 zhi4 。

## 注释

## 译文

## 赏析
