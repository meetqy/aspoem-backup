---
id: kong-ping-zhong-yu-jiang-jun
title: 于將軍
titlePinyin: yu2 jiang1 jun1
titleSlug: yu-jiang-jun
author: 孔平仲
authorPinyin: kong3 ping2 zhong4
authorSlug: kong-ping-zhong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 長安遣兵百勝强，意氣何有漢中王。
- 七軍之心俱猛鷙，虎兕插羽將翱翔。
- 睥睨荆益可席卷，白帝城高如堵牆。
- 秣馬蓐食朝欲戰，雷聲殷殷山之陽。
- 沉陰苦雨十餘日，漢水溢出高騰驤。
- 蒼黄不暇治步伍，攀緣蹙踏半死傷。
- 計窮豈不欲奔走，四望如海皆茫茫。
- 鼉鳴魚躍尚恐懼，萬一敵至誰敢當。
- 遙觀大船載旗鼓，聞說乃是關雲長。
- 蒙衝直繞長堤下，勁弩强弓無敵者。
- 雖有鐵騎何所施，排空白浪如奔馬。
- 將軍拱手就縶縛，咋舌無聲面深赭。
- 捷書一日到錦城，隻輪不返皆西行。
- 將軍疇昔負朋友，若此昌豨猶得生。
- 循環報復雖天意，壯士所惜惟功名。
- 曹瞞相知三十年，臨危不及龐明賢。
- 歸來頭白已顦顇，泣涕頓首尤可憐。
- 高陵畫像何詭譎，乃令慚痛入九泉。
- 淯水之師勇冠世，英雄成敗皆偶然。

## 拼音

- chang2 an1 qian3 bing1 bai3 sheng4 qiang2 ， yi4 qi4 he2 you3 han4 zhong1 wang2 。
- qi1 jun1 zhi1 xin1 ju4 meng3 zhi4 ， hu3 si4 cha1 yu3 jiang1 ao2 xiang2 。
- pi4 ni4 jing1 yi4 ke3 xi2 juan3 ， bai2 di4 cheng2 gao1 ru2 du3 qiang2 。
- mo4 ma3 ru4 shi2 chao2 yu4 zhan4 ， lei2 sheng1 yin1 yin1 shan1 zhi1 yang2 。
- chen2 yin1 ku3 yu3 shi2 yu2 ri4 ， han4 shui3 yi4 chu1 gao1 teng2 xiang1 。
- cang1 huang2 bu4 xia2 zhi4 bu4 wu3 ， pan1 yuan2 cu4 ta4 ban4 si3 shang1 。
- ji4 qiong2 qi3 bu2 yu4 ben1 zou3 ， si4 wang4 ru2 hai3 jie1 mang2 mang2 。
- tuo2 ming2 yu2 yue4 shang4 kong3 ju4 ， wan4 yi4 di2 zhi4 shui2 gan3 dang1 。
- yao2 guan1 da4 chuan2 zai4 qi2 gu3 ， wen2 shuo1 nai3 shi4 guan1 yun2 chang2 。
- meng2 chong1 zhi2 rao4 chang2 di1 xia4 ， jin4 nu3 qiang2 gong1 wu2 di2 zhe3 。
- sui1 you3 tie3 qi2 he2 suo3 shi1 ， pai2 kong1 bai2 lang4 ru2 ben1 ma3 。
- jiang1 jun1 gong3 shou3 jiu4 zhi2 fu4 ， ze2 she2 wu2 sheng1 mian4 shen1 zhe3 。
- jie2 shu1 yi2 ri4 dao4 jin3 cheng2 ， zhi1 lun2 bu4 fan3 jie1 xi1 xing2 。
- jiang1 jun1 chou2 xi1 fu4 peng2 you0 ， ruo4 ci3 chang1 xi1 you2 de2 sheng1 。
- xun2 huan2 bao4 fu4 sui1 tian1 yi4 ， zhuang4 shi4 suo3 xi1 wei2 gong1 ming2 。
- cao2 man2 xiang1 zhi1 san1 shi2 nian2 ， lin2 wei1 bu4 ji2 pang2 ming2 xian2 。
- gui1 lai2 tou2 bai2 yi3 qiao2 cui4 ， qi4 ti4 dun4 shou3 you2 ke3 lian2 。
- gao1 ling2 hua4 xiang4 he2 gui3 jue2 ， nai3 ling4 can2 tong4 ru4 jiu3 quan2 。
- yu4 shui3 zhi1 shi1 yong3 guan1 shi4 ， ying1 xiong2 cheng2 bai4 jie1 ou3 ran2 。

## 注释

## 译文

## 赏析
