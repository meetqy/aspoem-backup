---
id: su-ting-jing-he-cui-shang-shu-da-ming-chao-tang-yu-hou-wang-zhong-nan-shan-jian-shi-zhi-zuo
title: 敬和崔尚書大明朝堂雨後望終南山見示之作
titlePinyin: jing4 he2 cui1 shang4 shu1 da4 ming2 chao2 tang2 yu3 hou4 wang4 zhong1 nan2 shan1 jian4 shi4 zhi1 zuo4
titleSlug: jing-he-cui-shang-shu-da-ming-chao-tang-yu-hou-wang-zhong-nan-shan-jian-shi-zhi-zuo
author: 蘇頲
authorPinyin: su1 ting3
authorSlug: su-ting
dynasty: 唐
dynastyPinyin: tang2
dynastySlug: tang
tags: []
---

## 正文

- 奕奕輕車至，清晨朝未央。
- 未央在霄極，中路視咸陽。
- 委曲漢京近，周廻秦塞長。
- 日華動涇渭，天翠合岐梁。
- 五丈旌旗色，百層枌橑光。
- 東連歸馬地，南指鬬雞場。
- 晴壑照金戺，秋雲含璧璫。
- 由余窺霸國，蕭相奉興王。
- 功役隱不見，頌聲存復揚。
- 權宜珍構絕，聖作寶圖昌。
- 在德期巢燧，居安法禹湯。
- 冢卿才順美，多士賦成章。
- 價重三臺俊，名超百郡良。
- 焉知掖垣下，陳力自迷方。

## 拼音

- yi4 yi4 qing1 ju1 zhi4 ， qing1 chen2 chao2 wei4 yang1 。
- wei4 yang1 zai4 xiao1 ji2 ， zhong1 lu4 shi4 xian2 yang2 。
- wei3 qu1 han4 jing1 jin4 ， zhou1 hui2 qin2 sai1 chang2 。
- ri4 hua2 dong4 jing1 wei4 ， tian1 cui4 he2 qi2 liang2 。
- wu3 zhang4 jing1 qi2 se4 ， bai3 ceng2 fen2 liao2 guang1 。
- dong1 lian2 gui1 ma3 di4 ， nan2 zhi3 dou4 ji1 chang3 。
- qing2 he4 zhao4 jin1 shi4 ， qiu1 yun2 han2 bi4 dang1 。
- you2 yu2 kui1 ba4 guo2 ， xiao1 xiang1 feng4 xing1 wang2 。
- gong1 yi4 yin3 bu2 jian4 ， song4 sheng1 cun2 fu4 yang2 。
- quan2 yi2 zhen1 gou4 jue2 ， sheng4 zuo4 bao3 tu2 chang1 。
- zai4 de2 qi1 chao2 sui4 ， ju1 an1 fa3 yu3 tang1 。
- zhong3 qing1 cai2 shun4 mei3 ， duo1 shi4 fu4 cheng2 zhang1 。
- jia4 zhong4 san1 tai2 jun4 ， ming2 chao1 bai3 jun4 liang2 。
- yan1 zhi1 ye4 yuan2 xia4 ， chen2 li4 zi4 mi2 fang1 。

## 注释

## 译文

## 赏析
