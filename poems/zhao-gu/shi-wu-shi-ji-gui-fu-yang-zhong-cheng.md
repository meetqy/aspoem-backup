---
id: zhao-gu-shi-wu-shi-ji-gui-fu-yang-zhong-cheng
title: 十無詩寄桂府楊中丞
titlePinyin: shi2 wu2 shi1 ji4 gui4 fu3 yang2 zhong1 cheng2
titleSlug: shi-wu-shi-ji-gui-fu-yang-zhong-cheng
author: 趙嘏
authorPinyin: zhao4 gu3
authorSlug: zhao-gu
dynasty: 唐
dynastyPinyin: tang2
dynastySlug: tang
tags: []
---

## 正文

- 琴酒曾將風月須，謝公名跡滿江湖。
- 不知貴擁旌旗後，猶暇憐詩愛酒無。
- 東省南宮興不孤，幾因詩酒謬招呼。
- 一從開署芙蓉幕，曾向風前記得無。
- 遙聞桂水繞城隅，城上江山滿畫圖。
- 為問訾家洲畔月，清秋擬許醉狂無。
- 日暮江邊一小儒，空憐未有白髭須。
- 馬融已貴諸生老，猶自容窺絳帳無。
- 一種吟詩號孔徒，滄江有客獨疏愚。
- 初筵盡辟知名士，許到風前月下無。
- 望斷南雲日已晡，便應憑夢過重湖。
- 不知自古登龍者，曾有因詩泥得無。
- 早游門館一樵夫，只愛吟詩傍藥爐。
- 旌旆滿江身不見，思言記得潁川無。
- 孔融襟抱稱名儒，愛物憐才與世殊。
- 今日賓階忘姓字，當時省記薦雄無。
- 僻愛江山俯坐隅，人間不是便為圖。
- 尊前為問神仙伴，肯向三清慰薦無。
- 膺門不避額逢珠，絕境由來卷軸須。
- 早忝阿戎詩友契，趨庭曾薦禰生無。

## 拼音

- qin2 jiu3 ceng2 jiang1 feng1 yue4 xu1 ， xie4 gong1 ming2 ji4 man3 jiang1 hu2 。
- bu4 zhi1 gui4 yong1 jing1 qi2 hou4 ， you2 xia2 lian2 shi1 ai4 jiu3 wu2 。
- dong1 sheng3 nan2 gong1 xing1 bu4 gu1 ， ji1 yin1 shi1 jiu3 miu4 zhao1 hu0 。
- yi4 cong2 kai1 shu3 fu2 rong2 mu4 ， ceng2 xiang4 feng1 qian2 ji4 de2 wu2 。
- yao2 wen2 gui4 shui3 rao4 cheng2 yu2 ， cheng2 shang4 jiang1 shan1 man3 hua4 tu2 。
- wei2 wen4 zi1 jia1 zhou1 pan4 yue4 ， qing1 qiu1 ni3 xu1 zui4 kuang2 wu2 。
- ri4 mu4 jiang1 bian1 yi1 xiao3 ru2 ， kong1 lian2 wei4 you3 bai2 zi1 xu1 。
- ma3 rong2 yi3 gui4 zhu1 sheng1 lao3 ， you2 zi4 rong2 kui1 jiang4 zhang4 wu2 。
- yi4 zhong3 yin2 shi1 hao4 kong3 tu2 ， cang1 jiang1 you3 ke4 du2 shu1 yu2 。
- chu1 yan2 jin4 pi4 zhi1 ming2 shi4 ， xu1 dao4 feng1 qian2 yue4 xia4 wu2 。
- wang4 duan4 nan2 yun2 ri4 yi3 bu1 ， bian4 ying1 ping2 meng4 guo4 zhong4 hu2 。
- bu4 zhi1 zi4 gu3 deng1 long2 zhe3 ， ceng2 you3 yin1 shi1 ni2 de2 wu2 。
- zao3 you2 men2 guan3 yi4 qiao2 fu1 ， zhi1 ai4 yin2 shi1 bang4 yao4 lu2 。
- jing1 pei4 man3 jiang1 shen1 bu2 jian4 ， si1 yan2 ji4 de2 ying3 chuan1 wu2 。
- kong3 rong2 jin1 bao4 cheng1 ming2 ru2 ， ai4 wu4 lian2 cai2 yu3 shi4 shu1 。
- jin1 ri4 bin1 jie1 wang4 xing4 zi4 ， dang1 shi2 sheng3 ji4 jian4 xiong2 wu2 。
- pi4 ai4 jiang1 shan1 fu3 zuo4 yu2 ， ren2 jian4 bu2 shi4 bian4 wei2 tu2 。
- zun1 qian2 wei2 wen4 shen2 xian1 ban4 ， ken3 xiang4 san1 qing1 wei4 jian4 wu2 。
- ying1 men2 bu2 bi4 e2 feng2 zhu1 ， jue2 jing4 you2 lai2 juan4 zhou2 xu1 。
- zao3 tian3 a1 rong2 shi1 you3 qi4 ， qu1 ting2 ceng2 jian4 mi2 sheng1 wu2 。

## 注释

## 译文

## 赏析
