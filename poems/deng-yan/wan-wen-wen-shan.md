---
id: deng-yan-wan-wen-wen-shan
title: 挽文文山
titlePinyin: wan3 wen2 wen2 shan1
titleSlug: wan-wen-wen-shan
author: 鄧剡
authorPinyin: deng4 yan3
authorSlug: deng-yan
dynasty: 宋
dynastyPinyin: song4
dynastySlug: song
tags: []
---

## 正文

- 憶公淚懸河，九地無此事瀉。
- 想公騎赤龍，請命蒼梧野。
- 世人醉生死，翻笑獨醒者。
- 焉知千載英，精爽皎不夜。
- 義士無廢興，時運有代謝。
- 念昔喪亂初，公騎使君馬。
- 奮袂起勤王，忼慨淚盈把。
- 須臾三萬衆，如自九天下。
- 燈棋書檄交，笑語雜悲咤。
- 捧土障洪河，一繩維大廈。
- 至哉朝宗性，百折終不舍。
- 身北冠自南，血碧心肯化。
- 顔鉤凜忠勁，杜詩蔚騷雅。
- 晉陽骨肉冤，東市刀兵解。
- 精誠揭天日，氣魄動夷夏。
- 丈夫如此何，一死尤足怕。
- 田橫老賓客，白髮餘息假。
- 有時夢巖電，意悟當飄灑。
- 非無中丞傳，殺青自誰寫。
- 魂歸哀江南，千秋俎鄉社。

## 拼音

- yi4 gong1 lei4 xuan2 he2 ， jiu3 di4 wu2 ci3 shi4 xie4 。
- xiang3 gong1 qi2 chi4 long2 ， qing3 ming4 cang1 wu2 ye3 。
- shi4 ren2 zui4 sheng1 si3 ， fan1 xiao4 du2 xing3 zhe3 。
- yan1 zhi1 qian1 zai4 ying1 ， jing1 shuang3 jiao3 bu2 ye4 。
- yi4 shi4 wu2 fei4 xing1 ， shi2 yun4 you3 dai4 xie4 。
- nian4 xi1 sang1 luan4 chu1 ， gong1 qi2 shi3 jun1 ma3 。
- fen4 mei4 qi3 qin2 wang2 ， kang1 kai3 lei4 ying2 ba3 。
- xu1 yu2 san1 wan4 zhong4 ， ru2 zi4 jiu3 tian1 xia4 。
- deng1 qi2 shu1 xi2 jiao1 ， xiao4 yu3 za2 bei1 zha4 。
- peng3 tu3 zhang4 hong2 he2 ， yi4 sheng2 wei2 da4 sha4 。
- zhi4 zai1 chao2 zong1 xing4 ， bai3 zhe2 zhong1 bu2 she4 。
- shen1 bei3 guan1 zi4 nan2 ， xue4 bi4 xin1 ken3 hua4 。
- yan2 gou1 lin3 zhong1 jin4 ， du4 shi1 wei4 sao1 ya3 。
- jin4 yang2 gu3 rou4 yuan1 ， dong1 shi4 dao1 bing1 jie3 。
- jing1 cheng2 jie1 tian1 ri4 ， qi4 po4 dong4 yi2 xia4 。
- zhang4 fu0 ru2 ci3 he2 ， yi4 si3 you2 zu2 pa4 。
- tian2 heng2 lao3 bin1 ke4 ， bai2 fa4 yu2 xi1 jia3 。
- you3 shi2 meng4 yan2 dian4 ， yi4 wu4 dang1 piao1 sa3 。
- fei1 wu2 zhong1 cheng2 chuan2 ， sha1 qing1 zi4 shui2 xie3 。
- hun2 gui1 ai1 jiang1 nan2 ， qian1 qiu1 zu3 xiang1 she4 。

## 注释

## 译文

## 赏析
