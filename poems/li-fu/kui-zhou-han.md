---
id: li-fu-kui-zhou-han
title: 夔州旱
titlePinyin: kui2 zhou1 han4
titleSlug: kui-zhou-han
author: 李復
authorPinyin: li3 fu4
authorSlug: li-fu
dynasty: 宋
dynastyPinyin: song4
dynastySlug: song
tags: []
---

## 正文

- 夔人耕山灰作土，散火滿山龜卜雨。
- 春日不知秋有饑，下種計粒手中數。
- 七月八月旱天紅，日脚散血龍似鼠。
- 汙邪甌窶高下荒，草根木皮何甘苦。
- 蠻商姦利乘人急，緣江轉米貿兒女，己身死重別離輕。
- 歸州州南神有靈，歸人刲羊求山神。
- 驅風灑潤應香火，飛點不到巫山村。
- 巫山縣南也伐鼓，不告歸神告神女。
- 江心黑氣卷江流，雷車載鬼雲中語。
- 太守身作勸農官，子粒今朝多貸汝。
- 春種須作三年計，上滿隆原下水滸。
- 他時更勉後來人，老去子孫無莽鹵。

## 拼音

- kui2 ren2 geng1 shan1 hui1 zuo4 tu3 ， san4 huo3 man3 shan1 gui1 bu3 yu3 。
- chun1 ri4 bu4 zhi1 qiu1 you3 ji1 ， xia4 zhong3 ji4 li4 shou3 zhong1 shu4 。
- qi1 yue4 ba1 yue4 han4 tian1 hong2 ， ri4 jiao3 san4 xue4 long2 si4 shu3 。
- wu1 xie2 ou1 ju4 gao1 xia4 huang1 ， cao3 gen1 mu4 pi2 he2 gan1 ku3 。
- man2 shang1 jian1 li4 cheng2 ren2 ji2 ， yuan2 jiang1 zhuan3 mi3 mao4 er2 nü3 ， ji3 shen1 si3 zhong4 bie2 li2 qing1 。
- gui1 zhou1 zhou1 nan2 shen2 you3 ling2 ， gui1 ren2 kui1 yang2 qiu2 shan1 shen2 。
- qu1 feng1 sa3 run4 ying1 xiang1 huo3 ， fei1 dian3 bu2 dao4 wu1 shan1 cun1 。
- wu1 shan1 xian4 nan2 ye3 fa2 gu3 ， bu2 gao4 gui1 shen2 gao4 shen2 nü3 。
- jiang1 xin1 hei1 qi4 juan4 jiang1 liu2 ， lei2 ju1 zai4 gui3 yun2 zhong1 yu3 。
- tai4 shou3 shen1 zuo4 quan4 nong2 guan1 ， zi3 li4 jin1 zhao1 duo1 dai4 ru3 。
- chun1 zhong3 xu1 zuo4 san1 nian2 ji4 ， shang4 man3 long2 yuan2 xia4 shui3 hu3 。
- ta1 shi2 geng4 mian3 hou4 lai2 ren2 ， lao3 qu4 zi3 sun1 wu2 mang3 lu3 。

## 注释

## 译文

## 赏析
