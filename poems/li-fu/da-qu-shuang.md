---
id: li-fu-da-qu-shuang
title: 答屈爽
titlePinyin: da2 qu1 shuang3
titleSlug: da-qu-shuang
author: 李復
authorPinyin: li3 fu4
authorSlug: li-fu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 至人喜曠達，所遇無形迹。
- 非樂重其放，中心本純一。
- 東晉尚書令，簡文用王述。
- 論事匪卓越，動意皆真率。
- 以此能過人，謝安亦降挹。
- 微物器褊淺，舉趣半出匿。
- 靜坐本無事，城府强扃鐍。
- 終日如寒蟲，啾啾復唧唧。
- 計校不滿毫，血盡死猶泣。
- 疾趨赴冥囂，但如水就濕。
- 竟老何能爲，紛然衆惡集。
- 古先有至言，小人長戚戚。

## 拼音

- zhi4 ren2 xi3 kuang4 da2 ， suo3 yu4 wu2 xing2 ji4 。
- fei1 le4 zhong4 qi2 fang4 ， zhong1 xin1 ben3 chun2 yi1 。
- dong1 jin4 shang4 shu1 ling4 ， jian3 wen2 yong4 wang2 shu4 。
- lun4 shi4 fei3 zhuo2 yue4 ， dong4 yi4 jie1 zhen1 shuai4 。
- yi3 ci3 neng2 guo4 ren2 ， xie4 an1 yi4 jiang4 yi4 。
- wei1 wu4 qi4 bian3 qian3 ， ju3 qu4 ban4 chu1 ni4 。
- jing4 zuo4 ben3 wu2 shi4 ， cheng2 fu3 qiang2 jiong1 jue2 。
- zhong1 ri4 ru2 han2 chong2 ， jiu1 jiu1 fu4 ji1 ji1 。
- ji4 xiao4 bu4 man3 hao2 ， xue4 jin4 si3 you2 qi4 。
- ji2 qu1 fu4 ming2 xiao1 ， dan4 ru2 shui3 jiu4 shi1 。
- jing4 lao3 he2 neng2 wei2 ， fen1 ran2 zhong4 e4 ji2 。
- gu3 xian1 you3 zhi4 yan2 ， xiao3 ren2 chang2 qi1 qi1 。

## 注释

## 译文

## 赏析
