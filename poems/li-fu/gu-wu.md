---
id: li-fu-gu-wu
title: 孤鶩
titlePinyin: gu1 wu4
titleSlug: gu-wu
author: 李復
authorPinyin: li3 fu4
authorSlug: li-fu
dynasty: 宋
dynastyPinyin: song4
dynastySlug: song
tags: []
---

## 正文

- 孤鶩何時失舊羣，空郊迥立如長人。
- 疾風拂地忽驚顧，欲起不起低昂頻。
- 遼東八月霜氣早，萬里旅飛來南賓。
- 雲間翩翩羽相接，沙上雝雝情更親。
- 空江誤駭虛絃響，飄亂哀驚爭愛身。
- 倉皇離散意奔翥，形迹漂零心苦辛。
- 拳曲悲鳴求遺穗，稻粱收盡原野貧。
- 暮天蕭條侶影過，側頭仰望空傷神。
- 想能高鶱投別伴，思故未忍重求新。
- 會向北歸却相見，當看刷翮向前春。

## 拼音

- gu1 wu4 he2 shi2 shi1 jiu4 qun2 ， kong1 jiao1 jiong3 li4 ru2 chang2 ren2 。
- ji2 feng1 fu2 di4 hu1 jing1 gu4 ， yu4 qi3 bu0 qi3 di1 ang2 bin1 。
- liao2 dong1 ba1 yue4 shuang1 qi4 zao3 ， wan4 li3 lü3 fei1 lai2 nan2 bin1 。
- yun2 jian4 pian1 pian1 yu3 xiang1 jie1 ， sha1 shang4 yong1 yong1 qing2 geng4 qin1 。
- kong1 jiang1 wu4 hai4 xu1 xian2 xiang3 ， piao1 luan4 ai1 jing1 zheng1 ai4 shen1 。
- cang1 huang2 li2 san4 yi4 ben1 zhu4 ， xing2 ji4 piao1 ling2 xin1 ku3 xin1 。
- quan2 qu1 bei1 ming2 qiu2 yi2 sui4 ， dao4 liang2 shou1 jin4 yuan2 ye3 pin2 。
- mu4 tian1 xiao1 tiao2 lü3 ying3 guo4 ， ce4 tou2 yang3 wang4 kong1 shang1 shen2 。
- xiang3 neng2 gao1 xian1 tou2 bie2 ban4 ， si1 gu4 wei4 ren3 zhong4 qiu2 xin1 。
- hui4 xiang4 bei3 gui1 que4 xiang1 jian4 ， dang1 kan4 shua1 he2 xiang4 qian2 chun1 。

## 注释

## 译文

## 赏析
