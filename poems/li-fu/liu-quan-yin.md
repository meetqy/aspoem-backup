---
id: li-fu-liu-quan-yin
title: 流泉引
titlePinyin: liu2 quan2 yin3
titleSlug: liu-quan-yin
author: 李復
authorPinyin: li3 fu4
authorSlug: li-fu
dynasty: 宋
dynastyPinyin: song4
dynastySlug: song
tags: []
---

## 正文

- 泉涓涓兮出重山，回抱山麓兮入於蒼淵。
- 流來孔多兮自溢于林間，出始一勺兮下合成川。
- 塍有稻兮壠有黍，聚以時兮令以鼓。
- 削高增卑兮釃渠絡縷，人不愛力兮揮鍤如雨。
- 川流濬兮來無窮，泥五斗兮水一鍾。
- 旱暵則引兮淫潦則通，自今以往兮樂我良農。
- 禮有經兮歲有蜡，羊豕盈牢兮農舞於社。
- 椒香桂綠兮雲車滿野，敬謝有功兮宜奠於泉下。
- 吾之將歸兮星律回秋，告邦人兮導畎澮之常流。
- 欲泉利之專兮先耘耨之不偷，無忘吾語兮若吾歲之來遊。

## 拼音

- quan2 juan1 juan1 xi1 chu1 chong2 shan1 ， hui2 bao4 shan1 lu4 xi1 ru4 wu1 cang1 yuan1 。
- liu2 lai2 kong3 duo1 xi1 zi4 yi4 yu2 lin2 jian4 ， chu1 shi3 yi4 shao2 xi1 xia4 he2 cheng2 chuan1 。
- cheng2 you3 dao4 xi1 long3 you3 shu3 ， ju4 yi3 shi2 xi1 ling4 yi3 gu3 。
- xiao1 gao1 zeng1 bei1 xi1 shi1 qu2 luo4 lü3 ， ren2 bu2 ai4 li4 xi1 hui1 cha1 ru2 yu3 。
- chuan1 liu2 jun4 xi1 lai2 wu2 qiong2 ， ni2 wu3 dou3 xi1 shui3 yi4 zhong1 。
- han4 han4 ze2 yin3 xi1 yin2 liao2 ze2 tong1 ， zi4 jin1 yi3 wang3 xi1 le4 wo3 liang2 nong2 。
- li3 you3 jing1 xi1 sui4 you3 la4 ， yang2 shi3 ying2 lao2 xi1 nong2 wu3 wu1 she4 。
- jiao1 xiang1 gui4 lü4 xi1 yun2 ju1 man3 ye3 ， jing4 xie4 you3 gong1 xi1 yi2 dian4 wu1 quan2 xia4 。
- wu2 zhi1 jiang1 gui1 xi1 xing1 lü4 hui2 qiu1 ， gao4 bang1 ren2 xi1 dao3 quan3 kuai4 zhi1 chang2 liu2 。
- yu4 quan2 li4 zhi1 zhuan1 xi1 xian1 yun2 nou4 zhi1 bu4 tou1 ， wu2 wang4 wu2 yu3 xi1 ruo4 wu2 sui4 zhi1 lai2 you2 。

## 注释

## 译文

## 赏析
