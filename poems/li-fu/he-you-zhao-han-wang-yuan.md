---
id: li-fu-he-you-zhao-han-wang-yuan
title: 和遊趙韓王園
titlePinyin: he2 you2 zhao4 han2 wang2 yuan2
titleSlug: he-you-zhao-han-wang-yuan
author: 李復
authorPinyin: li3 fu4
authorSlug: li-fu
dynasty: 宋
dynastyPinyin: song4
dynastySlug: song
tags: []
---

## 正文

- 剝剝啄啄初叩扃，主人立門雙眼青。
- 籃輿遽下屏徒御，脫帽解带風泠泠。
- 倦思經時一日縱，乍離涸轍遊滄溟。
- 靚深曲折任吾向，度橋繞徑足不停。
- 芍藥晚花猶泫露，櫻桃滿樹垂繁星。
- 萬竹森嚴擁幢蓋，蒼松夭矯呼風霆。
- 空嘆春時不得到，枯香落蒂今飄零。
- 徙倚歷覽意稍滿，自具野飯追淥醽。
- 却呼主人坐對酌，脯醢間錯魚蝦腥。
- 共歎羈韁鮮休暇，一餉聊爾消沉冥。
- 病餘量隘不禁醉，騎馬歸舍猶未醒。
- 解衣拂榻欲假寐，傳呼有客來造庭。

## 拼音

- bao1 bao1 zhuo2 zhuo2 chu1 kou4 jiong1 ， zhu3 ren2 li4 men2 shuang1 yan3 qing1 。
- lan2 yu2 ju4 xia4 ping2 tu2 yu4 ， tuo1 mao4 jie3 dai4 feng1 ling2 ling2 。
- juan4 si1 jing1 shi2 yi2 ri4 zong4 ， zha4 li2 he2 zhe2 you2 cang1 ming2 。
- jing4 shen1 qu1 zhe2 ren4 wu2 xiang4 ， du4 qiao2 rao4 jing4 zu2 bu4 ting2 。
- shao2 yao4 wan3 hua1 you2 xuan4 lu4 ， ying1 tao2 man3 shu4 chui2 fan2 xing1 。
- wan4 zhu2 sen1 yan2 yong1 zhuang4 gai4 ， cang1 song1 yao1 jiao3 hu1 feng1 ting2 。
- kong1 tan4 chun1 shi2 bu4 de2 dao4 ， ku1 xiang1 luo4 di4 jin1 piao1 ling2 。
- xi3 yi3 li4 lan3 yi4 shao1 man3 ， zi4 ju4 ye3 fan4 zhui1 lu4 ling2 。
- que4 hu1 zhu3 ren2 zuo4 dui4 zhuo2 ， pu2 hai3 jian4 cuo4 yu2 xia1 xing1 。
- gong4 tan4 ji1 jiang1 xian1 xiu1 xia2 ， yi4 xiang3 liao2 er3 xiao1 chen2 ming2 。
- bing4 yu2 liang2 ai4 bu4 jin1 zui4 ， qi2 ma3 gui1 she4 you2 wei4 xing3 。
- jie3 yi1 fu2 ta4 yu4 jia3 mei4 ， chuan2 hu1 you3 ke4 lai2 zao4 ting2 。

## 注释

## 译文

## 赏析
