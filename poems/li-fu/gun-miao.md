---
id: li-fu-gun-miao
title: 鯀廟
titlePinyin: gun3 miao4
titleSlug: gun-miao
author: 李復
authorPinyin: li3 fu4
authorSlug: li-fu
dynasty: 宋
dynastyPinyin: song4
dynastySlug: song
tags: []
---

## 正文

- 治水弗績鯀當殛，逃入羽淵爲黄能。
- 韓山東北有荒廟，豕象冕服吁怪哉。
- 鄉社養牲禁畜豕，恐觸神怒風雷災。
- 秦漢以來不讀禮，祝尸鼎俎如優俳。
- 魂魄久與魑魅雜，野妖陰怪憑草萊。
- 高山南北二千里，谽豁鑿斷龍門開。
- 昆侖長河走出海，神禹功大不可偕。
- 後王書稱嗣天子，永爲萬世嚴祠齋。
- 爲崇王像備冠舄，寢廡敞侈完傾摧。
- 明飭有司正祀典，春秋致祭吾自來。

## 拼音

- zhi4 shui3 fu2 ji4 gun3 dang1 ji2 ， tao2 ru4 yu3 yuan1 wei2 huang2 neng2 。
- han2 shan1 dong1 bei3 you3 huang1 miao4 ， shi3 xiang4 mian3 fu2 xu1 guai4 zai1 。
- xiang1 she4 yang3 sheng1 jin4 chu4 shi3 ， kong3 chu4 shen2 nu4 feng1 lei2 zai1 。
- qin2 han4 yi3 lai2 bu4 du2 li3 ， zhu4 shi1 ding3 zu3 ru2 you1 pai2 。
- hun2 po4 jiu3 yu3 chi1 mei4 za2 ， ye3 yao1 yin1 guai4 ping2 cao3 lai2 。
- gao1 shan1 nan2 bei3 er4 qian1 li3 ， han1 huo1 zao2 duan4 long2 men2 kai1 。
- kun1 lun2 chang2 he2 zou3 chu1 hai3 ， shen2 yu3 gong1 da4 bu4 ke3 xie2 。
- hou4 wang2 shu1 cheng1 si4 tian1 zi3 ， yong3 wei2 wan4 shi4 yan2 ci2 zhai1 。
- wei2 chong2 wang2 xiang4 bei4 guan1 xi4 ， qin3 wu3 chang3 chi3 wan2 qing1 cui1 。
- ming2 chi4 you3 si1 zheng4 si4 dian3 ， chun1 qiu1 zhi4 ji4 wu2 zi4 lai2 。

## 注释

## 译文

## 赏析
