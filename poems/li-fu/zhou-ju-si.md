---
id: li-fu-zhou-ju-si
title: 周巨寺
titlePinyin: zhou1 ju4 si4
titleSlug: zhou-ju-si
author: 李復
authorPinyin: li3 fu4
authorSlug: li-fu
dynasty: 宋
dynastyPinyin: song4
dynastySlug: song
tags: []
---

## 正文

- 長楊夾通津，修竹带北岡。
- 尋行不知遠，時聞芝朮香。
- 渡溪陟翠巘，松柏高蒼蒼。
- 木杪見櫨簷，塔廟居上方。
- 盤步曲折峻，入門庭宇荒。
- 道人貌清羸，趺坐臨朝陽。
- 手持天竺書，貝葉翻金光。
- 爐殘柏子燒，龕續明燈長。
- 見我默不語，舉杖鳴匡牀。
- 以示清靜觀，妙出轉徙鄉。
- 我從絕塞來，塵侵兩鬢霜。
- 形骸久顛頓，思逐歸鳥藏。
- 偶來叩禪扃，夐與人世忘。
- 金篦刮病膜，清冰沃煩腸。
- 鐵牛耕石田，海底種扶桑。
- 超然越初地，青蓮泥中芳。

## 拼音

- chang2 yang2 jia1 tong1 jin1 ， xiu1 zhu2 dai4 bei3 gang1 。
- xun2 xing2 bu4 zhi1 yuan3 ， shi2 wen2 zhi1 zhu2 xiang1 。
- du4 xi1 zhi4 cui4 yan3 ， song1 bai3 gao1 cang1 cang1 。
- mu4 miao3 jian4 lu2 yan2 ， ta3 miao4 ju1 shang4 fang1 。
- pan2 bu4 qu3 zhe2 jun4 ， ru4 men2 ting2 yu3 huang1 。
- dao4 ren2 mao4 qing1 lei2 ， fu1 zuo4 lin2 chao2 yang2 。
- shou3 chi2 tian1 zhu2 shu1 ， bei4 ye4 fan1 jin1 guang1 。
- lu2 can2 bai3 zi3 shao1 ， kan1 xu4 ming2 deng1 chang2 。
- jian4 wo3 mo4 bu4 yu3 ， ju3 zhang4 ming2 kuang1 chuang2 。
- yi3 shi4 qing1 jing4 guan1 ， miao4 chu1 zhuan3 xi3 xiang1 。
- wo3 cong2 jue2 sai1 lai2 ， chen2 qin1 liang3 bin4 shuang1 。
- xing2 hai2 jiu3 dian1 dun4 ， si1 zhu2 gui1 niao3 cang2 。
- ou3 lai2 kou4 shan4 jiong1 ， xuan4 yu3 ren2 shi4 wang4 。
- jin1 bi4 gua1 bing4 mo2 ， qing1 bing1 wo4 fan2 chang2 。
- tie3 niu2 geng1 shi2 tian2 ， hai3 di3 zhong3 fu2 sang1 。
- chao1 ran2 yue4 chu1 di4 ， qing1 lian2 ni2 zhong1 fang1 。

## 注释

## 译文

## 赏析
