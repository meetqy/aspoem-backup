---
id: li-fu-xin-shun-zhong-tang-de-dao-zhi-shi-zhen-shen-jin-zai-he-zhou-si
title: 辛順忠唐得道之士真身今在河州寺
titlePinyin: xin1 shun4 zhong1 tang2 de2 dao4 zhi1 shi4 zhen1 shen1 jin1 zai4 he2 zhou1 si4
titleSlug: xin-shun-zhong-tang-de-dao-zhi-shi-zhen-shen-jin-zai-he-zhou-si
author: 李復
authorPinyin: li3 fu4
authorSlug: li-fu
dynasty: 宋
dynastyPinyin: song4
dynastySlug: song
tags: []
---

## 正文

- 少年遊嵩丘，登高吾獨見。
- 西游渡隴坂，脫屣古河縣。
- 削髮俗網裂，絕味諸漏斷。
- 卧脅三十年，凝塵滿羌簟。
- 六月大地燋，爐中結冰霰。
- 牛頭實栴檀，降出九重殿。
- 正就寂滅時，泉竭悲禽散。
- 直從開元初，到今色不變。
- 破屋閉真相，野鼠嗅香篆。
- 時有碧眼人，酌乳供新獻。

## 拼音

- shao4 nian2 you2 song1 qiu1 ， deng1 gao1 wu2 du2 jian4 。
- xi1 you2 du4 long3 ban3 ， tuo1 xi3 gu3 he2 xian4 。
- xiao1 fa4 su2 wang3 lie4 ， jue2 wei4 zhu1 lou4 duan4 。
- wo4 xie2 san1 shi2 nian2 ， ning2 chen2 man3 qiang1 dian4 。
- liu4 yue4 da4 di4 jiao1 ， lu2 zhong1 jie2 bing1 xian4 。
- niu2 tou2 shi2 zhan1 tan2 ， jiang4 chu1 jiu3 chong2 dian4 。
- zheng4 jiu4 ji4 mie4 shi2 ， quan2 jie2 bei1 qin2 san4 。
- zhi2 cong2 kai1 yuan2 chu1 ， dao4 jin1 se4 bu2 bian4 。
- po4 wu1 bi4 zhen1 xiang4 ， ye3 shu3 xiu4 xiang1 zhuan4 。
- shi2 you3 bi4 yan3 ren2 ， zhuo2 ru3 gong4 xin1 xian4 。

## 注释

## 译文

## 赏析
