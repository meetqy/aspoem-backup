---
id: li-fu-zhong-ying-su
title: 種罌粟
titlePinyin: zhong3 ying1 su4
titleSlug: zhong-ying-su
author: 李復
authorPinyin: li3 fu4
authorSlug: li-fu
dynasty: 宋
dynastyPinyin: song4
dynastySlug: song
tags: []
---

## 正文

- 前年陽亢驕，旱日赤如血。
- 萬里隨羽書，揮鞭無留轍。
- 炎毒乘我虛，兩歲苦病暍。
- 遇夏火氣高，煩蒸不可活。
- 飽聞食罌粟，能滌胃中熱。
- 問鄰乞嘉種，欲往愧屑屑。
- 適蒙故人惠，筠篋裹山葉。
- 堂下開新畦，布藝自區別。
- 經春甲未坼，邊冷傷晚雪。
- 清和氣忽動，地面龜兆裂。
- 含滋競出土，新綠如短髮。
- 常慮蒿莠生，鋤不敢闕。
- 時雨近霑足，乘凌爭秀發。
- 開花如芙蕖，紅白兩妍潔。
- 紛紛金蘂落，稍稍青蓮結。
- 玉粒漸滿房，露下期採折。
- 攻疾雖未知，適願已自悅。
- 呼童問山鼎，芳乳將可設。

## 拼音

- qian2 nian2 yang2 kang4 jiao1 ， han4 ri4 chi4 ru2 xue4 。
- wan4 li3 sui2 yu3 shu1 ， hui1 bian1 wu2 liu2 zhe2 。
- yan2 du2 cheng2 wo3 xu1 ， liang3 sui4 ku3 bing4 ye1 。
- yu4 xia4 huo3 qi4 gao1 ， fan2 zheng1 bu4 ke3 huo2 。
- bao3 wen2 shi2 ying1 su4 ， neng2 di2 wei4 zhong1 re4 。
- wen4 lin2 qi3 jia1 zhong3 ， yu4 wang3 kui4 xie4 xie4 。
- shi4 meng2 gu4 ren2 hui4 ， yun2 qie4 guo3 shan1 ye4 。
- tang2 xia4 kai1 xin1 qi2 ， bu4 yi4 zi4 qu1 bie2 。
- jing1 chun1 jia3 wei4 che4 ， bian1 leng3 shang1 wan3 xue3 。
- qing1 he2 qi4 hu1 dong4 ， di4 mian4 gui1 zhao4 lie4 。
- han2 zi1 jing4 chu1 tu3 ， xin1 lü4 ru2 duan3 fa4 。
- chang2 lü4 hao1 you3 sheng1 ， chu2 bu4 gan3 que4 。
- shi2 yu3 jin4 zhan1 zu2 ， cheng2 ling2 zheng1 xiu4 fa1 。
- kai1 hua1 ru2 fu2 qu2 ， hong2 bai2 liang3 yan2 jie2 。
- fen1 fen1 jin1 rui3 luo4 ， shao1 shao1 qing1 lian2 jie2 。
- yu4 li4 jian4 man3 fang2 ， lu4 xia4 qi1 cai3 zhe2 。
- gong1 ji2 sui1 wei4 zhi1 ， shi4 yuan4 yi3 zi4 yue4 。
- hu1 tong2 wen4 shan1 ding3 ， fang1 ru3 jiang1 ke3 she4 。

## 注释

## 译文

## 赏析
