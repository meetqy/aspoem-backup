---
id: li-fu-da-wu-yu-ji-er-shou-qi-er
title: 答吳與幾二首  其二
titlePinyin: da2 wu2 yu3 ji1 er4 shou3     qi2 er4
titleSlug: da-wu-yu-ji-er-shou-qi-er
author: 李復
authorPinyin: li3 fu4
authorSlug: li-fu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 舊廬鄰通衢，先疇接近郊。
- 居無風雨憂，歲免粒食勞。
- 生理亦已愉，胸中胡鬰陶。
- 楹桷思丹刻，久厭處衡茅。
- 服味喜鮮甘，每羞視鋤薅。
- 德業倦時修，憑虛事華豪。
- 鄭真耕巖石，張蔚隠蓬蒿。
- 內省重千鈞，外物輕一毛。
- 當時笑寂寞，清節後世高。
- 原思貧非病，賜也氣徒驕。
- 爾視季子金，何如顔氏瓢。

## 拼音

- jiu4 lu2 lin2 tong1 qu2 ， xian1 chou2 jie1 jin4 jiao1 。
- ju1 wu2 feng1 yu3 you1 ， sui4 mian3 li4 shi2 lao2 。
- sheng1 li3 yi4 yi3 yu2 ， xiong1 zhong1 hu2 yu4 tao2 。
- ying2 jue2 si1 dan1 ke4 ， jiu3 yan4 chu3 heng2 mao2 。
- fu2 wei4 xi3 xian1 gan1 ， mei3 xiu1 shi4 chu2 hao1 。
- de2 ye4 juan4 shi2 xiu1 ， ping2 xu1 shi4 hua2 hao2 。
- zheng4 zhen1 geng1 yan2 shi2 ， zhang1 wei4 yin3 peng2 hao1 。
- nei4 sheng3 zhong4 qian1 jun1 ， wai4 wu4 qing1 yi4 mao2 。
- dang1 shi2 xiao4 ji4 mo4 ， qing1 jie2 hou4 shi4 gao1 。
- yuan2 si1 pin2 fei1 bing4 ， ci4 ye3 qi4 tu2 jiao1 。
- er3 shi4 ji4 zi0 jin1 ， he2 ru2 yan2 shi4 piao2 。

## 注释

## 译文

## 赏析
