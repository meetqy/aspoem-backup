---
id: li-fu-zhong-cai
title: 種菜
titlePinyin: zhong3 cai4
titleSlug: zhong-cai
author: 李復
authorPinyin: li3 fu4
authorSlug: li-fu
dynasty: 宋
dynastyPinyin: song4
dynastySlug: song
tags: []
---

## 正文

- 同牆茅屋東，有地十畝餘。
- 蒿蓬雜毒草，壅闇惡木俱。
- 歲久人跡絕，亂穴狐虺居。
- 今晨杖藜出，顧步良躊躇。
- 默嗟咫尺間，荒穢侵吾廬。
- 散米飯羣僕，操具亟剪鋤。
- 攘剔先叢棘，斬伐多高樗。
- 乘濕束故急，積供爨我厨。
- 耕土如蒸麵，治畦將種蔬。
- 時雨近霑洽，膏脈涵如酥。
- 問鄰地所宜，嘉種願乞諸。
- 異有出戎夷，遠或傳蜀吳。
- 根移甘或辛，色剖玄或朱。
- 蕪菁飯之半，布藝廣數區。
- 牙甲助芬味，瑣細不可無。
- 霜降百物肅，禦冬必此須。
- 居貧寡營辦，親賓間招呼。
- 盤飧多造次，麤糲鮮毳腴。
- 收藏資舉筯，率野真腐儒。
- 澹薄味可久，萬錢非我圖。
- 樊遲請學圃，予今老爲模。
- 但媿公儀休，拔葵謝園夫。

## 拼音

- tong2 qiang2 mao2 wu1 dong1 ， you3 di4 shi2 mu3 yu2 。
- hao1 peng2 za2 du2 cao3 ， yong1 an4 e4 mu4 ju4 。
- sui4 jiu3 ren2 ji4 jue2 ， luan4 xue2 hu2 hui1 ju1 。
- jin1 chen2 zhang4 li2 chu1 ， gu4 bu4 liang2 chou2 chu2 。
- mo4 jie1 zhi3 chi3 jian4 ， huang1 hui4 qin1 wu2 lu2 。
- san4 mi3 fan4 qun2 pu2 ， cao1 ju4 ji2 jian3 chu2 。
- rang3 ti1 xian1 cong2 ji2 ， zhan3 fa2 duo1 gao1 chu1 。
- cheng2 shi1 shu4 gu4 ji2 ， ji1 gong4 cuan4 wo3 chu2 。
- geng1 tu3 ru2 zheng1 mian4 ， zhi4 qi2 jiang1 zhong3 shu1 。
- shi2 yu3 jin4 zhan1 qia4 ， gao1 mai4 han2 ru2 su1 。
- wen4 lin2 di4 suo3 yi2 ， jia1 zhong3 yuan4 qi3 zhu1 。
- yi4 you3 chu1 rong2 yi2 ， yuan3 huo4 chuan2 shu3 wu2 。
- gen1 yi2 gan1 huo4 xin1 ， se4 pou1 xuan2 huo4 zhu1 。
- wu2 jing1 fan4 zhi1 ban4 ， bu4 yi4 guang3 shu4 qu1 。
- ya2 jia3 zhu4 fen1 wei4 ， suo3 xi4 bu4 ke3 wu2 。
- shuang1 jiang4 bai3 wu4 su4 ， yu4 dong1 bi4 ci3 xu1 。
- ju1 pin2 gua3 ying2 ban4 ， qin1 bin1 jian4 zhao1 hu0 。
- pan2 sun1 duo1 zao4 ci4 ， cu1 li4 xian1 cui4 yu2 。
- shou1 cang2 zi1 ju3 zhu4 ， lü4 ye3 zhen1 fu3 ru2 。
- dan4 bao2 wei4 ke3 jiu3 ， wan4 qian2 fei1 wo3 tu2 。
- fan2 chi2 qing3 xue2 pu3 ， yu3 jin1 lao3 wei2 mo2 。
- dan4 kui4 gong1 yi2 xiu1 ， ba2 kui2 xie4 yuan2 fu1 。

## 注释

## 译文

## 赏析
