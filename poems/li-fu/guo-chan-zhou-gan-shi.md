---
id: li-fu-guo-chan-zhou-gan-shi
title: 過澶州感事
titlePinyin: guo4 chan2 zhou1 gan3 shi4
titleSlug: guo-chan-zhou-gan-shi
author: 李復
authorPinyin: li3 fu4
authorSlug: li-fu
dynasty: 宋
dynastyPinyin: song4
dynastySlug: song
tags: []
---

## 正文

- 孫村黄河决北流，北使年年過澶州。
- 澶州兩城戰格盡，七十餘年廢不修。
- 昔歲契丹傾國起，欲投馬箠渡河水。
- 烽火夜夜照前殿，殿前羣臣色如死。
- 心憂社稷輸至忠，殿上只有寇相公。
- 默使敵計墮吾計，獨屈黄屋親臨戎。
- 敵驚潰奔虎北門，從此願講兄弟親。
- 平時危冠盡肉食，一旦倉猝方見人。

## 拼音

- sun1 cun1 huang2 he2 jue2 bei3 liu2 ， bei3 shi3 nian2 nian2 guo4 chan2 zhou1 。
- chan2 zhou1 liang3 cheng2 zhan4 ge2 jin4 ， qi1 shi2 yu2 nian2 fei4 bu4 xiu1 。
- xi1 sui4 qi4 dan1 qing1 guo2 qi3 ， yu4 tou2 ma3 chui2 du4 he2 shui3 。
- feng1 huo3 ye4 ye4 zhao4 qian2 dian4 ， dian4 qian2 qun2 chen2 se4 ru2 si3 。
- xin1 you1 she4 ji4 shu1 zhi4 zhong1 ， dian4 shang4 zhi3 you3 kou4 xiang1 gong1 。
- mo4 shi3 di2 ji4 duo4 wu2 ji4 ， du2 qu1 huang2 wu1 qin1 lin2 rong2 。
- di2 jing1 kui4 ben1 hu3 bei3 men2 ， cong2 ci3 yuan4 jiang3 xiong1 di4 qin1 。
- ping2 shi2 wei1 guan1 jin4 rou4 shi2 ， yi2 dan4 cang1 cu4 fang1 jian4 ren2 。

## 注释

## 译文

## 赏析
