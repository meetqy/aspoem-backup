---
id: li-fu-ti-zhu-lao-bi
title: 題朱老壁
titlePinyin: ti2 zhu1 lao3 bi4
titleSlug: ti-zhu-lao-bi
author: 李復
authorPinyin: li3 fu4
authorSlug: li-fu
dynasty: 宋
dynastyPinyin: song4
dynastySlug: song
tags: []
---

## 正文

- 居無百畝田，廩有三年粟。
- 舍北幾株桑，晚蠶食亦足。
- 近水理蔬畦，面山結茅屋。
- 夏風葦簟凉，冬烟土床燠。
- 堂前蒲萄架，新實初垂綠。
- 清浄語不煩，事任鞅掌僕。
- 鄰里通有無，泉甘草無毒。
- 誰知庚桑子，今此居南麓。
- 予非市朝人，受性本幽獨。
- 願就謀一廛，餘外百無欲。

## 拼音

- ju1 wu2 bai3 mu3 tian2 ， lin3 you3 san1 nian2 su4 。
- she4 bei3 ji1 zhu1 sang1 ， wan3 can2 shi2 yi4 zu2 。
- jin4 shui3 li3 shu1 qi2 ， mian4 shan1 jie2 mao2 wu1 。
- xia4 feng1 wei3 dian4 liang2 ， dong1 yan1 tu3 chuang2 yu4 。
- tang2 qian2 pu2 tao2 jia4 ， xin1 shi2 chu1 chui2 lü4 。
- qing1 jing4 yu3 bu4 fan2 ， shi4 ren4 yang1 zhang3 pu2 。
- lin2 li3 tong1 you3 wu2 ， quan2 gan1 cao3 wu2 du2 。
- shui2 zhi1 geng1 sang1 zi3 ， jin1 ci3 ju1 nan2 lu4 。
- yu3 fei1 shi4 chao2 ren2 ， shou4 xing4 ben3 you1 du2 。
- yuan4 jiu4 mou2 yi4 chan2 ， yu2 wai4 bai3 wu2 yu4 。

## 注释

## 译文

## 赏析
