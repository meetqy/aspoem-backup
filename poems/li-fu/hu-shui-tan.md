---
id: li-fu-hu-shui-tan
title: 湖水歎
titlePinyin: hu2 shui3 tan4
titleSlug: hu-shui-tan
author: 李復
authorPinyin: li3 fu4
authorSlug: li-fu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 岷山中斷洮水來，分入西湖浸城址。
- 一落城陰不復回，餘波日轉臯蘭尾。
- 陰風凄冽寒氣早，愁霧慘澹邊思起。
- 誰言秋水澹無情，默觀意亦有悲喜。
- 天軒地闢滄溟開，百川東奔如激矢。
- 龜龍受職日夜趨，萬折必東效臣子。
- 發源本願盈科進，築防豈期因坎止。
- 日升不及浴雲龍，泥潤空能養萑葦。
- 停波寂寞雖無語，物情得失應如此。
- 淮陰野外乞餘食，留侯圯下收墮履。
- 當年或失龍準翁，冷落功名千古耻。
- 我欲鳩工聚長鍤，齊平决堤如决紙。
- 直看驚湍萬里潮，免嗟窮涸千山底。

## 拼音

- min2 shan1 zhong1 duan4 tao2 shui3 lai2 ， fen1 ru4 xi1 hu2 jin4 cheng2 zhi3 。
- yi2 luo4 cheng2 yin1 bu2 fu4 hui2 ， yu2 bo1 ri4 zhuan3 gao1 lan2 wei3 。
- yin1 feng1 qi1 lie4 han2 qi4 zao3 ， chou2 wu4 can3 dan4 bian1 si1 qi3 。
- shui2 yan2 qiu1 shui3 dan4 wu2 qing2 ， mo4 guan1 yi4 yi4 you3 bei1 xi3 。
- tian1 xuan1 di4 pi4 cang1 ming2 kai1 ， bai3 chuan1 dong1 ben1 ru2 ji1 shi3 。
- gui1 long2 shou4 zhi2 ri4 ye4 qu1 ， wan4 zhe2 bi4 dong1 xiao4 chen2 zi3 。
- fa1 yuan2 ben3 yuan4 ying2 ke1 jin4 ， zhu4 fang2 qi3 qi1 yin1 kan3 zhi3 。
- ri4 sheng1 bu4 ji2 yu4 yun2 long2 ， ni2 run4 kong1 neng2 yang3 huan2 wei3 。
- ting2 bo1 ji4 mo4 sui1 wu2 yu3 ， wu4 qing2 de2 shi1 ying1 ru2 ci3 。
- huai2 yin1 ye3 wai4 qi3 yu2 shi2 ， liu2 hou2 yi2 xia4 shou1 duo4 lü3 。
- dang1 nian2 huo4 shi1 long2 zhun3 weng1 ， leng3 luo4 gong1 ming2 qian1 gu3 chi3 。
- wo3 yu4 jiu1 gong1 ju4 chang2 cha1 ， qi2 ping2 jue2 di1 ru2 jue2 zhi3 。
- zhi2 kan4 jing1 tuan1 wan4 li3 chao2 ， mian3 jie1 qiong2 he2 qian1 shan1 di3 。

## 注释

## 译文

## 赏析
