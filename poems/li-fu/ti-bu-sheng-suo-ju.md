---
id: li-fu-ti-bu-sheng-suo-ju
title: 題步生所居
titlePinyin: ti2 bu4 sheng1 suo3 ju1
titleSlug: ti-bu-sheng-suo-ju
author: 李復
authorPinyin: li3 fu4
authorSlug: li-fu
dynasty: 宋
dynastyPinyin: song4
dynastySlug: song
tags: []
---

## 正文

- 君今移居澗水東，澗水暴漲侵近路。
- 盡取澗石成垣牆，生鑿岸柳作橋柱。
- 結茅構屋十數間，取次面勢分幾處。
- 看山看水督耕耨，隨意自在不計步。
- 到處或坐或偃息，盡有室廬庇風雨。
- 土床竹簟雖草草，已足自適奉寒暑。
- 窗下瓦榼漆生光，貰酒提携老無數。
- 客來安更問誰何，漉魚拾蟹共烹煮。
- 青黄錯雜出木盤，野蔌山蔬四時具。
- 久厭輕動踏市塵，未嘗開口論世故。
- 究竟得意此最多，向老尤要知其趣。
- 一生遇事皆任真，仰首高風繼巢許。

## 拼音

- jun1 jin1 yi2 ju1 jian4 shui3 dong1 ， jian4 shui3 bao4 zhang3 qin1 jin4 lu4 。
- jin4 qu3 jian4 shi2 cheng2 yuan2 qiang2 ， sheng1 zao2 an4 liu3 zuo4 qiao2 zhu4 。
- jie2 mao2 gou4 wu1 shi2 shu4 jian4 ， qu3 ci4 mian4 shi4 fen1 ji1 chu3 。
- kan4 shan1 kan4 shui3 du1 geng1 nou4 ， sui2 yi4 zi4 zai4 bu2 ji4 bu4 。
- dao4 chu3 huo4 zuo4 huo4 yan3 xi1 ， jin4 you3 shi4 lu2 bi4 feng1 yu3 。
- tu3 chuang2 zhu2 dian4 sui1 cao3 cao3 ， yi3 zu2 zi4 shi4 feng4 han2 shu3 。
- chuang1 xia4 wa3 ke1 qi1 sheng1 guang1 ， shi4 jiu3 ti2 xie2 lao3 wu2 shu4 。
- ke4 lai2 an1 geng4 wen4 shui2 he2 ， lu4 yu2 shi2 xie4 gong4 peng1 zhu3 。
- qing1 huang2 cuo4 za2 chu1 mu4 pan2 ， ye3 su4 shan1 shu1 si4 shi2 ju4 。
- jiu3 yan4 qing1 dong4 ta4 shi4 chen2 ， wei4 chang2 kai1 kou3 lun4 shi4 gu4 。
- jiu1 jing4 de2 yi4 ci3 zui4 duo1 ， xiang4 lao3 you2 yao4 zhi1 qi2 qu4 。
- yi4 sheng1 yu4 shi4 jie1 ren4 zhen1 ， yang3 shou3 gao1 feng1 ji4 chao2 xu1 。

## 注释

## 译文

## 赏析
