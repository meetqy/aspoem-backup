---
id: li-fu-guo-xing-de-si
title: 過興德寺
titlePinyin: guo4 xing1 de2 si4
titleSlug: guo-xing-de-si
author: 李復
authorPinyin: li3 fu4
authorSlug: li-fu
dynasty: 宋
dynastyPinyin: song4
dynastySlug: song
tags: []
---

## 正文

- 行雨忽過漸細微，冉冉傍馬殘雲飛。
- 亂溪爭流經屢渡，近水短畦菘葉肥。
- 躋欹到寺石磴滑，紅葉擁門人迹稀。
- 升堂坐定聞魚鼓，亦傳齋鉢慰我饑。
- 久陰忽開日色薄，初見竹影搖窗扉。
- 開山寶塔真相在，瞻拜入爐香霏霏。
- 塔前蒼松盡手植，到今百尺森相圍。
- 登覽未盡夜氣冷，拂榻置枕舒寢衣。
- 明星耿耿東方白，僕夫結束馬已鞿。
- 老僧送客有勤意，靜境幸到何遽歸。

## 拼音

- xing2 yu3 hu1 guo4 jian4 xi4 wei1 ， ran3 ran3 bang4 ma3 can2 yun2 fei1 。
- luan4 xi1 zheng1 liu2 jing1 lü3 du4 ， jin4 shui3 duan3 qi2 song1 ye4 fei2 。
- ji1 qi1 dao4 si4 shi2 deng4 hua2 ， hong2 ye4 yong1 men2 ren2 ji4 xi1 。
- sheng1 tang2 zuo4 ding4 wen2 yu2 gu3 ， yi4 chuan2 zhai1 bo1 wei4 wo3 ji1 。
- jiu3 yin1 hu1 kai1 ri4 se4 bao2 ， chu1 jian4 zhu2 ying3 yao2 chuang1 fei1 。
- kai1 shan1 bao3 ta3 zhen1 xiang4 zai4 ， zhan1 bai4 ru4 lu2 xiang1 fei1 fei1 。
- ta3 qian2 cang1 song1 jin4 shou3 zhi2 ， dao4 jin1 bai3 chi3 sen1 xiang1 wei2 。
- deng1 lan3 wei4 jin4 ye4 qi4 leng3 ， fu2 ta4 zhi4 zhen3 shu1 qin3 yi1 。
- ming2 xing1 geng3 geng3 dong1 fang1 bai2 ， pu2 fu1 jie2 shu4 ma3 yi3 ji1 。
- lao3 seng1 song4 ke4 you3 qin2 yi4 ， jing4 jing4 xing4 dao4 he2 ju4 gui1 。

## 注释

## 译文

## 赏析
