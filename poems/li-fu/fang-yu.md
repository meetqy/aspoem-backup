---
id: li-fu-fang-yu
title: 放魚
titlePinyin: fang4 yu2
titleSlug: fang-yu
author: 李復
authorPinyin: li3 fu4
authorSlug: li-fu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 有客持巨魚，造門前自陳。
- 敢致子産饋，可待姜侯賓。
- 野人不知薄，但媿心美芹。
- 橫盤五尺餘，飛光生目輪。
- 高鬣丹砂尾，長鬚黄金鱗。
- 倔强忽起立，意氣如有神。
- 口頰雖噞喁，哀訴何能伸。
- 嗟哉自潛泳，胡遘網罟屯。
- 使居江湖間，藏器養其身。
- 得時感靈變，呼吸乘風雲。
- 奮迅彌宇宙，洗滌萬物新。
- 胡忍事一飯，遽使刀俎親。
- 無罪就死地，惻然傷吾仁。
- 解之謝來客，放爾歸通津。
- 不期明珠報，相忘乃吾真。
- 此去戒前禍，芳餌爲禍因。
- 送爾吾自往，世有鄭校人。

## 拼音

- you3 ke4 chi2 ju4 yu2 ， zao4 men2 qian2 zi4 chen2 。
- gan3 zhi4 zi3 chan3 kui4 ， ke3 dai4 jiang1 hou2 bin1 。
- ye3 ren2 bu4 zhi1 bao2 ， dan4 kui4 xin1 mei3 qin2 。
- heng2 pan2 wu3 chi3 yu2 ， fei1 guang1 sheng1 mu4 lun2 。
- gao1 lie4 dan1 sha1 wei3 ， chang2 xu1 huang2 jin1 lin2 。
- jue2 jiang4 hu1 qi3 li4 ， yi4 qi4 ru2 you3 shen2 。
- kou3 jia2 sui1 yan3 yong2 ， ai1 su4 he2 neng2 shen1 。
- jie1 zai1 zi4 qian2 yong3 ， hu2 gou4 wang3 gu3 tun2 。
- shi3 ju1 jiang1 hu2 jian4 ， cang2 qi4 yang3 qi2 shen1 。
- de2 shi2 gan3 ling2 bian4 ， hu1 xi1 cheng2 feng1 yun2 。
- fen4 xun4 mi2 yu3 zhou4 ， xi3 di2 wan4 wu4 xin1 。
- hu2 ren3 shi4 yi2 fan4 ， ju4 shi3 dao1 zu3 qin1 。
- wu2 zui4 jiu4 si3 di4 ， ce4 ran2 shang1 wu2 ren2 。
- jie3 zhi1 xie4 lai2 ke4 ， fang4 er3 gui1 tong1 jin1 。
- bu4 qi1 ming2 zhu1 bao4 ， xiang1 wang4 nai3 wu2 zhen1 。
- ci3 qu4 jie4 qian2 huo4 ， fang1 er3 wei2 huo4 yin1 。
- song4 er3 wu2 zi4 wang3 ， shi4 you3 zheng4 xiao4 ren2 。

## 注释

## 译文

## 赏析
