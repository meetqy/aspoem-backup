---
id: li-fu-xi-chou-yang-ci-gong
title: 戲酬楊次公
titlePinyin: xi4 chou2 yang2 ci4 gong1
titleSlug: xi-chou-yang-ci-gong
author: 李復
authorPinyin: li3 fu4
authorSlug: li-fu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 法雲說法元非法，六月洪爐舞飛雪。
- 寶香一瓣下天來，須彌座上金光發。
- 三界風雨動雷音，八部人天歸象設。
- 昔年關西舊夫子，今日淮南大檀越。
- 揚眉師利傾千偈，隠几維摩無一說。
- 試開門戶立家風，頓超初地無生滅。
- 百川萬折必朝宗，東南到海無分別。
- 紫陌紅塵拂面來，鐵壁不容通水泄。
- 衆形畢現明鏡靜，浮雲飛蓋秋空澈。
- 眼見億萬歸彈指，境落毫釐差永劫。
- 野犴不是師子兒，磨了觜頭三尺鐵。
- 全湖巨浸一浮漚，結果開花今幾葉。
- 昔人卷簾仰天笑，得道固應由慧業。
- 一言可盡千語迷，不如靜看水中月。

## 拼音

- fa3 yun2 shuo1 fa3 yuan2 fei1 fa3 ， liu4 yue4 hong2 lu2 wu3 fei1 xue3 。
- bao3 xiang1 yi2 ban4 xia4 tian1 lai2 ， xu1 mi2 zuo4 shang4 jin1 guang1 fa1 。
- san1 jie4 feng1 yu3 dong4 lei2 yin1 ， ba1 bu4 ren2 tian1 gui1 xiang4 she4 。
- xi1 nian2 guan1 xi1 jiu4 fu1 zi3 ， jin1 ri4 huai2 nan2 da4 tan2 yue4 。
- yang2 mei2 shi1 li4 qing1 qian1 ji4 ， yin3 ji3 wei2 mo2 wu2 yi4 shuo1 。
- shi4 kai1 men2 hu4 li4 jia1 feng1 ， dun4 chao1 chu1 di4 wu2 sheng1 mie4 。
- bai3 chuan1 wan4 zhe2 bi4 chao2 zong1 ， dong1 nan2 dao4 hai3 wu2 fen1 bie2 。
- zi3 mo4 hong2 chen2 fu2 mian4 lai2 ， tie3 bi4 bu4 rong2 tong1 shui3 xie4 。
- zhong4 xing2 bi4 xian4 ming2 jing4 jing4 ， fu2 yun2 fei1 gai4 qiu1 kong1 che4 。
- yan3 jian4 yi4 wan4 gui1 dan4 zhi3 ， jing4 luo4 hao2 li2 cha4 yong3 jie2 。
- ye3 an4 bu2 shi4 shi1 zi3 er2 ， mo2 le0 zi1 tou2 san1 chi3 tie3 。
- quan2 hu2 ju4 jin4 yi4 fu2 ou1 ， jie2 guo3 kai1 hua1 jin1 ji1 ye4 。
- xi1 ren2 juan4 lian2 yang3 tian1 xiao4 ， de2 dao4 gu4 ying1 you2 hui4 ye4 。
- yi4 yan2 ke3 jin4 qian1 yu3 mi2 ， bu4 ru2 jing4 kan4 shui3 zhong1 yue4 。

## 注释

## 译文

## 赏析
