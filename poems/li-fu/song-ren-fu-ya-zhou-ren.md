---
id: li-fu-song-ren-fu-ya-zhou-ren
title: 送人赴雅州任
titlePinyin: song4 ren2 fu4 ya3 zhou1 ren4
titleSlug: song-ren-fu-ya-zhou-ren
author: 李復
authorPinyin: li3 fu4
authorSlug: li-fu
dynasty: 宋
dynastyPinyin: song4
dynastySlug: song
tags: []
---

## 正文

- 去年送君走邊州，今年送君入蜀道。
- 上官南北不自知，風卷孤雲離海嶠。
- 場屋爭飛二十年，垂翼空歸嘆潦倒。
- 綠衣晚出外家來，一命初忻慰枯槁。
- 憶昨當途數論薦，謂君逸足須騰趠。
- 故爲羈縶尚淹蟠，區區課額量登耗。
- 辭尊有義不辭卑，屈身斗祿貧親老。
- 蒙峰正在岷山西，新月殘時行始到。
- 連江地暖春無雪，天際春來氣常早。
- 君今此去春已盡，江山綠滿花枝少。
- 人生離別難爲情，莫戀異鄉風景好。
- 杜鵑忽傍耳邊啼，回首秦川淚斑草。

## 拼音

- qu4 nian2 song4 jun1 zou3 bian1 zhou1 ， jin1 nian2 song4 jun1 ru4 shu3 dao4 。
- shang4 guan1 nan2 bei3 bu2 zi4 zhi1 ， feng1 juan4 gu1 yun2 li2 hai3 jiao4 。
- chang3 wu1 zheng1 fei1 er4 shi2 nian2 ， chui2 yi4 kong1 gui1 tan4 liao2 dao3 。
- lü4 yi1 wan3 chu1 wai4 jia1 lai2 ， yi2 ming4 chu1 xin1 wei4 ku1 gao3 。
- yi4 zuo2 dang1 tu2 shu4 lun4 jian4 ， wei4 jun1 yi4 zu2 xu1 teng2 chuo1 。
- gu4 wei2 ji1 zhi2 shang4 yan1 pan2 ， qu1 qu1 ke4 e2 liang2 deng1 hao4 。
- ci2 zun1 you3 yi4 bu4 ci2 bei1 ， qu1 shen1 dou4 lu4 pin2 qin1 lao3 。
- meng2 feng1 zheng4 zai4 min2 shan1 xi1 ， xin1 yue4 can2 shi2 xing2 shi3 dao4 。
- lian2 jiang1 di4 nuan3 chun1 wu2 xue3 ， tian1 ji4 chun1 lai2 qi4 chang2 zao3 。
- jun1 jin1 ci3 qu4 chun1 yi3 jin4 ， jiang1 shan1 lü4 man3 hua1 zhi1 shao3 。
- ren2 sheng1 li2 bie2 nan2 wei2 qing2 ， mo4 lian4 yi4 xiang1 feng1 jing3 hao3 。
- du4 jian1 hu1 bang4 er3 bian1 ti2 ， hui2 shou3 qin2 chuan1 lei4 ban1 cao3 。

## 注释

## 译文

## 赏析
