---
id: li-fu-shang-si-cheng-ji-zhao-hui-yu-xi-xi-hui-shang-fu-shi-xu-duo-yun-reng-yong-gu-shi-huo-jiu-shi-shi-shi-yi-shang-wei-zhong-xi-er-cheng-wei-zhe-fu-yi-san-da-bai-fa-zhe-si-ren-yu-yu-cheng-ji-mian-yan
title: 上巳成季召會于西溪會上賦詩須多韵仍用故事或舊詩十事已上未終席而成違者浮以三大白罰者四人予與成季免焉
titlePinyin: shang4 si4 cheng2 ji4 zhao4 hui4 yu2 xi1 xi1 hui4 shang4 fu4 shi1 xu1 duo1 yun4 reng2 yong4 gu4 shi0 huo4 jiu4 shi1 shi2 shi4 yi3 shang4 wei4 zhong1 xi2 er2 cheng2 wei2 zhe3 fu2 yi3 san1 da4 bai2 fa2 zhe3 si4 ren2 yu3 yu3 cheng2 ji4 mian3 yan1
titleSlug: shang-si-cheng-ji-zhao-hui-yu-xi-xi-hui-shang-fu-shi-xu-duo-yun-reng-yong-gu-shi-huo-jiu-shi-shi-shi-yi-shang-wei-zhong-xi-er-cheng-wei-zhe-fu-yi-san-da-bai-fa-zhe-si-ren-yu-yu-cheng-ji-mian-yan
author: 李復
authorPinyin: li3 fu4
authorSlug: li-fu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 華林園中千金堤，銅龍吐水天泉池。
- 八公山下劉安臺，城郭周圍雜花開。
- 流金寶劍爲秦出，綵鷁羽觴浮洛來。
- 著處祓除務是日，西關千人萬人出。
- 脩脩美竹带林高，激湍遠照崇山碧。
- 主人濟南舊詞伯，芸閣鉛丹事書冊。
- 載酒展席俯長流，一飯未嘗留俗客。
- 拂地低回舞袖翻，簫管哀吟動魂魄。
- 天晴初暖雲自嬌，風柔徐動花無力。
- 氣酣傾倒不自惜，屢顧空尊有愁色。
- 豈學飛蚊一餉樂，論文清心聽鳴鏑。
- 詩壇誓衆軍令嚴，立表下漏不容刻。
- 神意慘淡諠謔寂，疊簡搖毫辭舉白。
- 欲徵故事入新語，摯虞追歎慚束皙。
- 山陰衣冠交履舄，千載風流傳不息。
- 繭紙墨妙龍鳳飛，遠近家雞皆斂翼。
- 明年此會恐難得，俯仰之間已陳迹。
- 來者興歎感斯文，後之視今今視昔。

## 拼音

- hua2 lin2 yuan2 zhong1 qian1 jin1 di1 ， tong2 long2 tu3 shui3 tian1 quan2 chi2 。
- ba1 gong1 shan1 xia4 liu2 an1 tai2 ， cheng2 guo1 zhou1 wei2 za2 hua1 kai1 。
- liu2 jin1 bao3 jian4 wei2 qin2 chu1 ， cai3 yi4 yu3 shang1 fu2 luo4 lai2 。
- zhu4 chu3 fu2 chu2 wu4 shi4 ri4 ， xi1 guan1 qian1 ren2 wan4 ren2 chu1 。
- xiu1 xiu1 mei3 zhu2 dai4 lin2 gao1 ， ji1 tuan1 yuan3 zhao4 chong2 shan1 bi4 。
- zhu3 ren2 ji4 nan2 jiu4 ci2 bo2 ， yun2 ge2 qian1 dan1 shi4 shu1 ce4 。
- zai4 jiu3 zhan3 xi2 fu3 chang2 liu2 ， yi2 fan4 wei4 chang2 liu2 su2 ke4 。
- fu2 di4 di1 hui2 wu3 xiu4 fan1 ， xiao1 guan3 ai1 yin2 dong4 hun2 po4 。
- tian1 qing2 chu1 nuan3 yun2 zi4 jiao1 ， feng1 rou2 xu2 dong4 hua1 wu2 li4 。
- qi4 han1 qing1 dao3 bu2 zi4 xi1 ， lü3 gu4 kong1 zun1 you3 chou2 se4 。
- qi3 xue2 fei1 wen2 yi4 xiang3 le4 ， lun4 wen2 qing1 xin1 ting1 ming2 di2 。
- shi1 tan2 shi4 zhong4 jun1 ling4 yan2 ， li4 biao3 xia4 lou4 bu4 rong2 ke4 。
- shen2 yi4 can3 dan4 xuan1 xue4 ji4 ， die2 jian3 yao2 hao2 ci2 ju3 bai2 。
- yu4 zhi3 gu4 shi0 ru4 xin1 yu3 ， zhi4 yu2 zhui1 tan4 can2 shu4 xi1 。
- shan1 yin1 yi1 guan1 jiao1 lü3 xi4 ， qian1 zai4 feng1 liu2 chuan2 bu4 xi1 。
- jian3 zhi3 mo4 miao4 long2 feng4 fei1 ， yuan3 jin4 jia1 ji1 jie1 lian3 yi4 。
- ming2 nian2 ci3 hui4 kong3 nan2 de2 ， fu3 yang3 zhi1 jian4 yi3 chen2 ji4 。
- lai2 zhe3 xing1 tan4 gan3 si1 wen2 ， hou4 zhi1 shi4 jin1 jin1 shi4 xi1 。

## 注释

## 译文

## 赏析
