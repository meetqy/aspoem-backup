---
id: li-fu-da-wu-yu-ji-er-shou-qi-yi
title: 答吳與幾二首  其一
titlePinyin: da2 wu2 yu3 ji1 er4 shou3     qi2 yi1
titleSlug: da-wu-yu-ji-er-shou-qi-yi
author: 李復
authorPinyin: li3 fu4
authorSlug: li-fu
dynasty: 宋
dynastyPinyin: song4
dynastySlug: song
tags: []
---

## 正文

- 人心如驚飈，飄忽無定時。
- 默與身爲讎，晝夜萬里馳。
- 兀兀形未彫，茫茫神先疲。
- 所喪甚丘山，所得微稗稊。
- 日月不相饒，矧可自傷夷。
- 志憯劇鏝鋤，欲問孰能知。
- 種苗須善本，本善苗必滋。
- 養生須養心，心怡氣不衰。
- 學問自可求，予言豈汝欺。

## 拼音

- ren2 xin1 ru2 jing1 biao1 ， piao1 hu1 wu2 ding4 shi2 。
- mo4 yu3 shen1 wei2 chou2 ， zhou4 ye4 wan4 li3 chi2 。
- wu4 wu4 xing2 wei4 diao1 ， mang2 mang2 shen2 xian1 pi2 。
- suo3 sang1 shen4 qiu1 shan1 ， suo3 de2 wei1 bai4 ti2 。
- ri4 yue4 bu4 xiang1 rao2 ， shen3 ke3 zi4 shang1 yi2 。
- zhi4 can3 ju4 man4 chu2 ， yu4 wen4 shu2 neng2 zhi1 。
- zhong3 miao2 xu1 shan4 ben3 ， ben3 shan4 miao2 bi4 zi1 。
- yang3 sheng1 xu1 yang3 xin1 ， xin1 yi2 qi4 bu4 shuai1 。
- xue2 wen4 zi4 ke3 qiu2 ， yu3 yan2 qi3 ru3 qi1 。

## 注释

## 译文

## 赏析
