---
id: li-fu-guo-gao-ping-xian
title: 過高平縣
titlePinyin: guo4 gao1 ping2 xian4
titleSlug: guo-gao-ping-xian
author: 李復
authorPinyin: li3 fu4
authorSlug: li-fu
dynasty: 宋
dynastyPinyin: song4
dynastySlug: song
tags: []
---

## 正文

- 蚩尤食昴乘鬼車，韓國爲窟秦爲蛇。
- 韓人畏蛇渡河走，殺氣吹斷邯山斜。
- 秦鼓一擊趙括死，四十萬人坑黄沙。
- 白日忽落天地黑，鴞銜碧火來人家。
- 至今野土盡血色，古鏃漬血生銅花。
- 髑髏銜恨骨不朽，千歲開口生齒牙。
- 秦怒垂涎急饑腹，孱趙輕搏嬰其毒。
- 折戟沉槍鐵半消，洗磨赤璺曾封肉。
- 冤氣不絕起凄風，滿眼山川無草木。
- 晝陰夜慘少行人，愁雨荒煙聞鬼哭。
- 秦兵掃蕩六國塵，兵禍弗戢須焚身。
- 博浪金椎擊不死，亡秦終是韓國人。

## 拼音

- chi1 you2 shi2 mao3 cheng2 gui3 ju1 ， han2 guo2 wei2 ku1 qin2 wei2 she2 。
- han2 ren2 wei4 she2 du4 he2 zou3 ， sha1 qi4 chui1 duan4 han2 shan1 xie2 。
- qin2 gu3 yi4 ji1 zhao4 kuo4 si3 ， si4 shi2 wan4 ren2 keng1 huang2 sha1 。
- bai2 ri4 hu1 luo4 tian1 di4 hei1 ， xiao1 xian2 bi4 huo3 lai2 ren2 jia1 。
- zhi4 jin1 ye3 tu3 jin4 xue4 se4 ， gu3 zu2 zi4 xue4 sheng1 tong2 hua1 。
- du2 lou2 xian2 hen4 gu3 bu4 xiu3 ， qian1 sui4 kai1 kou3 sheng1 chi3 ya2 。
- qin2 nu4 chui2 xian2 ji2 ji1 fu4 ， chan2 zhao4 qing1 bo2 ying1 qi2 du2 。
- zhe2 ji3 chen2 qiang1 tie3 ban4 xiao1 ， xi3 mo2 chi4 wen4 ceng2 feng1 rou4 。
- yuan1 qi4 bu4 jue2 qi3 qi1 feng1 ， man3 yan3 shan1 chuan1 wu2 cao3 mu4 。
- zhou4 yin1 ye4 can3 shao3 xing2 ren2 ， chou2 yu3 huang1 yan1 wen2 gui3 ku1 。
- qin2 bing1 sao3 dang4 liu4 guo2 chen2 ， bing1 huo4 fu2 ji2 xu1 fen2 shen1 。
- bo2 lang4 jin1 zhui1 ji1 bu4 si3 ， wang2 qin2 zhong1 shi4 han2 guo2 ren2 。

## 注释

## 译文

## 赏析
