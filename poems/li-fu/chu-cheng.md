---
id: li-fu-chu-cheng
title: 出城
titlePinyin: chu1 cheng2
titleSlug: chu-cheng
author: 李復
authorPinyin: li3 fu4
authorSlug: li-fu
dynasty: 宋
dynastyPinyin: song4
dynastySlug: song
tags: []
---

## 正文

- 今日何日我心傷，出門下馬走東岡。
- 東岡路高人迹斷，獨立矯首望八荒。
- 長空澹澹地莽莽，停雲黯淡山淒蒼。
- 回薄浩劫何渺茫，冥默銷沉寂無光。
- 矜雄挾詐爭强梁，百年在世如風狂。
- 變化俯仰旋銷亡，一丘已有萬骨殭。
- 舊骨未朽新骨藏，丘壠纍纍爭相望。
- 萬事意欲一槩量，齎志憤死世更長。
- 九月窮秋天欲霜，悲風烈烈吹我裳。
- 哀鴻求羣鳴且翔，原野具腓草木黄。
- 百川東馳但湯湯，安得曦車挂扶桑。
- 高持北斗𣂏酒漿，美人對坐舉瑶觴，與我笑歌憂弭忘。

## 拼音

- jin1 ri4 he2 ri4 wo3 xin1 shang1 ， chu1 men2 xia4 ma3 zou3 dong1 gang1 。
- dong1 gang1 lu4 gao1 ren2 ji4 duan4 ， du2 li4 jiao3 shou3 wang4 ba1 huang1 。
- chang2 kong1 dan4 dan4 di4 mang3 mang3 ， ting2 yun2 an4 dan4 shan1 qi1 cang1 。
- hui2 bao2 hao4 jie2 he2 miao3 mang2 ， ming2 mo4 xiao1 chen2 ji4 wu2 guang1 。
- jin1 xiong2 xie2 zha4 zheng1 qiang2 liang2 ， bai3 nian2 zai4 shi4 ru2 feng1 kuang2 。
- bian4 hua4 fu3 yang3 xuan2 xiao1 wang2 ， yi4 qiu1 yi3 you3 wan4 gu3 jiang1 。
- jiu4 gu3 wei4 xiu3 xin1 gu3 cang2 ， qiu1 long3 lei2 lei2 zheng1 xiang1 wang4 。
- wan4 shi4 yi4 yu4 yi2 gai4 liang2 ， ji1 zhi4 fen4 si3 shi4 geng4 chang2 。
- jiu3 yue4 qiong2 qiu1 tian1 yu4 shuang1 ， bei1 feng1 lie4 lie4 chui1 wo3 shang0 。
- ai1 hong2 qiu2 qun2 ming2 qie3 xiang2 ， yuan2 ye3 ju4 fei2 cao3 mu4 huang2 。
- bai3 chuan1 dong1 chi2 dan4 tang1 tang1 ， an1 de2 xi1 ju1 gua4 fu2 sang1 。
- gao1 chi2 bei3 dou3 𣂏 jiu3 jiang1 ， mei3 ren2 dui4 zuo4 ju3 yao2 shang1 ， yu3 wo3 xiao4 ge1 you1 mi3 wang4 。

## 注释

## 译文

## 赏析
