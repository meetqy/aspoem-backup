---
id: li-fu-hou-shu-ji-er-zi-xi-shang-qi-shi-sui-zeng
title: 侯書記二子席上乞詩遂贈
titlePinyin: hou2 shu1 ji4 er4 zi3 xi2 shang4 qi3 shi1 sui4 zeng4
titleSlug: hou-shu-ji-er-zi-xi-shang-qi-shi-sui-zeng
author: 李復
authorPinyin: li3 fu4
authorSlug: li-fu
dynasty: 宋
dynastyPinyin: song4
dynastySlug: song
tags: []
---

## 正文

- 植蒿不爲棟，豢豚不成虎。
- 本非英特姿，雖長何足數。
- 男兒生墮地，便要立門戶。
- 謝鳳炳有毛，羊豹兆於乳。
- 探根咀其芽，已足知甘苦。
- 吾黨有侯生，高門映東魯。
- 翹然出二子，發祥自其祖。
- 小兒肌骨明，珠光照合浦。
- 大兒神宇深，崇鼎氣象古。
- 學作四韵詩，已無近俗語。
- 燃燈夜讀書，義頗識其觕。
- 來客見盡傾，喜歎立如堵。
- 積慶固有獲，力穡刈麰稌。
- 人知須有成，青雲張步武。
- 惜吾已老矣，異日衆必睹。

## 拼音

- zhi2 hao1 bu4 wei2 dong4 ， huan4 tun2 bu4 cheng2 hu3 。
- ben3 fei1 ying1 te4 zi1 ， sui1 chang2 he2 zu2 shu4 。
- nan2 er2 sheng1 duo4 di4 ， bian4 yao4 li4 men2 hu4 。
- xie4 feng4 bing3 you3 mao2 ， yang2 bao4 zhao4 wu1 ru3 。
- tan4 gen1 zui3 qi2 ya2 ， yi3 zu2 zhi1 gan1 ku3 。
- wu2 dang3 you3 hou2 sheng1 ， gao1 men2 ying4 dong1 lu3 。
- qiao2 ran2 chu1 er4 zi3 ， fa1 xiang2 zi4 qi2 zu3 。
- xiao3 er2 ji1 gu3 ming2 ， zhu1 guang1 zhao4 he2 pu3 。
- da4 er2 shen2 yu3 shen1 ， chong2 ding3 qi4 xiang4 gu3 。
- xue2 zuo4 si4 yun4 shi1 ， yi3 wu2 jin4 su2 yu3 。
- ran2 deng1 ye4 du2 shu1 ， yi4 po1 shi2 qi2 cu1 。
- lai2 ke4 jian4 jin4 qing1 ， xi3 tan4 li4 ru2 du3 。
- ji1 qing4 gu4 you3 huo4 ， li4 se4 yi4 mou2 tu2 。
- ren2 zhi1 xu1 you3 cheng2 ， qing1 yun2 zhang1 bu4 wu3 。
- xi1 wu2 yi3 lao3 yi3 ， yi4 ri4 zhong4 bi4 du3 。

## 注释

## 译文

## 赏析
