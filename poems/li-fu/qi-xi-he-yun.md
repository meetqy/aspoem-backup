---
id: li-fu-qi-xi-he-yun
title: 七夕和韵
titlePinyin: qi1 xi1 he2 yun4
titleSlug: qi-xi-he-yun
author: 李復
authorPinyin: li3 fu4
authorSlug: li-fu
dynasty: 宋
dynastyPinyin: song4
dynastySlug: song
tags: []
---

## 正文

- 東方牽牛西織女，飲犢弄機隔河渚。
- 西風忽起怨夜長，相望盈盈不得語。
- 走投上帝貸金錢，五雲飛來結香軿。
- 曳裾拂露天榆冷，照影回身桂葉偏。
- 銀潢七月秋浪高，黄昏欲渡未成橋。
- 却向人間借烏鵲，銜石欲半河已落。
- 碧霧爲帳霞爲裳，絳節欲盡兩旂張。
- 燦然一星中耀芒，前瞻漢曲喜色長。
- 飈輪儼雅靈龍翔，相迎交贈雙明璫。
- 臨席舉袖開雕扇，故人有似新相見。
- 共持深願祝天工，海底烏沉參不轉。
- 世間共傳牛女喜，綺樓百尺排空起。
- 垂綏插竹動雲陰，玉豆珠盤羅飺餌。
- 壺開綠酒浄於空，秋滿虛庭氣如水。
- 兒童不眠看星會，白光奕奕搖飛旆。
- 整衣低首祝深心，未祝焚香先再拜。
- 曈矓曉動斗車移，小雨班班怨別離。
- 天上還應分鳳軫，人間又喜見蛛絲。
- 空堂野老頭如雪，不解祈巧但祈拙。

## 拼音

- dong1 fang1 qian1 niu2 xi1 zhi1 nü3 ， yin3 du2 nong4 ji1 ge2 he2 zhu3 。
- xi1 feng1 hu1 qi3 yuan4 ye4 chang2 ， xiang1 wang4 ying2 ying2 bu4 de2 yu3 。
- zou3 tou2 shang4 di4 dai4 jin1 qian2 ， wu3 yun2 fei1 lai2 jie2 xiang1 ping2 。
- ye4 ju1 fu2 lu4 tian1 yu2 leng3 ， zhao4 ying3 hui2 shen1 gui4 ye4 pian1 。
- yin2 huang2 qi1 yue4 qiu1 lang4 gao1 ， huang2 hun1 yu4 du4 wei4 cheng2 qiao2 。
- que4 xiang4 ren2 jian4 jie4 wu1 que4 ， xian2 shi2 yu4 ban4 he2 yi3 luo4 。
- bi4 wu4 wei2 zhang4 xia2 wei2 shang0 ， jiang4 jie2 yu4 jin4 liang3 qi2 zhang1 。
- can4 ran2 yi4 xing1 zhong1 yao4 mang2 ， qian2 zhan1 han4 qu3 xi3 se4 chang2 。
- biao1 lun2 yan3 ya3 ling2 long2 xiang2 ， xiang1 ying2 jiao1 zeng4 shuang1 ming2 dang1 。
- lin2 xi2 ju3 xiu4 kai1 diao1 shan4 ， gu4 ren2 you3 si4 xin1 xiang1 jian4 。
- gong4 chi2 shen1 yuan4 zhu4 tian1 gong1 ， hai3 di3 wu1 chen2 can1 bu4 zhuan3 。
- shi4 jian4 gong4 chuan2 niu2 nü3 xi3 ， qi3 lou2 bai3 chi3 pai2 kong1 qi3 。
- chui2 sui2 cha1 zhu2 dong4 yun2 yin1 ， yu4 dou4 zhu1 pan2 luo2 ci2 er3 。
- hu2 kai1 lü4 jiu3 jing4 wu1 kong1 ， qiu1 man3 xu1 ting2 qi4 ru2 shui3 。
- er2 tong2 bu4 mian2 kan4 xing1 hui4 ， bai2 guang1 yi4 yi4 yao2 fei1 pei4 。
- zheng3 yi1 di1 shou3 zhu4 shen1 xin1 ， wei4 zhu4 fen2 xiang1 xian1 zai4 bai4 。
- tong2 long2 xiao3 dong4 dou4 ju1 yi2 ， xiao3 yu3 ban1 ban1 yuan4 bie2 li2 。
- tian1 shang4 huan2 ying1 fen1 feng4 zhen3 ， ren2 jian4 you4 xi3 jian4 zhu1 si1 。
- kong1 tang2 ye3 lao3 tou2 ru2 xue3 ， bu4 jie3 qi2 qiao3 dan4 qi2 zhuo1 。

## 注释

## 译文

## 赏析
