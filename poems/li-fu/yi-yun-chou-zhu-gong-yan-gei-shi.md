---
id: li-fu-yi-yun-chou-zhu-gong-yan-gei-shi
title: 依韵酬朱公掞給事
titlePinyin: yi1 yun4 chou2 zhu1 gong1 yan4 gei3 shi4
titleSlug: yi-yun-chou-zhu-gong-yan-gei-shi
author: 李復
authorPinyin: li3 fu4
authorSlug: li-fu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 滄溟酌蠡天窺管，龜兆何長筮何短。
- 什百倍蓰情不齊，斛龠釜鍾難槩滿。
- 東西地缺如斷玦，西北天傾猶倚繖。
- 山䍽何由蔚豹班，荆雞豈解伏鵠卵。
- 雖許駑駘可累馳，所貴鏌鋣能立斷。
- 東陵瓜地久已荒，南山豆苗歲常旱。
- 日隨羣影塵滿衣，愧竊太倉米盈碗。
- 默嗟世事意難期，却怪古書語多誕。
- 往來迅景急川流，悵惘無聞歸鬼纂。
- 今年短髮颯驚秋，餘日駸駸豈容筭。
- 逸驥空勤足未舒，寒燈靜弔影爲伴。
- 數朝忽喜挹高風，煩心執熱逢清澣。
- 仰觀眉睫意可見，巳許交臂心無嬾。
- 飄零鎩翮感鸞悲，繩墨呈材媿樗散。
- 須思汲古得修綆，却步歸愚識夷坦。
- 惟君早歲嘆淹回，白雪調高和宜罕。
- 諫垣密疏藁常焚，瑣闥舊風筆不款。
- 雲間遽與鴛鷺分，邑里新歌襦袴暖。
- 與我晤語若合契，鋤去陵谷無隙窾。
- 因君相見慰蹉跎，再激平生嗟已緩。

## 拼音

- cang1 ming2 zhuo2 li2 tian1 kui1 guan3 ， gui1 zhao4 he2 chang2 shi4 he2 duan3 。
- shen2 bai3 bei4 xi3 qing2 bu4 qi2 ， hu2 yue4 fu3 zhong1 nan2 gai4 man3 。
- dong1 xi1 di4 que1 ru2 duan4 jue2 ， xi1 bei3 tian1 qing1 you2 yi3 san3 。
- shan1 䍽 he2 you2 wei4 bao4 ban1 ， jing1 ji1 qi3 jie3 fu2 hu2 luan3 。
- sui1 xu1 nu2 tai2 ke3 lei4 chi2 ， suo3 gui4 mo4 ye2 neng2 li4 duan4 。
- dong1 ling2 gua1 di4 jiu3 yi3 huang1 ， nan2 shan1 dou4 miao2 sui4 chang2 han4 。
- ri4 sui2 qun2 ying3 chen2 man3 yi1 ， kui4 qie4 tai4 cang1 mi3 ying2 wan3 。
- mo4 jie1 shi4 shi4 yi4 nan2 qi1 ， que4 guai4 gu3 shu1 yu3 duo1 dan4 。
- wang3 lai2 xun4 jing3 ji2 chuan1 liu2 ， chang4 wang3 wu2 wen2 gui1 gui3 zuan3 。
- jin1 nian2 duan3 fa4 sa4 jing1 qiu1 ， yu2 ri4 qin1 qin1 qi3 rong2 suan4 。
- yi4 ji4 kong1 qin2 zu2 wei4 shu1 ， han2 deng1 jing4 diao4 ying3 wei2 ban4 。
- shu4 chao2 hu1 xi3 yi4 gao1 feng1 ， fan2 xin1 zhi2 re4 feng2 qing1 huan4 。
- yang3 guan1 mei2 jie2 yi4 ke3 jian4 ， si4 xu1 jiao1 bi4 xin1 wu2 lan3 。
- piao1 ling2 sha1 he2 gan3 luan2 bei1 ， sheng2 mo4 cheng2 cai2 kui4 chu1 san4 。
- xu1 si1 ji2 gu3 de2 xiu1 geng3 ， que4 bu4 gui1 yu2 shi2 yi2 tan3 。
- wei2 jun1 zao3 sui4 tan4 yan1 hui2 ， bai2 xue3 diao4 gao1 he2 yi2 han3 。
- jian4 yuan2 mi4 shu1 gao3 chang2 fen2 ， suo3 ta4 jiu4 feng1 bi3 bu4 kuan3 。
- yun2 jian4 ju4 yu3 yuan1 lu4 fen1 ， yi4 li3 xin1 ge1 ru2 ku4 nuan3 。
- yu3 wo3 wu4 yu3 ruo4 he2 qi4 ， chu2 qu4 ling2 gu3 wu2 xi4 kuan3 。
- yin1 jun1 xiang1 jian4 wei4 cuo1 tuo2 ， zai4 ji1 ping2 sheng1 jie1 yi3 huan3 。

## 注释

## 译文

## 赏析
