---
id: li-fu-xiang-zhou-da-bei-xiang
title: 襄州大悲像
titlePinyin: xiang1 zhou1 da4 bei1 xiang4
titleSlug: xiang-zhou-da-bei-xiang
author: 李復
authorPinyin: li3 fu4
authorSlug: li-fu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 寶伽如來出海山，隠身自畫如來像。
- 三日開門孤鶴飛，滿壁晬容現殊相。
- 一首千臂眼在手，一一手執各異狀。
- 日月山嶽星宿明，鐘鼓磬鐸琴筑響。
- 矛戟戈劍利兵鋒，缾鉢螺巾寶錫杖。
- 左右上下滿大千，應機妙用不可量。
- 金光宛轉徧沙界，億萬人天盡回向。
- 昔聞如來發洪誓，慧目無邊破諸妄。
- 我今祝願果初心，銷滅含生多劫障。

## 拼音

- bao3 jia1 ru2 lai2 chu1 hai3 shan1 ， yin3 shen1 zi4 hua4 ru2 lai2 xiang4 。
- san1 ri4 kai1 men2 gu1 he4 fei1 ， man3 bi4 zui4 rong2 xian4 shu1 xiang4 。
- yi4 shou3 qian1 bi4 yan3 zai4 shou3 ， yi1 yi1 shou3 zhi2 ge4 yi4 zhuang4 。
- ri4 yue4 shan1 yue4 xing1 xiu4 ming2 ， zhong1 gu3 qing4 duo2 qin2 zhu4 xiang3 。
- mao2 ji3 ge1 jian4 li4 bing1 feng1 ， ping2 bo1 luo2 jin1 bao3 xi1 zhang4 。
- zuo3 you4 shang4 xia4 man3 da4 qian1 ， ying1 ji1 miao4 yong4 bu4 ke3 liang2 。
- jin1 guang1 wan3 zhuan3 bian4 sha1 jie4 ， yi4 wan4 ren2 tian1 jin4 hui2 xiang4 。
- xi1 wen2 ru2 lai2 fa1 hong2 shi4 ， hui4 mu4 wu2 bian1 po4 zhu1 wang4 。
- wo3 jin1 zhu4 yuan4 guo3 chu1 xin1 ， xiao1 mie4 han2 sheng1 duo1 jie2 zhang4 。

## 注释

## 译文

## 赏析
