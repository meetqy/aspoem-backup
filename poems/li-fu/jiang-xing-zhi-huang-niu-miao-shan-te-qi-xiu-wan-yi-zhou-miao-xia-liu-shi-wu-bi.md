---
id: li-fu-jiang-xing-zhi-huang-niu-miao-shan-te-qi-xiu-wan-yi-zhou-miao-xia-liu-shi-wu-bi
title: 江行至黄牛廟山特奇秀晚檥舟廟下留詩於壁
titlePinyin: jiang1 xing2 zhi4 huang2 niu2 miao4 shan1 te4 qi2 xiu4 wan3 yi3 zhou1 miao4 xia4 liu2 shi1 wu1 bi4
titleSlug: jiang-xing-zhi-huang-niu-miao-shan-te-qi-xiu-wan-yi-zhou-miao-xia-liu-shi-wu-bi
author: 李復
authorPinyin: li3 fu4
authorSlug: li-fu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 層峰浮雲空，亭亭出衆嶠。
- 芬敷如青蓮，飛光亂寒照。
- 霜楓雜丹碧，瀑布垂窈窕。
- 秀色紛異狀，爭奇動奔峭。
- 欻失畏嶮心，頗愜賞幽好。
- 舟行不暇徐，粗得領其要。
- 隨風轉隈曲，晚泊黄牛廟。
- 杖策登東岑，周睇萬山奧。
- 臨岸理晚餉，問客賣早稻。
- 明朝走夷陵，便入襄陽道。
- 從此步平陸，歸程已可料。

## 拼音

- ceng2 feng1 fu2 yun2 kong1 ， ting2 ting2 chu1 zhong4 jiao4 。
- fen1 fu1 ru2 qing1 lian2 ， fei1 guang1 luan4 han2 zhao4 。
- shuang1 feng1 za2 dan1 bi4 ， pu4 bu4 chui2 yao3 tiao3 。
- xiu4 se4 fen1 yi4 zhuang4 ， zheng1 qi2 dong4 ben1 qiao4 。
- chua1 shi1 wei4 xian3 xin1 ， po1 qie4 shang3 you1 hao3 。
- zhou1 xing2 bu4 xia2 xu2 ， cu1 de2 ling3 qi2 yao4 。
- sui2 feng1 zhuan3 wei1 qu3 ， wan3 bo2 huang2 niu2 miao4 。
- zhang4 ce4 deng1 dong1 cen2 ， zhou1 di4 wan4 shan1 ao4 。
- lin2 an4 li3 wan3 xiang3 ， wen4 ke4 mai4 zao3 dao4 。
- ming2 chao2 zou3 yi2 ling2 ， bian4 ru4 xiang1 yang2 dao4 。
- cong2 ci3 bu4 ping2 lu4 ， gui1 cheng2 yi3 ke3 liao4 。

## 注释

## 译文

## 赏析
