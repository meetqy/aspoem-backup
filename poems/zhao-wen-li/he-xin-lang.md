---
id: zhao-wen-li-he-xin-lang
title: 贺新郎
titlePinyin: he4 xin1 lang2
titleSlug: he-xin-lang
author: 赵闻礼
authorPinyin: zhao4 wen2 li3
authorSlug: zhao-wen-li
dynasty: 宋
dynastyPinyin: song4
dynastySlug: song
tags: []
---

## 正文

- 池馆收新雨。
- 耿幽丛、流光几点，半侵疏户。
- 入夜凉风吹不减，冷焰微茫暗度。
- 碎影落、仙盘秋露。
- 漏断长门空照泪，袖纱寒、映竹无心顾。
- 孤枕掩，残灯炷。
- 练囊不照诗人苦。
- 夜沉沉、拍手相亲，呆儿痴女。
- 栏外扑来罗扇小，谁在风廊笑语。
- 竞戏踏、金钗双股。
- 故苑荒凉悲旧赏，怅寒芜、衰草隋宫路。
- 同磷火，遍秋圃。

## 拼音

- chi2 guan3 shou1 xin1 yu3 。
- geng3 you1 cong2 、 liu2 guang1 ji3 dian3 ， ban4 qin1 shu1 hu4 。
- ru4 ye4 liang2 feng1 chui1 bu4 jian3 ， leng3 yan4 wei1 mang2 an4 du4 。
- sui4 ying3 luo4 、 xian1 pan2 qiu1 lu4 。
- lou4 duan4 chang2 men2 kong1 zhao4 lei4 ， xiu4 sha1 han2 、 ying4 zhu2 wu2 xin1 gu4 。
- gu1 zhen3 yan3 ， can2 deng1 zhu4 。
- lian4 nang2 bu2 zhao4 shi1 ren2 ku3 。
- ye4 chen2 chen2 、 pai1 shou3 xiang1 qin1 ， dai1 er2 chi1 nü3 。
- lan2 wai4 pu1 lai2 luo2 shan4 xiao3 ， shui2 zai4 feng1 lang2 xiao4 yu3 。
- jing4 xi4 ta4 、 jin1 chai1 shuang1 gu3 。
- gu4 yuan4 huang1 liang2 bei1 jiu4 shang3 ， chang4 han2 wu2 、 shuai1 cao3 sui2 gong1 lu4 。
- tong2 lin2 huo3 ， bian4 qiu1 pu3 。

## 注释

## 译文

## 赏析
