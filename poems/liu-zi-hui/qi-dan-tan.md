---
id: liu-zi-hui-qi-dan-tan
title: 湆淡灘
titlePinyin: qi4 dan4 tan1
titleSlug: qi-dan-tan
author: 劉子翬
authorPinyin: liu2 zi3 hui1
authorSlug: liu-zi-hui
dynasty: 宋
dynastyPinyin: song4
dynastySlug: song
tags: []
---

## 正文

- 南來甌粵無平陸，林巒起翠波騰綠。
- 扶輿政恐犯霜露，買舟儻可休僮僕。
- 清灘白晝雷霆作，亂石驚湍犬牙錯。
- 平生珍重千金軀，舟子一篙那可託。
- 飄摇葉漾勢轉急，釜竈傾頹不能立。
- 眼看白浪散銀山，蛟螭百怪堂堂出。
- 人皆乘險欲趨利，我不安行悔可及。
- 吁嗟世路風波猛，巧穽危機暗馳騁。
- 江湖溺舟猶自戒，勢利溺人終莫省。
- 矯情鎮物未足言，書此聊爲後來警。

## 拼音

- nan2 lai2 ou1 yue4 wu2 ping2 lu4 ， lin2 luan2 qi3 cui4 bo1 teng2 lü4 。
- fu2 yu2 zheng4 kong3 fan4 shuang1 lu4 ， mai3 zhou1 tang3 ke3 xiu1 tong2 pu2 。
- qing1 tan1 bai2 zhou4 lei2 ting2 zuo4 ， luan4 shi2 jing1 tuan1 quan3 ya2 cuo4 。
- ping2 sheng1 zhen1 zhong4 qian1 jin1 qu1 ， zhou1 zi3 yi4 gao1 na4 ke3 tuo1 。
- piao1 yao2 ye4 yang4 shi4 zhuan3 ji2 ， fu3 zao4 qing1 tui2 bu4 neng2 li4 。
- yan3 kan4 bai2 lang4 san4 yin2 shan1 ， jiao1 chi1 bai3 guai4 tang2 tang2 chu1 。
- ren2 jie1 cheng2 xian3 yu4 qu1 li4 ， wo3 bu4 an1 xing2 hui3 ke3 ji2 。
- xu1 jie1 shi4 lu4 feng1 bo1 meng3 ， qiao3 jing3 wei1 ji1 an4 chi2 cheng3 。
- jiang1 hu2 ni4 zhou1 you2 zi4 jie4 ， shi4 li4 ni4 ren2 zhong1 mo4 sheng3 。
- jiao3 qing2 zhen4 wu4 wei4 zu2 yan2 ， shu1 ci3 liao2 wei2 hou4 lai2 jing3 。

## 注释

## 译文

## 赏析
