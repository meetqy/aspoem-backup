---
id: liu-zi-hui-lin-chi-ge
title: 臨池歌
titlePinyin: lin2 chi2 ge1
titleSlug: lin-chi-ge
author: 劉子翬
authorPinyin: liu2 zi3 hui1
authorSlug: liu-zi-hui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 君不見鍾繇學書夜不眠，以指畫字衣皆穿。
- 當時尺牘來鄴下，錦標玉軸爭流傳。
- 又不見魯公得法屋漏雨，意象咄咄凌千古。
- 斷碑零落翠苔封，直氣英風猶可覩。
- 元常獨步黄初際，清臣後出今無繼。
- 風神迥處本天資，巧力亦自精勤至。
- 羨君好尚何高奇，寒窗弄筆手生胝。
- 向來失計墮塵網，銳氣直欲摩雲飛。
- 男兒舌在心何怍，却擬臨池尋舊學。
- 要須筆外見鍾顔，會自蛟龍生掌握。
- 銀鈎石刻余何愛，勸以短歌君勿怠。
- 他時八體妙有餘，此歌儻可君紳書。

## 拼音

- jun1 bu2 jian4 zhong1 yao2 xue2 shu1 ye4 bu4 mian2 ， yi3 zhi3 hua4 zi4 yi1 jie1 chuan1 。
- dang1 shi2 chi3 du2 lai2 ye4 xia4 ， jin3 biao1 yu4 zhou2 zheng1 liu2 chuan2 。
- you4 bu2 jian4 lu3 gong1 de2 fa3 wu1 lou4 yu3 ， yi4 xiang4 duo1 duo1 ling2 qian1 gu3 。
- duan4 bei1 ling2 luo4 cui4 tai2 feng1 ， zhi2 qi4 ying1 feng1 you2 ke3 du3 。
- yuan2 chang2 du2 bu4 huang2 chu1 ji4 ， qing1 chen2 hou4 chu1 jin1 wu2 ji4 。
- feng1 shen2 jiong3 chu3 ben3 tian1 zi1 ， qiao3 li4 yi4 zi4 jing1 qin2 zhi4 。
- xian4 jun1 hao3 shang4 he2 gao1 qi2 ， han2 chuang1 nong4 bi3 shou3 sheng1 zhi1 。
- xiang4 lai2 shi1 ji4 duo4 chen2 wang3 ， rui4 qi4 zhi2 yu4 mo2 yun2 fei1 。
- nan2 er2 she2 zai4 xin1 he2 zuo4 ， que4 ni3 lin2 chi2 xun2 jiu4 xue2 。
- yao4 xu1 bi3 wai4 jian4 zhong1 yan2 ， hui4 zi4 jiao1 long2 sheng1 zhang3 wo4 。
- yin2 gou1 shi2 ke4 yu2 he2 ai4 ， quan4 yi3 duan3 ge1 jun1 wu4 dai4 。
- ta1 shi2 ba1 ti3 miao4 you3 yu2 ， ci3 ge1 tang3 ke3 jun1 shen1 shu1 。

## 注释

## 译文

## 赏析
