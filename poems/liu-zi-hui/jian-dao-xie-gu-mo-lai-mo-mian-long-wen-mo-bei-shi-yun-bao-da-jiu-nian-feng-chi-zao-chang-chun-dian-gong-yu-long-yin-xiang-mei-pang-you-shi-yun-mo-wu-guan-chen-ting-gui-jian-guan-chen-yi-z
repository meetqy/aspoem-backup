---
id: liu-zi-hui-jian-dao-xie-gu-mo-lai-mo-mian-long-wen-mo-bei-shi-yun-bao-da-jiu-nian-feng-chi-zao-chang-chun-dian-gong-yu-long-yin-xiang-mei-pang-you-shi-yun-mo-wu-guan-chen-ting-gui-jian-guan-chen-yi-zhong-chen-zi-he-chen-bian-deng-jin-gai-jiang-nan-li-shi-wu-ye-gan-zhi-wei-zuo-ci-shi
title: 兼道携古墨來墨面龍紋墨背識云保大九年奉敕造長春殿供御龍印香煤旁又識云墨務官臣庭邽監官臣夷中臣子和臣卞等進蓋江南李氏物也感之爲作此詩
titlePinyin: jian1 dao4 xie2 gu3 mo4 lai2 mo4 mian4 long2 wen2 mo4 bei4 shi2 yun2 bao3 da4 jiu3 nian2 feng4 chi4 zao4 chang2 chun1 dian4 gong4 yu4 long2 yin4 xiang1 mei2 pang2 you4 shi2 yun2 mo4 wu4 guan1 chen2 ting2 gui1 jian1 guan1 chen2 yi2 zhong1 chen2 zi3 he2 chen2 bian4 deng3 jin4 gai4 jiang1 nan2 li3 shi4 wu4 ye3 gan3 zhi1 wei2 zuo4 ci3 shi1
titleSlug: jian-dao-xie-gu-mo-lai-mo-mian-long-wen-mo-bei-shi-yun-bao-da-jiu-nian-feng-chi-zao-chang-chun-dian-gong-yu-long-yin-xiang-mei-pang-you-shi-yun-mo-wu-guan-chen-ting-gui-jian-guan-chen-yi-zhong-chen-zi-he-chen-bian-deng-jin-gai-jiang-nan-li-shi-wu-ye-gan-zhi-wei-zuo-ci-shi
author: 劉子翬
authorPinyin: liu2 zi3 hui1
authorSlug: liu-zi-hui
dynasty: 宋
dynastyPinyin: song4
dynastySlug: song
tags: []
---

## 正文

- 長春殿古生荆薈，猶有前朝遺物在。
- 錦囊珍重出玄圭，雙虬刻作蜿蜒態。
- 枯皮剝製弄幾刓，斷玦精堅磨不殺。
- 吾聞李氏據江左，文采風流高一代。
- 當時好玩不獨此，器用往往窮奢汰。
- 徵工選技填御府，不惜千金爲賞賚。
- 治兵唐推英衛精，治民漢許龔黄最。
- 惜哉取士不知術，妙手獨得庭邽輩。
- 真主驅馳八極中，荒王逸樂孤城內。
- 汗青得失更誰論，尤物競爲人寶愛。
- 嗟余視此真糞土，事有至微猶足戒。
- 投文欲往弔江流，幽魂未泯應慚悔。

## 拼音

- chang2 chun1 dian4 gu3 sheng1 jing1 hui4 ， you2 you3 qian2 chao2 yi2 wu4 zai4 。
- jin3 nang2 zhen1 chong2 chu1 xuan2 gui1 ， shuang1 qiu2 ke4 zuo4 wan1 yan2 tai4 。
- ku1 pi2 bao1 zhi4 nong4 ji1 wan2 ， duan4 jue2 jing1 jian1 mo2 bu4 sha1 。
- wu2 wen2 li3 shi4 ju4 jiang1 zuo3 ， wen2 cai3 feng1 liu2 gao1 yi2 dai4 。
- dang1 shi2 hao3 wan2 bu4 du2 ci3 ， qi4 yong4 wang3 wang3 qiong2 she1 tai4 。
- zhi3 gong1 xuan3 ji4 tian2 yu4 fu3 ， bu4 xi1 qian1 jin1 wei2 shang3 lai4 。
- zhi4 bing1 tang2 tui1 ying1 wei4 jing1 ， zhi4 min2 han4 xu1 gong1 huang2 zui4 。
- xi1 zai1 qu3 shi4 bu4 zhi1 shu4 ， miao4 shou3 du2 de2 ting2 gui1 bei4 。
- zhen1 zhu3 qu1 chi2 ba1 ji2 zhong1 ， huang1 wang2 yi4 le4 gu1 cheng2 nei4 。
- han4 qing1 de2 shi1 geng4 shui2 lun4 ， you2 wu4 jing4 wei2 ren2 bao3 ai4 。
- jie1 yu2 shi4 ci3 zhen1 fen4 tu3 ， shi4 you3 zhi4 wei1 you2 zu2 jie4 。
- tou2 wen2 yu4 wang3 diao4 jiang1 liu2 ， you1 hun2 wei4 min3 ying1 can2 hui3 。

## 注释

## 译文

## 赏析
