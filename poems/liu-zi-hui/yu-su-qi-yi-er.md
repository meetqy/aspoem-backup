---
id: liu-zi-hui-yu-su-qi-yi-er
title: 諭俗  其一二
titlePinyin: yu4 su2     qi2 yi1 er4
titleSlug: yu-su-qi-yi-er
author: 劉子翬
authorPinyin: liu2 zi3 hui1
authorSlug: liu-zi-hui
dynasty: 宋
dynastyPinyin: song4
dynastySlug: song
tags: []
---

## 正文

- 懸牆挂德音，盡弛今年租。
- 旄倪發懽謠，助達和氣舒。
- 皇恩施甚厚，疲瘵望少蘇。
- 吁嗟吏舞文，詔紙墨未渝。
- 借貸盡白著，勾稽窮宿逋。
- 掊克儻歸公，民貧猶樂輸。
- 量權徵倍耗，夤緣竊其餘。
- 寧逢盜剽攘，厭聞吏追呼。
- 盜姦久必戢，吏姦無由鉏。
- 雷霆不言威，肉食忍自誣。
- 故態勿狃習，窮閻勿侵漁。
- 勿謂天聽高，勿謂黔首愚。

## 拼音

- xuan2 qiang2 gua4 de2 yin1 ， jin4 chi2 jin1 nian2 zu1 。
- mao2 ni2 fa1 huan1 yao2 ， zhu4 da2 he2 qi4 shu1 。
- huang2 en1 shi1 shen4 hou4 ， pi2 zhai4 wang4 shao3 su1 。
- xu1 jie1 li4 wu3 wen2 ， zhao4 zhi3 mo4 wei4 yu2 。
- jie4 dai4 jin4 bai2 zhu4 ， gou1 ji1 qiong2 su4 bu1 。
- pou2 ke4 tang3 gui1 gong1 ， min2 pin2 you2 le4 shu1 。
- liang2 quan2 zhi3 bei4 hao4 ， yin2 yuan2 qie4 qi2 yu2 。
- ning2 feng2 dao4 piao1 rang3 ， yan4 wen2 li4 zhui1 hu1 。
- dao4 jian1 jiu3 bi4 ji2 ， li4 jian1 wu2 you2 chu2 。
- lei2 ting2 bu4 yan2 wei1 ， rou4 shi2 ren3 zi4 wu1 。
- gu4 tai4 wu4 niu3 xi2 ， qiong2 yan2 wu4 qin1 yu2 。
- wu4 wei4 tian1 ting1 gao1 ， wu4 wei4 qian2 shou3 yu2 。

## 注释

## 译文

## 赏析
