---
id: liu-zi-hui-shi-ji-lan-weng-jian-jian-shi-te-wen-qi-yuan-zhong-zhi-zhong-kun-ji
title: 詩寄懶翁兼簡士特溫其原仲致仲昆季
titlePinyin: shi1 ji4 lan3 weng1 jian1 jian3 shi4 te4 wen1 qi2 yuan2 zhong4 zhi4 zhong4 kun1 ji4
titleSlug: shi-ji-lan-weng-jian-jian-shi-te-wen-qi-yuan-zhong-zhi-zhong-kun-ji
author: 劉子翬
authorPinyin: liu2 zi3 hui1
authorSlug: liu-zi-hui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 懶翁疏散無與儔，結菴名懶山之幽。
- 蕭然杖屨巖壑裏，似是當年嵇阮流。
- 云何出處戾初志，束書負劍俄西遊。
- 悲猿攀車鶴卧轍，去意勇决誰能留。
- 菴垂鐵鎖人跡斷，破窗鳴紙風颼颼。
- 曳裾我昔翁門客，豈知繼踵居翁室。
- 里閭應記往還頻，猿鶴乍驚賓主易。
- 爾來庭戶已更創，尚榜翁名志陳迹。
- 傍菴小樹昔親栽，鑿沼今遷在簷北。
- 我山亭闞舊牆東，此景新成翁未識。
- 遥知捧檄遵歸途，摘山官况今何如。
- 書來頗厭作吏冗，俸祿僅可供妻孥。
- 趨庭日一見官長，脚靴手板常睢盱。
- 簿書有程那得懶，却視故隠真蘧廬。
- 寄聲頻慰吾人望，往時交友皆無恙。
- 鵝峰諸劉更互來，清湖居士時相訪。
- 中郎司戶又繼歸，酒社文盟氣增壯。
- 我慚淺拙難强陪，每憶翁才真輩行。
- 拂衣早赴竹林期，莫遣移文重前謗。

## 拼音

- lan3 weng1 shu1 san4 wu2 yu3 chou2 ， jie2 an1 ming2 lan3 shan1 zhi1 you1 。
- xiao1 ran2 zhang4 ju4 yan2 he4 li3 ， si4 shi4 dang1 nian2 ji1 ruan3 liu2 。
- yun2 he2 chu1 chu3 li4 chu1 zhi4 ， shu4 shu1 fu4 jian4 e2 xi1 you2 。
- bei1 yuan2 pan1 ju1 he4 wo4 zhe2 ， qu4 yi4 yong3 jue2 shui2 neng2 liu2 。
- an1 chui2 tie3 suo3 ren2 ji4 duan4 ， po4 chuang1 ming2 zhi3 feng1 sou1 sou1 。
- ye4 ju1 wo3 xi1 weng1 men2 ke4 ， qi3 zhi1 ji4 zhong3 ju1 weng1 shi4 。
- li3 lü2 ying1 ji4 wang3 huan2 bin1 ， yuan2 he4 zha4 jing1 bin1 zhu3 yi4 。
- er3 lai2 ting2 hu4 yi3 geng4 chuang4 ， shang4 bang3 weng1 ming2 zhi4 chen2 ji4 。
- bang4 an1 xiao3 shu4 xi1 qin1 zai1 ， zao2 zhao3 jin1 qian1 zai4 yan2 bei3 。
- wo3 shan1 ting2 kan4 jiu4 qiang2 dong1 ， ci3 jing3 xin1 cheng2 weng1 wei4 shi2 。
- yao2 zhi1 peng3 xi2 zun1 gui1 tu2 ， zhai1 shan1 guan1 kuang4 jin1 he2 ru2 。
- shu1 lai2 po1 yan4 zuo4 li4 rong3 ， feng4 lu4 jin3 ke3 gong1 qi1 nu2 。
- qu1 ting2 ri4 yi2 jian4 guan1 chang2 ， jiao3 xue1 shou3 ban3 chang2 sui1 xu1 。
- bo2 shu1 you3 cheng2 na4 de2 lan3 ， que4 shi4 gu4 yin3 zhen1 qu2 lu2 。
- ji4 sheng1 bin1 wei4 wu2 ren2 wang4 ， wang3 shi2 jiao1 you3 jie1 wu2 yang4 。
- e2 feng1 zhu1 liu2 geng4 hu4 lai2 ， qing1 hu2 ju1 shi4 shi2 xiang1 fang3 。
- zhong1 lang2 si1 hu4 you4 ji4 gui1 ， jiu3 she4 wen2 meng2 qi4 zeng1 zhuang4 。
- wo3 can2 qian3 zhuo1 nan2 qiang2 pei2 ， mei3 yi4 weng1 cai2 zhen1 bei4 xing2 。
- fu2 yi1 zao3 fu4 zhu2 lin2 qi1 ， mo4 qian3 yi2 wen2 zhong4 qian2 bang4 。

## 注释

## 译文

## 赏析
