---
id: liu-zi-hui-xie-qiong
title: 携筇
titlePinyin: xie2 qiong2
titleSlug: xie-qiong
author: 劉子翬
authorPinyin: liu2 zi3 hui1
authorSlug: liu-zi-hui
dynasty: 宋
dynastyPinyin: song4
dynastySlug: song
tags: []
---

## 正文

- 晨起偶無事，携筇出潭川。
- 翩翩雙鳬飛，宛若導我前。
- 林靜滴殘雨，村深澹寒烟。
- 當春足膏澤，俯夏餘清妍。
- 野溜綠交貫，山花紅接連。
- 雄觀發新奇，勝地窮攀緣。
- 據石弄驚急，班荆蔭連卷。
- 幽懷脫塵拘，如超混芒先。
- 向令作興來，未必勝偶然。
- 榮觀事多乖，內取樂乃全。
- 他時誰繼遊，此意遥相傳。

## 拼音

- chen2 qi3 ou3 wu2 shi4 ， xie2 qiong2 chu1 tan2 chuan1 。
- pian1 pian1 shuang1 fu2 fei1 ， wan3 ruo4 dao3 wo3 qian2 。
- lin2 jing4 di1 can2 yu3 ， cun1 shen1 dan4 han2 yan1 。
- dang1 chun1 zu2 gao1 ze2 ， fu3 xia4 yu2 qing1 yan2 。
- ye3 liu1 lü4 jiao1 guan4 ， shan1 hua1 hong2 jie1 lian2 。
- xiong2 guan1 fa1 xin1 qi2 ， sheng4 di4 qiong2 pan1 yuan2 。
- ju4 shi2 nong4 jing1 ji2 ， ban1 jing1 yin1 lian2 juan4 。
- you1 huai2 tuo1 chen2 ju1 ， ru2 chao1 hun4 mang2 xian1 。
- xiang4 ling4 zuo4 xing1 lai2 ， wei4 bi4 sheng4 ou3 ran2 。
- rong2 guan1 shi4 duo1 guai1 ， nei4 qu3 le4 nai3 quan2 。
- ta1 shi2 shui2 ji4 you2 ， ci3 yi4 yao2 xiang4 chuan2 。

## 注释

## 译文

## 赏析
