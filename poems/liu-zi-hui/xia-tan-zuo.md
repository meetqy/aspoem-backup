---
id: liu-zi-hui-xia-tan-zuo
title: 下灘作
titlePinyin: xia4 tan1 zuo4
titleSlug: xia-tan-zuo
author: 劉子翬
authorPinyin: liu2 zi3 hui1
authorSlug: liu-zi-hui
dynasty: 宋
dynastyPinyin: song4
dynastySlug: song
tags: []
---

## 正文

- 青山鎖連環，白間走鳴瀨。
- 迷津毫髮間，舟與危石會。
- 回淵聚浮沫，斷壁餘澎湃。
- 玩奇心若驚，覽景目不逮。
- 悠然一回首，孤驛已茫昧。
- 停橈念經歷，履地猶旋憒。
- 悲風嘯枯林，暮野雲相蓋。
- 隔船聞和歌，沽酒慰疲怠。

## 拼音

- qing1 shan1 suo3 lian2 huan2 ， bai2 jian4 zou3 ming2 lai4 。
- mi2 jin1 hao2 fa4 jian4 ， zhou1 yu3 wei1 shi2 hui4 。
- hui2 yuan1 ju4 fu2 mo4 ， duan4 bi4 yu2 peng2 pai4 。
- wan2 qi2 xin1 ruo4 jing1 ， lan3 jing3 mu4 bu4 dai3 。
- you1 ran2 yi4 hui2 shou3 ， gu1 yi4 yi3 mang2 mei4 。
- ting2 rao2 nian4 jing1 li4 ， lü3 di4 you2 xuan2 kui4 。
- bei1 feng1 xiao4 ku1 lin2 ， mu4 ye3 yun2 xiang1 gai4 。
- ge2 chuan2 wen2 he2 ge1 ， gu1 jiu3 wei4 pi2 dai4 。

## 注释

## 译文

## 赏析
