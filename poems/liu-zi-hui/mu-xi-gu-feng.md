---
id: liu-zi-hui-mu-xi-gu-feng
title: 木犀古風
titlePinyin: mu4 xi1 gu3 feng1
titleSlug: mu-xi-gu-feng
author: 劉子翬
authorPinyin: liu2 zi3 hui1
authorSlug: liu-zi-hui
dynasty: 宋
dynastyPinyin: song4
dynastySlug: song
tags: []
---

## 正文

- 化工吝幽香，斑斑被花木。
- 氤氳寒巖桂，高韵蓋羣馥。
- 無人盡日芳，守志何幽獨。
- 士介恥求知，女貞慚自鬻。
- 淒涼楚山秋，樛枝吐金粟。
- 淺水映輕明，微飆發含蓄。
- 樓端靜忽聞，馬上遥相逐。
- 踟躕爲延竚，但見林巒綠。
- 瓶罌誰折贈，清芬閟廬屋。
- 久處不自知，乍至彌鬰郁。
- 客悲芳歲暮，夢繞寒溪曲。
- 長吟小山詞，古意恐難復。

## 拼音

- hua4 gong1 lin4 you1 xiang1 ， ban1 ban1 bei4 hua1 mu4 。
- yin1 yun1 han2 yan2 gui4 ， gao1 yun4 gai4 qun2 fu4 。
- wu2 ren2 jin4 ri4 fang1 ， shou3 zhi4 he2 you1 du2 。
- shi4 jie4 chi3 qiu2 zhi1 ， nü3 zhen1 can2 zi4 yu4 。
- qi1 liang2 chu3 shan1 qiu1 ， jiu1 zhi1 tu3 jin1 su4 。
- qian3 shui3 ying4 qing1 ming2 ， wei1 biao1 fa1 han2 xu4 。
- lou2 duan1 jing4 hu1 wen2 ， ma3 shang4 yao2 xiang4 zhu2 。
- chi2 chu2 wei2 yan2 zhu4 ， dan4 jian4 lin2 luan2 lü4 。
- ping2 ying1 shui2 zhe2 zeng4 ， qing1 fen1 bi4 lu2 wu1 。
- jiu3 chu3 bu2 zi4 zhi1 ， zha4 zhi4 mi2 yu4 yu4 。
- ke4 bei1 fang1 sui4 mu4 ， meng4 rao4 han2 xi1 qu3 。
- chang2 yin2 xiao3 shan1 ci2 ， gu3 yi4 kong3 nan2 fu4 。

## 注释

## 译文

## 赏析
