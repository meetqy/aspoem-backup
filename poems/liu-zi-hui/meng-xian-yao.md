---
id: liu-zi-hui-meng-xian-yao
title: 夢仙謠
titlePinyin: meng4 xian1 yao2
titleSlug: meng-xian-yao
author: 劉子翬
authorPinyin: liu2 zi3 hui1
authorSlug: liu-zi-hui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 鵝子峰前波色清，劉郎看山無俗情。
- 癯儒自昔有仙骨，夜夢體飛如葉輕。
- 雲中不識朝天路，雙童導我凌空去。
- 側身度巖隈，盤盤復回回。
- 翛然意往形不礙，石窟蘚竇俄天開。
- 乘槎夜泛牛女渡，鞭鸞曉入金銀臺。
- 花深不逢人，時聞佩環聲。
- 仙翁睡起方結襪，見客坦易無崖垠。
- 擊蒙冀垂矜，叩妙獲一言。
- 七情汩心心憒昏，窒慾如水澄其源。
- 臼中㕮咀藥，手撮仍見分。
- 旁有泠泠泉，三潄乃盡吞。
- 駐紅却白非難事，貪生慮死真愚計。
- 當時同遊七姓俱，但記古月成胡字。
- 塵緣未斷不得留，海風吹過蓬瀛洲。
- 覺來窗戶冥曚曉，玉鏡晶晶墮松杪。

## 拼音

- e2 zi3 feng1 qian2 bo1 se4 qing1 ， liu2 lang2 kan4 shan1 wu2 su2 qing2 。
- qu2 ru2 zi4 xi1 you3 xian1 gu3 ， ye4 meng4 ti3 fei1 ru2 ye4 qing1 。
- yun2 zhong1 bu4 shi2 chao2 tian1 lu4 ， shuang1 tong2 dao3 wo3 ling2 kong1 qu4 。
- ce4 shen1 du4 yan2 wei1 ， pan2 pan2 fu4 hui2 hui2 。
- xiao1 ran2 yi4 wang3 xing2 bu2 ai4 ， shi2 ku1 xian3 dou4 e2 tian1 kai1 。
- cheng2 cha2 ye4 fan4 niu2 nü3 du4 ， bian1 luan2 xiao3 ru4 jin1 yin2 tai2 。
- hua1 shen1 bu4 feng2 ren2 ， shi2 wen2 pei4 huan2 sheng1 。
- xian1 weng1 shui4 qi3 fang1 jie2 wa4 ， jian4 ke4 tan3 yi4 wu2 ya2 yin2 。
- ji1 meng2 ji4 chui2 jin1 ， kou4 miao4 huo4 yi4 yan2 。
- qi1 qing2 gu3 xin1 xin1 kui4 hun1 ， zhi4 yu4 ru2 shui3 cheng2 qi2 yuan2 。
- jiu4 zhong1 fu3 zui3 yao4 ， shou3 cuo1 reng2 jian4 fen1 。
- pang2 you3 ling2 ling2 quan2 ， san1 shu4 nai3 jin4 tun1 。
- zhu4 hong2 que4 bai2 fei1 nan2 shi4 ， tan1 sheng1 lü4 si3 zhen1 yu2 ji4 。
- dang1 shi2 tong2 you2 qi1 xing4 ju4 ， dan4 ji4 gu3 yue4 cheng2 hu2 zi4 。
- chen2 yuan2 wei4 duan4 bu4 de2 liu2 ， hai3 feng1 chui1 guo4 peng2 ying2 zhou1 。
- jue2 lai2 chuang1 hu4 ming2 meng2 xiao3 ， yu4 jing4 jing1 jing1 duo4 song1 miao3 。

## 注释

## 译文

## 赏析
