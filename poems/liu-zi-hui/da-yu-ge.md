---
id: liu-zi-hui-da-yu-ge
title: 打魚歌
titlePinyin: da3 yu2 ge1
titleSlug: da-yu-ge
author: 劉子翬
authorPinyin: liu2 zi3 hui1
authorSlug: liu-zi-hui
dynasty: 宋
dynastyPinyin: song4
dynastySlug: song
tags: []
---

## 正文

- 西溪觀魚仍開樽，鳴榔隠隠沈煙村。
- 吾人豈有竭澤意，澒洞四際魚龍奔。
- 驚潛初見穿亂藻，亟遁轉覺迷深源。
- 向非驅迫羣黨聚，罩䍡徒使波濤渾。
- 巨鱗足供數客飽，銀刀瑣碎不足論。
- 吁嗟神物未變化，暴骨砧机寧非寃。
- 江湖萬里厭游泳，失地斗水能爲恩。
- 臨流解網意亦厚，誘以芳餌仍爭吞。
- 因悲摇尾向數罟，豈異俯首縻華軒。
- 慨然投箸起太息，歸思已逐冥鴻鶱。

## 拼音

- xi1 xi1 guan1 yu2 reng2 kai1 zun1 ， ming2 lang2 yin3 yin3 shen3 yan1 cun1 。
- wu2 ren2 qi3 you3 jie2 ze2 yi4 ， hong4 dong4 si4 ji4 yu2 long2 ben1 。
- jing1 qian2 chu1 jian4 chuan1 luan4 zao3 ， ji2 dun4 zhuan3 jue2 mi2 shen1 yuan2 。
- xiang4 fei1 qu1 po4 qun2 dang3 ju4 ， zhao4 䍡 tu2 shi3 bo1 tao1 hun2 。
- ju4 lin2 zu2 gong4 shu4 ke4 bao3 ， yin2 dao1 suo3 sui4 bu4 zu2 lun4 。
- xu1 jie1 shen2 wu4 wei4 bian4 hua4 ， bao4 gu3 zhen1 ji1 ning2 fei1 yuan1 。
- jiang1 hu2 wan4 li3 yan4 you2 yong3 ， shi1 di4 dou4 shui3 neng2 wei2 en1 。
- lin2 liu2 jie3 wang3 yi4 yi4 hou4 ， you4 yi3 fang1 er3 reng2 zheng1 tun1 。
- yin1 bei1 yao2 wei3 xiang4 shu4 gu3 ， qi3 yi4 fu3 shou3 mi2 hua2 xuan1 。
- kai3 ran2 tou2 zhu4 qi3 tai4 xi1 ， gui1 si1 yi3 zhu2 ming2 hong2 xian1 。

## 注释

## 译文

## 赏析
