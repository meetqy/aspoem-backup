---
id: liu-zi-hui-xun-zhai-ou-shu
title: 巡寨偶書
titlePinyin: xun2 zhai4 ou3 shu1
titleSlug: xun-zhai-ou-shu
author: 劉子翬
authorPinyin: liu2 zi3 hui1
authorSlug: liu-zi-hui
dynasty: 宋
dynastyPinyin: song4
dynastySlug: song
tags: []
---

## 正文

- 窮寇轉趨海，吾邦備宜先。
- 連年戍役頻，徵兵及漁佃。
- 扶戈或稚齒，嬰胄仍華顛。
- 未知戎伍肅，朱旗亂長阡。
- 林端晚燧發，石際飛梯懸。
- 崎嶇樵牧地，萬竈生浮烟。
- 我行視營柵，兒戲端可憐。
- 倚茲形勢險，寇至常遷延。
- 羣兇昔吾軍，赤指抨鳴弦。
- 防胡屢瓦解，合寇俄星連。
- 猶多燕趙兒，意氣非當年。
- 駢車載珍寶，結騎馳嬋娟。
- 時危天稔亂，事豈汝能專。
- 怒風飛驚濤，河梁失歸船。
- 四顧天地黑，攬衣思茫然。

## 拼音

- qiong2 kou4 zhuan3 qu1 hai3 ， wu2 bang1 bei4 yi2 xian1 。
- lian2 nian2 shu4 yi4 bin1 ， zheng1 bing1 ji2 yu2 dian4 。
- fu2 ge1 huo4 zhi4 chi3 ， ying1 zhou4 reng2 hua2 dian1 。
- wei4 zhi1 rong2 wu3 su4 ， zhu1 qi2 luan4 chang2 qian1 。
- lin2 duan1 wan3 sui4 fa1 ， shi2 ji4 fei1 ti1 xuan2 。
- qi2 qu1 qiao2 mu4 di4 ， wan4 zao4 sheng1 fu2 yan1 。
- wo3 xing2 shi4 ying2 shan1 ， er2 xi4 duan1 ke3 lian2 。
- yi3 zi1 xing2 shi4 xian3 ， kou4 zhi4 chang2 qian1 yan2 。
- qun2 xiong1 xi1 wu2 jun1 ， chi4 zhi3 peng1 ming2 xian2 。
- fang2 hu2 lü3 wa3 jie3 ， he2 kou4 e2 xing1 lian2 。
- you2 duo1 yan4 zhao4 er2 ， yi4 qi4 fei1 dang1 nian2 。
- pian2 ju1 zai4 zhen1 bao3 ， jie2 qi2 chi2 chan2 juan1 。
- shi2 wei1 tian1 ren3 luan4 ， shi4 qi3 ru3 neng2 zhuan1 。
- nu4 feng1 fei1 jing1 tao1 ， he2 liang2 shi1 gui1 chuan2 。
- si4 gu4 tian1 di4 hei1 ， lan3 yi1 si1 mang2 ran2 。

## 注释

## 译文

## 赏析
