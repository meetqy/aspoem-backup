---
id: liu-zi-hui-zui-ge-zeng-jin-yuan-bai
title: 醉歌贈金元白
titlePinyin: zui4 ge1 zeng4 jin1 yuan2 bai2
titleSlug: zui-ge-zeng-jin-yuan-bai
author: 劉子翬
authorPinyin: liu2 zi3 hui1
authorSlug: liu-zi-hui
dynasty: 宋
dynastyPinyin: song4
dynastySlug: song
tags: []
---

## 正文

- 南游會稽今十年，重來風物皆依然。
- 一時冠蓋零落盡，故人獨老空江邊。
- 西陵倉曹實冗散，出無車馬衆所憐。
- 江亭曳履偶識面，凜凜瘦骨餘雙顴。
- 談兵自是一敵國，屢薦不用寧非天。
- 胸中跧伏萬貔虎，靜若女子容娟娟。
- 我家光祿新出塞，羣彥入幕君宜先。
- 自言衰髮已種種，豈復有意仍騰騫。
- 强飯廉頗思故國，據鞍馬援忘華顛。
- 只今左臂雖小病，尚想攬轡能周旋。
- 興來且酌杯中酒，邊庭消息君知否。
- 經天太一位臨坎，干戈喪亂已經久。
- 南關兵敗上將戮，太原城破羣胡守。
- 嗚呼國步危若此，每惜壯士時難偶。
- 猝嗟未是真英雄，綸巾羽扇聊從容。
- 何當矍鑠渡河去，一洗塞北烟塵空。

## 拼音

- nan2 you2 hui4 ji1 jin1 shi2 nian2 ， zhong4 lai2 feng1 wu4 jie1 yi1 ran2 。
- yi4 shi2 guan1 gai4 ling2 luo4 jin4 ， gu4 ren2 du2 lao3 kong1 jiang1 bian1 。
- xi1 ling2 cang1 cao2 shi2 rong3 san4 ， chu1 wu2 ju1 ma3 zhong4 suo3 lian2 。
- jiang1 ting2 ye4 lü3 ou3 shi2 mian4 ， lin3 lin3 shou4 gu3 yu2 shuang1 quan2 。
- tan2 bing1 zi4 shi4 yi4 di2 guo2 ， lü3 jian4 bu2 yong4 ning2 fei1 tian1 。
- xiong1 zhong1 quan2 fu2 wan4 pi2 hu3 ， jing4 ruo4 nü3 zi3 rong2 juan1 juan1 。
- wo3 jia1 guang1 lu4 xin1 chu1 sai4 ， qun2 yan4 ru4 mu4 jun1 yi2 xian1 。
- zi4 yan2 shuai1 fa4 yi3 zhong3 zhong3 ， qi3 fu4 you3 yi4 reng2 teng2 qian1 。
- qiang2 fan4 lian2 po1 si1 gu4 guo2 ， ju4 an1 ma3 yuan2 wang4 hua2 dian1 。
- zhi1 jin1 zuo3 bi4 sui1 xiao3 bing4 ， shang4 xiang3 lan3 pei4 neng2 zhou1 xuan2 。
- xing1 lai2 qie3 zhuo2 bei1 zhong1 jiu3 ， bian1 ting2 xiao1 xi0 jun1 zhi1 fou3 。
- jing1 tian1 tai4 yi2 wei4 lin2 kan3 ， gan1 ge1 sang1 luan4 yi3 jing1 jiu3 。
- nan2 guan1 bing1 bai4 shang4 jiang1 lu4 ， tai4 yuan2 cheng2 po4 qun2 hu2 shou3 。
- wu1 hu1 guo2 bu4 wei1 ruo4 ci3 ， mei3 xi1 zhuang4 shi4 shi2 nan2 ou3 。
- cu4 jie1 wei4 shi4 zhen1 ying1 xiong2 ， lun2 jin1 yu3 shan4 liao2 cong2 rong2 。
- he2 dang1 jue2 shuo4 du4 he2 qu4 ， yi4 xi3 sai4 bei3 yan1 chen2 kong1 。

## 注释

## 译文

## 赏析
