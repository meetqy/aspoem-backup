---
id: liu-zi-hui-jian-kang-liu-gan-song
title: 建康六感 宋
titlePinyin: jian4 kang1 liu4 gan3   song4
titleSlug: jian-kang-liu-gan-song
author: 劉子翬
authorPinyin: liu2 zi3 hui1
authorSlug: liu-zi-hui
dynasty: 宋
dynastyPinyin: song4
dynastySlug: song
tags: []
---

## 正文

- 寄奴真偉人，落拓龍潛地。
- 據筵呼五木，已有吞世氣。
- 世期值陽九，天綱日淪替。
- 偏邦或跨州，卑號猶稱帝。
- 匪乘艱棘運，英姿疇能濟。
- 南戡奠番禺，西狩澄涇渭。
- 功雖與世隆，道亦因人廢。
- 緬懷揖讓風，黄屋身如寄。
- 頹波日奔迫，夜壑遷神器。
- 巢由獨賢哉，高縱邈難繼。

## 拼音

- ji4 nu2 zhen1 wei3 ren2 ， luo4 tuo4 long2 qian2 di4 。
- ju4 yan2 hu1 wu3 mu4 ， yi3 you3 tun1 shi4 qi4 。
- shi4 qi1 zhi2 yang2 jiu3 ， tian1 gang1 ri4 lun2 ti4 。
- pian1 bang1 huo4 kua4 zhou1 ， bei1 hao4 you2 cheng1 di4 。
- fei3 cheng2 jian1 ji2 yun4 ， ying1 zi1 chou2 neng2 ji4 。
- nan2 kan1 dian4 pan1 yu2 ， xi1 shou4 cheng2 jing1 wei4 。
- gong1 sui1 yu3 shi4 long2 ， dao4 yi4 yin1 ren2 fei4 。
- mian3 huai2 yi1 rang4 feng1 ， huang2 wu1 shen1 ru2 ji4 。
- tui2 bo1 ri4 ben1 po4 ， ye4 he4 qian1 shen2 qi4 。
- chao2 you2 du2 xian2 zai1 ， gao1 zong4 miao3 nan2 ji4 。

## 注释

## 译文

## 赏析
