---
id: liu-zi-hui-ru-bai-shui-fang-liu-zhi-zhong-kun-zhong
title: 入白水訪劉致中昆仲
titlePinyin: ru4 bai2 shui3 fang3 liu2 zhi4 zhong1 kun1 zhong4
titleSlug: ru-bai-shui-fang-liu-zhi-zhong-kun-zhong
author: 劉子翬
authorPinyin: liu2 zi3 hui1
authorSlug: liu-zi-hui
dynasty: 宋
dynastyPinyin: song4
dynastySlug: song
tags: []
---

## 正文

- 夜雨歇清曉，山椒雲氣昏。
- 駕言聊出遊，窈窕窮川原。
- 側帽避橫篠，揚袪障晴暾。
- 春泉散石壁，細草羅丘園。
- 陟峻已逾嶺，窺深更緣源。
- 喬松傍澗折，垂柯激潺湲。
- 過籟寒慘慘，驚林白翻翻。
- 造幽景寥閴，勝絕難具論。
- 僕夫知余樂，踟躕爲停軒。
- 惜無徙倚地，時來此開樽。
- 暮投鵝峯宿，青燈耿柴門。
- 相從二三子，交情久彌敦。
- 談玄測彖象，攬佩紉蘭蓀。
- 願言固所懷，丘壑吾道尊。

## 拼音

- ye4 yu3 xie1 qing1 xiao3 ， shan1 jiao1 yun2 qi4 hun1 。
- jia4 yan2 liao2 chu1 you2 ， yao3 tiao3 qiong2 chuan1 yuan2 。
- ce4 mao4 bi4 heng2 xiao3 ， yang2 qu1 zhang4 qing2 tun1 。
- chun1 quan2 san4 shi2 bi4 ， xi4 cao3 luo2 qiu1 yuan2 。
- zhi4 jun4 yi3 yu2 ling3 ， kui1 shen1 geng4 yuan2 yuan2 。
- qiao2 song1 bang4 jian4 zhe2 ， chui2 ke1 ji1 chan2 yuan2 。
- guo4 lai4 han2 can3 can3 ， jing1 lin2 bai2 fan1 fan1 。
- zao4 you1 jing3 liao2 qu4 ， sheng4 jue2 nan2 ju4 lun4 。
- pu2 fu1 zhi1 yu2 le4 ， chi2 chu2 wei2 ting2 xuan1 。
- xi1 wu2 xi3 yi3 di4 ， shi2 lai2 ci3 kai1 zun1 。
- mu4 tou2 e2 feng1 su4 ， qing1 deng1 geng3 chai2 men2 。
- xiang1 cong2 er4 san1 zi3 ， jiao1 qing0 jiu3 mi2 dun1 。
- tan2 xuan2 ce4 tuan4 xiang4 ， lan3 pei4 ren4 lan2 sun1 。
- yuan4 yan2 gu4 suo3 huai2 ， qiu1 he4 wu2 dao4 zun1 。

## 注释

## 译文

## 赏析
