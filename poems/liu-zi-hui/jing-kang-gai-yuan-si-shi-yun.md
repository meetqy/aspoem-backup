---
id: liu-zi-hui-jing-kang-gai-yuan-si-shi-yun
title: 靖康改元四十韵
titlePinyin: jing4 kang1 gai3 yuan2 si4 shi2 yun4
titleSlug: jing-kang-gai-yuan-si-shi-yun
author: 劉子翬
authorPinyin: liu2 zi3 hui1
authorSlug: liu-zi-hui
dynasty: 宋
dynastyPinyin: song4
dynastySlug: song
tags: []
---

## 正文

- 肉食開邊釁，天驕負漢恩。
- 陰謀招叛將，喋血犯中原。
- 飲馬江河竭，鳴笳宇宙喧。
- 氛埃纏帝座，猰貐吠宮垣。
- 鼓銳梯飛壁，彎强矢及門。
- 黔黎驚瓦解，冠蓋盡星奔。
- 走轍秦城地，浮航楚峽村。
- 畫堂空鎖鑰，樂府散嬋媛。
- 夜詔聞傳璽，春王記改元。
- 三辰光盡匿，四海浪橫翻。
- 伏閣惟羣彥，興邦在一言。
- 雉城期必守，虎旅更增屯。
- 龍困雖憂蟻，牛羸尚覆豚。
- 謀成擒頡利，義可絕烏孫。
- 堅壁師彌老，窮兵火自燔。
- 鈎魚猶假息，幕燕暫游魂。
- 懇款情先露，誅鉏黨實繁。
- 橫磨非嗜殺，下策且和番。
- 割地煩專使，要盟脅至尊。
- 賜弓垂拱殿，留宴玉津園。
- 回騎桑乾北，游軍廣武原。
- 驅馳無立草，剖斲露空墳。
- 太子悲秦粟，明妃泣漢軒。
- 敵情終未測，鄰好久宜敦。
- 晉趙封疆遠，金湯阻固存。
- 短衣求李廣，長嘯得劉琨。
- 御極朝儀盛，臚傳詔語溫。
- 神霄分別仗，法駕引雙轅。
- 內柳東風軟，宮花麗日暄。
- 閭閻多喜氣，簫鼓送芳樽。
- 運契天同力，時危禍有根。
- 覆車宜自戒，曲突更深論。
- 落拓江南士，飄零塞北藩。
- 蚤嘗專翰墨，晚厭屬櫜鞬。
- 拔劍思摩壘，懷書擬叩閽。
- 蹉跎謀不遂，感激氣潛吞。
- 野迥寒烽照，樓高暮雨昏。
- 望鄉心恍惘，憂國涕潺湲。
- 仄席勤諮訪，垂紳樂引援。
- 鵷鸞方競集，短翼待騰鶱。

## 拼音

- rou4 shi2 kai1 bian1 xin4 ， tian1 jiao1 fu4 han4 en1 。
- yin1 mou2 zhao1 pan4 jiang1 ， die2 xue4 fan4 zhong1 yuan2 。
- yin3 ma3 jiang1 he2 jie2 ， ming2 jia1 yu3 zhou4 xuan1 。
- fen1 ai1 chan2 di4 zuo4 ， ya4 yu3 fei4 gong1 yuan2 。
- gu3 rui4 ti1 fei1 bi4 ， wan1 qiang2 shi3 ji2 men2 。
- qian2 li2 jing1 wa3 jie3 ， guan1 gai4 jin4 xing1 ben1 。
- zou3 zhe2 qin2 cheng2 di4 ， fu2 hang2 chu3 xia2 cun1 。
- hua4 tang2 kong1 suo3 yue4 ， le4 fu3 san4 chan2 yuan4 。
- ye4 zhao4 wen2 chuan2 xi3 ， chun1 wang2 ji4 gai3 yuan2 。
- san1 chen2 guang1 jin4 ni4 ， si4 hai3 lang4 heng2 fan1 。
- fu2 ge2 wei2 qun2 yan4 ， xing1 bang1 zai4 yi4 yan2 。
- zhi4 cheng2 qi1 bi4 shou3 ， hu3 lü3 geng4 zeng1 tun2 。
- long2 kun4 sui1 you1 yi3 ， niu2 lei2 shang4 fu4 tun2 。
- mou2 cheng2 qin2 jie2 li4 ， yi4 ke3 jue2 wu1 sun1 。
- jian1 bi4 shi1 mi2 lao3 ， qiong2 bing1 huo3 zi4 fan2 。
- gou1 yu2 you2 jia3 xi1 ， mu4 yan4 zan4 you2 hun2 。
- ken3 kuan3 qing2 xian1 lu4 ， zhu1 chu2 dang3 shi2 fan2 。
- heng2 mo2 fei1 shi4 sha1 ， xia4 ce4 qie3 he2 fan1 。
- ge1 di4 fan2 zhuan1 shi3 ， yao1 meng2 xie2 zhi4 zun1 。
- ci4 gong1 chui2 gong3 dian4 ， liu2 yan4 yu4 jin1 yuan2 。
- hui2 qi2 sang1 qian2 bei3 ， you2 jun1 guang3 wu3 yuan2 。
- qu1 chi2 wu2 li4 cao3 ， pou1 zhuo2 lu4 kong1 fen2 。
- tai4 zi3 bei1 qin2 su4 ， ming2 fei1 qi4 han4 xuan1 。
- di2 qing2 zhong1 wei4 ce4 ， lin2 hao3 jiu3 yi2 dun1 。
- jin4 zhao4 feng1 jiang1 yuan3 ， jin1 tang1 zu3 gu4 cun2 。
- duan3 yi1 qiu2 li3 guang3 ， chang2 xiao4 de2 liu2 kun1 。
- yu4 ji2 chao2 yi2 sheng4 ， lu2 chuan2 zhao4 yu3 wen1 。
- shen2 xiao1 fen1 bie2 zhang4 ， fa3 jia4 yin3 shuang1 yuan2 。
- nei4 liu3 dong1 feng1 ruan3 ， gong1 hua1 li2 ri4 xuan1 。
- lü2 yan2 duo1 xi3 qi4 ， xiao1 gu3 song4 fang1 zun1 。
- yun4 qi4 tian1 tong2 li4 ， shi2 wei1 huo4 you3 gen1 。
- fu4 ju1 yi2 zi4 jie4 ， qu3 tu1 geng4 shen1 lun4 。
- luo4 tuo4 jiang1 nan2 shi4 ， piao1 ling2 sai4 bei3 fan1 。
- zao3 chang2 zhuan1 han4 mo4 ， wan3 yan4 shu3 gao1 jian1 。
- ba2 jian4 si1 mo2 lei3 ， huai2 shu1 ni3 kou4 hun1 。
- cuo1 tuo2 mou2 bu2 sui4 ， gan3 ji1 qi4 qian2 tun1 。
- ye3 jiong3 han2 feng1 zhao4 ， lou2 gao1 mu4 yu3 hun1 。
- wang4 xiang1 xin1 huang3 wang3 ， you1 guo2 ti4 chan2 yuan2 。
- ze4 xi2 qin2 zi1 fang3 ， chui2 shen1 le4 yin3 yuan2 。
- yuan1 luan2 fang1 jing4 ji2 ， duan3 yi4 dai4 teng2 xian1 。

## 注释

## 译文

## 赏析
