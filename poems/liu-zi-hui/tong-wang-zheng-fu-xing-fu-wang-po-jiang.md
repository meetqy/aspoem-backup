---
id: liu-zi-hui-tong-wang-zheng-fu-xing-fu-wang-po-jiang
title: 同汪正夫行夫望鄱江
titlePinyin: tong2 wang1 zheng4 fu1 xing2 fu1 wang4 po2 jiang1
titleSlug: tong-wang-zheng-fu-xing-fu-wang-po-jiang
author: 劉子翬
authorPinyin: liu2 zi3 hui1
authorSlug: liu-zi-hui
dynasty: 宋
dynastyPinyin: song4
dynastySlug: song
tags: []
---

## 正文

- 夜夢鄱江清，曉踏鄱陽縣。
- 雲濤著眼新，還疑夢中見。
- 寒聲彭蠡合，凍色廬峰現。
- 時方冬氣深，水縮川原變。
- 連沙突堆阜，派港分組練。
- 蕭蕭蓬鬢風，瑟瑟葭叢霰。
- 奇觀信幽絕，領略殊未遍。
- 何當烟艇高，載我行鏡面。
- 二難今勝流，愛客移清燕。
- 飲酣生泰和，語妙融交戰。
- 衰遲百不堪，一快天與便。
- 回筇晚霽中，路壓滄浪轉。
- 波光似留人，隨裾蕩華絢。

## 拼音

- ye4 meng4 po2 jiang1 qing1 ， xiao3 ta4 po2 yang2 xian4 。
- yun2 tao1 zhu4 yan3 xin1 ， huan2 yi2 meng4 zhong1 jian4 。
- han2 sheng1 peng2 li2 he2 ， dong4 se4 lu2 feng1 xian4 。
- shi2 fang1 dong1 qi4 shen1 ， shui3 suo1 chuan1 yuan2 bian4 。
- lian2 sha1 tu1 dui1 fu4 ， pai4 gang3 fen1 zu3 lian4 。
- xiao1 xiao1 peng2 bin4 feng1 ， se4 se4 jia1 cong2 xian4 。
- qi2 guan1 xin4 you1 jue2 ， ling3 lüe4 shu1 wei4 bian4 。
- he2 dang1 yan1 ting3 gao1 ， zai4 wo3 xing2 jing4 mian4 。
- er4 nan2 jin1 sheng4 liu2 ， ai4 ke4 yi2 qing1 yan4 。
- yin3 han1 sheng1 tai4 he2 ， yu3 miao4 rong2 jiao1 zhan4 。
- shuai1 chi2 bai3 bu4 kan1 ， yi2 kuai4 tian1 yu3 bian4 。
- hui2 qiong2 wan3 ji4 zhong1 ， lu4 ya1 cang1 lang4 zhuan3 。
- bo1 guang1 si4 liu2 ren2 ， sui2 ju1 dang4 hua2 xuan4 。

## 注释

## 译文

## 赏析
