---
id: liu-zi-hui-guo-chu-huai-wang-miao
title: 過楚懷王廟
titlePinyin: guo4 chu3 huai2 wang2 miao4
titleSlug: guo-chu-huai-wang-miao
author: 劉子翬
authorPinyin: liu2 zi3 hui1
authorSlug: liu-zi-hui
dynasty: 宋
dynastyPinyin: song4
dynastySlug: song
tags: []
---

## 正文

- 割據銷殘運，并吞息戰塵。
- 遺民猶憫楚，三戶欲亡秦。
- 念昔懷王立，潛圖霸業新。
- 降顔欣接士，薄伐屢窺鄰。
- 慷慨心何壯，囏難勢未伸。
- 干戈憐暴骨，玉帛更和親。
- 末路人多詐，輕謀禍及身。
- 單車行凜慄，伏甲變逡巡。
- 鹿走章臺下，龍沉渭水濱。
- 素棺歸慘淡，故老恨酸辛。
- 歲月今何在，興亡迹已陳。
- 愁陰生古廟，翠蔓鎖重闉。
- 有客投清酹，臨江憶放臣。
- 聽讒雖主惑，多難亦時屯。
- 憤氣摩星斗，哀詞動鬼神。
- 飄零瓊玉佩，寂寞蕙蘭春。
- 毀譽千年定，窮通一死均。
- 招魂嗟已矣，抱石想漂淪。
- 戀戀空回首，行行欲問津。
- 潸然憂國淚，今古獨醒人。

## 拼音

- ge1 ju4 xiao1 can2 yun4 ， bing4 tun1 xi1 zhan4 chen2 。
- yi2 min2 you2 min3 chu3 ， san1 hu4 yu4 wang2 qin2 。
- nian4 xi1 huai2 wang2 li4 ， qian2 tu2 ba4 ye4 xin1 。
- jiang4 yan2 xin1 jie1 shi4 ， bao2 fa2 lü3 kui1 lin2 。
- kang1 kai3 xin1 he2 zhuang4 ， jian1 nan2 shi4 wei4 shen1 。
- gan1 ge1 lian2 bao4 gu3 ， yu4 bo2 geng4 he2 qin1 。
- mo4 lu4 ren2 duo1 zha4 ， qing1 mou2 huo4 ji2 shen1 。
- dan1 ju1 xing2 lin3 li4 ， fu2 jia3 bian4 qun1 xun2 。
- lu4 zou3 zhang1 tai2 xia4 ， long2 chen2 wei4 shui3 bin1 。
- su4 guan1 gui1 can3 dan4 ， gu4 lao3 hen4 suan1 xin1 。
- sui4 yue4 jin1 he2 zai4 ， xing1 wang2 ji4 yi3 chen2 。
- chou2 yin1 sheng1 gu3 miao4 ， cui4 man4 suo3 zhong4 yin1 。
- you3 ke4 tou2 qing1 lei4 ， lin2 jiang1 yi4 fang4 chen2 。
- ting1 chan2 sui1 zhu3 huo4 ， duo1 nan2 yi4 shi2 tun2 。
- fen4 qi4 mo2 xing1 dou3 ， ai1 ci2 dong4 gui3 shen2 。
- piao1 ling2 qiong2 yu4 pei4 ， ji4 mo4 hui4 lan2 chun1 。
- hui3 yu4 qian1 nian2 ding4 ， qiong2 tong1 yi4 si3 jun1 。
- zhao1 hun2 jie1 yi3 yi3 ， bao4 shi2 xiang3 piao1 lun2 。
- lian4 lian4 kong1 hui2 shou3 ， hang2 hang2 yu4 wen4 jin1 。
- shan1 ran2 you1 guo2 lei4 ， jin1 gu3 du2 xing3 ren2 。

## 注释

## 译文

## 赏析
