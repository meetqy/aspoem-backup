---
id: liu-zi-hui-tong-hu-yuan-zhong-wu-gong-lu-you-qing-tuan-ting-fu-shi-de-liu-zi
title: 同胡原仲吳公路遊清湍亭賦詩得流字
titlePinyin: tong2 hu2 yuan2 zhong4 wu2 gong1 lu4 you2 qing1 tuan1 ting2 fu4 shi1 de2 liu2 zi4
titleSlug: tong-hu-yuan-zhong-wu-gong-lu-you-qing-tuan-ting-fu-shi-de-liu-zi
author: 劉子翬
authorPinyin: liu2 zi3 hui1
authorSlug: liu-zi-hui
dynasty: 宋
dynastyPinyin: song4
dynastySlug: song
tags: []
---

## 正文

- 出山曾幾時，桂露颯已秋。
- 興來任兩屐，散此默默憂。
- 嵐光近仍滅，鳥語靜忽流。
- 新亭迥臨危，急澗循巖陬。
- 上有獨樹蔭，下有鳴湍幽。
- 長飆一振蕩，俯仰聞颼飀。
- 平生塵累心，浄盡迥此遊。
- 徘徊嘯詠發，瞻眺窮林丘。
- 天寒雲已歸，山好客自留。
- 悠然百不知，日月過則休。
- 人生樂在我，何必遂所求。

## 拼音

- chu1 shan1 ceng2 ji1 shi2 ， gui4 lu4 sa4 yi3 qiu1 。
- xing1 lai2 ren4 liang3 ji1 ， san4 ci3 mo4 mo4 you1 。
- lan2 guang1 jin4 reng2 mie4 ， niao3 yu3 jing4 hu1 liu2 。
- xin1 ting2 jiong3 lin2 wei1 ， ji2 jian4 xun2 yan2 zou1 。
- shang4 you3 du2 shu4 yin1 ， xia4 you3 ming2 tuan1 you1 。
- chang2 biao1 yi2 zhen4 dang4 ， fu3 yang3 wen2 sou1 liu2 。
- ping2 sheng1 chen2 lei4 xin1 ， jing4 jin4 jiong3 ci3 you2 。
- pai2 huai2 xiao4 yong3 fa1 ， zhan1 tiao4 qiong2 lin2 qiu1 。
- tian1 han2 yun2 yi3 gui1 ， shan1 hao4 ke4 zi4 liu2 。
- you1 ran2 bai3 bu4 zhi1 ， ri4 yue4 guo4 ze2 xiu1 。
- ren2 sheng1 le4 zai4 wo3 ， he2 bi4 sui4 suo3 qiu2 。

## 注释

## 译文

## 赏析
