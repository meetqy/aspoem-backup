---
id: liu-zi-hui-yu-chun-chen-yuan-zhong-wen-qi-zhu-yu-geng
title: 與純臣原仲溫其煮魚羹
titlePinyin: yu3 chun2 chen2 yuan2 zhong4 wen1 qi2 zhu3 yu2 geng1
titleSlug: yu-chun-chen-yuan-zhong-wen-qi-zhu-yu-geng
author: 劉子翬
authorPinyin: liu2 zi3 hui1
authorSlug: liu-zi-hui
dynasty: 宋
dynastyPinyin: song4
dynastySlug: song
tags: []
---

## 正文

- 衆賓會高堂，嘉魚脫重淵。
- 霜鰓尚呀呷，綠藻仍牽連。
- 厨人起揎袖，刀机鳴鏗然。
- 斷尾頳縠碎，批鱗玉花翩。
- 雲雷蓊深釜，清香已遥傳。
- 投葱裂素絲，裁薑落金錢。
- 陶甌舉筠箸，更覺真味全。
- 細紋松江鱸，縮頸槎頭鯿。
- 吾儕但知飽，美惡無棄捐。
- 何論調羹手，聊復試小鮮。

## 拼音

- zhong4 bin1 hui4 gao1 tang2 ， jia1 yu2 tuo1 zhong4 yuan1 。
- shuang1 sai1 shang4 ya0 xia1 ， lü4 zao3 reng2 qian1 lian2 。
- chu2 ren2 qi3 xuan1 xiu4 ， dao1 ji1 ming2 keng1 ran2 。
- duan4 wei3 cheng1 hu2 sui4 ， pi1 lin2 yu4 hua1 pian1 。
- yun2 lei2 weng3 shen1 fu3 ， qing1 xiang1 yi3 yao2 chuan2 。
- tou2 cong1 lie4 su4 si1 ， cai2 jiang1 luo4 jin1 qian2 。
- tao2 ou1 ju3 yun2 zhu4 ， geng4 jue2 zhen1 wei4 quan2 。
- xi4 wen2 song1 jiang1 lu2 ， suo1 jing3 cha2 tou2 bian1 。
- wu2 chai2 dan4 zhi1 bao3 ， mei3 e4 wu2 qi4 juan1 。
- he2 lun4 diao4 geng1 shou3 ， liao2 fu4 shi4 xiao3 xian1 。

## 注释

## 译文

## 赏析
