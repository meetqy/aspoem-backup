---
id: liu-zi-hui-yun-yan-zhu-yuan-er-shan-ju-yu-zhao-ke-san-yue-er-shi-yi-ri-sui-fan-yu-zhu-yuan-an-mou-zhu-ye-ze-huo-ye-liu-qi-zhong-you-yue-bu-zhi-wu-zhou-bao-you-de-hua-liu-zhi-zhong-ji-gong-wang-liu-cai-zhong-chen-sheng-shu-mou-hui-yan-cong-rong-bian-lun-huai-bao-shen-shi-yin-fu-shi-yi-ji-zhi
title: 雲巖竹源二禪俱與招客三月二十一日遂飯于竹源庵謀諸野則獲也劉奇仲有約不至吳周寶游德華劉致中暨公望劉才仲陳聖叔某會焉從容辯論懷抱甚適因賦詩以紀之
titlePinyin: yun2 yan2 zhu2 yuan2 er4 shan4 ju4 yu3 zhao1 ke4 san1 yue4 er4 shi2 yi1 ri4 sui4 fan4 yu2 zhu2 yuan2 an1 mou2 zhu1 ye3 ze2 huo4 ye3 liu2 qi2 zhong4 you3 yue1 bu2 zhi4 wu2 zhou1 bao3 you2 de2 hua2 liu2 zhi4 zhong1 ji4 gong1 wang4 liu2 cai2 zhong4 chen2 sheng4 shu1 mou3 hui4 yan1 cong2 rong2 bian4 lun4 huai2 bao4 shen4 shi4 yin1 fu4 shi1 yi3 ji4 zhi1
titleSlug: yun-yan-zhu-yuan-er-shan-ju-yu-zhao-ke-san-yue-er-shi-yi-ri-sui-fan-yu-zhu-yuan-an-mou-zhu-ye-ze-huo-ye-liu-qi-zhong-you-yue-bu-zhi-wu-zhou-bao-you-de-hua-liu-zhi-zhong-ji-gong-wang-liu-cai-zhong-chen-sheng-shu-mou-hui-yan-cong-rong-bian-lun-huai-bao-shen-shi-yin-fu-shi-yi-ji-zhi
author: 劉子翬
authorPinyin: liu2 zi3 hui1
authorSlug: liu-zi-hui
dynasty: 宋
dynastyPinyin: song4
dynastySlug: song
tags: []
---

## 正文

- 雲巖市聲中，竹源山色處。
- 平生幾兩屐，惟樂取意去。
- 晨光霽老春，飛蓋雙溪路。
- 沙平水漫流，雲散天全露。
- 逶迤經淺坂，窈窕穿崇樹。
- 綠登方怒舒，紅竟忽繁雨。
- 斯焉得小休，境熟來已屢。
- 徵君常主盟，呼吸名勝聚。
- 子休心鐵石，太叔語韶頀。
- 鼎鼎吳劉陳，俱有不凡度。
- 余衰氣不華，清遨慚輒與。
- 未渠推遠之，政以枵然故。
- 九賓既雲集，一士乃鴻翥。
- 毋多溷幽人，蔬茗煩草具。
- 叢談雜莊謔，泛閲披黄素。
- 豐鎸辨活筆，始畫窮真數。
- 解衣半日許，萬古回胸膆。
- 西窗引虛明，汛灑延晚步。
- 懶身厭依隨，靜若超羈馭。
- 博山真起予，浮烟一枝騖。

## 拼音

- yun2 yan2 shi4 sheng1 zhong1 ， zhu2 yuan2 shan1 se4 chu3 。
- ping2 sheng1 ji1 liang3 ji1 ， wei2 le4 qu3 yi4 qu4 。
- chen2 guang1 ji4 lao3 chun1 ， fei1 gai4 shuang1 xi1 lu4 。
- sha1 ping2 shui3 man4 liu2 ， yun2 san4 tian1 quan2 lu4 。
- wei1 yi2 jing1 qian3 ban3 ， yao3 tiao3 chuan1 chong2 shu4 。
- lü4 deng1 fang1 nu4 shu1 ， hong2 jing4 hu1 fan2 yu3 。
- si1 yan1 de2 xiao3 xiu1 ， jing4 shu2 lai2 yi3 lü3 。
- zhi3 jun1 chang2 zhu3 meng2 ， hu1 xi1 ming2 sheng4 ju4 。
- zi3 xiu1 xin1 tie3 shi2 ， tai4 shu1 yu3 shao2 hu4 。
- ding3 ding3 wu2 liu2 chen2 ， ju4 you3 bu4 fan2 du4 。
- yu2 shuai1 qi4 bu4 hua2 ， qing1 ao2 can2 zhe2 yu3 。
- wei4 qu2 tui1 yuan3 zhi1 ， zheng4 yi3 xiao1 ran2 gu4 。
- jiu3 bin1 ji4 yun2 ji2 ， yi2 shi4 nai3 hong2 zhu4 。
- wu2 duo1 hun4 you1 ren2 ， shu1 ming2 fan2 cao3 ju4 。
- cong2 tan2 za2 zhuang1 xue4 ， fan4 yue4 pi1 huang2 su4 。
- feng1 juan1 bian4 huo2 bi3 ， shi3 hua4 qiong2 zhen1 shu4 。
- jie3 yi1 ban4 ri4 xu1 ， wan4 gu3 hui2 xiong1 su4 。
- xi1 chuang1 yin3 xu1 ming2 ， xun4 sa3 yan2 wan3 bu4 。
- lan3 shen1 yan4 yi1 sui2 ， jing4 ruo4 chao1 ji1 yu4 。
- bo2 shan1 zhen1 qi3 yu3 ， fu2 yan1 yi4 zhi1 wu4 。

## 注释

## 译文

## 赏析
