---
id: liu-zi-hui-ye-xing-tan-xi-shang-nian-zhong-yuan-zhi-zhong-qiao-nian-mao-yuan-bo-da-jie-you-ru-shan-qi-yi-shi-qu-zhi
title: 夜行潭溪上念仲原致中喬年茂元伯達皆有入山期以詩趣之
titlePinyin: ye4 xing2 tan2 xi1 shang4 nian4 zhong4 yuan2 zhi4 zhong1 qiao2 nian2 mao4 yuan2 bo2 da2 jie1 you3 ru4 shan1 qi1 yi3 shi1 qu4 zhi1
titleSlug: ye-xing-tan-xi-shang-nian-zhong-yuan-zhi-zhong-qiao-nian-mao-yuan-bo-da-jie-you-ru-shan-qi-yi-shi-qu-zhi
author: 劉子翬
authorPinyin: liu2 zi3 hui1
authorSlug: liu-zi-hui
dynasty: 宋
dynastyPinyin: song4
dynastySlug: song
tags: []
---

## 正文

- 長夏不見雨，袢暑故相病。
- 及茲顥氣回，一夕飛灑併。
- 攬衣步新凉，宇宙涵清潤。
- 月離南山高，水循雙澗靜。
- 流觀外既洽，至樂中潛應。
- 緬懷平生友，契闊時光運。
- 石峰許尋盟，有約殊未定。
- 事紛莽如塵，欲掃那得盡。
- 年衰覺世浮，慮澹知心勝。
- 良遊莫蹉跎，小暇即乘興。

## 拼音

- chang2 xia4 bu2 jian4 yu3 ， pan4 shu3 gu4 xiang1 bing4 。
- ji2 zi1 hao4 qi4 hui2 ， yi4 xi1 fei1 sa3 bing4 。
- lan3 yi1 bu4 xin1 liang2 ， yu3 zhou4 han2 qing1 run4 。
- yue4 li2 nan2 shan1 gao1 ， shui3 xun2 shuang1 jian4 jing4 。
- liu2 guan1 wai4 ji4 qia4 ， zhi4 le4 zhong1 qian2 ying1 。
- mian3 huai2 ping2 sheng1 you3 ， qi4 kuo4 shi2 guang1 yun4 。
- shi2 feng1 xu1 xun2 meng2 ， you3 yue1 shu1 wei4 ding4 。
- shi4 fen1 mang3 ru2 chen2 ， yu4 sao3 na4 de2 jin4 。
- nian2 shuai1 jue2 shi4 fu2 ， lü4 dan4 zhi1 xin1 sheng4 。
- liang2 you2 mo4 cuo1 tuo2 ， xiao3 xia2 ji2 cheng2 xing1 。

## 注释

## 译文

## 赏析
