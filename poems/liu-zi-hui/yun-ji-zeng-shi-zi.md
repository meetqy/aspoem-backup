---
id: liu-zi-hui-yun-ji-zeng-shi-zi
title: 雲際贈施子
titlePinyin: yun2 ji4 zeng4 shi1 zi3
titleSlug: yun-ji-zeng-shi-zi
author: 劉子翬
authorPinyin: liu2 zi3 hui1
authorSlug: liu-zi-hui
dynasty: 宋
dynastyPinyin: song4
dynastySlug: song
tags: []
---

## 正文

- 驚沙慘淡連雲起，曳杖悲歌行復止。
- 春城是處聞鼓鼙，好風依舊開桃李。
- 對花惆悵忽逢君，把酒無懽如啜水。
- 六年喪亂兩相見，世路艱難嗟若此。
- 江邊盜賊真遊魂，挾虜聲援圖并吞。
- 金陵失守數騎入，會稽移蹕千官奔。
- 只今州縣多阻絕，消息時聽行路說。
- 百川背海欲西流，八柱搘天愁更折。
- 苻堅陳亂丘山摧，夜聞鶴唳猶驚猜。
- 莫輕赤壁一炬火，曹瞞氣焰隨飛灰。
- 功名邂逅有快意，豈在今日無人哉。
- 天方稔禍祕豪傑，故遣君輩多沈埋。
- 亦知興衰運有極，天時一半因人力。
- 男兒遇事不作難，看君赤手排荆棘。

## 拼音

- jing1 sha1 can3 dan4 lian2 yun2 qi3 ， ye4 zhang4 bei1 ge1 xing2 fu4 zhi3 。
- chun1 cheng2 shi4 chu3 wen2 gu3 pi2 ， hao3 feng1 yi1 jiu4 kai1 tao2 li3 。
- dui4 hua1 chou2 chang4 hu1 feng2 jun1 ， ba3 jiu3 wu2 huan1 ru2 chuo4 shui3 。
- liu4 nian2 sang1 luan4 liang3 xiang1 jian4 ， shi4 lu4 jian1 nan2 jie1 ruo4 ci3 。
- jiang1 bian1 dao4 zei2 zhen1 you2 hun2 ， xie2 lu3 sheng1 yuan2 tu2 bing4 tun1 。
- jin1 ling2 shi1 shou3 shu4 qi2 ru4 ， hui4 ji1 yi2 bi4 qian1 guan1 ben1 。
- zhi1 jin1 zhou1 xian4 duo1 zu3 jue2 ， xiao1 xi0 shi2 ting1 xing2 lu4 shuo1 。
- bai3 chuan1 bei4 hai3 yu4 xi1 liu2 ， ba1 zhu4 zhi1 tian1 chou2 geng4 zhe2 。
- fu2 jian1 chen2 luan4 qiu1 shan1 cui1 ， ye4 wen2 he4 li4 you2 jing1 cai1 。
- mo4 qing1 chi4 bi4 yi2 ju4 huo3 ， cao2 man2 qi4 yan4 sui2 fei1 hui1 。
- gong1 ming2 xie4 hou4 you3 kuai4 yi4 ， qi3 zai4 jin1 ri4 wu2 ren2 zai1 。
- tian1 fang1 ren3 huo4 bi4 hao2 jie2 ， gu4 qian3 jun1 bei4 duo1 shen3 mai2 。
- yi4 zhi1 xing1 shuai1 yun4 you3 ji2 ， tian1 shi2 yi2 ban4 yin1 ren2 li4 。
- nan2 er2 yu4 shi4 bu2 zuo4 nan2 ， kan4 jun1 chi4 shou3 pai2 jing1 ji2 。

## 注释

## 译文

## 赏析
