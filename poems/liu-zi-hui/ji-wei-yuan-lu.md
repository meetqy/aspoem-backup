---
id: liu-zi-hui-ji-wei-yuan-lu
title: 寄魏元履
titlePinyin: ji4 wei4 yuan2 lü3
titleSlug: ji-wei-yuan-lu
author: 劉子翬
authorPinyin: liu2 zi3 hui1
authorSlug: liu-zi-hui
dynasty: 宋
dynastyPinyin: song4
dynastySlug: song
tags: []
---

## 正文

- 世情事虛文，十幅了一書。
- 片言倒肺腑，子獨不佞予。
- 班班眼中秀，學膽誰似渠。
- 平生幾兩屩，踏破牛斗墟。
- 小言謁侯門，大言叫天都。
- 歸來闢存室，默坐追亡逋。
- 床頭著韋編，盤礴萬古初。
- 時拈紙上語，破的妙有餘。
- 已甘酬對難，舌本噤不舒。
- 矧予在半流，所見方模糊。
- 蝸涎不自潤，詎敢相霑濡。
- 人生强多知，於己固已疏。
- 睫邊遺太極，意上町六虛。
- 獰猿縶尚跳，况乃拊檻呼。
- 是神非吾神，滓穢政可奴。
- 嘗聞不遠復，佩作三字符。
- 煌煌杏壇春，一枝明清湖。
- 蜂蝶未全知，佳處自不孤。
- 惟予先著眼，時來採芳腴。
- 何當共叩微，歸性有順塗。

## 拼音

- shi4 qing2 shi4 xu1 wen2 ， shi2 fu2 le0 yi4 shu1 。
- pian4 yan2 dao3 fei4 fu3 ， zi3 du2 bu2 ning4 yu3 。
- ban1 ban1 yan3 zhong1 xiu4 ， xue2 dan3 shui2 si4 qu2 。
- ping2 sheng1 ji1 liang3 jue1 ， ta4 po4 niu2 dou4 xu1 。
- xiao3 yan2 ye4 hou2 men2 ， da4 yan2 jiao4 tian1 du1 。
- gui1 lai2 pi4 cun2 shi4 ， mo4 zuo4 zhui1 wang2 bu1 。
- chuang2 tou2 zhu4 wei2 bian1 ， pan2 bo2 wan4 gu3 chu1 。
- shi2 nian1 zhi3 shang4 yu3 ， po4 de0 miao4 you3 yu2 。
- yi3 gan1 chou2 dui4 nan2 ， she2 ben3 jin4 bu4 shu1 。
- shen3 yu3 zai4 ban4 liu2 ， suo3 jian4 fang1 mo2 hu0 。
- wo1 xian2 bu2 zi4 run4 ， ju4 gan3 xiang1 zhan1 ru2 。
- ren2 sheng1 qiang2 duo1 zhi1 ， wu1 ji3 gu4 yi3 shu1 。
- jie2 bian1 yi2 tai4 ji2 ， yi4 shang4 ting3 liu4 xu1 。
- ning2 yuan2 zhi2 shang4 tiao4 ， kuang4 nai3 fu3 jian4 hu1 。
- shi4 shen2 fei1 wu2 shen2 ， zi3 hui4 zheng4 ke3 nu2 。
- chang2 wen2 bu4 yuan3 fu4 ， pei4 zuo4 san1 zi4 fu2 。
- huang2 huang2 xing4 tan2 chun1 ， yi4 zhi1 ming2 qing1 hu2 。
- feng1 die2 wei4 quan2 zhi1 ， jia1 chu3 zi4 bu4 gu1 。
- wei2 yu3 xian1 zhu4 yan3 ， shi2 lai2 cai3 fang1 yu2 。
- he2 dang1 gong4 kou4 wei1 ， gui1 xing4 you3 shun4 tu2 。

## 注释

## 译文

## 赏析
