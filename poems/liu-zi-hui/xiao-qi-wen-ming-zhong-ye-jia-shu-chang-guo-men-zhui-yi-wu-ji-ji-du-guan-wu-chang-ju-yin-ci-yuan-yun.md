---
id: liu-zi-hui-xiao-qi-wen-ming-zhong-ye-jia-shu-chang-guo-men-zhui-yi-wu-ji-ji-du-guan-wu-chang-ju-yin-ci-yuan-yun
title: 曉起聞明仲謁家叔嘗過門追已無及繼讀觀霧長句因次原韵
titlePinyin: xiao3 qi3 wen2 ming2 zhong4 ye4 jia1 shu1 chang2 guo4 men2 zhui1 yi3 wu2 ji2 ji4 du2 guan1 wu4 chang2 ju4 yin1 ci4 yuan2 yun4
titleSlug: xiao-qi-wen-ming-zhong-ye-jia-shu-chang-guo-men-zhui-yi-wu-ji-ji-du-guan-wu-chang-ju-yin-ci-yuan-yun
author: 劉子翬
authorPinyin: liu2 zi3 hui1
authorSlug: liu-zi-hui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 公才凜若干將鑄，膽落詩流失輕倨。
- 弄毫邂逅即揮奇，造化玄機悉披露。
- 凌晨訪客忽飛筇，雙澗徐穿碧交互。
- 笑聲只在竹林東，夢破急追無復處。
- 是時秋霧正涵空，潤氣一解驕陽怒。
- 霏霏半掩景賢峰，翳翳全沒屯中樹。
- 初疑爭先摩玉壘，驚塵漠漠桑乾渡。
- 又如懷渴望梅林，細雨濛濛江左路。
- 煩公一吐胸中豪，與此氤氳角馳騖。
- 可憐南山玄豹姿，終以班班作身誤。
- 何如霧隠長暗然，豈用毛采誇夭嫮。
- 霑濡稻壟更潸珠，聯絡松崗尚橫素。
- 南箕忽哆遂雄吞，顧視怳若南柯寤。
- 向來昧昧六合間，日月山河但如故。
- 世緣所遇孰非虛，不具真眼那能覷。
- 醯雞甕裏有全癡，陷虎機中惟一悟。
- 我雖不獲從斯遊，兀坐深觀亦同趣。
- 况知陶令有名酒，未覺許詢無勝具。
- 便思追逐胡公墩，恐激長言又生怖。
- 願低筆力許我陪，韓孟才懸亦聯句。

## 拼音

- gong1 cai2 lin3 ruo4 gan1 jiang1 zhu4 ， dan3 luo4 shi1 liu2 shi1 qing1 ju4 。
- nong4 hao2 xie4 hou4 ji2 hui1 qi2 ， zao4 hua4 xuan2 ji1 xi1 pi1 lu4 。
- ling2 chen2 fang3 ke4 hu1 fei1 qiong2 ， shuang1 jian4 xu2 chuan1 bi4 jiao1 hu4 。
- xiao4 sheng1 zhi1 zai4 zhu2 lin2 dong1 ， meng4 po4 ji2 zhui1 wu2 fu4 chu3 。
- shi4 shi2 qiu1 wu4 zheng4 han2 kong1 ， run4 qi4 yi4 jie3 jiao1 yang2 nu4 。
- fei1 fei1 ban4 yan3 jing3 xian2 feng1 ， yi4 yi4 quan2 mei2 tun2 zhong1 shu4 。
- chu1 yi2 zheng1 xian1 mo2 yu4 lei3 ， jing1 chen2 mo4 mo4 sang1 qian2 du4 。
- you4 ru2 huai2 ke3 wang4 mei2 lin2 ， xi4 yu3 meng2 meng2 jiang1 zuo3 lu4 。
- fan2 gong1 yi4 tu3 xiong1 zhong1 hao2 ， yu3 ci3 yin1 yun1 jiao3 chi2 wu4 。
- ke3 lian2 nan2 shan1 xuan2 bao4 zi1 ， zhong1 yi3 ban1 ban1 zuo4 shen1 wu4 。
- he2 ru2 wu4 yin3 chang2 an4 ran2 ， qi3 yong4 mao2 cai3 kua1 yao1 hu4 。
- zhan1 ru2 dao4 long3 geng4 shan1 zhu1 ， lian2 luo4 song1 gang3 shang4 heng2 su4 。
- nan2 ji1 hu1 duo1 sui4 xiong2 tun1 ， gu4 shi4 huang3 ruo4 nan2 ke1 wu4 。
- xiang4 lai2 mei4 mei4 liu4 he2 jian4 ， ri4 yue4 shan1 he2 dan4 ru2 gu4 。
- shi4 yuan2 suo3 yu4 shu2 fei1 xu1 ， bu2 ju4 zhen1 yan3 na4 neng2 qu4 。
- xi1 ji1 weng4 li3 you3 quan2 chi1 ， xian4 hu3 ji1 zhong1 wei2 yi1 wu4 。
- wo3 sui1 bu2 huo4 cong2 si1 you2 ， wu4 zuo4 shen1 guan1 yi4 tong2 qu4 。
- kuang4 zhi1 tao2 ling4 you3 ming2 jiu3 ， wei4 jue2 xu1 xun2 wu2 sheng4 ju4 。
- bian4 si1 zhui1 zhu2 hu2 gong1 dun1 ， kong3 ji1 chang2 yan2 you4 sheng1 bu4 。
- yuan4 di1 bi3 li4 xu1 wo3 pei2 ， han2 meng4 cai2 xuan2 yi4 lian2 ju4 。

## 注释

## 译文

## 赏析
