---
id: liu-zi-hui-wu-chuan-peng-you-si-tie-ge
title: 吳傳朋遊絲帖歌
titlePinyin: wu2 chuan2 peng2 you2 si1 tie1 ge1
titleSlug: wu-chuan-peng-you-si-tie-ge
author: 劉子翬
authorPinyin: liu2 zi3 hui1
authorSlug: liu-zi-hui
dynasty: 宋
dynastyPinyin: song4
dynastySlug: song
tags: []
---

## 正文

- 園清無瑕二三月，時見遊絲轉空闊。
- 誰人寫此一段奇，著紙春風吹不脫。
- 紛紜糾結疑非書，安得龍蛇如許癯。
- 神縱政喜縈不斷，老眼只愁看若無。
- 定知苗裔出飛白，古人妙處君潛得。
- 勿輕漠漠一縷浮，力道可採千鈞石。
- 睠予弟兄情不忘，軸之遠寄悠然堂。
- 謝公遺髯凜若活，衛后落鬒摇人光。
- 翻思長安夜飛蓋，醉哦聲落南山外。
- 亂離契闊三十秋，筆意與人俱老大。
- 政成著脚明河津，外家風流今絕倫。
- 文章固自有機杼，戲事豈足勞心神。

## 拼音

- yuan2 qing1 wu2 xia2 er4 san1 yue4 ， shi2 jian4 you2 si1 zhuan3 kong1 kuo4 。
- shui2 ren2 xie3 ci3 yi2 duan4 qi2 ， zhu4 zhi3 chun1 feng1 chui1 bu4 tuo1 。
- fen1 yun2 jiu1 jie2 yi2 fei1 shu1 ， an1 de2 long2 she2 ru2 xu1 qu2 。
- shen2 zong4 zheng4 xi3 ying2 bu2 duan4 ， lao3 yan3 zhi1 chou2 kan4 ruo4 wu2 。
- ding4 zhi1 miao2 yi4 chu1 fei1 bai2 ， gu3 ren2 miao4 chu3 jun1 qian2 de2 。
- wu4 qing1 mo4 mo4 yi4 lü3 fu2 ， li4 dao4 ke3 cai3 qian1 jun1 shi2 。
- juan4 yu3 di4 xiong0 qing2 bu2 wang4 ， zhou2 zhi1 yuan3 ji4 you1 ran2 tang2 。
- xie4 gong1 yi2 ran2 lin3 ruo4 huo2 ， wei4 hou4 luo4 zhen3 yao2 ren2 guang1 。
- fan1 si1 chang2 an1 ye4 fei1 gai4 ， zui4 o4 sheng1 luo4 nan2 shan1 wai4 。
- luan4 li2 qi4 kuo4 san1 shi2 qiu1 ， bi3 yi4 yu3 ren2 ju4 lao3 da4 。
- zheng4 cheng2 zhu4 jiao3 ming2 he2 jin1 ， wai4 jia1 feng1 liu2 jin1 jue2 lun2 。
- wen2 zhang1 gu4 zi4 you3 ji1 zhu4 ， xi4 shi4 qi3 zu2 lao2 xin1 shen2 。

## 注释

## 译文

## 赏析
