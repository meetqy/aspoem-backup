---
id: liu-zi-hui-jian-kang-liu-gan-chen
title: 建康六感 陳
titlePinyin: jian4 kang1 liu4 gan3   chen2
titleSlug: jian-kang-liu-gan-chen
author: 劉子翬
authorPinyin: liu2 zi3 hui1
authorSlug: liu-zi-hui
dynasty: 宋
dynastyPinyin: song4
dynastySlug: song
tags: []
---

## 正文

- 悲風嘯荒垣，歌斷庭花曲。
- 璧月夜沈輝，瓊樹春銷馥。
- 郊圻遊從盛，想像猶經目。
- 麗景明新妝，清波映鮮服。
- 承恩屬令姿，被選皆華族。
- 朝從結綺遊，暮向臨春宿。
- 意高時忽謝，步遠塗方促。
- 榮華事不長，哀樂情難足。
- 悠悠六朝事，轉眄風驚燭。
- 永懷興亡端，斯文慚麗縟。

## 拼音

- bei1 feng1 xiao4 huang1 yuan2 ， ge1 duan4 ting2 hua1 qu3 。
- bi4 yue4 ye4 shen3 hui1 ， qiong2 shu4 chun1 xiao1 fu4 。
- jiao1 qi2 you2 cong2 sheng4 ， xiang3 xiang4 you2 jing1 mu4 。
- li2 jing3 ming2 xin1 zhuang1 ， qing1 bo1 ying4 xian1 fu2 。
- cheng2 en1 shu3 ling4 zi1 ， bei4 xuan3 jie1 hua2 zu2 。
- chao2 cong2 jie2 qi3 you2 ， mu4 xiang4 lin2 chun1 su4 。
- yi4 gao1 shi2 hu1 xie4 ， bu4 yuan3 tu2 fang1 cu4 。
- rong2 hua2 shi4 bu4 chang2 ， ai1 le4 qing2 nan2 zu2 。
- you1 you1 liu4 chao2 shi4 ， zhuan3 mian3 feng1 jing1 zhu2 。
- yong3 huai2 xing1 wang2 duan1 ， si1 wen2 can2 li2 ru4 。

## 注释

## 译文

## 赏析
