---
id: liu-zi-hui-you-zhu-mian-jia-yuan
title: 遊朱勔家園
titlePinyin: you2 zhu1 mian3 jia1 yuan2
titleSlug: you-zhu-mian-jia-yuan
author: 劉子翬
authorPinyin: liu2 zi3 hui1
authorSlug: liu-zi-hui
dynasty: 宋
dynastyPinyin: song4
dynastySlug: song
tags: []
---

## 正文

- 晨暉麗丹楹，翼翼侔帝居。
- 向來堂上人，零落烟海隅。
- 聯翩際時會，振跡皆刑餘。
- 閨帷尚帝主，皁隸乘軒車。
- 流威被東南，生殺在指呼。
- 樓船載花石，里巷無袴襦。
- 至今江左地，風雲亦嗟吁。
- 叨榮已過量，受禍如償逋。
- 荒凉戟門路，尚想冠蓋趨。
- 客舸維岸柳，鄰人罾池魚。
- 徘徊極幽觀，曲折迷歸途。
- 夜月扃綺戶，春風散羅裾。
- 繁華能幾時，喪亂實感予。
- 曹鄶予何譏，此曹真人奴。

## 拼音

- chen2 hui1 li2 dan1 ying2 ， yi4 yi4 mou2 di4 ju1 。
- xiang4 lai2 tang2 shang4 ren2 ， ling2 luo4 yan1 hai3 yu2 。
- lian2 pian1 ji4 shi2 hui4 ， zhen4 ji4 jie1 xing2 yu2 。
- gui1 wei2 shang4 di4 zhu3 ， zao4 li4 cheng2 xuan1 ju1 。
- liu2 wei1 bei4 dong1 nan2 ， sheng1 sha1 zai4 zhi3 hu1 。
- lou2 chuan2 zai4 hua1 shi2 ， li3 xiang4 wu2 ku4 ru2 。
- zhi4 jin1 jiang1 zuo3 di4 ， feng1 yun2 yi4 jie1 xu1 。
- dao1 rong2 yi3 guo4 liang2 ， shou4 huo4 ru2 chang2 bu1 。
- huang1 liang2 ji3 men2 lu4 ， shang4 xiang3 guan1 gai4 qu1 。
- ke4 ge3 wei2 an4 liu3 ， lin2 ren2 zeng1 chi2 yu2 。
- pai2 huai2 ji2 you1 guan1 ， qu1 zhe2 mi2 gui1 tu2 。
- ye4 yue4 jiong1 qi3 hu4 ， chun1 feng1 san4 luo2 ju1 。
- fan2 hua2 neng2 ji1 shi2 ， sang1 luan4 shi2 gan3 yu3 。
- cao2 kuai4 yu3 he2 ji1 ， ci3 cao2 zhen1 ren2 nu2 。

## 注释

## 译文

## 赏析
