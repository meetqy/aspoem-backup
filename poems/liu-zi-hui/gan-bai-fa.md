---
id: liu-zi-hui-gan-bai-fa
title: 感白髮
titlePinyin: gan3 bai2 fa4
titleSlug: gan-bai-fa
author: 劉子翬
authorPinyin: liu2 zi3 hui1
authorSlug: liu-zi-hui
dynasty: 宋
dynastyPinyin: song4
dynastySlug: song
tags: []
---

## 正文

- 兒時坐澗石，散髮如浮烟。
- 風驚綠鬅鬙，意欲凌飛仙。
- 那知二毛見，倏忽到老邊。
- 蒙紗猶鏟彩，獵鬢强呈鮮。
- 星星儻未已，遂恐華吾顛。
- 騎省歎遇合，郎潛感迍邅。
- 萬古寄一轍，長歌悲昔賢。
- 流光不假借，志抱何由宣。
- 餘齡事可知，已矣寧非天。
- 窮通各有待，憔悴孰使然。
- 淒其槁梧畔，惕若明鏡前。
- 靈膏詎能涅，薅拂事可憐。
- 惟應幽室處，一猛放萬緣。
- 嘗聞衛生要，心白髮自玄。

## 拼音

- er2 shi2 zuo4 jian4 shi2 ， san4 fa4 ru2 fu2 yan1 。
- feng1 jing1 lü4 peng2 seng1 ， yi4 yu4 ling2 fei1 xian1 。
- na4 zhi1 er4 mao2 jian4 ， shu1 hu1 dao4 lao3 bian1 。
- meng2 sha1 you2 chan3 cai3 ， lie4 bin4 qiang2 cheng2 xian1 。
- xing1 xing0 tang3 wei4 yi3 ， sui4 kong3 hua2 wu2 dian1 。
- qi2 sheng3 tan4 yu4 he2 ， lang2 qian2 gan3 zhun1 zhan1 。
- wan4 gu3 ji4 yi4 zhe2 ， chang2 ge1 bei1 xi1 xian2 。
- liu2 guang1 bu4 jia3 jie4 ， zhi4 bao4 he2 you2 xuan1 。
- yu2 ling2 shi4 ke3 zhi1 ， yi3 yi3 ning2 fei1 tian1 。
- qiong2 tong1 ge4 you3 dai4 ， qiao2 cui4 shu2 shi3 ran2 。
- qi1 qi2 gao3 wu2 pan4 ， ti4 ruo4 ming2 jing4 qian2 。
- ling2 gao1 ju4 neng2 nie4 ， hao1 fu2 shi4 ke3 lian2 。
- wei2 ying1 you1 shi4 chu3 ， yi4 meng3 fang4 wan4 yuan2 。
- chang2 wen2 wei4 sheng1 yao4 ， xin1 bai2 fa4 zi4 xuan2 。

## 注释

## 译文

## 赏析
