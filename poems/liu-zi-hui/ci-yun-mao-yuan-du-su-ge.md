---
id: liu-zi-hui-ci-yun-mao-yuan-du-su-ge
title: 次韵茂元獨速歌
titlePinyin: ci4 yun4 mao4 yuan2 du2 su4 ge1
titleSlug: ci-yun-mao-yuan-du-su-ge
author: 劉子翬
authorPinyin: liu2 zi3 hui1
authorSlug: liu-zi-hui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 大兒行文學蘇黄，暗潮無聲走茫茫。
- 小兒分題擬甫白，手抉蟆頤取冰魄。
- 自成機杼誰如君，悲歌乃有可憐色。
- 曉來春歸薺葉新，青女摧之良不仁。
- 那知妙齡氣如許，一睨辟易驚千人。
- 我亦歸爲村衰翁，接花成條欹屋紅。
- 跣行肯追蹀躞步，杯飲不羨琉璃鍾。
- 相逢他事不發語，醉面徹日承谿風。
- 君不見豐碑模糊立峴首，又不見繐帷虛斟百眉侑。
- 何如吾儕見在身，有口猶堪著醇酎。
- 陶陶兀兀未全非，赫赫炎炎豈長有。
- 硯峰絕頂撫孤松，伊誰及此蒼髯壽。

## 拼音

- da4 er2 xing2 wen2 xue2 su1 huang2 ， an4 chao2 wu2 sheng1 zou3 mang2 mang2 。
- xiao3 er2 fen1 ti2 ni3 fu3 bai2 ， shou3 jue2 ma0 yi2 qu3 bing1 po4 。
- zi4 cheng2 ji1 zhu4 shui2 ru2 jun1 ， bei1 ge1 nai3 you3 ke3 lian2 se4 。
- xiao3 lai2 chun1 gui1 ji4 ye4 xin1 ， qing1 nü3 cui1 zhi1 liang2 bu4 ren2 。
- na4 zhi1 miao4 ling2 qi4 ru2 xu1 ， yi2 ni4 pi4 yi4 jing1 qian1 ren2 。
- wo3 yi4 gui1 wei2 cun1 shuai1 weng1 ， jie1 hua1 cheng2 tiao2 qi1 wu1 hong2 。
- xian3 xing2 ken3 zhui1 die2 xie4 bu4 ， bei1 yin3 bu2 xian4 liu2 li2 zhong1 。
- xiang1 feng2 ta1 shi4 bu4 fa1 yu3 ， zui4 mian4 che4 ri4 cheng2 xi1 feng1 。
- jun1 bu2 jian4 feng1 bei1 mo2 hu0 li4 xian4 shou3 ， you4 bu2 jian4 sui4 wei2 xu1 zhen1 bai3 mei2 you4 。
- he2 ru2 wu2 chai2 jian4 zai4 shen1 ， you3 kou3 you2 kan1 zhu4 chun2 zhou4 。
- tao2 tao2 wu4 wu4 wei4 quan2 fei1 ， he4 he4 yan2 yan2 qi3 chang2 you3 。
- yan4 feng1 jue2 ding3 fu3 gu1 song1 ， yi1 shui2 ji2 ci3 cang1 ran2 shou4 。

## 注释

## 译文

## 赏析
