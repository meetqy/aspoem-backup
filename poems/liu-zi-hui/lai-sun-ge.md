---
id: liu-zi-hui-lai-sun-ge
title: 萊孫歌
titlePinyin: lai2 sun1 ge1
titleSlug: lai-sun-ge
author: 劉子翬
authorPinyin: liu2 zi3 hui1
authorSlug: liu-zi-hui
dynasty: 宋
dynastyPinyin: song4
dynastySlug: song
tags: []
---

## 正文

- 屯田詞，考功詩，白水之白鍾此奇。
- 鈎章棘句凌萬象，逸興高情俱一時。
- 耆卿骨朽士特死，澗谷錯莫無晶輝。
- 後生俊秀何其寡，吾宗喜有萊孫者。
- 雙瞳點漆面如水，一見使我心神寫。
- 讀書已通經，學賦已知律。
- 只今年十三，吐氣成五色。
- 驪珠出海夜生光，突笴流弦追莫及。
- 人材有價誰能私，不妨乃翁聊譽兒。
- 囊中彩筆今付汝，往繼二妙聲名馳。

## 拼音

- tun2 tian2 ci2 ， kao3 gong1 shi1 ， bai2 shui3 zhi1 bai2 zhong1 ci3 qi2 。
- gou1 zhang1 ji2 ju4 ling2 wan4 xiang4 ， yi4 xing1 gao1 qing2 ju4 yi4 shi2 。
- qi2 qing1 gu3 xiu3 shi4 te4 si3 ， jian4 gu3 cuo4 mo4 wu2 jing1 hui1 。
- hou4 sheng1 jun4 xiu4 he2 qi2 gua3 ， wu2 zong1 xi3 you3 lai2 sun1 zhe3 。
- shuang1 tong2 dian3 qi1 mian4 ru2 shui3 ， yi2 jian4 shi3 wo3 xin1 shen2 xie3 。
- du2 shu1 yi3 tong1 jing1 ， xue2 fu4 yi3 zhi1 lü4 。
- zhi1 jin1 nian2 shi2 san1 ， tu3 qi4 cheng2 wu3 se4 。
- li2 zhu1 chu1 hai3 ye4 sheng1 guang1 ， tu1 gan3 liu2 xian2 zhui1 mo4 ji2 。
- ren2 cai2 you3 jia4 shui2 neng2 si1 ， bu4 fang2 nai3 weng1 liao2 yu4 er2 。
- nang2 zhong1 cai3 bi3 jin1 fu4 ru3 ， wang3 ji4 er4 miao4 sheng1 ming2 chi2 。

## 注释

## 译文

## 赏析
