---
id: liu-zi-hui-xie-fang-de-shun-gu-feng
title: 謝方德順古風
titlePinyin: xie4 fang1 de2 shun4 gu3 feng1
titleSlug: xie-fang-de-shun-gu-feng
author: 劉子翬
authorPinyin: liu2 zi3 hui1
authorSlug: liu-zi-hui
dynasty: 宋
dynastyPinyin: song4
dynastySlug: song
tags: []
---

## 正文

- 吾聞滄溟深，浸灌東南維。
- 長風一蕩潏，莽蒼天爲低。
- 中藏百怪珍，文彩光陸離。
- 潛鯤盡鵬材，游魚悉龍資。
- 罔象溯波浮，天吳躍空飛。
- 蚌雖辱泥塗，猶能吐珠璣。
- 地靈物固然，在人必多奇。
- 英英方家郎，秀發如瓊枝。
- 裝懷素王書，落筆幼婦詞。
- 我昔官壺山，邂逅初見之。
- 賓筵爲勸駕，一武登雲梯。
- 鴻鶱九霄快，驥騁天路夷。
- 似聞東諸侯，辟書已交馳。
- 惠然訪吾廬，窈窕窮山谿。
- 夜燈一笑歡，愁抱忽若遺。
- 語妙時脫塵，飲豪屢反巵。
- 領新意自失，佳處昔未窺。
- 胡爲遽改轅，歸袂風披披。
- 上祈養德業，下祝慎鼎幃。
- 敬言崇道公，久別良佇思。

## 拼音

- wu2 wen2 cang1 ming2 shen1 ， jin4 guan4 dong1 nan2 wei2 。
- chang2 feng1 yi2 dang4 yu4 ， mang3 cang1 tian1 wei2 di1 。
- zhong1 cang2 bai3 guai4 zhen1 ， wen2 cai3 guang1 lu4 li2 。
- qian2 kun1 jin4 peng2 cai2 ， you2 yu2 xi1 long2 zi1 。
- wang3 xiang4 su4 bo1 fu2 ， tian1 wu2 yue4 kong1 fei1 。
- bang4 sui1 ru3 ni2 tu2 ， you2 neng2 tu3 zhu1 ji1 。
- di4 ling2 wu4 gu4 ran2 ， zai4 ren2 bi4 duo1 qi2 。
- ying1 ying1 fang1 jia1 lang2 ， xiu4 fa1 ru2 qiong2 zhi1 。
- zhuang1 huai2 su4 wang2 shu1 ， luo4 bi3 you4 fu4 ci2 。
- wo3 xi1 guan1 hu2 shan1 ， xie4 hou4 chu1 jian4 zhi1 。
- bin1 yan2 wei2 quan4 jia4 ， yi4 wu3 deng1 yun2 ti1 。
- hong2 xian1 jiu3 xiao1 kuai4 ， ji4 cheng3 tian1 lu4 yi2 。
- si4 wen2 dong1 zhu1 hou2 ， pi4 shu1 yi3 jiao1 chi2 。
- hui4 ran2 fang3 wu2 lu2 ， yao3 tiao3 qiong2 shan1 xi1 。
- ye4 deng1 yi2 xiao4 huan1 ， chou2 bao4 hu1 ruo4 yi2 。
- yu3 miao4 shi2 tuo1 chen2 ， yin3 hao2 lü3 fan3 zhi1 。
- ling3 xin1 yi4 zi4 shi1 ， jia1 chu3 xi1 wei4 kui1 。
- hu2 wei2 ju4 gai3 yuan2 ， gui1 mei4 feng1 pi1 pi1 。
- shang4 qi2 yang3 de2 ye4 ， xia4 zhu4 shen4 ding3 wei2 。
- jing4 yan2 chong2 dao4 gong1 ， jiu3 bie2 liang2 zhu4 si1 。

## 注释

## 译文

## 赏析
