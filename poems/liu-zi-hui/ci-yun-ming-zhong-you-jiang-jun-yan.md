---
id: liu-zi-hui-ci-yun-ming-zhong-you-jiang-jun-yan
title: 次韵明仲遊將軍巖
titlePinyin: ci4 yun4 ming2 zhong4 you2 jiang1 jun1 yan2
titleSlug: ci-yun-ming-zhong-you-jiang-jun-yan
author: 劉子翬
authorPinyin: liu2 zi3 hui1
authorSlug: liu-zi-hui
dynasty: 宋
dynastyPinyin: song4
dynastySlug: song
tags: []
---

## 正文

- 樂哉今日遊，結友盡英秀。
- 山靈欣客來，閣雨開雲岫。
- 步屣出烟嵐，聲呼答巖竇。
- 輕生快險奇，一墜那復捄。
- 崇林蓊地幽，長湍瀉天漏。
- 精廬記舊經，密徑迷新簉。
- 將軍隠高寒，古井餘荒甃。
- 當年百戰疲，蟣蝨生戎胄。
- 心存巢許間，功豈韓彭後。
- 慨然望中原，毒手方交鬭。
- 曷不生斯辰，天驕過難宥。
- 妖氛六合昏，長夜何時晝。
- 尊周感獲麟，懷楚歌啼狖。
- 世變莽難知，如瞽窺篆籀。
- 置之勿重論，大白引醇酎。
- 幽禽靜一聞，寒芳晚三嗅。
- 方虛接勝懷，日轂轉何驟。
- 山南山北奇，脚力倦尋究。
- 良遊易蹉跎，澹境難宿留。
- 詩囊歸倒懸，瓊琚羨君富。

## 拼音

- le4 zai1 jin1 ri4 you2 ， jie2 you3 jin4 ying1 xiu4 。
- shan1 ling2 xin1 ke4 lai2 ， ge2 yu3 kai1 yun2 xiu4 。
- bu4 xi3 chu1 yan1 lan2 ， sheng1 hu1 da2 yan2 dou4 。
- qing1 sheng1 kuai4 xian3 qi2 ， yi2 zhui4 na4 fu4 jiu4 。
- chong2 lin2 weng3 di4 you1 ， chang2 tuan1 xie4 tian1 lou4 。
- jing1 lu2 ji4 jiu4 jing1 ， mi4 jing4 mi2 xin1 zao4 。
- jiang1 jun1 yin3 gao1 han2 ， gu3 jing3 yu2 huang1 zhou4 。
- dang1 nian2 bai3 zhan4 pi2 ， ji3 shi1 sheng1 rong2 zhou4 。
- xin1 cun2 chao2 xu1 jian4 ， gong1 qi3 han2 peng2 hou4 。
- kai3 ran2 wang4 zhong1 yuan2 ， du2 shou3 fang1 jiao1 dou4 。
- he2 bu4 sheng1 si1 chen2 ， tian1 jiao1 guo4 nan2 you4 。
- yao1 fen1 liu4 he2 hun1 ， chang2 ye4 he2 shi2 zhou4 。
- zun1 zhou1 gan3 huo4 lin2 ， huai2 chu3 ge1 ti2 you4 。
- shi4 bian4 mang3 nan2 zhi1 ， ru2 gu3 kui1 zhuan4 zhou4 。
- zhi4 zhi1 wu4 zhong4 lun4 ， da4 bai2 yin3 chun2 zhou4 。
- you1 qin2 jing4 yi4 wen2 ， han2 fang1 wan3 san1 xiu4 。
- fang1 xu1 jie1 sheng4 huai2 ， ri4 gu3 zhuan3 he2 zhou4 。
- shan1 nan2 shan1 bei3 qi2 ， jiao3 li4 juan4 xun2 jiu1 。
- liang2 you2 yi4 cuo1 tuo2 ， dan4 jing4 nan2 su4 liu2 。
- shi1 nang2 gui1 dao3 xuan2 ， qiong2 ju1 xian4 jun1 fu4 。

## 注释

## 译文

## 赏析
