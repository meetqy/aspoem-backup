---
id: liu-zi-hui-he-li-si-zhi-bing-zhu-guan-mei-shi
title: 和李似之秉燭觀梅詩
titlePinyin: he2 li3 si4 zhi1 bing3 zhu2 guan1 mei2 shi1
titleSlug: he-li-si-zhi-bing-zhu-guan-mei-shi
author: 劉子翬
authorPinyin: liu2 zi3 hui1
authorSlug: liu-zi-hui
dynasty: 宋
dynastyPinyin: song4
dynastySlug: song
tags: []
---

## 正文

- 凍色沈萬象，晴巔露皚皚。
- 通宵月觀夢，夢破東風來。
- 小立值芳氣，微尋見寒肧。
- 我病亦呼客，沙邊久徘徊。
- 恍然驚老眼，一枝印清杯。
- 應知塵意盡，故向癯儒開。
- 謫仙愛逃禪，茲心政難灰。
- 覘新不待晨，燒燭寒巖隈。
- 草木有含章，發揮要天才。
- 頼公管領春，筆端起潛雷。

## 拼音

- dong4 se4 shen3 wan4 xiang4 ， qing2 dian1 lu4 ai2 ai2 。
- tong1 xiao1 yue4 guan1 meng4 ， meng4 po4 dong1 feng1 lai2 。
- xiao3 li4 zhi2 fang1 qi4 ， wei1 xun2 jian4 han2 pei1 。
- wo3 bing4 yi4 hu1 ke4 ， sha1 bian1 jiu3 pai2 huai2 。
- huang3 ran2 jing1 lao3 yan3 ， yi4 zhi1 yin4 qing1 bei1 。
- ying1 zhi1 chen2 yi4 jin4 ， gu4 xiang4 qu2 ru2 kai1 。
- zhe2 xian1 ai4 tao2 shan4 ， zi1 xin1 zheng4 nan2 hui1 。
- chan1 xin1 bu2 dai4 chen2 ， shao1 zhu2 han2 yan2 wei1 。
- cao3 mu4 you3 han2 zhang1 ， fa1 hui1 yao4 tian1 cai2 。
- lai4 gong1 guan3 ling3 chun1 ， bi3 duan1 qi3 qian2 lei2 。

## 注释

## 译文

## 赏析
