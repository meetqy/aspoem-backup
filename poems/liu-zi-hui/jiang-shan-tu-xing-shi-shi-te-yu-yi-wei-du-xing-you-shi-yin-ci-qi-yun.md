---
id: liu-zi-hui-jiang-shan-tu-xing-shi-shi-te-yu-yi-wei-du-xing-you-shi-yin-ci-qi-yun
title: 江山突星石士特欲易爲獨醒有詩因次其韵
titlePinyin: jiang1 shan1 tu1 xing1 shi2 shi4 te4 yu4 yi4 wei2 du2 xing3 you3 shi1 yin1 ci4 qi2 yun4
titleSlug: jiang-shan-tu-xing-shi-shi-te-yu-yi-wei-du-xing-you-shi-yin-ci-qi-yun
author: 劉子翬
authorPinyin: liu2 zi3 hui1
authorSlug: liu-zi-hui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 羣石翠參錯，茲峰峙雲林。
- 突星名固誇，流傳經古今。
- 幽姿儼向背，異態生晴陰。
- 怒若抽翠筍，端如立瑶簪。
- 不有融結奇，寧知化工深。
- 翁郎丘壑人，籃輿越秋岑。
- 崎嶇喪亂間，逢幽亦登臨。
- 把酒視雲漢，浩歌散愁襟。
- 著鞭雖後余，歸蹤畧相尋。
- 獨醒訂訛謬，懷人識君心。
- 政恐五字詩，光芒射奎參。
- 玩味不可忘，寫之朱絲琴。

## 拼音

- qun2 shi2 cui4 can1 cuo4 ， zi1 feng1 zhi4 yun2 lin2 。
- tu1 xing1 ming2 gu4 kua1 ， liu2 chuan2 jing1 gu3 jin1 。
- you1 zi1 yan3 xiang4 bei4 ， yi4 tai4 sheng1 qing2 yin1 。
- nu4 ruo4 chou1 cui4 sun3 ， duan1 ru2 li4 yao2 zan1 。
- bu4 you3 rong2 jie2 qi2 ， ning2 zhi1 hua4 gong1 shen1 。
- weng1 lang2 qiu1 he4 ren2 ， lan2 yu2 yue4 qiu1 cen2 。
- qi2 qu1 sang1 luan4 jian4 ， feng2 you1 yi4 deng1 lin2 。
- ba3 jiu3 shi4 yun2 han4 ， hao4 ge1 san4 chou2 jin1 。
- zhu4 bian1 sui1 hou4 yu2 ， gui1 zong1 lüe4 xiang1 xun2 。
- du2 xing3 ding4 e2 miu4 ， huai2 ren2 shi2 jun1 xin1 。
- zheng4 kong3 wu3 zi4 shi1 ， guang1 mang2 she4 kui2 can1 。
- wan2 wei4 bu4 ke3 wang4 ， xie3 zhi1 zhu1 si1 qin2 。

## 注释

## 译文

## 赏析
