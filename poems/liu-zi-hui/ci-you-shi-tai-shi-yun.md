---
id: liu-zi-hui-ci-you-shi-tai-shi-yun
title: 次友石臺詩韵
titlePinyin: ci4 you3 shi2 tai2 shi1 yun4
titleSlug: ci-you-shi-tai-shi-yun
author: 劉子翬
authorPinyin: liu2 zi3 hui1
authorSlug: liu-zi-hui
dynasty: 宋
dynastyPinyin: song4
dynastySlug: song
tags: []
---

## 正文

- 清湖嵇玉山，縹緲飛雙屐。
- 泠風隨處流，三伏無赫赫。
- 未成玄圃遊，聊醉端州宅。
- 憶昨陪初筵，杯摇劍峰脊。
- 杉篁漏疏櫺，雲氣縈長帟。
- 主人意彌厚，不吝園蔬摘。
- 我亦洞幽懷，涸此一泓碧。
- 至歡召融融，叢慮消剌剌。
- 聽君誦九流，浩若崑崙擘。
- 摩天俊鳶飛，響澗驚魚擲。
- 分携今幾時，浮埃翳瑶席。
- 有如爛柯翁，萬古逢一奕。
- 醉鄉梯磴坐，坐覺乾坤窄。
- 茲行不果從，兀兀恨滋劇。
- 未應柳源近，終作桃源隔。
- 留詩友石臺，光動嶙峋石。
- 正令謫仙來，著語無以易。
- 强吟意悠哉，追風了無迹。

## 拼音

- qing1 hu2 ji1 yu4 shan1 ， piao3 miao3 fei1 shuang1 ji1 。
- ling2 feng1 sui2 chu3 liu2 ， san1 fu2 wu2 he4 he4 。
- wei4 cheng2 xuan2 pu3 you2 ， liao2 zui4 duan1 zhou1 zhai2 。
- yi4 zuo2 pei2 chu1 yan2 ， bei1 yao2 jian4 feng1 ji3 。
- shan1 huang2 lou4 shu1 ling2 ， yun2 qi4 ying2 chang2 yi4 。
- zhu3 ren2 yi4 mi2 hou4 ， bu2 lin4 yuan2 shu1 zhai1 。
- wo3 yi4 dong4 you1 huai2 ， he2 ci3 yi4 hong2 bi4 。
- zhi4 huan1 zhao4 rong2 rong2 ， cong2 lü4 xiao1 la4 la4 。
- ting1 jun1 song4 jiu3 liu2 ， hao4 ruo4 kun1 lun2 bo4 。
- mo2 tian1 jun4 yuan1 fei1 ， xiang3 jian4 jing1 yu2 zhi4 。
- fen1 xie2 jin1 ji1 shi2 ， fu2 ai1 yi4 yao2 xi2 。
- you3 ru2 lan4 ke1 weng1 ， wan4 gu3 feng2 yi2 yi4 。
- zui4 xiang1 ti1 deng4 zuo4 ， zuo4 jue2 qian2 kun1 zhai3 。
- zi1 xing2 bu4 guo3 cong2 ， wu4 wu4 hen4 zi1 ju4 。
- wei4 ying1 liu3 yuan2 jin4 ， zhong1 zuo4 tao2 yuan2 ge2 。
- liu2 shi1 you3 shi2 tai2 ， guang1 dong4 lin2 xun2 shi2 。
- zheng4 ling4 zhe2 xian1 lai2 ， zhu4 yu3 wu2 yi3 yi4 。
- qiang2 yin2 yi4 you1 zai1 ， zhui1 feng1 le0 wu2 ji4 。

## 注释

## 译文

## 赏析
