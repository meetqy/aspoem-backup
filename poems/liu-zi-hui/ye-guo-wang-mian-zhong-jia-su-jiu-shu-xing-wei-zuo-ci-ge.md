---
id: liu-zi-hui-ye-guo-wang-mian-zhong-jia-su-jiu-shu-xing-wei-zuo-ci-ge
title: 夜過王勉仲家宿酒數行爲作此歌
titlePinyin: ye4 guo4 wang2 mian3 zhong4 jia1 su4 jiu3 shu4 xing2 wei2 zuo4 ci3 ge1
titleSlug: ye-guo-wang-mian-zhong-jia-su-jiu-shu-xing-wei-zuo-ci-ge
author: 劉子翬
authorPinyin: liu2 zi3 hui1
authorSlug: liu-zi-hui
dynasty: 宋
dynastyPinyin: song4
dynastySlug: song
tags: []
---

## 正文

- 遥林带雪迷村疃，伶俜一馬行無伴。
- 故人家住丁坂頭，停驂邂逅成清款。
- 犯寒知我猶空腹，地爐然薪架紅玉。
- 花瓷湯酒欲生香，竹外庖厨聞剁肉。
- 夫君不有中饋賢，咄嗟辦此何神速。
- 酒酣意氣悲荆棘，尚憶朱甍舊時宅。
- 豺狼得志竟何成，至今人骨如霜白。
- 亂離少有闔門在，漂蕩俄驚五年隔。
- 數畝荒田已失耕，一間茅屋仍留客。
- 客情主意懽難盡，短臘窮冬春欲近。
- 明朝分手更愁人，且覆清觴莫留剩。

## 拼音

- yao2 lin2 dai4 xue3 mi2 cun1 tuan3 ， ling2 ping1 yi4 ma3 xing2 wu2 ban4 。
- gu4 ren2 jia1 zhu4 ding1 ban3 tou2 ， ting2 can1 xie4 hou4 cheng2 qing1 kuan3 。
- fan4 han2 zhi1 wo3 you2 kong1 fu4 ， di4 lu2 ran2 xin1 jia4 hong2 yu4 。
- hua1 ci2 tang1 jiu3 yu4 sheng1 xiang1 ， zhu2 wai4 pao2 chu2 wen2 duo4 rou4 。
- fu1 jun1 bu4 you3 zhong1 kui4 xian2 ， duo1 jie1 ban4 ci3 he2 shen2 su4 。
- jiu3 han1 yi4 qi4 bei1 jing1 ji2 ， shang4 yi4 zhu1 meng2 jiu4 shi2 zhai2 。
- chai2 lang2 de2 zhi4 jing4 he2 cheng2 ， zhi4 jin1 ren2 gu3 ru2 shuang1 bai2 。
- luan4 li2 shao3 you3 he2 men2 zai4 ， piao1 dang4 e2 jing1 wu3 nian2 ge2 。
- shu4 mu3 huang1 tian2 yi3 shi1 geng1 ， yi2 jian4 mao2 wu1 reng2 liu2 ke4 。
- ke4 qing2 zhu3 yi4 huan1 nan2 jin4 ， duan3 la4 qiong2 dong1 chun1 yu4 jin4 。
- ming2 chao2 fen1 shou3 geng4 chou2 ren2 ， qie3 fu4 qing1 shang1 mo4 liu2 sheng4 。

## 注释

## 译文

## 赏析
