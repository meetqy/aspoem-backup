---
id: liu-zi-hui-yu-su-qi-yi
title: 諭俗  其一
titlePinyin: yu4 su2     qi2 yi1
titleSlug: yu-su-qi-yi
author: 劉子翬
authorPinyin: liu2 zi3 hui1
authorSlug: liu-zi-hui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 故園喪亂餘，歸來復何有。
- 鄰人雖喜在，憂悴成老叟。
- 爲言寇來時，白刃穿田畝。
- 驚忙不知路，夜踏人屍走。
- 屋廬成飛烟，囊橐無暇取。
- 匹夫快恩讎，王法誰爲守。
- 艱難歷冬夏，遷徙遍林藪。
- 深虞邏寇知，兒啼扼其口。
- 樹皮爲衣裳，樹根作糧糗。
- 還家生理盡，黑瘦面如狗。
- 語翁翁勿悲，禍福較長久。
- 東家紅巾郎，長大好身手。
- 荒荒戰場中，頭白骨先朽。

## 拼音

- gu4 yuan2 sang1 luan4 yu2 ， gui1 lai2 fu4 he2 you3 。
- lin2 ren2 sui1 xi3 zai4 ， you1 cui4 cheng2 lao3 sou3 。
- wei2 yan2 kou4 lai2 shi2 ， bai2 ren4 chuan1 tian2 mu3 。
- jing1 mang2 bu4 zhi1 lu4 ， ye4 ta4 ren2 shi1 zou3 。
- wu1 lu2 cheng2 fei1 yan1 ， nang2 tuo2 wu2 xia2 qu3 。
- pi3 fu1 kuai4 en1 chou2 ， wang2 fa3 shui2 wei2 shou3 。
- jian1 nan2 li4 dong1 xia4 ， qian1 xi3 bian4 lin2 sou3 。
- shen1 yu2 luo2 kou4 zhi1 ， er2 ti2 e4 qi2 kou3 。
- shu4 pi2 wei2 yi1 shang0 ， shu4 gen1 zuo4 liang2 qiu3 。
- huan2 jia1 sheng1 li3 jin4 ， hei1 shou4 mian4 ru2 gou3 。
- yu3 weng1 weng1 wu4 bei1 ， huo4 fu2 jiao4 chang2 jiu3 。
- dong1 jia1 hong2 jin1 lang2 ， chang2 da4 hao3 shen1 shou3 。
- huang1 huang1 zhan4 chang3 zhong1 ， tou2 bai2 gu3 xian1 xiu3 。

## 注释

## 译文

## 赏析
