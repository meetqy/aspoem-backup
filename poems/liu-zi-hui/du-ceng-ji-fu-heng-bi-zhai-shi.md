---
id: liu-zi-hui-du-ceng-ji-fu-heng-bi-zhai-shi
title: 讀曾吉甫橫碧齋詩
titlePinyin: du2 ceng2 ji2 fu3 heng2 bi4 zhai1 shi1
titleSlug: du-ceng-ji-fu-heng-bi-zhai-shi
author: 劉子翬
authorPinyin: liu2 zi3 hui1
authorSlug: liu-zi-hui
dynasty: 宋
dynastyPinyin: song4
dynastySlug: song
tags: []
---

## 正文

- 携鉏引荒泉，偶步松崗北。
- 泠然毛骨清，楚尾見秋色。
- 稻氣馥初凉，檉陰澹微日。
- 緬懷小齋居，櫺檻增岑寂。
- 曠度滅知聞，微吟數峰碧。
- 若人端好修，珍駕動無跡。
- 深窮伊水源，峻陟衡山極。
- 終焉憩孔林，所樂惟自得。
- 延和數酌醪，侑靜一編易。
- 向來辱傾輸，洞見胸中白。
- 思親道匪侔，既遠情不懌。
- 矧余質冥頑，固未易刻畫。
- 尊生有遐心，克己無全力。
- 以茲畏所知，負負常夕惕。
- 餘波儻時漸，玉汝天其或。

## 拼音

- xie2 chu2 yin3 huang1 quan2 ， ou3 bu4 song1 gang3 bei3 。
- ling2 ran2 mao2 gu3 qing1 ， chu3 wei3 jian4 qiu1 se4 。
- dao4 qi4 fu4 chu1 liang2 ， cheng1 yin1 dan4 wei1 ri4 。
- mian3 huai2 xiao3 zhai1 ju1 ， ling2 jian4 zeng1 cen2 ji4 。
- kuang4 du4 mie4 zhi1 wen2 ， wei1 yin2 shu4 feng1 bi4 。
- ruo4 ren2 duan1 hao3 xiu1 ， zhen1 jia4 dong4 wu2 ji4 。
- shen1 qiong2 yi1 shui3 yuan2 ， jun4 zhi4 heng2 shan1 ji2 。
- zhong1 yan1 qi4 kong3 lin2 ， suo3 le4 wei2 zi4 de2 。
- yan2 he2 shu4 zhuo2 lao2 ， you4 jing4 yi4 bian1 yi4 。
- xiang4 lai2 ru3 qing1 shu1 ， dong4 jian4 xiong1 zhong1 bai2 。
- si1 qin1 dao4 fei3 mou2 ， ji4 yuan3 qing2 bu2 yi4 。
- shen3 yu2 zhi4 ming2 wan2 ， gu4 wei4 yi4 ke4 hua4 。
- zun1 sheng1 you3 xia2 xin1 ， ke4 ji3 wu2 quan2 li4 。
- yi3 zi1 wei4 suo3 zhi1 ， fu4 fu4 chang2 xi1 ti4 。
- yu2 bo1 tang3 shi2 jian4 ， yu4 ru3 tian1 qi2 huo4 。

## 注释

## 译文

## 赏析
