---
id: sun-mao-wen-quan
title: 溫泉
titlePinyin: wen1 quan2
titleSlug: wen-quan
author: 孫懋
authorPinyin: sun1 mao4
authorSlug: sun-mao
dynasty: 宋
dynastyPinyin: song4
dynastySlug: song
tags: []
---

## 正文

- 喬林遠凝烟，怪石卧如虎。
- 湯泉在其下，深廣數尺許。
- 蒸蒸百鼎沸，衮衮驪珠吐。
- 溫然可人意，了不變寒暑。
- 我來一盥挹，和氣溢賓主。
- 誰知山谷間，異物乃有取。
- 又聞泉之功，萬頃浸禾黍。
- 升騰或爲雲，定作傅巖雨。
- 賢人抱氣節，瀟灑謹出處。
- 平生澤物志，得時誰可御。
- 奈何斗筲徒，名利每輕舉。
- 一朝冰山碎，笑唾無足數。
- 臨風祝斯泉，更請事斯語。
- 回首驪山陰，淒然吊前古。

## 拼音

- qiao2 lin2 yuan3 ning2 yan1 ， guai4 shi2 wo4 ru2 hu3 。
- tang1 quan2 zai4 qi2 xia4 ， shen1 guang3 shu4 chi3 xu1 。
- zheng1 zheng1 bai3 ding3 fei4 ， gun3 gun3 li2 zhu1 tu3 。
- wen1 ran2 ke3 ren2 yi4 ， liao3 bu2 bian4 han2 shu3 。
- wo3 lai2 yi2 guan4 yi4 ， he2 qi4 yi4 bin1 zhu3 。
- shui2 zhi1 shan1 gu3 jian4 ， yi4 wu4 nai3 you3 qu3 。
- you4 wen2 quan2 zhi1 gong1 ， wan4 qing3 jin4 he2 shu3 。
- sheng1 teng2 huo4 wei2 yun2 ， ding4 zuo4 fu4 yan2 yu3 。
- xian2 ren2 bao4 qi4 jie2 ， xiao1 sa3 jin3 chu1 chu3 。
- ping2 sheng1 ze2 wu4 zhi4 ， de2 shi2 shui2 ke3 yu4 。
- nai4 he2 dou4 shao1 tu2 ， ming2 li4 mei3 qing1 ju3 。
- yi4 zhao1 bing1 shan1 sui4 ， xiao4 tuo4 wu2 zu2 shu4 。
- lin2 feng1 zhu4 si1 quan2 ， geng4 qing3 shi4 si1 yu3 。
- hui2 shou3 li2 shan1 yin1 ， qi1 ran2 diao4 qian2 gu3 。

## 注释

## 译文

## 赏析
