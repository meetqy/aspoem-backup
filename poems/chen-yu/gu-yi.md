---
id: chen-yu-gu-yi
title: 古意
titlePinyin: gu3 yi4
titleSlug: gu-yi
author: 陳羽
authorPinyin: chen2 yu3
authorSlug: chen-yu
dynasty: 唐
dynastyPinyin: tang2
dynastySlug: tang
tags: []
---

## 正文

- 十三學繡羅衣裳，自憐紅袖聞馨香。
- 人言此是嫁時服，含笑不刺雙鴛鴦。
- 郎年十九髭未生，拜官天下聞郎名。
- 車馬駢闐賀門館，自然不失爲公卿。
- 是時妾家猶未貧，兄弟出入雙車輪。
- 繁華全盛兩相敵，與郎年少爲婚姻。
- 郎家居近御溝水，豪門客盡躡珠履。
- 雕盤酒器常不干，曉入中廚妾先起。
- 姑嫜嚴肅有規矩，小姑嬌憨意難取。
- 朝參暮拜白玉堂，繡衣著盡黃金縷。
- 妾貌漸衰郎漸薄，時時強笑意索寞。
- 知郎本來無歲寒，幾回掩淚看花落。
- 妾年四十絲滿頭，郎年五十封公侯。
- 男兒全盛日忘舊，銀牀羽帳空颼飀。
- 庭花紅遍蝴蝶飛，看郎佩玉下朝時。
- 歸來略略不相顧，却令侍婢生光輝。
- 郎恨婦人易衰老，妾亦恨深不忍道。
- 看郎強健能幾時，年過六十還枯【槁】。

## 拼音

- shi2 san1 xue2 xiu4 luo2 yi1 shang0 ， zi4 lian2 hong2 xiu4 wen2 xin1 xiang1 。
- ren2 yan2 ci3 shi4 jia4 shi2 fu2 ， han2 xiao4 bu2 ci4 shuang1 yuan1 yang1 。
- lang2 nian2 shi2 jiu3 zi1 wei4 sheng1 ， bai4 guan1 tian1 xia4 wen2 lang2 ming2 。
- ju1 ma3 pian2 tian2 he4 men2 guan3 ， zi4 ran2 bu4 shi1 wei2 gong1 qing1 。
- shi4 shi2 qie4 jia1 you2 wei4 pin2 ， xiong1 di4 chu1 ru4 shuang1 ju1 lun2 。
- fan2 hua2 quan2 sheng4 liang3 xiang1 di2 ， yu3 lang2 nian2 shao4 wei2 hun1 yin1 。
- lang2 jia1 ju1 jin4 yu4 gou1 shui3 ， hao2 men2 ke4 jin4 nie4 zhu1 lü3 。
- diao1 pan2 jiu3 qi4 chang2 bu4 gan1 ， xiao3 ru4 zhong1 chu2 qie4 xian1 qi3 。
- gu1 zhang1 yan2 su4 you3 gui1 ju3 ， xiao3 gu1 jiao1 han1 yi4 nan2 qu3 。
- chao2 can1 mu4 bai4 bai2 yu4 tang2 ， xiu4 yi1 zhu4 jin4 huang2 jin1 lü3 。
- qie4 mao4 jian4 shuai1 lang2 jian4 bao2 ， shi2 shi2 qiang2 xiao4 yi4 suo3 mo4 。
- zhi1 lang2 ben3 lai2 wu2 sui4 han2 ， ji1 hui2 yan3 lei4 kan4 hua1 luo4 。
- qie4 nian2 si4 shi2 si1 man3 tou2 ， lang2 nian2 wu3 shi2 feng1 gong1 hou2 。
- nan2 er2 quan2 sheng4 ri4 wang4 jiu4 ， yin2 chuang2 yu3 zhang4 kong1 sou1 liu2 。
- ting2 hua1 hong2 bian4 hu2 die2 fei1 ， kan4 lang2 pei4 yu4 xia4 chao2 shi2 。
- gui1 lai2 lüe4 lüe4 bu4 xiang1 gu4 ， que4 ling4 shi4 bi4 sheng1 guang1 hui1 。
- lang2 hen4 fu4 ren2 yi4 shuai1 lao3 ， qie4 yi4 hen4 shen1 bu4 ren3 dao4 。
- kan4 lang2 qiang2 jian4 neng2 ji1 shi2 ， nian2 guo4 liu4 shi2 huan2 ku1 【 gao3 】。

## 注释

## 译文

## 赏析
