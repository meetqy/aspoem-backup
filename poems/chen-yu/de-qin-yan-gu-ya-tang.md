---
id: chen-yu-de-qin-yan-gu-ya-tang
title: 得琴硯古雅堂
titlePinyin: de2 qin2 yan4 gu3 ya3 tang2
titleSlug: de-qin-yan-gu-ya-tang
author: 陳郁
authorPinyin: chen2 yu4
authorSlug: chen-yu
dynasty: 宋
dynastyPinyin: song4
dynastySlug: song
tags: []
---

## 正文

- 端溪湮塞焦桐已，羅旅文房尚奢侈。
- 古風雅志莫養成，從此詞章墮彫靡。
- 仙巖名士獨不然，家有琴硯皆世傳。
- 熨焦蛇斷互左右，俾受彈弄供磨研。
- 耳根筆澤千載意，字□挽回淳朴味。
- 乃知舊物是筌蹄，薰染皇墳歸繭紙。
- 百篇因之奏帝傍，帝賚文美承恩光。
- 歸來築堂標古雅，家學始末示不忘。
- 邇來相傳貴珠玉，或侈金屏誇綉縟。
- 心遊目視溺豪華，繼發一言流近俗。
- 嗟余僻好惟古文，敬此堂名如敬君。
- 何時登堂相撫玩，古雅之意期與君平分。

## 拼音

- duan1 xi1 yan1 sai1 jiao1 tong2 yi3 ， luo2 lü3 wen2 fang2 shang4 she1 chi3 。
- gu3 feng1 ya3 zhi4 mo4 yang3 cheng2 ， cong2 ci3 ci2 zhang1 duo4 diao1 mi2 。
- xian1 yan2 ming2 shi4 du2 bu4 ran2 ， jia1 you3 qin2 yan4 jie1 shi4 chuan2 。
- yun4 jiao1 she2 duan4 hu4 zuo3 you4 ， bi3 shou4 dan4 nong4 gong4 mo2 yan2 。
- er3 gen1 bi3 ze2 qian1 zai4 yi4 ， zi4 □ wan3 hui2 chun2 pu3 wei4 。
- nai3 zhi1 jiu4 wu4 shi4 quan2 ti2 ， xun1 ran3 huang2 fen2 gui1 jian3 zhi3 。
- bai3 pian1 yin1 zhi1 zou4 di4 bang4 ， di4 lai4 wen2 mei3 cheng2 en1 guang1 。
- gui1 lai2 zhu4 tang2 biao1 gu3 ya3 ， jia1 xue2 shi3 mo4 shi4 bu2 wang4 。
- er3 lai2 xiang1 chuan2 gui4 zhu1 yu4 ， huo4 chi3 jin1 ping2 kua1 xiu4 ru4 。
- xin1 you2 mu4 shi4 ni4 hao2 hua2 ， ji4 fa1 yi4 yan2 liu2 jin4 su2 。
- jie1 yu2 pi4 hao3 wei2 gu3 wen2 ， jing4 ci3 tang2 ming2 ru2 jing4 jun1 。
- he2 shi2 deng1 tang2 xiang1 fu3 wan2 ， gu3 ya3 zhi1 yi4 qi1 yu3 jun1 ping2 fen1 。

## 注释

## 译文

## 赏析
