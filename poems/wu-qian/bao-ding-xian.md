---
id: wu-qian-bao-ding-xian
title: 宝鼎现
titlePinyin: bao3 ding3 xian4
titleSlug: bao-ding-xian
author: 吴潜
authorPinyin: wu2 qian2
authorSlug: wu-qian
dynasty: 宋
dynastyPinyin: song4
dynastySlug: song
tags: []
---

## 正文

- 晚风微动，净扫天地，云裾霞绮。
- 将海外、银蟾推上，相映华灯辉万砌。
- 看舞队、向梅梢然昼，丹焰玲珑玉蕊。
- 渐陆地、金莲吐遍，恰似楼台临水。
- 老子欢意随人意。
- 引红裙、钗宝钿翠。
- 穿夜市、珠筵玳席。
- 多少吴讴联越吹。
- 绣幕卷、散缤纷香雾，笼定团圆锦里。
- 认一点、星球挂也，士女桃源洞里。
- 闻说旧日京华，般百戏、灯棚如履。
- 待端门排宴，三五传宣禁侍。
- 愿乐事、这回重见，喜庆新开起。
- 瞻圣主、齐寿南山，势拱东南百二。

## 拼音

- wan3 feng1 wei1 dong4 ， jing4 sao3 tian1 di4 ， yun2 ju1 xia2 qi3 。
- jiang1 hai3 wai4 、 yin2 chan2 tui1 shang4 ， xiang1 ying4 hua2 deng1 hui1 wan4 qi4 。
- kan4 wu3 dui4 、 xiang4 mei2 shao1 ran2 zhou4 ， dan1 yan4 ling2 long2 yu4 rui3 。
- jian4 lu4 di4 、 jin1 lian2 tu3 bian4 ， qia4 si4 lou2 tai2 lin2 shui3 。
- lao3 zi3 huan1 yi4 sui2 ren2 yi4 。
- yin3 hong2 qun2 、 chai1 bao3 dian4 cui4 。
- chuan1 ye4 shi4 、 zhu1 yan2 dai4 xi2 。
- duo1 shao3 wu2 ou1 lian2 yue4 chui1 。
- xiu4 mu4 juan4 、 san4 bin1 fen1 xiang1 wu4 ， long2 ding4 tuan2 yuan2 jin3 li3 。
- ren4 yi4 dian3 、 xing1 qiu2 gua4 ye3 ， shi4 nü3 tao2 yuan2 dong4 li3 。
- wen2 shuo1 jiu4 ri4 jing1 hua2 ， ban1 bai3 xi4 、 deng1 peng2 ru2 lü3 。
- dai4 duan1 men2 pai2 yan4 ， san1 wu3 chuan2 xuan1 jin4 shi4 。
- yuan4 le4 shi4 、 zhe4 hui2 chong2 jian4 ， xi3 qing4 xin1 kai1 qi3 。
- zhan1 sheng4 zhu3 、 qi2 shou4 nan2 shan1 ， shi4 gong3 dong1 nan2 bai3 er4 。

## 注释

## 译文

## 赏析
