---
id: he-gong-cheng-dong-po
title: 呈東坡
titlePinyin: cheng2 dong1 po1
titleSlug: cheng-dong-po
author: 何恭
authorPinyin: he2 gong1
authorSlug: he-gong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 昔日歐陽心獨苦，搜羅天下文中虎。
- 未逢賈馬嗟誰有，崑體文章正旁午。
- 一得眉山老翁語，始愜平生好奇古。
- 騫騰鸞鳳螭虬侶，錦繡腎腸終日吐。
- 眉山跨馬挾雙龍，迤邐斜欹劍閣東。
- 一息萬里先羣雄，是日魯酒歸醇醲。
- 仁廟當朝起數公，四時閶闔來清風。
- 眉山秉筆摩蒼穹，稽首獻議何雍容。
- 是時慶曆垂嘉祐，東省西垣半耆舊。
- 一代偉人爭入彀，大開黄閣咸虛受。
- 公時脫穎眉山後，歆向機雲同一奏。
- 建安數子空鳴脰，集賢學士皆籠袖。
- 玉人發馬下天階，華蓋星邊捧詔來。
- 天子延英不浪開，爲公此日深徘徊。
- 金吾侍側天顔低，上列四輔前三台。
- 相與疇咨將相材，飄然八駿先龍媒。
- 西京應制十八九，晁董褎然爲舉首。
- 此輩昂藏希世有，劉蕡又作蛟龍吼。
- 觀公舉勸新人手，玉壺破碎珠囊剖。
- 許國誠心仍貫斗，識者談之不容口。
- 天公一見列詩曹，指揮姮娥供兔毫。
- 公歌數闕風刁刁，若耶溪上皆停橈。
- 郢客擲筆不敢操，楚人往往收離騷。
- 李杜藩牆不甚牢，李白脫却錦繡袍。
- 東風顛入五湖裏，萬籟聲聲酷龍耳。
- 河伯江妃愁欲死，只恐公來搜見底。
- 南登灞岸將何以，直節壯懷聊自倚。
- 養得身長數千里，天地一夜風雷起。
- 官家內相能幾人，幾人到此陪經綸。
- 天語叮嚀下降頻，金蓮燭畔窺龍鱗。
- 日曝花磚暖繡裀，鐶金珮玉何申申。
- 姮娥喚作真麒麟，焉知韓李非前身。
- 龍樓漏箭銅壺挹，隠約六街騶唱入。
- 傳宣使者翻然集，月題控馬天門立。
- 錦箋瓊管尚書給，九韶忽然如俯拾。
- 宸恩四海周流及，武帝王封乃平揖。
- 我宋修文偃武初，詞林翰苑森扶疏。
- 竇儀陶穀端何如，峨冠曳履承明廬。
- 草昧功名向武夫，討論潤色姑徐徐。
- 剪夷五代尊圖書，墨客稍稍躋天衢。
- 中間作者相踵武，請試從頭爲君語。
- 真宗皇帝親神宇，楊億風流玉堂處。
- 傾金注瓦橫罇俎，大笑哄堂任豪舉。
- 逡巡百尺江南楮，密掃煤烟驟如雨。
- 六一超然又不同，陳言萬紙一洗空。
- 晉宋齊梁不待攻，兩漢直抵元和中。
- 龍驤鳳舉扶桑中，五采射日吞長虹。
- 滿堂玉磬諧金鐘，紛然和者如笙鏞。
- 木鐸可憐聲獨悄，一振鏗然須大老。
- 伊說數公無處討，蕭曹丙魏規模小。
- 馬遷班固工品藻，出處行藏何太少。
- 升沉將相王侯了，經天緯地憑誰好。
- 信知風采古爲多，堯舜文章煥若何。
- 東作西成南已訛，真人更集滿東坡。
- 夷夔禮樂俄森羅，黼黻郊廟金盤陀。
- 羽毛率舞呈天和，高陽才子前賡歌。
- 君哉頷首一俞爾，執簡抽毫無及矣。
- 周公整頓乾坤已，開闔明堂復如此。
- 從頭製作軒轅始，海獸山禽咸獻美。
- 衮冕分明圭玉侈，六代光華藹天子。
- 日月星辰繢九天，蟲魚草木續山川。
- 羣聖文章想亦然，百家妙理何周旋。
- 離離黍稷春風前，東周一去追無緣。
- 帝德王功只僅傳，廟堂急管催繁弦。
- 巍哉孔子尊如帝，矯矯孟軻天莫制。
- 斯文其喪今何在，鄒魯邈然安可再。
- 揚雄力寡知無奈，天祿校讎真末計。
- 江海悠悠百川逝，回首相望幾千載。
- 熙寧天子憫斯文，展轉搜揚到海垠。
- 丞相王公舉趾尊，委蛇二老西來賓。
- 咀嚼六經如八珍，補葺東魯鋤西秦。
- 天子資之又日新，八風自轉成天鈞。
- 頃從孟子驅楊墨，他日淫詞又榛棘。
- 豐鎬荒凉天空碧，中庸一路幾充塞。
- 金陵爲此深求直，二十年來人稍識。
- 求之左右逢星極，內聖外王真準的。
- 古人效學豐文斯，堂陛之間意已移。
- 彝何虎蜼尊何犧，云何簠簋加靈龜。
- 不然制作知無時，反魯詩書一貫之。
- 明明古訓識者誰，百家效語如嬰兒。
- 蝌蚪六書藏屋壁，豈比鍾王論筆蹟。
- 會通意象如作易，不假語言含妙德。
- 倘從對偶音聲覓，洙泗文章少平仄。
- 解到雕蟲童子識，斯人稍得揚雄力。
- 熙寧論撰亦何慚，況把先儒衆說參。
- 舉世傳經作指南，辟雍泮水堆牙籤。
- 或者囂然痛欲殲，安得諸儒口遂鉗。
- 聖主賢王實詢僉，公當一語令師嚴。
- 翻思偃蹇熙寧末，苦信古書由世拙。
- 金陵戶外履成列，稱衡一刺終漫滅。
- 彷彿五經無二說，堂堂萬里星中月。
- 欲論西漢誰優劣，忽若吟蟬風脰咽。
- 邊韶性懶讀書頑，病甚相如下筆慳。
- 敢望言如霧豹斑，擔簦負笈徒間關。
- 沂水春來粗解顔，浴沂童子彌春灣。
- 先哲如龍尚許攀，鼓琴從之豈浪閒。
- 可憐道德共耕獵，何苦侯門俟彈鋏。
- 不挾而來聊自愜，栩然夢爾爲蝴蝶。
- 飲中數子劉伶俠，江外主人張翰攝。
- 短船下水輕仍捷，落帆解舵吳山脅。

## 拼音

- xi1 ri4 ou1 yang2 xin1 du2 ku3 ， sou1 luo2 tian1 xia4 wen2 zhong1 hu3 。
- wei4 feng2 jia3 ma3 jie1 shui2 you3 ， kun1 ti3 wen2 zhang1 zheng4 pang2 wu3 。
- yi4 de2 mei2 shan1 lao3 weng1 yu3 ， shi3 qie4 ping2 sheng1 hao4 qi2 gu3 。
- qian1 teng2 luan2 feng4 chi1 qiu2 lü3 ， jin3 xiu4 shen4 chang2 zhong1 ri4 tu3 。
- mei2 shan1 kua4 ma3 xie2 shuang1 long2 ， yi3 li3 xie2 qi1 jian4 ge2 dong1 。
- yi4 xi1 wan4 li3 xian1 qun2 xiong2 ， shi4 ri4 lu3 jiu3 gui1 chun2 nong2 。
- ren2 miao4 dang1 chao2 qi3 shu4 gong1 ， si4 shi2 chang1 he2 lai2 qing1 feng1 。
- mei2 shan1 bing3 bi3 mo2 cang1 qiong2 ， qi3 shou3 xian4 yi4 he2 yong1 rong2 。
- shi4 shi2 qing4 li4 chui2 jia1 you4 ， dong1 sheng3 xi1 yuan2 ban4 qi2 jiu4 。
- yi2 dai4 wei3 ren2 zheng1 ru4 gou4 ， da4 kai1 huang2 ge2 xian2 xu1 shou4 。
- gong1 shi2 tuo1 ying3 mei2 shan1 hou4 ， xin1 xiang4 ji1 yun2 tong2 yi2 zou4 。
- jian4 an1 shu4 zi3 kong1 ming2 dou4 ， ji2 xian2 xue2 shi4 jie1 long2 xiu4 。
- yu4 ren2 fa1 ma3 xia4 tian1 jie1 ， hua2 gai4 xing1 bian1 peng3 zhao4 lai2 。
- tian1 zi3 yan2 ying1 bu2 lang4 kai1 ， wei2 gong1 ci3 ri4 shen1 pai2 huai2 。
- jin1 wu2 shi4 ce4 tian1 yan2 di1 ， shang4 lie4 si4 fu3 qian2 san1 tai2 。
- xiang1 yu3 chou2 zi1 jiang1 xiang1 cai2 ， piao1 ran2 ba1 jun4 xian1 long2 mei2 。
- xi1 jing1 ying1 zhi4 shi2 ba1 jiu3 ， chao2 dong3 xiu4 ran2 wei2 ju3 shou3 。
- ci3 bei4 ang2 cang2 xi1 shi4 you3 ， liu2 fen2 you4 zuo4 jiao1 long2 hou3 。
- guan1 gong1 ju3 quan4 xin1 ren2 shou3 ， yu4 hu2 po4 sui4 zhu1 nang2 pou1 。
- xu1 guo2 cheng2 xin1 reng2 guan4 dou4 ， shi2 zhe3 tan2 zhi1 bu4 rong2 kou3 。
- tian1 gong1 yi2 jian4 lie4 shi1 cao2 ， zhi3 hui1 heng2 e2 gong4 tu4 hao2 。
- gong1 ge1 shu4 que4 feng1 diao1 diao1 ， ruo4 ye1 xi1 shang4 jie1 ting2 rao2 。
- ying3 ke4 zhi4 bi3 bu4 gan3 cao1 ， chu3 ren2 wang3 wang3 shou1 li2 sao1 。
- li3 du4 fan1 qiang2 bu2 shen4 lao2 ， li3 bai2 tuo1 que4 jin3 xiu4 pao2 。
- dong1 feng1 dian1 ru4 wu3 hu2 li3 ， wan4 lai4 sheng1 sheng1 ku4 long2 er3 。
- he2 bo2 jiang1 fei1 chou2 yu4 si3 ， zhi3 kong3 gong1 lai2 sou1 jian4 di3 。
- nan2 deng1 ba4 an4 jiang1 he2 yi3 ， zhi2 jie2 zhuang4 huai2 liao2 zi4 yi3 。
- yang3 de2 shen1 chang2 shu4 qian1 li3 ， tian1 di4 yi2 ye4 feng1 lei2 qi3 。
- guan1 jia1 nei4 xiang1 neng2 ji1 ren2 ， ji1 ren2 dao4 ci3 pei2 jing1 lun2 。
- tian1 yu3 ding1 ning2 xia4 jiang4 bin1 ， jin1 lian2 zhu2 pan4 kui1 long2 lin2 。
- ri4 pu4 hua1 zhuan1 nuan3 xiu4 yin1 ， huan2 jin1 pei4 yu4 he2 shen1 shen1 。
- heng2 e2 huan4 zuo4 zhen1 qi2 lin2 ， yan1 zhi1 han2 li3 fei1 qian2 shen1 。
- long2 lou2 lou4 jian4 tong2 hu2 yi4 ， yin3 yue1 liu4 jie1 zou1 chang4 ru4 。
- chuan2 xuan1 shi3 zhe3 fan1 ran2 ji2 ， yue4 ti2 kong4 ma3 tian1 men2 li4 。
- jin3 jian1 qiong2 guan3 shang4 shu1 gei3 ， jiu3 shao2 hu1 ran2 ru2 fu3 shi2 。
- chen2 en1 si4 hai3 zhou1 liu2 ji2 ， wu3 di4 wang2 feng1 nai3 ping2 yi1 。
- wo3 song4 xiu1 wen2 yan3 wu3 chu1 ， ci2 lin2 han4 yuan4 sen1 fu2 shu1 。
- dou4 yi2 tao2 gu3 duan1 he2 ru2 ， e2 guan1 ye4 lü3 cheng2 ming2 lu2 。
- cao3 mei4 gong1 ming2 xiang4 wu3 fu1 ， tao3 lun4 run4 se4 gu1 xu2 xu2 。
- jian3 yi2 wu3 dai4 zun1 tu2 shu1 ， mo4 ke4 shao1 shao1 ji1 tian1 qu2 。
- zhong1 jian4 zuo4 zhe3 xiang1 zhong3 wu3 ， qing3 shi4 cong2 tou2 wei2 jun1 yu3 。
- zhen1 zong1 huang2 di4 qin1 shen2 yu3 ， yang2 yi4 feng1 liu2 yu4 tang2 chu3 。
- qing1 jin1 zhu4 wa3 heng2 zun1 zu3 ， da4 xiao4 hong1 tang2 ren4 hao2 ju3 。
- qun1 xun2 bai3 chi3 jiang1 nan2 chu3 ， mi4 sao3 mei2 yan1 zhou4 ru2 yu3 。
- liu4 yi1 chao1 ran2 you4 bu4 tong2 ， chen2 yan2 wan4 zhi3 yi4 xi3 kong1 。
- jin4 song4 qi2 liang2 bu2 dai4 gong1 ， liang3 han4 zhi2 di3 yuan2 he2 zhong1 。
- long2 xiang1 feng4 ju3 fu2 sang1 zhong1 ， wu3 cai3 she4 ri4 tun1 chang2 hong2 。
- man3 tang2 yu4 qing4 xie2 jin1 zhong1 ， fen1 ran2 he2 zhe3 ru2 sheng1 yong1 。
- mu4 duo2 ke3 lian2 sheng1 du2 qiao1 ， yi2 zhen4 keng1 ran2 xu1 da4 lao3 。
- yi1 shuo1 shu4 gong1 wu2 chu3 tao3 ， xiao1 cao2 bing3 wei4 gui1 mo2 xiao3 。
- ma3 qian1 ban1 gu4 gong1 pin3 zao3 ， chu1 chu3 xing2 cang2 he2 tai4 shao3 。
- sheng1 chen2 jiang1 xiang1 wang2 hou2 le0 ， jing1 tian1 wei3 di4 ping2 shui2 hao3 。
- xin4 zhi1 feng1 cai3 gu3 wei2 duo1 ， yao2 shun4 wen2 zhang1 huan4 ruo4 he2 。
- dong1 zuo4 xi1 cheng2 nan2 yi3 e2 ， zhen1 ren2 geng4 ji2 man3 dong1 po1 。
- yi2 kui2 li3 le4 e2 sen1 luo2 ， fu3 fu2 jiao1 miao4 jin1 pan2 tuo2 。
- yu3 mao2 lü4 wu3 cheng2 tian1 he2 ， gao1 yang2 cai2 zi3 qian2 geng1 ge1 。
- jun1 zai1 han4 shou3 yi1 yu2 er3 ， zhi2 jian3 chou1 hao2 wu2 ji2 yi3 。
- zhou1 gong1 zheng3 dun4 qian2 kun1 yi3 ， kai1 he2 ming2 tang2 fu4 ru2 ci3 。
- cong2 tou2 zhi4 zuo4 xuan1 yuan2 shi3 ， hai3 shou4 shan1 qin2 xian2 xian4 mei3 。
- gun3 mian3 fen1 ming2 gui1 yu4 chi3 ， liu4 dai4 guang1 hua2 ai3 tian1 zi3 。
- ri4 yue4 xing1 chen2 hui4 jiu3 tian1 ， chong2 yu2 cao3 mu4 xu4 shan1 chuan1 。
- qun2 sheng4 wen2 zhang1 xiang3 yi4 ran2 ， bai3 jia1 miao4 li3 he2 zhou1 xuan2 。
- li2 li2 shu3 ji4 chun1 feng1 qian2 ， dong1 zhou1 yi1 qu4 zhui1 wu2 yuan2 。
- di4 de2 wang2 gong1 zhi1 jin3 chuan2 ， miao4 tang2 ji2 guan3 cui1 fan2 xian2 。
- wei1 zai1 kong3 zi3 zun1 ru2 di4 ， jiao3 jiao3 meng4 ke1 tian1 mo4 zhi4 。
- si1 wen2 qi2 sang1 jin1 he2 zai4 ， zou1 lu3 miao3 ran2 an1 ke3 zai4 。
- yang2 xiong2 li4 gua3 zhi1 wu2 nai4 ， tian1 lu4 xiao4 chou2 zhen1 mo4 ji4 。
- jiang1 hai3 you1 you1 bai3 chuan1 shi4 ， hui2 shou3 xiang1 wang4 ji1 qian1 zai4 。
- xi1 ning2 tian1 zi3 min3 si1 wen2 ， zhan3 zhuan3 sou1 yang2 dao4 hai3 yin2 。
- cheng2 xiang4 wang2 gong1 ju3 zhi3 zun1 ， wei1 yi2 er4 lao3 xi1 lai2 bin1 。
- ju3 jue2 liu4 jing1 ru2 ba1 zhen1 ， bu3 qi4 dong1 lu3 chu2 xi1 qin2 。
- tian1 zi3 zi1 zhi1 you4 ri4 xin1 ， ba1 feng1 zi4 zhuan3 cheng2 tian1 jun1 。
- qing3 cong2 meng4 zi3 qu1 yang2 mo4 ， ta1 ri4 yin2 ci2 you4 zhen1 ji2 。
- feng1 gao3 huang1 liang2 tian1 kong1 bi4 ， zhong1 yong1 yi2 lu4 ji1 chong1 se4 。
- jin1 ling2 wei2 ci3 shen1 qiu2 zhi2 ， er4 shi2 nian2 lai2 ren2 shao1 shi2 。
- qiu2 zhi1 zuo3 you4 feng2 xing1 ji2 ， nei4 sheng4 wai4 wang2 zhen1 zhun3 de0 。
- gu3 ren2 xiao4 xue2 feng1 wen2 si1 ， tang2 bi4 zhi1 jian4 yi4 yi3 yi2 。
- yi2 he2 hu3 wei3 zun1 he2 xi1 ， yun2 he2 fu3 gui3 jia1 ling2 gui1 。
- bu4 ran2 zhi4 zuo4 zhi1 wu2 shi2 ， fan3 lu3 shi1 shu1 yi2 guan4 zhi1 。
- ming2 ming2 gu3 xun4 shi2 zhe3 shui2 ， bai3 jia1 xiao4 yu3 ru2 ying1 er2 。
- ke1 dou3 liu4 shu1 cang2 wu1 bi4 ， qi3 bi3 zhong1 wang2 lun4 bi3 ji4 。
- hui4 tong1 yi4 xiang4 ru2 zuo4 yi4 ， bu4 jia3 yu3 yan2 han2 miao4 de2 。
- tang3 cong2 dui4 ou3 yin1 sheng1 mi4 ， zhu1 si4 wen2 zhang1 shao3 ping2 ze4 。
- jie3 dao4 diao1 chong2 tong2 zi3 shi2 ， si1 ren2 shao1 de2 yang2 xiong2 li4 。
- xi1 ning2 lun4 zhuan4 yi4 he2 can2 ， kuang4 ba3 xian1 ru2 zhong4 shuo1 can1 。
- ju3 shi4 chuan2 jing1 zuo4 zhi3 nan2 ， pi4 yong1 pan4 shui3 dui1 ya2 qian1 。
- huo4 zhe3 xiao1 ran2 tong4 yu4 jian1 ， an1 de2 zhu1 ru2 kou3 sui4 qian2 。
- sheng4 zhu3 xian2 wang2 shi2 xun2 qian1 ， gong1 dang1 yi4 yu3 ling4 shi1 yan2 。
- fan1 si1 yan3 jian3 xi1 ning2 mo4 ， ku3 xin4 gu3 shu1 you2 shi4 zhuo1 。
- jin1 ling2 hu4 wai4 lü3 cheng2 lie4 ， cheng1 heng2 yi2 ci4 zhong1 man4 mie4 。
- pang2 fu2 wu3 jing1 wu2 er4 shuo1 ， tang2 tang2 wan4 li3 xing1 zhong1 yue4 。
- yu4 lun4 xi1 han4 shui2 you1 lie4 ， hu1 ruo4 yin2 chan2 feng1 dou4 yan4 。
- bian1 shao2 xing4 lan3 du2 shu1 wan2 ， bing4 shen4 xiang1 ru2 xia4 bi3 qian1 。
- gan3 wang4 yan2 ru2 wu4 bao4 ban1 ， dan1 deng1 fu4 ji2 tu2 jian4 guan1 。
- yi2 shui3 chun1 lai2 cu1 jie3 yan2 ， yu4 yi2 tong2 zi3 mi2 chun1 wan1 。
- xian1 zhe2 ru2 long2 shang4 xu1 pan1 ， gu3 qin2 cong2 zhi1 qi3 lang4 xian2 。
- ke3 lian2 dao4 de2 gong4 geng1 lie4 ， he2 ku3 hou2 men2 si4 dan4 jia2 。
- bu4 xie2 er2 lai2 liao2 zi4 qie4 ， xu3 ran2 meng4 er3 wei2 hu2 die2 。
- yin3 zhong1 shu4 zi3 liu2 ling2 xia2 ， jiang1 wai4 zhu3 ren2 zhang1 han4 she4 。
- duan3 chuan2 xia4 shui3 qing1 reng2 jie2 ， luo4 fan1 jie3 duo4 wu2 shan1 xie2 。

## 注释

## 译文

## 赏析
