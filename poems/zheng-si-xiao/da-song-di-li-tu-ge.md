---
id: zheng-si-xiao-da-song-di-li-tu-ge
title: 大宋地理圖歌
titlePinyin: da4 song4 di4 li3 tu2 ge1
titleSlug: da-song-di-li-tu-ge
author: 鄭思肖
authorPinyin: zheng4 si1 xiao4
authorSlug: zheng-si-xiao
dynasty: 宋
dynastyPinyin: song4
dynastySlug: song
tags: []
---

## 正文

- 混沌破後復混沌，知是幾番開太極。
- 四方地偏氣不正，中天地中立中國。
- 神禹導海順水性，太章步地窮足力。
- 悖理湯武暫救時，謀篡莽操大生逆。
- 離而復合合復離，卒莫始終定於一。
- 粵自炎帝逮唐堯，兩漢大宋傳火德。
- 我朝聖人仁如天，歷年三百猶一日。
- 形氣俱和禮樂修，誰料平地生荆棘。
- 風輪舞破須彌山，黑雹亂下千鈞石。
- 銅蟒萬舌咀梵雲，玉帝下走南斗泣。
- 中有一寶壞不得，放光動地神莫測。
- 云是劫劫王中王，敕令一下罔不伏。
- 燕南垂，趙北際，忽必烈正巢其地。
- 一聲霹靂吹雲飛，真火長生世永世。
- 山山深，水水清，縱橫十方變化身。
- 恒河沙數天壞殻，獨我志氣常如新。

## 拼音

- hun4 dun4 po4 hou4 fu4 hun4 dun4 ， zhi1 shi4 ji1 fan1 kai1 tai4 ji2 。
- si4 fang1 di4 pian1 qi4 bu2 zheng4 ， zhong1 tian1 di4 zhong1 li4 zhong1 guo2 。
- shen2 yu3 dao3 hai3 shun4 shui3 xing4 ， tai4 zhang1 bu4 di4 qiong2 zu2 li4 。
- bei4 li3 tang1 wu3 zan4 jiu4 shi2 ， mou2 cuan4 mang3 cao1 da4 sheng1 ni4 。
- li2 er2 fu4 he2 he2 fu4 li2 ， zu2 mo4 shi3 zhong1 ding4 wu1 yi1 。
- yue4 zi4 yan2 di4 dai3 tang2 yao2 ， liang3 han4 da4 song4 chuan2 huo3 de2 。
- wo3 chao2 sheng4 ren2 ren2 ru2 tian1 ， li4 nian2 san1 bai3 you2 yi2 ri4 。
- xing2 qi4 ju4 he2 li3 le4 xiu1 ， shui2 liao4 ping2 di4 sheng1 jing1 ji2 。
- feng1 lun2 wu3 po4 xu1 mi2 shan1 ， hei1 bao2 luan4 xia4 qian1 jun1 shi2 。
- tong2 mang3 wan4 she2 zui3 fan4 yun2 ， yu4 di4 xia4 zou3 nan2 dou3 qi4 。
- zhong1 you3 yi4 bao3 huai4 bu4 de2 ， fang4 guang1 dong4 di4 shen2 mo4 ce4 。
- yun2 shi4 jie2 jie2 wang2 zhong1 wang2 ， chi4 ling4 yi2 xia4 wang3 bu4 fu2 。
- yan1 nan2 chui2 ， zhao4 bei3 ji4 ， hu1 bi4 lie4 zheng4 chao2 qi2 di4 。
- yi4 sheng1 pi1 li4 chui1 yun2 fei1 ， zhen1 huo3 chang2 sheng1 shi4 yong3 shi4 。
- shan1 shan1 shen1 ， shui3 shui3 qing1 ， zong4 heng2 shi2 fang1 bian4 hua4 shen1 。
- heng2 he2 sha1 shu4 tian1 huai4 qiao4 ， du2 wo3 zhi4 qi4 chang2 ru2 xin1 。

## 注释

## 译文

## 赏析
