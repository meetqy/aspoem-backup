---
id: zheng-si-xiao-xue-zhong-zui-ti
title: 雪中醉題
titlePinyin: xue3 zhong1 zui4 ti2
titleSlug: xue-zhong-zui-ti
author: 鄭思肖
authorPinyin: zheng4 si1 xiao4
authorSlug: zheng-si-xiao
dynasty: 宋
dynastyPinyin: song4
dynastySlug: song
tags: []
---

## 正文

- 玄雪冥冥凝不飛，朔雪灑灑晴還落。
- 水神恣意弄奇怪，宇宙一白陰風惡。
- 南州客子心飄颻，狂發長歌破寂寥。
- 醉中瀏亮金石聲，精神秀發意氣驕。
- 故人睨目嗔我怪，撫掌大笑群兒駭。
- 我家萬卷列中堂，古人顛怪皆曾載。
- 須臾酒醒那得知，索紙落筆蛟龍飛。
- 明曉火輪飛出海，來看壁上新題詩。

## 拼音

- xuan2 xue3 ming2 ming2 ning2 bu4 fei1 ， shuo4 xue3 sa3 sa3 qing2 huan2 luo4 。
- shui3 shen2 zi4 yi4 nong4 qi2 guai4 ， yu3 zhou4 yi4 bai2 yin1 feng1 e4 。
- nan2 zhou1 ke4 zi3 xin1 piao1 yao2 ， kuang2 fa1 chang2 ge1 po4 ji4 liao2 。
- zui4 zhong1 liu2 liang4 jin1 shi2 sheng1 ， jing1 shen2 xiu4 fa1 yi4 qi4 jiao1 。
- gu4 ren2 ni4 mu4 chen1 wo3 guai4 ， fu3 zhang3 da4 xiao4 qun2 er2 hai4 。
- wo3 jia1 wan4 juan4 lie4 zhong1 tang2 ， gu3 ren2 dian1 guai4 jie1 ceng2 zai4 。
- xu1 yu2 jiu3 xing3 na4 de2 zhi1 ， suo3 zhi3 luo4 bi3 jiao1 long2 fei1 。
- ming2 xiao3 huo3 lun2 fei1 chu1 hai3 ， lai2 kan4 bi4 shang4 xin1 ti2 shi1 。

## 注释

## 译文

## 赏析
