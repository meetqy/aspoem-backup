---
id: zheng-si-xiao-er-yan-shi-shao-bao-zhang-gong
title: 二唁詩 少保張公
titlePinyin: er4 yan4 shi1   shao3 bao3 zhang1 gong1
titleSlug: er-yan-shi-shao-bao-zhang-gong
author: 鄭思肖
authorPinyin: zheng4 si1 xiao4
authorSlug: zheng-si-xiao
dynasty: 宋
dynastyPinyin: song4
dynastySlug: song
tags: []
---

## 正文

- 將軍本北人，歸順年已久。
- 擢身將校中，腰綰中國綬。
- 身潤白玉潔，面獰黑鐵醜。
- 剛勇有武威，功出衆人右。
- 一朝天柱折，當晝豐其蔀。
- 陰陽反鐵炭，桮棬賊杞柳。
- 公卿文章士，盡醉馬乳酒。
- 未聞天地間，生死反噬狗。
- 幸有張將軍，强哉氣赳赳。
- 生死不携異，寧受奸宄狃。
- 平生鐵石腸，明白照九有。
- 熒熒赤伏符，百拜懸右肘。
- 謀畫入微茫，僵目拇撐口。
- 死戰拓山開，高擎日月走。
- 剖心餧龍雛，淋漓血雙手。
- 聖火壽綿綿，凡水焉能溲。
- 瞬目出死關，命在事非偶。
- 張巡埋骨地，頑石變瓊玖。
- 白光射天門，璀璨奪星斗。
- 英氣磨不壞，生公踵其後。
- 播蕩大海外，若子死戀母。
- 屈指我世祖，建武又乙酉。
- 惡獸腦百裂，始識獅子吼。
- 天風吹新雨，濁劫淨無垢。

## 拼音

- jiang1 jun1 ben3 bei3 ren2 ， gui1 shun4 nian2 yi3 jiu3 。
- zhuo2 shen1 jiang1 xiao4 zhong1 ， yao1 wan3 zhong1 guo2 shou4 。
- shen1 run4 bai2 yu4 jie2 ， mian4 ning2 hei1 tie3 chou3 。
- gang1 yong3 you3 wu3 wei1 ， gong1 chu1 zhong4 ren2 you4 。
- yi4 zhao1 tian1 zhu4 zhe2 ， dang1 zhou4 feng1 qi2 bu4 。
- yin1 yang2 fan3 tie3 tan4 ， bei1 quan1 zei2 qi3 liu3 。
- gong1 qing1 wen2 zhang1 shi4 ， jin4 zui4 ma3 ru3 jiu3 。
- wei4 wen2 tian1 di4 jian4 ， sheng1 si3 fan3 shi4 gou3 。
- xing4 you3 zhang1 jiang1 jun1 ， qiang2 zai1 qi4 jiu1 jiu1 。
- sheng1 si3 bu4 xie2 yi4 ， ning2 shou4 jian1 gui3 niu3 。
- ping2 sheng1 tie3 shi2 chang2 ， ming2 bai0 zhao4 jiu3 you3 。
- ying2 ying2 chi4 fu2 fu2 ， bai3 bai4 xuan2 you4 zhou3 。
- mou2 hua4 ru4 wei1 mang2 ， jiang1 mu4 mu3 cheng1 kou3 。
- si3 zhan4 tuo4 shan1 kai1 ， gao1 qing2 ri4 yue4 zou3 。
- pou1 xin1 wei4 long2 chu2 ， lin2 li2 xue4 shuang1 shou3 。
- sheng4 huo3 shou4 mian2 mian2 ， fan2 shui3 yan1 neng2 sou1 。
- shun4 mu4 chu1 si3 guan1 ， ming4 zai4 shi4 fei1 ou3 。
- zhang1 xun2 mai2 gu3 di4 ， wan2 shi2 bian4 qiong2 jiu3 。
- bai2 guang1 she4 tian1 men2 ， cui3 can4 duo2 xing1 dou3 。
- ying1 qi4 mo2 bu2 huai4 ， sheng1 gong1 zhong3 qi2 hou4 。
- bo1 dang4 da4 hai3 wai4 ， ruo4 zi3 si3 lian4 mu3 。
- qu1 zhi3 wo3 shi4 zu3 ， jian4 wu3 you4 yi3 you3 。
- e4 shou4 nao3 bai3 lie4 ， shi3 shi2 shi1 zi3 hou3 。
- tian1 feng1 chui1 xin1 yu3 ， zhuo2 jie2 jing4 wu2 gou4 。

## 注释

## 译文

## 赏析
