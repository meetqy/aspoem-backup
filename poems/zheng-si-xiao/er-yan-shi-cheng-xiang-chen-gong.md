---
id: zheng-si-xiao-er-yan-shi-cheng-xiang-chen-gong
title: 二唁詩 丞相陳公
titlePinyin: er4 yan4 shi1   cheng2 xiang4 chen2 gong1
titleSlug: er-yan-shi-cheng-xiang-chen-gong
author: 鄭思肖
authorPinyin: zheng4 si1 xiao4
authorSlug: zheng-si-xiao
dynasty: 宋
dynastyPinyin: song4
dynastySlug: song
tags: []
---

## 正文

- 相國生東甌，應讖海壇沙。
- 早觀上國光，辟雍飛聲華。
- 叫雲駡姦權，遠竄走天涯。
- 十年登要津，文彩絢晴霞。
- 中台勢將圻，大拜宣黄麻。
- 國步正孔棘，盲塗相牽拏。
- 鬼盜殺機弄，平陸鬨龍蛇。
- 黔首心不正，居然中陰邪。
- 蛛絲網黄屋，六宮妃嬪髽。
- 公奉二王奔，脫命毫髮差。
- 瀝膽酹上帝，哭斷口大呀。
- 南邦血糊地，春深草不芽。
- 鬼氣射死樹，腥妖幻毒花。
- 萬痛集如蠆，百怪鳴如蛙。
- 蝕盡朱垠天，國寄海上槎。
- 始知上色玉，潔白渾無瑕。
- 垢衣懸相印，獨御指南車。
- 沍寒凍不死，微微命一漥。
- 刀圭返魂丹，陽和匝邇遐。
- 生擒左賢王，刳腹鹽爲豝。
- 却視舊朝士，一一誰忠嘉。
- 萬古虛空中，一僞不可加。
- 傒我王師來，動地騰喧譁。
- 雷霆破惡逆，四海仍一家。

## 拼音

- xiang1 guo2 sheng1 dong1 ou1 ， ying1 chen4 hai3 tan2 sha1 。
- zao3 guan1 shang4 guo2 guang1 ， pi4 yong1 fei1 sheng1 hua2 。
- jiao4 yun2 ma4 jian1 quan2 ， yuan3 cuan4 zou3 tian1 ya2 。
- shi2 nian2 deng1 yao4 jin1 ， wen2 cai3 xuan4 qing2 xia2 。
- zhong1 tai2 shi4 jiang1 qi2 ， da4 bai4 xuan1 huang2 ma2 。
- guo2 bu4 zheng4 kong3 ji2 ， mang2 tu2 xiang1 qian1 na2 。
- gui3 dao4 sha1 ji1 nong4 ， ping2 lu4 hong4 long2 she2 。
- qian2 shou3 xin1 bu2 zheng4 ， ju1 ran2 zhong1 yin1 xie2 。
- zhu1 si1 wang3 huang2 wu1 ， liu4 gong1 fei1 pin2 zhua1 。
- gong1 feng4 er4 wang2 ben1 ， tuo1 ming4 hao2 fa4 cha4 。
- li4 dan3 lei4 shang4 di4 ， ku1 duan4 kou3 da4 ya0 。
- nan2 bang1 xue4 hu2 di4 ， chun1 shen1 cao3 bu4 ya2 。
- gui3 qi4 she4 si3 shu4 ， xing1 yao1 huan4 du2 hua1 。
- wan4 tong4 ji2 ru2 chai4 ， bai3 guai4 ming2 ru2 wa1 。
- shi2 jin4 zhu1 yin2 tian1 ， guo2 ji4 hai3 shang4 cha2 。
- shi3 zhi1 shang4 se4 yu4 ， jie2 bai2 hun2 wu2 xia2 。
- gou4 yi1 xuan2 xiang1 yin4 ， du2 yu4 zhi3 nan2 ju1 。
- hu4 han2 dong4 bu4 si3 ， wei1 wei1 ming4 yi4 wa1 。
- dao1 gui1 fan3 hun2 dan1 ， yang2 he2 za1 er3 xia2 。
- sheng1 qin2 zuo3 xian2 wang2 ， ku1 fu4 yan2 wei2 ba1 。
- que4 shi4 jiu4 chao2 shi4 ， yi1 yi1 shui2 zhong1 jia1 。
- wan4 gu3 xu1 kong1 zhong1 ， yi4 wei3 bu4 ke3 jia1 。
- xi1 wo3 wang2 shi1 lai2 ， dong4 di4 teng2 xuan1 hua2 。
- lei2 ting2 po4 e4 ni4 ， si4 hai3 reng2 yi4 jia1 。

## 注释

## 译文

## 赏析
