---
id: zheng-si-xiao-li-zhi-er-shou-qi-yi
title: 勵志二首  其一
titlePinyin: li4 zhi4 er4 shou3     qi2 yi1
titleSlug: li-zhi-er-shou-qi-yi
author: 鄭思肖
authorPinyin: zheng4 si1 xiao4
authorSlug: zheng-si-xiao
dynasty: 宋
dynastyPinyin: song4
dynastySlug: song
tags: []
---

## 正文

- 炎正遭中微，冠屨紛倒置。
- 四壁皆楚歌，獯鬻何凶熾。
- 萬命墮荆棘，身與豺狼值。
- 攢眼刺荼毒，地無隙可避。
- 君子餓欲死，爲時所唾詈。
- 白晝行夢中，更相問憔悴。
- 我蟄茅茨下，有生痛自愧。
- 寒燈弔老影，惻惻不遑寐。
- 憂抑併填膺，反覆論此事。
- 嗣君尚幼沖，厲階誰所致。
- 權奸弄破國，珠玉亂走地。
- 曾謂頃刻間，一蹶失神器。
- 風沙犯天顔，生死一葉寄。
- 勢去若瓦解，哀告不可譬。
- 太廟櫪胡馬，太學巢胡吏。
- 殿閣奏秋凉，羣羣走魈魅。
- 凄風吹宮花，春不肯明媚。
- 哀笛破深愁，滿目新亭淚。
- 我朝聖明君，一一皆善治。
- 涵育三百年，豈無忠義士。
- 我讀我父書，頗曾識大義。
- 無以死恐我，死亦心不二。
- 殘生齧膽檗，氣怒頻裂眥。
- 或時坐如死，突眼噤相視。
- 先王澤未泯，中興斷可冀。
- 仰呼籲不平，挺身攄大志。
- 四方皆風動，德化成漸被。
- 春秋生殺權，華夷有定位。
- 後有董狐筆，當嚴於載記。
- 爰以明人倫，永使勿顛墜。

## 拼音

- yan2 zheng4 zao1 zhong1 wei1 ， guan1 ju4 fen1 dao4 zhi4 。
- si4 bi4 jie1 chu3 ge1 ， xun1 yu4 he2 xiong1 chi4 。
- wan4 ming4 duo4 jing1 ji2 ， shen1 yu3 chai2 lang2 zhi2 。
- zan3 yan3 ci4 tu2 du2 ， di4 wu2 xi4 ke3 bi4 。
- jun1 zi3 e4 yu4 si3 ， wei2 shi2 suo3 tuo4 li4 。
- bai2 zhou4 xing2 meng4 zhong1 ， geng4 xiang1 wen4 qiao2 cui4 。
- wo3 zhe2 mao2 ci2 xia4 ， you3 sheng1 tong4 zi4 kui4 。
- han2 deng1 diao4 lao3 ying3 ， ce4 ce4 bu4 huang2 mei4 。
- you1 yi4 bing4 tian2 ying1 ， fan3 fu4 lun4 ci3 shi4 。
- si4 jun1 shang4 you4 chong1 ， li4 jie1 shui2 suo3 zhi4 。
- quan2 jian1 nong4 po4 guo2 ， zhu1 yu4 luan4 zou3 di4 。
- ceng2 wei4 qing3 ke4 jian4 ， yi4 jue3 shi1 shen2 qi4 。
- feng1 sha1 fan4 tian1 yan2 ， sheng1 si3 yi2 ye4 ji4 。
- shi4 qu4 ruo4 wa3 jie3 ， ai1 gao4 bu4 ke3 pi4 。
- tai4 miao4 li4 hu2 ma3 ， tai4 xue2 chao2 hu2 li4 。
- dian4 ge2 zou4 qiu1 liang2 ， qun2 qun2 zou3 xiao1 mei4 。
- qi1 feng1 chui1 gong1 hua1 ， chun1 bu4 ken3 ming2 mei4 。
- ai1 di2 po4 shen1 chou2 ， man3 mu4 xin1 ting2 lei4 。
- wo3 chao2 sheng4 ming2 jun1 ， yi1 yi1 jie1 shan4 zhi4 。
- han2 yu4 san1 bai3 nian2 ， qi3 wu2 zhong1 yi4 shi4 。
- wo3 du2 wo3 fu4 shu1 ， po1 ceng2 shi2 da4 yi4 。
- wu2 yi3 si3 kong3 wo3 ， si3 yi4 xin1 bu2 er4 。
- can2 sheng1 nie4 dan3 bo4 ， qi4 nu4 bin1 lie4 zi4 。
- huo4 shi2 zuo4 ru2 si3 ， tu1 yan3 jin4 xiang1 shi4 。
- xian1 wang2 ze2 wei4 min3 ， zhong1 xing1 duan4 ke3 ji4 。
- yang3 hu1 yu4 bu4 ping2 ， ting3 shen1 shu1 da4 zhi4 。
- si4 fang1 jie1 feng1 dong4 ， de2 hua4 cheng2 jian4 bei4 。
- chun1 qiu1 sheng1 sha1 quan2 ， hua2 yi2 you3 ding4 wei4 。
- hou4 you3 dong3 hu2 bi3 ， dang1 yan2 wu1 zai4 ji4 。
- yuan2 yi3 ming2 ren2 lun2 ， yong3 shi3 wu4 dian1 zhui4 。

## 注释

## 译文

## 赏析
