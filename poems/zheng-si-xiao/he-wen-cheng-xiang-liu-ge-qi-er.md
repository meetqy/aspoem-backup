---
id: zheng-si-xiao-he-wen-cheng-xiang-liu-ge-qi-er
title: 和文丞相六歌  其二
titlePinyin: he2 wen2 cheng2 xiang4 liu4 ge1     qi2 er4
titleSlug: he-wen-cheng-xiang-liu-ge-qi-er
author: 鄭思肖
authorPinyin: zheng4 si1 xiao4
authorSlug: zheng-si-xiao
dynasty: 宋
dynastyPinyin: song4
dynastySlug: song
tags: []
---

## 正文

- 我憶二王血淚垂，一絲正統懸顛危。
- 士卒零落若霜葉，陣前將軍今有誰。
- 以舟爲國大洋裏，萬死一生終安歸。
- 至痛無聲叫不響，皇天皇天知不知。
- 嗚呼再歌兮歌孔悲，風雨驟至晝冥迷。

## 拼音

- wo3 yi4 er4 wang2 xue4 lei4 chui2 ， yi4 si1 zheng4 tong3 xuan2 dian1 wei1 。
- shi4 zu2 ling2 luo4 ruo4 shuang1 ye4 ， zhen4 qian2 jiang1 jun1 jin1 you3 shui2 。
- yi3 zhou1 wei2 guo2 da4 yang2 li3 ， wan4 si3 yi4 sheng1 zhong1 an1 gui1 。
- zhi4 tong4 wu2 sheng1 jiao4 bu4 xiang3 ， huang2 tian1 huang2 tian1 zhi1 bu4 zhi1 。
- wu1 hu1 zai4 ge1 xi1 ge1 kong3 bei1 ， feng1 yu3 zhou4 zhi4 zhou4 ming2 mi2 。

## 注释

## 译文

## 赏析
