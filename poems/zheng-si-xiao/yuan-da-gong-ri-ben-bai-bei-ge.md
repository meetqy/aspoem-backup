---
id: zheng-si-xiao-yuan-da-gong-ri-ben-bai-bei-ge
title: 元韃攻日本敗北歌
titlePinyin: yuan2 da2 gong1 ri4 ben3 bai4 bei3 ge1
titleSlug: yuan-da-gong-ri-ben-bai-bei-ge
author: 鄭思肖
authorPinyin: zheng4 si1 xiao4
authorSlug: zheng-si-xiao
dynasty: 宋
dynastyPinyin: song4
dynastySlug: song
tags: []
---

## 正文

- 東方九夷倭一爾，海水截界自區宇。
- 地形廣長數千里，風俗好佛頗富庶。
- 土産甚夥并産馬，舶來中國通商旅。
- 徐福廟前秦月寒，猶怨舊時嬴政苦。
- 厥今犬羊貪猶熾，瞠目東望心如虎。
- 驅兵駕海氣吞空，勢力雖强天弗與。
- 鬼吹黑潮播海翻，雹大於拳密於雨。
- 七千巨艦百萬兵，老龍怒取歸水府。
- 犬羊發怒與天敵，又謀竭力必於取。
- 已刳江南民髓乾，又行併戶抽丁語。
- 凶燄燒眼口竟啞，志士悶悶病如蠱。
- 雖傳漳州氣燄盛，又聞襄陽已大舉。
- 割據固足稍伸氣，律以大義竟何補。
- 縱遇聖明過堯舜，畢竟不是親父母。
- 千語萬語只一語，還我大宋舊疆土。
- 曾夢蘇武開笑口，云牧羝羊今盡乳。
- 仗節還漢欣欣然，鬚髮盡白心如故。
- 一念精烈無不通，天地爲賓我爲主。
- 高懸白眼混沌前，那肯以命落塵土。
- 翻身鼓掌一笑時，萬古萬古萬萬古。

## 拼音

- dong1 fang1 jiu3 yi2 wo1 yi4 er3 ， hai3 shui3 jie2 jie4 zi4 qu1 yu3 。
- di4 xing2 guang3 chang2 shu4 qian1 li3 ， feng1 su2 hao3 fo2 po1 fu4 shu4 。
- tu3 chan3 shen4 huo3 bing4 chan3 ma3 ， bo2 lai2 zhong1 guo2 tong1 shang1 lü3 。
- xu2 fu2 miao4 qian2 qin2 yue4 han2 ， you2 yuan4 jiu4 shi2 ying2 zheng4 ku3 。
- jue2 jin1 quan3 yang2 tan1 you2 chi4 ， cheng1 mu4 dong1 wang4 xin1 ru2 hu3 。
- qu1 bing1 jia4 hai3 qi4 tun1 kong1 ， shi4 li4 sui1 qiang2 tian1 fu2 yu3 。
- gui3 chui1 hei1 chao2 bo1 hai3 fan1 ， bao2 da4 wu1 quan2 mi4 wu1 yu3 。
- qi1 qian1 ju4 jian4 bai3 wan4 bing1 ， lao3 long2 nu4 qu3 gui1 shui3 fu3 。
- quan3 yang2 fa1 nu4 yu3 tian1 di2 ， you4 mou2 jie2 li4 bi4 wu1 qu3 。
- yi3 ku1 jiang1 nan2 min2 sui3 qian2 ， you4 xing2 bing4 hu4 chou1 ding1 yu3 。
- xiong1 yan4 shao1 yan3 kou3 jing4 ya3 ， zhi4 shi4 men4 men4 bing4 ru2 gu3 。
- sui1 chuan2 zhang1 zhou1 qi4 yan4 sheng4 ， you4 wen2 xiang1 yang2 yi3 da4 ju3 。
- ge1 ju4 gu4 zu2 shao1 shen1 qi4 ， lü4 yi3 da4 yi4 jing4 he2 bu3 。
- zong4 yu4 sheng4 ming2 guo4 yao2 shun4 ， bi4 jing4 bu2 shi4 qin1 fu4 mu3 。
- qian1 yu3 wan4 yu3 zhi1 yi4 yu3 ， huan2 wo3 da4 song4 jiu4 jiang1 tu3 。
- ceng2 meng4 su1 wu3 kai1 xiao4 kou3 ， yun2 mu4 di1 yang2 jin1 jin4 ru3 。
- zhang4 jie2 huan2 han4 xin1 xin1 ran2 ， xu1 fa4 jin4 bai2 xin1 ru2 gu4 。
- yi2 nian4 jing1 lie4 wu2 bu4 tong1 ， tian1 di4 wei2 bin1 wo3 wei2 zhu3 。
- gao1 xuan2 bai2 yan3 hun4 dun4 qian2 ， na4 ken3 yi3 ming4 luo4 chen2 tu3 。
- fan1 shen1 gu3 zhang3 yi2 xiao4 shi2 ， wan4 gu3 wan4 gu3 wan4 wan4 gu3 。

## 注释

## 译文

## 赏析
