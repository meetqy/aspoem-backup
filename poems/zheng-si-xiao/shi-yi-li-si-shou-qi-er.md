---
id: zheng-si-xiao-shi-yi-li-si-shou-qi-er
title: 十一礪四首  其二
titlePinyin: shi2 yi1 li4 si4 shou3     qi2 er4
titleSlug: shi-yi-li-si-shou-qi-er
author: 鄭思肖
authorPinyin: zheng4 si1 xiao4
authorSlug: zheng-si-xiao
dynasty: 宋
dynastyPinyin: song4
dynastySlug: song
tags: []
---

## 正文

- 我本漁樵徒，山水足嘉遁。
- 昔也爲鳳凰，今焉乃駑鈍。
- 反思生爲人，虛食國家飯。
- 詎甘死賊手，拑口違公論。
- 孤忠破衆逆，彌久氣彌健。
- 决當乘良機，爲國行天憲。
- 勇往直無前，一舉四海勸。
- 談笑解倒懸，盡釋下民怨。
- 生或不就緒，死當償夙願。
- 罔使竟食言，劫劫抱長恨。

## 拼音

- wo3 ben3 yu2 qiao2 tu2 ， shan1 shui3 zu2 jia1 dun4 。
- xi1 ye3 wei2 feng4 huang2 ， jin1 yan1 nai3 nu2 dun4 。
- fan3 si1 sheng1 wei2 ren2 ， xu1 shi2 guo2 jia1 fan4 。
- ju4 gan1 si3 zei2 shou3 ， qian2 kou3 wei2 gong1 lun4 。
- gu1 zhong1 po4 zhong4 ni4 ， mi2 jiu3 qi4 mi2 jian4 。
- jue2 dang1 cheng2 liang2 ji1 ， wei2 guo2 xing2 tian1 xian4 。
- yong3 wang3 zhi2 wu2 qian2 ， yi4 ju3 si4 hai3 quan4 。
- tan2 xiao4 jie3 dao3 xuan2 ， jin4 shi4 xia4 min2 yuan4 。
- sheng1 huo4 bu2 jiu4 xu4 ， si3 dang1 chang2 su4 yuan4 。
- wang3 shi3 jing4 shi2 yan2 ， jie2 jie2 bao4 chang2 hen4 。

## 注释

## 译文

## 赏析
