---
id: zheng-si-xiao-chun-ge
title: 春歌
titlePinyin: chun1 ge1
titleSlug: chun-ge
author: 鄭思肖
authorPinyin: zheng4 si1 xiao4
authorSlug: zheng-si-xiao
dynasty: 宋
dynastyPinyin: song4
dynastySlug: song
tags: []
---

## 正文

- 去年秋日作秋歌，今年春日奈春何。
- 往春疊疊疊萬古，來春冥冥春更多。
- 青皇旌旆開天衢，三八二十四頭蒼龍車。
- 大開東方宮殿坐，八荒之內交相賀。
- 紅紫茸茸爛如纈，回首柳花撲晴雪。
- 造物弄人祗片時，弄死世人人不知。
- 我心清泠湛無邊，流光澒洞先天先。
- 前身本在未鑄日月前，黄面瞿曇，長耳老聃，乃吾無量劫後之孫。
- 後身復現搦碎虛空後，當知所南先生爲無量劫前之祖。
- 人生精魄假合舞幻妄，紛如氣丸趒塵土。
- 偶然而來託爲形，飄然而去若無主。
- 今日之今，霍霍詡詡。
- 少焉矚之，已化爲古。
- 胡爲墮影黄泗浦，獨坐翛然看春雨。
- 山蒼蒼，水茫茫，百歲劫劫太極長。
- 我來濯形白雲鄉，大笑世上生顛狂。
- 醉筆作歌字不訛，宛然蒼蛟老蜃勢相拏。

## 拼音

- qu4 nian2 qiu1 ri4 zuo4 qiu1 ge1 ， jin1 nian2 chun1 ri4 nai4 chun1 he2 。
- wang3 chun1 die2 die2 die2 wan4 gu3 ， lai2 chun1 ming2 ming2 chun1 geng4 duo1 。
- qing1 huang2 jing1 pei4 kai1 tian1 qu2 ， san1 ba1 er4 shi2 si4 tou2 cang1 long2 ju1 。
- da4 kai1 dong1 fang1 gong1 dian4 zuo4 ， ba1 huang1 zhi1 nei4 jiao1 xiang4 he4 。
- hong2 zi3 rong2 rong2 lan4 ru2 xie4 ， hui2 shou3 liu3 hua1 pu1 qing2 xue3 。
- zao4 wu4 nong4 ren2 zhi1 pian4 shi2 ， nong4 si3 shi4 ren2 ren2 bu4 zhi1 。
- wo3 xin1 qing1 ling2 zhan4 wu2 bian1 ， liu2 guang1 hong4 dong4 xian1 tian1 xian1 。
- qian2 shen1 ben3 zai4 wei4 zhu4 ri4 yue4 qian2 ， huang2 mian4 qu2 tan2 ， chang2 er3 lao3 dan1 ， nai3 wu2 wu2 liang2 jie2 hou4 zhi1 sun1 。
- hou4 shen1 fu4 xian4 nuo4 sui4 xu1 kong1 hou4 ， dang1 zhi1 suo3 nan2 xian1 sheng1 wei2 wu2 liang2 jie2 qian2 zhi1 zu3 。
- ren2 sheng1 jing1 po4 jia3 he2 wu3 huan4 wang4 ， fen1 ru2 qi4 wan2 tiao4 chen2 tu3 。
- ou3 ran2 er2 lai2 tuo1 wei2 xing2 ， piao1 ran2 er2 qu4 ruo4 wu2 zhu3 。
- jin1 ri4 zhi1 jin1 ， huo4 huo4 xu3 xu3 。
- shao3 yan1 zhu3 zhi1 ， yi3 hua4 wei2 gu3 。
- hu2 wei2 duo4 ying3 huang2 si4 pu3 ， du2 zuo4 xiao1 ran2 kan4 chun1 yu3 。
- shan1 cang1 cang1 ， shui3 mang2 mang2 ， bai3 sui4 jie2 jie2 tai4 ji2 chang2 。
- wo3 lai2 zhuo2 xing2 bai2 yun2 xiang1 ， da4 xiao4 shi4 shang4 sheng1 dian1 kuang2 。
- zui4 bi3 zuo4 ge1 zi4 bu4 e2 ， wan3 ran2 cang1 jiao1 lao3 shen4 shi4 xiang1 na2 。

## 注释

## 译文

## 赏析
