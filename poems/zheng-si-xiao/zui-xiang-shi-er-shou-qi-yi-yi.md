---
id: zheng-si-xiao-zui-xiang-shi-er-shou-qi-yi-yi
title: 醉鄉十二首  其一一
titlePinyin: zui4 xiang1 shi2 er4 shou3     qi2 yi1 yi1
titleSlug: zui-xiang-shi-er-shou-qi-yi-yi
author: 鄭思肖
authorPinyin: zheng4 si1 xiao4
authorSlug: zheng-si-xiao
dynasty: 宋
dynastyPinyin: song4
dynastySlug: song
tags: []
---

## 正文

- 天道何冥冥，委形闢空杳。
- 曠劫土坦平，沖氣藹雲杪。
- 不入禹封疆，拓地八荒表。
- 空洞無邊涯，一切境界小。
- 骨柔春香濃，目紺夜光瞭。
- 洪荒上古前，命不爲愁剿。
- 卑哉蒼生愚，役心顔貌愀。
- 窗猴狂摇摇，野馬走擾擾。
- 髓竭沖融膏，渴命竟枯夭。
- 奚不來此邦，軟坐廓幽眇。
- 刳刷膏肓俗，滌濯肺腑皎。
- 騁駕無可遊，一生事足了。

## 拼音

- tian1 dao4 he2 ming2 ming2 ， wei3 xing2 pi4 kong1 yao3 。
- kuang4 jie2 tu3 tan3 ping2 ， chong1 qi4 ai3 yun2 miao3 。
- bu2 ru4 yu3 feng1 jiang1 ， tuo4 di4 ba1 huang1 biao3 。
- kong1 dong4 wu2 bian1 ya2 ， yi2 qie4 jing4 jie4 xiao3 。
- gu3 rou2 chun1 xiang1 nong2 ， mu4 gan4 ye4 guang1 liao4 。
- hong2 huang1 shang4 gu3 qian2 ， ming4 bu4 wei2 chou2 jiao3 。
- bei1 zai1 cang1 sheng1 yu2 ， yi4 xin1 yan2 mao4 qiao3 。
- chuang1 hou2 kuang2 yao2 yao2 ， ye3 ma3 zou3 rao3 rao3 。
- sui3 jie2 chong1 rong2 gao1 ， ke3 ming4 jing4 ku1 yao1 。
- xi1 bu4 lai2 ci3 bang1 ， ruan3 zuo4 kuo4 you1 miao3 。
- ku1 shua1 gao1 huang1 su2 ， di2 zhuo2 fei4 fu3 jiao3 。
- cheng3 jia4 wu2 ke3 you2 ， yi4 sheng1 shi4 zu2 le0 。

## 注释

## 译文

## 赏析
