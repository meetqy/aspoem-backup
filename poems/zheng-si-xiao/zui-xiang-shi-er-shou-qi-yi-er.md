---
id: zheng-si-xiao-zui-xiang-shi-er-shou-qi-yi-er
title: 醉鄉十二首  其一二
titlePinyin: zui4 xiang1 shi2 er4 shou3     qi2 yi1 er4
titleSlug: zui-xiang-shi-er-shou-qi-yi-er
author: 鄭思肖
authorPinyin: zheng4 si1 xiao4
authorSlug: zheng-si-xiao
dynasty: 宋
dynastyPinyin: song4
dynastySlug: song
tags: []
---

## 正文

- 窮冬驕寒凍地裂，北望朔方常下雪。
- 五臺積古雪不消，鳥獸毛氄結凍血。
- 江南昔有酒如澠，蔗漿麟脯相憑陵。
- 朝廷有道四海清，既醉鳧鷖歌太平。
- 九土夜市徹天明，樓紅陌紫喧簫笙。
- 豪氣一飲一千鍾，喚得國裏春風生。
- 千金少年百花眼，左右捧擁上天行。
- 戰鼓聲多瓦欲飛，從此百姓無寧時。
- 龍遭鱔舞鼠變虎，恣意反覆弄風雨。
- 如今寂寞不救飽，髑髏眼睛生秋草。
- 空欲拍弄百斛船，莫羨釀來曝背眠。
- 何如我入壺中遊，喝雲開破天外天。
- 翠錦幃幕車渠土，八面雪白淨無烟。
- 水王雙闕瓊膏填，使得五行顛倒顛。
- 坎離媾春中央宮，俯現摩醯王王仙。
- 手執乾坤萬化柄，斟酌混沌殻中髓。
- 嚥得半掬碧色雲，夙根無明百雜碎。
- 萬綠俱空恬無爲，四股馥郁紅玻瓈。
- 自然氤氳太和身，融融洩洩先天春。
- 形化爲氣輕於霧，飛御慈盼福下土。
- 金相朵朵鮮綠雲，花甃綵衢跨空住。
- 八十一天開玉殿，天天互透長生路。
- 憨湧醴泉雨甘露，孕牛産麟鰥蛟舞。
- 九苞鳳凰對舞鳴，鈞天清戛雲璈音。
- 敕取龍猛大士藥，盡點大地變黄金。
- 嫦娥搦弄團圓雪，拋向下界懸作月。
- 銀光倒潑白泠明，笑吻霏霧飄香冰。
- 戲擲火丸煎海乾，珊瑚萬樹紅斑斑。
- 抱出懶雨活龍帝，拔髯痒鼻激噴嚏。
- 鼻氣環空掛白虹，垂脚東貫大荒東。
- 八八翠衫蓬萊兒，舞撒寶花雙逶迤。
- 千丈白眉老神翁，前導萬從開天倪。
- 徑出盤古頂外行，劫風浩浩空掀轟。
- 呵暖爲春吸爲冬，濁世甲子剎那中。
- 數數老松化石了，籛鏗小廝半刻夭。
- 我之大醉八萬四千歲，小醉三千六百日。
- 世上幾回漢與唐，苦於爭戰悲獝狘。
- 萬國黔首行飯囊，鬼貌藍色心茫荒。
- 狹步蹩躠羶埃裏，蜉蝣拜天祈壽長。
- 氣濁謦欬不清響，啾啁碎聲群爭攘。
- 生來不識快活國，紛華外勝奪心王。
- 晝夜火燒菩提樹，背井索水喫且僵。
- 哨地荒年苦命活，籧篨戚施瘡痍傷。
- 貧者逼迫富者狂，一漥血氣六賊戕。
- 眼望天上金銀落，壘瓊架屋鐵築牆。
- 莫知仁義爲何物，冷笑詩書今不香。
- 沉酗私欲反爲醒，嫌說青山白雲人。
- 群昏鼾齁摇不覺，强語以道必生嗔。
- 忽笑大笑休休休，回視若輩愁如仇。
- 揮手長揖永相謝，千劫萬劫逍遥遊。

## 拼音

- qiong2 dong1 jiao1 han2 dong4 di4 lie4 ， bei3 wang4 shuo4 fang1 chang2 xia4 xue3 。
- wu3 tai2 ji1 gu3 xue3 bu4 xiao1 ， niao3 shou4 mao2 rong3 jie2 dong4 xue4 。
- jiang1 nan2 xi1 you3 jiu3 ru2 mian3 ， zhe4 jiang1 lin2 pu2 xiang1 ping2 ling2 。
- chao2 ting2 you3 dao4 si4 hai3 qing1 ， ji4 zui4 fu2 yi1 ge1 tai4 ping2 。
- jiu3 tu3 ye4 shi4 che4 tian1 ming2 ， lou2 hong2 mo4 zi3 xuan1 xiao1 sheng1 。
- hao2 qi4 yi4 yin3 yi4 qian1 zhong1 ， huan4 de2 guo2 li3 chun1 feng1 sheng1 。
- qian1 jin1 shao4 nian2 bai3 hua1 yan3 ， zuo3 you4 peng3 yong1 shang4 tian1 xing2 。
- zhan4 gu3 sheng1 duo1 wa3 yu4 fei1 ， cong2 ci3 bai3 xing4 wu2 ning2 shi2 。
- long2 zao1 shan4 wu3 shu3 bian4 hu3 ， zi4 yi4 fan3 fu4 nong4 feng1 yu3 。
- ru2 jin1 ji4 mo4 bu2 jiu4 bao3 ， du2 lou2 yan3 jing0 sheng1 qiu1 cao3 。
- kong1 yu4 pai1 nong4 bai3 hu2 chuan2 ， mo4 xian4 niang4 lai2 pu4 bei4 mian2 。
- he2 ru2 wo3 ru4 hu2 zhong1 you2 ， he1 yun2 kai1 po4 tian1 wai4 tian1 。
- cui4 jin3 wei2 mu4 ju1 qu2 tu3 ， ba1 mian4 xue3 bai2 jing4 wu2 yan1 。
- shui3 wang2 shuang1 que4 qiong2 gao1 tian2 ， shi3 de0 wu3 xing2 dian1 dao3 dian1 。
- kan3 li2 gou4 chun1 zhong1 yang1 gong1 ， fu3 xian4 mo2 xi1 wang2 wang2 xian1 。
- shou3 zhi2 qian2 kun1 wan4 hua4 bing3 ， zhen1 zhuo2 hun4 dun4 qiao4 zhong1 sui3 。
- yan4 de2 ban4 ju1 bi4 se4 yun2 ， su4 gen1 wu2 ming2 bai3 za2 sui4 。
- wan4 lü4 ju4 kong1 tian2 wu2 wei2 ， si4 gu3 fu4 yu4 hong2 bo1 li2 。
- zi4 ran2 yin1 yun1 tai4 he2 shen1 ， rong2 rong2 xie4 xie4 xian1 tian1 chun1 。
- xing2 hua4 wei2 qi4 qing1 wu1 wu4 ， fei1 yu4 ci2 pan4 fu2 xia4 tu3 。
- jin1 xiang4 duo3 duo3 xian1 lü4 yun2 ， hua1 zhou4 cai3 qu2 kua4 kong1 zhu4 。
- ba1 shi2 yi4 tian1 kai1 yu4 dian4 ， tian1 tian1 hu4 tou4 chang2 sheng1 lu4 。
- han1 yong3 li3 quan2 yu3 gan1 lu4 ， yun4 niu2 chan3 lin2 guan1 jiao1 wu3 。
- jiu3 bao1 feng4 huang2 dui4 wu3 ming2 ， jun1 tian1 qing1 jia2 yun2 ao2 yin1 。
- chi4 qu3 long2 meng3 da4 shi4 yao4 ， jin4 dian3 da4 di4 bian4 huang2 jin1 。
- chang2 e2 nuo4 nong4 tuan2 yuan2 xue3 ， pao1 xiang4 xia4 jie4 xuan2 zuo4 yue4 。
- yin2 guang1 dao3 po1 bai2 ling2 ming2 ， xiao4 wen3 fei1 wu4 piao1 xiang1 bing1 。
- xi4 zhi4 huo3 wan2 jian1 hai3 qian2 ， shan1 hu2 wan4 shu4 hong2 ban1 ban1 。
- bao4 chu1 lan3 yu3 huo2 long2 di4 ， ba2 ran2 yang3 bi2 ji1 pen1 ti4 。
- bi2 qi4 huan2 kong1 gua4 bai2 hong2 ， chui2 jiao3 dong1 guan4 da4 huang1 dong1 。
- ba1 ba1 cui4 shan1 peng2 lai2 er2 ， wu3 sa1 bao3 hua1 shuang1 wei1 yi2 。
- qian1 zhang4 bai2 mei2 lao3 shen2 weng1 ， qian2 dao3 wan4 cong2 kai1 tian1 ni2 。
- jing4 chu1 pan2 gu3 ding3 wai4 hang2 ， jie2 feng1 hao4 hao4 kong1 xian1 hong1 。
- he1 nuan3 wei2 chun1 xi1 wei2 dong1 ， zhuo2 shi4 jia3 zi3 cha4 na4 zhong1 。
- shu4 shu4 lao3 song1 hua4 shi2 le0 ， jian1 keng1 xiao3 si1 ban4 ke4 yao1 。
- wo3 zhi1 da4 zui4 ba1 wan4 si4 qian1 sui4 ， xiao3 zui4 san1 qian1 liu4 bai3 ri4 。
- shi4 shang4 ji1 hui2 han4 yu3 tang2 ， ku3 wu1 zheng1 zhan4 bei1 xu4 xue4 。
- wan4 guo2 qian2 shou3 xing2 fan4 nang2 ， gui3 mao4 lan2 se4 xin1 mang2 huang1 。
- xia2 bu4 bie2 xie4 shan1 ai1 li3 ， fu2 you2 bai4 tian1 qi2 shou4 chang2 。
- qi4 zhuo2 qing3 kai4 bu4 qing1 xiang3 ， jiu1 zhou1 sui4 sheng1 qun2 zheng1 rang3 。
- sheng1 lai2 bu4 shi2 kuai4 huo2 guo2 ， fen1 hua2 wai4 sheng4 duo2 xin1 wang2 。
- zhou4 ye4 huo3 shao1 pu2 ti2 shu4 ， bei4 jing3 suo3 shui3 chi1 qie3 jiang1 。
- shao4 di4 huang1 nian2 ku3 ming4 huo2 ， qu2 chu2 qi1 shi1 chuang1 yi2 shang1 。
- pin2 zhe3 bi1 po4 fu4 zhe3 kuang2 ， yi4 wa1 xue4 qi4 liu4 zei2 qiang1 。
- yan3 wang4 tian1 shang4 jin1 yin2 luo4 ， lei3 qiong2 jia4 wu1 tie3 zhu4 qiang2 。
- mo4 zhi1 ren2 yi4 wei2 he2 wu4 ， leng3 xiao4 shi1 shu1 jin1 bu4 xiang1 。
- chen2 xu4 si1 yu4 fan3 wei2 xing3 ， xian2 shuo1 qing1 shan1 bai2 yun2 ren2 。
- qun2 hun1 han1 hou1 yao2 bu4 jue2 ， qiang2 yu3 yi3 dao4 bi4 sheng1 chen1 。
- hu1 xiao4 da4 xiao4 xiu1 xiu1 xiu1 ， hui2 shi4 ruo4 bei4 chou2 ru2 chou2 。
- hui1 shou3 chang2 yi1 yong3 xiang1 xie4 ， qian1 jie2 wan4 jie2 xiao1 yao2 you2 。

## 注释

## 译文

## 赏析
