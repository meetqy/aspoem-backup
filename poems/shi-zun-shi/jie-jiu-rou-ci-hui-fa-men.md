---
id: shi-zun-shi-jie-jiu-rou-ci-hui-fa-men
title: 誡酒肉慈慧法門
titlePinyin: jie4 jiu3 rou4 ci2 hui4 fa3 men2
titleSlug: jie-jiu-rou-ci-hui-fa-men
author: 釋遵式
authorPinyin: shi4 zun1 shi4
authorSlug: shi-zun-shi
dynasty: 宋
dynastyPinyin: song4
dynastySlug: song
tags: []
---

## 正文

- 南無佛法僧，大慈三寶海。
- 我今欲依教，普勸諸衆生。
- 莫殺莫食肉，同藴仁慈行。
- 無病保長齡，未來成佛道。
- 諸佛大菩薩，常爲救衆生。
- 捨頭目身命，不計河沙數。
- 代鴿棄王身，全螘委龍命。
- 流水濟枯魚，薩埵充饑虎。
- 歷劫徧行慈，慈善力成就。
- 佛無一切心，唯有慈心在。
- 若有行慈者，不殺不食肉。
- 仰願佛威神，世世常加護。
- 殺生佛所說，即殺自父母。
- 亦殺自妻女，兄弟及姊妹。
- 一切男女攝，皆曾爲父母。
- 生生所受胎，從之稟遺體。
- 受一畜生形，骨血如山海。
- 一一類中身，生生不可計。
- 輪迴六道間，展轉爲親屬。
- 故食諸衆生，名食父母肉。
- 又觀一切身，悉是我本體。
- 自肉及他肉，其實是一肉。
- 如舍前後住，亦名爲我舍。
- 當知食肉人，即食自身肉。
- 佛觀如來藏，佛界衆生界。
- 一界無二界，一切肉一肉。
- 伎兒暫變易，元是一人身。
- 若欲殺衆生，當起諸佛想。
- 獵師屠兒輩，及捕魚鳥人。
- 衆生遥見者，皆生必死怖。
- 謂此惡心人，貪利及肉味。
- 手持利刀箭，念欲殺我身。
- 飛翔及潛竄，驚怖而遠避。
- 常與諸衆生，起大冤對想。
- 一切惜身命，人畜等無殊。
- 若欲食衆生，先試割身肉。
- 死是極大苦，誰能不畏之。
- 但當自觀身，云何食他肉。
- 爲利剎衆生，以財網諸肉。
- 二俱得殺業，死墮叫喚獄。
- 汝聽殺生者，死墮地獄處。
- 鐵城高八萬，四千由旬量。
- 長廣亦復然，滿中猛火炎。
- 表裏皆洞赤，猘狗守四門。
- 獄卒聲雷震，兩眼如電光。
- 驅汝殺生人，入中而受苦。
- 力士執鐵矛，矛身長一丈。
- 利刃闊八寸，望胸撞罪人。
- 胸入背上出，苦痛不堪聞。
- 千萬億歲中，受斯極大苦。
- 汝聽食肉人，死墮阿鼻獄。
- 鐵屋亦高廣，八萬由旬量。
- 四門猛火炎，南北皆交徹。
- 鐵牆鐵羅網，鐵枷鐵杻械。
- 一一火燒之，皆令其洞赤。
- 食肉受斯苦，億百千萬歲。
- 汝聽煮肉人，墮鑊湯地獄。
- 一萬有二千，深廣由旬量。
- 晝夜猛火然，涌涌湯常沸。
- 於中受大苦，一萬七千歲。
- 汝聽炙肉人，墮熱鐵牀獄。
- 其獄有八千，縱廣由旬量。
- 牀下猛火燒，罪人卧其上。
- 心肝肉焦爛，一萬二千歲。
- 汝聽切肉人，死墮斫剉獄。
- 五百大力士，利刀斬罪人。
- 萬段至微塵，業風吹更活。
- 如是終復始，一萬二千歲。
- 汝聽養羣雞，爲貪肥肉者。
- 一雞於一日，計食五百蟲。
- 主人當半罪，同雞墮地獄。
- 其獄盛熱糞，八萬由旬量。
- 人雞俱入中，滿五千萬歲。
- 汝聽捕獵人，安鏘及設𣚦。
- 罥索安陷穽，利刃放鷹犬。
- 四邊競圍合，逼逐殺衆生。
- 死墮鐵軸獄，方丈一萬釘。
- 驅上輪一帀，徧體萬釘刺。
- 舉身悉交徹，苦痛不可忍。
- 百千萬歲中，受斯對報苦。
- 殺生食肉者，從諸地獄出。
- 受餓羅剎身，師子豺虎狼。
- 貓狸鴟梟鷲，唯捕新血肉。
- 衆生各藏護，不令其得便。
- 饑火常燒心，念念思他肉。
- 由是惡熏習，大慈種永斷。
- 設得生人中，殘疾命短促。
- 愚癡謗因果，死還墮地獄。
- 佛說此語時，無量諸羅剎。
- 悲號誓斷肉，及護斷肉人。
- 汝今聞此經，云何不改過。
- 徒勞生爲人，不及食人鬼。
- 慎莫燒山野，慎莫破堤塘。
- 莫伐有巢樹，莫燒含蠹薪。
- 若見殺衆生，方便常救護。
- 南無十方佛，大智德世尊。
- 我欲勸衆生，捨酒求明慧。
- 如佛之所說，飲酒多過患。
- 八萬塵勞門，三十五種失。
- 悉以酒爲本，汝等應諦觀。
- 酒酣心眩亂，六識盡昏迷。
- 君臣乖儀節，父子絕尊卑。
- 母女亂其風，禮檢不能制。
- 如舍婆提國，有鴦掘摩羅。
- 酒醉淫泆母，因慈殺其父。
- 母復通外情，將刀復害之。
- 亦如莎伽陀，神通大羅漢。
- 因游支提國，漸到跋陀村。
- 彼有大毒龍，字菴婆羅提。
- 其龍甚暴惡，侵害彼村人。
- 羅漢神通力，降伏毒龍已。
- 村人思報恩，多設蘇乳糜。
- 有女設糜已，憂其發冷病。
- 遂取水色酒，奉上大羅漢。
- 羅漢謂是水，飲已酒力發。
- 迷酒到寺門，衣鉢棄餘處。
- 醒時用神力，能伏大毒龍。
- 醉後如死人，不能伏蝦蟆。
- 世尊命羅漢，及諸比丘衆。
- 至彼羅漢所，因茲制酒戒。
- 正法念經說，閻羅責置人。
- 將驅入地獄，先說如是偈。
- 酒能亂人心，令人如羊等。
- 不知作不作，如是應捨酒。
- 若酒醉之人，如死人無異。
- 若欲常不死，彼人應捨酒。
- 酒是諸過處，常能不饒益。
- 一切惡道階，黑闇所在處。
- 飲酒到地獄，亦到餓鬼處。
- 行於畜生業，是酒過所誑。
- 酒爲毒中毒，地獄中地獄。
- 病中之大病，是佛之所說。
- 若人飲酒者，無因緣歡喜。
- 無因緣而瞋，無因緣作惡。
- 於佛所生癡，壞世出世事。
- 燒解脫如火，所謂酒一法。
- 若人能捨酒，正行於法戒。
- 彼到第一處，無死無生處。
- 莫飲無明酒，能爲衆苦因。
- 聲聞住明脫，猶是醉歸人。
- 若是病苦時，應當觀病本。
- 從癡有愛生，習業招病果。
- 耆婆盡道術，尚不能救療。
- 豈有世藥酒，而能瘥我病。
- 酒爲放逸根，不飲閉惡道。
- 寧捨百千身，不毀犯酒戒。
- 寧使身乾枯，終不飲此酒。
- 假使毀犯戒，壽命滿百年。
- 不如護禁戒，即時身磨滅。
- 决定能使瘥，我猶故不飲。
- 況今不定知，爲瘥爲不瘥。
- 作是决定心，心生大歡喜。
- 即獲見真諦，所患即消除。
- 汝聽釀酒家，死墮醎糟獄。
- 亦墮沸灰中，一萬八千歲。
- 汝聽沽清酒，死墮酒池獄。
- 滿中如洋銅，入其中受苦。
- 汝聽飲酒人，死墮灌口獄。
- 手自酌銅汁，晝夜灌其口。
- 汝聽人將酒，逼勸持戒人。
- 死入冰池獄，八千萬歲苦。
- 皮肉皆破裂，日夜百死生。
- 然後五百生，生輒無兩臂。
- 汝聽或强力，或時因戲笑。
- 持酒與僧尼，强伏令其飲。
- 死墮截膝獄，六百萬歲中。
- 五百大力士，常截其兩膝。
- 乃至過酒器，五百世無手。
- 常作螘蝨形，曲蛆及蠅蚋。
- 癡執無知蟲，一一五百世。
- 汝聽吉陀婆，沽酒梳墮井。
- 羅漢飲其水，八萬聖皆醉。
- 由是惱聖人，死墮鋸床獄。
- 八萬大劫中，常受鋸解苦。
- 後出得爲人，其身長三尺。
- 顔貌青黑色，耳鼻孔閉塞。
- 無眼脣褰縮，手足無十指。
- 何況破戒心，持酒逼他飲。
- 多見世愚人，逼他食酒肉。
- 自不能清浄，都無羞耻心。
- 復將不浄食，凌逼破他戒。
- 寧可斷人命，莫破他善心。
- 殺命一死生，未必至三趣。
- 破戒失人天，及失解脫法。
- 汝聽斷酒肉，所得福德利。
- 有人持七寶，國城妻子施。
- 不如斷酒肉，千萬分之一。
- 乃至滿大千，七寶持布施。
- 不如斷酒肉，千萬分之一。
- 假使爲求福，鍛金以爲人。
- 其數百千萬，持用廣布施。
- 不如斷酒肉，千萬分之一。
- 假使有佛子，造幡華寶蓋。
- 滿三千大千，持用供養佛。
- 不如斷酒肉，千萬分之一。
- 犯之罪即重，持之福亦深。
- 善惡長形對，苦樂鎮相尋。
- 及健速迴首，早計各悛心。
- 莫待無常到，如瓶滿自沈。
- 勉哉須努力，同侍七寶林。

## 拼音

- nan2 wu2 fo2 fa3 seng1 ， da4 ci2 san1 bao3 hai3 。
- wo3 jin1 yu4 yi1 jiao4 ， pu3 quan4 zhu1 zhong4 sheng1 。
- mo4 sha1 mo4 shi2 rou4 ， tong2 yun4 ren2 ci2 xing2 。
- wu2 bing4 bao3 chang2 ling2 ， wei4 lai2 cheng2 fo2 dao4 。
- zhu1 fo2 da4 pu2 sa4 ， chang2 wei2 jiu4 zhong4 sheng1 。
- she3 tou2 mu4 shen1 ming4 ， bu2 ji4 he2 sha1 shu4 。
- dai4 ge1 qi4 wang2 shen1 ， quan2 yi3 wei3 long2 ming4 。
- liu2 shui3 ji4 ku1 yu2 ， sa4 duo3 chong1 ji1 hu3 。
- li4 jie2 bian4 xing2 ci2 ， ci2 shan4 li4 cheng2 jiu4 。
- fo2 wu2 yi2 qie4 xin1 ， wei2 you3 ci2 xin1 zai4 。
- ruo4 you3 xing2 ci2 zhe3 ， bu4 sha1 bu4 shi2 rou4 。
- yang3 yuan4 fo2 wei1 shen2 ， shi4 shi4 chang2 jia1 hu4 。
- sha1 sheng1 fo2 suo3 shuo1 ， ji2 sha1 zi4 fu4 mu3 。
- yi4 sha1 zi4 qi1 nü3 ， xiong1 di4 ji2 zi3 mei4 。
- yi2 qie4 nan2 nü3 she4 ， jie1 ceng2 wei2 fu4 mu3 。
- sheng1 sheng1 suo3 shou4 tai1 ， cong2 zhi1 bing3 yi2 ti3 。
- shou4 yi2 chu4 sheng0 xing2 ， gu3 xue4 ru2 shan1 hai3 。
- yi1 yi1 lei4 zhong1 shen1 ， sheng1 sheng1 bu4 ke3 ji4 。
- lun2 hui2 liu4 dao4 jian4 ， zhan3 zhuan3 wei2 qin1 shu3 。
- gu4 shi2 zhu1 zhong4 sheng1 ， ming2 shi2 fu4 mu3 rou4 。
- you4 guan1 yi2 qie4 shen1 ， xi1 shi4 wo3 ben3 ti3 。
- zi4 rou4 ji2 ta1 rou4 ， qi2 shi2 shi4 yi2 rou4 。
- ru2 she4 qian2 hou4 zhu4 ， yi4 ming2 wei2 wo3 she4 。
- dang1 zhi1 shi2 rou4 ren2 ， ji2 shi2 zi4 shen1 rou4 。
- fo2 guan1 ru2 lai2 cang2 ， fo2 jie4 zhong4 sheng1 jie4 。
- yi2 jie4 wu2 er4 jie4 ， yi2 qie4 rou4 yi0 rou4 。
- ji4 er2 zan4 bian4 yi4 ， yuan2 shi4 yi4 ren2 shen1 。
- ruo4 yu4 sha1 zhong4 sheng1 ， dang1 qi3 zhu1 fo2 xiang3 。
- lie4 shi1 tu2 er2 bei4 ， ji2 bu3 yu2 niao3 ren2 。
- zhong4 sheng1 yao2 jian4 zhe3 ， jie1 sheng1 bi4 si3 bu4 。
- wei4 ci3 e4 xin1 ren2 ， tan1 li4 ji2 rou4 wei4 。
- shou3 chi2 li4 dao1 jian4 ， nian4 yu4 sha1 wo3 shen1 。
- fei1 xiang2 ji2 qian2 cuan4 ， jing1 bu4 er2 yuan3 bi4 。
- chang2 yu3 zhu1 zhong4 sheng1 ， qi3 da4 yuan1 dui4 xiang3 。
- yi2 qie4 xi1 shen1 ming4 ， ren2 chu4 deng3 wu2 shu1 。
- ruo4 yu4 shi2 zhong4 sheng1 ， xian1 shi4 ge1 shen1 rou4 。
- si3 shi4 ji2 da4 ku3 ， shui2 neng2 bu2 wei4 zhi1 。
- dan4 dang1 zi4 guan1 shen1 ， yun2 he2 shi2 ta1 rou4 。
- wei2 li4 cha4 zhong4 sheng1 ， yi3 cai2 wang3 zhu1 rou4 。
- er4 ju4 de2 sha1 ye4 ， si3 duo4 jiao4 huan4 yu4 。
- ru3 ting1 sha1 sheng1 zhe3 ， si3 duo4 di4 yu4 chu3 。
- tie3 cheng2 gao1 ba1 wan4 ， si4 qian1 you2 xun2 liang2 。
- chang2 guang3 yi4 fu4 ran2 ， man3 zhong1 meng3 huo3 yan2 。
- biao3 li3 jie1 dong4 chi4 ， zhi4 gou3 shou3 si4 men2 。
- yu4 zu2 sheng1 lei2 zhen4 ， liang3 yan3 ru2 dian4 guang1 。
- qu1 ru3 sha1 sheng1 ren2 ， ru4 zhong1 er2 shou4 ku3 。
- li4 shi4 zhi2 tie3 mao2 ， mao2 shen1 chang2 yi2 zhang4 。
- li4 ren4 kuo4 ba1 cun4 ， wang4 xiong1 zhuang4 zui4 ren2 。
- xiong1 ru4 bei4 shang4 chu1 ， ku3 tong4 bu4 kan1 wen2 。
- qian1 wan4 yi4 sui4 zhong1 ， shou4 si1 ji2 da4 ku3 。
- ru3 ting1 shi2 rou4 ren2 ， si3 duo4 a1 bi2 yu4 。
- tie3 wu1 yi4 gao1 guang3 ， ba1 wan4 you2 xun2 liang2 。
- si4 men2 meng3 huo3 yan2 ， nan2 bei3 jie1 jiao1 che4 。
- tie3 qiang2 tie3 luo2 wang3 ， tie3 jia1 tie3 niu3 xie4 。
- yi1 yi1 huo3 shao1 zhi1 ， jie1 ling4 qi2 dong4 chi4 。
- shi2 rou4 shou4 si1 ku3 ， yi4 bai3 qian1 wan4 sui4 。
- ru3 ting1 zhu3 rou4 ren2 ， duo4 huo4 tang1 di4 yu4 。
- yi2 wan4 you3 er4 qian1 ， shen1 guang3 you2 xun2 liang2 。
- zhou4 ye4 meng3 huo3 ran2 ， yong3 yong3 tang1 chang2 fei4 。
- wu1 zhong1 shou4 da4 ku3 ， yi2 wan4 qi1 qian1 sui4 。
- ru3 ting1 zhi4 rou4 ren2 ， duo4 re4 tie3 chuang2 yu4 。
- qi2 yu4 you3 ba1 qian1 ， zong4 guang3 you2 xun2 liang2 。
- chuang2 xia4 meng3 huo3 shao1 ， zui4 ren2 wo4 qi2 shang4 。
- xin1 gan1 rou4 jiao1 lan4 ， yi2 wan4 er4 qian1 sui4 。
- ru3 ting1 qie1 rou4 ren2 ， si3 duo4 zhuo2 cuo4 yu4 。
- wu3 bai3 da4 li4 shi4 ， li4 dao1 zhan3 zui4 ren2 。
- wan4 duan4 zhi4 wei1 chen2 ， ye4 feng1 chui1 geng4 huo2 。
- ru2 shi4 zhong1 fu4 shi3 ， yi2 wan4 er4 qian1 sui4 。
- ru3 ting1 yang3 qun2 ji1 ， wei2 tan1 fei2 rou4 zhe3 。
- yi4 ji1 wu1 yi2 ri4 ， ji4 shi2 wu3 bai3 chong2 。
- zhu3 ren2 dang1 ban4 zui4 ， tong2 ji1 duo4 di4 yu4 。
- qi2 yu4 sheng4 re4 fen4 ， ba1 wan4 you2 xun2 liang2 。
- ren2 ji1 ju4 ru4 zhong1 ， man3 wu3 qian1 wan4 sui4 。
- ru3 ting1 bu3 lie4 ren2 ， an1 qiang1 ji2 she4 𣚦。
- juan4 suo3 an1 xian4 jing3 ， li4 ren4 fang4 ying1 quan3 。
- si4 bian1 jing4 wei2 he2 ， bi1 zhu2 sha1 zhong4 sheng1 。
- si3 duo4 tie3 zhou2 yu4 ， fang1 zhang4 yi2 wan4 ding1 。
- qu1 shang4 lun2 yi4 za1 ， bian4 ti3 wan4 ding1 ci4 。
- ju3 shen1 xi1 jiao1 che4 ， ku3 tong4 bu4 ke3 ren3 。
- bai3 qian1 wan4 sui4 zhong1 ， shou4 si1 dui4 bao4 ku3 。
- sha1 sheng1 shi2 rou4 zhe3 ， cong2 zhu1 di4 yu4 chu1 。
- shou4 e4 luo2 cha4 shen1 ， shi1 zi3 chai2 hu3 lang2 。
- mao1 li2 chi1 xiao1 jiu4 ， wei2 bu3 xin1 xue4 rou4 。
- zhong4 sheng1 ge4 cang2 hu4 ， bu2 ling4 qi2 de2 bian4 。
- ji1 huo3 chang2 shao1 xin1 ， nian4 nian4 si1 ta1 rou4 。
- you2 shi4 e4 xun1 xi2 ， da4 ci2 zhong3 yong3 duan4 。
- she4 de2 sheng1 ren2 zhong1 ， can2 ji2 ming4 duan3 cu4 。
- yu2 chi1 bang4 yin1 guo3 ， si3 huan2 duo4 di4 yu4 。
- fo2 shuo1 ci3 yu3 shi2 ， wu2 liang2 zhu1 luo2 cha4 。
- bei1 hao4 shi4 duan4 rou4 ， ji2 hu4 duan4 rou4 ren2 。
- ru3 jin1 wen2 ci3 jing1 ， yun2 he2 bu4 gai3 guo4 。
- tu2 lao2 sheng1 wei2 ren2 ， bu4 ji2 shi2 ren2 gui3 。
- shen4 mo4 shao1 shan1 ye3 ， shen4 mo4 po4 di1 tang2 。
- mo4 fa2 you3 chao2 shu4 ， mo4 shao1 han2 du4 xin1 。
- ruo4 jian4 sha1 zhong4 sheng1 ， fang1 bian4 chang2 jiu4 hu4 。
- nan2 wu2 shi2 fang1 fo2 ， da4 zhi4 de2 shi4 zun1 。
- wo3 yu4 quan4 zhong4 sheng1 ， she3 jiu3 qiu2 ming2 hui4 。
- ru2 fo2 zhi1 suo3 shuo1 ， yin3 jiu3 duo1 guo4 huan4 。
- ba1 wan4 chen2 lao2 men2 ， san1 shi2 wu3 zhong3 shi1 。
- xi1 yi3 jiu3 wei2 ben3 ， ru3 deng3 ying1 di4 guan1 。
- jiu3 han1 xin1 xuan4 luan4 ， liu4 shi2 jin4 hun1 mi2 。
- jun1 chen2 guai1 yi2 jie2 ， fu4 zi3 jue2 zun1 bei1 。
- mu3 nü3 luan4 qi2 feng1 ， li3 jian3 bu4 neng2 zhi4 。
- ru2 she4 po2 ti2 guo2 ， you3 yang1 jue2 mo2 luo2 。
- jiu3 zui4 yin2 yi4 mu3 ， yin1 ci2 sha1 qi2 fu4 。
- mu3 fu4 tong1 wai4 qing2 ， jiang1 dao1 fu4 hai4 zhi1 。
- yi4 ru2 sha1 jia1 tuo2 ， shen2 tong1 da4 luo2 han4 。
- yin1 you2 zhi1 ti2 guo2 ， jian4 dao4 ba2 tuo2 cun1 。
- bi3 you3 da4 du2 long2 ， zi4 an1 po2 luo2 ti2 。
- qi2 long2 shen4 bao4 e4 ， qin1 hai4 bi3 cun1 ren2 。
- luo2 han4 shen2 tong1 li4 ， xiang2 fu2 du2 long2 yi3 。
- cun1 ren2 si1 bao4 en1 ， duo1 she4 su1 ru3 mi2 。
- you3 nü3 she4 mi2 yi3 ， you1 qi2 fa1 leng3 bing4 。
- sui4 qu3 shui3 shai3 jiu3 ， feng4 shang4 da4 luo2 han4 。
- luo2 han4 wei4 shi4 shui3 ， yin3 yi3 jiu3 li4 fa1 。
- mi2 jiu3 dao4 si4 men2 ， yi1 bo1 qi4 yu2 chu3 。
- xing3 shi2 yong4 shen2 li4 ， neng2 fu2 da4 du2 long2 。
- zui4 hou4 ru2 si3 ren2 ， bu4 neng2 fu2 xia1 ma0 。
- shi4 zun1 ming4 luo2 han4 ， ji2 zhu1 bi3 qiu1 zhong4 。
- zhi4 bi3 luo2 han4 suo3 ， yin1 zi1 zhi4 jiu3 jie4 。
- zheng4 fa3 nian4 jing1 shuo1 ， yan2 luo2 ze2 zhi4 ren2 。
- jiang1 qu1 ru4 di4 yu4 ， xian1 shuo1 ru2 shi4 ji4 。
- jiu3 neng2 luan4 ren2 xin1 ， ling4 ren2 ru2 yang2 deng3 。
- bu4 zhi1 zuo4 bu0 zuo4 ， ru2 shi4 ying1 she3 jiu3 。
- ruo4 jiu3 zui4 zhi1 ren2 ， ru2 si3 ren2 wu2 yi4 。
- ruo4 yu4 chang2 bu4 si3 ， bi3 ren2 ying1 she3 jiu3 。
- jiu3 shi4 zhu1 guo4 chu3 ， chang2 neng2 bu4 rao2 yi4 。
- yi2 qie4 e4 dao4 jie1 ， hei1 an4 suo3 zai4 chu3 。
- yin3 jiu3 dao4 di4 yu4 ， yi4 dao4 e4 gui3 chu3 。
- xing2 wu1 chu4 sheng0 ye4 ， shi4 jiu3 guo4 suo3 kuang2 。
- jiu3 wei2 du2 zhong4 du2 ， di4 yu4 zhong1 di4 yu4 。
- bing4 zhong1 zhi1 da4 bing4 ， shi4 fo2 zhi1 suo3 shuo1 。
- ruo4 ren2 yin3 jiu3 zhe3 ， wu2 yin1 yuan2 huan1 xi3 。
- wu2 yin1 yuan2 er2 chen1 ， wu2 yin1 yuan2 zuo4 e4 。
- wu1 fo2 suo3 sheng1 chi1 ， huai4 shi4 chu1 shi4 shi4 。
- shao1 jie3 tuo1 ru2 huo3 ， suo3 wei4 jiu3 yi4 fa3 。
- ruo4 ren2 neng2 she3 jiu3 ， zheng4 xing2 wu1 fa3 jie4 。
- bi3 dao4 di4 yi1 chu3 ， wu2 si3 wu2 sheng1 chu3 。
- mo4 yin3 wu2 ming2 jiu3 ， neng2 wei2 zhong4 ku3 yin1 。
- sheng1 wen2 zhu4 ming2 tuo1 ， you2 shi4 zui4 gui1 ren2 。
- ruo4 shi4 bing4 ku3 shi2 ， ying1 dang1 guan1 bing4 ben3 。
- cong2 chi1 you3 ai4 sheng1 ， xi2 ye4 zhao1 bing4 guo3 。
- qi2 po2 jin4 dao4 shu4 ， shang4 bu4 neng2 jiu4 liao2 。
- qi3 you3 shi4 yao4 jiu3 ， er2 neng2 chai4 wo3 bing4 。
- jiu3 wei2 fang4 yi4 gen1 ， bu4 yin3 bi4 e4 dao4 。
- ning2 she3 bai3 qian1 shen1 ， bu4 hui3 fan4 jiu3 jie4 。
- ning2 shi3 shen1 qian2 ku1 ， zhong1 bu4 yin3 ci3 jiu3 。
- jia3 shi3 hui3 fan4 jie4 ， shou4 ming4 man3 bai3 nian2 。
- bu4 ru2 hu4 jin4 jie4 ， ji2 shi2 shen1 mo2 mie4 。
- jue2 ding4 neng2 shi3 chai4 ， wo3 you2 gu4 bu4 yin3 。
- kuang4 jin1 bu2 ding4 zhi1 ， wei2 chai4 wei2 bu2 chai4 。
- zuo4 shi4 jue2 ding4 xin1 ， xin1 sheng1 da4 huan1 xi3 。
- ji2 huo4 jian4 zhen1 di4 ， suo3 huan4 ji2 xiao1 chu2 。
- ru3 ting1 niang4 jiu3 jia1 ， si3 duo4 xian2 zao1 yu4 。
- yi4 duo4 fei4 hui1 zhong1 ， yi2 wan4 ba1 qian1 sui4 。
- ru3 ting1 gu1 qing1 jiu3 ， si3 duo4 jiu3 chi2 yu4 。
- man3 zhong1 ru2 yang2 tong2 ， ru4 qi2 zhong1 shou4 ku3 。
- ru3 ting1 yin3 jiu3 ren2 ， si3 duo4 guan4 kou3 yu4 。
- shou3 zi4 zhuo2 tong2 zhi1 ， zhou4 ye4 guan4 qi2 kou3 。
- ru3 ting1 ren2 jiang1 jiu3 ， bi1 quan4 chi2 jie4 ren2 。
- si3 ru4 bing1 chi2 yu4 ， ba1 qian1 wan4 sui4 ku3 。
- pi2 rou4 jie1 po4 lie4 ， ri4 ye4 bai3 si3 sheng1 。
- ran2 hou4 wu3 bai3 sheng1 ， sheng1 zhe2 wu2 liang3 bi4 。
- ru3 ting1 huo4 qiang2 li4 ， huo4 shi2 yin1 xi4 xiao4 。
- chi2 jiu3 yu3 seng1 ni2 ， qiang2 fu2 ling4 qi2 yin3 。
- si3 duo4 jie2 xi1 yu4 ， liu4 bai3 wan4 sui4 zhong1 。
- wu3 bai3 da4 li4 shi4 ， chang2 jie2 qi2 liang3 xi1 。
- nai3 zhi4 guo4 jiu3 qi4 ， wu3 bai3 shi4 wu2 shou3 。
- chang2 zuo4 yi3 shi1 xing2 ， qu3 qu1 ji2 ying2 rui4 。
- chi1 zhi2 wu2 zhi1 chong2 ， yi4 yi1 wu3 bai3 shi4 。
- ru3 ting1 ji2 tuo2 po2 ， gu1 jiu3 shu1 duo4 jing3 。
- luo2 han4 yin3 qi2 shui3 ， ba1 wan4 sheng4 jie1 zui4 。
- you2 shi4 nao3 sheng4 ren2 ， si3 duo4 ju4 chuang2 yu4 。
- ba1 wan4 da4 jie2 zhong1 ， chang2 shou4 ju4 jie3 ku3 。
- hou4 chu1 de2 wei2 ren2 ， qi2 shen1 chang2 san1 chi3 。
- yan2 mao4 qing1 hei1 se4 ， er3 bi2 kong3 bi4 sai1 。
- wu2 yan3 chun2 qian1 suo1 ， shou3 zu2 wu2 shi2 zhi3 。
- he2 kuang4 po4 jie4 xin1 ， chi2 jiu3 bi1 ta1 yin3 。
- duo1 jian4 shi4 yu2 ren2 ， bi1 ta1 shi2 jiu3 rou4 。
- zi4 bu4 neng2 qing1 jing4 ， dou1 wu2 xiu1 chi3 xin1 。
- fu4 jiang1 bu2 jing4 shi2 ， ling2 bi1 po4 ta1 jie4 。
- ning2 ke3 duan4 ren2 ming4 ， mo4 po4 ta1 shan4 xin1 。
- sha1 ming4 yi4 si3 sheng1 ， wei4 bi4 zhi4 san1 qu4 。
- po4 jie4 shi1 ren2 tian1 ， ji2 shi1 jie3 tuo1 fa3 。
- ru3 ting1 duan4 jiu3 rou4 ， suo3 de2 fu2 de2 li4 。
- you3 ren2 chi2 qi1 bao3 ， guo2 cheng2 qi1 zi0 shi1 。
- bu4 ru2 duan4 jiu3 rou4 ， qian1 wan4 fen1 zhi1 yi1 。
- nai3 zhi4 man3 da4 qian1 ， qi1 bao3 chi2 bu4 shi1 。
- bu4 ru2 duan4 jiu3 rou4 ， qian1 wan4 fen1 zhi1 yi1 。
- jia3 shi3 wei2 qiu2 fu2 ， duan4 jin1 yi3 wei2 ren2 。
- qi2 shu4 bai3 qian1 wan4 ， chi2 yong4 guang3 bu4 shi1 。
- bu4 ru2 duan4 jiu3 rou4 ， qian1 wan4 fen1 zhi1 yi1 。
- jia3 shi3 you3 fo2 zi3 ， zao4 fan1 hua2 bao3 gai4 。
- man3 san1 qian1 da4 qian1 ， chi2 yong4 gong4 yang3 fo2 。
- bu4 ru2 duan4 jiu3 rou4 ， qian1 wan4 fen1 zhi1 yi1 。
- fan4 zhi1 zui4 ji2 zhong4 ， chi2 zhi1 fu2 yi4 shen1 。
- shan4 e4 chang2 xing2 dui4 ， ku3 le4 zhen4 xiang1 xun2 。
- ji2 jian4 su4 hui2 shou3 ， zao3 ji4 ge4 quan1 xin1 。
- mo4 dai4 wu2 chang2 dao4 ， ru2 ping2 man3 zi4 shen3 。
- mian3 zai1 xu1 nu3 li4 ， tong2 shi4 qi1 bao3 lin2 。

## 注释

## 译文

## 赏析
