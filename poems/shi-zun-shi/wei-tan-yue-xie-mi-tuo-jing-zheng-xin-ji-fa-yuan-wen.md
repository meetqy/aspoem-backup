---
id: shi-zun-shi-wei-tan-yue-xie-mi-tuo-jing-zheng-xin-ji-fa-yuan-wen
title: 爲檀越寫彌陀經正信偈發願文
titlePinyin: wei2 tan2 yue4 xie3 mi2 tuo2 jing1 zheng4 xin4 ji4 fa1 yuan4 wen2
titleSlug: wei-tan-yue-xie-mi-tuo-jing-zheng-xin-ji-fa-yuan-wen
author: 釋遵式
authorPinyin: shi4 zun1 shi4
authorSlug: shi-zun-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 稽首十方佛，彌陀聖中尊。
- 方等修多羅，一切法寶藏。
- 觀音及勢至，大地菩薩僧。
- 我以誠信心，刻板并印造。
- 阿彌陀經卷，及以正信偈。
- 旋造各一萬，施四衆受持。
- 偈以發信心，經以資讀誦。
- 若有每日中，至少誦三卷。
- 年誦千八十，十年萬八百。
- 況復多誦者，及歷多年數。
- 如是積功德，自然生佛前。
- 我此萬卷經，隨所流布處。
- 極少得一人，誦持生凈土。
- 我願承此力，决定生彼國。
- 況復於多人，人亡經復在。
- 展轉相傳授，是名無盡燈。
- 燈燈相照耀，破生死長夜。
- 顯出佛菩提，究竟悉同生。
- 常寂光凈土，持此清凈福。
- 迴向奉君親，我國聖帝王。
- 及聖后聖位，仁壽各萬年。
- 覆育羣氓類，我父母眷屬。
- 怨親非怨親，咸承勝善根，同生安養國。

## 拼音

- qi3 shou3 shi2 fang1 fo2 ， mi2 tuo2 sheng4 zhong1 zun1 。
- fang1 deng3 xiu1 duo1 luo2 ， yi2 qie4 fa3 bao3 cang2 。
- guan1 yin1 ji2 shi4 zhi4 ， da4 di4 pu2 sa4 seng1 。
- wo3 yi3 cheng2 xin4 xin1 ， ke4 ban3 bing4 yin4 zao4 。
- a1 mi2 tuo2 jing1 juan4 ， ji2 yi3 zheng4 xin4 ji4 。
- xuan2 zao4 ge4 yi2 wan4 ， shi1 si4 zhong4 shou4 chi2 。
- ji4 yi3 fa1 xin4 xin1 ， jing1 yi3 zi1 du2 song4 。
- ruo4 you3 mei3 ri4 zhong1 ， zhi4 shao3 song4 san1 juan4 。
- nian2 song4 qian1 ba1 shi2 ， shi2 nian2 wan4 ba1 bai3 。
- kuang4 fu4 duo1 song4 zhe3 ， ji2 li4 duo1 nian2 shu4 。
- ru2 shi4 ji1 gong1 de2 ， zi4 ran2 sheng1 fo2 qian2 。
- wo3 ci3 wan4 juan4 jing1 ， sui2 suo3 liu2 bu4 chu3 。
- ji2 shao3 de2 yi4 ren2 ， song4 chi2 sheng1 jing4 tu3 。
- wo3 yuan4 cheng2 ci3 li4 ， jue2 ding4 sheng1 bi3 guo2 。
- kuang4 fu4 wu1 duo1 ren2 ， ren2 wang2 jing1 fu4 zai4 。
- zhan3 zhuan3 xiang1 chuan2 shou4 ， shi4 ming2 wu2 jin4 deng1 。
- deng1 deng1 xiang1 zhao4 yao4 ， po4 sheng1 si3 chang2 ye4 。
- xian3 chu1 fo2 pu2 ti2 ， jiu1 jing4 xi1 tong2 sheng1 。
- chang2 ji4 guang1 jing4 tu3 ， chi2 ci3 qing1 jing4 fu2 。
- hui2 xiang4 feng4 jun1 qin1 ， wo3 guo2 sheng4 di4 wang2 。
- ji2 sheng4 hou4 sheng4 wei4 ， ren2 shou4 ge4 wan4 nian2 。
- fu4 yu4 qun2 mang2 lei4 ， wo3 fu4 mu3 juan4 shu3 。
- yuan4 qin1 fei1 yuan4 qin1 ， xian2 cheng2 sheng4 shan4 gen1 ， tong2 sheng1 an1 yang3 guo2 。

## 注释

## 译文

## 赏析
