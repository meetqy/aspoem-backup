---
id: shi-zun-shi-fang-sheng-ci-ji-fa-men
title: 放生慈濟法門
titlePinyin: fang4 sheng1 ci2 ji4 fa3 men2
titleSlug: fang-sheng-ci-ji-fa-men
author: 釋遵式
authorPinyin: shi4 zun1 shi4
authorSlug: shi-zun-shi
dynasty: 宋
dynastyPinyin: song4
dynastySlug: song
tags: []
---

## 正文

- 我比丘某甲，今爲傍生類。
- 發佛大慈悲，懺彼六情根。
- 無始業障海，眼根著諸色。
- 耳界聞亂聲，鼻染一切香。
- 舌生諸惡刺，身如機關主。
- 六賊游戲中，心想如猿猴。
- 無有暫停時。
- 如此等六法，名爲六情根。
- 一切業因緣，皆從妄想起。
- 妄想如幻焰，亦若空中花。
- 迷倒不覺知，爲諸惑業縛。
- 永墮三途界，沒在衆苦中。
- 不聞正法音，何曾知懺悔。
- 惟願十方佛，菩薩衆大師。
- 慈力與冥加，令其知發露。
- 無始一切惡，今日悉消除。
- 畢故不造新，常當修梵行。
- 未脫傍生難，餘命願安樂。
- 筌網及虞羅，願不相值遇。
- 飲啄隨時足，饑渴永不逢。
- 相見起慈心，願不相吞噉。
- 當承三寶力，誓脫衆塵勞。
- 畢此苦類身，願生諸佛國。
- 彌陀廣慈願，不捨一切生。
- 觀音慈願深，常游五道界。
- 願舒五色臂，拔我出輪迴。
- 儻若命終時，願垂親接引。
- 救我厄難者，菩薩大檀那。
- 憫我臨湯火，捨財贖我命。
- 須彌與大海，徒自謂高深。
- 檀那今日恩，高深不可比。
- 現生增福壽，眷屬悉團圓。
- 來世受身時，願同生佛國，和南賢聖衆。

## 拼音

- wo3 bi3 qiu1 mou3 jia3 ， jin1 wei2 bang4 sheng1 lei4 。
- fa1 fo2 da4 ci2 bei1 ， chan4 bi3 liu4 qing2 gen1 。
- wu2 shi3 ye4 zhang4 hai3 ， yan3 gen1 zhu4 zhu1 se4 。
- er3 jie4 wen2 luan4 sheng1 ， bi2 ran3 yi2 qie4 xiang1 。
- she2 sheng1 zhu1 e4 ci4 ， shen1 ru2 ji1 guan1 zhu3 。
- liu4 zei2 you2 xi4 zhong1 ， xin1 xiang3 ru2 yuan2 hou2 。
- wu2 you3 zan4 ting2 shi2 。
- ru2 ci3 deng3 liu4 fa3 ， ming2 wei2 liu4 qing2 gen1 。
- yi2 qie4 ye4 yin1 yuan2 ， jie1 cong2 wang4 xiang3 qi3 。
- wang4 xiang3 ru2 huan4 yan4 ， yi4 ruo4 kong1 zhong1 hua1 。
- mi2 dao3 bu4 jue2 zhi1 ， wei2 zhu1 huo4 ye4 fu4 。
- yong3 duo4 san1 tu2 jie4 ， mei2 zai4 zhong4 ku3 zhong1 。
- bu4 wen2 zheng4 fa3 yin1 ， he2 ceng2 zhi1 chan4 hui3 。
- wei2 yuan4 shi2 fang1 fo2 ， pu2 sa4 zhong4 da4 shi1 。
- ci2 li4 yu3 ming2 jia1 ， ling4 qi2 zhi1 fa1 lu4 。
- wu2 shi3 yi2 qie4 e4 ， jin1 ri4 xi1 xiao1 chu2 。
- bi4 gu4 bu2 zao4 xin1 ， chang2 dang1 xiu1 fan4 xing2 。
- wei4 tuo1 bang4 sheng1 nan2 ， yu2 ming4 yuan4 an1 le4 。
- quan2 wang3 ji2 yu2 luo2 ， yuan4 bu4 xiang1 zhi2 yu4 。
- yin3 zhuo2 sui2 shi2 zu2 ， ji1 ke3 yong3 bu4 feng2 。
- xiang1 jian4 qi3 ci2 xin1 ， yuan4 bu4 xiang1 tun1 dan4 。
- dang1 cheng2 san1 bao3 li4 ， shi4 tuo1 zhong4 chen2 lao2 。
- bi4 ci3 ku3 lei4 shen1 ， yuan4 sheng1 zhu1 fo2 guo2 。
- mi2 tuo2 guang3 ci2 yuan4 ， bu4 she3 yi2 qie4 sheng1 。
- guan1 yin1 ci2 yuan4 shen1 ， chang2 you2 wu3 dao4 jie4 。
- yuan4 shu1 wu3 se4 bi4 ， ba2 wo3 chu1 lun2 hui2 。
- tang3 ruo4 ming4 zhong1 shi2 ， yuan4 chui2 qin1 jie1 yin3 。
- jiu4 wo3 e4 nan2 zhe3 ， pu2 sa4 da4 tan2 na4 。
- min3 wo3 lin2 tang1 huo3 ， she3 cai2 shu2 wo3 ming4 。
- xu1 mi2 yu3 da4 hai3 ， tu2 zi4 wei4 gao1 shen1 。
- tan2 na4 jin1 ri4 en1 ， gao1 shen1 bu4 ke3 bi3 。
- xian4 sheng1 zeng1 fu2 shou4 ， juan4 shu3 xi1 tuan2 yuan2 。
- lai2 shi4 shou4 shen1 shi2 ， yuan4 tong2 sheng1 fo2 guo2 ， he2 nan2 xian2 sheng4 zhong4 。

## 注释

## 译文

## 赏析
