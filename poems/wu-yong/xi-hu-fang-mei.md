---
id: wu-yong-xi-hu-fang-mei
title: 西湖訪梅
titlePinyin: xi1 hu2 fang3 mei2
titleSlug: xi-hu-fang-mei
author: 吳泳
authorPinyin: wu2 yong3
authorSlug: wu-yong
dynasty: 宋
dynastyPinyin: song4
dynastySlug: song
tags: []
---

## 正文

- 欲休不休歲垂晚，似冷不冷霜復晴。
- 起撐湖船訪梅去，一點兩點藏林坰。
- 主林無神花氣薄，樹影庚庚香漠漠。
- 誰能細玩復與臨，靜處測破梅花心。
- 橋西水北弄明月，醥酒獨對青山斟。
- 自有此山無此客，富有他花無此格。
- 西湖處士不可招，鴉點孤村暮雲碧。

## 拼音

- yu4 xiu1 bu4 xiu1 sui4 chui2 wan3 ， si4 leng3 bu0 leng3 shuang1 fu4 qing2 。
- qi3 cheng1 hu2 chuan2 fang3 mei2 qu4 ， yi4 dian3 liang3 dian3 cang2 lin2 jiong1 。
- zhu3 lin2 wu2 shen2 hua1 qi4 bao2 ， shu4 ying3 geng1 geng1 xiang1 mo4 mo4 。
- shui2 neng2 xi4 wan2 fu4 yu3 lin2 ， jing4 chu3 ce4 po4 mei2 hua1 xin1 。
- qiao2 xi1 shui3 bei3 nong4 ming2 yue4 ， piao3 jiu3 du2 dui4 qing1 shan1 zhen1 。
- zi4 you3 ci3 shan1 wu2 ci3 ke4 ， fu4 you3 ta1 hua1 wu2 ci3 ge2 。
- xi1 hu2 chu3 shi4 bu4 ke3 zhao1 ， ya1 dian3 gu1 cun1 mu4 yun2 bi4 。

## 注释

## 译文

## 赏析
