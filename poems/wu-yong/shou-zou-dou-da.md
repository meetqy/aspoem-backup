---
id: wu-yong-shou-zou-dou-da
title: 壽鄒都大
titlePinyin: shou4 zou1 dou1 da4
titleSlug: shou-zou-dou-da
author: 吳泳
authorPinyin: wu2 yong3
authorSlug: wu-yong
dynasty: 宋
dynastyPinyin: song4
dynastySlug: song
tags: []
---

## 正文

- 大儀斡四運，環轉當初陽。
- 天根起自復，氣踵生以黄。
- 卓然五陰中，標示君子祥。
- 芳芸豈不馥，碩果終自香。
- 有開南國彥，氣稟惟純剛。
- 况逢子之半，弧矢射四方。
- 浩然祖鄒人，清介如道鄉。
- 源流義理熟，滋養苗脈長。
- 自登蜀道來，玉節明於霜。
- 潢池有佩犢，紫邏無羝羊。
- 星回參井間，草木爛以光。
- 種善如種禾，去惡如去稂。
- 只從一念中，坰野皆斯臧。
- 玉𥹋不用餐，石髓不用嘗。
- 台背而兒齒，好德自爾康。
- 笑渠役役者，日景以線量。

## 拼音

- da4 yi2 wo4 si4 yun4 ， huan2 zhuan3 dang1 chu1 yang2 。
- tian1 gen1 qi3 zi4 fu4 ， qi4 zhong3 sheng1 yi3 huang2 。
- zhuo2 ran2 wu3 yin1 zhong1 ， biao1 shi4 jun1 zi3 xiang2 。
- fang1 yun2 qi3 bu2 fu4 ， shuo4 guo3 zhong1 zi4 xiang1 。
- you3 kai1 nan2 guo2 yan4 ， qi4 bing3 wei2 chun2 gang1 。
- kuang4 feng2 zi3 zhi1 ban4 ， hu2 shi3 she4 si4 fang1 。
- hao4 ran2 zu3 zou1 ren2 ， qing1 jie4 ru2 dao4 xiang1 。
- yuan2 liu2 yi4 li3 shu2 ， zi1 yang3 miao2 mai4 chang2 。
- zi4 deng1 shu3 dao4 lai2 ， yu4 jie2 ming2 wu1 shuang1 。
- huang2 chi2 you3 pei4 du2 ， zi3 luo2 wu2 di1 yang2 。
- xing1 hui2 can1 jing3 jian4 ， cao3 mu4 lan4 yi3 guang1 。
- zhong3 shan4 ru2 zhong3 he2 ， qu4 e4 ru2 qu4 lang2 。
- zhi1 cong2 yi2 nian4 zhong1 ， jiong1 ye3 jie1 si1 zang1 。
- yu4 𥹋 bu2 yong4 can1 ， shi2 sui3 bu2 yong4 chang2 。
- tai2 bei4 er2 er2 chi3 ， hao3 de2 zi4 er3 kang1 。
- xiao4 qu2 yi4 yi4 zhe3 ， ri4 jing3 yi3 xian4 liang2 。

## 注释

## 译文

## 赏析
