---
id: wu-yong-liu-yuan-jiu-ri-yan-tong-liao-xiao-tao-xie-ti
title: 劉園九日燕同寮效陶謝體
titlePinyin: liu2 yuan2 jiu3 ri4 yan4 tong2 liao2 xiao4 tao2 xie4 ti3
titleSlug: liu-yuan-jiu-ri-yan-tong-liao-xiao-tao-xie-ti
author: 吳泳
authorPinyin: wu2 yong3
authorSlug: wu-yong
dynasty: 宋
dynastyPinyin: song4
dynastySlug: song
tags: []
---

## 正文

- 霜林剪生綃，煙樹織晴綺。
- 萬寶新告成，百工亦休止。
- 嘉辰屬南山，勝事如栗里。
- 謬爲陶長官，寧惜此中醉。
- 良朋况知心，健會不論齒。
- 鴟夷自挈携，猩筆漫游戲。
- 清歡別有趣，真樂本無味。
- 菊花之隠逸，亦欲妃君子。
- 獨於蕭艾中，保此生色睟。
- 凉颸忽吹衣，白露皓如洗。
- 兌隨數至剝，剝落從此始。
- 擬將九九節，便作陽月紀。

## 拼音

- shuang1 lin2 jian3 sheng1 xiao1 ， yan1 shu4 zhi1 qing2 qi3 。
- wan4 bao3 xin1 gao4 cheng2 ， bai3 gong1 yi4 xiu1 zhi3 。
- jia1 chen2 shu3 nan2 shan1 ， sheng4 shi4 ru2 li4 li3 。
- miu4 wei2 tao2 chang2 guan1 ， ning2 xi1 ci3 zhong1 zui4 。
- liang2 peng2 kuang4 zhi1 xin1 ， jian4 hui4 bu2 lun4 chi3 。
- chi1 yi2 zi4 qie4 xie2 ， xing1 bi3 man4 you2 xi4 。
- qing1 huan1 bie2 you3 qu4 ， zhen1 le4 ben3 wu2 wei4 。
- ju2 hua1 zhi1 yin3 yi4 ， yi4 yu4 fei1 jun1 zi3 。
- du2 wu1 xiao1 ai4 zhong1 ， bao3 ci3 sheng1 se4 sui4 。
- liang2 si1 hu1 chui1 yi1 ， bai2 lu4 hao4 ru2 xi3 。
- dui4 sui2 shu4 zhi4 bao1 ， bao1 luo4 cong2 ci3 shi3 。
- ni3 jiang1 jiu3 jiu3 jie2 ， bian4 zuo4 yang2 yue4 ji4 。

## 注释

## 译文

## 赏析
