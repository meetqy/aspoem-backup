---
id: wu-yong-xin-jiang-xing-shou-zhang-xian-heng-quan
title: 新江行壽張憲亨泉
titlePinyin: xin1 jiang1 xing2 shou4 zhang1 xian4 heng1 quan2
titleSlug: xin-jiang-xing-shou-zhang-xian-heng-quan
author: 吳泳
authorPinyin: wu2 yong3
authorSlug: wu-yong
dynasty: 宋
dynastyPinyin: song4
dynastySlug: song
tags: []
---

## 正文

- 君不見堯時伯禹作司空，應龍尾畫江道通。
- 又不見秦時李冰作太守，犀牛厭勝水晶走。
- 蜀江開鑿四萬八千載，二后英靈儼如在。
- 雖然陵谷有變遷，水嚮東流不曾改。
- 西岷山，南溷崖，神營化造如劃開。
- 蜀人好怪漫弗省，龍豈能智犀豈能禳菑。
- 年來江塞崖据險，水束三川激如箭。
- 陽侯吸哦佛不靈，黑蠣磨牙蚖吐焰。
- 五月尾，六月頭，瓜蔓水退，礬山水流。
- 中間青沫最湍駛，風雨瞬息能湛舟。
- 鮫人淵客弗敢睨，而况商婦能無愁。
- 懷哉古人智如此，胡不鏟盡白險直使平如洲。
- 使家河源來，弭節青衣國。
- 橫槎展拓萬里天，力浚江南障江北。
- 百夫荷鍤，千夫荷鋤，號召海若同鑿疏。
- 經營不越四弦望，白練剪出澄江圖。
- 輕軺晨興亦勞苦，繡爛衣明濕煙雨。
- 不惟佛灘之耻可湔雪，名與離堆傳之萬萬古。
- 乃知天地間，靡事不可爲。
- 若鳥獸草木，驅虎豹象犀。
- 藏冰肦冰凌人掌，出火內火烜氏司。
- 吾身代天事，到手那得辭。
- 决川道海亦常理，竈門老婢不慣駭且疑。
- 好將新江水，都爲一洗之。
- 浮雲空，寶鑑浄，公之壽兮，如江之永。
- 不妨桂棹木蘭船，陶寫流光入觴詠。
- 花泉有客空抱絃，曾拊三疊逢胎僊，寄詩孤雲斷鴻邊。

## 拼音

- jun1 bu2 jian4 yao2 shi2 bo2 yu3 zuo4 si1 kong1 ， ying1 long2 wei3 hua4 jiang1 dao4 tong1 。
- you4 bu2 jian4 qin2 shi2 li3 bing1 zuo4 tai4 shou3 ， xi1 niu2 yan4 sheng4 shui3 jing1 zou3 。
- shu3 jiang1 kai1 zao2 si4 wan4 ba1 qian1 zai4 ， er4 hou4 ying1 ling2 yan3 ru2 zai4 。
- sui1 ran2 ling2 gu3 you3 bian4 qian1 ， shui3 xiang4 dong1 liu2 bu4 ceng2 gai3 。
- xi1 min2 shan1 ， nan2 hun4 ya2 ， shen2 ying2 hua4 zao4 ru2 hua2 kai1 。
- shu3 ren2 hao3 guai4 man4 fu2 sheng3 ， long2 qi3 neng2 zhi4 xi1 qi3 neng2 rang2 zi1 。
- nian2 lai2 jiang1 sai1 ya2 ju4 xian3 ， shui3 shu4 san1 chuan1 ji1 ru2 jian4 。
- yang2 hou2 xi1 o4 fo2 bu4 ling2 ， hei1 li4 mo2 ya2 yuan2 tu3 yan4 。
- wu3 yue4 wei3 ， liu4 yue4 tou2 ， gua1 wan4 shui3 tui4 ， fan2 shan1 shui3 liu2 。
- zhong1 jian4 qing1 mo4 zui4 tuan1 shi3 ， feng1 yu3 shun4 xi1 neng2 zhan4 zhou1 。
- jiao1 ren2 yuan1 ke4 fu2 gan3 ni4 ， er2 kuang4 shang1 fu4 neng2 wu2 chou2 。
- huai2 zai1 gu3 ren2 zhi4 ru2 ci3 ， hu2 bu4 chan3 jin4 bai2 xian3 zhi2 shi3 ping2 ru2 zhou1 。
- shi3 jia1 he2 yuan2 lai2 ， mi3 jie2 qing1 yi1 guo2 。
- heng2 cha2 zhan3 tuo4 wan4 li3 tian1 ， li4 jun4 jiang1 nan2 zhang4 jiang1 bei3 。
- bai3 fu1 he2 cha1 ， qian1 fu1 he2 chu2 ， hao4 zhao4 hai3 ruo4 tong2 zao2 shu1 。
- jing1 ying2 bu2 yue4 si4 xian2 wang4 ， bai2 lian4 jian3 chu1 cheng2 jiang1 tu2 。
- qing1 yao2 chen2 xing1 yi4 lao2 ku3 ， xiu4 lan4 yi1 ming2 shi1 yan1 yu3 。
- bu4 wei2 fo2 tan1 zhi1 chi3 ke3 jian1 xue3 ， ming2 yu3 li2 dui1 chuan2 zhi1 wan4 wan4 gu3 。
- nai3 zhi1 tian1 di4 jian4 ， mi2 shi4 bu4 ke3 wei2 。
- ruo4 niao3 shou4 cao3 mu4 ， qu1 hu3 bao4 xiang4 xi1 。
- cang2 bing1 ban1 bing1 ling2 ren2 zhang3 ， chu1 huo3 nei4 huo3 xuan1 shi4 si1 。
- wu2 shen1 dai4 tian1 shi4 ， dao4 shou3 na4 de2 ci2 。
- jue2 chuan1 dao4 hai3 yi4 chang2 li3 ， zao4 men2 lao3 bi4 bu2 guan4 hai4 qie3 yi2 。
- hao3 jiang1 xin1 jiang1 shui3 ， dou1 wei2 yi4 xi3 zhi1 。
- fu2 yun2 kong1 ， bao3 jian4 jing4 ， gong1 zhi1 shou4 xi1 ， ru2 jiang1 zhi1 yong3 。
- bu4 fang2 gui4 zhao4 mu4 lan2 chuan2 ， tao2 xie3 liu2 guang1 ru4 shang1 yong3 。
- hua1 quan2 you3 ke4 kong1 bao4 xian2 ， ceng2 fu3 san1 die2 feng2 tai1 xian1 ， ji4 shi1 gu1 yun2 duan4 hong2 bian1 。

## 注释

## 译文

## 赏析
