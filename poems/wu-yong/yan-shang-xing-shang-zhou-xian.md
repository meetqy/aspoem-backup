---
id: wu-yong-yan-shang-xing-shang-zhou-xian
title: 堰上行上周憲
titlePinyin: yan4 shang4 xing2 shang4 zhou1 xian4
titleSlug: yan-shang-xing-shang-zhou-xian
author: 吳泳
authorPinyin: wu2 yong3
authorSlug: wu-yong
dynasty: 宋
dynastyPinyin: song4
dynastySlug: song
tags: []
---

## 正文

- 堰上行，桃花灼灼春水生。
- 水纔一石泥數斗，彌漫滮池浸渠口。
- 樹以淇園竹，菑以漢堤石。
- 石填竹落知幾丁，駕作青霓千百尺。
- 一夫搴茭前，一夫荷鍤去。
- 旋燒香紙祭水庸，更酌村醪賽田祖。
- 鹿頭北，海眼西，綿洛一带填淤肥。
- 苧麻漚池禾稻長，雖有旱暵無凶饑。
- 今年狼頭窺井絡，羅堰九星幾缺角。
- 匪天十風五日雨，陸海將貧水維濁。
- 上帝憫下民，親遣蒼水使。
- 西門驂前白渠後，指畫田塍若鱗次。
- 新堰舉，舊堰修，野媼含笑谿童謳。
- 自言春種皆茁土，桔槹長閒卧畦圃。
- 明朝百役非所知，且樂豐年踏車舞。
- 燕泥新濕花雨斑，四牡趣嚮東郊還。
- 地平天成九功敘，今秋都築沙堤路。

## 拼音

- yan4 shang4 xing2 ， tao2 hua1 zhuo2 zhuo2 chun1 shui3 sheng1 。
- shui3 cai2 yi4 shi2 ni2 shu4 dou4 ， mi2 man4 biao1 chi2 jin4 qu2 kou3 。
- shu4 yi3 qi2 yuan2 zhu2 ， zi1 yi3 han4 di1 shi2 。
- shi2 tian2 zhu2 luo4 zhi1 ji1 ding1 ， jia4 zuo4 qing1 ni2 qian1 bai3 chi3 。
- yi4 fu1 qian1 jiao1 qian2 ， yi4 fu1 he2 cha1 qu4 。
- xuan2 shao1 xiang1 zhi3 ji4 shui3 yong1 ， geng4 zhuo2 cun1 lao2 sai4 tian2 zu3 。
- lu4 tou2 bei3 ， hai3 yan3 xi1 ， mian2 luo4 yi2 dai4 tian2 yu1 fei2 。
- zhu4 ma2 ou1 chi2 he2 dao4 chang2 ， sui1 you3 han4 han4 wu2 xiong1 ji1 。
- jin1 nian2 lang2 tou2 kui1 jing3 luo4 ， luo2 yan4 jiu3 xing1 ji1 que1 jiao3 。
- fei3 tian1 shi2 feng1 wu3 ri4 yu3 ， lu4 hai3 jiang1 pin2 shui3 wei2 zhuo2 。
- shang4 di4 min3 xia4 min2 ， qin1 qian3 cang1 shui3 shi3 。
- xi1 men2 can1 qian2 bai2 qu2 hou4 ， zhi3 hua4 tian2 cheng2 ruo4 lin2 ci4 。
- xin1 yan4 ju3 ， jiu4 yan4 xiu1 ， ye3 ao3 han2 xiao4 xi1 tong2 ou1 。
- zi4 yan2 chun1 zhong3 jie1 zhuo2 tu3 ， ju2 gao1 chang2 xian2 wo4 qi2 pu3 。
- ming2 chao2 bai3 yi4 fei1 suo3 zhi1 ， qie3 le4 feng1 nian2 ta4 ju1 wu3 。
- yan4 ni2 xin1 shi1 hua1 yu3 ban1 ， si4 mu3 qu4 xiang4 dong1 jiao1 huan2 。
- di4 ping2 tian1 cheng2 jiu3 gong1 xu4 ， jin1 qiu1 dou1 zhu4 sha1 di1 lu4 。

## 注释

## 译文

## 赏析
