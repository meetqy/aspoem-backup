---
id: wu-yong-shou-fan-weng
title: 壽范翁
titlePinyin: shou4 fan4 weng1
titleSlug: shou-fan-weng
author: 吳泳
authorPinyin: wu2 yong3
authorSlug: wu-yong
dynasty: 宋
dynastyPinyin: song4
dynastySlug: song
tags: []
---

## 正文

- 辛夷如雪芳事闌，飛絮卷地春風酣。
- 連陂和雲割青麥，隔塢趁日繰紅蠶。
- 今年夏氣清較早，雨後西山翠如掃。
- 女兒負笈男带鋤，誇說皇華使家好。
- 使家天上一角麟，手握雨露呵星辰。
- 綠林無風草木靜，紫塞有備煙塵靖。
- 鹿園鎮日長徙倚，心事如平一池水。
- 蓀蘭不惜手種植，蕭艾依前力鋤薙。
- 槐龍影轉花又黄，造化乃爲諸生忙。
- 春闈法細靡罅縫，選吏親校如秤量。
- 老僊自是文盟主，曾抱長蛟著繁露。
- 好將鼻祖三昧法，直嚮金華講經去。
- 有香不炷旃林香，有酒不酌瑶池觴。
- 願公歲歲常壽考，賸寄詩筒祝難老。

## 拼音

- xin1 yi2 ru2 xue3 fang1 shi4 lan2 ， fei1 xu4 juan4 di4 chun1 feng1 han1 。
- lian2 bei1 he2 yun2 ge1 qing1 mai4 ， ge2 wu4 chen4 ri4 qiao1 hong2 can2 。
- jin1 nian2 xia4 qi4 qing1 jiao4 zao3 ， yu3 hou4 xi1 shan1 cui4 ru2 sao3 。
- nü3 er2 fu4 ji2 nan2 dai4 chu2 ， kua1 shuo1 huang2 hua2 shi3 jia1 hao3 。
- shi3 jia1 tian1 shang4 yi4 jiao3 lin2 ， shou3 wo4 yu3 lu4 he1 xing1 chen2 。
- lü4 lin2 wu2 feng1 cao3 mu4 jing4 ， zi3 sai1 you3 bei4 yan1 chen2 jing4 。
- lu4 yuan2 zhen4 ri4 chang2 xi3 yi3 ， xin1 shi4 ru2 ping2 yi4 chi2 shui3 。
- sun1 lan2 bu4 xi1 shou3 zhong3 zhi2 ， xiao1 ai4 yi1 qian2 li4 chu2 ti4 。
- huai2 long2 ying3 zhuan3 hua1 you4 huang2 ， zao4 hua4 nai3 wei2 zhu1 sheng1 mang2 。
- chun1 wei2 fa3 xi4 mi2 xia4 feng2 ， xuan3 li4 qin1 xiao4 ru2 cheng4 liang4 。
- lao3 xian1 zi4 shi4 wen2 meng2 zhu3 ， ceng2 bao4 chang2 jiao1 zhu4 fan2 lu4 。
- hao3 jiang1 bi2 zu3 san1 mei4 fa3 ， zhi2 xiang4 jin1 hua2 jiang3 jing1 qu4 。
- you3 xiang1 bu2 zhu4 zhan1 lin2 xiang1 ， you3 jiu3 bu4 zhuo2 yao2 chi2 shang1 。
- yuan4 gong1 sui4 sui4 chang2 shou4 kao3 ， sheng4 ji4 shi1 tong3 zhu4 nan2 lao3 。

## 注释

## 译文

## 赏析
