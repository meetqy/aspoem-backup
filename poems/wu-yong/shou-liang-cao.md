---
id: wu-yong-shou-liang-cao
title: 壽梁漕
titlePinyin: shou4 liang2 cao2
titleSlug: shou-liang-cao
author: 吳泳
authorPinyin: wu2 yong3
authorSlug: wu-yong
dynasty: 宋
dynastyPinyin: song4
dynastySlug: song
tags: []
---

## 正文

- 維日在婁春事殷，維桐始華天氣新。
- 亂紅遶樹綠幄均，櫻筍又薦冰盤珍。
- 知是燕胎協卜、牛宿會辰，繡衣立當霄漢春。
- 驪駕飛度天河津，帕中玉屑糧未陳。
- 鏡裏寶月光逼真，廉如一條冰照人，健如九臯鶴離羣。
- 舌根不道煙火塵，鼻端那受富貴熏。
- 手探囊方皆木神，袖出薦紙生煙雲。
- 兕觥祇酌春酒醇，衣佩更取秋蘭紉。
- 民居安安鴻鴈賓，吏膽帖帖烏鳶馴。
- 王母之桃莊生椿，寧如洙泗一字仁。
- 願言福星當紫宸，光照鄰女長無貧。

## 拼音

- wei2 ri4 zai4 lou2 chun1 shi4 yin1 ， wei2 tong2 shi3 hua2 tian1 qi4 xin1 。
- luan4 hong2 rao4 shu4 lü4 wo4 jun1 ， ying1 sun3 you4 jian4 bing1 pan2 zhen1 。
- zhi1 shi4 yan4 tai1 xie2 bu3 、 niu2 su4 hui4 chen2 ， xiu4 yi1 li4 dang1 xiao1 han4 chun1 。
- li2 jia4 fei1 du4 tian1 he2 jin1 ， pa4 zhong1 yu4 xie4 liang2 wei4 chen2 。
- jing4 li3 bao3 yue4 guang1 bi1 zhen1 ， lian2 ru2 yi1 tiao2 bing1 zhao4 ren2 ， jian4 ru2 jiu3 gao1 he4 li2 qun2 。
- she2 gen1 bu2 dao4 yan1 huo3 chen2 ， bi2 duan1 na4 shou4 fu4 gui4 xun1 。
- shou3 tan4 nang2 fang1 jie1 mu4 shen2 ， xiu4 chu1 jian4 zhi3 sheng1 yan1 yun2 。
- si4 gong1 qi2 zhuo2 chun1 jiu3 chun2 ， yi1 pei4 geng4 qu3 qiu1 lan2 ren4 。
- min2 ju1 an1 an1 hong2 yan4 bin1 ， li4 dan3 tie1 tie1 wu1 yuan1 xun4 。
- wang2 mu3 zhi1 tao2 zhuang1 sheng1 chun1 ， ning2 ru2 zhu1 si4 yi2 zi4 ren2 。
- yuan4 yan2 fu2 xing1 dang1 zi3 chen2 ， guang1 zhao4 lin2 nü3 chang2 wu2 pin2 。

## 注释

## 译文

## 赏析
