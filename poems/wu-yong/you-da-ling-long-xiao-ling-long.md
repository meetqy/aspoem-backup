---
id: wu-yong-you-da-ling-long-xiao-ling-long
title: 遊大玲瓏小玲瓏
titlePinyin: you2 da4 ling2 long2 xiao3 ling2 long2
titleSlug: you-da-ling-long-xiao-ling-long
author: 吳泳
authorPinyin: wu2 yong3
authorSlug: wu-yong
dynasty: 宋
dynastyPinyin: song4
dynastySlug: song
tags: []
---

## 正文

- 小玲瓏，大玲瓏，平林突起羣玉峰。
- 霜鉶剪取碧磈䃬，雷斧鑿破青嵌崆。
- 自有此山生此石，鬼削天劖更無迹。
- 泗濱浮出瑞玉磬，周廟橫陳古蒼璧。
- 蒼官儼冠劍，翠官披琅玕。
- 好風吹月來，光動九琳軒。
- 守庵道人形野倨，白領方袍草爲屨。
- 頗奇二士入洞來，引向高亭最幽處。
- 他山豈無石，弄假不似真。
- 平泉馬鹿跡何在，南墅甲乙名灰塵。
- 說真辯假無時了，山童隔竹敲茶臼。

## 拼音

- xiao3 ling2 long2 ， da4 ling2 long2 ， ping2 lin2 tu1 qi3 qun2 yu4 feng1 。
- shuang1 xing2 jian3 qu3 bi4 wei3 䃬， lei2 fu3 zao2 po4 qing1 qian4 kong1 。
- zi4 you3 ci3 shan1 sheng1 ci3 shi2 ， gui3 xiao1 tian1 chan2 geng4 wu2 ji4 。
- si4 bin1 fu2 chu1 rui4 yu4 qing4 ， zhou1 miao4 heng2 chen2 gu3 cang1 bi4 。
- cang1 guan1 yan3 guan1 jian4 ， cui4 guan1 pi1 lang2 gan1 。
- hao3 feng1 chui1 yue4 lai2 ， guang1 dong4 jiu3 lin2 xuan1 。
- shou3 an1 dao4 ren2 xing2 ye3 ju4 ， bai2 ling3 fang1 pao2 cao3 wei2 ju4 。
- po1 qi2 er4 shi4 ru4 dong4 lai2 ， yin3 xiang4 gao1 ting2 zui4 you1 chu3 。
- ta1 shan1 qi3 wu2 shi2 ， nong4 jia3 bu2 si4 zhen1 。
- ping2 quan2 ma3 lu4 ji4 he2 zai4 ， nan2 shu4 jia3 yi3 ming2 hui1 chen2 。
- shuo1 zhen1 bian4 jia3 wu2 shi2 le0 ， shan1 tong2 ge2 zhu2 qiao1 cha2 jiu4 。

## 注释

## 译文

## 赏析
