---
id: wu-yong-song-li-yan-hu-da-can-fu-sui-ning-qi-er
title: 送李雁湖大參赴遂寧  其二
titlePinyin: song4 li3 yan4 hu2 da4 can1 fu4 sui4 ning2     qi2 er4
titleSlug: song-li-yan-hu-da-can-fu-sui-ning-qi-er
author: 吳泳
authorPinyin: wu2 yong3
authorSlug: wu-yong
dynasty: 宋
dynastyPinyin: song4
dynastySlug: song
tags: []
---

## 正文

- 恢恢大儀中，扶立惟三綱。
- 國風怨以怒，王道蕩無章。
- 栖栖魯東家，秉筆修天常。
- 廉陛不亂紀，冠履不易方。
- 斯今世運頹，禮義維楫亡。
- 三邊且病痱，羣盜方鴟張。
- 兵如潰隄螘，民甚赬尾魴。
- 厲階倘不夷，零露將侵裳。
- 李侯世柱史，識此治亂防。
- 揮袂別廣筵，振衣登高岡。
- 願言茂遠猷，挽河洒天狼。

## 拼音

- hui1 hui1 da4 yi2 zhong1 ， fu2 li4 wei2 san1 gang1 。
- guo2 feng1 yuan4 yi3 nu4 ， wang2 dao4 dang4 wu2 zhang1 。
- qi1 qi1 lu3 dong1 jia1 ， bing3 bi3 xiu1 tian1 chang2 。
- lian2 bi4 bu2 luan4 ji4 ， guan4 lü3 bu2 yi4 fang1 。
- si1 jin1 shi4 yun4 tui2 ， li3 yi4 wei2 ji2 wang2 。
- san1 bian1 qie3 bing4 fei4 ， qun2 dao4 fang1 chi1 zhang1 。
- bing1 ru2 kui4 di1 yi3 ， min2 shen4 cheng1 wei3 fang2 。
- li4 jie1 tang3 bu4 yi2 ， ling2 lu4 jiang1 qin1 shang0 。
- li3 hou2 shi4 zhu4 shi3 ， shi2 ci3 zhi4 luan4 fang2 。
- hui1 mei4 bie2 guang3 yan2 ， zhen4 yi1 deng1 gao1 gang1 。
- yuan4 yan2 mao4 yuan3 you2 ， wan3 he2 sa3 tian1 lang2 。

## 注释

## 译文

## 赏析
