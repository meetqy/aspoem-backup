---
id: wu-yong-fu-yuan-zheng
title: 夫遠征
titlePinyin: fu1 yuan3 zheng1
titleSlug: fu-yuan-zheng
author: 吳泳
authorPinyin: wu2 yong3
authorSlug: wu-yong
dynasty: 宋
dynastyPinyin: song4
dynastySlug: song
tags: []
---

## 正文

- 采蘩浴春蠶，夫婿今遠離。
- 貧無金釵別，愁有玉筯垂。
- 朝同火伴去，莫獨衾裯隨。
- 百夫十夫長，千里萬里期。
- 去期日已遠，征郎不顧返。
- 生理日就貧，歲年亦云晚。
- 雖有乳下男，不能充夫丁。
- 昨日府帖下，籍已書其名。
- 官軍獨備北，頗恤東西民。
- 勿言征錢輕，抽徵將到人。

## 拼音

- cai3 fan2 yu4 chun1 can2 ， fu1 xu4 jin1 yuan3 li2 。
- pin2 wu2 jin1 chai1 bie2 ， chou2 you3 yu4 zhu4 chui2 。
- chao2 tong2 huo3 ban4 qu4 ， mo4 du2 qin1 dao1 sui2 。
- bai3 fu1 shi2 fu1 chang2 ， qian1 li3 wan4 li3 qi1 。
- qu4 qi1 ri4 yi3 yuan3 ， zheng1 lang2 bu2 gu4 fan3 。
- sheng1 li3 ri4 jiu4 pin2 ， sui4 nian2 yi4 yun2 wan3 。
- sui1 you3 ru3 xia4 nan2 ， bu4 neng2 chong1 fu1 ding1 。
- zuo2 ri4 fu3 tie1 xia4 ， ji2 yi3 shu1 qi2 ming2 。
- guan1 jun1 du2 bei4 bei3 ， po1 xu4 dong1 xi1 min2 。
- wu4 yan2 zheng1 qian2 qing1 ， chou1 zhi3 jiang1 dao4 ren2 。

## 注释

## 译文

## 赏析
