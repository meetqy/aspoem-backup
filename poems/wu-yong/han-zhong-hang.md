---
id: wu-yong-han-zhong-hang
title: 漢中行
titlePinyin: han4 zhong1 hang2
titleSlug: han-zhong-hang
author: 吳泳
authorPinyin: wu2 yong3
authorSlug: wu-yong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 漢中在昔稱梁州，地腴壤沃人煙稠。
- 稻畦連陂翠相屬，花樹遶屋香不收。
- 年年二月春風尾，戶戶澆花壓醪子。
- 長裙闊袖低蓋頭，首飾金翹競奢侈。
- 自從鐵騎落武休，勝事掃迹隨江流。
- 道傍人荒鳥滅沒，獨有梨花伴寒食。
- 君不見當年劫火然，携老扶幼奔南山。
- 又不見拗項橋邊事，七八千兵同日死。
- 死則義魄猶有歸，存則偷生漫如此。
- 三人共，一椀燈，通夜紡績衣鬅鬙。
- 八口同，半間屋，煮𥻰椎冰常不足。
- 家糧一石五券錢，一半入口一半官。
- 男擔軍裝出邊去，女荷畚鍤填濠還。
- 官知民貧當愛惜，兵者衛民貧不恤。
- 且如今年春，又經征戰苦。
- 風塵未動力已罷，殆以饑羊飼豺虎。
- 梁山奕奕水湯湯，知他見幾玉節郎。
- 昨日漢川過，香氣夾道花成行。
- 還撾青鼉鼓，復擁白鵲旗，帳犀殿後車懸鴟。
- 營中聞之暖挾纊，盡道節制吾父師。
- 東軍本皆孝順兒，好在良牧綏牧之。
- 太清魚不蕃，太緩琴不理。
- 師中有吉當自求，度外無功更誰喜。
- 秋風淅淅吹芙蓉，山童喚我歌漢中。
- 中欲歌兮可奈何，爲語前途胡秘閣，莫使兵貧復如昨。

## 拼音

- han4 zhong1 zai4 xi1 cheng1 liang2 zhou1 ， di4 yu2 rang3 wo4 ren2 yan1 chou2 。
- dao4 qi2 lian2 bei1 cui4 xiang1 shu3 ， hua1 shu4 rao4 wu1 xiang1 bu4 shou1 。
- nian2 nian2 er4 yue4 chun1 feng1 wei3 ， hu4 hu4 jiao1 hua1 ya1 lao2 zi3 。
- chang2 qun2 kuo4 xiu4 di1 gai4 tou2 ， shou3 shi4 jin1 qiao2 jing4 she1 chi3 。
- zi4 cong2 tie3 qi2 luo4 wu3 xiu1 ， sheng4 shi4 sao3 ji4 sui2 jiang1 liu2 。
- dao4 bang4 ren2 huang1 niao3 mie4 mei2 ， du2 you3 li2 hua1 ban4 han2 shi2 。
- jun1 bu2 jian4 dang1 nian2 jie2 huo3 ran2 ， xie2 lao3 fu2 you4 ben1 nan2 shan1 。
- you4 bu2 jian4 ao4 xiang4 qiao2 bian1 shi4 ， qi1 ba1 qian1 bing1 tong2 ri4 si3 。
- si3 ze2 yi4 po4 you2 you3 gui1 ， cun2 ze2 tou1 sheng1 man4 ru2 ci3 。
- san1 ren2 gong4 ， yi4 wan3 deng1 ， tong1 ye4 fang3 ji4 yi1 peng2 seng1 。
- ba1 kou3 tong2 ， ban4 jian4 wu1 ， zhu3 𥻰 zhui1 bing1 chang2 bu4 zu2 。
- jia1 liang2 yi4 shi2 wu3 quan4 qian2 ， yi2 ban4 ru4 kou3 yi2 ban4 guan1 。
- nan2 dan1 jun1 zhuang1 chu1 bian1 qu4 ， nü3 he2 ben3 cha1 tian2 hao2 huan2 。
- guan1 zhi1 min2 pin2 dang1 ai4 xi1 ， bing1 zhe3 wei4 min2 pin2 bu2 xu4 。
- qie3 ru2 jin1 nian2 chun1 ， you4 jing1 zheng1 zhan4 ku3 。
- feng1 chen2 wei4 dong4 li4 yi3 ba4 ， dai4 yi3 ji1 yang2 si4 chai2 hu3 。
- liang2 shan1 yi4 yi4 shui3 tang1 tang1 ， zhi1 ta1 jian4 ji1 yu4 jie2 lang2 。
- zuo2 ri4 han4 chuan1 guo4 ， xiang1 qi4 jia1 dao4 hua1 cheng2 xing2 。
- huan2 zhua1 qing1 tuo2 gu3 ， fu4 yong1 bai2 que4 qi2 ， zhang4 xi1 dian4 hou4 ju1 xuan2 chi1 。
- ying2 zhong1 wen2 zhi1 nuan3 xie2 kuang4 ， jin4 dao4 jie2 zhi4 wu2 fu4 shi1 。
- dong1 jun1 ben3 jie1 xiao4 shun4 er2 ， hao3 zai4 liang2 mu4 sui2 mu4 zhi1 。
- tai4 qing1 yu2 bu4 fan1 ， tai4 huan3 qin2 bu4 li3 。
- shi1 zhong1 you3 ji2 dang1 zi4 qiu2 ， du4 wai4 wu2 gong1 geng4 shui2 xi3 。
- qiu1 feng1 xi1 xi1 chui1 fu2 rong2 ， shan1 tong2 huan4 wo3 ge1 han4 zhong1 。
- zhong1 yu4 ge1 xi1 ke3 nai4 he2 ， wei2 yu3 qian2 tu2 hu2 mi4 ge2 ， mo4 shi3 bing1 pin2 fu4 ru2 zuo2 。

## 注释

## 译文

## 赏析
