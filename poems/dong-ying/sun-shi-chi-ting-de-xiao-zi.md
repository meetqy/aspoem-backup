---
id: dong-ying-sun-shi-chi-ting-de-xiao-zi
title: 孫氏池亭得小字
titlePinyin: sun1 shi4 chi2 ting2 de2 xiao3 zi4
titleSlug: sun-shi-chi-ting-de-xiao-zi
author: 董英
authorPinyin: dong3 ying1
authorSlug: dong-ying
dynasty: 唐
dynastyPinyin: tang2
dynastySlug: tang
tags: [] 
---

## 正文

- 冥冥造化意，似見元氣兆。
- 不然此中石，詭怪安能了。
- 刻劃如爲人，幽奇若爭巧。
- 虎臥溪勢長，龍存鼎形小。
- 誅茅得此地，勝概紛夭矯。
- 東南引一水，又出人意表。
- 瀉溜無冬春，漰奔極昏曉。
- 跳波駭潛虬，濺珠濕飛鳥。
- 主人去城市，崖谷情悄悄。
- 澗戶雲溶溶，山窗風嫋嫋。
- 孤城重顔謝，柱史才江鮑。
- 共美崖壑遊，題詩石林杪。

## 拼音

- ming2 ming2 zao4 hua4 yi4 ， si4 jian4 yuan2 qi4 zhao4 。
- bu4 ran2 ci3 zhong1 shi2 ， gui3 guai4 an1 neng2 le0 。
- ke4 hua2 ru2 wei2 ren2 ， you1 qi2 ruo4 zheng1 qiao3 。
- hu3 wo4 xi1 shi4 chang2 ， long2 cun2 ding3 xing2 xiao3 。
- zhu1 mao2 de2 ci3 di4 ， sheng4 gai4 fen1 yao1 jiao3 。
- dong1 nan2 yin3 yi4 shui3 ， you4 chu1 ren2 yi4 biao3 。
- xie4 liu1 wu2 dong1 chun1 ， peng1 ben1 ji2 hun1 xiao3 。
- tiao4 bo1 hai4 qian2 qiu2 ， jian4 zhu1 shi1 fei1 niao3 。
- zhu3 ren2 qu4 cheng2 shi4 ， ya2 gu3 qing2 qiao1 qiao1 。
- jian4 hu4 yun2 rong2 rong2 ， shan1 chuang1 feng1 niao3 niao3 。
- gu1 cheng2 zhong4 yan2 xie4 ， zhu4 shi3 cai2 jiang1 bao4 。
- gong4 mei3 ya2 he4 you2 ， ti2 shi1 shi2 lin2 miao3 。

## 注释

## 译文

## 赏析
