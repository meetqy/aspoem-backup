---
id: lin-biao-min-chong-jian-shen-xiu-lou
title: 重建神秀樓
titlePinyin: chong2 jian4 shen2 xiu4 lou2
titleSlug: chong-jian-shen-xiu-lou
author: 林表民
authorPinyin: lin2 biao3 min2
authorSlug: lin-biao-min
dynasty: 宋
dynastyPinyin: song4
dynastySlug: song
tags: []
---

## 正文

- 慨昔淳熙初，忠定守郡時。
- 樹樓城南門，衆秀皆來歸。
- 插空繚千嶠，注海合兩溪。
- 雲眉扁古隸，蛟鳳躍出飛。
- 西瞻建標霞，東頫採菊籬。
- 循環一甲子，天假茲良期。
- 象賢宣祖烈，布政軼吏師。
- 乘暇陟危級，更新敞前規。
- 肆開落成宴，鐙月交明輝。
- 傑棟小芳桂，修梁薄辛夷。
- 空闊渺納納，青紅濕離離。
- 太平畢文簡，慶曆元厚之。
- 猗彼三碩輔，勳業疇或非。
- 公今繼其躅，歲月幾推移。
- 魏謩寶遺笏，鄭武緇舊衣。
- 過者登斯樓，咸誦金石詞。
- 却笑楚臣作，空因秋氣悲。

## 拼音

- kai3 xi1 chun2 xi1 chu1 ， zhong1 ding4 shou3 jun4 shi2 。
- shu4 lou2 cheng2 nan2 men2 ， zhong4 xiu4 jie1 lai2 gui1 。
- cha1 kong1 liao2 qian1 jiao4 ， zhu4 hai3 he2 liang3 xi1 。
- yun2 mei2 bian3 gu3 li4 ， jiao1 feng4 yue4 chu1 fei1 。
- xi1 zhan1 jian4 biao1 xia2 ， dong1 fu3 cai3 ju2 li2 。
- xun2 huan2 yi4 jia3 zi3 ， tian1 jia3 zi1 liang2 qi1 。
- xiang4 xian2 xuan1 zu3 lie4 ， bu4 zheng4 yi4 li4 shi1 。
- cheng2 xia2 zhi4 wei1 ji2 ， geng1 xin1 chang3 qian2 gui1 。
- si4 kai1 luo4 cheng2 yan4 ， deng1 yue4 jiao1 ming2 hui1 。
- jie2 dong4 xiao3 fang1 gui4 ， xiu1 liang2 bao2 xin1 yi2 。
- kong1 kuo4 miao3 na4 na4 ， qing1 hong2 shi1 li2 li2 。
- tai4 ping2 bi4 wen2 jian3 ， qing4 li4 yuan2 hou4 zhi1 。
- yi1 bi3 san1 shuo4 fu3 ， xun1 ye4 chou2 huo4 fei1 。
- gong1 jin1 ji4 qi2 zhu2 ， sui4 yue4 ji1 tui1 yi2 。
- wei4 mo2 bao3 yi2 hu4 ， zheng4 wu3 zi1 jiu4 yi1 。
- guo4 zhe3 deng1 si1 lou2 ， xian2 song4 jin1 shi2 ci2 。
- que4 xiao4 chu3 chen2 zuo4 ， kong1 yin1 qiu1 qi4 bei1 。

## 注释

## 译文

## 赏析
