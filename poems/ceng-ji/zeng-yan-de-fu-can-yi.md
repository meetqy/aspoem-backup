---
id: ceng-ji-zeng-yan-de-fu-can-yi
title: 贈閻德夫參議
titlePinyin: zeng4 yan2 de2 fu1 can1 yi4
titleSlug: zeng-yan-de-fu-can-yi
author: 曾幾
authorPinyin: ceng2 ji1
authorSlug: ceng-ji
dynasty: 宋
dynastyPinyin: song4
dynastySlug: song
tags: []
---

## 正文

- 閻公才氣人無敵，列星官曹聲藉藉。
- 青雲垂上卻回頭，笑說鄉邦富泉石。
- 問君功業男兒事，禹重寸陰輕尺璧。
- 及身強健不勉旃，汲汲東臯恐非策。
- 答云種木須十年，種得成陰已頭白。
- 是以江濱五畝園，拄杖芒鞋日經畫。
- 即今臺榭數十處，花竹誰能計千百。
- 是中便足了一生，頗覺軒裳總無益。
- 我聞此語爲驚歎，耆境之間真迫窄。
- 元無三徑可就荒，乃知貧過陶彭澤。
- 想君舒嘯東臯上，不但淵明心莫逆。
- 神交又得王無功，一飯何嘗留俗客。
- 未妨獻納雲臺表，著繡晝行尋履跡。
- 會當稱是好林塘，門對諸峰一區宅。

## 拼音

- yan2 gong1 cai2 qi4 ren2 wu2 di2 ， lie4 xing1 guan1 cao2 sheng1 jie4 jie4 。
- qing1 yun2 chui2 shang4 que4 hui2 tou2 ， xiao4 shuo1 xiang1 bang1 fu4 quan2 shi2 。
- wen4 jun1 gong1 ye4 nan2 er2 shi4 ， yu3 zhong4 cun4 yin1 qing1 chi3 bi4 。
- ji2 shen1 qiang2 jian4 bu4 mian3 zhan1 ， ji2 ji2 dong1 gao1 kong3 fei1 ce4 。
- da2 yun2 zhong3 mu4 xu1 shi2 nian2 ， zhong3 de2 cheng2 yin1 yi3 tou2 bai2 。
- shi4 yi3 jiang1 bin1 wu3 mu3 yuan2 ， zhu3 zhang4 mang2 xie2 ri4 jing1 hua4 。
- ji2 jin1 tai2 xie4 shu4 shi2 chu3 ， hua1 zhu2 shui2 neng2 ji4 qian1 bai3 。
- shi4 zhong1 bian4 zu2 le0 yi4 sheng1 ， po1 jue2 xuan1 shang0 zong3 wu2 yi4 。
- wo3 wen2 ci3 yu3 wei2 jing1 tan4 ， qi2 jing4 zhi1 jian4 zhen1 po4 zhai3 。
- yuan2 wu2 san1 jing4 ke3 jiu4 huang1 ， nai3 zhi1 pin2 guo4 tao2 peng2 ze2 。
- xiang3 jun1 shu1 xiao4 dong1 gao1 shang4 ， bu2 dan4 yuan1 ming2 xin1 mo4 ni4 。
- shen2 jiao1 you4 de2 wang2 wu2 gong1 ， yi2 fan4 he2 chang2 liu2 su2 ke4 。
- wei4 fang2 xian4 na4 yun2 tai2 biao3 ， zhu4 xiu4 zhou4 xing2 xun2 lü3 ji4 。
- hui4 dang1 cheng1 shi4 hao3 lin2 tang2 ， men2 dui4 zhu1 feng1 yi4 qu1 zhai2 。

## 注释

## 译文

## 赏析
