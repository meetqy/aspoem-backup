---
id: ceng-ji-xiang-ma-tu-cheng-du-mian-zhai-zuo-si
title: 相馬圖呈杜勉齋左司
titlePinyin: xiang1 ma3 tu2 cheng2 du4 mian3 zhai1 zuo3 si1
titleSlug: xiang-ma-tu-cheng-du-mian-zhai-zuo-si
author: 曾幾
authorPinyin: ceng2 ji1
authorSlug: ceng-ji
dynasty: 宋
dynastyPinyin: song4
dynastySlug: song
tags: []
---

## 正文

- 造物出萬類，貴賤伊誰分。
- 圭璋雜瓦礫，世道同疏親。
- 既收大宛種，一掃駑駘群。
- 乃觀相馬圖，低首先吟呻。
- 千金購死骨，舉國無其真。
- 生死何太晚，鹽車負艱辛。
- 悠悠虞阪道，赤日煎紅塵。
- 行人亦何多，具眼惟孫君。
- 一顧不旋踵，價越連城珍。
- 誰爲繪此像，庸示將來人。
- 相馬失之瘦，相士失之貧。
- 于兹有鉅公，數載居沉淪。
- 涵養浩然氣，輪蹄任紛紜。
- 素識太平相，鶚表飛青雲。
- 紫泥日邊下，八座生陽春。
- 攄心握文柄，引年啟賢門。
- 凝睇辨臧否，立志安斯民。
- 他時了經濟，丹青畫麒麟。
- 回顧相馬者，細務何足云。
- 寥寥載千古，二道非同倫。
- 相士今何人，少陵身後身。

## 拼音

- zao4 wu4 chu1 wan4 lei4 ， gui4 jian4 yi1 shui2 fen1 。
- gui1 zhang1 za2 wa3 li4 ， shi4 dao4 tong2 shu1 qin1 。
- ji4 shou1 da4 wan3 zhong3 ， yi4 sao3 nu2 tai2 qun2 。
- nai3 guan1 xiang1 ma3 tu2 ， di1 shou3 xian1 yin2 shen1 。
- qian1 jin1 gou4 si3 gu3 ， ju3 guo2 wu2 qi2 zhen1 。
- sheng1 si3 he2 tai4 wan3 ， yan2 ju1 fu4 jian1 xin1 。
- you1 you1 yu2 ban3 dao4 ， chi4 ri4 jian1 hong2 chen2 。
- xing2 ren2 yi4 he2 duo1 ， ju4 yan3 wei2 sun1 jun1 。
- yi2 gu4 bu4 xuan2 zhong3 ， jia4 yue4 lian2 cheng2 zhen1 。
- shui2 wei2 hui4 ci3 xiang4 ， yong1 shi4 jiang1 lai2 ren2 。
- xiang1 ma3 shi1 zhi1 shou4 ， xiang4 shi4 shi1 zhi1 pin2 。
- yu2 zi1 you3 ju4 gong1 ， shu4 zai4 ju1 chen2 lun2 。
- han2 yang3 hao4 ran2 qi4 ， lun2 ti2 ren4 fen1 yun2 。
- su4 shi2 tai4 ping2 xiang1 ， e4 biao3 fei1 qing1 yun2 。
- zi3 ni2 ri4 bian1 xia4 ， ba1 zuo4 sheng1 yang2 chun1 。
- shu1 xin1 wo4 wen2 bing3 ， yin3 nian2 qi3 xian2 men2 。
- ning2 di4 bian4 zang1 pi3 ， li4 zhi4 an1 si1 min2 。
- ta1 shi2 le0 jing1 ji4 ， dan1 qing1 hua4 qi2 lin2 。
- hui2 gu4 xiang1 ma3 zhe3 ， xi4 wu4 he2 zu2 yun2 。
- liao2 liao2 zai4 qian1 gu3 ， er4 dao4 fei1 tong2 lun2 。
- xiang4 shi4 jin1 he2 ren2 ， shao3 ling2 shen1 hou4 shen1 。

## 注释

## 译文

## 赏析
