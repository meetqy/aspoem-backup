---
id: ceng-ji-zeng-kong-shang-ren
title: 贈空上人
titlePinyin: zeng4 kong1 shang4 ren2
titleSlug: zeng-kong-shang-ren
author: 曾幾
authorPinyin: ceng2 ji1
authorSlug: ceng-ji
dynasty: 宋
dynastyPinyin: song4
dynastySlug: song
tags: []
---

## 正文

- 我搴空門秀，得之古疏山。
- 斯人器玉壺，中有寶月寒。
- 四壁澹相對，安身一蒲團。
- 玲瓏六窗靜，竟日心猿閑。
- 時從禪那起，游戲于筆端。
- 當其參尋時，恣意雲水間。
- 松風潄齒頰，蘿月入肺肝。
- 政使不學詩，已見詩一斑。
- 況復用心苦，俗氛何由干。
- 今晨出數篇，秀色若可餐。
- 清妍梅著雪，圓美珠走盤。
- 乃知心鏡中，萬象紛往還。
- 皆吾所現物，摹寫初不難。
- 誰能效我輩，造語出險艱。
- 請師賸汲古，凈洗蔬腸酸。
- 坐令韓退之，收歛加巾冠。

## 拼音

- wo3 qian1 kong1 men2 xiu4 ， de2 zhi1 gu3 shu1 shan1 。
- si1 ren2 qi4 yu4 hu2 ， zhong1 you3 bao3 yue4 han2 。
- si4 bi4 dan4 xiang1 dui4 ， an1 shen1 yi4 pu2 tuan2 。
- ling2 long2 liu4 chuang1 jing4 ， jing4 ri4 xin1 yuan2 xian2 。
- shi2 cong2 shan4 na4 qi3 ， you2 xi4 yu2 bi3 duan1 。
- dang1 qi2 can1 xun2 shi2 ， zi4 yi4 yun2 shui3 jian4 。
- song1 feng1 shu4 chi3 jia2 ， luo2 yue4 ru4 fei4 gan1 。
- zheng4 shi3 bu4 xue2 shi1 ， yi3 jian4 shi1 yi4 ban1 。
- kuang4 fu4 yong4 xin1 ku3 ， su2 fen1 he2 you2 gan1 。
- jin1 chen2 chu1 shu4 pian1 ， xiu4 se4 ruo4 ke3 can1 。
- qing1 yan2 mei2 zhu4 xue3 ， yuan2 mei3 zhu1 zou3 pan2 。
- nai3 zhi1 xin1 jing4 zhong1 ， wan4 xiang4 fen1 wang3 huan2 。
- jie1 wu2 suo3 xian4 wu4 ， mo2 xie3 chu1 bu4 nan2 。
- shui2 neng2 xiao4 wo3 bei4 ， zao4 yu3 chu1 xian3 jian1 。
- qing3 shi1 sheng4 ji2 gu3 ， jing4 xi3 shu1 chang2 suan1 。
- zuo4 ling4 han2 tui4 zhi1 ， shou1 lian3 jia1 jin1 guan1 。

## 注释

## 译文

## 赏析
