---
id: ceng-ji-chu-zhi-tian-tai
title: 初至天台
titlePinyin: chu1 zhi4 tian1 tai2
titleSlug: chu-zhi-tian-tai
author: 曾幾
authorPinyin: ceng2 ji1
authorSlug: ceng-ji
dynasty: 宋
dynastyPinyin: song4
dynastySlug: song
tags: []
---

## 正文

- 疇昔所欣慕，天台冠坤靈。
- 興公妙摹寫，粲若披圖經。
- 自憐嬰世網，仰愧鴻冥冥。
- 夙契諒非淺，半生吏金庭。
- 成此一段奇，得按東吳刑。
- 又分臨海竹，想像山圍屏。
- 稍稍向鈴閣，行行叩禪扃。
- 一丘與一壑，所見皆所聆。
- 石梁臥劍戟，布水驅雷霆。
- 五百大開士，神光秘林坰。
- 于我定不薄，是事初無形。
- 寒嵒二隱者，在眼誰能青。
- 庶幾閭丘守，胸次明渭涇。
- 向來石磵耳，鬭訟終朝聽。
- 凈洗塵俗狀，數上參雲亭。

## 拼音

- chou2 xi1 suo3 xin1 mu4 ， tian1 tai2 guan1 kun1 ling2 。
- xing1 gong1 miao4 mo2 xie3 ， can4 ruo4 pi1 tu2 jing1 。
- zi4 lian2 ying1 shi4 wang3 ， yang3 kui4 hong2 ming2 ming2 。
- su4 qi4 liang4 fei1 qian3 ， ban4 sheng1 li4 jin1 ting2 。
- cheng2 ci3 yi2 duan4 qi2 ， de2 an4 dong1 wu2 xing2 。
- you4 fen1 lin2 hai3 zhu2 ， xiang3 xiang4 shan1 wei2 ping2 。
- shao1 shao1 xiang4 ling2 ge2 ， hang2 hang2 kou4 shan4 jiong1 。
- yi4 qiu1 yu3 yi2 he4 ， suo3 jian4 jie1 suo3 ling2 。
- shi2 liang2 wo4 jian4 ji3 ， bu4 shui3 qu1 lei2 ting2 。
- wu3 bai3 da4 kai1 shi4 ， shen2 guang1 mi4 lin2 jiong1 。
- yu2 wo3 ding4 bu4 bao2 ， shi4 shi4 chu1 wu2 xing2 。
- han2 yan2 er4 yin3 zhe3 ， zai4 yan3 shui2 neng2 qing1 。
- shu4 ji1 lü2 qiu1 shou3 ， xiong1 ci4 ming2 wei4 jing1 。
- xiang4 lai2 shi2 jian4 er3 ， dou4 song4 zhong1 chao2 ting1 。
- jing4 xi3 chen2 su2 zhuang4 ， shu4 shang4 can1 yun2 ting2 。

## 注释

## 译文

## 赏析
