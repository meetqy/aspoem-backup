---
id: ceng-ji-xu-pu-nan-mu-dong-gai-shen-long-suo-ju-jin-nian-xia-da-han-xian-guan-qi-qu-qi-shui-yi-dao-li-ying-min-you-yi-wei-wei-zu-yin-zuo-shi-shi-yi-yi-zhu-gong-zhi-zai-qing-zhi-yi-yan
title: 漵浦柟木洞蓋神龍所居今年夏大旱縣官乞取其水以禱立應民猶以爲未足因作是詩以遺諸公致再請之意焉
titlePinyin: xu4 pu3 nan2 mu4 dong4 gai4 shen2 long2 suo3 ju1 jin1 nian2 xia4 da4 han4 xian4 guan1 qi3 qu3 qi2 shui3 yi3 dao3 li4 ying1 min2 you2 yi3 wei2 wei4 zu2 yin1 zuo4 shi4 shi1 yi3 yi2 zhu1 gong1 zhi4 zai4 qing3 zhi1 yi4 yan1
titleSlug: xu-pu-nan-mu-dong-gai-shen-long-suo-ju-jin-nian-xia-da-han-xian-guan-qi-qu-qi-shui-yi-dao-li-ying-min-you-yi-wei-wei-zu-yin-zuo-shi-shi-yi-yi-zhu-gong-zhi-zai-qing-zhi-yi-yan
author: 曾幾
authorPinyin: ceng2 ji1
authorSlug: ceng-ji
dynasty: 宋
dynastyPinyin: song4
dynastySlug: song
tags: []
---

## 正文

- 傾心南山雲，如渴望梅嶺。
- 朝來有佳思，拄笏不見頂。
- 豐隆駿奔走，列缺元馳騁。
- 雨不到人間，風伯乃爲梗。
- 生來食官倉，四海無二頃。
- 歌詩視天漢，一念極耿耿。
- 階前甃清泉，洮頮冰雪冷。
- 乾喉欲生煙，空下百尺綆。
- 幽軒竹三四，柯葉殊秀整。
- 邇來頭搶地，但懼不得永。
- 以斯占稻粱，生意魚在鼎。
- 潛虯民司命，膏澤浸茲境。
- 邑官樹嘉政，責報甚形影。
- 缾罌走十里，豈憚一再請。
- 君其潔齋俟，百穀正延頸。
- 客子無遠謀，空腸望遺秉。

## 拼音

- qing1 xin1 nan2 shan1 yun2 ， ru2 ke3 wang4 mei2 ling3 。
- chao2 lai2 you3 jia1 si1 ， zhu3 hu4 bu2 jian4 ding3 。
- feng1 long2 jun4 ben1 zou3 ， lie4 que1 yuan2 chi2 cheng3 。
- yu3 bu2 dao4 ren2 jian4 ， feng1 bo2 nai3 wei2 geng3 。
- sheng1 lai2 shi2 guan1 cang1 ， si4 hai3 wu2 er4 qing3 。
- ge1 shi1 shi4 tian1 han4 ， yi2 nian4 ji2 geng3 geng3 。
- jie1 qian2 zhou4 qing1 quan2 ， tao2 hui4 bing1 xue3 leng3 。
- qian2 hou2 yu4 sheng1 yan1 ， kong1 xia4 bai3 chi3 geng3 。
- you1 xuan1 zhu2 san1 si4 ， ke1 ye4 shu1 xiu4 zheng3 。
- er3 lai2 tou2 qiang1 di4 ， dan4 ju4 bu4 de2 yong3 。
- yi3 si1 zhan4 dao4 liang2 ， sheng1 yi4 yu2 zai4 ding3 。
- qian2 qiu2 min2 si1 ming4 ， gao1 ze2 jin4 zi1 jing4 。
- yi4 guan1 shu4 jia1 zheng4 ， ze2 bao4 shen4 xing2 ying3 。
- ping2 ying1 zou3 shi2 li3 ， qi3 dan4 yi2 zai4 qing3 。
- jun1 qi2 jie2 zhai1 si4 ， bai3 gu3 zheng4 yan2 jing3 。
- ke4 zi3 wu2 yuan3 mou2 ， kong1 chang2 wang4 yi2 bing3 。

## 注释

## 译文

## 赏析
