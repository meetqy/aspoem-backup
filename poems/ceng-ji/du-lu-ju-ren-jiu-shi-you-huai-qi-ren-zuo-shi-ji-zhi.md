---
id: ceng-ji-du-lu-ju-ren-jiu-shi-you-huai-qi-ren-zuo-shi-ji-zhi
title: 讀呂居仁舊詩有懷其人作詩寄之
titlePinyin: du2 lü3 ju1 ren2 jiu4 shi1 you3 huai2 qi2 ren2 zuo4 shi1 ji4 zhi1
titleSlug: du-lu-ju-ren-jiu-shi-you-huai-qi-ren-zuo-shi-ji-zhi
author: 曾幾
authorPinyin: ceng2 ji1
authorSlug: ceng-ji
dynasty: 唐
dynastyPinyin: tang2
dynastySlug: tang
tags: [] 
---

## 正文

- 學詩如參禪，慎勿參死句。
- 縱橫無不可，乃在歡喜處。
- 又如學仙子，辛苦終不遇。
- 忽然毛骨換，正用口訣故。
- 居仁說活法，大意欲人悟。
- 常言古作者，一一從此路。
- 豈惟如是說，實亦造佳處。
- 其圓如金彈，所向若脫兔。
- 風吹春空雲，頃刻多態度。
- 鏘然奏琴筑，間以八珍具。
- 人誰無口耳，寧不起欣慕。
- 一編落吾手，貪讀不能去。
- 嘗疑君胸中，食飲但風露。
- 經年闕親近，方寸滿塵霧。
- 足音何時來，招喚亦云屢。
- 賤子當爲君，移家七閩住。

## 拼音

- xue2 shi1 ru2 can1 shan4 ， shen4 wu4 can1 si3 ju4 。
- zong4 heng2 wu2 bu4 ke3 ， nai3 zai4 huan1 xi3 chu3 。
- you4 ru2 xue2 xian1 zi3 ， xin1 ku3 zhong1 bu2 yu4 。
- hu1 ran2 mao2 gu3 huan4 ， zheng4 yong4 kou3 jue2 gu4 。
- ju1 ren2 shuo1 huo2 fa3 ， da4 yi4 yu4 ren2 wu4 。
- chang2 yan2 gu3 zuo4 zhe3 ， yi1 yi1 cong2 ci3 lu4 。
- qi3 wei2 ru2 shi4 shuo1 ， shi2 yi4 zao4 jia1 chu3 。
- qi2 yuan2 ru2 jin1 dan4 ， suo3 xiang4 ruo4 tuo1 tu4 。
- feng1 chui1 chun1 kong1 yun2 ， qing3 ke4 duo1 tai4 du4 。
- qiang1 ran2 zou4 qin2 zhu4 ， jian4 yi3 ba1 zhen1 ju4 。
- ren2 shui2 wu2 kou3 er3 ， ning2 bu4 qi3 xin1 mu4 。
- yi4 bian1 luo4 wu2 shou3 ， tan1 du2 bu4 neng2 qu4 。
- chang2 yi2 jun1 xiong1 zhong1 ， shi2 yin3 dan4 feng1 lu4 。
- jing1 nian2 que4 qin1 jin4 ， fang1 cun4 man3 chen2 wu4 。
- zu2 yin1 he2 shi2 lai2 ， zhao1 huan4 yi4 yun2 lü3 。
- jian4 zi3 dang1 wei2 jun1 ， yi2 jia1 qi1 min3 zhu4 。

## 注释

## 译文

## 赏析
