---
id: ceng-ji-wang-yuan-bo-zi-hu-chu-gui-zeng-zhi
title: 王元渤自湖楚歸贈之
titlePinyin: wang2 yuan2 bo2 zi4 hu2 chu3 gui1 zeng4 zhi1
titleSlug: wang-yuan-bo-zi-hu-chu-gui-zeng-zhi
author: 曾幾
authorPinyin: ceng2 ji1
authorSlug: ceng-ji
dynasty: 宋
dynastyPinyin: song4
dynastySlug: song
tags: []
---

## 正文

- 南池荷葉疊青錢，玉山門外君著鞭。
- 南池荷葉成青繖，問君東遊何當返。
- 聞道湖州又楚州，舊隱故鄉宜款款。
- 清晨剝啄叩我門，我不出門非是嬾。
- 不知何物苦相干，能令人熱令人寒。
- 偶然脱命冰炭裏，至今體不勝衣冠。
- 溪流落盡才如带，想見南池空聚塊。
- 更無小鴨睡枯荷，況有紅妝依翠蓋。
- 眼看物變惜年光，明月黄花盍舉觴。
- 知有中秋恐無分，須君滿意作重陽。

## 拼音

- nan2 chi2 he2 ye4 die2 qing1 qian2 ， yu4 shan1 men2 wai4 jun1 zhu4 bian1 。
- nan2 chi2 he2 ye4 cheng2 qing1 san3 ， wen4 jun1 dong1 you2 he2 dang1 fan3 。
- wen2 dao4 hu2 zhou1 you4 chu3 zhou1 ， jiu4 yin3 gu4 xiang1 yi2 kuan3 kuan3 。
- qing1 chen2 bao1 zhuo2 kou4 wo3 men2 ， wo3 bu4 chu1 men2 fei1 shi4 lan3 。
- bu4 zhi1 he2 wu4 ku3 xiang1 gan1 ， neng2 ling4 ren2 re4 ling4 ren2 han2 。
- ou3 ran2 tuo1 ming4 bing1 tan4 li3 ， zhi4 jin1 ti3 bu2 sheng4 yi1 guan1 。
- xi1 liu2 luo4 jin4 cai2 ru2 dai4 ， xiang3 jian4 nan2 chi2 kong1 ju4 kuai4 。
- geng4 wu2 xiao3 ya1 shui4 ku1 he2 ， kuang4 you3 hong2 zhuang1 yi1 cui4 gai4 。
- yan3 kan4 wu4 bian4 xi1 nian2 guang1 ， ming2 yue4 huang2 hua1 he2 ju3 shang1 。
- zhi1 you3 zhong1 qiu1 kong3 wu2 fen1 ， xu1 jun1 man3 yi4 zuo4 zhong4 yang2 。

## 注释

## 译文

## 赏析
