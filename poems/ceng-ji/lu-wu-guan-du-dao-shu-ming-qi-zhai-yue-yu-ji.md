---
id: ceng-ji-lu-wu-guan-du-dao-shu-ming-qi-zhai-yue-yu-ji
title: 陸務觀讀道書名其齋曰玉笈
titlePinyin: lu4 wu4 guan1 du2 dao4 shu1 ming2 qi2 zhai1 yue1 yu4 ji2
titleSlug: lu-wu-guan-du-dao-shu-ming-qi-zhai-yue-yu-ji
author: 曾幾
authorPinyin: ceng2 ji1
authorSlug: ceng-ji
dynasty: 唐
dynastyPinyin: tang2
dynastySlug: tang
tags: [] 
---

## 正文

- 自生民以來，未有夫子盛。
- 六經更百代，略不覩疵病。
- 瞿聃書角立，亦各談性命。
- 空門甚宏放，果報駭觀聽。
- 是以雖至愚，讀者無不敬。
- 周時柱下史，設教本清靜。
- 至今五千言，談若鼔鐘磬。
- 雖爲二郗諂，秖作二何佞。
- 遂令黄冠徒，冷落度晨暝。
- 賢哉機雲孫，道眼極超勝。
- 殺青貝多葉，收貯腹中竟。
- 慨然發琅函，窗白棐几凈。
- 三家一以貫，不事頰舌競。
- 吾皇漢孝文，恭已民自定。
- 願君益沈涵，持以奉仁聖。
- 遠師曹相國，下視劉子政。

## 拼音

- zi4 sheng1 min2 yi3 lai2 ， wei4 you3 fu1 zi3 sheng4 。
- liu4 jing1 geng4 bai3 dai4 ， lüe4 bu4 du3 ci1 bing4 。
- qu2 dan1 shu1 jiao3 li4 ， yi4 ge4 tan2 xing4 ming4 。
- kong1 men2 shen4 hong2 fang4 ， guo3 bao4 hai4 guan1 ting1 。
- shi4 yi3 sui1 zhi4 yu2 ， du2 zhe3 wu2 bu2 jing4 。
- zhou1 shi2 zhu4 xia4 shi3 ， she4 jiao4 ben3 qing1 jing4 。
- zhi4 jin1 wu3 qian1 yan2 ， tan2 ruo4 gu3 zhong1 qing4 。
- sui1 wei2 er4 chi1 chan3 ， zhi3 zuo4 er4 he2 ning4 。
- sui4 ling4 huang2 guan1 tu2 ， leng3 luo4 du4 chen2 ming2 。
- xian2 zai1 ji1 yun2 sun1 ， dao4 yan3 ji2 chao1 sheng4 。
- sha1 qing1 bei4 duo1 ye4 ， shou1 zhu4 fu4 zhong1 jing4 。
- kai3 ran2 fa1 lang2 han2 ， chuang1 bai2 fei3 ji3 jing4 。
- san1 jia1 yi4 yi3 guan4 ， bu2 shi4 jia2 she2 jing4 。
- wu2 huang2 han4 xiao4 wen2 ， gong1 yi3 min2 zi4 ding4 。
- yuan4 jun1 yi4 shen3 han2 ， chi2 yi3 feng4 ren2 sheng4 。
- yuan3 shi1 cao2 xiang1 guo2 ， xia4 shi4 liu2 zi3 zheng4 。

## 注释

## 译文

## 赏析
