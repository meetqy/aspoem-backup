---
id: ceng-ji-ci-zhe-zhong-gu-bi-kou-xun-zhou-yun
title: 次折仲古避寇潯州韻
titlePinyin: ci4 zhe2 zhong4 gu3 bi4 kou4 xun2 zhou1 yun4
titleSlug: ci-zhe-zhong-gu-bi-kou-xun-zhou-yun
author: 曾幾
authorPinyin: ceng2 ji1
authorSlug: ceng-ji
dynasty: 宋
dynastyPinyin: song4
dynastySlug: song
tags: []
---

## 正文

- 我持十口家，不辦一葉船。
- 賊聲日夜急，欲濟江無邊。
- 身雖墮眢井，仰視猶有天。
- 天理儻未爽，偷兒浪垂涎。
- 洗心占羅池，稽首依靈泉。
- 竟以妻子免，百神果昭然。
- 得從潯江遊，未斷龍城緣。
- 爲問米何如，買禾可論廛。
- 向來魚菜市，十戶八九旋。
- 令我喜折屐，喜定翻悲憐。
- 王師靜江南，趨者人摩肩。
- 一日百回首，我非強項宣。
- 盛欲徑梅庾，不然傍郴連。
- 終鮮孔方兄，留滯等謫遷。
- 尚念吾鼻祖，永懷舊山川。
- 往還武城居，家風到今傳。
- 我方尋昨夢，一舸百笮牽。
- 而公下劈箭，如駔駿得鞭。
- 江村索居地，未敢高枕眠。
- 世事公等在，歸與有逢年。

## 拼音

- wo3 chi2 shi2 kou3 jia1 ， bu2 ban4 yi2 ye4 chuan2 。
- zei2 sheng1 ri4 ye4 ji2 ， yu4 ji4 jiang1 wu2 bian1 。
- shen1 sui1 duo4 yuan1 jing3 ， yang3 shi4 you2 you3 tian1 。
- tian1 li3 tang3 wei4 shuang3 ， tou1 er2 lang4 chui2 xian2 。
- xi3 xin1 zhan4 luo2 chi2 ， qi3 shou3 yi1 ling2 quan2 。
- jing4 yi3 qi1 zi0 mian3 ， bai3 shen2 guo3 zhao1 ran2 。
- de2 cong2 xun2 jiang1 you2 ， wei4 duan4 long2 cheng2 yuan2 。
- wei2 wen4 mi3 he2 ru2 ， mai3 he2 ke3 lun4 chan2 。
- xiang4 lai2 yu2 cai4 shi4 ， shi2 hu4 ba1 jiu3 xuan2 。
- ling4 wo3 xi3 zhe2 ji1 ， xi3 ding4 fan1 bei1 lian2 。
- wang2 shi1 jing4 jiang1 nan2 ， qu1 zhe3 ren2 mo2 jian1 。
- yi2 ri4 bai3 hui2 shou3 ， wo3 fei1 qiang2 xiang4 xuan1 。
- sheng4 yu4 jing4 mei2 yu3 ， bu4 ran2 bang4 chen1 lian2 。
- zhong1 xian1 kong3 fang1 xiong1 ， liu2 zhi4 deng3 zhe2 qian1 。
- shang4 nian4 wu2 bi2 zu3 ， yong3 huai2 jiu4 shan1 chuan1 。
- wang3 huan2 wu3 cheng2 ju1 ， jia1 feng1 dao4 jin1 chuan2 。
- wo3 fang1 xun2 zuo2 meng4 ， yi4 ge3 bai3 ze2 qian1 。
- er2 gong1 xia4 pi1 jian4 ， ru2 zang3 jun4 de2 bian1 。
- jiang1 cun1 suo3 ju1 di4 ， wei4 gan3 gao1 zhen3 mian2 。
- shi4 shi4 gong1 deng3 zai4 ， gui1 yu3 you3 feng2 nian2 。

## 注释

## 译文

## 赏析
