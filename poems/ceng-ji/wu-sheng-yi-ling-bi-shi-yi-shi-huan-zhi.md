---
id: ceng-ji-wu-sheng-yi-ling-bi-shi-yi-shi-huan-zhi
title: 吳甥遺靈壁石以詩還之
titlePinyin: wu2 sheng1 yi2 ling2 bi4 shi2 yi3 shi1 huan2 zhi1
titleSlug: wu-sheng-yi-ling-bi-shi-yi-shi-huan-zhi
author: 曾幾
authorPinyin: ceng2 ji1
authorSlug: ceng-ji
dynasty: 宋
dynastyPinyin: song4
dynastySlug: song
tags: []
---

## 正文

- 閑居百封書，總爲一片石。
- 窗中列遠岫，所欠者靈壁。
- 吳甥手持來，知向何許得。
- 鏗鏘發金聲，温潤見玉色。
- 諸峰掃空翠，一水界山白。
- 嵁巖出其間，如月挂虛碧。
- 坐令所珍藏，不作一錢直。
- 吾雖甚愛之，子亦有此癖。
- 歸與霅溪旁，從汝舊知識。
- 欲去復遲遲，摩挲遂移刻。

## 拼音

- xian2 ju1 bai3 feng1 shu1 ， zong3 wei2 yi2 pian4 shi2 。
- chuang1 zhong1 lie4 yuan3 xiu4 ， suo3 qian4 zhe3 ling2 bi4 。
- wu2 sheng1 shou3 chi2 lai2 ， zhi1 xiang4 he2 xu1 de2 。
- keng1 qiang1 fa1 jin1 sheng1 ， wen1 run4 jian4 yu4 se4 。
- zhu1 feng1 sao3 kong1 cui4 ， yi4 shui3 jie4 shan1 bai2 。
- kan1 yan2 chu1 qi2 jian4 ， ru2 yue4 gua4 xu1 bi4 。
- zuo4 ling4 suo3 zhen1 cang2 ， bu2 zuo4 yi4 qian2 zhi2 。
- wu2 sui1 shen4 ai4 zhi1 ， zi3 yi4 you3 ci3 pi3 。
- gui1 yu3 zha4 xi1 pang2 ， cong2 ru3 jiu4 zhi1 shi2 。
- yu4 qu4 fu4 chi2 chi2 ， mo2 suo1 sui4 yi2 ke4 。

## 注释

## 译文

## 赏析
