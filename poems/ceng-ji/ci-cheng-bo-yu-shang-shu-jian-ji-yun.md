---
id: ceng-ji-ci-cheng-bo-yu-shang-shu-jian-ji-yun
title: 次程伯禹尚書見寄韻
titlePinyin: ci4 cheng2 bo2 yu3 shang4 shu1 jian4 ji4 yun4
titleSlug: ci-cheng-bo-yu-shang-shu-jian-ji-yun
author: 曾幾
authorPinyin: ceng2 ji1
authorSlug: ceng-ji
dynasty: 宋
dynastyPinyin: song4
dynastySlug: song
tags: []
---

## 正文

- 往年書到西風凉，病夫隨牒天一方。
- 今年書到玉溪上，曖空白露爲清霜。
- 人生俯仰成陳迹，只有一丘如宿昔。
- 故鄉傑閣公飽山，野寺幽軒我横碧。
- 石交曉月長庚星，勢交飛絮水上萍。
- 往時玉溪二三老，死生貴賤論交情。
- 歸來訪舊其誰羨，程公筆力猶強健。
- 鄭公霜鬢未成絲，掛冠不受兒曹勸。
- 公于道德猶耕獵，所得不隨天下裂。
- 胸中具眼世莫知，筆端有口公能說。
- 豹文未省一斑窺，戲逐群兒日課詩。
- 詩病無人與商略，湔腸浣胃付神醫。

## 拼音

- wang3 nian2 shu1 dao4 xi1 feng1 liang2 ， bing4 fu1 sui2 die2 tian1 yi4 fang1 。
- jin1 nian2 shu1 dao4 yu4 xi1 shang4 ， ai4 kong4 bai2 lu4 wei2 qing1 shuang1 。
- ren2 sheng1 fu3 yang3 cheng2 chen2 ji4 ， zhi3 you3 yi4 qiu1 ru2 su4 xi1 。
- gu4 xiang1 jie2 ge2 gong1 bao3 shan1 ， ye3 si4 you1 xuan1 wo3 heng2 bi4 。
- shi2 jiao1 xiao3 yue4 chang2 geng1 xing1 ， shi4 jiao1 fei1 xu4 shui3 shang4 ping2 。
- wang3 shi2 yu4 xi1 er4 san1 lao3 ， si3 sheng1 gui4 jian4 lun4 jiao1 qing0 。
- gui1 lai2 fang3 jiu4 qi2 shui2 xian4 ， cheng2 gong1 bi3 li4 you2 qiang2 jian4 。
- zheng4 gong1 shuang1 bin4 wei4 cheng2 si1 ， gua4 guan1 bu2 shou4 er2 cao2 quan4 。
- gong1 yu2 dao4 de2 you2 geng1 lie4 ， suo3 de2 bu4 sui2 tian1 xia4 lie4 。
- xiong1 zhong1 ju4 yan3 shi4 mo4 zhi1 ， bi3 duan1 you3 kou3 gong1 neng2 shuo1 。
- bao4 wen2 wei4 sheng3 yi4 ban1 kui1 ， xi4 zhu2 qun2 er2 ri4 ke4 shi1 。
- shi1 bing4 wu2 ren2 yu3 shang1 lüe4 ， jian1 chang2 huan4 wei4 fu4 shen2 yi1 。

## 注释

## 译文

## 赏析
