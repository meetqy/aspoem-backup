---
id: ceng-ji-dong-ling-sheng-she-ren-peng-xi-tu-zhao-zu-wen-bi-ye
title: 董令升舍人朋溪圖趙祖文筆也
titlePinyin: dong3 ling4 sheng1 she4 ren2 peng2 xi1 tu2 zhao4 zu3 wen2 bi3 ye3
titleSlug: dong-ling-sheng-she-ren-peng-xi-tu-zhao-zu-wen-bi-ye
author: 曾幾
authorPinyin: ceng2 ji1
authorSlug: ceng-ji
dynasty: 宋
dynastyPinyin: song4
dynastySlug: song
tags: []
---

## 正文

- 谷風不須歌，朋友道缺絕。
- 請歌伐木詩，歌罷聽吾說。
- 漢朝儒宗系，今代侍臣傑。
- 甘泉久論思，陽羡小休歇。
- 郊園谷幽幽，喬木覆清樾。
- 百禽鳴其間，相喚極可悦。
- 坐令公感慨，朋好苦難結。
- 不如侶荆溪，迥與世情别。
- 淡乎若無味，了不見凉熱。
- 是以樂從之，諸峰况羅列。
- 趙侯有能事，短紙藏曲折。
- 更作陶淵眀，飄颻弄明月。

## 拼音

- gu3 feng1 bu4 xu1 ge1 ， peng2 you0 dao4 que1 jue2 。
- qing3 ge1 fa2 mu4 shi1 ， ge1 ba4 ting1 wu2 shuo1 。
- han4 chao2 ru2 zong1 xi4 ， jin1 dai4 shi4 chen2 jie2 。
- gan1 quan2 jiu3 lun4 si1 ， yang2 xian4 xiao3 xiu1 xie1 。
- jiao1 yuan2 gu3 you1 you1 ， qiao2 mu4 fu4 qing1 yue4 。
- bai3 qin2 ming2 qi2 jian4 ， xiang1 huan4 ji2 ke3 yue4 。
- zuo4 ling4 gong1 gan3 kai3 ， peng2 hao3 ku3 nan2 jie2 。
- bu4 ru2 lü3 jing1 xi1 ， jiong3 yu3 shi4 qing2 bie2 。
- dan4 hu1 ruo4 wu2 wei4 ， liao3 bu2 jian4 liang2 re4 。
- shi4 yi3 le4 cong2 zhi1 ， zhu1 feng1 kuang4 luo2 lie4 。
- zhao4 hou2 you3 neng2 shi4 ， duan3 zhi3 cang2 qu1 zhe2 。
- geng4 zuo4 tao2 yuan1 ming2 ， piao1 yao2 nong4 ming2 yue4 。

## 注释

## 译文

## 赏析
