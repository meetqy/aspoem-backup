---
id: ceng-ji-you-ling-chuan-xian-shui-dong
title: 遊靈川縣水洞
titlePinyin: you2 ling2 chuan1 xian4 shui3 dong4
titleSlug: you-ling-chuan-xian-shui-dong
author: 曾幾
authorPinyin: ceng2 ji1
authorSlug: ceng-ji
dynasty: 宋
dynastyPinyin: song4
dynastySlug: song
tags: []
---

## 正文

- 清溪東南馳，礙此碧玉峰。
- 蛟龍夜相宅，奮迅生雷風。
- 剨開兩貝闕，鑿翠成珠宮。
- 坐令空洞處，一水油然通。
- 泉流百道來，投注萬斛鍾。
- 不知深幾許，湛若鎔青銅。
- 定應天下稀，豈但湘南雄。
- 嘉與二三子，葉舟渺相從。
- 周旋乳蓋底，蕩漾菱花中。
- 爲我告行客，無爲苦匆匆。
- 小酌清泠淵，洗汝塵坌胸。

## 拼音

- qing1 xi1 dong1 nan2 chi2 ， ai4 ci3 bi4 yu4 feng1 。
- jiao1 long2 ye4 xiang1 zhai2 ， fen4 xun4 sheng1 lei2 feng1 。
- huo1 kai1 liang3 bei4 que4 ， zao2 cui4 cheng2 zhu1 gong1 。
- zuo4 ling4 kong1 dong4 chu3 ， yi4 shui3 you2 ran2 tong1 。
- quan2 liu2 bai3 dao4 lai2 ， tou2 zhu4 wan4 hu2 zhong1 。
- bu4 zhi1 shen1 ji1 xu1 ， zhan4 ruo4 rong2 qing1 tong2 。
- ding4 ying1 tian1 xia4 xi1 ， qi3 dan4 xiang1 nan2 xiong2 。
- jia1 yu3 er4 san1 zi3 ， ye4 zhou1 miao3 xiang1 cong2 。
- zhou1 xuan2 ru3 gai4 di3 ， dang4 yang4 ling2 hua1 zhong1 。
- wei2 wo3 gao4 xing2 ke4 ， wu2 wei2 ku3 cong1 cong1 。
- xiao3 zhuo2 qing1 ling2 yuan1 ， xi3 ru3 chen2 ben4 xiong1 。

## 注释

## 译文

## 赏析
