---
id: ceng-ji-shen-ming-yuan-jiao-shou-yong-dong-po-qiu-chi-shi-yun-fu-yu-suo-xu-ying-shi-ci-qi-yun
title: 沈明遠教授用東坡仇池石韻賦予所蓄英石次其韻
titlePinyin: shen3 ming2 yuan3 jiao4 shou4 yong4 dong1 po1 qiu2 chi2 shi2 yun4 fu4 yu3 suo3 xu4 ying1 shi2 ci4 qi2 yun4
titleSlug: shen-ming-yuan-jiao-shou-yong-dong-po-qiu-chi-shi-yun-fu-yu-suo-xu-ying-shi-ci-qi-yun
author: 曾幾
authorPinyin: ceng2 ji1
authorSlug: ceng-ji
dynasty: 宋
dynastyPinyin: song4
dynastySlug: song
tags: []
---

## 正文

- 維南有絲溪，溪石如水綠。
- 瞻相百里間，抱負一夫足。
- 聲名作災怪，攻取及背腹。
- 在者略無奇，溪神爲顰蹙。
- 蠻煙瘴雨地，故舊實州牧。
- 坐令數峰青，飛過大江凟。
- 何嘗說向人，恐類和氏玉。
- 公然遭奪攘，不使得藏伏。
- 廣文到吾廬，索隱妙蓍卜。
- 東坡韻險艱，句句巧追逐。
- 幽人所好山，已占一林谷。
- 又兼小崢嶸，無乃太多欲。
- 端如耐久朋，相與會心曲。
- 大勝輕薄兒，浮雲變何速。

## 拼音

- wei2 nan2 you3 si1 xi1 ， xi1 shi2 ru2 shui3 lü4 。
- zhan1 xiang1 bai3 li3 jian4 ， bao4 fu4 yi4 fu1 zu2 。
- sheng1 ming2 zuo4 zai1 guai4 ， gong1 qu3 ji2 bei4 fu4 。
- zai4 zhe3 lüe4 wu2 qi2 ， xi1 shen2 wei2 pin2 cu4 。
- man2 yan1 zhang4 yu3 di4 ， gu4 jiu4 shi2 zhou1 mu4 。
- zuo4 ling4 shu4 feng1 qing1 ， fei1 guo4 da4 jiang1 du2 。
- he2 chang2 shuo1 xiang4 ren2 ， kong3 lei4 he2 shi4 yu4 。
- gong1 ran2 zao1 duo2 rang3 ， bu4 shi3 de2 cang2 fu2 。
- guang3 wen2 dao4 wu2 lu2 ， suo3 yin3 miao4 shi1 bu3 。
- dong1 po1 yun4 xian3 jian1 ， ju4 ju4 qiao3 zhui1 zhu2 。
- you1 ren2 suo3 hao3 shan1 ， yi3 zhan4 yi4 lin2 gu3 。
- you4 jian1 xiao3 zheng1 rong2 ， wu2 nai3 tai4 duo1 yu4 。
- duan1 ru2 nai4 jiu3 peng2 ， xiang1 yu3 hui4 xin1 qu3 。
- da4 sheng4 qing1 bao2 er2 ， fu2 yun2 bian4 he2 su4 。

## 注释

## 译文

## 赏析
