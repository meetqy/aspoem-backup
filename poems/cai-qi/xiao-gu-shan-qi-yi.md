---
id: cai-qi-xiao-gu-shan-qi-yi
title: 小孤山  其一
titlePinyin: xiao3 gu1 shan1     qi2 yi1
titleSlug: xiao-gu-shan-qi-yi
author: 蔡齊
authorPinyin: cai4 qi2
authorSlug: cai-qi
dynasty: 宋
dynastyPinyin: song4
dynastySlug: song
tags: []
---

## 正文

- 大孤之石衡且修，青青長在湖之頭。
- 小孤之石銳以高，削立江崖當洪濤。
- 滔滔逝水東流去，兩石崔嵬屹天柱。
- 蜀巴之源浩沄沄，壯哉此誠江海門。
- 鴻龐稍見士宇廣，疏鑿方知夏禹勤。
- 名山大川神所主，過者震驚誰敢侮。
- 云何作廟向荒壖，摶土娉婷像龍女。
- 篙師賈客爾何知，坎坎伐鼓持豚蹄。
- 倚篷清坐漁歌起，日暮但見崖鷹飛。

## 拼音

- da4 gu1 zhi1 shi2 heng2 qie3 xiu1 ， qing1 qing1 chang2 zai4 hu2 zhi1 tou2 。
- xiao3 gu1 zhi1 shi2 rui4 yi3 gao1 ， xiao1 li4 jiang1 ya2 dang1 hong2 tao1 。
- tao1 tao1 shi4 shui3 dong1 liu2 qu4 ， liang3 shi2 cui1 wei2 yi4 tian1 zhu4 。
- shu3 ba1 zhi1 yuan2 hao4 yun2 yun2 ， zhuang4 zai1 ci3 cheng2 jiang1 hai3 men2 。
- hong2 pang2 shao1 jian4 shi4 yu3 guang3 ， shu1 zao2 fang1 zhi1 xia4 yu3 qin2 。
- ming2 shan1 da4 chuan1 shen2 suo3 zhu3 ， guo4 zhe3 zhen4 jing1 shui2 gan3 wu3 。
- yun2 he2 zuo4 miao4 xiang4 huang1 ruan2 ， tuan2 tu3 ping1 ting2 xiang4 long2 nü3 。
- gao1 shi1 jia3 ke4 er3 he2 zhi1 ， kan3 kan3 fa2 gu3 chi2 tun2 ti2 。
- yi3 peng2 qing1 zuo4 yu2 ge1 qi3 ， ri4 mu4 dan4 jian4 ya2 ying1 fei1 。

## 注释

## 译文

## 赏析
