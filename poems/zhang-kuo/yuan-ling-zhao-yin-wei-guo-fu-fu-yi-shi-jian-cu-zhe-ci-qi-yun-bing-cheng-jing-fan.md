---
id: zhang-kuo-yuan-ling-zhao-yin-wei-guo-fu-fu-yi-shi-jian-cu-zhe-ci-qi-yun-bing-cheng-jing-fan
title: 元齡招飲未果赴復以詩見促輒次其韻并呈景蕃
titlePinyin: yuan2 ling2 zhao1 yin3 wei4 guo3 fu4 fu4 yi3 shi1 jian4 cu4 zhe2 ci4 qi2 yun4 bing4 cheng2 jing3 fan1
titleSlug: yuan-ling-zhao-yin-wei-guo-fu-fu-yi-shi-jian-cu-zhe-ci-qi-yun-bing-cheng-jing-fan
author: 張擴
authorPinyin: zhang1 kuo4
authorSlug: zhang-kuo
dynasty: 宋
dynastyPinyin: song4
dynastySlug: song
tags: []
---

## 正文

- 主人劇風味，玉壺涵春冰。
- 惡客費招呼，詩來委弓旌。
- 兩季復可人，名應處士星。
- 請從狗竇窺，敢辱蒲輪迎。
- 我昨占食指，似當嘗黿羮。
- 平日口腹累，老窮尚蠅營。
- 百花曉無跡，良辰况難并。
- 虎頭政病酒，渇肺憐江清。
- 未知幾百盞，澆腸訶靁鳴。
- 歸時戒被肘，會見金盆傾。

## 拼音

- zhu3 ren2 ju4 feng1 wei4 ， yu4 hu2 han2 chun1 bing1 。
- e4 ke4 fei4 zhao1 hu0 ， shi1 lai2 wei3 gong1 jing1 。
- liang3 ji4 fu4 ke3 ren2 ， ming2 ying1 chu3 shi4 xing1 。
- qing3 cong2 gou3 dou4 kui1 ， gan3 ru3 pu2 lun2 ying2 。
- wo3 zuo2 zhan4 shi2 zhi3 ， si4 dang1 chang2 yuan2 geng1 。
- ping2 ri4 kou3 fu4 lei4 ， lao3 qiong2 shang4 ying2 ying2 。
- bai3 hua1 xiao3 wu2 ji4 ， liang2 chen2 kuang4 nan2 bing4 。
- hu3 tou2 zheng4 bing4 jiu3 ， ke3 fei4 lian2 jiang1 qing1 。
- wei4 zhi1 ji1 bai3 zhan3 ， jiao1 chang2 he1 lei2 ming2 。
- gui1 shi2 jie4 bei4 zhou3 ， hui4 jian4 jin1 pen2 qing1 。

## 注释

## 译文

## 赏析
