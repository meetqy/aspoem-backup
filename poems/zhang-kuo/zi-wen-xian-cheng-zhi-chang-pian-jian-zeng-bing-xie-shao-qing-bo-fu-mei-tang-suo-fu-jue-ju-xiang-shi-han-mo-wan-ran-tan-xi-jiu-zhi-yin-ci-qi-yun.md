---
id: zhang-kuo-zi-wen-xian-cheng-zhi-chang-pian-jian-zeng-bing-xie-shao-qing-bo-fu-mei-tang-suo-fu-jue-ju-xiang-shi-han-mo-wan-ran-tan-xi-jiu-zhi-yin-ci-qi-yun
title: 子温縣丞姪長篇見贈并攜少卿伯父梅堂所賦絕句相示翰墨宛然嘆息久之因次其韻
titlePinyin: zi3 wen1 xian4 cheng2 zhi2 chang2 pian1 jian4 zeng4 bing4 xie2 shao3 qing1 bo2 fu4 mei2 tang2 suo3 fu4 jue2 ju4 xiang1 shi4 han4 mo4 wan3 ran2 tan4 xi1 jiu3 zhi1 yin1 ci4 qi2 yun4
titleSlug: zi-wen-xian-cheng-zhi-chang-pian-jian-zeng-bing-xie-shao-qing-bo-fu-mei-tang-suo-fu-jue-ju-xiang-shi-han-mo-wan-ran-tan-xi-jiu-zhi-yin-ci-qi-yun
author: 張擴
authorPinyin: zhang1 kuo4
authorSlug: zhang-kuo
dynasty: 宋
dynastyPinyin: song4
dynastySlug: song
tags: []
---

## 正文

- 平生張洪州，豪氣壓羣士。
- 唾視狗鼠輩，紛紛何足數。
- 晚登文石陛，劍服峨櫑具。
- 高論忍違時，所愧罔君父。
- 至今家集中，秩秩有倫次。
- 流傳到諸孫，誰復步亦步。
- 此翁日已遠，疇昔旦暮遇。
- 何温少也爽，芝蘭秀而紫。
- 狀貌類洪州，談笑了萬事。
- 筆端見微鋩，妙解如削鐻。
- 精剛金百鍊，該貫龜五聚。
- 俗學不足詆，紛綸或殊趣。
- 斯文懸諸天，字字有分付。
- 詖詞頗亂真，蕪纇少刪去。
- 吾子壯且勇，政在戒逸豫。
- 昨者忽過門，短袖出長句。
- 軒然禰正平，坐誦鸚鵡賦。
- 洞庭莽空闊，終日奏咸濩。
- 初非郭林宗，豈識黄叔度。
- 但驚錦囊文，及此春秋富。
- 未能賞雌霓，且復說奇字。
- 吾年過半百，世事亦何慕。
- 杖屨相扶攜，筋骸日僵仆。
- 猶於五字中，彫刻歎冰柱。
- 習氣未易掃，貪味如桂蠹。
- 肯借梅堂篇，風流憶張緒。
- 珍藏幾何時，應有神物護。
- 今晨偶開展，英彩照江阜。
- 後生要着鞭，探討及微處。
- 遺予真過矣，娟潔忌沾汙。
- 清夢渺春草，俚談羞杕杜。
- 慎勿索其餘，恐君癡叔似。

## 拼音

- ping2 sheng1 zhang1 hong2 zhou1 ， hao2 qi4 ya1 qun2 shi4 。
- tuo4 shi4 gou3 shu3 bei4 ， fen1 fen1 he2 zu2 shu4 。
- wan3 deng1 wen2 shi2 bi4 ， jian4 fu2 e2 lei2 ju4 。
- gao1 lun4 ren3 wei2 shi2 ， suo3 kui4 wang3 jun1 fu4 。
- zhi4 jin1 jia1 ji2 zhong1 ， zhi4 zhi4 you3 lun2 ci4 。
- liu2 chuan2 dao4 zhu1 sun1 ， shui2 fu4 bu4 yi4 bu4 。
- ci3 weng1 ri4 yi3 yuan3 ， chou2 xi1 dan4 mu4 yu4 。
- he2 wen1 shao3 ye3 shuang3 ， zhi1 lan2 xiu4 er2 zi3 。
- zhuang4 mao4 lei4 hong2 zhou1 ， tan2 xiao4 le0 wan4 shi4 。
- bi3 duan1 jian4 wei1 mang2 ， miao4 jie3 ru2 xiao1 ju4 。
- jing1 gang1 jin1 bai3 lian4 ， gai1 guan4 gui1 wu3 ju4 。
- su2 xue2 bu4 zu2 di3 ， fen1 lun2 huo4 shu1 qu4 。
- si1 wen2 xuan2 zhu1 tian1 ， zi4 zi4 you3 fen1 fu4 。
- bi4 ci2 po1 luan4 zhen1 ， wu2 lei4 shao3 shan1 qu4 。
- wu2 zi3 zhuang4 qie3 yong3 ， zheng4 zai4 jie4 yi4 yu4 。
- zuo2 zhe3 hu1 guo4 men2 ， duan3 xiu4 chu1 chang2 ju4 。
- xuan1 ran2 mi2 zheng4 ping2 ， zuo4 song4 ying1 wu3 fu4 。
- dong4 ting2 mang3 kong1 kuo4 ， zhong1 ri4 zou4 xian2 hu4 。
- chu1 fei1 guo1 lin2 zong1 ， qi3 shi2 huang2 shu1 du4 。
- dan4 jing1 jin3 nang2 wen2 ， ji2 ci3 chun1 qiu1 fu4 。
- wei4 neng2 shang3 ci2 ni2 ， qie3 fu4 shuo1 qi2 zi4 。
- wu2 nian2 guo4 ban4 bai3 ， shi4 shi4 yi4 he2 mu4 。
- zhang4 ju4 xiang1 fu2 xie2 ， jin1 hai2 ri4 jiang1 pu2 。
- you2 wu1 wu3 zi4 zhong1 ， diao1 ke4 tan4 bing1 zhu4 。
- xi2 qi4 wei4 yi4 sao3 ， tan1 wei4 ru2 gui4 du4 。
- ken3 jie4 mei2 tang2 pian1 ， feng1 liu2 yi4 zhang1 xu4 。
- zhen1 cang2 ji1 he2 shi2 ， ying1 you3 shen2 wu4 hu4 。
- jin1 chen2 ou3 kai1 zhan3 ， ying1 cai3 zhao4 jiang1 fu4 。
- hou4 sheng1 yao4 zhe0 bian1 ， tan4 tao3 ji2 wei1 chu3 。
- yi2 yu3 zhen1 guo4 yi3 ， juan1 jie2 ji4 zhan1 wu1 。
- qing1 meng4 miao3 chun1 cao3 ， li3 tan2 xiu1 di4 du4 。
- shen4 wu4 suo3 qi2 yu2 ， kong3 jun1 chi1 shu1 si4 。

## 注释

## 译文

## 赏析
