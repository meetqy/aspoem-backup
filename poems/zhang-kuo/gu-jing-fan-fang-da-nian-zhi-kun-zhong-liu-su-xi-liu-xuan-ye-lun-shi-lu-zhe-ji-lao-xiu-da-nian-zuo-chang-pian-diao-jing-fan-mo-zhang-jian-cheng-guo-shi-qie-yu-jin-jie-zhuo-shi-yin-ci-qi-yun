---
id: zhang-kuo-gu-jing-fan-fang-da-nian-zhi-kun-zhong-liu-su-xi-liu-xuan-ye-lun-shi-lu-zhe-ji-lao-xiu-da-nian-zuo-chang-pian-diao-jing-fan-mo-zhang-jian-cheng-guo-shi-qie-yu-jin-jie-zhuo-shi-yin-ci-qi-yun-wei-xie
title: 顧景蕃訪大年姪昆仲留宿細柳軒夜論詩律輒及老朽大年作長篇調景蕃末章見稱過實且欲盡借拙詩因次其韻爲謝
titlePinyin: gu4 jing3 fan1 fang3 da4 nian2 zhi2 kun1 zhong4 liu2 su4 xi4 liu3 xuan1 ye4 lun4 shi1 lü4 zhe2 ji2 lao3 xiu3 da4 nian2 zuo4 chang2 pian1 diao4 jing3 fan1 mo4 zhang1 jian4 cheng1 guo4 shi2 qie3 yu4 jin4 jie4 zhuo1 shi1 yin1 ci4 qi2 yun4 wei2 xie4
titleSlug: gu-jing-fan-fang-da-nian-zhi-kun-zhong-liu-su-xi-liu-xuan-ye-lun-shi-lu-zhe-ji-lao-xiu-da-nian-zuo-chang-pian-diao-jing-fan-mo-zhang-jian-cheng-guo-shi-qie-yu-jin-jie-zhuo-shi-yin-ci-qi-yun-wei-xie
author: 張擴
authorPinyin: zhang1 kuo4
authorSlug: zhang-kuo
dynasty: 宋
dynastyPinyin: song4
dynastySlug: song
tags: []
---

## 正文

- 平生不依南路徐，斗升寄活真魚濡。
- 了知浮名誰得喪，定自有數相乘除。
- 朅來雲卧澗壑底，槁項不減霜松臞。
- 里中能詩二三友，安步過我無庸車。
- 要須文字賞雌霓，未暇詼謔翻娵隅。
- 談天坐聽落鐻屑，蹇步那敢争先驅。
- 顧侯風味更嚴苦，家貧闕辦三韭菹。
- 龜腸撐突五千卷，底用會稡箋蟲魚。
- 文如楚賓醉後藁，下筆應得銀盆斟。
- 近聞晝犯細柳壁，酒闌罷歌却驪駒。
- 未妨仲子工料理，珠緋餞歸懷不虚。
- 想當展緘疾讀時，新飈策策驚籧篨。
- 主人韻高絕少可，客亦未易折簡呼。
- 末章字字關老朽，愛我如愛屋上烏。
- 吾家兄弟俱人傑，飽聞石氏多珊瑚。
- 莫云癡叔良不癡，久諱筆硯陪樵蘇。
- 諸郎胸中氣吐霧，咳唾自可回春枯。
- 少年得譽似勮勃，他日不愧先楊盧。
- 儻見惡詩幸掩覆，人所罵譏鬼揶揄。

## 拼音

- ping2 sheng1 bu4 yi1 nan2 lu4 xu2 ， dou3 sheng1 ji4 huo2 zhen1 yu2 ru2 。
- liao3 zhi1 fu2 ming2 shui2 de2 sang1 ， ding4 zi4 you3 shu4 xiang1 cheng2 chu2 。
- qie4 lai2 yun2 wo4 jian4 he4 di3 ， gao3 xiang4 bu4 jian3 shuang1 song1 qu2 。
- li3 zhong1 neng2 shi1 er4 san1 you3 ， an1 bu4 guo4 wo3 wu2 yong1 ju1 。
- yao4 xu1 wen2 zi4 shang3 ci2 ni2 ， wei4 xia2 hui1 xue4 fan1 ju1 yu2 。
- tan2 tian1 zuo4 ting1 luo4 ju4 xie4 ， jian3 bu4 na4 gan3 zheng1 xian1 qu1 。
- gu4 hou2 feng1 wei4 geng4 yan2 ku3 ， jia1 pin2 que4 ban4 san1 jiu3 zu1 。
- gui1 chang2 cheng1 tu1 wu3 qian1 juan4 ， di3 yong4 hui4 zui4 jian1 chong2 yu2 。
- wen2 ru2 chu3 bin1 zui4 hou4 gao3 ， xia4 bi3 ying1 de2 yin2 pen2 zhen1 。
- jin4 wen2 zhou4 fan4 xi4 liu3 bi4 ， jiu3 lan2 ba4 ge1 que4 li2 ju1 。
- wei4 fang2 zhong4 zi3 gong1 liao4 li3 ， zhu1 fei1 jian4 gui1 huai2 bu4 xu1 。
- xiang3 dang1 zhan3 jian1 ji2 du2 shi2 ， xin1 biao1 ce4 ce4 jing1 qu2 chu2 。
- zhu3 ren2 yun4 gao1 jue2 shao3 ke3 ， ke4 yi4 wei4 yi4 zhe2 jian3 hu1 。
- mo4 zhang1 zi4 zi4 guan1 lao3 xiu3 ， ai4 wo3 ru2 ai4 wu1 shang4 wu1 。
- wu2 jia1 xiong1 di4 ju4 ren2 jie2 ， bao3 wen2 shi2 shi4 duo1 shan1 hu2 。
- mo4 yun2 chi1 shu1 liang2 bu4 chi1 ， jiu3 hui4 bi3 yan4 pei2 qiao2 su1 。
- zhu1 lang2 xiong1 zhong1 qi4 tu3 wu4 ， hai1 tuo4 zi4 ke3 hui2 chun1 ku1 。
- shao4 nian2 de2 yu4 si4 ju4 bo2 ， ta1 ri4 bu2 kui4 xian1 yang2 lu2 。
- tang3 jian4 e4 shi1 xing4 yan3 fu4 ， ren2 suo3 ma4 ji1 gui3 ye2 yu2 。

## 注释

## 译文

## 赏析
