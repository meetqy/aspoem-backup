---
id: zhang-kuo-xie-ren-song-tan
title: 謝人送炭
titlePinyin: xie4 ren2 song4 tan4
titleSlug: xie-ren-song-tan
author: 張擴
authorPinyin: zhang1 kuo4
authorSlug: zhang-kuo
dynasty: 宋
dynastyPinyin: song4
dynastySlug: song
tags: []
---

## 正文

- 竈煙荼毗霜後林，短椽脫煙烏不黔。
- 樵童豈惜龜兩手，入市論價輕千金。
- 向來幾作溝中斷，漫滅青黄誰過眼。
- 焉知負荷鑪錘功，煨燼猶堪借餘暖。
- 夜闌吼空風力豪，平明雪山平屋高。
- 生柴带葉冷不燄，毁車充薪車脚勞。
- 故人十縛起衰朽，生遣寒灰撥紅獸。
- 解衣挾纊不足云，那復區區論炙手。

## 拼音

- zao4 yan1 tu2 pi2 shuang1 hou4 lin2 ， duan3 chuan2 tuo1 yan1 wu1 bu4 qian2 。
- qiao2 tong2 qi3 xi1 gui1 liang3 shou3 ， ru4 shi4 lun4 jia4 qing1 qian1 jin1 。
- xiang4 lai2 ji1 zuo4 gou1 zhong1 duan4 ， man4 mie4 qing1 huang2 shui2 guo4 yan3 。
- yan1 zhi1 fu4 he2 lu2 chui2 gong1 ， wei1 jin4 you2 kan1 jie4 yu2 nuan3 。
- ye4 lan2 hou3 kong1 feng1 li4 hao2 ， ping2 ming2 xue3 shan1 ping2 wu1 gao1 。
- sheng1 chai2 dai4 ye4 leng3 bu2 yan4 ， hui3 ju1 chong1 xin1 ju1 jiao3 lao2 。
- gu4 ren2 shi2 fu4 qi3 shuai1 xiu3 ， sheng1 qian3 han2 hui1 bo1 hong2 shou4 。
- jie3 yi1 xie2 kuang4 bu4 zu2 yun2 ， na4 fu4 qu1 qu1 lun4 zhi4 shou3 。

## 注释

## 译文

## 赏析
