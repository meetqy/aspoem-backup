---
id: zhang-kuo-da-nian-qi-nian-ge-fu-chang-pian-tou-ming-shi-she-zhong-gu-jing-fan-ji-bo-chu-zi-wen-er-zhi-chuan-song-xi-shen-zi-wen-you-shi-yin-ci-qi-yun
title: 大年耆年各賦長篇投名詩社中顧景蕃及伯初子温二姪傳誦喜甚子温有詩因次其韻
titlePinyin: da4 nian2 qi2 nian2 ge4 fu4 chang2 pian1 tou2 ming2 shi1 she4 zhong1 gu4 jing3 fan1 ji2 bo2 chu1 zi3 wen1 er4 zhi2 chuan2 song4 xi3 shen4 zi3 wen1 you3 shi1 yin1 ci4 qi2 yun4
titleSlug: da-nian-qi-nian-ge-fu-chang-pian-tou-ming-shi-she-zhong-gu-jing-fan-ji-bo-chu-zi-wen-er-zhi-chuan-song-xi-shen-zi-wen-you-shi-yin-ci-qi-yun
author: 張擴
authorPinyin: zhang1 kuo4
authorSlug: zhang-kuo
dynasty: 宋
dynastyPinyin: song4
dynastySlug: song
tags: []
---

## 正文

- 諸君總能詩，字字秉忠信。
- 聯章輒驚人，我老終不近。
- 朝來試披讀，花雨亂巾衽。
- 獨慚草元迂，浪說周易凖。
- 至今覆瓿謗，文字愧小謹。
- 昨觀兩雄篇，詞采溢肝腎。
- 高參風雅淳，俯謝邊幅窘。
- 誰能報殽役，怒語激先軫。
- 吾軍老而怯，望敵倒戈盾。
- 會看兩猶子，秋風横鴈陣。

## 拼音

- zhu1 jun1 zong3 neng2 shi1 ， zi4 zi4 bing3 zhong1 xin4 。
- lian2 zhang1 zhe2 jing1 ren2 ， wo3 lao3 zhong1 bu2 jin4 。
- chao2 lai2 shi4 pi1 du2 ， hua1 yu3 luan4 jin1 ren4 。
- du2 can2 cao3 yuan2 yu1 ， lang4 shuo1 zhou1 yi4 zhun3 。
- zhi4 jin1 fu4 bu4 bang4 ， wen2 zi4 kui4 xiao3 jin3 。
- zuo2 guan1 liang3 xiong2 pian1 ， ci2 cai3 yi4 gan1 shen4 。
- gao1 can1 feng1 ya3 chun2 ， fu3 xie4 bian1 fu2 jiong3 。
- shui2 neng2 bao4 yao2 yi4 ， nu4 yu3 ji1 xian1 zhen3 。
- wu2 jun1 lao3 er2 qie4 ， wang4 di2 dao3 ge1 dun4 。
- hui4 kan4 liang3 you2 zi3 ， qiu1 feng1 heng2 yan4 zhen4 。

## 注释

## 译文

## 赏析
