---
id: zhang-kuo-ren-jiao
title: 人娇
titlePinyin: ren2 jiao1
titleSlug: ren-jiao
author: 张扩
authorPinyin: zhang1 kuo4
authorSlug: zhang-kuo
dynasty: 宋
dynastyPinyin: song4
dynastySlug: song
tags: []
---

## 正文

- 深院海棠，谁倩春工染就。
- 映窗户、烂如锦绣。
- 东君何意，便风狂雨骤。
- 堪恨处，一枝未曾到手。
- 今日乍晴，匆匆命酒。
- 犹及见、胭脂半透。
- 残红几点，明朝知在否。
- 问何似，去年看花时候。

## 拼音

- shen1 yuan4 hai3 tang2 ， shui2 qian4 chun1 gong1 ran3 jiu4 。
- ying4 chuang1 hu0 、 lan4 ru2 jin3 xiu4 。
- dong1 jun1 he2 yi4 ， bian4 feng1 kuang2 yu3 zhou4 。
- kan1 hen4 chu4 ， yi4 zhi1 wei4 ceng2 dao4 shou3 。
- jin1 ri4 zha4 qing2 ， cong1 cong1 ming4 jiu3 。
- you2 ji2 jian4 、 yan1 zhi0 ban4 tou4 。
- can2 hong2 ji3 dian3 ， ming2 chao2 zhi1 zai4 fou3 。
- wen4 he2 si4 ， qu4 nian2 kan4 hua1 shi2 hou0 。

## 注释

## 译文

## 赏析
