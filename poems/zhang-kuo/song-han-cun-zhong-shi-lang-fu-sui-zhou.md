---
id: zhang-kuo-song-han-cun-zhong-shi-lang-fu-sui-zhou
title: 送韓存中侍郎赴隨州
titlePinyin: song4 han2 cun2 zhong1 shi4 lang2 fu4 sui2 zhou1
titleSlug: song-han-cun-zhong-shi-lang-fu-sui-zhou
author: 張擴
authorPinyin: zhang1 kuo4
authorSlug: zhang-kuo
dynasty: 宋
dynastyPinyin: song4
dynastySlug: song
tags: []
---

## 正文

- 昔時公卿門，一飯日三吐。
- 末流士自棄，此道久如土。
- 韓公昌黎裔，樂善從其祖。
- 低頭拜東野，舉頸望杜甫。
- 今年河陽歸，坐穩得處所。
- 開關逢俗人，却走唾腐鼠。
- 禪房大如掌，僅著范蘇吕。
- 小人江湖散，賦性甚愚魯。
- 青衫插手板，舌卷紙上語。
- 曾從諸公遊，過聽謬見許。
- 嘗聞公姓名，桓桓貔與虎。
- 乞身雖及早，朝論久未與。
- 昨日恩詔下，還分一麾去。
- 風霜侵行李，笳角嚴曉鼓。
- 漢東諸侯國，文物略近古。
- 下車訪諸生，往往得何武。
- 莫空罇前酒，豈乏户外屨。
- 應還二三子，雪擁一環堵。
- 詩成欲相寄，黄鵠短翎羽。
- 阿連儻可借，千里亦跬步。

## 拼音

- xi1 shi2 gong1 qing1 men2 ， yi2 fan4 ri4 san1 tu3 。
- mo4 liu2 shi4 zi4 qi4 ， ci3 dao4 jiu3 ru2 tu3 。
- han2 gong1 chang1 li2 yi4 ， le4 shan4 cong2 qi2 zu3 。
- di1 tou2 bai4 dong1 ye3 ， ju3 jing3 wang4 du4 fu3 。
- jin1 nian2 he2 yang2 gui1 ， zuo4 wen3 de2 chu3 suo3 。
- kai1 guan1 feng2 su2 ren2 ， que4 zou3 tuo4 fu3 shu3 。
- shan4 fang2 da4 ru2 zhang3 ， jin3 zhu4 fan4 su1 lü3 。
- xiao3 ren2 jiang1 hu2 san4 ， fu4 xing4 shen4 yu2 lu3 。
- qing1 shan1 cha1 shou3 ban3 ， she2 juan4 zhi3 shang4 yu3 。
- ceng2 cong2 zhu1 gong1 you2 ， guo4 ting1 miu4 jian4 xu1 。
- chang2 wen2 gong1 xing4 ming2 ， huan2 huan2 pi2 yu3 hu3 。
- qi3 shen1 sui1 ji2 zao3 ， chao2 lun4 jiu3 wei4 yu3 。
- zuo2 ri4 en1 zhao4 xia4 ， huan2 fen1 yi4 hui1 qu4 。
- feng1 shuang1 qin1 xing2 li0 ， jia1 jiao3 yan2 xiao3 gu3 。
- han4 dong1 zhu1 hou2 guo2 ， wen2 wu4 lüe4 jin4 gu3 。
- xia4 ju1 fang3 zhu1 sheng1 ， wang3 wang3 de2 he2 wu3 。
- mo4 kong1 zun1 qian2 jiu3 ， qi3 fa2 hu4 wai4 ju4 。
- ying1 huan2 er4 san1 zi3 ， xue3 yong1 yi4 huan2 du3 。
- shi1 cheng2 yu4 xiang1 ji4 ， huang2 hu2 duan3 ling2 yu3 。
- a1 lian2 tang3 ke3 jie4 ， qian1 li3 yi4 kui3 bu4 。

## 注释

## 译文

## 赏析
