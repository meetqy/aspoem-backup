---
id: zhang-kuo-bo-chu-zhi-ye-ke-dao-bang-cong-zhu-jian-jian-mei-hua-sheng-kai-cun-ren-bu-zhi-shang-jie-xi-fu-shi-yin-ci-yun
title: 伯初姪謁客道傍叢竹間見梅花盛開村人不知賞嗟惜賦詩因次韻
titlePinyin: bo2 chu1 zhi2 ye4 ke4 dao4 bang4 cong2 zhu2 jian4 jian4 mei2 hua1 sheng4 kai1 cun1 ren2 bu4 zhi1 shang3 jie1 xi1 fu4 shi1 yin1 ci4 yun4
titleSlug: bo-chu-zhi-ye-ke-dao-bang-cong-zhu-jian-jian-mei-hua-sheng-kai-cun-ren-bu-zhi-shang-jie-xi-fu-shi-yin-ci-yun
author: 張擴
authorPinyin: zhang1 kuo4
authorSlug: zhang-kuo
dynasty: 宋
dynastyPinyin: song4
dynastySlug: song
tags: []
---

## 正文

- 少年眼似春冰滑，風味最于花曲折。
- 衝泥訪客竹邊過，邂逅寒梅照疏節。
- 不應誤落野人手，自賦新詩爲昭雪。
- 坐憐窮臘太嚴苦，萬木如僵生意絕。
- 零丁老枿獨回暖，似借餘波霑涸轍。
- 今君把玩不忍去，吹面朔風皴欲裂。
- 還家笑我病隤豗，茅屋千窗牆百穴。
- 自言親到玉妃館，縞練分行洗紋纈。
- 詩成不費鑪錘功，君看錚錚句成鐵。

## 拼音

- shao4 nian2 yan3 si4 chun1 bing1 hua2 ， feng1 wei4 zui4 yu2 hua1 qu1 zhe2 。
- chong1 ni2 fang3 ke4 zhu2 bian1 guo4 ， xie4 hou4 han2 mei2 zhao4 shu1 jie2 。
- bu4 ying1 wu4 luo4 ye3 ren2 shou3 ， zi4 fu4 xin1 shi1 wei2 zhao1 xue3 。
- zuo4 lian2 qiong2 la4 tai4 yan2 ku3 ， wan4 mu4 ru2 jiang1 sheng1 yi4 jue2 。
- ling2 ding1 lao3 nie4 du2 hui2 nuan3 ， si4 jie4 yu2 bo1 zhan1 he2 zhe2 。
- jin1 jun1 ba3 wan2 bu4 ren3 qu4 ， chui1 mian4 shuo4 feng1 cun1 yu4 lie4 。
- huan2 jia1 xiao4 wo3 bing4 tui2 hui1 ， mao2 wu1 qian1 chuang1 qiang2 bai3 xue2 。
- zi4 yan2 qin1 dao4 yu4 fei1 guan3 ， gao3 lian4 fen1 hang2 xi3 wen2 xie4 。
- shi1 cheng2 bu2 fei4 lu2 chui2 gong1 ， jun1 kan4 zheng1 zheng1 ju4 cheng2 tie3 。

## 注释

## 译文

## 赏析
