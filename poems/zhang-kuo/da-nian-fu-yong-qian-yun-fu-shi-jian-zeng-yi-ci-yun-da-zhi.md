---
id: zhang-kuo-da-nian-fu-yong-qian-yun-fu-shi-jian-zeng-yi-ci-yun-da-zhi
title: 大年復用前韻賦詩見贈亦次韻答之
titlePinyin: da4 nian2 fu4 yong4 qian2 yun4 fu4 shi1 jian4 zeng4 yi4 ci4 yun4 da2 zhi1
titleSlug: da-nian-fu-yong-qian-yun-fu-shi-jian-zeng-yi-ci-yun-da-zhi
author: 張擴
authorPinyin: zhang1 kuo4
authorSlug: zhang-kuo
dynasty: 宋
dynastyPinyin: song4
dynastySlug: song
tags: []
---

## 正文

- 燭龍停邊天步徐，酒薄肉乾唇不濡。
- 漫郎憐我困蒸溽，爲送古風専掃除。
- 山頭逢君日乍午，作詩瘦似仙人臞。
- 展緘初疑走甘露，熟讀政似鏘鸞車。
- 世間癡兒浪摇吻，談空說有天一隅。
- 我今冥頑老不入，十年此路空馳驅。
- 邇來病廢關藥裹，枵腹日厭葵菽菹。
- 窗間敗毫積霜笴，架上蠹帙繁書魚。
- 錢神無耳未易使，斗宿不靈那可斟。
- 誰門有士料理得，隨地駔駿吾家駒。
- 三珠連樹價亡敵，一鶚掣韝名不虚。
- 近聞掃徑避袢暑，竹杖青鞋一籧篨。
- 枕中邯鄲夢不到，户外孔賓渠自呼。
- 讀書瀾翻惜晝短，幾欲挽斷三足烏。
- 鼎來說詩劇有味，令我坐享商之瑚。
- 斯文所喜未中絕，五字復見李與蘇。
- 遺音當從牛鐸證，廢律安取焦桐枯。
- 亦知大國功九合，一時盟會收微盧。
- 願持狗尾彊貂續，未妨舉手遭揶揄。

## 拼音

- zhu2 long2 ting2 bian1 tian1 bu4 xu2 ， jiu3 bao2 rou4 qian2 chun2 bu4 ru2 。
- man4 lang2 lian2 wo3 kun4 zheng1 ru4 ， wei2 song4 gu3 feng1 zhuan1 sao3 chu2 。
- shan1 tou2 feng2 jun1 ri4 zha4 wu3 ， zuo4 shi1 shou4 si4 xian1 ren2 qu2 。
- zhan3 jian1 chu1 yi2 zou3 gan1 lu4 ， shu2 du2 zheng4 si4 qiang1 luan2 ju1 。
- shi4 jian4 chi1 er2 lang4 yao2 wen3 ， tan2 kong1 shuo1 you3 tian1 yi4 yu2 。
- wo3 jin1 ming2 wan2 lao3 bu2 ru4 ， shi2 nian2 ci3 lu4 kong1 chi2 qu1 。
- er3 lai2 bing4 fei4 guan1 yao4 guo3 ， xiao1 fu4 ri4 yan4 kui2 shu1 zu1 。
- chuang1 jian4 bai4 hao2 ji1 shuang1 gan3 ， jia4 shang4 du4 zhi4 fan2 shu1 yu2 。
- qian2 shen2 wu2 er3 wei4 yi4 shi3 ， dou4 su4 bu4 ling2 na4 ke3 zhen1 。
- shui2 men2 you3 shi4 liao4 li3 de2 ， sui2 di4 zang3 jun4 wu2 jia1 ju1 。
- san1 zhu1 lian2 shu4 jia4 wang2 di2 ， yi2 e4 che4 gou1 ming2 bu4 xu1 。
- jin4 wen2 sao3 jing4 bi4 pan4 shu3 ， zhu2 zhang4 qing1 xie2 yi4 qu2 chu2 。
- zhen3 zhong1 han2 dan1 meng4 bu2 dao4 ， hu4 wai4 kong3 bin1 qu2 zi4 hu1 。
- du2 shu1 lan2 fan1 xi1 zhou4 duan3 ， ji1 yu4 wan3 duan4 san1 zu2 wu1 。
- ding3 lai2 shuo1 shi1 ju4 you3 wei4 ， ling4 wo3 zuo4 xiang3 shang1 zhi1 hu2 。
- si1 wen2 suo3 xi3 wei4 zhong1 jue2 ， wu3 zi4 fu4 jian4 li3 yu3 su1 。
- yi2 yin1 dang1 cong2 niu2 duo2 zheng4 ， fei4 lü4 an1 qu3 jiao1 tong2 ku1 。
- yi4 zhi1 da4 guo2 gong1 jiu3 he2 ， yi4 shi2 meng2 hui4 shou1 wei1 lu2 。
- yuan4 chi2 gou3 wei3 qiang2 diao1 xu4 ， wei4 fang2 ju3 shou3 zao1 ye2 yu2 。

## 注释

## 译文

## 赏析
