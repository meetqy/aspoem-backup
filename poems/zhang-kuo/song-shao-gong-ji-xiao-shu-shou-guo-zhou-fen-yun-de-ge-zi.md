---
id: zhang-kuo-song-shao-gong-ji-xiao-shu-shou-guo-zhou-fen-yun-de-ge-zi
title: 送邵公濟校書守果州分韻得歌字
titlePinyin: song4 shao4 gong1 ji4 xiao4 shu1 shou3 guo3 zhou1 fen1 yun4 de2 ge1 zi4
titleSlug: song-shao-gong-ji-xiao-shu-shou-guo-zhou-fen-yun-de-ge-zi
author: 張擴
authorPinyin: zhang1 kuo4
authorSlug: zhang-kuo
dynasty: 宋
dynastyPinyin: song4
dynastySlug: song
tags: []
---

## 正文

- 人物妙伊洛，衣冠肩上摩。
- 君門世所高，家學承丘軻。
- 斯文晚付君，自信保不磨。
- 平生眼中書，五車未爲多。
- 一字不借力，虚名空作魔。
- 我數奉談麈，老頑君弗訶。
- 持酒欲挽君，酒盡如君何。
- 百丈泝巴峽，脩途接岷峨。
- 新句探古錦，好風散沉疴。
- 先君果山政，惠愛如春和。
- 向來窺一斑，再至鬢已皤。
- 會尋竹馬盟，爲續襦袴歌。

## 拼音

- ren2 wu4 miao4 yi1 luo4 ， yi1 guan1 jian1 shang4 mo2 。
- jun1 men2 shi4 suo3 gao1 ， jia1 xue2 cheng2 qiu1 ke1 。
- si1 wen2 wan3 fu4 jun1 ， zi4 xin4 bao3 bu4 mo2 。
- ping2 sheng1 yan3 zhong1 shu1 ， wu3 ju1 wei4 wei2 duo1 。
- yi2 zi4 bu2 jie4 li4 ， xu1 ming2 kong1 zuo4 mo2 。
- wo3 shu4 feng4 tan2 zhu3 ， lao3 wan2 jun1 fu2 he1 。
- chi2 jiu3 yu4 wan3 jun1 ， jiu3 jin4 ru2 jun1 he2 。
- bai3 zhang4 su4 ba1 xia2 ， xiu1 tu2 jie1 min2 e2 。
- xin1 ju4 tan4 gu3 jin3 ， hao3 feng1 san4 chen2 ke1 。
- xian1 jun1 guo3 shan1 zheng4 ， hui4 ai4 ru2 chun1 he2 。
- xiang4 lai2 kui1 yi4 ban1 ， zai4 zhi4 bin4 yi3 po2 。
- hui4 xun2 zhu2 ma3 meng2 ， wei2 xu4 ru2 ku4 ge1 。

## 注释

## 译文

## 赏析
