---
id: zhang-kuo-jiu-guan-zhang-jun-zao-qu-yi-shi-ba-xian-wei-ming-zuo-shi-hu-zhi
title: 酒官張君造麴以十八仙爲名作詩戱之
titlePinyin: jiu3 guan1 zhang1 jun1 zao4 qu1 yi3 shi2 ba1 xian1 wei2 ming2 zuo4 shi1 hu1 zhi1
titleSlug: jiu-guan-zhang-jun-zao-qu-yi-shi-ba-xian-wei-ming-zuo-shi-hu-zhi
author: 張擴
authorPinyin: zhang1 kuo4
authorSlug: zhang-kuo
dynasty: 宋
dynastyPinyin: song4
dynastySlug: song
tags: []
---

## 正文

- 舊聞飲中有八仙，日多鐺杓相周旋。
- 今之十八豈其裔，何爲復效枕麴眠。
- 癡人但作從事呼，妄起清濁分聖賢。
- 那知風味古無有，名字真從天上傳。
- 留侯舊與赤松遊，餘韻到今千百年。
- 看君風骨頗似祖，日酌九醖追天全。
- 我嗟譜系漫難考，流落恐緣濡髪顛。
- 窮愁政在禁酒國，未免口角生饞涎。
- 出門欲作一斗計，誰乞三百青銅錢。

## 拼音

- jiu4 wen2 yin3 zhong1 you3 ba1 xian1 ， ri4 duo1 dang1 shao2 xiang1 zhou1 xuan2 。
- jin1 zhi1 shi2 ba1 qi3 qi2 yi4 ， he2 wei2 fu4 xiao4 zhen3 qu1 mian2 。
- chi1 ren2 dan4 zuo4 cong2 shi4 hu1 ， wang4 qi3 qing1 zhuo2 fen1 sheng4 xian2 。
- na4 zhi1 feng1 wei4 gu3 wu2 you3 ， ming2 zi4 zhen1 cong2 tian1 shang4 chuan2 。
- liu2 hou2 jiu4 yu3 chi4 song1 you2 ， yu2 yun4 dao4 jin1 qian1 bai3 nian2 。
- kan4 jun1 feng1 gu3 po1 si4 zu3 ， ri4 zhuo2 jiu3 yun4 zhui1 tian1 quan2 。
- wo3 jie1 pu3 xi4 man4 nan2 kao3 ， liu2 luo4 kong3 yuan2 ru2 fa4 dian1 。
- qiong2 chou2 zheng4 zai4 jin4 jiu3 guo2 ， wei4 mian3 kou3 jiao3 sheng1 chan2 xian2 。
- chu1 men2 yu4 zuo4 yi4 dou3 ji4 ， shui2 qi3 san1 bai3 qing1 tong2 qian2 。

## 注释

## 译文

## 赏析
