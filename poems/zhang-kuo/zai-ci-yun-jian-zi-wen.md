---
id: zhang-kuo-zai-ci-yun-jian-zi-wen
title: 再次韻簡子温
titlePinyin: zai4 ci4 yun4 jian3 zi3 wen1
titleSlug: zai-ci-yun-jian-zi-wen
author: 張擴
authorPinyin: zhang1 kuo4
authorSlug: zhang-kuo
dynasty: 唐
dynastyPinyin: tang2
dynastySlug: tang
tags: [] 
---

## 正文

- 予詩久愧溪藤滑，佩服君詩生罄折。
- 君詩盤錯見梅詩，似借梅花作根節。
- 梅花元非世間種，雪裏開花白於雪。
- 平生和靖最知音，誰是鸞膠續絃絕。
- 苦吟似君良有以，我復何爲怒當轍。
- 定知孤艷訴不平，曉來哀笳噴窗裂。
- 明朝百蘤豈不好，得魚縱珍非丙穴。
- 春風晚賜桃杏寵，琥珀調膏誤成纈。
- 寒英謝去亦機警，且禀嚴冬令如鐵。

## 拼音

- yu3 shi1 jiu3 kui4 xi1 teng2 hua2 ， pei4 fu2 jun1 shi1 sheng1 qing4 zhe2 。
- jun1 shi1 pan2 cuo4 jian4 mei2 shi1 ， si4 jie4 mei2 hua1 zuo4 gen1 jie2 。
- mei2 hua1 yuan2 fei1 shi4 jian4 zhong3 ， xue3 li3 kai1 hua1 bai2 wu1 xue3 。
- ping2 sheng1 he2 jing4 zui4 zhi1 yin1 ， shui2 shi4 luan2 jiao1 xu4 xian2 jue2 。
- ku3 yin2 si4 jun1 liang2 you3 yi3 ， wo3 fu4 he2 wei2 nu4 dang1 zhe2 。
- ding4 zhi1 gu1 yan4 su4 bu4 ping2 ， xiao3 lai2 ai1 jia1 pen1 chuang1 lie4 。
- ming2 chao2 bai3 hua1 qi3 bu4 hao3 ， de2 yu2 zong4 zhen1 fei1 bing3 xue2 。
- chun1 feng1 wan3 ci4 tao2 xing4 chong3 ， hu3 po4 diao4 gao1 wu4 cheng2 xie4 。
- han2 ying1 xie4 qu4 yi4 ji1 jing3 ， qie3 bing3 yan2 dong1 ling4 ru2 tie3 。

## 注释

## 译文

## 赏析
