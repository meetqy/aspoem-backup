---
id: wei-ye-xia-ye-yu-zang-kui-chen-yue-hui-su-he-ting-lian-ju-san-shi-yun
title: 夏夜與臧奎陳越會宿河亭聯句三十韻
titlePinyin: xia4 ye4 yu3 zang1 kui2 chen2 yue4 hui4 su4 he2 ting2 lian2 ju4 san1 shi2 yun4
titleSlug: xia-ye-yu-zang-kui-chen-yue-hui-su-he-ting-lian-ju-san-shi-yun
author: 魏野
authorPinyin: wei4 ye3
authorSlug: wei-ye
dynasty: 唐
dynastyPinyin: tang2
dynastySlug: tang
tags: [] 
---

## 正文

- 雨破畏日沉，月出酷暑歇。
- 衙中河亭上，靜與山不別。
- 良朋俱遠來，文會一何悅。
- 箕踞巾舄閑，玩好琴樽列。
- 繁禮厭拘攣，陳言誓擺脫。
- 揮塵影參差，飯果香馥烈。
- 酒令時解嚴，談鋒久不缺。
- 樂天無荒淫，飽德異饕餮。
- 高談聞謔浪，正義排詭譎。
- 抗俗絕依違，評文無詆詰。
- 輿論鄙譸張，奴學賤剽竊。
- 徵引角競出，聯唱更相發。
- 較善合權衡，馳義同軌轍。
- 萬物情難逃，千古疑皆决。
- 聖道約扶持，淫辭謀劓刖。
- 風鑒定妍媸，天機藏巧拙。
- 是物有廢興，唯道無本末。
- 義路自坦夷，世途終兀臬。
- 烈士死光輝，常徒生汨沒。
- 逸氣小風雲，直筆輕斧鉞。
- 孟軻心不動，陶潛腰恥折。
- 疲倦僕屢更，輝映燭頻跋。
- 浩歌不成調，狂舞寧赴節。
- 氣候隨斗占，分野爲星別。
- 蛩韻時斷續，漁燈乍明滅。
- 河聲疑地震，電影若天裂。
- 飄風奪輕紈，零露透疏葛。
- 酒海傾屢空，詩源浩不竭。
- 咸平己亥歲，二年時六月。
- 此會是何人，其名野奎越。

## 拼音

- yu3 po4 wei4 ri4 chen2 ， yue4 chu1 ku4 shu3 xie1 。
- ya2 zhong1 he2 ting2 shang4 ， jing4 yu3 shan1 bu4 bie2 。
- liang2 peng2 ju4 yuan3 lai2 ， wen2 hui4 yi4 he2 yue4 。
- ji1 ju4 jin1 xi4 xian2 ， wan2 hao3 qin2 zun1 lie4 。
- fan2 li3 yan4 ju1 luan2 ， chen2 yan2 shi4 bai3 tuo1 。
- hui1 chen2 ying3 can1 cha4 ， fan4 guo3 xiang1 fu4 lie4 。
- jiu3 ling4 shi2 jie3 yan2 ， tan2 feng1 jiu3 bu4 que1 。
- le4 tian1 wu2 huang1 yin2 ， bao3 de2 yi4 tao1 tie4 。
- gao1 tan2 wen2 xue4 lang4 ， zheng4 yi4 pai2 gui3 jue2 。
- kang4 su2 jue2 yi1 wei2 ， ping2 wen2 wu2 di3 jie2 。
- yu2 lun4 bi3 zhou1 zhang1 ， nu2 xue2 jian4 piao1 qie4 。
- zhi3 yin3 jiao3 jing4 chu1 ， lian2 chang4 geng4 xiang1 fa1 。
- jiao4 shan4 he2 quan2 heng2 ， chi2 yi4 tong2 gui3 zhe2 。
- wan4 wu4 qing2 nan2 tao2 ， qian1 gu3 yi2 jie1 jue2 。
- sheng4 dao4 yue1 fu2 chi2 ， yin2 ci2 mou2 yi4 yue4 。
- feng1 jian4 ding4 yan2 chi1 ， tian1 ji1 cang2 qiao3 zhuo1 。
- shi4 wu4 you3 fei4 xing1 ， wei2 dao4 wu2 ben3 mo4 。
- yi4 lu4 zi4 tan3 yi2 ， shi4 tu2 zhong1 wu4 nie4 。
- lie4 shi4 si3 guang1 hui1 ， chang2 tu2 sheng1 mi4 mei2 。
- yi4 qi4 xiao3 feng1 yun2 ， zhi2 bi3 qing1 fu3 yue4 。
- meng4 ke1 xin1 bu2 dong4 ， tao2 qian2 yao1 chi3 zhe2 。
- pi2 juan4 pu2 lü3 geng4 ， hui1 ying4 zhu2 bin1 ba2 。
- hao4 ge1 bu4 cheng2 diao4 ， kuang2 wu3 ning2 fu4 jie2 。
- qi4 hou4 sui2 dou4 zhan4 ， fen1 ye3 wei2 xing1 bie2 。
- qiong2 yun4 shi2 duan4 xu4 ， yu2 deng1 zha4 ming2 mie4 。
- he2 sheng1 yi2 di4 zhen4 ， dian4 ying3 ruo4 tian1 lie4 。
- piao1 feng1 duo2 qing1 wan2 ， ling2 lu4 tou4 shu1 ge3 。
- jiu3 hai3 qing1 lü3 kong1 ， shi1 yuan2 hao4 bu4 jie2 。
- xian2 ping2 ji3 hai4 sui4 ， er4 nian2 shi2 liu4 yue4 。
- ci3 hui4 shi4 he2 ren2 ， qi2 ming2 ye3 kui2 yue4 。

## 注释

## 译文

## 赏析
