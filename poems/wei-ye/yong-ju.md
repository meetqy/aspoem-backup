---
id: wei-ye-yong-ju
title: 詠菊
titlePinyin: yong3 ju2
titleSlug: yong-ju
author: 魏野
authorPinyin: wei4 ye3
authorSlug: wei-ye
dynasty: 唐
dynastyPinyin: tang2
dynastySlug: tang
tags: [] 
---

## 正文

- 榮雖同雨露，晚不怨乾坤。
- 五色中偏貴，千花後獨尊。
- 馨非慚黍稷，採合勝蘋蘩。
- 蛺蝶寒猶至，鷦鷯靜亦存。
- 味堪資玉鉉，光欲奪金樽。
- 带霧叢猶密，經霜艷更繁。
- 砌蟲親有路，梁燕識無門。
- 薜荔宜求友，茱萸好結婚。
- 栽培勞婢僕，服食教兒孫。
- 易把方先哲，難爲繼後昆。
- 敗莎承亞朵，落葉擁纖根。
- 雖異皇家瑞，寧孤白帝恩。
- 延齡仙訣著，應候禮經言。
- 不與羣芳競，還如我避喧。

## 拼音

- rong2 sui1 tong2 yu3 lu4 ， wan3 bu2 yuan4 qian2 kun1 。
- wu3 se4 zhong1 pian1 gui4 ， qian1 hua1 hou4 du2 zun1 。
- xin1 fei1 can2 shu3 ji4 ， cai3 he2 sheng4 pin2 fan2 。
- jia2 die2 han2 you2 zhi4 ， jiao1 liao2 jing4 yi4 cun2 。
- wei4 kan1 zi1 yu4 xuan4 ， guang1 yu4 duo2 jin1 zun1 。
- dai4 wu4 cong2 you2 mi4 ， jing1 shuang1 yan4 geng4 fan2 。
- qi4 chong2 qin1 you3 lu4 ， liang2 yan4 shi2 wu2 men2 。
- bi4 li4 yi2 qiu2 you3 ， zhu1 yu2 hao3 jie2 hun1 。
- zai1 pei2 lao2 bi4 pu2 ， fu2 shi2 jiao4 er2 sun1 。
- yi4 ba3 fang1 xian1 zhe2 ， nan2 wei2 ji4 hou4 kun1 。
- bai4 sha1 cheng2 ya1 duo3 ， luo4 ye4 yong1 xian1 gen1 。
- sui1 yi4 huang2 jia1 rui4 ， ning2 gu1 bai2 di4 en1 。
- yan2 ling2 xian1 jue2 zhu4 ， ying1 hou4 li3 jing1 yan2 。
- bu4 yu3 qun2 fang1 jing4 ， huan2 ru2 wo3 bi4 xuan1 。

## 注释

## 译文

## 赏析
