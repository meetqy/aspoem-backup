---
id: wei-ye-chun-hua-wu-nian-qiu-ba-yue-er-shi-si-ri-ju-lu-wei-ye-jiang-dong-seng-yong-hui-zhao-jun-li-shi-deng-jie-cheng-lang-ya-wang-qu-ming-lian-ju-shi-yi-zhang-fan-liu-shi-si-ju-qing-ti-wu-shi
title: 淳化五年秋八月二十四日鉅鹿魏野江東僧用晦趙郡李識登解城瑯琊王衢命聯句詩一章凡六十四句請題於是
titlePinyin: chun2 hua4 wu3 nian2 qiu1 ba1 yue4 er4 shi2 si4 ri4 ju4 lu4 wei4 ye3 jiang1 dong1 seng1 yong4 hui4 zhao4 jun4 li3 shi2 deng1 jie3 cheng2 lang2 ya2 wang2 qu2 ming4 lian2 ju4 shi1 yi4 zhang1 fan2 liu4 shi2 si4 ju4 qing3 ti2 wu1 shi4
titleSlug: chun-hua-wu-nian-qiu-ba-yue-er-shi-si-ri-ju-lu-wei-ye-jiang-dong-seng-yong-hui-zhao-jun-li-shi-deng-jie-cheng-lang-ya-wang-qu-ming-lian-ju-shi-yi-zhang-fan-liu-shi-si-ju-qing-ti-wu-shi
author: 魏野
authorPinyin: wei4 ye3
authorSlug: wei-ye
dynasty: 宋
dynastyPinyin: song4
dynastySlug: song
tags: []
---

## 正文

- 危城閑登臨，秋色際空碧。
- 四顧廓且平，萬慮忽然釋。
- 精誠日月暗，曠達天地窄。
- 壯節但孤聳，憤氣欲四射。
- 鹽穴狂風號，峭壁濃嵐滴。
- 膽氣高虛空，眼目無疆域。
- 幽耳如洗濯，剛腸若刳剔。
- 高譚俗不聞，嘉句景來索。
- 四時歸牢籠，萬象在咫尺。
- 山勢出嵩華，地界連虞虢。
- 意脫喧卑場，神入清虛宅。
- 千峰如聚拳，萬木同森戟。
- 白雲閑不動，飛鳥忽相逆。
- 平莎類裀褥，遠籟當琴瑟。
- 定交心欲剖，言利口難擘。
- 不作蔽日雲，願爲補天石。
- 道在樂詩書，時平偃金革。
- 笑傲得良朋，狂散絕勍敵。
- 筆功壓班輸，酒腸欺烏獲。
- 逸思驟雨傾，歡情湍水激。
- 玄門匪防禦，學海詎沉溺。
- 實果間酒巡，鄰谷和歌拍。
- 頭鄙鍾儀冠，足愛謝公屐。
- 靜勝貫兵法，默論通禪寂。
- 聚散傷輪蹄，興亡悲簡冊。
- 迴飈激吟魂，長空挂醉魄。
- 泉石無榮枯，塵埃自休戚。
- 鳥道晚採樵，人家晴種麥。
- 暮野牛羊雜，重虛鷹隼擊。
- 涿鹿樹圍青，鹽池霞照赤。
- 畫牛羨山相，狎鷗憐海客。
- 古人何卑屑，束縛於名跡。

## 拼音

- wei1 cheng2 xian2 deng1 lin2 ， qiu1 se4 ji4 kong1 bi4 。
- si4 gu4 kuo4 qie3 ping2 ， wan4 lü4 hu1 ran2 shi4 。
- jing1 cheng2 ri4 yue4 an4 ， kuang4 da2 tian1 di4 zhai3 。
- zhuang4 jie2 dan4 gu1 song3 ， fen4 qi4 yu4 si4 she4 。
- yan2 xue2 kuang2 feng1 hao4 ， qiao4 bi4 nong2 lan2 di1 。
- dan3 qi4 gao1 xu1 kong1 ， yan3 mu4 wu2 jiang1 yu4 。
- you1 er3 ru2 xi3 zhuo2 ， gang1 chang2 ruo4 ku1 ti1 。
- gao1 tan2 su2 bu4 wen2 ， jia1 ju4 jing3 lai2 suo3 。
- si4 shi2 gui1 lao2 long2 ， wan4 xiang4 zai4 zhi3 chi3 。
- shan1 shi4 chu1 song1 hua2 ， di4 jie4 lian2 yu2 guo2 。
- yi4 tuo1 xuan1 bei1 chang3 ， shen2 ru4 qing1 xu1 zhai2 。
- qian1 feng1 ru2 ju4 quan2 ， wan4 mu4 tong2 sen1 ji3 。
- bai2 yun2 xian2 bu2 dong4 ， fei1 niao3 hu1 xiang1 ni4 。
- ping2 sha1 lei4 yin1 ru4 ， yuan3 lai4 dang1 qin2 se4 。
- ding4 jiao1 xin1 yu4 pou1 ， yan2 li4 kou3 nan2 bo4 。
- bu2 zuo4 bi4 ri4 yun2 ， yuan4 wei2 bu3 tian1 shi2 。
- dao4 zai4 le4 shi1 shu1 ， shi2 ping2 yan3 jin1 ge2 。
- xiao4 ao4 de2 liang2 peng2 ， kuang2 san4 jue2 qing2 di2 。
- bi3 gong1 ya1 ban1 shu1 ， jiu3 chang2 qi1 wu1 huo4 。
- yi4 si1 zhou4 yu3 qing1 ， huan1 qing2 tuan1 shui3 ji1 。
- xuan2 men2 fei3 fang2 yu4 ， xue2 hai3 ju4 chen2 ni4 。
- shi2 guo3 jian4 jiu3 xun2 ， lin2 gu3 he2 ge1 pai1 。
- tou2 bi3 zhong1 yi2 guan1 ， zu2 ai4 xie4 gong1 ji1 。
- jing4 sheng4 guan4 bing1 fa3 ， mo4 lun4 tong1 shan4 ji4 。
- ju4 san4 shang1 lun2 ti2 ， xing1 wang2 bei1 jian3 ce4 。
- hui2 biao1 ji1 yin2 hun2 ， chang2 kong1 gua4 zui4 po4 。
- quan2 shi2 wu2 rong2 ku1 ， chen2 ai1 zi4 xiu1 qi1 。
- niao3 dao4 wan3 cai3 qiao2 ， ren2 jia1 qing2 zhong3 mai4 。
- mu4 ye3 niu2 yang2 za2 ， zhong4 xu1 ying1 sun3 ji1 。
- zhuo1 lu4 shu4 wei2 qing1 ， yan2 chi2 xia2 zhao4 chi4 。
- hua4 niu2 xian4 shan1 xiang1 ， xia2 ou1 lian2 hai3 ke4 。
- gu3 ren2 he2 bei1 xie4 ， shu4 fu4 wu1 ming2 ji4 。

## 注释

## 译文

## 赏析
