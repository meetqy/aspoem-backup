---
id: wei-ye-song-yue-shi-si-yun
title: 嵩嶽十四韻
titlePinyin: song1 yue4 shi2 si4 yun4
titleSlug: song-yue-shi-si-yun
author: 魏野
authorPinyin: wei4 ye3
authorSlug: wei-ye
dynasty: 唐
dynastyPinyin: tang2
dynastySlug: tang
tags: [] 
---

## 正文

- 東西南北嶽，峻極盡難羣。
- 有感生賢相，無偏像聖君。
- 四方觀玉像，萬壑絕妖氛。
- 影入周公側，聲曾漢后聞。
- 民居依巨蔭，敕祭答殊勳。
- 洞府高低接，都城左右分。
- 烟浮巢父水，嵐濕許由墳。
- 頂闊星難轉，巖高日易曛。
- 薜蘿藏隠逸，瀑布濺耕耘。
- 帝籍頒新讀，天香降廟焚。
- 石危名啟母，柏大號將軍。
- 獻壽臨雙闕，呈祥出五雲。
- 將仙存舊跡，封禪驗遺文。
- 終待移家住，閑眠樂放勳。

## 拼音

- dong1 xi1 nan2 bei3 yue4 ， jun4 ji2 jin4 nan2 qun2 。
- you3 gan3 sheng1 xian2 xiang1 ， wu2 pian1 xiang4 sheng4 jun1 。
- si4 fang1 guan1 yu4 xiang4 ， wan4 he4 jue2 yao1 fen1 。
- ying3 ru4 zhou1 gong1 ce4 ， sheng1 ceng2 han4 hou4 wen2 。
- min2 ju1 yi1 ju4 yin1 ， chi4 ji4 da2 shu1 xun1 。
- dong4 fu3 gao1 di1 jie1 ， du1 cheng2 zuo3 you4 fen1 。
- yan1 fu2 chao2 fu4 shui3 ， lan2 shi1 xu1 you2 fen2 。
- ding3 kuo4 xing1 nan2 zhuan3 ， yan2 gao1 ri4 yi4 xun1 。
- bi4 luo2 cang2 yin3 yi4 ， pu4 bu4 jian4 geng1 yun2 。
- di4 ji2 ban1 xin1 du2 ， tian1 xiang1 jiang4 miao4 fen2 。
- shi2 wei1 ming2 qi3 mu3 ， bai3 da4 hao4 jiang1 jun1 。
- xian4 shou4 lin2 shuang1 que4 ， cheng2 xiang2 chu1 wu3 yun2 。
- jiang1 xian1 cun2 jiu4 ji4 ， feng1 shan4 yan4 yi2 wen2 。
- zhong1 dai4 yi2 jia1 zhu4 ， xian2 mian2 le4 fang4 xun1 。

## 注释

## 译文

## 赏析
