---
id: wei-ye-shang-zhi-fu-zhao-shi-lang-er-shou-qi-yi
title: 上知府趙侍郎二首  其一
titlePinyin: shang4 zhi1 fu3 zhao4 shi4 lang2 er4 shou3     qi2 yi1
titleSlug: shang-zhi-fu-zhao-shi-lang-er-shou-qi-yi
author: 魏野
authorPinyin: wei4 ye3
authorSlug: wei-ye
dynasty: 宋
dynastyPinyin: song4
dynastySlug: song
tags: []
---

## 正文

- 往哲英靈在，重生出鎮初。
- 傅巖存舊跡，棠樹認前居。
- 美化民歌實，流言帝覺虛。
- 暫來淹外郡，再入老中書。
- 善欲皆昇舉，奸思盡剪除。
- 登科嗤負鼎，避事鄙懸車。
- 權助天生殺，才隨道卷舒。
- 百官憑整肅，萬物待吹噓。
- 接士殊龍板，尋僧却隼旟。
- 嘉謀常啟沃，諫草旋焚如。
- 赤子方安枕，黄巾亦荷鋤。
- 囚無經宿禁，農有數年儲。
- 山勢朝衙署，河聲貫里閭。
- 野人携此詠，將獻幾躊躇。

## 拼音

- wang3 zhe2 ying1 ling2 zai4 ， chong2 sheng1 chu1 zhen4 chu1 。
- fu4 yan2 cun2 jiu4 ji4 ， tang2 shu4 ren4 qian2 ju1 。
- mei3 hua4 min2 ge1 shi2 ， liu2 yan2 di4 jue2 xu1 。
- zan4 lai2 yan1 wai4 jun4 ， zai4 ru4 lao3 zhong1 shu1 。
- shan4 yu4 jie1 sheng1 ju3 ， jian1 si1 jin4 jian3 chu2 。
- deng1 ke1 chi1 fu4 ding3 ， bi4 shi4 bi3 xuan2 ju1 。
- quan2 zhu4 tian1 sheng1 sha1 ， cai2 sui2 dao4 juan3 shu1 。
- bai3 guan1 ping2 zheng3 su4 ， wan4 wu4 dai4 chui1 xu1 。
- jie1 shi4 shu1 long2 ban3 ， xun2 seng1 que4 sun3 yu2 。
- jia1 mou2 chang2 qi3 wo4 ， jian4 cao3 xuan2 fen2 ru2 。
- chi4 zi3 fang1 an1 zhen3 ， huang2 jin1 yi4 he2 chu2 。
- qiu2 wu2 jing1 su4 jin4 ， nong2 you3 shu4 nian2 chu3 。
- shan1 shi4 chao2 ya2 shu3 ， he2 sheng1 guan4 li3 lü2 。
- ye3 ren2 xie2 ci3 yong3 ， jiang1 xian4 ji1 chou2 chu2 。

## 注释

## 译文

## 赏析
