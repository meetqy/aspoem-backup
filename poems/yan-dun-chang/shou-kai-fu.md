---
id: yan-dun-chang-shou-kai-fu
title: 壽開府
titlePinyin: shou4 kai1 fu3
titleSlug: shou-kai-fu
author: 嚴敦常
authorPinyin: yan2 dun1 chang2
authorSlug: yan-dun-chang
dynasty: 宋
dynastyPinyin: song4
dynastySlug: song
tags: []
---

## 正文

- 季冬兩十雞鳴初，僚吏府造如雲趨。
- 綉軸捧星香擁爐，共慶此日生真儒。
- 玉堂金印守此都，今日爲城鎮匈奴。
- 坐安天下猶覆盂，祝公之壽宜何如。
- 欲祝公如九臯鶴，鶴頸雖長畏繒繳。
- 欲祝公如千歲龜，清江作使身亦危。
- 又祝公如松與柏，樵斧焉知歲寒色。
- 剛莫剛兮赤山鐵，鐵作干將有時缺。
- 堅莫堅兮泰山石，溜滴波穿有時泐。
- 不若祝公如太虛，包含千古無時無。
- 任馳玉兔飛金烏，暑往寒來速又徐。
- 髪常如漆齒常固，太虛不老君與俱。

## 拼音

- ji4 dong1 liang3 shi2 ji1 ming2 chu1 ， liao2 li4 fu3 zao4 ru2 yun2 qu1 。
- xiu4 zhou2 peng3 xing1 xiang1 yong1 lu2 ， gong4 qing4 ci3 ri4 sheng1 zhen1 ru2 。
- yu4 tang2 jin1 yin4 shou3 ci3 dou1 ， jin1 ri4 wei2 cheng2 zhen4 xiong1 nu2 。
- zuo4 an1 tian1 xia4 you2 fu4 yu2 ， zhu4 gong1 zhi1 shou4 yi2 he2 ru2 。
- yu4 zhu4 gong1 ru2 jiu3 gao1 he4 ， he4 jing3 sui1 chang2 wei4 zeng1 jiao3 。
- yu4 zhu4 gong1 ru2 qian1 sui4 gui1 ， qing1 jiang1 zuo4 shi3 shen1 yi4 wei1 。
- you4 zhu4 gong1 ru2 song1 yu3 bai3 ， qiao2 fu3 yan1 zhi1 sui4 han2 se4 。
- gang1 mo4 gang1 xi1 chi4 shan1 tie3 ， tie3 zuo4 gan1 jiang1 you3 shi2 que1 。
- jian1 mo4 jian1 xi1 tai4 shan1 shi2 ， liu1 di1 bo1 chuan1 you3 shi2 le4 。
- bu2 ruo4 zhu4 gong1 ru2 tai4 xu1 ， bao1 han2 qian1 gu3 wu2 shi2 wu2 。
- ren4 chi2 yu4 tu4 fei1 jin1 wu1 ， shu3 wang3 han2 lai2 su4 you4 xu2 。
- fa4 chang2 ru2 qi1 chi3 chang2 gu4 ， tai4 xu1 bu4 lao3 jun1 yu3 ju4 。

## 注释

## 译文

## 赏析
