---
id: yu-shi-nan-chu-sai
title: 出塞
titlePinyin: chu1 sai4
titleSlug: chu-sai
author: 虞世南
authorPinyin: yu2 shi4 nan2
authorSlug: yu-shi-nan
dynasty: 唐
dynastyPinyin: tang2
dynastySlug: tang
tags: []
---

## 正文

- 上將三略遠，元戎九命尊。
- 緬懷古人節，思酬明主恩。
- 山西多勇氣，塞北有遊魂。
- 揚桴上隴坂，勒騎下平原。
- 誓將絕沙漠，悠然去玉門。
- 輕齎不遑舍，驚策騖戎軒。
- 凜凜邊風急，蕭蕭征馬煩。
- 雪暗天山道，冰塞交河源。
- 霧鋒黯無色，霜旗凍不翻。
- 耿介倚長劒，日落風塵昏。

## 拼音

- shang4 jiang1 san1 lüe4 yuan3 ， yuan2 rong2 jiu3 ming4 zun1 。
- mian3 huai2 gu3 ren2 jie2 ， si1 chou2 ming2 zhu3 en1 。
- shan1 xi1 duo1 yong3 qi4 ， sai4 bei3 you3 you2 hun2 。
- yang2 fu2 shang4 long3 ban3 ， le4 qi2 xia4 ping2 yuan2 。
- shi4 jiang1 jue2 sha1 mo4 ， you1 ran2 qu4 yu4 men2 。
- qing1 ji1 bu4 huang2 she4 ， jing1 ce4 wu4 rong2 xuan1 。
- lin3 lin3 bian1 feng1 ji2 ， xiao1 xiao1 zheng1 ma3 fan2 。
- xue3 an4 tian1 shan1 dao4 ， bing1 sai1 jiao1 he2 yuan2 。
- wu4 feng1 an4 wu2 se4 ， shuang1 qi2 dong4 bu4 fan1 。
- geng3 jie4 yi3 chang2 jian4 ， ri4 luo4 feng1 chen2 hun1 。

## 注释

## 译文

## 赏析
