---
id: wei-chi-fen-fu-yin-wang-shi-lang-zhun-zhi-bai-yue-yin-zhuang-song-gao-ling-sheng-ji-cheng-san-shi-yun
title: 府尹王侍郎准制拜嶽因狀嵩高靈勝寄呈三十韻
titlePinyin: fu3 yin3 wang2 shi4 lang2 zhun3 zhi4 bai4 yue4 yin1 zhuang4 song1 gao1 ling2 sheng4 ji4 cheng2 san1 shi2 yun4
titleSlug: fu-yin-wang-shi-lang-zhun-zhi-bai-yue-yin-zhuang-song-gao-ling-sheng-ji-cheng-san-shi-yun
author: 尉遲汾
authorPinyin: wei4 chi2 fen2
authorSlug: wei-chi-fen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 雄雄天之中，峻極聞維嵩。
- 作鎮盛標格，出雲爲雨風。
- 瑞時物不癘，順澤年多豐。
- 加高冠四方，視秩居三公。
- 明朝虔昭報，頒祀歲嚴恭。
- 署祝紆御札，詔賢導宸衷。
- 皇皇三川守，馨德清明躬。
- 肅徒奉蘭沐，竟夕玉華東。
- 星漢耿齋戶，松泉寒壽宮。
- 具修諒蠲吉，曙色猶葱曚。
- 端儀大圭立，興俛聲玲瓏。
- 挹瓚椒桂馥，奏金巖壑空。
- 靈歆若有荅，彷彿傳祝工。
- 卒事不遑偃，勝奇紛四叢。
- 朝霞破靈嶂，錯落間蒼紅。
- 動息形似蟻，玄黃氣如籠。
- 奔傾千萬狀，羣嶽安比崇。
- 日月襟袖捧，人天道路通。
- 冥搜必殫竭，躋覽忘崎穹。
- 踏翠徧諸剎，趣綿步難終。
- 浮丘仙袂接，謝公屐齒窮。
- 龍潭應下瞰，九曲當駭容。
- 龍門計東豁，三臺有何蹤。
- 金象語奚應，玉人光想融。
- 瑤漿與石髓，清骨宜遭逢。
- 況是降神處，跡惟申甫同。
- 周翰已洽論，伊衡亦期功。
- 誠富東山興，須陟中台庸。
- 勉促旋騑軨，未可戀雲松。
- 散材事即異，期爲卜一峰。

## 拼音

- xiong2 xiong2 tian1 zhi1 zhong1 ， jun4 ji2 wen2 wei2 song1 。
- zuo4 zhen4 sheng4 biao1 ge2 ， chu1 yun2 wei2 yu3 feng1 。
- rui4 shi2 wu4 bu2 li4 ， shun4 ze2 nian2 duo1 feng1 。
- jia1 gao1 guan1 si4 fang1 ， shi4 zhi4 ju1 san1 gong1 。
- ming2 chao2 qian2 zhao1 bao4 ， ban1 si4 sui4 yan2 gong1 。
- shu3 zhu4 yu1 yu4 zha2 ， zhao4 xian2 dao3 chen2 zhong1 。
- huang2 huang2 san1 chuan1 shou3 ， xin1 de2 qing1 ming2 gong1 。
- su4 tu2 feng4 lan2 mu4 ， jing4 xi1 yu4 hua2 dong1 。
- xing1 han4 geng3 zhai1 hu4 ， song1 quan2 han2 shou4 gong1 。
- ju4 xiu1 liang4 juan1 ji2 ， shu3 se4 you2 cong1 meng2 。
- duan1 yi2 da4 gui1 li4 ， xing1 fu3 sheng1 ling2 long2 。
- yi4 zan4 jiao1 gui4 fu4 ， zou4 jin1 yan2 he4 kong1 。
- ling2 xin1 ruo4 you3 da2 ， pang2 fu2 chuan2 zhu4 gong1 。
- zu2 shi4 bu4 huang2 yan3 ， sheng4 qi2 fen1 si4 cong2 。
- zhao1 xia2 po4 ling2 zhang4 ， cuo4 luo4 jian4 cang1 hong2 。
- dong4 xi1 xing2 si4 yi3 ， xuan2 huang2 qi4 ru2 long2 。
- ben1 qing1 qian1 wan4 zhuang4 ， qun2 yue4 an1 bi3 chong2 。
- ri4 yue4 jin1 xiu4 peng3 ， ren2 tian1 dao4 lu4 tong1 。
- ming2 sou1 bi4 dan1 jie2 ， ji1 lan3 wang4 qi2 qiong2 。
- ta4 cui4 bian4 zhu1 cha4 ， qu4 mian2 bu4 nan2 zhong1 。
- fu2 qiu1 xian1 mei4 jie1 ， xie4 gong1 ji1 chi3 qiong2 。
- long2 tan2 ying1 xia4 kan4 ， jiu3 qu1 dang1 hai4 rong2 。
- long2 men2 ji4 dong1 huo1 ， san1 tai2 you3 he2 zong1 。
- jin1 xiang4 yu3 xi1 ying1 ， yu4 ren2 guang1 xiang3 rong2 。
- yao2 jiang1 yu3 shi2 sui3 ， qing1 gu3 yi2 zao1 feng2 。
- kuang4 shi4 jiang4 shen2 chu3 ， ji4 wei2 shen1 fu3 tong2 。
- zhou1 han4 yi3 qia4 lun4 ， yi1 heng2 yi4 qi1 gong1 。
- cheng2 fu4 dong1 shan1 xing1 ， xu1 zhi4 zhong1 tai2 yong1 。
- mian3 cu4 xuan2 fei1 ling2 ， wei4 ke3 lian4 yun2 song1 。
- san4 cai2 shi4 ji2 yi4 ， qi1 wei2 bu3 yi4 feng1 。

## 注释

## 译文

## 赏析
