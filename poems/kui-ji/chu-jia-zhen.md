---
id: kui-ji-chu-jia-zhen
title: 出家箴
titlePinyin: chu1 jia1 zhen1
titleSlug: chu-jia-zhen
author: 窺基
authorPinyin: kui1 ji1
authorSlug: kui-ji
dynasty: 唐
dynastyPinyin: tang2
dynastySlug: tang
tags: []
---

## 正文

- 捨家出家何所以，稽首空王求出離。
- 三師七證定初機，剃髮染衣發弘誓。
- 去貪嗔，除鄙悋，十二時中須（一作「常」）謹慎。
- 鍊磨真性若虛空，自然戰退魔軍陣。
- 勤學業（一作「習」）尋師匠，說與行（一作「同」）人堪倚仗。
- 莫教心地亂如麻，百歲光陰等閑喪。
- 踵前賢，效先聖，盡假聞思修所（一作「得」）證。
- 行住坐臥要真（一作「精」）專，念念無差始相應。
- 佛真經，十二部，縱橫指示菩提路。
- 不習不學（一作「聽」）不依行，問君何日心開悟。
- 速須救（一作「究」），似頭燃，莫待明年與後年。
- 一息不來即後世，誰能保得此身堅。
- 不蠶衣，不田食，織婦（一作「女」）耕夫汗血力。
- 爲成道果（一作「業」）施將來，道果（一作「業」）未成爭消得。
- 哀哀父，哀哀母，嚥苦吐甘大辛苦。
- 就濕回乾養育成，要襲門風繼先祖。
- 一旦中（一作「一旦辭親」），求剃落，八十九十無倚（一作「依」）託。
- 若不超凡越聖流，向此因循全大錯。
- 福田衣，降龍鉢，受用一身求解脫。
- 若將（一作「因」）小利繫心懷，彼岸湼槃爭得達（一作「達得」）。
- 善男子，汝須知，修行（一作「遭逢」）難得似今時。
- 若得（一作「既遇」）出家披縷褐，猶如浮木值盲龜。
- 大丈夫，須猛利，緊束身心莫容易。
- 倘能行願力相扶，決定龍華親授記。
- （日本《續藏經》宋釋子昇、如祐編《禪門諸祖師偈頌》卷下之下。
- 校以《大正藏》本明袾宏《緇門警訓》卷二。
- 二書皆稱作者爲「慈恩大師」。
- ）。

## 拼音

- she3 jia1 chu1 jia1 he2 suo3 yi3 ， qi3 shou3 kong1 wang2 qiu2 chu1 li2 。
- san1 shi1 qi1 zheng4 ding4 chu1 ji1 ， ti4 fa4 ran3 yi1 fa1 hong2 shi4 。
- qu4 tan1 chen1 ， chu2 bi3 lin4 ， shi2 er4 shi2 zhong1 xu1 （ yi2 zuo4 「 chang2 」） jin3 shen4 。
- lian4 mo2 zhen1 xing4 ruo4 xu1 kong1 ， zi4 ran2 zhan4 tui4 mo2 jun1 zhen4 。
- qin2 xue2 ye4 （ yi2 zuo4 「 xi2 」） xun2 shi1 jiang4 ， shuo1 yu3 xing2 （ yi2 zuo4 「 tong2 」） ren2 kan1 yi3 zhang4 。
- mo4 jiao4 xin1 di4 luan4 ru2 ma2 ， bai3 sui4 guang1 yin1 deng3 xian2 sang1 。
- zhong3 qian2 xian2 ， xiao4 xian1 sheng4 ， jin4 jia3 wen2 si1 xiu1 suo3 （ yi2 zuo4 「 de2 」） zheng4 。
- xing2 zhu4 zuo4 wo4 yao4 zhen1 （ yi2 zuo4 「 jing1 」） zhuan1 ， nian4 nian4 wu2 cha4 shi3 xiang1 ying1 。
- fo2 zhen1 jing1 ， shi2 er4 bu4 ， zong4 heng2 zhi3 shi4 pu2 ti2 lu4 。
- bu4 xi2 bu4 xue2 （ yi2 zuo4 「 ting1 」） bu4 yi1 xing2 ， wen4 jun1 he2 ri4 xin1 kai1 wu4 。
- su4 xu1 jiu4 （ yi2 zuo4 「 jiu1 」）， si4 tou2 ran2 ， mo4 dai4 ming2 nian2 yu3 hou4 nian2 。
- yi4 xi1 bu4 lai2 ji2 hou4 shi4 ， shui2 neng2 bao3 de2 ci3 shen1 jian1 。
- bu4 can2 yi1 ， bu4 tian2 shi2 ， zhi1 fu4 （ yi2 zuo4 「 nü3 」） geng1 fu1 han4 xue4 li4 。
- wei2 cheng2 dao4 guo3 （ yi2 zuo4 「 ye4 」） shi1 jiang1 lai2 ， dao4 guo3 （ yi2 zuo4 「 ye4 」） wei4 cheng2 zheng1 xiao1 de2 。
- ai1 ai1 fu4 ， ai1 ai1 mu3 ， yan4 ku3 tu3 gan1 da4 xin1 ku3 。
- jiu4 shi1 hui2 qian2 yang3 yu4 cheng2 ， yao4 xi2 men2 feng1 ji4 xian1 zu3 。
- yi2 dan4 zhong1 （ yi2 zuo4 「 yi2 dan4 ci2 qin1 」）， qiu2 ti4 luo4 ， ba1 shi2 jiu3 shi2 wu2 yi3 （ yi2 zuo4 「 yi1 」） tuo1 。
- ruo4 bu4 chao1 fan2 yue4 sheng4 liu2 ， xiang4 ci3 yin1 xun2 quan2 da4 cuo4 。
- fu2 tian2 yi1 ， jiang4 long2 bo1 ， shou4 yong4 yi4 shen1 qiu2 jie3 tuo1 。
- ruo4 jiang1 （ yi2 zuo4 「 yin1 」） xiao3 li4 xi4 xin1 huai2 ， bi3 an4 nie4 pan2 zheng1 de2 da2 （ yi2 zuo4 「 da2 de2 」）。
- shan4 nan2 zi3 ， ru3 xu1 zhi1 ， xiu1 xing2 （ yi2 zuo4 「 zao1 feng2 」） nan2 de2 si4 jin1 shi2 。
- ruo4 de2 （ yi2 zuo4 「 ji4 yu4 」） chu1 jia1 pi1 lü3 he4 ， you2 ru2 fu2 mu4 zhi2 mang2 gui1 。
- da4 zhang4 fu0 ， xu1 meng3 li4 ， jin3 shu4 shen1 xin1 mo4 rong2 yi4 。
- tang3 neng2 xing2 yuan4 li4 xiang1 fu2 ， jue2 ding4 long2 hua2 qin1 shou4 ji4 。
- （ ri4 ben3 《 xu4 cang2 jing1 》 song4 shi4 zi3 sheng1 、 ru2 you4 bian1 《 shan4 men2 zhu1 zu3 shi1 ji4 song4 》 juan4 xia4 zhi1 xia4 。
- xiao4 yi3 《 da4 zheng4 cang2 》 ben3 ming2 zhu1 hong2 《 zi1 men2 jing3 xun4 》 juan4 er4 。
- er4 shu1 jie1 cheng1 zuo4 zhe3 wei2 「 ci2 en1 da4 shi1 」。
- ）。

## 注释

## 译文

## 赏析
