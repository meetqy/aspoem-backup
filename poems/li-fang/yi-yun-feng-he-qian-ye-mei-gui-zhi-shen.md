---
id: li-fang-yi-yun-feng-he-qian-ye-mei-gui-zhi-shen
title: 依韻奉和千葉玫瑰之什
titlePinyin: yi1 yun4 feng4 he2 qian1 ye4 mei2 gui0 zhi1 shen2
titleSlug: yi-yun-feng-he-qian-ye-mei-gui-zhi-shen
author: 李昉
authorPinyin: li3 fang3
authorSlug: li-fang
dynasty: 唐
dynastyPinyin: tang2
dynastySlug: tang
tags: []
---

## 正文

- 滿檻妖饒甚，皆因暖律催。
- 好憑鶑說意，不假蝶爲媒。
- 带露羞容歛，隨風笑臉迴。
- 去年觀始種，今日見齊開。
- 熠熠燈千炷，熒熒火一堆。
- 濃香蓋天與，碎葉是誰裁。
- 旋爲除芳草，惟愁落綠苔。
- 最宜含細雨，肯使撲輕埃。
- 易賦詩盈軸，難辭酒滿盃。
- 汲泉頻灌溉，買土更封培。
- 銷得邀賓賞，堪教選地栽。
- 醉吟翻悵望，行遶重徘徊。
- 謾對鮮妍色，慚無綺麗才。
- 自憐垂白叟，扶病看花來。

## 拼音

- man3 jian4 yao1 rao2 shen4 ， jie1 yin1 nuan3 lü4 cui1 。
- hao3 ping2 ying1 shuo1 yi4 ， bu4 jia3 die2 wei2 mei2 。
- dai4 lu4 xiu1 rong2 lian3 ， sui2 feng1 xiao4 lian3 hui2 。
- qu4 nian2 guan1 shi3 zhong3 ， jin1 ri4 jian4 qi2 kai1 。
- yi4 yi4 deng1 qian1 zhu4 ， ying2 ying2 huo3 yi4 dui1 。
- nong2 xiang1 gai4 tian1 yu3 ， sui4 ye4 shi4 shui2 cai2 。
- xuan2 wei2 chu2 fang1 cao3 ， wei2 chou2 luo4 lü4 tai2 。
- zui4 yi2 han2 xi4 yu3 ， ken3 shi3 pu1 qing1 ai1 。
- yi4 fu4 shi1 ying2 zhou2 ， nan2 ci2 jiu3 man3 bei1 。
- ji2 quan2 bin1 guan4 gai4 ， mai3 tu3 geng4 feng1 pei2 。
- xiao1 de2 yao1 bin1 shang3 ， kan1 jiao4 xuan3 di4 zai1 。
- zui4 yin2 fan1 chang4 wang4 ， xing2 rao4 zhong4 pai2 huai2 。
- man2 dui4 xian1 yan2 se4 ， can2 wu2 qi3 li2 cai2 。
- zi4 lian2 chui2 bai2 sou3 ， fu2 bing4 kan4 hua1 lai2 。

## 注释

## 译文

## 赏析
