---
id: li-xun-cong-xue-yuan-fa-hui-shi-bao-fu-yi-xuan-de-jing-zi
title: 從薛元法會食保福意軒得徑字
titlePinyin: cong2 xue1 yuan2 fa3 hui4 shi2 bao3 fu2 yi4 xuan1 de2 jing4 zi4
titleSlug: cong-xue-yuan-fa-hui-shi-bao-fu-yi-xuan-de-jing-zi
author: 李薰
authorPinyin: li3 xun1
authorSlug: li-xun
dynasty: 宋
dynastyPinyin: song4
dynastySlug: song
tags: []
---

## 正文

- 春愁醉人心，灑面呼不醒。
- 出門却入門，兀兀度晨暝。
- 昨遊欣有得，水鏡謝磨瑩。
- 豈惟勝紛華，頗復造禪定。
- 君看青雲士，窘步爭捷徑。
- 鏗爾詎舍瑟，硜乎方擊磬。
- 何曾頃刻閑，通夕不遑瞑。
- 彼應疾此固，我亦惡夫佞。
- 人生出處耳，山林與朝廷。
- 遲遲岐路間，去就須審訂。
- 寧爲龜曳涂，勿作馬旋濘。
- 羲馭靡容勒，風船猶可矴。
- 但令尊不空，敢憚室垂罄。
- 更結汗漫遊，後期君速聽。

## 拼音

- chun1 chou2 zui4 ren2 xin1 ， sa3 mian4 hu1 bu4 xing3 。
- chu1 men2 que4 ru4 men2 ， wu4 wu4 du4 chen2 ming2 。
- zuo2 you2 xin1 you3 de2 ， shui3 jing4 xie4 mo2 ying2 。
- qi3 wei2 sheng4 fen1 hua2 ， po1 fu4 zao4 shan4 ding4 。
- jun1 kan4 qing1 yun2 shi4 ， jiong3 bu4 zheng1 jie2 jing4 。
- keng1 er3 ju4 she4 se4 ， keng1 hu1 fang1 ji1 qing4 。
- he2 ceng2 qing3 ke4 xian2 ， tong1 xi1 bu4 huang2 ming2 。
- bi3 ying1 ji2 ci3 gu4 ， wo3 yi4 e4 fu1 ning4 。
- ren2 sheng1 chu1 chu3 er3 ， shan1 lin2 yu3 chao2 ting2 。
- chi2 chi2 qi2 lu4 jian4 ， qu4 jiu4 xu1 shen3 ding4 。
- ning2 wei2 gui1 ye4 tu2 ， wu4 zuo4 ma3 xuan2 ning4 。
- xi1 yu4 mi2 rong2 le4 ， feng1 chuan2 you2 ke3 ding4 。
- dan4 ling4 zun1 bu4 kong1 ， gan3 dan4 shi4 chui2 qing4 。
- geng4 jie2 han4 man4 you2 ， hou4 qi1 jun1 su4 ting1 。

## 注释

## 译文

## 赏析
