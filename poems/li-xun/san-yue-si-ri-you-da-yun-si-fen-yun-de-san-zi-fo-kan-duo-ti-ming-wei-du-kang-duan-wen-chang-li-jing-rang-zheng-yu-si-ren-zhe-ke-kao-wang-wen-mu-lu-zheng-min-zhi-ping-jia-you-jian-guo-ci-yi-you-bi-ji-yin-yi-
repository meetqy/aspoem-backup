---
id: li-xun-san-yue-si-ri-you-da-yun-si-fen-yun-de-san-zi-fo-kan-duo-ti-ming-wei-du-kang-duan-wen-chang-li-jing-rang-zheng-yu-si-ren-zhe-ke-kao-wang-wen-mu-lu-zheng-min-zhi-ping-jia-you-jian-guo-ci-yi-you-bi-ji-yin-yi-shi-ji
title: 三月四日遊大雲寺分韻得三字佛龕多題名韋獨抗段文昌李景讓鄭愚四人者可考王文穆呂正閔治平嘉祐間過此亦有筆迹因以詩記
titlePinyin: san1 yue4 si4 ri4 you2 da4 yun2 si4 fen1 yun4 de2 san1 zi4 fo2 kan1 duo1 ti2 ming2 wei2 du2 kang4 duan4 wen2 chang1 li3 jing3 rang4 zheng4 yu2 si4 ren2 zhe3 ke3 kao3 wang2 wen2 mu4 lü3 zheng4 min3 zhi4 ping2 jia1 you4 jian4 guo4 ci3 yi4 you3 bi3 ji4 yin1 yi3 shi1 ji4
titleSlug: san-yue-si-ri-you-da-yun-si-fen-yun-de-san-zi-fo-kan-duo-ti-ming-wei-du-kang-duan-wen-chang-li-jing-rang-zheng-yu-si-ren-zhe-ke-kao-wang-wen-mu-lu-zheng-min-zhi-ping-jia-you-jian-guo-ci-yi-you-bi-ji-yin-yi-shi-ji
author: 李薰
authorPinyin: li3 xun1
authorSlug: li-xun
dynasty: 唐
dynastyPinyin: tang2
dynastySlug: tang
tags: [] 
---

## 正文

- 野寺依絕壁，化身滿諸龕。
- 後前莽難測，千億紛相參。
- 妙斲謝斤斧，高樓軼烟嵐。
- 旁行栗危棧，俯瞰驚深潭。
- 歲月浸荒老，苔蘚爭封函。
- 亦有好事者，增飭施朱藍。
- 經營定自圖，諜雅奚未暗。
- 款識或可辨，上下試與探。
- 遠徵固寂寞，近取才二三。
- 開元韋庶子，剖符劍之南。
- 咄嗟檀施開，至今爲美談。
- 墨卿少羈窶，節旄晚毿毿。
- 樂和盛家法，國垢猶包含。
- 鄭氏雖世儒，蠻禍竟莫戡。
- 舊相粵冀級，經從各停驂。
- 翰林寵則多，御史德豈慚。
- 數公方盛壯，厥聲實訏覃。
- 紛華竟安在，人壽無彭聃。
- 彼石尚云朽，吾生諒何堪。
- 華前一笑粲，現此優波曇。
- 稽首識歸處，徑欲投佩簪。
- 蠢蠢誰汝縛，竊食如春蠶。
- 祓除偶辰巳，風景清且酣。
- 相引著勝地，佛日况可貪。
- 敢誇一醉富，庶解憂心惔。
- 因歌以記之，放筆書僧菴。

## 拼音

- ye3 si4 yi1 jue2 bi4 ， hua4 shen1 man3 zhu1 kan1 。
- hou4 qian2 mang3 nan2 ce4 ， qian1 yi4 fen1 xiang1 can1 。
- miao4 zhuo2 xie4 jin1 fu3 ， gao1 lou2 yi4 yan1 lan2 。
- pang2 xing2 li4 wei1 zhan4 ， fu3 kan4 jing1 shen1 tan2 。
- sui4 yue4 jin4 huang1 lao3 ， tai2 xian3 zheng1 feng1 han2 。
- yi4 you3 hao4 shi4 zhe3 ， zeng1 chi4 shi1 zhu1 lan2 。
- jing1 ying2 ding4 zi4 tu2 ， die2 ya3 xi1 wei4 an4 。
- kuan3 shi2 huo4 ke3 bian4 ， shang4 xia4 shi4 yu3 tan4 。
- yuan3 zhi3 gu4 ji4 mo4 ， jin4 qu3 cai2 er4 san1 。
- kai1 yuan2 wei2 shu4 zi3 ， pou1 fu2 jian4 zhi1 nan2 。
- duo1 jie1 tan2 shi1 kai1 ， zhi4 jin1 wei2 mei3 tan2 。
- mo4 qing1 shao3 ji1 ju4 ， jie2 mao2 wan3 san1 san1 。
- le4 he2 sheng4 jia1 fa3 ， guo2 gou4 you2 bao1 han2 。
- zheng4 shi4 sui1 shi4 ru2 ， man2 huo4 jing4 mo4 kan1 。
- jiu4 xiang1 yue4 ji4 ji2 ， jing1 cong2 ge4 ting2 can1 。
- han4 lin2 chong3 ze2 duo1 ， yu4 shi3 de2 qi3 can2 。
- shu4 gong1 fang1 sheng4 zhuang4 ， jue2 sheng1 shi2 xu1 qin2 。
- fen1 hua2 jing4 an1 zai4 ， ren2 shou4 wu2 peng2 dan1 。
- bi3 shi2 shang4 yun2 xiu3 ， wu2 sheng1 liang4 he2 kan1 。
- hua2 qian2 yi2 xiao4 can4 ， xian4 ci3 you1 bo1 tan2 。
- qi3 shou3 shi2 gui1 chu3 ， jing4 yu4 tou2 pei4 zan1 。
- chun3 chun3 shui2 ru3 fu4 ， qie4 shi2 ru2 chun1 can2 。
- fu2 chu2 ou3 chen2 si4 ， feng1 jing3 qing1 qie3 han1 。
- xiang1 yin3 zhu4 sheng4 di4 ， fo2 ri4 kuang4 ke3 tan1 。
- gan3 kua1 yi2 zui4 fu4 ， shu4 jie3 you1 xin1 dan4 。
- yin1 ge1 yi3 ji4 zhi1 ， fang4 bi3 shu1 seng1 an1 。

## 注释

## 译文

## 赏析
