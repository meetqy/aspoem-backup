---
id: li-xun-bing-yin-sui-qiu-zai-di-chang-song-feng-deng-ci-shi-ru-cheng-zuo-shi-ji-yi-shi-shi
title: 丙寅歲秋再抵長松奉等慈師入城作詩記一時事
titlePinyin: bing3 yin2 sui4 qiu1 zai4 di3 chang2 song1 feng4 deng3 ci2 shi1 ru4 cheng2 zuo4 shi1 ji4 yi4 shi2 shi4
titleSlug: bing-yin-sui-qiu-zai-di-chang-song-feng-deng-ci-shi-ru-cheng-zuo-shi-ji-yi-shi-shi
author: 李薰
authorPinyin: li3 xun1
authorSlug: li-xun
dynasty: 唐
dynastyPinyin: tang2
dynastySlug: tang
tags: [] 
---

## 正文

- 前來送師歸，今日迎師去。
- 送迎我何勞，師乃困行路。
- 天公將歸誰尤，耗斁此下土。
- 一水禍未忘，旱勢復如許。
- 小民惟怨咨，惜莫知其故。
- 徑須憑佛力，庶可回帝怒。
- 自憐操持約，一念寄香縷。
- 氤氳才上徹，雲色暗窗戶。
- 數聲跳珠急，忽已忘處所。
- 老僧笑謂我，水旱要有數。
- 德非與天通，造請輒違拒。
- 官豈真德人，天意遽相與。
- 更看鞭雷公，滂沛逐飛馭。
- 定身固如如，未始間行住。
- 抗走不少停，政恐塵埃污。
- 傾心太平日，十五一風雨。
- 官既罷迎送，師亦得安處。
- 我聞低頭謝，勤爾相誨語。
- 作詩書長松，來者尚有取。

## 拼音

- qian2 lai2 song4 shi1 gui1 ， jin1 ri4 ying2 shi1 qu4 。
- song4 ying2 wo3 he2 lao2 ， shi1 nai3 kun4 xing2 lu4 。
- tian1 gong1 jiang1 gui1 shui2 you2 ， hao4 yi4 ci3 xia4 tu3 。
- yi4 shui3 huo4 wei4 wang4 ， han4 shi4 fu4 ru2 xu1 。
- xiao3 min2 wei2 yuan4 zi1 ， xi1 mo4 zhi1 qi2 gu4 。
- jing4 xu1 ping2 fo2 li4 ， shu4 ke3 hui2 di4 nu4 。
- zi4 lian2 cao1 chi2 yue1 ， yi2 nian4 ji4 xiang1 lü3 。
- yin1 yun1 cai2 shang4 che4 ， yun2 se4 an4 chuang1 hu4 。
- shu4 sheng1 tiao4 zhu1 ji2 ， hu1 yi3 wang4 chu3 suo3 。
- lao3 seng1 xiao4 wei4 wo3 ， shui3 han4 yao4 you3 shu4 。
- de2 fei1 yu3 tian1 tong1 ， zao4 qing3 zhe2 wei2 ju4 。
- guan1 qi3 zhen1 de2 ren2 ， tian1 yi4 ju4 xiang1 yu3 。
- geng4 kan4 bian1 lei2 gong1 ， pang1 pei4 zhu2 fei1 yu4 。
- ding4 shen1 gu4 ru2 ru2 ， wei4 shi3 jian4 xing2 zhu4 。
- kang4 zou3 bu4 shao3 ting2 ， zheng4 kong3 chen2 ai1 wu1 。
- qing1 xin1 tai4 ping2 ri4 ， shi2 wu3 yi4 feng1 yu3 。
- guan1 ji4 ba4 ying2 song4 ， shi1 yi4 de2 an1 chu3 。
- wo3 wen2 di1 tou2 xie4 ， qin2 er3 xiang1 hui4 yu3 。
- zuo4 shi1 shu1 chang2 song1 ， lai2 zhe3 shang4 you3 qu3 。

## 注释

## 译文

## 赏析
