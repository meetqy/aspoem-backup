---
id: li-xun-shi-wu-ri-tong-deng-da-ci-si-lou-de-yuan-zi
title: 十五日同登大慈寺樓得遠字
titlePinyin: shi2 wu3 ri4 tong2 deng1 da4 ci2 si4 lou2 de2 yuan3 zi4
titleSlug: shi-wu-ri-tong-deng-da-ci-si-lou-de-yuan-zi
author: 李薰
authorPinyin: li3 xun1
authorSlug: li-xun
dynasty: 宋
dynastyPinyin: song4
dynastySlug: song
tags: []
---

## 正文

- 重樓得雲氣深穩，戶牖誰能發關鍵。
- 樓下輪蹄渙散馳，行人一顧不容返。
- 好遊獨是我輩閒，褰衣直上相推挽。
- 層軒危檻倚欲遍，更假胡床同息偃。
- 西南繁會惟此都，昔號富饒今已損。
- 填城華屋故依然，孰爲君王愛基本。
- 茫茫八表聊縱目，情知日近長安遠。
- 白雲浩蕩飛鳥沒，玉笙凄凉紅紛晚。
- 梁王吹臺得李杜，黄公酒壚醉嵇阮。
- 高峰千載凜莫攀，與世相濁徒混混。
- 荷衣蕙带芙蓉裳，野服猶堪敵華衮。
- 去梯熟復共君謀，殺馬毀車從此遁。

## 拼音

- zhong4 lou2 de2 yun2 qi4 shen1 wen3 ， hu4 you3 shui2 neng2 fa1 guan1 jian4 。
- lou2 xia4 lun2 ti2 huan4 san4 chi2 ， xing2 ren2 yi2 gu4 bu4 rong2 fan3 。
- hao3 you2 du2 shi4 wo3 bei4 xian2 ， qian1 yi1 zhi2 shang4 xiang1 tui1 wan3 。
- ceng2 xuan1 wei1 jian4 yi3 yu4 bian4 ， geng4 jia3 hu2 chuang2 tong2 xi1 yan3 。
- xi1 nan2 fan2 hui4 wei2 ci3 dou1 ， xi1 hao4 fu4 rao2 jin1 yi3 sun3 。
- tian2 cheng2 hua2 wu1 gu4 yi1 ran2 ， shu2 wei2 jun1 wang2 ai4 ji1 ben3 。
- mang2 mang2 ba1 biao3 liao2 zong4 mu4 ， qing2 zhi1 ri4 jin4 chang2 an1 yuan3 。
- bai2 yun2 hao4 dang4 fei1 niao3 mei2 ， yu4 sheng1 qi1 liang2 hong2 fen1 wan3 。
- liang2 wang2 chui1 tai2 de2 li3 du4 ， huang2 gong1 jiu3 lu2 zui4 ji1 ruan3 。
- gao1 feng1 qian1 zai4 lin3 mo4 pan1 ， yu3 shi4 xiang4 zhuo2 tu2 hun4 hun0 。
- he2 yi1 hui4 dai4 fu2 rong2 shang0 ， ye3 fu2 you2 kan1 di2 hua2 gun3 。
- qu4 ti1 shu2 fu4 gong4 jun1 mou2 ， sha1 ma3 hui3 ju1 cong2 ci3 dun4 。

## 注释

## 译文

## 赏析
