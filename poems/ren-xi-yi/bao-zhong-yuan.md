---
id: ren-xi-yi-bao-zhong-yuan
title: 寶鍾院
titlePinyin: bao3 zhong1 yuan4
titleSlug: bao-zhong-yuan
author: 任希夷
authorPinyin: ren4 xi1 yi2
authorSlug: ren-xi-yi
dynasty: 宋
dynastyPinyin: song4
dynastySlug: song
tags: []
---

## 正文

- 九江淵輪彭蠡東，江濆上下懸石鍾。
- 洪爐大冶見奇怪，千仞硉矹雲濤衝。
- 旁羅簨虡萬石從，側立跂行勢飛動。
- 螭蟠蛇結增層崖，神剜鬼劃森幽洞。
- 有如萬鈞陳未央，猛獸怒翅將騰驤。
- 豈同九耳豐山上，欲鳴猶待天雨霜。
- 南音函胡北清越，未許人人盡幽絕。
- 小聲鏜鞳大噌𠴈，留與坡仙汎明月。
- 長風巨浪相吐吞，金鏞自奏天然聲。
- 非雷非霆中清濁，龍淵蛟窟驚鏗鍧。
- 獻子歌鍾景無射，千載寥寥聲寂寂。
- 此石長留天地間，海若馮夷能拊擊。

## 拼音

- jiu3 jiang1 yuan1 lun2 peng2 li2 dong1 ， jiang1 pen1 shang4 xia4 xuan2 shi2 zhong1 。
- hong2 lu2 da4 ye3 jian4 qi2 guai4 ， qian1 ren4 lu4 wu4 yun2 tao1 chong1 。
- pang2 luo2 sun3 ju4 wan4 shi2 cong2 ， ce4 li4 qi2 xing2 shi4 fei1 dong4 。
- chi1 pan2 she2 jie2 zeng1 ceng2 ya2 ， shen2 wan1 gui3 hua2 sen1 you1 dong4 。
- you3 ru2 wan4 jun1 chen2 wei4 yang1 ， meng3 shou4 nu4 chi4 jiang1 teng2 xiang1 。
- qi3 tong2 jiu3 er3 feng1 shan1 shang4 ， yu4 ming2 you2 dai4 tian1 yu3 shuang1 。
- nan2 yin1 han2 hu2 bei3 qing1 yue4 ， wei4 xu1 ren2 ren2 jin4 you1 jue2 。
- xiao3 sheng1 tang1 ta4 da4 ceng1 𠴈， liu2 yu3 po1 xian1 fan4 ming2 yue4 。
- chang2 feng1 ju4 lang4 xiang1 tu3 tun1 ， jin1 yong1 zi4 zou4 tian1 ran2 sheng1 。
- fei1 lei2 fei1 ting2 zhong1 qing1 zhuo2 ， long2 yuan1 jiao1 ku1 jing1 keng1 hong1 。
- xian4 zi3 ge1 zhong1 jing3 wu2 she4 ， qian1 zai4 liao2 liao2 sheng1 ji4 ji4 。
- ci3 shi2 chang2 liu2 tian1 di4 jian4 ， hai3 ruo4 feng2 yi2 neng2 fu3 ji1 。

## 注释

## 译文

## 赏析
