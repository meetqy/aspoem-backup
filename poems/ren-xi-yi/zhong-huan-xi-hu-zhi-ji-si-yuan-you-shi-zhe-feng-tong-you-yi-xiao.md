---
id: ren-xi-yi-zhong-huan-xi-hu-zhi-ji-si-yuan-you-shi-zhe-feng-tong-you-yi-xiao
title: 中澣西湖之集斯遠有詩輒奉同遊一笑
titlePinyin: zhong1 huan4 xi1 hu2 zhi1 ji2 si1 yuan3 you3 shi1 zhe2 feng4 tong2 you2 yi2 xiao4
titleSlug: zhong-huan-xi-hu-zhi-ji-si-yuan-you-shi-zhe-feng-tong-you-yi-xiao
author: 任希夷
authorPinyin: ren4 xi1 yi2
authorSlug: ren-xi-yi
dynasty: 宋
dynastyPinyin: song4
dynastySlug: song
tags: []
---

## 正文

- 志士不厭朝市喧，幽人終愛山林靜。
- 一生遑遑爲斗食，匪石有懷徒烱烱。
- 今朝結客來西湖，翛然會心塵慮屏。
- 珠宮貝闕同天遊，閬風玄圃非人境。
- 留連山色即傳觴，眷戀柳陰還繫艇。
- 諸公湖海氣不除，萬里昂昂羽毛整。
- 豈但笑語同娛嬉，正須樂石相箴警。
- 東坡仙去今幾時，寥落風煙誰與領。
- 浪言夏日如許長，樂哉未央等俄頃。
- 不堪歸騎催入關，清夢猶應在雲嶺。

## 拼音

- zhi4 shi4 bu2 yan4 chao2 shi4 xuan1 ， you1 ren2 zhong1 ai4 shan1 lin2 jing4 。
- yi4 sheng1 huang2 huang2 wei2 dou4 shi2 ， fei3 shi2 you3 huai2 tu2 jiong3 jiong3 。
- jin1 chao2 jie2 ke4 lai2 xi1 hu2 ， xiao1 ran2 hui4 xin1 chen2 lü4 ping2 。
- zhu1 gong1 bei4 que4 tong2 tian1 you2 ， lang4 feng1 xuan2 pu3 fei1 ren2 jing4 。
- liu2 lian2 shan1 se4 ji2 chuan2 shang1 ， juan4 lian4 liu3 yin1 huan2 xi4 ting3 。
- zhu1 gong1 hu2 hai3 qi4 bu4 chu2 ， wan4 li3 ang2 ang2 yu3 mao2 zheng3 。
- qi3 dan4 xiao4 yu3 tong2 yu2 xi1 ， zheng4 xu1 le4 shi2 xiang1 zhen1 jing3 。
- dong1 po1 xian1 qu4 jin1 ji1 shi2 ， liao2 luo4 feng1 yan1 shui2 yu3 ling3 。
- lang4 yan2 xia4 ri4 ru2 xu1 chang2 ， le4 zai1 wei4 yang1 deng3 e2 qing3 。
- bu4 kan1 gui1 qi2 cui1 ru4 guan1 ， qing1 meng4 you2 ying1 zai4 yun2 ling3 。

## 注释

## 译文

## 赏析
