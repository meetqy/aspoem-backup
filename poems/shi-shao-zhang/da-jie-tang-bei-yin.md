---
id: shi-shao-zhang-da-jie-tang-bei-yin
title: 大節堂碑引
titlePinyin: da4 jie2 tang2 bei1 yin3
titleSlug: da-jie-tang-bei-yin
author: 時少章
authorPinyin: shi2 shao3 zhang1
authorSlug: shi-shao-zhang
dynasty: 宋
dynastyPinyin: song4
dynastySlug: song
tags: []
---

## 正文

- 天降疢疾殄我民，鴟鶹奮怒豺虎獰。
- 掩道赤鴉蔽陽精，夜羅鬼火塞要津。
- 當塗大吏腰纏金，撓膕稽顙泪滿膺。
- 嗢咿軟語若稚嬰，欺賣宗祏傾皇靈。
- 有勇三子心稜稜，扳弧援甲憑孤城。
- 城頺兵折氣益振，目光如炬鑠成羣。
- 或從辟雍曳長紳，欲拄八極遮帝輧。
- 有偉三子辭轟轟，危立高駡聲吐霆。
- 頸血濺天天爲昏，斷屍峙立不仆傾。
- 神扶鬼挾赫可驚，坐朝不與燕不賓。
- 寸武不踏黄金屏，性忠內發孰使令。
- 英氣挺挺曠古今，朅來柯山訪厥孫。
- 彷彿毅狀衝杳冥，築堂泮宇夐深明。
- 悲風苦雨凄棘林，魂兮來歸肅泠泠。
- 寥哉曠宇疇非臣，登茲堂兮企風神。
- 鬚毛磔立心膽森，勿俾三子專修名。

## 拼音

- tian1 jiang4 chen4 ji2 tian3 wo3 min2 ， chi1 liu2 fen4 nu4 chai2 hu3 ning2 。
- yan3 dao4 chi4 ya1 bi4 yang2 jing1 ， ye4 luo2 gui3 huo3 sai1 yao4 jin1 。
- dang1 tu2 da4 li4 yao1 chan2 jin1 ， nao2 guo2 ji1 sang3 lei4 man3 ying1 。
- wa4 yi1 ruan3 yu3 ruo4 zhi4 ying1 ， qi1 mai4 zong1 shi2 qing1 huang2 ling2 。
- you3 yong3 san1 zi3 xin1 leng2 leng2 ， ban1 hu2 yuan2 jia3 ping2 gu1 cheng2 。
- cheng2 tui2 bing1 zhe2 qi4 yi4 zhen4 ， mu4 guang1 ru2 ju4 shuo4 cheng2 qun2 。
- huo4 cong2 pi4 yong1 ye4 chang2 shen1 ， yu4 zhu3 ba1 ji2 zhe1 di4 ping2 。
- you3 wei3 san1 zi3 ci2 hong1 hong1 ， wei1 li4 gao1 ma4 sheng1 tu3 ting2 。
- jing3 xue4 jian4 tian1 tian1 wei2 hun1 ， duan4 shi1 zhi4 li4 bu4 pu2 qing1 。
- shen2 fu2 gui3 xie2 he4 ke3 jing1 ， zuo4 chao2 bu4 yu3 yan4 bu4 bin1 。
- cun4 wu3 bu2 ta4 huang2 jin1 ping2 ， xing4 zhong1 nei4 fa1 shu2 shi3 ling4 。
- ying1 qi4 ting3 ting3 kuang4 gu3 jin1 ， qie4 lai2 ke1 shan1 fang3 jue2 sun1 。
- pang2 fu2 yi4 zhuang4 chong1 yao3 ming2 ， zhu4 tang2 pan4 yu3 xuan4 shen1 ming2 。
- bei1 feng1 ku3 yu3 qi1 ji2 lin2 ， hun2 xi1 lai2 gui1 su4 ling2 ling2 。
- liao2 zai1 kuang4 yu3 chou2 fei1 chen2 ， deng1 zi1 tang2 xi1 qi3 feng1 shen2 。
- xu1 mao2 zhe2 li4 xin1 dan3 sen1 ， wu4 bi3 san1 zi3 zhuan1 xiu1 ming2 。

## 注释

## 译文

## 赏析
