---
id: li-zhou-shuang-gui-lian-ju
title: 雙檜聯句
titlePinyin: shuang1 gui4 lian2 ju4
titleSlug: shuang-gui-lian-ju
author: 李周
authorPinyin: li3 zhou1
authorSlug: li-zhou
dynasty: 宋
dynastyPinyin: song4
dynastySlug: song
tags: []
---

## 正文

- 古宇列雙檜，森鬰欹檐角。
- 高幹若偃蓋，低枝羅翠幄。
- 葉硬攢猬毛，子圓如雀殻。
- 盤根雖輪囷，呈才終卓犖。
- 枯冬傲霜雪，炎夏宜雨雹。
- 蒼皮繞龍蛇，危巔巢鸑鷟。
- 歲寒知後凋，清風到先覺。
- 月涵煙影孤，雨溜苔蘚駁。
- 願逢繁輅用，勿使爲榱桷。
- 春姿筆工偷，風韵溪虎學。
- 松筠比節操，蟲鳥敢蠹啄。
- 黛色晚山分，清香朝露濯。
- 桃李耻妖饒，椅梧羞齷齪。
- 俗名强雌雄，奇勝重古樸。
- 氣勢已千尋，栽培從一握。
- 五松慚忝位，秦封受殊渥。

## 拼音

- gu3 yu3 lie4 shuang1 gui4 ， sen1 yu4 qi1 yan2 jiao3 。
- gao1 gan4 ruo4 yan3 gai4 ， di1 zhi1 luo2 cui4 wo4 。
- ye4 ying4 zan3 wei4 mao2 ， zi3 yuan2 ru2 que4 qiao4 。
- pan2 gen1 sui1 lun2 qun1 ， cheng2 cai2 zhong1 zhuo2 luo4 。
- ku1 dong1 ao4 shuang1 xue3 ， yan2 xia4 yi2 yu3 bao2 。
- cang1 pi2 rao4 long2 she2 ， wei1 dian1 chao2 yue4 zhuo2 。
- sui4 han2 zhi1 hou4 diao1 ， qing1 feng1 dao4 xian1 jue2 。
- yue4 han2 yan1 ying3 gu1 ， yu3 liu1 tai2 xian3 bo2 。
- yuan4 feng2 fan2 lu4 yong4 ， wu4 shi3 wei2 cui1 jue2 。
- chun1 zi1 bi3 gong1 tou1 ， feng1 yun4 xi1 hu3 xue2 。
- song1 yun2 bi3 jie2 cao1 ， chong2 niao3 gan3 du4 zhuo2 。
- dai4 se4 wan3 shan1 fen1 ， qing1 xiang1 zhao1 lu4 zhuo2 。
- tao2 li3 chi3 yao1 rao2 ， yi3 wu2 xiu1 wo4 chuo4 。
- su2 ming2 qiang2 ci2 xiong2 ， qi2 sheng4 zhong4 gu3 pu3 。
- qi4 shi4 yi3 qian1 xun2 ， zai1 pei2 cong2 yi2 wo4 。
- wu3 song1 can2 tian3 wei4 ， qin2 feng1 shou4 shu1 wo4 。

## 注释

## 译文

## 赏析
