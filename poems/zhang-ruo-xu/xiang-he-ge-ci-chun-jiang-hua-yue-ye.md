---
id: zhang-ruo-xu-xiang-he-ge-ci-chun-jiang-hua-yue-ye
title: 相和歌辭 春江花月夜
titlePinyin: xiang1 he2 ge1 ci2   chun1 jiang1 hua1 yue4 ye4
titleSlug: xiang-he-ge-ci-chun-jiang-hua-yue-ye
author: 張若虛
authorPinyin: zhang1 ruo4 xu1
authorSlug: zhang-ruo-xu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 春江潮水連海平，海上明月共潮生。
- 灩灩隨波千萬里，何處春江無月明？
- 江流宛轉遶芳甸，月照花林皆似霰。
- 空裏流霜不覺飛，汀上白沙看不見。
- 江天一色無纖塵，皎皎空中孤月輪。
- 江畔何人初見月？江月何年初照人？
- 人生代代無窮已，江月年年望相似。
- 不知江月待何人，但見長江送流水。
- 白雲一片去悠悠，青楓浦上不勝愁。
- 誰家今夜扁舟子，何處相思明月樓？
- 可憐樓上月裴回，應照離人妝鏡臺。
- 玉戶簾中卷不去，擣衣砧上拂還來。
- 此時相望不相聞，願逐月華流照君。
- 鴻雁長飛光不度，魚龍潛躍水成文。
- 昨夜閑潭夢落花，可憐春半不還家。
- 江水流春去欲盡，江潭落月復西斜。
- 斜月沈沈藏海霧，碣石瀟湘無限路。
- 不知乘月幾人歸，落月搖情滿江樹。

## 拼音

- chun1 jiang1 chao2 shui3 lian2 hai3 ping2 ， hai3 shang4 ming2 yue4 gong4 chao2 sheng1 。
- yan4 yan4 sui2 bo1 qian1 wan4 li3 ， he2 chu3 chun1 jiang1 wu2 yue4 ming2 ？
- jiang1 liu2 wan3 zhuan3 rao4 fang1 dian4 ， yue4 zhao4 hua1 lin2 jie1 si4 xian4 。
- kong1 li3 liu2 shuang1 bu4 jue2 fei1 ， ting1 shang4 bai2 sha1 kan4 bu2 jian4 。
- jiang1 tian1 yi2 se4 wu2 xian1 chen2 ， jiao3 jiao3 kong1 zhong1 gu1 yue4 lun2 。
- jiang1 pan4 he2 ren2 chu1 jian4 yue4 ？ jiang1 yue4 he2 nian2 chu1 zhao4 ren2 ？
- ren2 sheng1 dai4 dai4 wu2 qiong2 yi3 ， jiang1 yue4 nian2 nian2 wang4 xiang1 si4 。
- bu4 zhi1 jiang1 yue4 dai4 he2 ren2 ， dan4 jian4 chang2 jiang1 song4 liu2 shui3 。
- bai2 yun2 yi2 pian4 qu4 you1 you1 ， qing1 feng1 pu3 shang4 bu2 sheng4 chou2 。
- shui2 jia1 jin1 ye4 pian1 zhou1 zi3 ， he2 chu3 xiang1 si1 ming2 yue4 lou2 ？
- ke3 lian2 lou2 shang4 yue4 pei2 hui2 ， ying1 zhao4 li2 ren2 zhuang1 jing4 tai2 。
- yu4 hu4 lian2 zhong1 juan4 bu2 qu4 ， dao3 yi1 zhen1 shang4 fu2 huan2 lai2 。
- ci3 shi2 xiang1 wang4 bu4 xiang1 wen2 ， yuan4 zhu2 yue4 hua2 liu2 zhao4 jun1 。
- hong2 yan4 chang2 fei1 guang1 bu2 du4 ， yu2 long2 qian2 yue4 shui3 cheng2 wen2 。
- zuo2 ye4 xian2 tan2 meng4 luo4 hua1 ， ke3 lian2 chun1 ban4 bu4 huan2 jia1 。
- jiang1 shui3 liu2 chun1 qu4 yu4 jin4 ， jiang1 tan2 luo4 yue4 fu4 xi1 xie2 。
- xie2 yue4 shen3 shen3 cang2 hai3 wu4 ， jie2 shi2 xiao1 xiang1 wu2 xian4 lu4 。
- bu4 zhi1 cheng2 yue4 ji1 ren2 gui1 ， luo4 yue4 yao2 qing2 man3 jiang1 shu4 。

## 注释

## 译文

## 赏析
