---
id: sun-xie-jin-jing-shan
title: 金精山
titlePinyin: jin1 jing1 shan1
titleSlug: jin-jing-shan
author: 孫勰
authorPinyin: sun1 xie2
authorSlug: sun-xie
dynasty: 宋
dynastyPinyin: song4
dynastySlug: song
tags: []
---

## 正文

- 多病厭凡垢，思欲求道真。
- 金精古福地，中有超世人。
- 駕言從之遊，洗我千劫塵。
- 洞門無扃鎖，松竹四時春。
- 泉聲散風韵，珩珮若有聞。
- 九微何燿煜，百和方氤氳。
- 稽首願乞靈，縹緲如相親。
- 至妙非言說，蕭然清吾神。
- 大道本自然，一悟不在勤。
- 逍遥此岩下，當自觀其身。

## 拼音

- duo1 bing4 yan4 fan2 gou4 ， si1 yu4 qiu2 dao4 zhen1 。
- jin1 jing1 gu3 fu2 di4 ， zhong1 you3 chao1 shi4 ren2 。
- jia4 yan2 cong2 zhi1 you2 ， xi3 wo3 qian1 jie2 chen2 。
- dong4 men2 wu2 jiong1 suo3 ， song1 zhu2 si4 shi2 chun1 。
- quan2 sheng1 san4 feng1 yun4 ， heng2 pei4 ruo4 you3 wen2 。
- jiu3 wei1 he2 yao4 yu4 ， bai3 he2 fang1 yin1 yun1 。
- qi3 shou3 yuan4 qi3 ling2 ， piao3 miao3 ru2 xiang1 qin1 。
- zhi4 miao4 fei1 yan2 shuo1 ， xiao1 ran2 qing1 wu2 shen2 。
- da4 dao4 ben3 zi4 ran2 ， yi2 wu4 bu2 zai4 qin2 。
- xiao1 yao2 ci3 yan2 xia4 ， dang1 zi4 guan1 qi2 shen1 。

## 注释

## 译文

## 赏析
