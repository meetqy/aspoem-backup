---
id: jiang-te-li-fu-pan-shu-jie-jie-shan-lou
title: 賦潘叔玠皆山樓
titlePinyin: fu4 pan1 shu1 jie4 jie1 shan1 lou2
titleSlug: fu-pan-shu-jie-jie-shan-lou
author: 姜特立
authorPinyin: jiang1 te4 li4
authorSlug: jiang-te-li
dynasty: 宋
dynastyPinyin: song4
dynastySlug: song
tags: []
---

## 正文

- 環滁皆名山，正以醉翁重。
- 翁時方在郡，朱墨猶遮擁。
- 君今建斯樓，再食祠官俸。
- 雅契醉翁心，而無醉翁冗。
- 看山應更真，物物皆浄供。
- 便尋廬霍期，莫作京洛夢。
- 只恐難久閒，移文北山諷。
- 願堅仁者守，用靜以觀動。

## 拼音

- huan2 chu2 jie1 ming2 shan1 ， zheng4 yi3 zui4 weng1 zhong4 。
- weng1 shi2 fang1 zai4 jun4 ， zhu1 mo4 you2 zhe1 yong1 。
- jun1 jin1 jian4 si1 lou2 ， zai4 shi2 ci2 guan1 feng4 。
- ya3 qi4 zui4 weng1 xin1 ， er2 wu2 zui4 weng1 rong3 。
- kan4 shan1 ying1 geng4 zhen1 ， wu4 wu4 jie1 jing4 gong4 。
- bian4 xun2 lu2 huo4 qi1 ， mo4 zuo4 jing1 luo4 meng4 。
- zhi3 kong3 nan2 jiu3 xian2 ， yi2 wen2 bei3 shan1 feng3 。
- yuan4 jian1 ren2 zhe3 shou3 ， yong4 jing4 yi3 guan1 dong4 。

## 注释

## 译文

## 赏析
