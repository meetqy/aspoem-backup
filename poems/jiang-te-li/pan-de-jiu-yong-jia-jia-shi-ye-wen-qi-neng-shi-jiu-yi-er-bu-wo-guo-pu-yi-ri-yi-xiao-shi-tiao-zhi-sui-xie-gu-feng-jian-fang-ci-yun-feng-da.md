---
id: jiang-te-li-pan-de-jiu-yong-jia-jia-shi-ye-wen-qi-neng-shi-jiu-yi-er-bu-wo-guo-pu-yi-ri-yi-xiao-shi-tiao-zhi-sui-xie-gu-feng-jian-fang-ci-yun-feng-da
title: 潘德久永嘉佳士也聞其能詩久矣而不我過僕一日以小詩挑之遂携古風見訪次韵奉答
titlePinyin: pan1 de2 jiu3 yong3 jia1 jia1 shi4 ye3 wen2 qi2 neng2 shi1 jiu3 yi3 er2 bu4 wo3 guo4 pu2 yi2 ri4 yi3 xiao3 shi1 tiao1 zhi1 sui4 xie2 gu3 feng1 jian4 fang3 ci4 yun4 feng4 da2
titleSlug: pan-de-jiu-yong-jia-jia-shi-ye-wen-qi-neng-shi-jiu-yi-er-bu-wo-guo-pu-yi-ri-yi-xiao-shi-tiao-zhi-sui-xie-gu-feng-jian-fang-ci-yun-feng-da
author: 姜特立
authorPinyin: jiang1 te4 li4
authorSlug: jiang-te-li
dynasty: 宋
dynastyPinyin: song4
dynastySlug: song
tags: []
---

## 正文

- 聞名渴見面，未合長相思。
- 紛紛數來人，誰契此心期。
- 識公恨不早，委刺方嫌遲。
- 正欲我輩人，共此一段奇。
- 良賈雖深藏，有寶人得知。
- 被褐既懷玉，脫囊可無錐。
- 聊將一縷麻，換此五色絲。
- 曲意相假借，仁衷恕嘲嗤。
- 子懷諒已伸，我慚亦自貽。
- 此道久凋喪，相從當在茲。

## 拼音

- wen2 ming2 ke3 jian4 mian4 ， wei4 he2 chang2 xiang1 si1 。
- fen1 fen1 shu4 lai2 ren2 ， shui2 qi4 ci3 xin1 qi1 。
- shi2 gong1 hen4 bu4 zao3 ， wei3 ci4 fang1 xian2 chi2 。
- zheng4 yu4 wo3 bei4 ren2 ， gong4 ci3 yi2 duan4 qi2 。
- liang2 jia3 sui1 shen1 cang2 ， you3 bao3 ren2 de2 zhi1 。
- bei4 he4 ji4 huai2 yu4 ， tuo1 nang2 ke3 wu2 zhui1 。
- liao2 jiang1 yi4 lü3 ma2 ， huan4 ci3 wu3 se4 si1 。
- qu1 yi4 xiang1 jia3 jie4 ， ren2 zhong1 shu4 chao2 chi1 。
- zi3 huai2 liang4 yi3 shen1 ， wo3 can2 yi4 zi4 yi2 。
- ci3 dao4 jiu3 diao1 sang1 ， xiang1 cong2 dang1 zai4 zi1 。

## 注释

## 译文

## 赏析
