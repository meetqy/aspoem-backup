---
id: jiang-te-li-gan-wu
title: 感物
titlePinyin: gan3 wu4
titleSlug: gan-wu
author: 姜特立
authorPinyin: jiang1 te4 li4
authorSlug: jiang-te-li
dynasty: 宋
dynastyPinyin: song4
dynastySlug: song
tags: []
---

## 正文

- 四時有代謝，卉物互相踰。
- 紅者方蕊萼，白者已芬敷。
- 人生一氣中，不出造化爐。
- 乘除無了時，逝者如斯夫。
- 願作澗松老，莫作朝菌枯。
- 壽夭又在天，顔跖歸一途。
- 爲顔不爲跖，趣向各異殊。
- 已矣勿復言，有酒且驩娛。

## 拼音

- si4 shi2 you3 dai4 xie4 ， hui4 wu4 hu4 xiang1 yu2 。
- hong2 zhe3 fang1 rui3 e4 ， bai2 zhe3 yi3 fen1 fu1 。
- ren2 sheng1 yi2 qi4 zhong1 ， bu4 chu1 zao4 hua4 lu2 。
- cheng2 chu2 wu2 le0 shi2 ， shi4 zhe3 ru2 si1 fu1 。
- yuan4 zuo4 jian4 song1 lao3 ， mo4 zuo4 chao2 jun1 ku1 。
- shou4 yao1 you4 zai4 tian1 ， yan2 zhi2 gui1 yi4 tu2 。
- wei2 yan2 bu4 wei2 zhi2 ， qu4 xiang4 ge4 yi4 shu1 。
- yi3 yi3 wu4 fu4 yan2 ， you3 jiu3 qie3 huan1 yu2 。

## 注释

## 译文

## 赏析
