---
id: jiang-te-li-yu-fang-dao-wang-shi-shan-pu-mu-dan-shao-yao-sheng-kai-fu-chang-ju
title: 余方悼亡適山圃牡丹芍藥盛開賦長句
titlePinyin: yu2 fang1 dao4 wang2 shi4 shan1 pu3 mu3 dan1 shao2 yao4 sheng4 kai1 fu4 chang2 ju4
titleSlug: yu-fang-dao-wang-shi-shan-pu-mu-dan-shao-yao-sheng-kai-fu-chang-ju
author: 姜特立
authorPinyin: jiang1 te4 li4
authorSlug: jiang-te-li
dynasty: 宋
dynastyPinyin: song4
dynastySlug: song
tags: []
---

## 正文

- 白巾對紅艷，哀樂自不同。
- 緬彼古之人，拔去禮法中。
- 親喪至嘔血，悲涕固無從。
- 不哭即飲酒，陶然醉爲鄉。
- 吾愛蒙莊子，鼓盆歌慨慷。
- 吾笑潘河陽，忍淚賦悼亡。
- 自古皆有死，生滅固其常。
- 生也根一氣，死焉歸渺茫。
- 鍾情雖我輩，達節聖所臧。
- 且日飲無何，久久永相忘。

## 拼音

- bai2 jin1 dui4 hong2 yan4 ， ai1 le4 zi4 bu4 tong2 。
- mian3 bi3 gu3 zhi1 ren2 ， ba2 qu4 li3 fa3 zhong1 。
- qin1 sang1 zhi4 ou3 xue4 ， bei1 ti4 gu4 wu2 cong2 。
- bu4 ku1 ji2 yin3 jiu3 ， tao2 ran2 zui4 wei2 xiang1 。
- wu2 ai4 meng2 zhuang1 zi3 ， gu3 pen2 ge1 kai3 kang1 。
- wu2 xiao4 pan1 he2 yang2 ， ren3 lei4 fu4 dao4 wang2 。
- zi4 gu3 jie1 you3 si3 ， sheng1 mie4 gu4 qi2 chang2 。
- sheng1 ye3 gen1 yi2 qi4 ， si3 yan1 gui1 miao3 mang2 。
- zhong1 qing2 sui1 wo3 bei4 ， da2 jie2 sheng4 suo3 zang1 。
- qie3 ri4 yin3 wu2 he2 ， jiu3 jiu3 yong3 xiang1 wang4 。

## 注释

## 译文

## 赏析
