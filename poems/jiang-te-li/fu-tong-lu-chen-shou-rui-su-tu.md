---
id: jiang-te-li-fu-tong-lu-chen-shou-rui-su-tu
title: 賦桐廬陳守瑞粟圖
titlePinyin: fu4 tong2 lu2 chen2 shou3 rui4 su4 tu2
titleSlug: fu-tong-lu-chen-shou-rui-su-tu
author: 姜特立
authorPinyin: jiang1 te4 li4
authorSlug: jiang-te-li
dynasty: 唐
dynastyPinyin: tang2
dynastySlug: tang
tags: [] 
---

## 正文

- 仲尼不瑞麟，周公旅命禾。
- 兩聖本一道，胡爲有殊差。
- 麟固首四靈，可賀亦可嗟。
- 或云一角獸，莫能辨真訛。
- 鶡雀奏天子，朱鴈興樂歌。
- 文士頌連理，野夫獻嘉瓜。
- 羽毛草木異，皆物之精華。
- 於事竟無補，徒然務矜誇。
- 食乃民之天，有一皆可嘉。
- 君不見豐年樂歲人鼓腹，凶年死人如亂麻。
- 以此較得失，周孔道不頗。
- 桐廬陳使君，理道蠲煩苛。
- 蠱敝既振飭，刑罰從寬科。
- 民生樂其業，自足致時和。
- 有農獻嘉粟，累累來山阿。
- 數穗至八九，紛然一何多。
- 圖狀競傳玩，誌牒爭編摩。
- 使君政將成，爲祥理則那。
- 促歸不待滿，合上金鑾坡。
- 嘉禾闕補亡，精筆非君何。

## 拼音

- zhong4 ni2 bu2 rui4 lin2 ， zhou1 gong1 lü3 ming4 he2 。
- liang3 sheng4 ben3 yi2 dao4 ， hu2 wei2 you3 shu1 cha4 。
- lin2 gu4 shou3 si4 ling2 ， ke3 he4 yi4 ke3 jie1 。
- huo4 yun2 yi4 jiao3 shou4 ， mo4 neng2 bian4 zhen1 e2 。
- he2 que4 zou4 tian1 zi3 ， zhu1 yan4 xing1 le4 ge1 。
- wen2 shi4 song4 lian2 li3 ， ye3 fu1 xian4 jia1 gua1 。
- yu3 mao2 cao3 mu4 yi4 ， jie1 wu4 zhi1 jing1 hua2 。
- wu1 shi4 jing4 wu2 bu3 ， tu2 ran2 wu4 jin1 kua1 。
- shi2 nai3 min2 zhi1 tian1 ， you3 yi4 jie1 ke3 jia1 。
- jun1 bu2 jian4 feng1 nian2 le4 sui4 ren2 gu3 fu4 ， xiong1 nian2 si3 ren2 ru2 luan4 ma2 。
- yi3 ci3 jiao4 de2 shi1 ， zhou1 kong3 dao4 bu4 po1 。
- tong2 lu2 chen2 shi3 jun1 ， li3 dao4 juan1 fan2 ke1 。
- gu3 bi4 ji4 zhen4 chi4 ， xing2 fa2 cong2 kuan1 ke1 。
- min2 sheng1 le4 qi2 ye4 ， zi4 zu2 zhi4 shi2 he2 。
- you3 nong2 xian4 jia1 su4 ， lei2 lei2 lai2 shan1 a1 。
- shu4 sui4 zhi4 ba1 jiu3 ， fen1 ran2 yi4 he2 duo1 。
- tu2 zhuang4 jing4 chuan2 wan2 ， zhi4 die2 zheng1 bian1 mo2 。
- shi3 jun1 zheng4 jiang1 cheng2 ， wei2 xiang2 li3 ze2 na4 。
- cu4 gui1 bu2 dai4 man3 ， he2 shang4 jin1 luan2 po1 。
- jia1 he2 que4 bu3 wang2 ， jing1 bi3 fei1 jun1 he2 。

## 注释

## 译文

## 赏析
