---
id: jiang-te-li-shan-yuan-si-yong-yan-he
title: 山園四詠 烟壑
titlePinyin: shan1 yuan2 si4 yong3   yan1 he4
titleSlug: shan-yuan-si-yong-yan-he
author: 姜特立
authorPinyin: jiang1 te4 li4
authorSlug: jiang-te-li
dynasty: 宋
dynastyPinyin: song4
dynastySlug: song
tags: []
---

## 正文

- 蒼然者爲烟，呀然者成壑。
- 頼此十八公，與之相領略。
- 中間製小亭，面勢巧安著。
- 千山攢脩眉，一水環青玉。
- 勃圖映高標，觚棱翼飛角。
- 夜深或沈沈，月澹還漠漠。
- 趺坐者誰子，草衣復芒屩。
- 素髮照晴昊，飄蕭如野鶴。
- 儻非違世者，何以有此樂。
- 向夕下坡陀，清興寄寥廓。
- 此境真可畫，此意終難貌。

## 拼音

- cang1 ran2 zhe3 wei2 yan1 ， ya0 ran2 zhe3 cheng2 he4 。
- lai4 ci3 shi2 ba1 gong1 ， yu3 zhi1 xiang1 ling3 lüe4 。
- zhong1 jian4 zhi4 xiao3 ting2 ， mian4 shi4 qiao3 an1 zhu4 。
- qian1 shan1 zan3 xiu1 mei2 ， yi4 shui3 huan2 qing1 yu4 。
- bo2 tu2 ying4 gao1 biao1 ， gu1 leng2 yi4 fei1 jiao3 。
- ye4 shen1 huo4 shen3 shen3 ， yue4 dan4 huan2 mo4 mo4 。
- fu1 zuo4 zhe3 shui2 zi3 ， cao3 yi1 fu4 mang2 jue1 。
- su4 fa4 zhao4 qing2 hao4 ， piao1 xiao1 ru2 ye3 he4 。
- tang3 fei1 wei2 shi4 zhe3 ， he2 yi3 you3 ci3 le4 。
- xiang4 xi1 xia4 po1 tuo2 ， qing1 xing1 ji4 liao2 kuo4 。
- ci3 jing4 zhen1 ke3 hua4 ， ci3 yi4 zhong1 nan2 mao4 。

## 注释

## 译文

## 赏析
