---
id: jiang-te-li-zhi-she-zuo-xiao-qi
title: 直舍作小砌
titlePinyin: zhi2 she4 zuo4 xiao3 qi4
titleSlug: zhi-she-zuo-xiao-qi
author: 姜特立
authorPinyin: jiang1 te4 li4
authorSlug: jiang-te-li
dynasty: 宋
dynastyPinyin: song4
dynastySlug: song
tags: []
---

## 正文

- 直廬迫高墉，隙土止尋丈。
- 杇人累殘甓，園叟舁新壤。
- 方成一簣積，已覺寸心爽。
- 餘芳分禁掖，疎翠眇林莽。
- 雖無崑閬趣，便有濠濮想。
- 繞吟消永日，靜對延孤賞。
- 聊成兒女劇，終契山林往。
- 爲語平泉公，經營毋太廣。

## 拼音

- zhi2 lu2 po4 gao1 yong1 ， xi4 tu3 zhi3 xun2 zhang4 。
- wu1 ren2 lei4 can2 pi4 ， yuan2 sou3 yu2 xin1 rang3 。
- fang1 cheng2 yi2 kui4 ji1 ， yi3 jue2 cun4 xin1 shuang3 。
- yu2 fang1 fen1 jin4 ye4 ， shu1 cui4 miao3 lin2 mang3 。
- sui1 wu2 kun1 lang4 qu4 ， bian4 you3 hao2 pu2 xiang3 。
- rao4 yin2 xiao1 yong3 ri4 ， jing4 dui4 yan2 gu1 shang3 。
- liao2 cheng2 er2 nü3 ju4 ， zhong1 qi4 shan1 lin2 wang3 。
- wei2 yu3 ping2 quan2 gong1 ， jing1 ying2 wu2 tai4 guang3 。

## 注释

## 译文

## 赏析
