---
id: jiang-te-li-zui-hou-ku-re-kuang-yin
title: 醉後苦熱狂吟
titlePinyin: zui4 hou4 ku3 re4 kuang2 yin2
titleSlug: zui-hou-ku-re-kuang-yin
author: 姜特立
authorPinyin: jiang1 te4 li4
authorSlug: jiang-te-li
dynasty: 宋
dynastyPinyin: song4
dynastySlug: song
tags: []
---

## 正文

- 休說唐裝與晉裝，一絲不掛謾風狂。
- 登枝解衵不快意，脫帽露頂猶尋常。
- 我生憚暑老益甚，束縛冠屨如以桎梏置我旁。
- 安得天風吹上雪山頂，憑陵大叫呼彼蒼。
- 下臣塵世熱欲死，願借三冬塞空之白雪，十月隕物之繁霜。
- 陰崖已凍裂復裂，草木禽獸顛且僵。
- 此時天上天下無暑氣，姜子夜半獨立方清凉。

## 拼音

- xiu1 shuo1 tang2 zhuang1 yu3 jin4 zhuang1 ， yi4 si1 bu2 gua4 man2 feng1 kuang2 。
- deng1 zhi1 jie3 ri4 bu2 kuai4 yi4 ， tuo1 mao4 lu4 ding3 you2 xun2 chang2 。
- wo3 sheng1 dan4 shu3 lao3 yi4 shen4 ， shu4 fu4 guan1 ju4 ru2 yi3 zhi4 gu4 zhi4 wo3 pang2 。
- an1 de2 tian1 feng1 chui1 shang4 xue3 shan1 ding3 ， ping2 ling2 da4 jiao4 hu1 bi3 cang1 。
- xia4 chen2 chen2 shi4 re4 yu4 si3 ， yuan4 jie4 san1 dong1 sai1 kong1 zhi1 bai2 xue3 ， shi2 yue4 yun3 wu4 zhi1 fan2 shuang1 。
- yin1 ya2 yi3 dong4 lie4 fu4 lie4 ， cao3 mu4 qin2 shou4 dian1 qie3 jiang1 。
- ci3 shi2 tian1 shang4 tian1 xia4 wu2 shu3 qi4 ， jiang1 zi3 ye4 ban4 du2 li4 fang1 qing1 liang2 。

## 注释

## 译文

## 赏析
