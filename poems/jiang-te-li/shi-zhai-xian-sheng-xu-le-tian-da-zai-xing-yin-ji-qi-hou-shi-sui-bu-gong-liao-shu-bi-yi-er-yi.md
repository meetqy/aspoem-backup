---
id: jiang-te-li-shi-zhai-xian-sheng-xu-le-tian-da-zai-xing-yin-ji-qi-hou-shi-sui-bu-gong-liao-shu-bi-yi-er-yi
title: 適齋先生續樂天達哉行因繼其後詩雖不工聊抒鄙意而已
titlePinyin: shi4 zhai1 xian1 sheng0 xu4 le4 tian1 da2 zai1 xing2 yin1 ji4 qi2 hou4 shi1 sui1 bu4 gong1 liao2 shu1 bi3 yi4 er2 yi3
titleSlug: shi-zhai-xian-sheng-xu-le-tian-da-zai-xing-yin-ji-qi-hou-shi-sui-bu-gong-liao-shu-bi-yi-er-yi
author: 姜特立
authorPinyin: jiang1 te4 li4
authorSlug: jiang-te-li
dynasty: 宋
dynastyPinyin: song4
dynastySlug: song
tags: []
---

## 正文

- 樂天吾所敬，掛冠方一年。
- 家事能幾何，處置有後先。
- 始賣南坊園，次賣東郭田。
- 末乃貨其廬，緡錢可三千。
- 不爲子孫計，冀可了目前。
- 嗚呼古之人，未易相比肩。
- 顔子附郭外，不聞鬻其阡。
- 淵明松菊逕，仲蔚蓬萊間。
- 闕一尚不可，而况盡棄捐。
- 先生果何心，達者未必然。
- 適齋賢主人，歸卧甬水邊。
- 家中無留貿，饑食困即眠。
- 不可學其可，已省區中緣。
- 嗟哉我何人，愛慕此二賢。
- 素貧乏常産，晚有屋數椽。
- 聖君不忍棄，未許車高懸。
- 月散官中粟，不蓄俸餘錢。
- 性復喜賓客，日日羅槃筵。
- 萬事不掛眼，尚爲詩所纏。
- 山上列花木，山下疏清泉。
- 終日自逍遥，濠上樂亦全。
- 起予者誰歟，三誦達哉篇。

## 拼音

- le4 tian1 wu2 suo3 jing4 ， gua4 guan1 fang1 yi4 nian2 。
- jia1 shi4 neng2 ji1 he2 ， chu3 zhi4 you3 hou4 xian1 。
- shi3 mai4 nan2 fang1 yuan2 ， ci4 mai4 dong1 guo1 tian2 。
- mo4 nai3 huo4 qi2 lu2 ， min2 qian2 ke3 san1 qian1 。
- bu4 wei2 zi3 sun1 ji4 ， ji4 ke3 le0 mu4 qian2 。
- wu1 hu1 gu3 zhi1 ren2 ， wei4 yi4 xiang1 bi3 jian1 。
- yan2 zi3 fu4 guo1 wai4 ， bu4 wen2 yu4 qi2 qian1 。
- yuan1 ming2 song1 ju2 jing4 ， zhong4 wei4 peng2 lai2 jian4 。
- que4 yi2 shang4 bu4 ke3 ， er2 kuang4 jin4 qi4 juan1 。
- xian1 sheng0 guo3 he2 xin1 ， da2 zhe3 wei4 bi4 ran2 。
- shi4 zhai1 xian2 zhu3 ren2 ， gui1 wo4 yong3 shui3 bian1 。
- jia1 zhong1 wu2 liu2 mao4 ， ji1 shi2 kun4 ji2 mian2 。
- bu4 ke3 xue2 qi2 ke3 ， yi3 sheng3 qu1 zhong1 yuan2 。
- jie1 zai1 wo3 he2 ren2 ， ai4 mu4 ci3 er4 xian2 。
- su4 pin2 fa2 chang2 chan3 ， wan3 you3 wu1 shu4 chuan2 。
- sheng4 jun1 bu4 ren3 qi4 ， wei4 xu1 ju1 gao1 xuan2 。
- yue4 san4 guan1 zhong1 su4 ， bu2 xu4 feng4 yu2 qian2 。
- xing4 fu4 xi3 bin1 ke4 ， ri4 ri4 luo2 pan2 yan2 。
- wan4 shi4 bu2 gua4 yan3 ， shang4 wei2 shi1 suo3 chan2 。
- shan1 shang4 lie4 hua1 mu4 ， shan1 xia4 shu1 qing1 quan2 。
- zhong1 ri4 zi4 xiao1 yao2 ， hao2 shang4 le4 yi4 quan2 。
- qi3 yu3 zhe3 shui2 yu2 ， san1 song4 da2 zai1 pian1 。

## 注释

## 译文

## 赏析
