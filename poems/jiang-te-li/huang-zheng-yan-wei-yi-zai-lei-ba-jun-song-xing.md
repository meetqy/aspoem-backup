---
id: jiang-te-li-huang-zheng-yan-wei-yi-zai-lei-ba-jun-song-xing
title: 黄正言爲邑宰累罷郡送行
titlePinyin: huang2 zheng4 yan2 wei2 yi4 zai3 lei4 ba4 jun4 song4 xing2
titleSlug: huang-zheng-yan-wei-yi-zai-lei-ba-jun-song-xing
author: 姜特立
authorPinyin: jiang1 te4 li4
authorSlug: jiang-te-li
dynasty: 宋
dynastyPinyin: song4
dynastySlug: song
tags: []
---

## 正文

- 人生皆有別，此別良不同。
- 不作兒女戀，慘然見顔容。
- 郭奕追叔子，后山逐蘇公。
- 二賢間世士，二客有古風。
- 不畏簡書誚，越境遠相從。
- 上下數百載，凜然兩相望。
- 我亦何爲者，偶在寮寀中。
- 荷公以禮遇，詎敢忘敬恭。
- 公才自超卓，落落澗底松。
- 我老無所用，颯然一衰蓬。
- 相送三十里，已復媿前蹤。
- 願言養宏博，吾道終當通。

## 拼音

- ren2 sheng1 jie1 you3 bie2 ， ci3 bie2 liang2 bu4 tong2 。
- bu2 zuo4 er2 nü3 lian4 ， can3 ran2 jian4 yan2 rong2 。
- guo1 yi4 zhui1 shu1 zi0 ， hou4 shan1 zhu2 su1 gong1 。
- er4 xian2 jian4 shi4 shi4 ， er4 ke4 you3 gu3 feng1 。
- bu2 wei4 jian3 shu1 qiao4 ， yue4 jing4 yuan3 xiang1 cong2 。
- shang4 xia4 shu4 bai3 zai4 ， lin3 ran2 liang3 xiang1 wang4 。
- wo3 yi4 he2 wei2 zhe3 ， ou3 zai4 liao2 cai3 zhong1 。
- he2 gong1 yi3 li3 yu4 ， ju4 gan3 wang4 jing4 gong1 。
- gong1 cai2 zi4 chao1 zhuo2 ， luo4 luo4 jian4 di3 song1 。
- wo3 lao3 wu2 suo3 yong4 ， sa4 ran2 yi4 shuai1 peng2 。
- xiang1 song4 san1 shi2 li3 ， yi3 fu4 kui4 qian2 zong1 。
- yuan4 yan2 yang3 hong2 bo2 ， wu2 dao4 zhong1 dang1 tong1 。

## 注释

## 译文

## 赏析
