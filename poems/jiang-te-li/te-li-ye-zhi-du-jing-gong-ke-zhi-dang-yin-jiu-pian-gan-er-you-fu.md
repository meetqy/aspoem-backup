---
id: jiang-te-li-te-li-ye-zhi-du-jing-gong-ke-zhi-dang-yin-jiu-pian-gan-er-you-fu
title: 特立夜直讀荆公客至當飲酒篇感而有賦
titlePinyin: te4 li4 ye4 zhi2 du2 jing1 gong1 ke4 zhi4 dang1 yin3 jiu3 pian1 gan3 er2 you3 fu4
titleSlug: te-li-ye-zhi-du-jing-gong-ke-zhi-dang-yin-jiu-pian-gan-er-you-fu
author: 姜特立
authorPinyin: jiang1 te4 li4
authorSlug: jiang-te-li
dynasty: 宋
dynastyPinyin: song4
dynastySlug: song
tags: []
---

## 正文

- 客至當飲酒，客去合如何。
- 人生無根蔕，何必客經過。
- 有客固當飲，無客飲自歌。
- 有客與無客，頹然同一科。
- 昔人秉燭游，正爾畏蹉跎。
- 粵余生多艱，一官劇奔波。
- 讀書四十年，鐵硯空研磨。
- 糲食豈有肉，菜羹或無鹺。
- 一衣遞單夾，摺製屢舛訛。
- 六十始小遇，鬢毛已雙皤。
- 屈指從心年，光陰苦無多。
- 酒雖非所嗜，不飲意不佳。
- 一醆助朝氣，三杯養天和。
- 放浪風月夕，留連四時花。
- 以此畢吾生，無愧亦無嗟。
- 尋思百歲後，有酒如傾河。
- 一滴不入唇，誰見此顔酡。
- 作詩廣前賢，聞者且勿呵。

## 拼音

- ke4 zhi4 dang1 yin3 jiu3 ， ke4 qu4 he2 ru2 he2 。
- ren2 sheng1 wu2 gen1 di4 ， he2 bi4 ke4 jing1 guo4 。
- you3 ke4 gu4 dang1 yin3 ， wu2 ke4 yin3 zi4 ge1 。
- you3 ke4 yu3 wu2 ke4 ， tui2 ran2 tong2 yi4 ke1 。
- xi1 ren2 bing3 zhu2 you2 ， zheng4 er3 wei4 cuo1 tuo2 。
- yue4 yu2 sheng1 duo1 jian1 ， yi4 guan1 ju4 ben1 bo1 。
- du2 shu1 si4 shi2 nian2 ， tie3 yan4 kong1 yan2 mo2 。
- li4 shi2 qi3 you3 rou4 ， cai4 geng1 huo4 wu2 cuo2 。
- yi4 yi1 di4 dan1 jia1 ， zhe2 zhi4 lü3 chuan3 e2 。
- liu4 shi2 shi3 xiao3 yu4 ， bin4 mao2 yi3 shuang1 po2 。
- qu1 zhi3 cong2 xin1 nian2 ， guang1 yin1 ku3 wu2 duo1 。
- jiu3 sui1 fei1 suo3 shi4 ， bu4 yin3 yi4 bu4 jia1 。
- yi4 zhan3 zhu4 chao2 qi4 ， san1 bei1 yang3 tian1 he2 。
- fang4 lang4 feng1 yue4 xi1 ， liu2 lian2 si4 shi2 hua1 。
- yi3 ci3 bi4 wu2 sheng1 ， wu2 kui4 yi4 wu2 jie1 。
- xun2 si1 bai3 sui4 hou4 ， you3 jiu3 ru2 qing1 he2 。
- yi4 di1 bu2 ru4 chun2 ， shui2 jian4 ci3 yan2 tuo2 。
- zuo4 shi1 guang3 qian2 xian2 ， wen2 zhe3 qie3 wu4 he1 。

## 注释

## 译文

## 赏析
