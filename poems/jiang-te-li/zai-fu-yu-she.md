---
id: jiang-te-li-zai-fu-yu-she
title: 再賦漁舍
titlePinyin: zai4 fu4 yu2 she4
titleSlug: zai-fu-yu-she
author: 姜特立
authorPinyin: jiang1 te4 li4
authorSlug: jiang-te-li
dynasty: 宋
dynastyPinyin: song4
dynastySlug: song
tags: []
---

## 正文

- 皆言漁者樂，不知漁者憂。
- 方其未得魚，蓑雨立寒流。
- 正可入圖畫，屋壁供王侯。
- 呂尚與子陵，工釣漢與周。
- 初不事鈎餌，終日心優游。
- 我今築斯舍，發興在滄洲。
- 范子既伯越，去泛湖海舟。
- 季鷹思吳中，不爲鱸魚秋。
- 所以數君子，聲名天壤侔。
- 我非真漁人，一醉萬事休。

## 拼音

- jie1 yan2 yu2 zhe3 le4 ， bu4 zhi1 yu2 zhe3 you1 。
- fang1 qi2 wei4 de2 yu2 ， suo1 yu3 li4 han2 liu2 。
- zheng4 ke3 ru4 tu2 hua4 ， wu1 bi4 gong4 wang2 hou2 。
- lü3 shang4 yu3 zi3 ling2 ， gong1 diao4 han4 yu3 zhou1 。
- chu1 bu2 shi4 gou1 er3 ， zhong1 ri4 xin1 you1 you2 。
- wo3 jin1 zhu4 si1 she4 ， fa1 xing1 zai4 cang1 zhou1 。
- fan4 zi3 ji4 bo2 yue4 ， qu4 fan4 hu2 hai3 zhou1 。
- ji4 ying1 si1 wu2 zhong1 ， bu4 wei2 lu2 yu2 qiu1 。
- suo3 yi3 shu4 jun1 zi3 ， sheng1 ming2 tian1 rang3 mou2 。
- wo3 fei1 zhen1 yu2 ren2 ， yi2 zui4 wan4 shi4 xiu1 。

## 注释

## 译文

## 赏析
