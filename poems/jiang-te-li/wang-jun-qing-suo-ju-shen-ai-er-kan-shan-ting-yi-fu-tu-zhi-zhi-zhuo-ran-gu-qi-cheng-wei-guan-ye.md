---
id: jiang-te-li-wang-jun-qing-suo-ju-shen-ai-er-kan-shan-ting-yi-fu-tu-zhi-zhi-zhuo-ran-gu-qi-cheng-wei-guan-ye
title: 王俊卿所居甚隘而看山亭依浮圖之址卓然孤起誠偉觀也
titlePinyin: wang2 jun4 qing1 suo3 ju1 shen4 ai4 er2 kan4 shan1 ting2 yi1 fu2 tu2 zhi1 zhi3 zhuo2 ran2 gu1 qi3 cheng2 wei3 guan1 ye3
titleSlug: wang-jun-qing-suo-ju-shen-ai-er-kan-shan-ting-yi-fu-tu-zhi-zhi-zhuo-ran-gu-qi-cheng-wei-guan-ye
author: 姜特立
authorPinyin: jiang1 te4 li4
authorSlug: jiang-te-li
dynasty: 宋
dynastyPinyin: song4
dynastySlug: song
tags: []
---

## 正文

- 吾憐廛市人，偪仄烟火隘。
- 六月圍炎蒸，引吭思大噫。
- 誰知蜂螘聚，却躡鯨鼇背。
- 近山羅前簷，遠岫落天外。
- 浮圖卓孤標，如大舶航海。
- 蓬萊與方丈，便覺咫尺在。
- 酒酣揮八極，醉眼聊一快。
- 更須約安期，萬里弄澎湃。

## 拼音

- wu2 lian2 chan2 shi4 ren2 ， bi1 ze4 yan1 huo3 ai4 。
- liu4 yue4 wei2 yan2 zheng1 ， yin3 hang2 si1 da4 yi1 。
- shui2 zhi1 feng1 yi3 ju4 ， que4 nie4 jing1 ao2 bei4 。
- jin4 shan1 luo2 qian2 yan2 ， yuan3 xiu4 luo4 tian1 wai4 。
- fu2 tu2 zhuo2 gu1 biao1 ， ru2 da4 bo2 hang2 hai3 。
- peng2 lai2 yu3 fang1 zhang4 ， bian4 jue2 zhi3 chi3 zai4 。
- jiu3 han1 hui1 ba1 ji2 ， zui4 yan3 liao2 yi2 kuai4 。
- geng4 xu1 yue1 an1 qi1 ， wan4 li3 long4 peng2 pai4 。

## 注释

## 译文

## 赏析
