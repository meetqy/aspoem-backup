---
id: jiang-te-li-hu-guang-wei-liu-qing-yuan-zuo-ye
title: 湖光爲劉慶遠作也
titlePinyin: hu2 guang1 wei2 liu2 qing4 yuan3 zuo4 ye3
titleSlug: hu-guang-wei-liu-qing-yuan-zuo-ye
author: 姜特立
authorPinyin: jiang1 te4 li4
authorSlug: jiang-te-li
dynasty: 宋
dynastyPinyin: song4
dynastySlug: song
tags: []
---

## 正文

- 湖水浸坤軸，湖光混太清。
- 風來縠紋起，夜靜鏡奩平。
- 初訝琉璃軟，還疑組練橫。
- 微茫連澤國，瀲灩蹙寒汀。
- 破碎翻千月，泓澄印萬星。
- 雨來添點綴，日射鬭晶熒。
- 橋影虹垂澗，杉陰幕覆亭。
- 魚跳全薦玉，山卧半沈青。
- 小泛依吳榜，長謠任楚萍。
- 擠排李白醉，勾引屈原醒。
- 暇日宜呼客，平時好濯纓。
- 吟哦萬景集，未足稱詩情。

## 拼音

- hu2 shui3 jin4 kun1 zhou2 ， hu2 guang1 hun4 tai4 qing1 。
- feng1 lai2 hu2 wen2 qi3 ， ye4 jing4 jing4 lian2 ping2 。
- chu1 ya4 liu2 li2 ruan3 ， huan2 yi2 zu3 lian4 heng2 。
- wei1 mang2 lian2 ze2 guo2 ， lian4 yan4 cu4 han2 ting1 。
- po4 sui4 fan1 qian1 yue4 ， hong2 cheng2 yin4 wan4 xing1 。
- yu3 lai2 tian1 dian3 zhui4 ， ri4 she4 dou4 jing1 ying2 。
- qiao2 ying3 hong2 chui2 jian4 ， shan1 yin1 mu4 fu4 ting2 。
- yu2 tiao4 quan2 jian4 yu4 ， shan1 wo4 ban4 shen3 qing1 。
- xiao3 fan4 yi1 wu2 bang3 ， chang2 yao2 ren4 chu3 ping2 。
- ji3 pai2 li3 bai2 zui4 ， gou1 yin3 qu1 yuan2 xing3 。
- xia2 ri4 yi2 hu1 ke4 ， ping2 shi2 hao3 zhuo2 ying1 。
- yin2 e2 wan4 jing3 ji2 ， wei4 zu2 cheng1 shi1 qing2 。

## 注释

## 译文

## 赏析
