---
id: jiang-te-li-chu-cao-pian
title: 除草篇
titlePinyin: chu2 cao3 pian1
titleSlug: chu-cao-pian
author: 姜特立
authorPinyin: jiang1 te4 li4
authorSlug: jiang-te-li
dynasty: 宋
dynastyPinyin: song4
dynastySlug: song
tags: []
---

## 正文

- 有客勸除草，草去眼中浄。
- 梵志反著襪，一國皆通病。
- 頰上著三毛，精神乃殊勝。
- 微雲點太虛，不礙天宇瑩。
- 芳草有佳色，難與俗士訂。
- 曾著騷人經，屢勤才子詠。
- 因依仲蔚門，繚繞淵明逕。
- 不入膏粱觀，唯契山林性。
- 吾家北窗下，曠土勿畦町。
- 花草隨意生，紅綠同一盛。
- 晨露共明蠲，夕烟相掩映。
- 既傍竹陰清，又連苔色靜。
- 微薰入衣屨，餘潤侵筑磬。
- 終日坐其間，心清神氣定。
- 詩酒頗相關，世事不足聽。
- 從渠笑吾癡，此意未易竟。

## 拼音

- you3 ke4 quan4 chu2 cao3 ， cao3 qu4 yan3 zhong1 jing4 。
- fan4 zhi4 fan3 zhu4 wa4 ， yi4 guo2 jie1 tong1 bing4 。
- jia2 shang4 zhu4 san1 mao2 ， jing1 shen2 nai3 shu1 sheng4 。
- wei1 yun2 dian3 tai4 xu1 ， bu2 ai4 tian1 yu3 ying2 。
- fang1 cao3 you3 jia1 se4 ， nan2 yu3 su2 shi4 ding4 。
- ceng2 zhu4 sao1 ren2 jing1 ， lü3 qin2 cai2 zi3 yong3 。
- yin1 yi1 zhong4 wei4 men2 ， liao2 rao4 yuan1 ming2 jing4 。
- bu2 ru4 gao1 liang2 guan1 ， wei2 qi4 shan1 lin2 xing4 。
- wu2 jia1 bei3 chuang1 xia4 ， kuang4 tu3 wu4 qi2 ting3 。
- hua1 cao3 sui2 yi4 sheng1 ， hong2 lü4 tong2 yi2 sheng4 。
- chen2 lu4 gong4 ming2 juan1 ， xi1 yan1 xiang1 yan3 ying4 。
- ji4 bang4 zhu2 yin1 qing1 ， you4 lian2 tai2 se4 jing4 。
- wei1 xun1 ru4 yi1 ju4 ， yu2 run4 qin1 zhu4 qing4 。
- zhong1 ri4 zuo4 qi2 jian4 ， xin1 qing1 shen2 qi4 ding4 。
- shi1 jiu3 po1 xiang1 guan1 ， shi4 shi4 bu4 zu2 ting1 。
- cong2 qu2 xiao4 wu2 chi1 ， ci3 yi4 wei4 yi4 jing4 。

## 注释

## 译文

## 赏析
