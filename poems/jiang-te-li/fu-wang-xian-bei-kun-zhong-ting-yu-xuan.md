---
id: jiang-te-li-fu-wang-xian-bei-kun-zhong-ting-yu-xuan
title: 賦汪先輩昆仲聽雨軒
titlePinyin: fu4 wang1 xian1 bei4 kun1 zhong4 ting1 yu3 xuan1
titleSlug: fu-wang-xian-bei-kun-zhong-ting-yu-xuan
author: 姜特立
authorPinyin: jiang1 te4 li4
authorSlug: jiang-te-li
dynasty: 宋
dynastyPinyin: song4
dynastySlug: song
tags: []
---

## 正文

- 堂堂兩蘇公，秀峙自西蜀。
- 一朝入京師，聲價喧寥廓。
- 聯翩取膴仕，鳴鳳在阿閣。
- 方干赤霄上，忽向青雲落。
- 黑風吹紫荆，天涯兩飄泊。
- 始感韋郎詩，對床尋舊約。
- 篇章屢致意，念此友于樂。
- 生死竟乖違，歸來已非昨。
- 汪君胡爲此，一官未渠縛。
- 兄弟自師友，閉門方苦學。
- 便作聽雨謀，無乃計已錯。
- 早榮或有悔，晚達亦不惡。
- 問學須淵源，文字要追琢。
- 歲久道自富，時來功不薄。
- 但學蘇公賢，嘲誚且莫莫。

## 拼音

- tang2 tang2 liang3 su1 gong1 ， xiu4 zhi4 zi4 xi1 shu3 。
- yi4 chao2 ru4 jing1 shi1 ， sheng1 jia4 xuan1 liao2 kuo4 。
- lian2 pian1 qu3 wu3 shi4 ， ming2 feng4 zai4 a1 ge2 。
- fang1 gan1 chi4 xiao1 shang4 ， hu1 xiang4 qing1 yun2 luo4 。
- hei1 feng1 chui1 zi3 jing1 ， tian1 ya2 liang3 piao1 bo2 。
- shi3 gan3 wei2 lang2 shi1 ， dui4 chuang2 xun2 jiu4 yue1 。
- pian1 zhang1 lü3 zhi4 yi4 ， nian4 ci3 you3 yu2 le4 。
- sheng1 si3 jing4 guai1 wei2 ， gui1 lai2 yi3 fei1 zuo2 。
- wang1 jun1 hu2 wei2 ci3 ， yi4 guan1 wei4 qu2 fu4 。
- xiong1 di4 zi4 shi1 you3 ， bi4 men2 fang1 ku3 xue2 。
- bian4 zuo4 ting1 yu3 mou2 ， wu2 nai3 ji4 yi3 cuo4 。
- zao3 rong2 huo4 you3 hui3 ， wan3 da2 yi4 bu2 e4 。
- wen4 xue2 xu1 yuan1 yuan2 ， wen2 zi4 yao4 zhui1 zhuo2 。
- sui4 jiu3 dao4 zi4 fu4 ， shi2 lai2 gong1 bu4 bao2 。
- dan4 xue2 su1 gong1 xian2 ， chao2 qiao4 qie3 mo4 mo4 。

## 注释

## 译文

## 赏析
