---
id: jiang-te-li-song-shi-ge-shou-huang-tai-zi-dian-xia
title: 松石歌壽皇太子殿下
titlePinyin: song1 shi2 ge1 shou4 huang2 tai4 zi3 dian4 xia4
titleSlug: song-shi-ge-shou-huang-tai-zi-dian-xia
author: 姜特立
authorPinyin: jiang1 te4 li4
authorSlug: jiang-te-li
dynasty: 宋
dynastyPinyin: song4
dynastySlug: song
tags: []
---

## 正文

- 萬生總總各殊稟，中間變化通希夷。
- 大椿一萬八千歲，蟠桃結實千年期。
- 雖云閲世最久遠，要自與物同推移。
- 不如長松老爲石，仙家舊事尤瓌奇。
- 嘗聞道士馬自然，曾見天寶觀前屈鐵枝。
- 指云此木三千年，去後合變堅凝姿。
- 當時山上五里松，龍拏虎蹲相與蛻化無餘遺。
- 六丁夜半奉玉敕，雷公䃸磹轟取之。
- 陽侯河伯亦好事，洪濤巨浪移荒陂。
- 至今空山斷壑所，遺者一塊未許千金窺。
- 壺山柏木不足道，康干節理由人爲。
- 何如此石最耐久，萬年千載無成虧。
- 上不爲女媧補天闕，下不爲顓皇搘地維。
- 直將送似廣成子，日與西母對坐同盤嬉。
- 蓬萊海水會清淺，廣成之壽無窮時。

## 拼音

- wan4 sheng1 zong3 zong3 ge4 shu1 bing3 ， zhong1 jian4 bian4 hua4 tong1 xi1 yi2 。
- da4 chun1 yi2 wan4 ba1 qian1 sui4 ， pan2 tao2 jie2 shi2 qian1 nian2 qi1 。
- sui1 yun2 yue4 shi4 zui4 jiu3 yuan3 ， yao4 zi4 yu3 wu4 tong2 tui1 yi2 。
- bu4 ru2 chang2 song1 lao3 wei2 shi2 ， xian1 jia1 jiu4 shi4 you2 gui1 qi2 。
- chang2 wen2 dao4 shi0 ma3 zi4 ran2 ， ceng2 jian4 tian1 bao3 guan1 qian2 qu1 tie3 zhi1 。
- zhi3 yun2 ci3 mu4 san1 qian1 nian2 ， qu4 hou4 he2 bian4 jian1 ning2 zi1 。
- dang1 shi2 shan1 shang4 wu3 li3 song1 ， long2 na2 hu3 dun1 xiang1 yu3 tui4 hua4 wu2 yu2 yi2 。
- liu4 ding1 ye4 ban4 feng4 yu4 chi4 ， lei2 gong1 䃸 tan2 hong1 qu3 zhi1 。
- yang2 hou2 he2 bo2 yi4 hao3 shi4 ， hong2 tao1 ju4 lang4 yi2 huang1 bei1 。
- zhi4 jin1 kong1 shan1 duan4 he4 suo3 ， yi2 zhe3 yi2 kuai4 wei4 xu1 qian1 jin1 kui1 。
- hu2 shan1 bai3 mu4 bu4 zu2 dao4 ， kang1 gan1 jie2 li3 you2 ren2 wei2 。
- he2 ru2 ci3 shi2 zui4 nai4 jiu3 ， wan4 nian2 qian1 zai4 wu2 cheng2 kui1 。
- shang4 bu4 wei2 nü3 wa1 bu3 tian1 que4 ， xia4 bu4 wei2 zhuan1 huang2 zhi1 di4 wei2 。
- zhi2 jiang1 song4 si4 guang3 cheng2 zi3 ， ri4 yu3 xi1 mu3 dui4 zuo4 tong2 pan2 xi1 。
- peng2 lai2 hai3 shui3 hui4 qing1 qian3 ， guang3 cheng2 zhi1 shou4 wu2 qiong2 shi2 。

## 注释

## 译文

## 赏析
