---
id: jiang-te-li-tang-bo-xian-fu-kuo-cang-hu-yuan
title: 唐伯憲赴括蒼戶掾
titlePinyin: tang2 bo2 xian4 fu4 kuo4 cang1 hu4 yuan4
titleSlug: tang-bo-xian-fu-kuo-cang-hu-yuan
author: 姜特立
authorPinyin: jiang1 te4 li4
authorSlug: jiang-te-li
dynasty: 宋
dynastyPinyin: song4
dynastySlug: song
tags: []
---

## 正文

- 吾州刺史宅，上冠靈鰲顛。
- 千嶂翠合沓，一水清潺湲。
- 北指烟雨近，西睇鶑花連。
- 積李雪縞夜，崇桃霞覆川。
- 羣材聚仙境，上幕開中天。
- 宜有唐景輩，參與鄒枚聯。
- 戶掾吾故人，學問自家傳。
- 隸法既奇古，詩句仍清圓。
- 想當吟哦時，攬勝筆如椽。
- 坐使冰雪腸，沉浸含芳鮮。
- 試諗吾邦人，世豈有此賢。
- 勿歎官尚卑，行矣當騰騫。

## 拼音

- wu2 zhou1 ci4 shi3 zhai2 ， shang4 guan1 ling2 ao2 dian1 。
- qian1 zhang4 cui4 he2 ta4 ， yi4 shui3 qing1 chan2 yuan2 。
- bei3 zhi3 yan1 yu3 jin4 ， xi1 di4 ying1 hua1 lian2 。
- ji1 li3 xue3 gao3 ye4 ， chong2 tao2 xia2 fu4 chuan1 。
- qun2 cai2 ju4 xian1 jing4 ， shang4 mu4 kai1 zhong1 tian1 。
- yi2 you3 tang2 jing3 bei4 ， can1 yu3 zou1 mei2 lian2 。
- hu4 yuan4 wu2 gu4 ren2 ， xue2 wen4 zi4 jia1 chuan2 。
- li4 fa3 ji4 qi2 gu3 ， shi1 ju4 reng2 qing1 yuan2 。
- xiang3 dang1 yin2 e2 shi2 ， lan3 sheng4 bi3 ru2 chuan2 。
- zuo4 shi3 bing1 xue3 chang2 ， chen2 jin4 han2 fang1 xian1 。
- shi4 shen3 wu2 bang1 ren2 ， shi4 qi3 you3 ci3 xian2 。
- wu4 tan4 guan1 shang4 bei1 ， xing2 yi3 dang1 teng2 qian1 。

## 注释

## 译文

## 赏析
