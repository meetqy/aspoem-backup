---
id: zhu-kui-huai-su-shang-ren-cao-shu-ge
title: 懷素上人草書歌
titlePinyin: huai2 su4 shang4 ren2 cao3 shu1 ge1
titleSlug: huai-su-shang-ren-cao-shu-ge
author: 朱逵
authorPinyin: zhu1 kui2
authorSlug: zhu-kui
dynasty: 唐
dynastyPinyin: tang2
dynastySlug: tang
tags: []
---

## 正文

- 幾年出家通宿命，一朝却憶臨池聖。
- 轉腕摧鋒增崛崎，秋毫繭紙常相隨。
- 衡陽客舍來相訪，連飲百杯神轉王。
- 忽聞風裏度飛泉，紙落紛紛如跕鳶。
- 形容脫略真如助，心思周游在何處。
- 筆下惟看激電流，字成只畏盤龍去。
- 怪狀崩騰若轉蓬，飛絲歷亂如迴風。
- 長松老死倚雲壁，蹙浪相翻驚海鴻。
- 于今年少尚如此，歷覩遠代無倫比。
- 妙絕當動鬼神泣，崔蔡幽魂更心死。

## 拼音

- ji1 nian2 chu1 jia1 tong1 su4 ming4 ， yi4 zhao1 que4 yi4 lin2 chi2 sheng4 。
- zhuan3 wan4 cui1 feng1 zeng1 jue2 qi2 ， qiu1 hao2 jian3 zhi3 chang2 xiang1 sui2 。
- heng2 yang2 ke4 she4 lai2 xiang1 fang3 ， lian2 yin3 bai3 bei1 shen2 zhuan3 wang2 。
- hu1 wen2 feng1 li3 du4 fei1 quan2 ， zhi3 luo4 fen1 fen1 ru2 dian3 yuan1 。
- xing2 rong2 tuo1 lüe4 zhen1 ru2 zhu4 ， xin1 si0 zhou1 you2 zai4 he2 chu3 。
- bi3 xia4 wei2 kan4 ji1 dian4 liu2 ， zi4 cheng2 zhi1 wei4 pan2 long2 qu4 。
- guai4 zhuang4 beng1 teng2 ruo4 zhuan3 peng2 ， fei1 si1 li4 luan4 ru2 hui2 feng1 。
- chang2 song1 lao3 si3 yi3 yun2 bi4 ， cu4 lang4 xiang1 fan1 jing1 hai3 hong2 。
- yu2 jin1 nian2 shao3 shang4 ru2 ci3 ， li4 du3 yuan3 dai4 wu2 lun2 bi3 。
- miao4 jue2 dang1 dong4 gui3 shen2 qi4 ， cui1 cai4 you1 hun2 geng4 xin1 si3 。

## 注释

## 译文

## 赏析
