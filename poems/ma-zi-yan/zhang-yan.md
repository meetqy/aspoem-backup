---
id: ma-zi-yan-zhang-yan
title: 章巖
titlePinyin: zhang1 yan2
titleSlug: zhang-yan
author: 馬子嚴
authorPinyin: ma3 zi3 yan2
authorSlug: ma-zi-yan
dynasty: 宋
dynastyPinyin: song4
dynastySlug: song
tags: []
---

## 正文

- 拳石中虛屋數椽，洞門東闢半規圓。
- 木高長蔽三竿日，人到同觀一片天。
- 行路不堪秋後暑，禪牀聊借午時眠。
- 山僧爲我敲茶臼，相對爐香起暮烟。

## 拼音

- quan2 shi2 zhong1 xu1 wu1 shu4 chuan2 ， dong4 men2 dong1 pi4 ban4 gui1 yuan2 。
- mu4 gao1 chang2 bi4 san1 gan1 ri4 ， ren2 dao4 tong2 guan1 yi2 pian4 tian1 。
- xing2 lu4 bu4 kan1 qiu1 hou4 shu3 ， shan4 chuang2 liao2 jie4 wu3 shi2 mian2 。
- shan1 seng1 wei2 wo3 qiao1 cha2 jiu4 ， xiang1 dui4 lu2 xiang1 qi3 mu4 yan1 。

## 注释

## 译文

## 赏析
