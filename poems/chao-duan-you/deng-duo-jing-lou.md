---
id: chao-duan-you-deng-duo-jing-lou
title: 登多景樓
titlePinyin: deng1 duo1 jing3 lou2
titleSlug: deng-duo-jing-lou
author: 晁端友
authorPinyin: chao2 duan1 you3
authorSlug: chao-duan-you
dynasty: 唐
dynastyPinyin: tang2
dynastySlug: tang
tags: [] 
---

## 正文

- 樓上無窮景，樓前正落暉。
- 開軒跨寥廓，覽物極纖微。
- 雲破孤峰出，潮平兩槳飛。
- 東溟看月上，西渡認僧歸。
- 木落吳天遠，江寒越舶稀。
- 魚龍鄰海窟，雞犬隔淮圻。
- 草色迷千古，波聲蕩四圍。
- 廢興懷霸業，融結想天機。
- 浩浩群流會，沉沉百怪依。
- 登臨真偉觀，回首重歔欷。

## 拼音

- lou2 shang4 wu2 qiong2 jing3 ， lou2 qian2 zheng4 luo4 hui1 。
- kai1 xuan1 kua4 liao2 kuo4 ， lan3 wu4 ji2 xian1 wei1 。
- yun2 po4 gu1 feng1 chu1 ， chao2 ping2 liang3 jiang3 fei1 。
- dong1 ming2 kan4 yue4 shang4 ， xi1 du4 ren4 seng1 gui1 。
- mu4 luo4 wu2 tian1 yuan3 ， jiang1 han2 yue4 bo2 xi1 。
- yu2 long2 lin2 hai3 ku1 ， ji1 quan3 ge2 huai2 qi2 。
- cao3 se4 mi2 qian1 gu3 ， bo1 sheng1 dang4 si4 wei2 。
- fei4 xing1 huai2 ba4 ye4 ， rong2 jie2 xiang3 tian1 ji1 。
- hao4 hao4 qun2 liu2 hui4 ， chen2 chen2 bai3 guai4 yi1 。
- deng1 lin2 zhen1 wei3 guan1 ， hui2 shou3 zhong4 xu1 xi1 。

## 注释

## 译文

## 赏析
