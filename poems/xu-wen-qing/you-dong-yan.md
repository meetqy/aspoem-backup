---
id: xu-wen-qing-you-dong-yan
title: 遊洞巖
titlePinyin: you2 dong4 yan2
titleSlug: you-dong-yan
author: 徐文卿
authorPinyin: xu2 wen2 qing1
authorSlug: xu-wen-qing
dynasty: 宋
dynastyPinyin: song4
dynastySlug: song
tags: []
---

## 正文

- 跨馬絕風煙，夜與雲俱宿。
- 彈琴向窗間，微月挂森木。
- 曉行巖上路，一溪緣浄綠。
- 路窮入其中，溪流貫山腹。
- 巖開類天設，石亂疑鬼伏。
- 水從何自來，乃爾瑩心目。
- 巖前野僧居，種桃滿空谷。
- 惜已過芳時，不見花芬馥。
- 平生青霞志，恥受紅塵辱。
- 老我茅三間，茲山疑可卜。

## 拼音

- kua4 ma3 jue2 feng1 yan1 ， ye4 yu3 yun2 ju4 su4 。
- dan4 qin2 xiang4 chuang1 jian4 ， wei1 yue4 gua4 sen1 mu4 。
- xiao3 xing2 yan2 shang4 lu4 ， yi4 xi1 yuan2 jing4 lü4 。
- lu4 qiong2 ru4 qi2 zhong1 ， xi1 liu2 guan4 shan1 fu4 。
- yan2 kai1 lei4 tian1 she4 ， shi2 luan4 yi2 gui3 fu2 。
- shui3 cong2 he2 zi4 lai2 ， nai3 er3 ying2 xin1 mu4 。
- yan2 qian2 ye3 seng1 ju1 ， zhong3 tao2 man3 kong1 gu3 。
- xi1 yi3 guo4 fang1 shi2 ， bu2 jian4 hua1 fen1 fu4 。
- ping2 sheng1 qing1 xia2 zhi4 ， chi3 shou4 hong2 chen2 ru3 。
- lao3 wo3 mao2 san1 jian4 ， zi1 shan1 yi2 ke3 bu3 。

## 注释

## 译文

## 赏析
