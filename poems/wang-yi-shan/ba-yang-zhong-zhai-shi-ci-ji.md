---
id: wang-yi-shan-ba-yang-zhong-zhai-shi-ci-ji
title: 跋楊中齋詩詞集
titlePinyin: ba2 yang2 zhong1 zhai1 shi1 ci2 ji2
titleSlug: ba-yang-zhong-zhai-shi-ci-ji
author: 王義山
authorPinyin: wang2 yi4 shan1
authorSlug: wang-yi-shan
dynasty: 宋
dynastyPinyin: song4
dynastySlug: song
tags: []
---

## 正文

- 江西派已遠，後來無聞人。
- 許大能詩聲，來自浙之濱。
- 奚奴背錦囊，馬蹄踏青春。
- 來派江西詩，風月浩無垠。
- 翩翩佳公子，皆綺紈其身。
- 惟君獨不然，每恨無書貧。
- 胸中國子監，所積皆輪囷。
- 把酒讀君詩，一字一精神。
- 句裏带梅香，不涴半點塵。
- 家本住孤山，和靖與卜鄰。
- 吾聞詩之天，不在巧與新。
- 纖穠寄淡泊，清峭寓簡淳。
- 古律尤崛奇，可與子建親。
- 此詩實兼之，體具衆美純。
- 載哦長短篇，音節中韶鈞。
- 少游詞如詩，二者皆逼真。
- 再拜卷錦還，願言寶所珍。

## 拼音

- jiang1 xi1 pai4 yi3 yuan3 ， hou4 lai2 wu2 wen2 ren2 。
- xu1 da4 neng2 shi1 sheng1 ， lai2 zi4 zhe4 zhi1 bin1 。
- xi1 nu2 bei4 jin3 nang2 ， ma3 ti2 ta4 qing1 chun1 。
- lai2 pai4 jiang1 xi1 shi1 ， feng1 yue4 hao4 wu2 yin2 。
- pian1 pian1 jia1 gong1 zi3 ， jie1 qi3 wan2 qi2 shen1 。
- wei2 jun1 du2 bu4 ran2 ， mei3 hen4 wu2 shu1 pin2 。
- xiong1 zhong1 guo2 zi3 jian1 ， suo3 ji1 jie1 lun2 qun1 。
- ba3 jiu3 du2 jun1 shi1 ， yi2 zi4 yi4 jing1 shen2 。
- ju4 li3 dai4 mei2 xiang1 ， bu2 wo4 ban4 dian3 chen2 。
- jia1 ben3 zhu4 gu1 shan1 ， he2 jing4 yu3 bu3 lin2 。
- wu2 wen2 shi1 zhi1 tian1 ， bu2 zai4 qiao3 yu3 xin1 。
- xian1 nong2 ji4 dan4 bo2 ， qing1 qiao4 yu4 jian3 chun2 。
- gu3 lü4 you2 jue2 qi2 ， ke3 yu3 zi3 jian4 qin1 。
- ci3 shi1 shi2 jian1 zhi1 ， ti3 ju4 zhong4 mei3 chun2 。
- zai4 o4 chang2 duan3 pian1 ， yin1 jie2 zhong1 shao2 jun1 。
- shao3 you2 ci2 ru2 shi1 ， er4 zhe3 jie1 bi1 zhen1 。
- zai4 bai4 juan4 jin3 huan2 ， yuan4 yan2 bao3 suo3 zhen1 。

## 注释

## 译文

## 赏析
