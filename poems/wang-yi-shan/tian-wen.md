---
id: wang-yi-shan-tian-wen
title: 天問
titlePinyin: tian1 wen4
titleSlug: tian-wen
author: 王義山
authorPinyin: wang2 yi4 shan1
authorSlug: wang-yi-shan
dynasty: 宋
dynastyPinyin: song4
dynastySlug: song
tags: []
---

## 正文

- 鴻冥未判初，動靜根已互。
- 陰陽無停機，一闔一闢戶。
- 太虛本塊氣，無形何八柱。
- 四時自爾行，列星自爾布。
- 吾聞女媧氏，曾把五色補。
- 補處絕無痕，亦有未補處。
- 日無息不運，何處獨陰霧。
- 有龍銜燭照，終日燒不住。
- 玉川子有言，日月作眼行。
- 應不外幽獨，同此雙眼睛。
- 彼何地而暗，乃假燭以明。
- 亦有無燭地，暗塞幽冥冥。
- 吾不解其故，蒼蒼徒具形。
- 試喚盧仝鬼，爲我叩太清。

## 拼音

- hong2 ming2 wei4 pan4 chu1 ， dong4 jing4 gen1 yi3 hu4 。
- yin1 yang2 wu2 ting2 ji1 ， yi4 he2 yi2 pi4 hu4 。
- tai4 xu1 ben3 kuai4 qi4 ， wu2 xing2 he2 ba1 zhu4 。
- si4 shi2 zi4 er3 xing2 ， lie4 xing1 zi4 er3 bu4 。
- wu2 wen2 nü3 wa1 shi4 ， ceng2 ba3 wu3 se4 bu3 。
- bu3 chu3 jue2 wu2 hen2 ， yi4 you3 wei4 bu3 chu3 。
- ri4 wu2 xi1 bu2 yun4 ， he2 chu3 du2 yin1 wu4 。
- you3 long2 xian2 zhu2 zhao4 ， zhong1 ri4 shao1 bu2 zhu4 。
- yu4 chuan1 zi3 you3 yan2 ， ri4 yue4 zuo4 yan3 xing2 。
- ying1 bu2 wai4 you1 du2 ， tong2 ci3 shuang1 yan3 jing1 。
- bi3 he2 di4 er2 an4 ， nai3 jia3 zhu2 yi3 ming2 。
- yi4 you3 wu2 zhu2 di4 ， an4 sai1 you1 ming2 ming2 。
- wu2 bu4 jie3 qi2 gu4 ， cang1 cang1 tu2 ju4 xing2 。
- shi4 huan4 lu2 tong2 gui3 ， wei2 wo3 kou4 tai4 qing1 。

## 注释

## 译文

## 赏析
