---
id: wang-yi-shan-ti-wu-gang-xiang-min-heng-wu-jia-zhuang
title: 題武岡向敏衡無加莊
titlePinyin: ti2 wu3 gang1 xiang4 min3 heng2 wu2 jia1 zhuang1
titleSlug: ti-wu-gang-xiang-min-heng-wu-jia-zhuang
author: 王義山
authorPinyin: wang2 yi4 shan1
authorSlug: wang-yi-shan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 恭惟陳簡齋，與鶴山魏公。
- 堂堂二先生，後學之所宗。
- 遺跡所到處，百世猶高風。
- 武岡有向氏，乃祖家詩禮。
- 簡齋曾來訪，鶴山亦踵至。
- 二先生來時，草木亦光賁。
- 主人跼蹐迎，出門見大賓。
- 大带束深衣，整容而肅襟。
- 揖客坐上坐，樽酒與細論。
- 向氏家本儒，苦無黄金籯。
- 惟有無加莊，留以遺子孫。
- 此莊不在田，非謂三百囷。
- 莊者敬之謂，爲學之入門。
- 乃祖燕後人，有書便不貧。
- 能令二先生，肯來共斯文。
- 向來吾南昌，隠者蘇雲卿。
- 魏公令地主，而來訪一民。
- 匹夫道義重，王侯失其尊。
- 古人不傲士，此風今猶存。

## 拼音

- gong1 wei2 chen2 jian3 zhai1 ， yu3 he4 shan1 wei4 gong1 。
- tang2 tang2 er4 xian1 sheng0 ， hou4 xue2 zhi1 suo3 zong1 。
- yi2 ji4 suo3 dao4 chu3 ， bai3 shi4 you2 gao1 feng1 。
- wu3 gang1 you3 xiang4 shi4 ， nai3 zu3 jia1 shi1 li3 。
- jian3 zhai1 ceng2 lai2 fang3 ， he4 shan1 yi4 zhong3 zhi4 。
- er4 xian1 sheng0 lai2 shi2 ， cao3 mu4 yi4 guang1 bi4 。
- zhu3 ren2 ju2 ji2 ying2 ， chu1 men2 jian4 da4 bin1 。
- da4 dai4 shu4 shen1 yi1 ， zheng3 rong2 er2 su4 jin1 。
- yi1 ke4 zuo4 shang4 zuo4 ， zun1 jiu3 yu3 xi4 lun4 。
- xiang4 shi4 jia1 ben3 ru2 ， ku3 wu2 huang2 jin1 ying2 。
- wei2 you3 wu2 jia1 zhuang1 ， liu2 yi3 yi2 zi3 sun1 。
- ci3 zhuang1 bu2 zai4 tian2 ， fei1 wei4 san1 bai3 qun1 。
- zhuang1 zhe3 jing4 zhi1 wei4 ， wei2 xue2 zhi1 ru4 men2 。
- nai3 zu3 yan4 hou4 ren2 ， you3 shu1 bian4 bu4 pin2 。
- neng2 ling4 er4 xian1 sheng0 ， ken3 lai2 gong4 si1 wen2 。
- xiang4 lai2 wu2 nan2 chang1 ， yin3 zhe3 su1 yun2 qing1 。
- wei4 gong1 ling4 di4 zhu3 ， er2 lai2 fang3 yi4 min2 。
- pi3 fu1 dao4 yi4 zhong4 ， wang2 hou2 shi1 qi2 zun1 。
- gu3 ren2 bu2 ao4 shi4 ， ci3 feng1 jin1 you2 cun2 。

## 注释

## 译文

## 赏析
