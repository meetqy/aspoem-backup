---
id: gu-fei-xiong-ti-yong-fu-si-lin-huai-ting
title: 題永福寺臨淮亭
titlePinyin: ti2 yong3 fu2 si4 lin2 huai2 ting2
titleSlug: ti-yong-fu-si-lin-huai-ting
author: 顧非熊
authorPinyin: gu4 fei1 xiong2
authorSlug: gu-fei-xiong
dynasty: 唐
dynastyPinyin: tang2
dynastySlug: tang
tags: []
---

## 正文

- 淮上前朝寺，因公始建亭。
- 雖無山可望，多有鶴堪聽。
- 引客閑垂釣，看僧靜灌瓶。
- 帶潮秋見月，隔竹曉聞經。
- 水氣侵衣冷，蘋風入座馨。
- 路逢沙獺上，船值海人停。
- 砧杵鳴孤戍，烏鳶下遠汀。
- 連波芳草闊，極目暮天青。
- 創置嗟心匠，幽棲得地形。
- 常來勸農事，賴此近郊坰。

## 拼音

- huai2 shang4 qian2 chao2 si4 ， yin1 gong1 shi3 jian4 ting2 。
- sui1 wu2 shan1 ke3 wang4 ， duo1 you3 he4 kan1 ting1 。
- yin3 ke4 xian2 chui2 diao4 ， kan4 seng1 jing4 guan4 ping2 。
- dai4 chao2 qiu1 jian4 yue4 ， ge2 zhu2 xiao3 wen2 jing1 。
- shui3 qi4 qin1 yi1 leng3 ， pin2 feng1 ru4 zuo4 xin1 。
- lu4 feng2 sha1 ta3 shang4 ， chuan2 zhi2 hai3 ren2 ting2 。
- zhen1 chu3 ming2 gu1 shu4 ， wu1 yuan1 xia4 yuan3 ting1 。
- lian2 bo1 fang1 cao3 kuo4 ， ji2 mu4 mu4 tian1 qing1 。
- chuang4 zhi4 jie1 xin1 jiang4 ， you1 qi1 de2 di4 xing2 。
- chang2 lai2 quan4 nong2 shi4 ， lai4 ci3 jin4 jiao1 jiong1 。

## 注释

## 译文

## 赏析
