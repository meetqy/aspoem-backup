---
id: gu-fei-xiong-chen-qing-shang-zheng-zhu-si
title: 陳情上鄭主司
titlePinyin: chen2 qing2 shang4 zheng4 zhu3 si1
titleSlug: chen-qing-shang-zheng-zhu-si
author: 顧非熊
authorPinyin: gu4 fei1 xiong2
authorSlug: gu-fei-xiong
dynasty: 唐
dynastyPinyin: tang2
dynastySlug: tang
tags: []
---

## 正文

- 登第久無緣，歸情思渺然。
- 藝慙公道日，身賤太平年。
- 未識笙歌樂，虛逢歲月遷。
- 羈懷吟獨苦，愁眼媿花妍。
- 求達非榮己，修辭欲繼先。
- 秦城春十二，吳苑路三千。
- 茅屋山嵐入，柴門海浪連。
- 遙心猶送鴈，歸夢不離船。
- 時節思家夜，風霜作客天。
- 庭闈乖旦暮，兄弟阻團圓。
- 朝乏新知己，邨荒舊業田。
- 受恩期望外，效死誓生前。
- 願察爲裘意，彷徉和角篇。
- 懇情今吐盡，萬一冀哀憐。

## 拼音

- deng1 di4 jiu3 wu2 yuan2 ， gui1 qing2 si1 miao3 ran2 。
- yi4 can2 gong1 dao4 ri4 ， shen1 jian4 tai4 ping2 nian2 。
- wei4 shi2 sheng1 ge1 le4 ， xu1 feng2 sui4 yue4 qian1 。
- ji1 huai2 yin2 du2 ku3 ， chou2 yan3 kui4 hua1 yan2 。
- qiu2 da2 fei1 rong2 ji3 ， xiu1 ci2 yu4 ji4 xian1 。
- qin2 cheng2 chun1 shi2 er4 ， wu2 yuan4 lu4 san1 qian1 。
- mao2 wu1 shan1 lan2 ru4 ， chai2 men2 hai3 lang4 lian2 。
- yao2 xin1 you2 song4 yan4 ， gui1 meng4 bu4 li2 chuan2 。
- shi2 jie2 si1 jia1 ye4 ， feng1 shuang1 zuo4 ke4 tian1 。
- ting2 wei2 guai1 dan4 mu4 ， xiong1 di4 zu3 tuan2 yuan2 。
- chao2 fa2 xin1 zhi1 ji3 ， cun1 huang1 jiu4 ye4 tian2 。
- shou4 en1 qi1 wang4 wai4 ， xiao4 si3 shi4 sheng1 qian2 。
- yuan4 cha2 wei2 qiu2 yi4 ， fang3 yang2 he2 jiao3 pian1 。
- ken3 qing2 jin1 tu3 jin4 ， wan4 yi2 ji4 ai1 lian2 。

## 注释

## 译文

## 赏析
