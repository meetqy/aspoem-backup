---
id: wang-sui-song-li-guo-zhou-gui-shu
title: 送李果州歸蜀
titlePinyin: song4 li3 guo3 zhou1 gui1 shu3
titleSlug: song-li-guo-zhou-gui-shu
author: 王遂
authorPinyin: wang2 sui4
authorSlug: wang-sui
dynasty: 宋
dynastyPinyin: song4
dynastySlug: song
tags: []
---

## 正文

- 大原發鄒魯，功德被九州。
- 迢迢數千年，伊洛乘其流。
- 去之又百載，武夷闡諸幽。
- 斯文代顯晦，天意非人謀。
- 正脈遠相續，何必並世遊。
- 峩峩陵陽山，下鎮西南陬。
- 師法自心得，如親接前修。
- 一氣妙亭毒，小大各有求。
- 惟此生息機，不隔春與秋。
- 皎皎冰雪姿，高疑揖浮丘。
- 太虛麗日月，纖翳無停留。
- 本根自深茂，况復加窮搜。
- 微言析脈理，要指會衿喉。
- 工夫自中積，應物乃其優。
- 漢庭高論著，周原出咨諏。
- 耿耿惻隠心，若將納諸溝。
- 拳拳敬王義，敢有非嘉猷。
- 俯視不義貴，如比空雲浮。
- 所虞素學負，豈願清名收。
- 閶闔入雲端，蜀天方阻修。
- 西上香爐峰，江流去悠悠。
- 問學久不明，風俗日以偷。
- 塞口謹勿言，令人但深憂。
- 世如大膏肓，終當待公瘳。
- 格天未易到，責己尤難周。
- 大學無已時，白首何當休。
- 陋質謝頑朽，居然費雕鎪。
- 建德苦不勇，懷知若爲酬。
- 四非去未能，用力信有由。
- 永當佩深訓，無作明公羞。

## 拼音

- da4 yuan2 fa1 zou1 lu3 ， gong1 de2 bei4 jiu3 zhou1 。
- tiao2 tiao2 shu4 qian1 nian2 ， yi1 luo4 cheng2 qi2 liu2 。
- qu4 zhi1 you4 bai3 zai4 ， wu3 yi2 chan3 zhu1 you1 。
- si1 wen2 dai4 xian3 hui4 ， tian1 yi4 fei1 ren2 mou2 。
- zheng4 mai4 yuan3 xiang1 xu4 ， he2 bi4 bing4 shi4 you2 。
- e2 e2 ling2 yang2 shan1 ， xia4 zhen4 xi1 nan2 zou1 。
- shi1 fa3 zi4 xin1 de2 ， ru2 qin1 jie1 qian2 xiu1 。
- yi2 qi4 miao4 ting2 du2 ， xiao3 da4 ge4 you3 qiu2 。
- wei2 ci3 sheng1 xi1 ji1 ， bu4 ge2 chun1 yu3 qiu1 。
- jiao3 jiao3 bing1 xue3 zi1 ， gao1 yi2 yi1 fu2 qiu1 。
- tai4 xu1 li2 ri4 yue4 ， xian1 yi4 wu2 ting2 liu2 。
- ben3 gen1 zi4 shen1 mao4 ， kuang4 fu4 jia1 qiong2 sou1 。
- wei1 yan2 xi1 mai4 li3 ， yao4 zhi3 hui4 jin1 hou2 。
- gong1 fu0 zi4 zhong1 ji1 ， ying1 wu4 nai3 qi2 you1 。
- han4 ting2 gao1 lun4 zhu4 ， zhou1 yuan2 chu1 zi1 zou1 。
- geng3 geng3 ce4 yin3 xin1 ， ruo4 jiang1 na4 zhu1 gou1 。
- quan2 quan2 jing4 wang2 yi4 ， gan3 you3 fei1 jia1 you2 。
- fu3 shi4 bu2 yi4 gui4 ， ru2 bi3 kong1 yun2 fu2 。
- suo3 yu2 su4 xue2 fu4 ， qi3 yuan4 qing1 ming2 shou1 。
- chang1 he2 ru4 yun2 duan1 ， shu3 tian1 fang1 zu3 xiu1 。
- xi1 shang4 xiang1 lu2 feng1 ， jiang1 liu2 qu4 you1 you1 。
- wen4 xue2 jiu3 bu4 ming2 ， feng1 su2 ri4 yi3 tou1 。
- sai1 kou3 jin3 wu4 yan2 ， ling4 ren2 dan4 shen1 you1 。
- shi4 ru2 da4 gao1 huang1 ， zhong1 dang1 dai4 gong1 chou1 。
- ge2 tian1 wei4 yi4 dao4 ， ze2 ji3 you2 nan2 zhou1 。
- da4 xue2 wu2 yi3 shi2 ， bai2 shou3 he2 dang1 xiu1 。
- lou4 zhi4 xie4 wan2 xiu3 ， ju1 ran2 fei4 diao1 sou1 。
- jian4 de2 ku3 bu4 yong3 ， huai2 zhi1 ruo4 wei2 chou2 。
- si4 fei1 qu4 wei4 neng2 ， yong4 li4 xin4 you3 you2 。
- yong3 dang1 pei4 shen1 xun4 ， wu2 zuo4 ming2 gong1 xiu1 。

## 注释

## 译文

## 赏析
