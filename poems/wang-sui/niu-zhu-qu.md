---
id: wang-sui-niu-zhu-qu
title: 牛渚曲
titlePinyin: niu2 zhu3 qu3
titleSlug: niu-zhu-qu
author: 王遂
authorPinyin: wang2 sui4
authorSlug: wang-sui
dynasty: 宋
dynastyPinyin: song4
dynastySlug: song
tags: []
---

## 正文

- 岷江赴東海，牛渚鎮中流。
- 古來濟渡處，落日迷滄洲。
- 江東名勝士，清談付悠悠。
- 氛埃更五閏，毒烈遍九州。
- 六龍起當天，爝火不敢留。
- 長繩繫佛塔，鐵纜濟王舟。
- 執玉朝群后，職方登九丘。
- 民生三代後，不數李與劉。
- 太平二百年，內寧忘外憂。
- 一馬飛渡江，王氣東南浮。
- 誰爲逆胡計，敢作明神羞。
- 飲水昧佛狸，投鞭效堅頭。
- 蕭蕭楊林渡，寒日風颼飀。
- 煙雨出蒙衝，霜雪揮戈矛。
- 夜半虜帳驚，明日無胡酋。
- 笑談折樽俎，心膽落氈裘。
- 諸夷戒謀夏，三邊罷防秋。
- 時從老校問，吃吃談不休。
- 創業道何盛，中興德幾侔。
- 禹績渺千載，武功待人收。
- 天方厭此虜，吾忍忘其仇。
- 偷安固大患，幸勝非良籌。
- 外防固難弛，內政何當修。
- 兩山點蛾眉，攢此千古愁。
- 小臣乏長策，何以裨前流。
- 請因受邑地，爲賦艱難由。

## 拼音

- min2 jiang1 fu4 dong1 hai3 ， niu2 zhu3 zhen4 zhong1 liu2 。
- gu3 lai2 ji4 du4 chu3 ， luo4 ri4 mi2 cang1 zhou1 。
- jiang1 dong1 ming2 sheng4 shi4 ， qing1 tan2 fu4 you1 you1 。
- fen1 ai1 geng4 wu3 run4 ， du2 lie4 bian4 jiu3 zhou1 。
- liu4 long2 qi3 dang1 tian1 ， jue2 huo3 bu4 gan3 liu2 。
- chang2 sheng2 xi4 fo2 ta3 ， tie3 lan3 ji4 wang2 zhou1 。
- zhi2 yu4 chao2 qun2 hou4 ， zhi2 fang1 deng1 jiu3 qiu1 。
- min2 sheng1 san1 dai4 hou4 ， bu2 shu4 li3 yu3 liu2 。
- tai4 ping2 er4 bai3 nian2 ， nei4 ning2 wang4 wai4 you1 。
- yi4 ma3 fei1 du4 jiang1 ， wang2 qi4 dong1 nan2 fu2 。
- shui2 wei2 ni4 hu2 ji4 ， gan3 zuo4 ming2 shen2 xiu1 。
- yin3 shui3 mei4 fo2 li2 ， tou2 bian1 xiao4 jian1 tou2 。
- xiao1 xiao1 yang2 lin2 du4 ， han2 ri4 feng1 sou1 liu2 。
- yan1 yu3 chu1 meng2 chong1 ， shuang1 xue3 hui1 ge1 mao2 。
- ye4 ban4 lu3 zhang4 jing1 ， ming2 ri4 wu2 hu2 qiu2 。
- xiao4 tan2 zhe2 zun1 zu3 ， xin1 dan3 luo4 zhan1 qiu2 。
- zhu1 yi2 jie4 mou2 xia4 ， san1 bian1 ba4 fang2 qiu1 。
- shi2 cong2 lao3 xiao4 wen4 ， chi1 chi1 tan2 bu4 xiu1 。
- chuang4 ye4 dao4 he2 sheng4 ， zhong1 xing1 de2 ji1 mou2 。
- yu3 ji4 miao3 qian1 zai4 ， wu3 gong1 dai4 ren2 shou1 。
- tian1 fang1 yan4 ci3 lu3 ， wu2 ren3 wang4 qi2 chou2 。
- tou1 an1 gu4 da4 huan4 ， xing4 sheng4 fei1 liang2 chou2 。
- wai4 fang2 gu4 nan2 chi2 ， nei4 zheng4 he2 dang1 xiu1 。
- liang3 shan1 dian3 e2 mei2 ， zan3 ci3 qian1 gu3 chou2 。
- xiao3 chen2 fa2 chang2 ce4 ， he2 yi3 bi4 qian2 liu2 。
- qing3 yin1 shou4 yi4 di4 ， wei2 fu4 jian1 nan2 you2 。

## 注释

## 译文

## 赏析
