---
id: yin-yan-zhuo-tao-an-jing-she
title: 陶庵精舍
titlePinyin: tao2 an1 jing1 she4
titleSlug: tao-an-jing-she
author: 殷彥卓
authorPinyin: yin1 yan4 zhuo2
authorSlug: yin-yan-zhuo
dynasty: 宋
dynastyPinyin: song4
dynastySlug: song
tags: []
---

## 正文

- 靜結羅浮屋，鄰鷄遠不聞。
- 秋到屋下田，井井皆黄雲。
- 草堂久無夢，甘與麋鹿群。
- 我聞彭澤令，恥爲二姓臣。
- 一朝任去來，柴桑漉酒巾。
- 披圖長歎息，古今多逸民。

## 拼音

- jing4 jie2 luo2 fu2 wu1 ， lin2 ji1 yuan3 bu4 wen2 。
- qiu1 dao4 wu1 xia4 tian2 ， jing3 jing3 jie1 huang2 yun2 。
- cao3 tang2 jiu3 wu2 meng4 ， gan1 yu3 mi2 lu4 qun2 。
- wo3 wen2 peng2 ze2 ling4 ， chi3 wei2 er4 xing4 chen2 。
- yi4 zhao1 ren4 qu4 lai2 ， chai2 sang1 lu4 jiu3 jin1 。
- pi1 tu2 chang2 tan4 xi1 ， gu3 jin1 duo1 yi4 min2 。

## 注释

## 译文

## 赏析
