---
id: shi-dao-sheng-ji-song-er-shi-er-shou-qi-er-er
title: 偈頌二十二首  其二二
titlePinyin: ji4 song4 er4 shi2 er4 shou3     qi2 er4 er4
titleSlug: ji-song-er-shi-er-shou-qi-er-er
author: 釋道生
authorPinyin: shi4 dao4 sheng1
authorSlug: shi-dao-sheng
dynasty: 宋
dynastyPinyin: song4
dynastySlug: song
tags: []
---

## 正文

- 弋陽溪上諸檀越，勇猛精進難比況。
- 年年歲歲入山來，總是如來親眷屬。
- 如來法身等虛空，隨彼願心而顯發。
- 譬如月輪出霄漢，照耀一切衆生前。
- 衆生性水無有邊，我此一月能普現。
- 水靜而清現全體，月非取水而遽來。
- 水動而濁無定光，月非捨水而遽去。
- 水有清濁有動靜，月無取捨無去來。
- 於無取捨去來中，不見清濁動靜相。
- 既無清濁動靜相，一一含攝無有餘。
- 我心佛心衆生心，心佛衆生本平等。
- 佛子當作如是觀，即獲世間諸利益。

## 拼音

- yi4 yang2 xi1 shang4 zhu1 tan2 yue4 ， yong3 meng3 jing1 jin4 nan2 bi3 kuang4 。
- nian2 nian2 sui4 sui4 ru4 shan1 lai2 ， zong3 shi4 ru2 lai2 qin1 juan4 shu3 。
- ru2 lai2 fa3 shen1 deng3 xu1 kong1 ， sui2 bi3 yuan4 xin1 er2 xian3 fa1 。
- pi4 ru2 yue4 lun2 chu1 xiao1 han4 ， zhao4 yao4 yi2 qie4 zhong4 sheng1 qian2 。
- zhong4 sheng1 xing4 shui3 wu2 you3 bian1 ， wo3 ci3 yi1 yue4 neng2 pu3 xian4 。
- shui3 jing4 er2 qing1 xian4 quan2 ti3 ， yue4 fei1 qu3 shui3 er2 ju4 lai2 。
- shui3 dong4 er2 zhuo2 wu2 ding4 guang1 ， yue4 fei1 she3 shui3 er2 ju4 qu4 。
- shui3 you3 qing1 zhuo2 you3 dong4 jing4 ， yue4 wu2 qu3 she3 wu2 qu4 lai2 。
- wu1 wu2 qu3 she3 qu4 lai2 zhong1 ， bu2 jian4 qing1 zhuo2 dong4 jing4 xiang1 。
- ji4 wu2 qing1 zhuo2 dong4 jing4 xiang1 ， yi1 yi1 han2 she4 wu2 you3 yu2 。
- wo3 xin1 fo2 xin1 zhong4 sheng1 xin1 ， xin1 fo2 zhong4 sheng1 ben3 ping2 deng3 。
- fo2 zi3 dang1 zuo4 ru2 shi4 guan1 ， ji2 huo4 shi4 jian4 zhu1 li4 yi4 。

## 注释

## 译文

## 赏析
