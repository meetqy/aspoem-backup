---
id: zhu-ji-fang-du-huang-yu-xi-tang-po-chuan
title: 讀黄玉溪湯婆傳
titlePinyin: du2 huang2 yu4 xi1 tang1 po2 chuan2
titleSlug: du-huang-yu-xi-tang-po-chuan
author: 朱繼芳
authorPinyin: zhu1 ji4 fang1
authorSlug: zhu-ji-fang
dynasty: 宋
dynastyPinyin: song4
dynastySlug: song
tags: []
---

## 正文

- 君不見湯家阿泉驪山陰，出入宮掖承恩深。
- 只流妃子脂粉氣，不暖少陵如鐵衾。
- 又不見湯家阿池紫塞上，沉香霧擁將軍帳。
- 天寒十指墮弓刀，底用空言如挾纊。
- 何如韓時老湯婆，冬則飲湯惟腹皤。
- 形模混沌婦女笑，閉塞其兌藏天和。
- 老生門前十日雪，兩脚凍皴眠不得。
- 斷無蠻素構心兵，頼有婆兮相暖熱。
- 夫人竹氏青玲瓏，炎炎幾時奈秋風。
- 婆耻居下常熱中，毋棄憔悴以御冬。
- 得黄太史五字詩，厥孫傳之尤滑稽。
- 霜風蕭蕭歲年晚，吾喜湯婆有完傳。

## 拼音

- jun1 bu2 jian4 tang1 jia1 a1 quan2 li2 shan1 yin1 ， chu1 ru4 gong1 ye4 cheng2 en1 shen1 。
- zhi1 liu2 fei1 zi0 zhi1 fen3 qi4 ， bu4 nuan3 shao3 ling2 ru2 tie3 qin1 。
- you4 bu2 jian4 tang1 jia1 a1 chi2 zi3 sai4 shang4 ， chen2 xiang1 wu4 yong1 jiang1 jun1 zhang4 。
- tian1 han2 shi2 zhi3 duo4 gong1 dao1 ， di3 yong4 kong1 yan2 ru2 xie2 kuang4 。
- he2 ru2 han2 shi2 lao3 tang1 po2 ， dong1 ze2 yin3 tang1 wei2 fu4 po2 。
- xing2 mo2 hun4 dun4 fu4 nü3 xiao4 ， bi4 sai1 qi2 dui4 cang2 tian1 he2 。
- lao3 sheng1 men2 qian2 shi2 ri4 xue3 ， liang3 jiao3 dong4 cun1 mian2 bu4 de2 。
- duan4 wu2 man2 su4 gou4 xin1 bing1 ， lai4 you3 po2 xi1 xiang1 nuan3 re4 。
- fu1 ren2 zhu2 shi4 qing1 ling2 long2 ， yan2 yan2 ji1 shi2 nai4 qiu1 feng1 。
- po2 chi3 ju1 xia4 chang2 re4 zhong1 ， wu2 qi4 qiao2 cui4 yi3 yu4 dong1 。
- de2 huang2 tai4 shi3 wu3 zi4 shi1 ， jue2 sun1 chuan2 zhi1 you2 hua2 ji1 。
- shuang1 feng1 xiao1 xiao1 sui4 nian2 wan3 ， wu2 xi3 tang1 po2 you3 wan2 chuan2 。

## 注释

## 译文

## 赏析
