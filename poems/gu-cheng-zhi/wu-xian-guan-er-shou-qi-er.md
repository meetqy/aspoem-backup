---
id: gu-cheng-zhi-wu-xian-guan-er-shou-qi-er
title: 五僊觀二首  其二
titlePinyin: wu3 xian1 guan1 er4 shou3     qi2 er4
titleSlug: wu-xian-guan-er-shou-qi-er
author: 古成之
authorPinyin: gu3 cheng2 zhi1
authorSlug: gu-cheng-zhi
dynasty: 宋
dynastyPinyin: song4
dynastySlug: song
tags: []
---

## 正文

- 玄元分古觀，南鎮越王城。
- 五石空留瑞，羣仙不記名。
- 丹砂雖久煉，雞犬自長生。
- 檻簇鰲頭景，門通鶴頸程。
- 煙霞隨砌起，花木逐時榮。
- 古井涵虛碧，疏鐘入戶清。
- 荒蕪憐夜色，寒溜引秋聲。
- 丹竈封苔老，芝田積雨平。
- 風光齊嶽麓，音信接朱明。
- 願將身從此，乘雲到平京。

## 拼音

- xuan2 yuan2 fen1 gu3 guan1 ， nan2 zhen4 yue4 wang2 cheng2 。
- wu3 shi2 kong1 liu2 rui4 ， qun2 xian1 bu2 ji4 ming2 。
- dan1 sha1 sui1 jiu3 lian4 ， ji1 quan3 zi4 chang2 sheng1 。
- jian4 cu4 ao2 tou2 jing3 ， men2 tong1 he4 jing3 cheng2 。
- yan1 xia2 sui2 qi4 qi3 ， hua1 mu4 zhu2 shi2 rong2 。
- gu3 jing3 han2 xu1 bi4 ， shu1 zhong1 ru4 hu4 qing1 。
- huang1 wu2 lian2 ye4 se4 ， han2 liu1 yin3 qiu1 sheng1 。
- dan1 zao4 feng1 tai2 lao3 ， zhi1 tian2 ji1 yu3 ping2 。
- feng1 guang1 qi2 yue4 lu4 ， yin1 xin4 jie1 zhu1 ming2 。
- yuan4 jiang1 shen1 cong2 ci3 ， cheng2 yun2 dao4 ping2 jing1 。

## 注释

## 译文

## 赏析
