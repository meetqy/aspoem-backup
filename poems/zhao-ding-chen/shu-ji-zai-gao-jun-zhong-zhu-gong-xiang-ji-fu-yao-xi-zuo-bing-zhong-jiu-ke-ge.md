---
id: zhao-ding-chen-shu-ji-zai-gao-jun-zhong-zhu-gong-xiang-ji-fu-yao-xi-zuo-bing-zhong-jiu-ke-ge
title: 屬疾在告郡中諸公相繼服藥戲作病中九客歌
titlePinyin: shu3 ji2 zai4 gao4 jun4 zhong1 zhu1 gong1 xiang4 ji4 fu2 yao4 xi4 zuo4 bing4 zhong1 jiu3 ke4 ge1
titleSlug: shu-ji-zai-gao-jun-zhong-zhu-gong-xiang-ji-fu-yao-xi-zuo-bing-zhong-jiu-ke-ge
author: 趙鼎臣
authorPinyin: zhao4 ding3 chen2
authorSlug: zhao-ding-chen
dynasty: 宋
dynastyPinyin: song4
dynastySlug: song
tags: []
---

## 正文

- 將軍膽氣凌秋天，百札曾將一箭穿。
- 倒牀忽作兒女眼，悲啼出淚如湧泉。
- 會稽令尹形悍堅，新買蛾眉費萬錢。
- 未容纖腰小回旋，徑煩藥餌親調煎。
- 山陰大夫祖文淵，彎弓射賊口垂涎。
- 壯士亦苦頭風偏，河潤九里風化傳。
- 坐令丞簿相牽聯，請醫買藥爭後先。
- 剡中有宰正鳴絃，携琴忽泛子猷船。
- 入城巵酒不下咽，但飲柴胡如吸川。
- 沃洲公子黠可憐，斬關夜遁呼不前。
- 道中揮斷九鐵鞭，抱病誰復能輕便。
- 鑄錢短簿非凜然，捧心欲效西子妍。
- 青衫從事世所捐，亦遭病鬼相傍緣。
- 戲成嘲語如怪顛，一讀坐使沉痾痊。

## 拼音

- jiang1 jun1 dan3 qi4 ling2 qiu1 tian1 ， bai3 zha2 ceng2 jiang1 yi2 jian4 chuan1 。
- dao3 chuang2 hu1 zuo4 er2 nü3 yan3 ， bei1 ti2 chu1 lei4 ru2 yong3 quan2 。
- hui4 ji1 ling4 yin3 xing2 han4 jian1 ， xin1 mai3 e2 mei2 fei4 wan4 qian2 。
- wei4 rong2 xian1 yao1 xiao3 hui2 xuan2 ， jing4 fan2 yao4 er3 qin1 diao4 jian1 。
- shan1 yin1 dai4 fu0 zu3 wen2 yuan1 ， wan1 gong1 she4 zei2 kou3 chui2 xian2 。
- zhuang4 shi4 yi4 ku3 tou2 feng1 pian1 ， he2 run4 jiu3 li3 feng1 hua4 chuan2 。
- zuo4 ling4 cheng2 bo2 xiang1 qian1 lian2 ， qing3 yi1 mai3 yao4 zheng1 hou4 xian1 。
- yan3 zhong1 you3 zai3 zheng4 ming2 xian2 ， xie2 qin2 hu1 fan4 zi3 you2 chuan2 。
- ru4 cheng2 zhi1 jiu3 bu2 xia4 yan4 ， dan4 yin3 chai2 hu2 ru2 xi1 chuan1 。
- wo4 zhou1 gong1 zi3 xia2 ke3 lian2 ， zhan3 guan1 ye4 dun4 hu1 bu4 qian2 。
- dao4 zhong1 hui1 duan4 jiu3 tie3 bian1 ， bao4 bing4 shui2 fu4 neng2 qing1 bian4 。
- zhu4 qian2 duan3 bo2 fei1 lin3 ran2 ， peng3 xin1 yu4 xiao4 xi1 zi3 yan2 。
- qing1 shan1 cong2 shi4 shi4 suo3 juan1 ， yi4 zao1 bing4 gui3 xiang1 bang4 yuan2 。
- xi4 cheng2 chao2 yu3 ru2 guai4 dian1 ， yi4 du2 zuo4 shi3 chen2 ke1 quan2 。

## 注释

## 译文

## 赏析
