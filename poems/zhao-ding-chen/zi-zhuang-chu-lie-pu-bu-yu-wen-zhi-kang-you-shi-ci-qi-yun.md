---
id: zhao-ding-chen-zi-zhuang-chu-lie-pu-bu-yu-wen-zhi-kang-you-shi-ci-qi-yun
title: 子莊出獵僕不與聞志康有詩次其韵
titlePinyin: zi3 zhuang1 chu1 lie4 pu2 bu4 yu3 wen2 zhi4 kang1 you3 shi1 ci4 qi2 yun4
titleSlug: zi-zhuang-chu-lie-pu-bu-yu-wen-zhi-kang-you-shi-ci-qi-yun
author: 趙鼎臣
authorPinyin: zhao4 ding3 chen2
authorSlug: zhao-ding-chen
dynasty: 宋
dynastyPinyin: song4
dynastySlug: song
tags: []
---

## 正文

- 歲窮於冬春未涉，雪入田中餘潤接。
- 鷹鸇欲擊膽方張，狐兔正肥心已怯。
- 忽呼小隊試周旋，直並西山窮射獵。
- 將軍約束金鼓震，令尹指麾豺虎懾。
- 平原淺草陣橫斜，後勁中權旗曄曄。
- 林空肯使逸禽飛，澤竭不煩追騎躡。
- 正堪大嚼出饞涎，安用千金酬笑靨。
- 風毛漠漠任教吹，雨血紛紛誰所喋。
- 不容杜曲隨李廣，顧肯桑間問靈輒。
- 廟謨不戰方兩階，邊塵已靜休三捷。
- 酩酊如余乃醉仙，雄豪似子真儒俠。
- 明朝得雋儻相過，買酒尚堪吾倒篋。

## 拼音

- sui4 qiong2 wu1 dong1 chun1 wei4 she4 ， xue3 ru4 tian2 zhong1 yu2 run4 jie1 。
- ying1 zhan1 yu4 ji1 dan3 fang1 zhang1 ， hu2 tu4 zheng4 fei2 xin1 yi3 qie4 。
- hu1 hu1 xiao3 dui4 shi4 zhou1 xuan2 ， zhi2 bing4 xi1 shan1 qiong2 she4 lie4 。
- jiang1 jun1 yue1 shu4 jin1 gu3 zhen4 ， ling4 yin3 zhi3 hui1 chai2 hu3 she4 。
- ping2 yuan2 qian3 cao3 zhen4 heng2 xie2 ， hou4 jin4 zhong1 quan2 qi2 ye4 ye4 。
- lin2 kong1 ken3 shi3 yi4 qin2 fei1 ， ze2 jie2 bu4 fan2 zhui1 qi2 nie4 。
- zheng4 kan1 da4 jiao2 chu1 chan2 xian2 ， an1 yong4 qian1 jin1 chou2 xiao4 ye4 。
- feng1 mao2 mo4 mo4 ren4 jiao4 chui1 ， yu3 xue4 fen1 fen1 shui2 suo3 die2 。
- bu4 rong2 du4 qu3 sui2 li3 guang3 ， gu4 ken3 sang1 jian4 wen4 ling2 zhe2 。
- miao4 mo2 bu2 zhan4 fang1 liang3 jie1 ， bian1 chen2 yi3 jing4 xiu1 san1 jie2 。
- ming3 ding3 ru2 yu2 nai3 zui4 xian1 ， xiong2 hao2 si4 zi3 zhen1 ru2 xia2 。
- ming2 chao2 de2 jun4 tang3 xiang1 guo4 ， mai3 jiu3 shang4 kan1 wu2 dao3 qie4 。

## 注释

## 译文

## 赏析
