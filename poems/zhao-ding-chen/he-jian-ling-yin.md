---
id: zhao-ding-chen-he-jian-ling-yin
title: 河間令尹
titlePinyin: he2 jian4 ling4 yin3
titleSlug: he-jian-ling-yin
author: 趙鼎臣
authorPinyin: zhao4 ding3 chen2
authorSlug: zhao-ding-chen
dynasty: 宋
dynastyPinyin: song4
dynastySlug: song
tags: []
---

## 正文

- 東家載豆如山嶽，西舍割禾無處著。
- 父老歡呼南陌頭，打鼓吹簫相燕樂。
- 今年不復似常年，斗米都無百十錢。
- 新來長官政及我，夜無吠犬人得眠。
- 公家力役會不免，常苦里胥相擾亂。
- 里胥不出今幾時，我自輸官不須歎。
- 秋風嫋嫋樂無涯，棗有實兮菊有花。
- 聞道長官作生日，相呼父老來排衙。
- 排衙奉上一盃酒，再拜長官千萬壽。
- 三年替去不須臾，聊與斯民爲父母。

## 拼音

- dong1 jia1 zai4 dou4 ru2 shan1 yue4 ， xi1 she4 ge1 he2 wu2 chu3 zhu4 。
- fu4 lao3 huan1 hu1 nan2 mo4 tou2 ， da3 gu3 chui1 xiao1 xiang1 yan4 le4 。
- jin1 nian2 bu2 fu4 si4 chang2 nian2 ， dou4 mi3 dou1 wu2 bai3 shi2 qian2 。
- xin1 lai2 chang2 guan1 zheng4 ji2 wo3 ， ye4 wu2 fei4 quan3 ren2 de2 mian2 。
- gong1 jia0 li4 yi4 hui4 bu4 mian3 ， chang2 ku3 li3 xu1 xiang1 rao3 luan4 。
- li3 xu1 bu4 chu1 jin1 ji1 shi2 ， wo3 zi4 shu1 guan1 bu4 xu1 tan4 。
- qiu1 feng1 niao3 niao3 le4 wu2 ya2 ， zao3 you3 shi2 xi1 ju2 you3 hua1 。
- wen2 dao4 chang2 guan1 zuo4 sheng1 ri4 ， xiang1 hu1 fu4 lao3 lai2 pai2 ya2 。
- pai2 ya2 feng4 shang4 yi4 bei1 jiu3 ， zai4 bai4 chang2 guan1 qian1 wan4 shou4 。
- san1 nian2 ti4 qu4 bu4 xu1 yu2 ， liao2 yu3 si1 min2 wei2 fu4 mu3 。

## 注释

## 译文

## 赏析
