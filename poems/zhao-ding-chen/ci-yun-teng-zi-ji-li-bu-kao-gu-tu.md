---
id: zhao-ding-chen-ci-yun-teng-zi-ji-li-bu-kao-gu-tu
title: 次韵滕子濟禮部考古圖
titlePinyin: ci4 yun4 teng2 zi3 ji4 li3 bu4 kao3 gu3 tu2
titleSlug: ci-yun-teng-zi-ji-li-bu-kao-gu-tu
author: 趙鼎臣
authorPinyin: zhao4 ding3 chen2
authorSlug: zhao-ding-chen
dynasty: 宋
dynastyPinyin: song4
dynastySlug: song
tags: []
---

## 正文

- 蒼史失古法，赤刀有遺書。
- 經毀秦漢後，器追禹夏初。
- 古人不吾接，有感誰與袪。
- 尚憐盲左生，文字記魯壺。
- 哀哉泗水沒，不復知鬼魖。
- 英英華省郎，攟摭收遺餘。
- 異書人不識，善本手自摸。
- 壁中發科斗，海底出珊瑚。
- 篆籀既識職，鐘鼎各應圖。
- 要當知百世，何止舉一隅。
- 似逢東里生，張華與之俱。
- 談傾河海江，下卷鄭白渠。
- 我老塵埃中，牒訴慘不舒。
- 思陪種柳潛，願逐耦耕沮。
- 錦囊不應開，欲和聊復徐。
- 頗憐平生心，用意真僻儒。
- 識字恨不博，塊焉無與虞。
- 圖書許借否，髯滕意何如。
- 莫作驪龍仙，靳吝五色珠。
- 鴟夷或未辦，當奉酒一盂。

## 拼音

- cang1 shi3 shi1 gu3 fa3 ， chi4 dao1 you3 yi2 shu1 。
- jing1 hui3 qin2 han4 hou4 ， qi4 zhui1 yu3 xia4 chu1 。
- gu3 ren2 bu4 wu2 jie1 ， you3 gan3 shui2 yu3 qu1 。
- shang4 lian2 mang2 zuo3 sheng1 ， wen2 zi4 ji4 lu3 hu2 。
- ai1 zai1 si4 shui3 mei2 ， bu2 fu4 zhi1 gui3 xu1 。
- ying1 ying1 hua2 sheng3 lang2 ， jun4 zhi2 shou1 yi2 yu2 。
- yi4 shu1 ren2 bu4 shi2 ， shan4 ben3 shou3 zi4 mo1 。
- bi4 zhong1 fa1 ke1 dou4 ， hai3 di3 chu1 shan1 hu2 。
- zhuan4 zhou4 ji4 shi2 zhi2 ， zhong1 ding3 ge4 ying1 tu2 。
- yao4 dang1 zhi1 bai3 shi4 ， he2 zhi3 ju3 yi4 yu2 。
- si4 feng2 dong1 li3 sheng1 ， zhang1 hua2 yu3 zhi1 ju4 。
- tan2 qing1 he2 hai3 jiang1 ， xia4 juan4 zheng4 bai2 qu2 。
- wo3 lao3 chen2 ai1 zhong1 ， die2 su4 can3 bu4 shu1 。
- si1 pei2 zhong3 liu3 qian2 ， yuan4 zhu2 ou3 geng1 ju3 。
- jin3 nang2 bu4 ying1 kai1 ， yu4 he2 liao2 fu4 xu2 。
- po1 lian2 ping2 sheng1 xin1 ， yong4 yi4 zhen1 pi4 ru2 。
- shi2 zi4 hen4 bu4 bo2 ， kuai4 yan1 wu2 yu3 yu2 。
- tu2 shu1 xu1 jie4 fou3 ， ran2 teng2 yi4 he2 ru2 。
- mo4 zuo4 li2 long2 xian1 ， jin4 lin4 wu3 se4 zhu1 。
- chi1 yi2 huo4 wei4 ban4 ， dang1 feng4 jiu3 yi4 yu2 。

## 注释

## 译文

## 赏析
