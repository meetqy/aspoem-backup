---
id: zhao-ding-chen-yun-di-he-shi-lin-cha-fu-chu-er-yue-yi-qi-qu-zhi-zai-ci-yun
title: 允迪和詩吝茶弗出而約以棋取之再次韵
titlePinyin: yun3 di2 he2 shi1 lin4 cha2 fu2 chu1 er2 yue1 yi3 qi2 qu3 zhi1 zai4 ci4 yun4
titleSlug: yun-di-he-shi-lin-cha-fu-chu-er-yue-yi-qi-qu-zhi-zai-ci-yun
author: 趙鼎臣
authorPinyin: zhao4 ding3 chen2
authorSlug: zhao-ding-chen
dynasty: 宋
dynastyPinyin: song4
dynastySlug: song
tags: []
---

## 正文

- 仙人爛柯山，坐隠多奇方。
- 我昔夢見之，正爭紫羅囊。
- 豈獨寸筦窺，固已一臠嘗。
- 至今不語妙，了了皆中藏。
- 陋哉王積薪，亦復干帝皇。
- 遠矣羊玄保，恨不同閭鄉。
- 誰與子方子，忽作鬭雞昂。
- 居然鏜其鼓，甚矣子之昌。
- 吾師乃庖丁，未嘗嬰刃芒。
- 遥知吾髮短，不必終纓長。
- 明朝受敵降，築壇千步强。
- 沙溪委道周，北苑陳中堂。
- 想復聞我言，怒欲奮臂當。
- 竟無百勝策，空有九回腸。

## 拼音

- xian1 ren2 lan4 ke1 shan1 ， zuo4 yin3 duo1 qi2 fang1 。
- wo3 xi1 meng4 jian4 zhi1 ， zheng4 zheng1 zi3 luo2 nang2 。
- qi3 du2 cun4 guan3 kui1 ， gu4 yi3 yi4 luan2 chang2 。
- zhi4 jin1 bu4 yu3 miao4 ， liao3 liao3 jie1 zhong1 cang2 。
- lou4 zai1 wang2 ji1 xin1 ， yi4 fu4 gan1 di4 huang2 。
- yuan3 yi3 yang2 xuan2 bao3 ， hen4 bu4 tong2 lü2 xiang1 。
- shui2 yu3 zi3 fang1 zi0 ， hu1 zuo4 dou4 ji1 ang2 。
- ju1 ran2 tang1 qi2 gu3 ， shen4 yi3 zi3 zhi1 chang1 。
- wu2 shi1 nai3 pao2 ding1 ， wei4 chang2 ying1 ren4 mang2 。
- yao2 zhi1 wu2 fa4 duan3 ， bu2 bi4 zhong1 ying1 chang2 。
- ming2 chao2 shou4 di2 jiang4 ， zhu4 tan2 qian1 bu4 qiang2 。
- sha1 xi1 wei3 dao4 zhou1 ， bei3 yuan4 chen2 zhong1 tang2 。
- xiang3 fu4 wen2 wo3 yan2 ， nu4 yu4 fen4 bi4 dang1 。
- jing4 wu2 bai3 sheng4 ce4 ， kong1 you3 jiu3 hui2 chang2 。

## 注释

## 译文

## 赏析
