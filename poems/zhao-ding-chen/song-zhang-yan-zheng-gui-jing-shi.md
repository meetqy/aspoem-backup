---
id: zhao-ding-chen-song-zhang-yan-zheng-gui-jing-shi
title: 送張彥政歸京師
titlePinyin: song4 zhang1 yan4 zheng4 gui1 jing1 shi1
titleSlug: song-zhang-yan-zheng-gui-jing-shi
author: 趙鼎臣
authorPinyin: zhao4 ding3 chen2
authorSlug: zhao-ding-chen
dynasty: 宋
dynastyPinyin: song4
dynastySlug: song
tags: []
---

## 正文

- 官曹寂寞坐兀兀，囊無一錢貧到骨。
- 欲歸未得住也難，客子秋來頗蕭瑟。
- 并州人情薄於紙，覆雨翻雲而已矣。
- 我頑不顧柰我何，得酒陶然且歡喜。
- 府中別駕名公孫，往時閥閱推其門。
- 皎如雙璧照閭里，至今文彩風流存。
- 諸郎往往皆汗血，超然別駕尤奇絕。
- 滿前豪傑多少人，獨向我曹相暖熱。
- 幕府轅門一事無，五白爭梟半夜呼。
- 但知得醉乃已耳，頗復有客如此乎。
- 俗多我責君不然，君今去我真可憐。
- 微官縛人不可脫，五斗看來成幾錢。
- 君還朝廷用决矣，錯節盤根談笑裏。
- 當權得意莫相忘，要須容此狂狷士。

## 拼音

- guan1 cao2 ji4 mo4 zuo4 wu4 wu4 ， nang2 wu2 yi4 qian2 pin2 dao4 gu3 。
- yu4 gui1 wei4 de2 zhu4 ye3 nan2 ， ke4 zi3 qiu1 lai2 po1 xiao1 se4 。
- bing1 zhou1 ren2 qing2 bao2 wu1 zhi3 ， fu4 yu3 fan1 yun2 er2 yi3 yi3 。
- wo3 wan2 bu2 gu4 nai4 wo3 he2 ， de2 jiu3 tao2 ran2 qie3 huan1 xi3 。
- fu3 zhong1 bie2 jia4 ming2 gong1 sun1 ， wang3 shi2 fa2 yue4 tui1 qi2 men2 。
- jiao3 ru2 shuang1 bi4 zhao4 lü2 li3 ， zhi4 jin1 wen2 cai3 feng1 liu2 cun2 。
- zhu1 lang2 wang3 wang3 jie1 han4 xue4 ， chao1 ran2 bie2 jia4 you2 qi2 jue2 。
- man3 qian2 hao2 jie2 duo1 shao3 ren2 ， du2 xiang4 wo3 cao2 xiang1 nuan3 re4 。
- mu4 fu3 yuan2 men2 yi2 shi4 wu2 ， wu3 bai2 zheng1 xiao1 ban4 ye4 hu1 。
- dan4 zhi1 de2 zui4 nai3 yi3 er3 ， po1 fu4 you3 ke4 ru2 ci3 hu1 。
- su2 duo1 wo3 ze2 jun1 bu4 ran2 ， jun1 jin1 qu4 wo3 zhen1 ke3 lian2 。
- wei1 guan1 fu4 ren2 bu4 ke3 tuo1 ， wu3 dou3 kan4 lai2 cheng2 ji1 qian2 。
- jun1 huan2 chao2 ting2 yong4 jue2 yi3 ， cuo4 jie2 pan2 gen1 tan2 xiao4 li3 。
- dang1 quan2 de2 yi4 mo4 xiang1 wang4 ， yao4 xu1 rong2 ci3 kuang2 juan4 shi4 。

## 注释

## 译文

## 赏析
