---
id: zhao-ding-chen-zeng-zhai-er-chun-lao
title: 贈翟二淳老
titlePinyin: zeng4 zhai2 er4 chun2 lao3
titleSlug: zeng-zhai-er-chun-lao
author: 趙鼎臣
authorPinyin: zhao4 ding3 chen2
authorSlug: zhao-ding-chen
dynasty: 宋
dynastyPinyin: song4
dynastySlug: song
tags: []
---

## 正文

- 去鄉今幾時，未易詰晦朔。
- 但聞葦溪頭，稚柳皆把握。
- 老豈私我哉，浸潤不頓覺。
- 攬鏡忽悟渠，鬢雪頗斑駮。
- 喜聞貴人來，文字得商搉。
- 故人五十滿，髮黑面丹渥。
- 乃知出處間，相去如許邈。
- 新詩愈豪放，談笑出飛雹。
- 留之不肯住，告別意苦確。
- 嗟我獨何愚，斗米尚俛啄。
- 詩書久遺忘，志氣日齷齪。
- 詎堪剸劇繁，所願斸墝埆。
- 歸田不須謀，老圃安用學。
- 東皋會相從，共醉村酒濁。

## 拼音

- qu4 xiang1 jin1 ji1 shi2 ， wei4 yi4 jie2 hui4 shuo4 。
- dan4 wen2 wei3 xi1 tou2 ， zhi4 liu3 jie1 ba3 wo4 。
- lao3 qi3 si1 wo3 zai1 ， jin4 run4 bu2 dun4 jue2 。
- lan3 jing4 hu1 wu4 qu2 ， bin4 xue3 po1 ban1 bo2 。
- xi3 wen2 gui4 ren2 lai2 ， wen2 zi4 de2 shang1 que4 。
- gu4 ren2 wu3 shi2 man3 ， fa4 hei1 mian4 dan1 wo4 。
- nai3 zhi1 chu1 chu3 jian4 ， xiang1 qu4 ru2 xu1 miao3 。
- xin1 shi1 yu4 hao2 fang4 ， tan2 xiao4 chu1 fei1 bao2 。
- liu2 zhi1 bu4 ken3 zhu4 ， gao4 bie2 yi4 ku3 que4 。
- jie1 wo3 du2 he2 yu2 ， dou4 mi3 shang4 fu3 zhuo2 。
- shi1 shu1 jiu3 yi2 wang4 ， zhi4 qi4 ri4 wo4 chuo4 。
- ju4 kan1 tuan2 ju4 fan2 ， suo3 yuan4 zhu2 qiao1 que4 。
- gui1 tian2 bu4 xu1 mou2 ， lao3 pu3 an1 yong4 xue2 。
- dong1 gao1 hui4 xiang1 cong2 ， gong4 zui4 cun1 jiu3 zhuo2 。

## 注释

## 译文

## 赏析
