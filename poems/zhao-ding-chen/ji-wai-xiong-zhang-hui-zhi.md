---
id: zhao-ding-chen-ji-wai-xiong-zhang-hui-zhi
title: 寄外兄張會之
titlePinyin: ji4 wai4 xiong1 zhang1 hui4 zhi1
titleSlug: ji-wai-xiong-zhang-hui-zhi
author: 趙鼎臣
authorPinyin: zhao4 ding3 chen2
authorSlug: zhao-ding-chen
dynasty: 宋
dynastyPinyin: song4
dynastySlug: song
tags: []
---

## 正文

- 與兄憔悴各他鄉，細數平生可斷腸。
- 少日父兄俱過隙，老來兒女忽成行。
- 夢游湖北心常折，身在周南鬢已蒼。
- 莫向秋風原上望，脊令飛墮轉悲凉。

## 拼音

- yu3 xiong1 qiao2 cui4 ge4 ta1 xiang1 ， xi4 shu4 ping2 sheng1 ke3 duan4 chang2 。
- shao3 ri4 fu4 xiong1 ju4 guo4 xi4 ， lao3 lai2 er2 nü3 hu1 cheng2 xing2 。
- meng4 you2 hu2 bei3 xin1 chang2 zhe2 ， shen1 zai4 zhou1 nan2 bin4 yi3 cang1 。
- mo4 xiang4 qiu1 feng1 yuan2 shang4 wang4 ， ji3 ling4 fei1 duo4 zhuan3 bei1 liang2 。

## 注释

## 译文

## 赏析
