---
id: zhao-ding-chen-song-song-hong-fu-chu-shou-bin-zhou
title: 送宋宏甫出守邠州
titlePinyin: song4 song4 hong2 fu3 chu1 shou3 bin1 zhou1
titleSlug: song-song-hong-fu-chu-shou-bin-zhou
author: 趙鼎臣
authorPinyin: zhao4 ding3 chen2
authorSlug: zhao-ding-chen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 前年謬入文昌裏，堆案簿書如黑蟻。
- 左鳬右鶩去復來，大叫發狂那得止。
- 開眼忽見同舍郎，英氣律兀髯而長。
- 時於談間出妙語，似濯大暑遭風凉。
- 自夸才高足餘刃，屢以豪篇相折困。
- 我衰嚄唶安可當，晉甲未興齊已遯。
- 今年別我西入關，意氣崢嶸喜動顔。
- 秦山渭水笑談裏，劍閣峨嵋指顧間。
- 古公去後風俗好，南畝勸耕農事早。
- 一篇七月是圖經，不待下車心已了。
- 髯卿故自讀書人，想有仁風慰彼民。
- 班取新詩一千首，閉閣莫開長飲酒。

## 拼音

- qian2 nian2 miu4 ru4 wen2 chang1 li3 ， dui1 an4 bo2 shu1 ru2 hei1 yi3 。
- zuo3 fu2 you4 wu4 qu4 fu4 lai2 ， da4 jiao4 fa1 kuang2 na4 de2 zhi3 。
- kai1 yan3 hu1 jian4 tong2 she4 lang2 ， ying1 qi4 lü4 wu4 ran2 er2 chang2 。
- shi2 wu1 tan2 jian4 chu1 miao4 yu3 ， si4 zhuo2 da4 shu3 zao1 feng1 liang2 。
- zi4 kua1 cai2 gao1 zu2 yu2 ren4 ， lü3 yi3 hao2 pian1 xiang1 zhe2 kun4 。
- wo3 shuai1 huo1 jie4 an1 ke3 dang1 ， jin4 jia3 wei4 xing1 qi2 yi3 dun4 。
- jin1 nian2 bie2 wo3 xi1 ru4 guan1 ， yi4 qi4 zheng1 rong2 xi3 dong4 yan2 。
- qin2 shan1 wei4 shui3 xiao4 tan2 li3 ， jian4 ge2 e2 mei2 zhi3 gu4 jian4 。
- gu3 gong1 qu4 hou4 feng1 su2 hao3 ， nan2 mu3 quan4 geng1 nong2 shi4 zao3 。
- yi4 pian1 qi1 yue4 shi4 tu2 jing1 ， bu2 dai4 xia4 ju1 xin1 yi3 le0 。
- ran2 qing1 gu4 zi4 du2 shu1 ren2 ， xiang3 you3 ren2 feng1 wei4 bi3 min2 。
- ban1 qu3 xin1 shi1 yi4 qian1 shou3 ， bi4 ge2 mo4 kai1 chang2 yin3 jiu3 。

## 注释

## 译文

## 赏析
