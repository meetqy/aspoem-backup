---
id: zhao-ding-chen-yi-wei-han-shi-qian-yi-ri-pei-yao-ji-yi-wu-he-fu-deng-chong-de-si-ge-fu-shi-yi-jia-yan-chu-you-yi-xie-wo-you-wei-yun-fen-de-wo-chu-er-zi-qi-er
title: 乙未寒食前一日陪姚季一吳和甫登崇德寺閣賦詩以駕言出游以寫我憂爲韵分得我出二字  其二
titlePinyin: yi3 wei4 han2 shi2 qian2 yi2 ri4 pei2 yao2 ji4 yi4 wu2 he2 fu3 deng1 chong2 de2 si4 ge2 fu4 shi1 yi3 jia4 yan2 chu1 you2 yi3 xie3 wo3 you1 wei2 yun4 fen1 de0 wo3 chu1 er4 zi4     qi2 er4
titleSlug: yi-wei-han-shi-qian-yi-ri-pei-yao-ji-yi-wu-he-fu-deng-chong-de-si-ge-fu-shi-yi-jia-yan-chu-you-yi-xie-wo-you-wei-yun-fen-de-wo-chu-er-zi-qi-er
author: 趙鼎臣
authorPinyin: zhao4 ding3 chen2
authorSlug: zhao-ding-chen
dynasty: 宋
dynastyPinyin: song4
dynastySlug: song
tags: []
---

## 正文

- 高閣切浮雲，仰觀勢嵂崒。
- 興來偶攀躋，意若凌超忽。
- 壯哉洛陽都，宮殿聳突兀。
- 城中十萬家，古來豪俠窟。
- 樓觀何軒昂，花竹爭炳蔚。
- 澹澹煙靄間，俯見孤鳥沒。
- 緬懷中令君，節鉞耀衮韍。
- 鎮守極膏腴，割剝到肌骨。
- 黄金不却老，晚節顧佞佛。
- 陂陀何爲者，歲久尚奇崛。
- 空令吾黨士，登踐許倉卒。
- 躊躇不忍歸，待得星斗出。

## 拼音

- gao1 ge2 qie4 fu2 yun2 ， yang3 guan1 shi4 lü4 zu2 。
- xing1 lai2 ou3 pan1 ji1 ， yi4 ruo4 ling2 chao1 hu1 。
- zhuang4 zai1 luo4 yang2 dou1 ， gong1 dian4 song3 tu1 wu4 。
- cheng2 zhong1 shi2 wan4 jia1 ， gu3 lai2 hao2 xia2 ku1 。
- lou2 guan1 he2 xuan1 ang2 ， hua1 zhu2 zheng1 bing3 wei4 。
- dan4 dan4 yan1 ai3 jian4 ， fu3 jian4 gu1 niao3 mei2 。
- mian3 huai2 zhong1 ling4 jun1 ， jie2 yue4 yao4 gun3 fu2 。
- zhen4 shou3 ji2 gao1 yu2 ， ge1 bao1 dao4 ji1 gu3 。
- huang2 jin1 bu2 que4 lao3 ， wan3 jie2 gu4 ning4 fo2 。
- po1 tuo2 he2 wei2 zhe3 ， sui4 jiu3 shang4 qi2 jue2 。
- kong1 ling4 wu2 dang3 shi4 ， deng1 jian4 xu1 cang1 zu2 。
- chou2 chu2 bu4 ren3 gui1 ， dai4 de2 xing1 dou3 chu1 。

## 注释

## 译文

## 赏析
