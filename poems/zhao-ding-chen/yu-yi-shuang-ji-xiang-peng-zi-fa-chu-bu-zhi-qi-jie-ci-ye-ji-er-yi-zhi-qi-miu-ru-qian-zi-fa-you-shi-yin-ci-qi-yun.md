---
id: zhao-ding-chen-yu-yi-shuang-ji-xiang-peng-zi-fa-chu-bu-zhi-qi-jie-ci-ye-ji-er-yi-zhi-qi-miu-ru-qian-zi-fa-you-shi-yin-ci-qi-yun
title: 余以雙雞餉彭子發初不知其皆雌也既而易之其謬如前子發有詩因次其韵
titlePinyin: yu2 yi3 shuang1 ji1 xiang3 peng2 zi3 fa1 chu1 bu4 zhi1 qi2 jie1 ci2 ye3 ji4 er2 yi4 zhi1 qi2 miu4 ru2 qian2 zi3 fa1 you3 shi1 yin1 ci4 qi2 yun4
titleSlug: yu-yi-shuang-ji-xiang-peng-zi-fa-chu-bu-zhi-qi-jie-ci-ye-ji-er-yi-zhi-qi-miu-ru-qian-zi-fa-you-shi-yin-ci-qi-yun
author: 趙鼎臣
authorPinyin: zhao4 ding3 chen2
authorSlug: zhao-ding-chen
dynasty: 宋
dynastyPinyin: song4
dynastySlug: song
tags: []
---

## 正文

- 家貧苦厭雞，粱稻費畜養。
- 群居頗狼籍，庶類日崇長。
- 持以贈東家，料擇增鹵莽。
- 經旬默不鳴，先生爲拊掌。
- 馬也牝而驪，達士有遺相。
- 望之似木雞，何嘗微技癢。
- 當令守其雌，不必厲清吭。
- 開籠鄭女雙，對舞江妃兩。
- 索我於形骸，見爲無乃爽。
- 聊復相解頤，風來聞笑響。

## 拼音

- jia1 pin2 ku3 yan4 ji1 ， liang2 dao4 fei4 chu4 yang3 。
- qun2 ju1 po1 lang2 ji2 ， shu4 lei4 ri4 chong2 chang2 。
- chi2 yi3 zeng4 dong1 jia1 ， liao4 ze2 zeng1 lu3 mang3 。
- jing1 xun2 mo4 bu4 ming2 ， xian1 sheng0 wei2 fu3 zhang3 。
- ma3 ye3 pin4 er2 li2 ， da2 shi4 you3 yi2 xiang1 。
- wang4 zhi1 si4 mu4 ji1 ， he2 chang2 wei1 ji4 yang3 。
- dang1 ling4 shou3 qi2 ci2 ， bu2 bi4 li4 qing1 keng1 。
- kai1 long2 zheng4 nü3 shuang1 ， dui4 wu3 jiang1 fei1 liang3 。
- suo3 wo3 wu1 xing2 hai2 ， jian4 wei2 wu2 nai3 shuang3 。
- liao2 fu4 xiang1 jie3 yi2 ， feng1 lai2 wen2 xiao4 xiang3 。

## 注释

## 译文

## 赏析
