---
id: zhao-ding-chen-xi-guan-hui-ji-gu-shi-jiang-lu-gong-yuan-ming-zhang-qing-yi-qi-sun-kui-zhong-zhe-qu-yu-zhi-chang-nu-ji-shou-bi-yi-wu-he-kui-zhong-yu-yu-nu-wei-cheng-hun-er-ju-zu-ji-yin-bu-ben-zhong-ze-kui-zhong-zhi-di-ye-jin-wu-tong-she-lin-de-zu-chu-jian-qi-suo-yu-shi-zi-zhi-chang-he-shi-zi-zhi-you-yu-tai-xue-zhi-jiu-liao-ye-gu-ci-qi-yun-yin-ji-lu-jian-yi-jian-shi-qie-qing-de-zu-tong-fu
title: 昔官會稽故侍講呂公原明丈請以其孫揆中者娶余之長女既受幣矣無何揆中與余女未成婚而俱卒濟陰簿本中則揆中之弟也近於同舍林德祖處見其所與石子植唱和詩子植又余太學之舊僚也故次其韵因寄呂兼以簡石且請德祖同賦
titlePinyin: xi1 guan1 hui4 ji1 gu4 shi4 jiang3 lü3 gong1 yuan2 ming2 zhang4 qing3 yi3 qi2 sun1 kui2 zhong1 zhe3 qu3 yu2 zhi1 chang2 nü3 ji4 shou4 bi4 yi3 wu2 he2 kui2 zhong1 yu3 yu2 nü3 wei4 cheng2 hun1 er2 ju4 zu2 ji4 yin1 bu4 ben3 zhong1 ze2 kui2 zhong1 zhi1 di4 ye3 jin4 wu1 tong2 she4 lin2 de2 zu3 chu3 jian4 qi2 suo3 yu3 shi2 zi3 zhi2 chang4 he4 shi1 zi3 zhi2 you4 yu2 tai4 xue2 zhi1 jiu4 liao2 ye3 gu4 ci4 qi2 yun4 yin1 ji4 lü3 jian1 yi3 jian3 shi2 qie3 qing3 de2 zu3 tong2 fu4
titleSlug: xi-guan-hui-ji-gu-shi-jiang-lu-gong-yuan-ming-zhang-qing-yi-qi-sun-kui-zhong-zhe-qu-yu-zhi-chang-nu-ji-shou-bi-yi-wu-he-kui-zhong-yu-yu-nu-wei-cheng-hun-er-ju-zu-ji-yin-bu-ben-zhong-ze-kui-zhong-zhi-di-ye-jin-wu-tong-she-lin-de-zu-chu-jian-qi-suo-yu-shi-zi-zhi-chang-he-shi-zi-zhi-you-yu-tai-xue-zhi-jiu-liao-ye-gu-ci-qi-yun-yin-ji-lu-jian-yi-jian-shi-qie-qing-de-zu-tong-fu
author: 趙鼎臣
authorPinyin: zhao4 ding3 chen2
authorSlug: zhao-ding-chen
dynasty: 宋
dynastyPinyin: song4
dynastySlug: song
tags: []
---

## 正文

- 我昔江湖百憂集，侍講寄書猶墨濕。
- 婚姻竟作覆手空，日月真如跳丸急。
- 哀哉大耿已川逝，秀矣小馮今玉立。
- 詞源江海浩奔茫，句法風騷森出入。
- 石郎與我金石交，每懷見君嗟靡及。
- 種桑自比侯千戶，力田不願爵一級。
- 頗聞杖屨約招携，應許蓬茅助營葺。
- 欲討明珠救子饑，老矣安能發鮫泣。

## 拼音

- wo3 xi1 jiang1 hu2 bai3 you1 ji2 ， shi4 jiang3 ji4 shu1 you2 mo4 shi1 。
- hun1 yin1 jing4 zuo4 fu4 shou3 kong1 ， ri4 yue4 zhen1 ru2 tiao4 wan2 ji2 。
- ai1 zai1 da4 geng3 yi3 chuan1 shi4 ， xiu4 yi3 xiao3 feng2 jin1 yu4 li4 。
- ci2 yuan2 jiang1 hai3 hao4 ben1 mang2 ， ju4 fa3 feng1 sao1 sen1 chu1 ru4 。
- shi2 lang2 yu3 wo3 jin1 shi2 jiao1 ， mei3 huai2 jian4 jun1 jie1 mi2 ji2 。
- zhong3 sang1 zi4 bi3 hou2 qian1 hu4 ， li4 tian2 bu2 yuan4 jue2 yi4 ji2 。
- po1 wen2 zhang4 ju4 yue1 zhao1 xie2 ， ying1 xu1 peng2 mao2 zhu4 ying2 qi4 。
- yu4 tao3 ming2 zhu1 jiu4 zi3 ji1 ， lao3 yi3 an1 neng2 fa1 jiao1 qi4 。

## 注释

## 译文

## 赏析
