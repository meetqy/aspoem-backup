---
id: zhao-ding-chen-you-zi-qi-cong-jiang-zhe-jing-zhi-chen-bo-heng-zhi-pi-ba-yue-shi-ri-deng-zhou-jian-zhi-wu-jiao-wai-zuo-shi-shi-yi-song-zhi
title: 猶子奇從江浙經置陳伯亨之辟八月十日登舟餞之於郊外作是詩以送之
titlePinyin: you2 zi3 qi2 cong2 jiang1 zhe4 jing1 zhi4 chen2 bo2 heng1 zhi1 pi4 ba1 yue4 shi2 ri4 deng1 zhou1 jian4 zhi1 wu1 jiao1 wai4 zuo4 shi4 shi1 yi3 song4 zhi1
titleSlug: you-zi-qi-cong-jiang-zhe-jing-zhi-chen-bo-heng-zhi-pi-ba-yue-shi-ri-deng-zhou-jian-zhi-wu-jiao-wai-zuo-shi-shi-yi-song-zhi
author: 趙鼎臣
authorPinyin: zhao4 ding3 chen2
authorSlug: zhao-ding-chen
dynasty: 宋
dynastyPinyin: song4
dynastySlug: song
tags: []
---

## 正文

- 于越本夷蠻，弄兵篁竹中。
- 吏士懦不武，未嘗更戰攻。
- 私憂顧妻子，聞賊內已訌。
- 咄哉林武將，一旦先望風。
- 遂令六州民，老稚遭閔凶。
- 天子怒赫然，王師出羆熊。
- 聊彈一指端，電滅紛已空。
- 瘡痍今尚新，噍食若未充。
- 如更大病餘，護視須良工。
- 平生陳太邱，經濟蟠心胸。
- 久持四方節，未食千戶封。
- 功名真有時，倉卒果奮庸。
- 嗷嗷百萬家，頼此白頭翁。
- 汝今從其招，綠水依芙蓉。
- 勿以賤自嫌，王事當匪躬。
- 江湖日已清，公歸列夔龍。
- 行持酒一篘，迎汝國門東。

## 拼音

- yu2 yue4 ben3 yi2 man2 ， nong4 bing1 huang2 zhu2 zhong1 。
- li4 shi4 nuo4 bu4 wu3 ， wei4 chang2 geng4 zhan4 gong1 。
- si1 you1 gu4 qi1 zi0 ， wen2 zei2 nei4 yi3 hong4 。
- duo1 zai1 lin2 wu3 jiang1 ， yi2 dan4 xian1 wang4 feng1 。
- sui4 ling4 liu4 zhou1 min2 ， lao3 zhi4 zao1 min3 xiong1 。
- tian1 zi3 nu4 he4 ran2 ， wang2 shi1 chu1 pi2 xiong2 。
- liao2 dan4 yi4 zhi3 duan1 ， dian4 mie4 fen1 yi3 kong1 。
- chuang1 yi2 jin1 shang4 xin1 ， jiao4 shi2 ruo4 wei4 chong1 。
- ru2 geng4 da4 bing4 yu2 ， hu4 shi4 xu1 liang2 gong1 。
- ping2 sheng1 chen2 tai4 qiu1 ， jing1 ji4 pan2 xin1 xiong1 。
- jiu3 chi2 si4 fang1 jie2 ， wei4 shi2 qian1 hu4 feng1 。
- gong1 ming2 zhen1 you3 shi2 ， cang1 zu2 guo3 fen4 yong1 。
- ao2 ao2 bai3 wan4 jia1 ， lai4 ci3 bai2 tou2 weng1 。
- ru3 jin1 cong2 qi2 zhao1 ， lü4 shui3 yi1 fu2 rong2 。
- wu4 yi3 jian4 zi4 xian2 ， wang2 shi4 dang1 fei3 gong1 。
- jiang1 hu2 ri4 yi3 qing1 ， gong1 gui1 lie4 kui2 long2 。
- xing2 chi2 jiu3 yi4 chou1 ， ying2 ru3 guo2 men2 dong1 。

## 注释

## 译文

## 赏析
