---
id: zhao-ding-chen-du-shi-xi-zuo
title: 讀史戲作
titlePinyin: du2 shi3 xi4 zuo4
titleSlug: du-shi-xi-zuo
author: 趙鼎臣
authorPinyin: zhao4 ding3 chen2
authorSlug: zhao-ding-chen
dynasty: 宋
dynastyPinyin: song4
dynastySlug: song
tags: []
---

## 正文

- 相如故倦遊，偃蹇臨邛市。
- 主人敬嘉賓，供具邀車騎。
- 酒酣樂未闌，跪進絲桐戲。
- 勉鼓一再行，四坐皆心醉。
- 潛有知音人，獨會求凰意。
- 傾城不待媒，半夜行雲至。
- 忽駕軟輪車，遂拋沽酒肆。
- 建節還故鄉，拜爵文園吏。
- 衛霍老疆埸，嚴朱死謀議。
- 摇頭喚不前，日高花裏睡。

## 拼音

- xiang1 ru2 gu4 juan4 you2 ， yan3 jian3 lin2 qiong2 shi4 。
- zhu3 ren2 jing4 jia1 bin1 ， gong4 ju4 yao1 ju1 qi2 。
- jiu3 han1 le4 wei4 lan2 ， gui4 jin4 si1 tong2 xi4 。
- mian3 gu3 yi2 zai4 xing2 ， si4 zuo4 jie1 xin1 zui4 。
- qian2 you3 zhi1 yin1 ren2 ， du2 hui4 qiu2 huang2 yi4 。
- qing1 cheng2 bu2 dai4 mei2 ， ban4 ye4 xing2 yun2 zhi4 。
- hu1 jia4 ruan3 lun2 ju1 ， sui4 pao1 gu1 jiu3 si4 。
- jian4 jie2 huan2 gu4 xiang1 ， bai4 jue2 wen2 yuan2 li4 。
- wei4 huo4 lao3 jiang1 yi4 ， yan2 zhu1 si3 mou2 yi4 。
- yao2 tou2 huan4 bu4 qian2 ， ri4 gao1 hua1 li3 shui4 。

## 注释

## 译文

## 赏析
