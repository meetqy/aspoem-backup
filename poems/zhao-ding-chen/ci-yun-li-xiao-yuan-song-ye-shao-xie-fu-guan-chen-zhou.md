---
id: zhao-ding-chen-ci-yun-li-xiao-yuan-song-ye-shao-xie-fu-guan-chen-zhou
title: 次韵李蕭遠送葉少協赴官陳州
titlePinyin: ci4 yun4 li3 xiao1 yuan3 song4 ye4 shao3 xie2 fu4 guan1 chen2 zhou1
titleSlug: ci-yun-li-xiao-yuan-song-ye-shao-xie-fu-guan-chen-zhou
author: 趙鼎臣
authorPinyin: zhao4 ding3 chen2
authorSlug: zhao-ding-chen
dynasty: 宋
dynastyPinyin: song4
dynastySlug: song
tags: []
---

## 正文

- 簿領動移日，塵埃紛滿城。
- 空令牛馬走，坐見鄙吝生。
- 文章雖小技，不激安能鳴。
- 邂逅得之子，接語意已驚。
- 談鋒苦豪放，心地實坦平。
- 凜如君北斗，嘒然吾小星。
- 忽聞補吏去，曾不與我評。
- 長嘯登扁舟，心遠氣甚英。
- 先師仲尼父，昔嘗泥此行。
- 寄聲陳父老，君蓋何當傾。
- 須知此客佳，館穀幸少宏。
- 富貴亦土苴，名聲忌崢嶸。
- 請謝郭子橫，去矣勿觥觥。

## 拼音

- bo2 ling3 dong4 yi2 ri4 ， chen2 ai1 fen1 man3 cheng2 。
- kong1 ling4 niu2 ma3 zou3 ， zuo4 jian4 bi3 lin4 sheng1 。
- wen2 zhang1 sui1 xiao3 ji4 ， bu4 ji1 an1 neng2 ming2 。
- xie4 hou4 de2 zhi1 zi3 ， jie1 yu3 yi4 yi3 jing1 。
- tan2 feng1 ku3 hao2 fang4 ， xin1 di4 shi2 tan3 ping2 。
- lin3 ru2 jun1 bei3 dou3 ， hui4 ran2 wu2 xiao3 xing1 。
- hu1 wen2 bu3 li4 qu4 ， ceng2 bu4 yu3 wo3 ping2 。
- chang2 xiao4 deng1 pian1 zhou1 ， xin1 yuan3 qi4 shen4 ying1 。
- xian1 shi1 zhong4 ni2 fu4 ， xi1 chang2 ni2 ci3 xing2 。
- ji4 sheng1 chen2 fu4 lao3 ， jun1 gai4 he2 dang1 qing1 。
- xu1 zhi1 ci3 ke4 jia1 ， guan3 gu3 xing4 shao3 hong2 。
- fu4 gui4 yi4 tu3 ju1 ， ming2 sheng1 ji4 zheng1 rong2 。
- qing3 xie4 guo1 zi3 heng2 ， qu4 yi3 wu4 gong1 gong1 。

## 注释

## 译文

## 赏析
