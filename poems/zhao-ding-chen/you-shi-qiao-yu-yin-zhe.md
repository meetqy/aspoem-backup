---
id: zhao-ding-chen-you-shi-qiao-yu-yin-zhe
title: 遊石橋遇隠者
titlePinyin: you2 shi2 qiao2 yu4 yin3 zhe3
titleSlug: you-shi-qiao-yu-yin-zhe
author: 趙鼎臣
authorPinyin: zhao4 ding3 chen2
authorSlug: zhao-ding-chen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 巨石引飛梁，奔泉瀉纖縞。
- 行攀石上藤，坐聽林間鳥。
- 茲遊既物外，此地即天表。
- 曠然脫塵囂，率爾慕輕矯。
- 道逢餐霞人，邂逅愜幽討。
- 絕糧三十年，顔色長美好。
- 云此巖上芝，可得終歲飽。
- 盛談山中趣，似欲容吾老。
- 平生苦因循，學道真不早。
- 憂患日煎熬，精神歲消槁。
- 況爲官拘攣，而與事纏繞。
- 悲歡相乘除，失多殊得少。
- 君言會可思，待我婚嫁了。

## 拼音

- ju4 shi2 yin3 fei1 liang2 ， ben1 quan2 xie4 xian1 gao3 。
- xing2 pan1 shi2 shang4 teng2 ， zuo4 ting1 lin2 jian4 niao3 。
- zi1 you2 ji4 wu4 wai4 ， ci3 di4 ji2 tian1 biao3 。
- kuang4 ran2 tuo1 chen2 xiao1 ， lü4 er3 mu4 qing1 jiao3 。
- dao4 feng2 can1 xia2 ren2 ， xie4 hou4 qie4 you1 tao3 。
- jue2 liang2 san1 shi2 nian2 ， yan2 se4 chang2 mei3 hao3 。
- yun2 ci3 yan2 shang4 zhi1 ， ke3 de2 zhong1 sui4 bao3 。
- sheng4 tan2 shan1 zhong1 qu4 ， si4 yu4 rong2 wu2 lao3 。
- ping2 sheng1 ku3 yin1 xun2 ， xue2 dao4 zhen1 bu4 zao3 。
- you1 huan4 ri4 jian1 ao2 ， jing1 shen2 sui4 xiao1 gao3 。
- kuang4 wei2 guan1 ju1 luan2 ， er2 yu3 shi4 chan2 rao4 。
- bei1 huan1 xiang1 cheng2 chu2 ， shi1 duo1 shu1 de2 shao3 。
- jun1 yan2 hui4 ke3 si1 ， dai4 wo3 hun1 jia4 le0 。

## 注释

## 译文

## 赏析
