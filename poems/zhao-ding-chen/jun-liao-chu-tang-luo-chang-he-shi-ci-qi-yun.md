---
id: zhao-ding-chen-jun-liao-chu-tang-luo-chang-he-shi-ci-qi-yun
title: 郡僚出塘濼唱和詩次其韵
titlePinyin: jun4 liao2 chu1 tang2 luo4 chang4 he4 shi1 ci4 qi2 yun4
titleSlug: jun-liao-chu-tang-luo-chang-he-shi-ci-qi-yun
author: 趙鼎臣
authorPinyin: zhao4 ding3 chen2
authorSlug: zhao-ding-chen
dynasty: 宋
dynastyPinyin: song4
dynastySlug: song
tags: []
---

## 正文

- 水窮瘴海南，陸盡狼胥北。
- 祖宗受之天，以爲冠带國。
- 維時耶律氏，好亂樂禍賊。
- 夜動鼠穴中，陰計屢以默。
- 廷臣請加兵，薄伐陳往則。
- 堯舜仁如天，一言羣議塞。
- 幽燕亦吾民，此意多不識。
- 至信及豚魚，深恩被動植。
- 古來戰場地，父老今力穡。
- 耘夏水泱泱，穫秋禾翼翼。
- 當年守邊將，至今猶血食。
- 烏虖戰危事，勝敗有失得。
- 祖宗諱言兵，陰功千萬億。
- 不見陂塘上，溝塍如組織。
- 傳聞天驕兒，頗亦知帝力。
- 祖孫相付授，日夜自約勒。
- 慎勿負中原，天地父母德。

## 拼音

- shui3 qiong2 zhang4 hai3 nan2 ， lu4 jin4 lang2 xu1 bei3 。
- zu3 zong0 shou4 zhi1 tian1 ， yi3 wei2 guan1 dai4 guo2 。
- wei2 shi2 ye1 lü4 shi4 ， hao3 luan4 le4 huo4 zei2 。
- ye4 dong4 shu3 xue2 zhong1 ， yin1 ji4 lü3 yi3 mo4 。
- ting2 chen2 qing3 jia1 bing1 ， bao2 fa2 chen2 wang3 ze2 。
- yao2 shun4 ren2 ru2 tian1 ， yi4 yan2 qun2 yi4 sai1 。
- you1 yan1 yi4 wu2 min2 ， ci3 yi4 duo1 bu4 shi2 。
- zhi4 xin4 ji2 tun2 yu2 ， shen1 en1 bei4 dong4 zhi2 。
- gu3 lai2 zhan4 chang3 di4 ， fu4 lao3 jin1 li4 se4 。
- yun2 xia4 shui3 yang1 yang1 ， huo4 qiu1 he2 yi4 yi4 。
- dang1 nian2 shou3 bian1 jiang1 ， zhi4 jin1 you2 xue4 shi2 。
- wu1 hu1 zhan4 wei1 shi4 ， sheng4 bai4 you3 shi1 de2 。
- zu3 zong0 hui4 yan2 bing1 ， yin1 gong1 qian1 wan4 yi4 。
- bu2 jian4 bei1 tang2 shang4 ， gou1 cheng2 ru2 zu3 zhi1 。
- chuan2 wen2 tian1 jiao1 er2 ， po1 yi4 zhi1 di4 li4 。
- zu3 sun1 xiang1 fu4 shou4 ， ri4 ye4 zi4 yue1 le4 。
- shen4 wu4 fu4 zhong1 yuan2 ， tian1 di4 fu4 mu3 de2 。

## 注释

## 译文

## 赏析
