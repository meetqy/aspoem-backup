---
id: zhao-ding-chen-song-tang-tong-sou-dong-nan-zhu-qian-tong-sou-chang-she-du-zhi-yuan-wai-lang-zhi-shi-yu-zhi-tong-she-lei-yue
title: 送唐通叟東南鑄錢通叟嘗攝度支員外郎職事與之同舍累月
titlePinyin: song4 tang2 tong1 sou3 dong1 nan2 zhu4 qian2 tong1 sou3 chang2 she4 du4 zhi1 yuan2 wai4 lang2 zhi2 shi4 yu3 zhi1 tong2 she4 lei4 yue4
titleSlug: song-tang-tong-sou-dong-nan-zhu-qian-tong-sou-chang-she-du-zhi-yuan-wai-lang-zhi-shi-yu-zhi-tong-she-lei-yue
author: 趙鼎臣
authorPinyin: zhao4 ding3 chen2
authorSlug: zhao-ding-chen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 簿領丘山堆，胥吏鳬鶩進。
- 不須持酒巵，正自得醉困。
- 頼逢同舍郎，照眼珠璧潤。
- 堂堂質肅公，勁節森萬仞。
- 吾猶識諸孫，王謝有孤韵。
- 時時議論餘，尚作前輩峻。
- 我老無町畦，出口見方寸。
- 端須護疵瑕，未可失瑜瑾。
- 奈何不少留，舟楫犯蛟蜃。
- 山澤寶欲興，虞衡職方振。
- 想常開鴻鑪，不復費游刃。
- 明年水衡錢，地應無可頓。
- 策勳便封侯，朱紫安足論。
- 來趨未央朝，故人應許認。
- 疾走當避公，銅臭不可近。

## 拼音

- bo2 ling3 qiu1 shan1 dui1 ， xu1 li4 fu2 wu4 jin4 。
- bu4 xu1 chi2 jiu3 zhi1 ， zheng4 zi4 de2 zui4 kun4 。
- lai4 feng2 tong2 she4 lang2 ， zhao4 yan3 zhu1 bi4 run4 。
- tang2 tang2 zhi4 su4 gong1 ， jin4 jie2 sen1 wan4 ren4 。
- wu2 you2 shi2 zhu1 sun1 ， wang2 xie4 you3 gu1 yun4 。
- shi2 shi2 yi4 lun4 yu2 ， shang4 zuo4 qian2 bei4 jun4 。
- wo3 lao3 wu2 ting3 qi2 ， chu1 kou3 jian4 fang1 cun4 。
- duan1 xu1 hu4 ci1 xia2 ， wei4 ke3 shi1 yu2 jin3 。
- nai4 he2 bu4 shao3 liu2 ， zhou1 ji2 fan4 jiao1 shen4 。
- shan1 ze2 bao3 yu4 xing1 ， yu2 heng2 zhi2 fang1 zhen4 。
- xiang3 chang2 kai1 hong2 lu2 ， bu2 fu4 fei4 you2 ren4 。
- ming2 nian2 shui3 heng2 qian2 ， di4 ying1 wu2 ke3 dun4 。
- ce4 xun1 bian4 feng1 hou2 ， zhu1 zi3 an1 zu2 lun4 。
- lai2 qu1 wei4 yang1 chao2 ， gu4 ren2 ying1 xu1 ren4 。
- ji2 zou3 dang1 bi4 gong1 ， tong2 chou4 bu4 ke3 jin4 。

## 注释

## 译文

## 赏析
