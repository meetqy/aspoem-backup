---
id: zhao-ding-chen-song-lin-de-zu-zhi-zheng-gui-wu-zhong
title: 送林德祖致政歸吳中
titlePinyin: song4 lin2 de2 zu3 zhi4 zheng4 gui1 wu2 zhong1
titleSlug: song-lin-de-zu-zhi-zheng-gui-wu-zhong
author: 趙鼎臣
authorPinyin: zhao4 ding3 chen2
authorSlug: zhao-ding-chen
dynasty: 宋
dynastyPinyin: song4
dynastySlug: song
tags: []
---

## 正文

- 士論常苦高，出語譏古人。
- 至其取與間，未足了一身。
- 官爵細事爾，臭腐實與鄰。
- 奈何夸者徒，薄暮猶逡巡。
- 平日相語此，反覆甚諄諄。
- 頓輸一著先，夫子固絕倫。
- 乞身夜上書，妻子不暇詢。
- 翩然東南去，笑別平生親。
- 江山已在眼，邱壑俄生春。
- 聊須震澤水，洗此京洛塵。
- 蕭條西湖上，處士迹已陳。
- 夫子今繼之，凜然兩逸民。
- 疏公不足高，賀老不足珍。
- 他年仙骨換，坐嘆傾蓋新。
- 期我吳市門，復見梅子真。

## 拼音

- shi4 lun4 chang2 ku3 gao1 ， chu1 yu3 ji1 gu3 ren2 。
- zhi4 qi2 qu3 yu3 jian4 ， wei4 zu2 le0 yi4 shen1 。
- guan1 jue2 xi4 shi4 er3 ， chou4 fu3 shi2 yu3 lin2 。
- nai4 he2 kua1 zhe3 tu2 ， bo2 mu4 you2 qun1 xun2 。
- ping2 ri4 xiang1 yu3 ci3 ， fan3 fu4 shen4 zhun1 zhun1 。
- dun4 shu1 yi2 zhu4 xian1 ， fu1 zi3 gu4 jue2 lun2 。
- qi3 shen1 ye4 shang4 shu1 ， qi1 zi0 bu4 xia2 xun2 。
- pian1 ran2 dong1 nan2 qu4 ， xiao4 bie2 ping2 sheng1 qin1 。
- jiang1 shan1 yi3 zai4 yan3 ， qiu1 he4 e2 sheng1 chun1 。
- liao2 xu1 zhen4 ze2 shui3 ， xi3 ci3 jing1 luo4 chen2 。
- xiao1 tiao2 xi1 hu2 shang4 ， chu3 shi4 ji4 yi3 chen2 。
- fu1 zi3 jin1 ji4 zhi1 ， lin3 ran2 liang3 yi4 min2 。
- shu1 gong1 bu4 zu2 gao1 ， he4 lao3 bu4 zu2 zhen1 。
- ta1 nian2 xian1 gu3 huan4 ， zuo4 tan4 qing1 gai4 xin1 。
- qi1 wo3 wu2 shi4 men2 ， fu4 jian4 mei2 zi0 zhen1 。

## 注释

## 译文

## 赏析
