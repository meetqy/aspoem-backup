---
id: zhao-ding-chen-zai-ci-yun
title: 再次韵
titlePinyin: zai4 ci4 yun4
titleSlug: zai-ci-yun
author: 趙鼎臣
authorPinyin: zhao4 ding3 chen2
authorSlug: zhao-ding-chen
dynasty: 宋
dynastyPinyin: song4
dynastySlug: song
tags: []
---

## 正文

- 何郎文章魯之變，句落毫端紛玉霰。
- 夜長乘雪出詩軸，十里銀光摇素練。
- 西山作筆鋒已禿，東海凝冰蓋其硯。
- 欲搜月兔出三窟，肯比崑瑶夸一片。
- 梁園詞賦不收拾，散落人間今幾卷。
- 應憐我窮被雪壓，冷屋號寒命如線。
- 故將佳句發陽春，昔也瀌瀌今睹晛。
- 白頭嗜酒尚書郎，日給二升心所戀。
- 不愁家作四壁空，每得新詩便忘倦。
- 啼饑更自有癡兒，妄想朝來天雨麵。

## 拼音

- he2 lang2 wen2 zhang1 lu3 zhi1 bian4 ， ju4 luo4 hao2 duan1 fen1 yu4 xian4 。
- ye4 chang2 cheng2 xue3 chu1 shi1 zhou2 ， shi2 li3 yin2 guang1 yao2 su4 lian4 。
- xi1 shan1 zuo4 bi3 feng1 yi3 tu1 ， dong1 hai3 ning2 bing1 gai4 qi2 yan4 。
- yu4 sou1 yue4 tu4 chu1 san1 ku1 ， ken3 bi3 kun1 yao2 kua1 yi2 pian4 。
- liang2 yuan2 ci2 fu4 bu4 shou1 shi2 ， san4 luo4 ren2 jian4 jin1 ji1 juan4 。
- ying1 lian2 wo3 qiong2 bei4 xue3 ya1 ， leng3 wu1 hao4 han2 ming4 ru2 xian4 。
- gu4 jiang1 jia1 ju4 fa1 yang2 chun1 ， xi1 ye3 biao1 biao1 jin1 du3 xian4 。
- bai2 tou2 shi4 jiu3 shang4 shu1 lang2 ， ri4 gei3 er4 sheng1 xin1 suo3 lian4 。
- bu4 chou2 jia1 zuo4 si4 bi4 kong1 ， mei3 de2 xin1 shi1 bian4 wang4 juan4 。
- ti2 ji1 geng4 zi4 you3 chi1 er2 ， wang4 xiang3 chao2 lai2 tian1 yu3 mian4 。

## 注释

## 译文

## 赏析
