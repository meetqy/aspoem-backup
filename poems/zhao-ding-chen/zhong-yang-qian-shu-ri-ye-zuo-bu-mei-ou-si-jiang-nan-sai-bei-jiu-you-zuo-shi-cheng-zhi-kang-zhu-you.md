---
id: zhao-ding-chen-zhong-yang-qian-shu-ri-ye-zuo-bu-mei-ou-si-jiang-nan-sai-bei-jiu-you-zuo-shi-cheng-zhi-kang-zhu-you
title: 重陽前數日夜坐不寐偶思江南塞北舊遊作詩呈志康諸友
titlePinyin: zhong4 yang2 qian2 shu4 ri4 ye4 zuo4 bu2 mei4 ou3 si1 jiang1 nan2 sai4 bei3 jiu4 you2 zuo4 shi1 cheng2 zhi4 kang1 zhu1 you3
titleSlug: zhong-yang-qian-shu-ri-ye-zuo-bu-mei-ou-si-jiang-nan-sai-bei-jiu-you-zuo-shi-cheng-zhi-kang-zhu-you
author: 趙鼎臣
authorPinyin: zhao4 ding3 chen2
authorSlug: zhao-ding-chen
dynasty: 宋
dynastyPinyin: song4
dynastySlug: song
tags: []
---

## 正文

- 昔在江東作重九，斬新凉氣生杯酒。
- 右軍有宅山最高，歲歲與客登其首。
- 菊花弄蘂天未霜，吳兒琵琶能斷腸。
- 半天語笑中夜裏，山下人家驚走藏。
- 禹穴探書無所得，笑指燕然疑可勒。
- 燕南新築黄金臺，乃復招我何爲哉。
- 五年醉倒南樓上，樓上黄花無處放。
- 將軍喜氣自生春，盡釋風霜作和暢。
- 美人低按小秦箏，坐中勸酒一再行。
- 風前孟嘉帽欲落，席上孫郎句已成。
- 一生散誕無羈束，到處容容尸斗祿。
- 况復今年值衆賢，珠玉在側真可憐。
- 重陽更欲登高去，莫遣風流減去年。

## 拼音

- xi1 zai4 jiang1 dong1 zuo4 chong2 jiu3 ， zhan3 xin1 liang2 qi4 sheng1 bei1 jiu3 。
- you4 jun1 you3 zhai2 shan1 zui4 gao1 ， sui4 sui4 yu3 ke4 deng1 qi2 shou3 。
- ju2 hua1 nong4 rui3 tian1 wei4 shuang1 ， wu2 er2 pi2 pa0 neng2 duan4 chang2 。
- ban4 tian1 yu3 xiao4 zhong1 ye4 li3 ， shan1 xia4 ren2 jia1 jing1 zou3 cang2 。
- yu3 xue2 tan4 shu1 wu2 suo3 de2 ， xiao4 zhi3 yan4 ran2 yi2 ke3 le4 。
- yan1 nan2 xin1 zhu4 huang2 jin1 tai2 ， nai3 fu4 zhao1 wo3 he2 wei2 zai1 。
- wu3 nian2 zui4 dao3 nan2 lou2 shang4 ， lou2 shang4 huang2 hua1 wu2 chu3 fang4 。
- jiang1 jun1 xi3 qi4 zi4 sheng1 chun1 ， jin4 shi4 feng1 shuang1 zuo4 he2 chang4 。
- mei3 ren2 di1 an4 xiao3 qin2 zheng1 ， zuo4 zhong1 quan4 jiu3 yi2 zai4 xing2 。
- feng1 qian2 meng4 jia1 mao4 yu4 luo4 ， xi2 shang4 sun1 lang2 ju4 yi3 cheng2 。
- yi4 sheng1 san4 dan4 wu2 ji1 shu4 ， dao4 chu3 rong2 rong2 shi1 dou4 lu4 。
- kuang4 fu4 jin1 nian2 zhi2 zhong4 xian2 ， zhu1 yu4 zai4 ce4 zhen1 ke3 lian2 。
- zhong4 yang2 geng4 yu4 deng1 gao1 qu4 ， mo4 qian3 feng1 liu2 jian3 qu4 nian2 。

## 注释

## 译文

## 赏析
