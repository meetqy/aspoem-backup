---
id: cao-tang-ti-wu-ling-dong-wu-shou
title: 題武陵洞五首
titlePinyin: ti2 wu3 ling2 dong4 wu3 shou3
titleSlug: ti-wu-ling-dong-wu-shou
author: 曹唐
authorPinyin: cao2 tang2
authorSlug: cao-tang
dynasty: 唐
dynastyPinyin: tang2
dynastySlug: tang
tags: []
---

## 正文

- 此生終使此身閑，不是春時且要還。
- 寄語桃花與流水，莫辭相送到人間。
- 溪口回舟日已昏，卻聽雞犬隔前村。
- 殷勤重與秦人別，莫使桃花閉洞門。
- 卻恐重來路不通，殷勤回首謝春風。
- 白雞黃犬不將去，且寄桃花深洞中。
- 桃花夾岸杳何之，花滿春山水去遲。
- 三宿武陵溪上月，始知人世有秦時。
- 渡水傍山尋絕壁，白雲飛處洞天開。
- 仙人來往無行跡，石徑春風長綠苔。

## 拼音

- ci3 sheng1 zhong1 shi3 ci3 shen1 xian2 ， bu2 shi4 chun1 shi2 qie3 yao4 huan2 。
- ji4 yu3 tao2 hua1 yu3 liu2 shui3 ， mo4 ci2 xiang1 song4 dao4 ren2 jian4 。
- xi1 kou3 hui2 zhou1 ri4 yi3 hun1 ， que4 ting1 ji1 quan3 ge2 qian2 cun1 。
- yin1 qin2 zhong4 yu3 qin2 ren2 bie2 ， mo4 shi3 tao2 hua1 bi4 dong4 men2 。
- que4 kong3 zhong4 lai2 lu4 bu4 tong1 ， yin1 qin2 hui2 shou3 xie4 chun1 feng1 。
- bai2 ji1 huang2 quan3 bu4 jiang1 qu4 ， qie3 ji4 tao2 hua1 shen1 dong4 zhong1 。
- tao2 hua1 jia1 an4 yao3 he2 zhi1 ， hua1 man3 chun1 shan1 shui3 qu4 chi2 。
- san1 su4 wu3 ling2 xi1 shang4 yue4 ， shi3 zhi1 ren2 shi4 you3 qin2 shi2 。
- du4 shui3 bang4 shan1 xun2 jue2 bi4 ， bai2 yun2 fei1 chu3 dong4 tian1 kai1 。
- xian1 ren2 lai2 wang3 wu2 xing2 ji4 ， shi2 jing4 chun1 feng1 chang2 lü4 tai2 。

## 注释

## 译文

## 赏析
