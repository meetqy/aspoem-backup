---
id: tang-yao-chen-jin-ling-huai-gu
title: 金陵懷古
titlePinyin: jin1 ling2 huai2 gu3
titleSlug: jin-ling-huai-gu
author: 唐堯臣
authorPinyin: tang2 yao2 chen2
authorSlug: tang-yao-chen
dynasty: 唐
dynastyPinyin: tang2
dynastySlug: tang
tags: []
---

## 正文

- 晉末英雄起，神器淪荒服。
- 胡月蝕中原，白日升暘谷。
- 金陵實形勝，關山固重複。
- 巨壑隍北壖，長江塹西隩。
- 鑿山擬嵩華，穿地象伊穀。
- 草昧席羅圖，蓽路戴黃屋。
- 一時因地險，五世享天祿。
- 禮樂何煌煌，文章紛郁郁。
- 多士春林秀，作頌清風穆。
- 出入三百年，朝事幾翻覆。
- 攙搶如雲勃，鯨鯢旋自曝。
- 倦聞金鼎移，驟覩靈龜卜。
- 吁嗟王氣盡，坐悲天運倏。
- 天道何茫茫，善淫乃相復。
- 行路偏衣半，遂亡大梁族。
- 日隱汀洲上，登艫𦪇川陸。
- 月迴吳山樹，風聞楚江鵠。
- 因依蘭蕙藂，採擷不盈掬。

## 拼音

- jin4 mo4 ying1 xiong2 qi3 ， shen2 qi4 lun2 huang1 fu2 。
- hu2 yue4 shi2 zhong1 yuan2 ， bai2 ri4 sheng1 yang2 gu3 。
- jin1 ling2 shi2 xing2 sheng4 ， guan1 shan1 gu4 zhong4 fu4 。
- ju4 he4 huang2 bei3 ruan2 ， chang2 jiang1 qian4 xi1 yu4 。
- zao2 shan1 ni3 song1 hua2 ， chuan1 di4 xiang4 yi1 gu3 。
- cao3 mei4 xi2 luo2 tu2 ， bi4 lu4 dai4 huang2 wu1 。
- yi4 shi2 yin1 di4 xian3 ， wu3 shi4 xiang3 tian1 lu4 。
- li3 le4 he2 huang2 huang2 ， wen2 zhang1 fen1 yu4 yu4 。
- duo1 shi4 chun1 lin2 xiu4 ， zuo4 song4 qing1 feng1 mu4 。
- chu1 ru4 san1 bai3 nian2 ， chao2 shi4 ji1 fan1 fu4 。
- chan1 qiang1 ru2 yun2 bo2 ， jing1 ni2 xuan2 zi4 pu4 。
- juan4 wen2 jin1 ding3 yi2 ， zhou4 du3 ling2 gui1 bu3 。
- xu1 jie1 wang2 qi4 jin4 ， zuo4 bei1 tian1 yun4 shu1 。
- tian1 dao4 he2 mang2 mang2 ， shan4 yin2 nai3 xiang1 fu4 。
- xing2 lu4 pian1 yi1 ban4 ， sui4 wang2 da4 liang2 zu2 。
- ri4 yin3 ting1 zhou1 shang4 ， deng1 lu2 𦪇 chuan1 lu4 。
- yue4 hui2 wu2 shan1 shu4 ， feng1 wen2 chu3 jiang1 hu2 。
- yin1 yi1 lan2 hui4 cong2 ， cai3 xie2 bu4 ying2 ju1 。

## 注释

## 译文

## 赏析
