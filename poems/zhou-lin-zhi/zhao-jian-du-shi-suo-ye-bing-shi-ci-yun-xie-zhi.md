---
id: zhou-lin-zhi-zhao-jian-du-shi-suo-ye-bing-shi-ci-yun-xie-zhi
title: 趙見獨示所業并詩次韵謝之
titlePinyin: zhao4 jian4 du2 shi4 suo3 ye4 bing4 shi1 ci4 yun4 xie4 zhi1
titleSlug: zhao-jian-du-shi-suo-ye-bing-shi-ci-yun-xie-zhi
author: 周麟之
authorPinyin: zhou1 lin2 zhi1
authorSlug: zhou-lin-zhi
dynasty: 宋
dynastyPinyin: song4
dynastySlug: song
tags: []
---

## 正文

- 沅江九肋稀，端問學不學。
- 向來屠沽輩，過眼褐寬博。
- 如公負奇才，尚隔雲津躍。
- 昔吾先隠君，早識麟一角。
- 聯翩錦囊句，紆餘仍卓犖。
- 千載埋玉悲，孤芳竟誰擢。
- 別來二十年，歷歷記前作。
- 賤子更百罹，素業守彌恪。
- 餘輝忽振耀，如獲西山藥。
- 清夢到鈞天，求音叩寂寞。
- 中宵對蓮炬，何以稱光渥。
- 辱君瓊瑶篇，重愧鼠呼璞。
- 大軸闚洪源，洶湧千澗落。
- 一洗胸中塵，豁若春雲廓。

## 拼音

- yuan2 jiang1 jiu3 lei4 xi1 ， duan1 wen4 xue2 bu0 xue2 。
- xiang4 lai2 tu2 gu1 bei4 ， guo4 yan3 he4 kuan1 bo2 。
- ru2 gong1 fu4 qi2 cai2 ， shang4 ge2 yun2 jin1 yue4 。
- xi1 wu2 xian1 yin3 jun1 ， zao3 shi2 lin2 yi4 jiao3 。
- lian2 pian1 jin3 nang2 ju4 ， yu1 yu2 reng2 zhuo2 luo4 。
- qian1 zai4 mai2 yu4 bei1 ， gu1 fang1 jing4 shui2 zhuo2 。
- bie2 lai2 er4 shi2 nian2 ， li4 li4 ji4 qian2 zuo4 。
- jian4 zi3 geng4 bai3 li2 ， su4 ye4 shou3 mi2 ke4 。
- yu2 hui1 hu1 zhen4 yao4 ， ru2 huo4 xi1 shan1 yao4 。
- qing1 meng4 dao4 jun1 tian1 ， qiu2 yin1 kou4 ji4 mo4 。
- zhong1 xiao1 dui4 lian2 ju4 ， he2 yi3 cheng1 guang1 wo4 。
- ru3 jun1 qiong2 yao2 pian1 ， zhong4 kui4 shu3 hu1 pu2 。
- da4 zhou2 kui1 hong2 yuan2 ， xiong1 yong3 qian1 jian4 luo4 。
- yi4 xi3 xiong1 zhong1 chen2 ， huo1 ruo4 chun1 yun2 kuo4 。

## 注释

## 译文

## 赏析
