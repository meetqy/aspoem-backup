---
id: zhou-lin-zhi-zhong-yuan-min-yao-ren-qi-dan
title: 中原民謠 任契丹
titlePinyin: zhong1 yuan2 min2 yao2   ren4 qi4 dan1
titleSlug: zhong-yuan-min-yao-ren-qi-dan
author: 周麟之
authorPinyin: zhou1 lin2 zhi1
authorSlug: zhou-lin-zhi
dynasty: 宋
dynastyPinyin: song4
dynastySlug: song
tags: []
---

## 正文

- 任契丹，太行爲家千疊山。
- 此山阻絕天下脊，中有義旅蛟蛇蟠。
- 任君本是良家子，身長七尺風姿偉。
- 心懷忠義欲擒胡，誓與羣豪揭竿起。
- 時從數騎出郊坰，所向萬人皆披靡。
- 不驅丁口不攫金，只取餱糧事儲偫。
- 道遮天使奪牌歸，佩牌夜易人不知。
- 往來燕趙數百里，徒手不假寸鐵持。
- 夜半相逢沃州北，問知南使寧相阨。
- 倡言我輩抱雄圖，郎主打圍曾狙擊。
- 時來左袒奮臂呼，十萬兒郎一朝得。
- 勸君努力雪國讎，爲我斬取單于頭。
- 功成好爵皆君有，金印垂腰大如斗。

## 拼音

- ren4 qi4 dan1 ， tai4 hang2 wei2 jia1 qian1 die2 shan1 。
- ci3 shan1 zu3 jue2 tian1 xia4 ji3 ， zhong1 you3 yi4 lü3 jiao1 she2 pan2 。
- ren4 jun1 ben3 shi4 liang2 jia1 zi0 ， shen1 chang2 qi1 chi3 feng1 zi1 wei3 。
- xin1 huai2 zhong1 yi4 yu4 qin2 hu2 ， shi4 yu3 qun2 hao2 jie1 gan1 qi3 。
- shi2 cong2 shu4 qi2 chu1 jiao1 jiong1 ， suo3 xiang4 wan4 ren2 jie1 pi1 mi3 。
- bu4 qu1 ding1 kou3 bu4 jue2 jin1 ， zhi1 qu3 hou2 liang2 shi4 chu3 zhi4 。
- dao4 zhe1 tian1 shi3 duo2 pai2 gui1 ， pei4 pai2 ye4 yi4 ren2 bu4 zhi1 。
- wang3 lai2 yan4 zhao4 shu4 bai3 li3 ， tu2 shou3 bu4 jia3 cun4 tie3 chi2 。
- ye4 ban4 xiang1 feng2 wo4 zhou1 bei3 ， wen4 zhi1 nan2 shi3 ning2 xiang1 e4 。
- chang4 yan2 wo3 bei4 bao4 xiong2 tu2 ， lang2 zhu3 da3 wei2 ceng2 ju1 ji1 。
- shi2 lai2 zuo3 tan3 fen4 bi4 hu1 ， shi2 wan4 er2 lang2 yi4 zhao1 de2 。
- quan4 jun1 nu3 li4 xue3 guo2 chou2 ， wei2 wo3 zhan3 qu3 dan1 yu2 tou2 。
- gong1 cheng2 hao3 jue2 jie1 jun1 you3 ， jin1 yin4 chui2 yao1 da4 ru2 dou4 。

## 注释

## 译文

## 赏析
