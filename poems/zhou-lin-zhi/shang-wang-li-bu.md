---
id: zhou-lin-zhi-shang-wang-li-bu
title: 上王吏部
titlePinyin: shang4 wang2 li4 bu4
titleSlug: shang-wang-li-bu
author: 周麟之
authorPinyin: zhou1 lin2 zhi1
authorSlug: zhou-lin-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 人物南州望，風流一代英。
- 夙傳天上譽，早夢月中名。
- 車載三千牘，鵬飛九萬程。
- 向來辭泮水，端合上仙瀛。
- 接武虞廷邃，含香漢殿清。
- 漸看丹極近，首冠列星明。
- 準擬陪三接，周旋位六卿。
- 鑑分金背重，橐並紫荷輕。
- 未見恩綸出，那知謗篋盈。
- 去朝雲路杳，歸侍綵衣榮。
- 地借徽之竹，樓吹子晉笙。
- 赤心何所負，白眼不須驚。
- 自顧銜恩厚，親逢較藝精。
- 妍媸歸藻鑑，高下見文衡。
- 夢絕懷蛟異，詞非吐鳳成。
- 賦能窺小小，經漫說鏗鏗。
- 誤玷春官籍，終慙月旦評。
- 搶榆幾類鷃，出谷僅同鶑。
- 志慕青錢士，名參玉筍生。
- 別深秋鶴怨，歸問海鷗盟。
- 未作河西尉，聊爲江上行。
- 夜沈灘月釣，曉壓隴雲耕。
- 歲暮人初返，天寒雨未晴。
- 久稽從杖履，且復卧柴荆。
- 後見含深恧，微吟寫至情。
- 佇聽宣室召，鳳閣繼家聲。

## 拼音

- ren2 wu4 nan2 zhou1 wang4 ， feng1 liu2 yi2 dai4 ying1 。
- su4 chuan2 tian1 shang4 yu4 ， zao3 meng4 yue4 zhong1 ming2 。
- ju1 zai4 san1 qian1 du2 ， peng2 fei1 jiu3 wan4 cheng2 。
- xiang4 lai2 ci2 pan4 shui3 ， duan1 he2 shang4 xian1 ying2 。
- jie1 wu3 yu2 ting2 sui4 ， han2 xiang1 han4 dian4 qing1 。
- jian4 kan4 dan1 ji2 jin4 ， shou3 guan1 lie4 xing1 ming2 。
- zhun3 ni3 pei2 san1 jie1 ， zhou1 xuan2 wei4 liu4 qing1 。
- jian4 fen1 jin1 bei4 zhong4 ， tuo2 bing4 zi3 he2 qing1 。
- wei4 jian4 en1 lun2 chu1 ， na4 zhi1 bang4 qie4 ying2 。
- qu4 chao2 yun2 lu4 yao3 ， gui1 shi4 cai3 yi1 rong2 。
- di4 jie4 hui1 zhi1 zhu2 ， lou2 chui1 zi3 jin4 sheng1 。
- chi4 xin1 he2 suo3 fu4 ， bai2 yan3 bu4 xu1 jing1 。
- zi4 gu4 xian2 en1 hou4 ， qin1 feng2 jiao4 yi4 jing1 。
- yan2 chi1 gui1 zao3 jian4 ， gao1 xia4 jian4 wen2 heng2 。
- meng4 jue2 huai2 jiao1 yi4 ， ci2 fei1 tu3 feng4 cheng2 。
- fu4 neng2 kui1 xiao3 xiao3 ， jing1 man4 shuo1 keng1 keng1 。
- wu4 dian4 chun1 guan1 ji2 ， zhong1 can2 yue4 dan4 ping2 。
- qiang1 yu2 ji1 lei4 yan4 ， chu1 gu3 jin3 tong2 ying1 。
- zhi4 mu4 qing1 qian2 shi4 ， ming2 can1 yu4 sun3 sheng1 。
- bie2 shen1 qiu1 he4 yuan4 ， gui1 wen4 hai3 ou1 meng2 。
- wei4 zuo4 he2 xi1 wei4 ， liao2 wei2 jiang1 shang4 xing2 。
- ye4 shen3 tan1 yue4 diao4 ， xiao3 ya1 long3 yun2 geng1 。
- sui4 mu4 ren2 chu1 fan3 ， tian1 han2 yu3 wei4 qing2 。
- jiu3 ji1 cong2 zhang4 lü3 ， qie3 fu4 wo4 chai2 jing1 。
- hou4 jian4 han2 shen1 nü4 ， wei1 yin2 xie3 zhi4 qing2 。
- zhu4 ting1 xuan1 shi4 zhao4 ， feng4 ge2 ji4 jia1 sheng1 。

## 注释

## 译文

## 赏析
