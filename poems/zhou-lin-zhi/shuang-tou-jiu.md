---
id: zhou-lin-zhi-shuang-tou-jiu
title: 雙投酒
titlePinyin: shuang1 tou2 jiu3
titleSlug: shuang-tou-jiu
author: 周麟之
authorPinyin: zhou1 lin2 zhi1
authorSlug: zhou-lin-zhi
dynasty: 宋
dynastyPinyin: song4
dynastySlug: song
tags: []
---

## 正文

- 君不見白玉壺中瓊液白，避暑一盃冰雪敵。
- 只今名冠萬錢厨，此法妙絕天下無。
- 又不見九重春色薔薇露，君王自酌觴金母。
- 味涵椒桂光耀泉，御方弗許人間傳。
- 向來我作金門客，不假釀花并漬核。
- 日日公堂給上尊，時時帝所分餘瀝。
- 一朝釋珮投江村，却訪田家老瓦盆。
- 道院丹泉灰脚重，官爐玉友糟頭渾。
- 有酒如此寧不飲，但賦獨醒招楚魂。
- 錦谿昨夜秋風入，梧葉雨殘溪水急。
- 呼奴爲我挽飛流，滌甕燎薪炊玉粒。
- 奴言新釀良未宜，此間寒燠來無時。
- 雙投舊法酒經載，今焉可試君無疑。
- 初觀白醑寒漿溜，再加麴米成重酎。
- 色如竹葉照人明，香似蘭英和露透。
- 妻孥一笑醆斝空，所恨無多纔數斗。
- 嗟予性與禮法疏，況此掃軌甘窮居。
- 肯學鴟夷隨後車，不煩騎馿驥子扶。
- 焉用拊缶歌烏烏，一觴一詠聊自娛。

## 拼音

- jun1 bu2 jian4 bai2 yu4 hu2 zhong1 qiong2 ye4 bai2 ， bi4 shu3 yi4 bei1 bing1 xue3 di2 。
- zhi1 jin1 ming2 guan1 wan4 qian2 chu2 ， ci3 fa3 miao4 jue2 tian1 xia4 wu2 。
- you4 bu2 jian4 jiu3 chong2 chun1 se4 qiang2 wei1 lu4 ， jun1 wang2 zi4 zhuo2 shang1 jin1 mu3 。
- wei4 han2 jiao1 gui4 guang1 yao4 quan2 ， yu4 fang1 fu2 xu1 ren2 jian4 chuan2 。
- xiang4 lai2 wo3 zuo4 jin1 men2 ke4 ， bu4 jia3 niang4 hua1 bing4 zi4 he2 。
- ri4 ri4 gong1 tang2 gei3 shang4 zun1 ， shi2 shi2 di4 suo3 fen1 yu2 li4 。
- yi4 zhao1 shi4 pei4 tou2 jiang1 cun1 ， que4 fang3 tian2 jia1 lao3 wa3 pen2 。
- dao4 yuan4 dan1 quan2 hui1 jiao3 zhong4 ， guan1 lu2 yu4 you3 zao1 tou2 hun2 。
- you3 jiu3 ru2 ci3 ning2 bu4 yin3 ， dan4 fu4 du2 xing3 zhao1 chu3 hun2 。
- jin3 xi1 zuo2 ye4 qiu1 feng1 ru4 ， wu2 ye4 yu3 can2 xi1 shui3 ji2 。
- hu1 nu2 wei2 wo3 wan3 fei1 liu2 ， di2 weng4 liao2 xin1 chui1 yu4 li4 。
- nu2 yan2 xin1 niang4 liang2 wei4 yi2 ， ci3 jian4 han2 yu4 lai2 wu2 shi2 。
- shuang1 tou2 jiu4 fa3 jiu3 jing1 zai4 ， jin1 yan1 ke3 shi4 jun1 wu2 yi2 。
- chu1 guan1 bai2 xu3 han2 jiang1 liu1 ， zai4 jia1 qu1 mi3 cheng2 zhong4 zhou4 。
- se4 ru2 zhu2 ye4 zhao4 ren2 ming2 ， xiang1 si4 lan2 ying1 he2 lu4 tou4 。
- qi1 nu2 yi2 xiao4 zhan3 jia3 kong1 ， suo3 hen4 wu2 duo1 cai2 shu4 dou4 。
- jie1 yu3 xing4 yu3 li3 fa3 shu1 ， kuang4 ci3 sao3 gui3 gan1 qiong2 ju1 。
- ken3 xue2 chi1 yi2 sui2 hou4 ju1 ， bu4 fan2 qi2 lu2 ji4 zi3 fu2 。
- yan1 yong4 fu3 fou3 ge1 wu1 wu1 ， yi4 shang1 yi4 yong3 liao2 zi4 yu2 。

## 注释

## 译文

## 赏析
