---
id: zhou-lin-zhi-fei-lai-feng
title: 飛來峰
titlePinyin: fei1 lai2 feng1
titleSlug: fei-lai-feng
author: 周麟之
authorPinyin: zhou1 lin2 zhi1
authorSlug: zhou-lin-zhi
dynasty: 宋
dynastyPinyin: song4
dynastySlug: song
tags: []
---

## 正文

- 西域嶄崱羣玉峰，懸崖萬丈穿玲瓏。
- 世人不識真鬼工，夜半躍起隨雷風。
- 天與西湖作奇觀，嶷然飛墮羣山中。
- 海風吹雨萬壑暝，往往密有雲相通。
- 遥望煙鬟出林塢，重巒面面青蓮宇。
- 孤雲起石風生泉，游人六月不知暑。
- 世傳飛來我亦疑，摩挲蒼璧心更悲。
- 當年禁囿山水遠，艮岑一石須人挽。
- 無人把酒酹山靈，飛入君王上林苑。

## 拼音

- xi1 yu4 zhan3 ze4 qun2 yu4 feng1 ， xuan2 ya2 wan4 zhang4 chuan1 ling2 long2 。
- shi4 ren2 bu4 shi2 zhen1 gui3 gong1 ， ye4 ban4 yue4 qi3 sui2 lei2 feng1 。
- tian1 yu3 xi1 hu2 zuo4 qi2 guan1 ， yi2 ran2 fei1 duo4 qun2 shan1 zhong1 。
- hai3 feng1 chui1 yu3 wan4 he4 ming2 ， wang3 wang3 mi4 you3 yun2 xiang1 tong1 。
- yao2 wang4 yan1 huan2 chu1 lin2 wu4 ， zhong4 luan2 mian4 mian4 qing1 lian2 yu3 。
- gu1 yun2 qi3 shi2 feng1 sheng1 quan2 ， you2 ren2 liu4 yue4 bu4 zhi1 shu3 。
- shi4 chuan2 fei1 lai2 wo3 yi4 yi2 ， mo2 suo1 cang1 bi4 xin1 geng4 bei1 。
- dang1 nian2 jin4 you4 shan1 shui3 yuan3 ， gen4 cen2 yi4 shi2 xu1 ren2 wan3 。
- wu2 ren2 ba3 jiu3 lei4 shan1 ling2 ， fei1 ru4 jun1 wang2 shang4 lin2 yuan4 。

## 注释

## 译文

## 赏析
