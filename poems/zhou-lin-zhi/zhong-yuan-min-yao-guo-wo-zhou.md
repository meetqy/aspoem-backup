---
id: zhou-lin-zhi-zhong-yuan-min-yao-guo-wo-zhou
title: 中原民謠 過沃州
titlePinyin: zhong1 yuan2 min2 yao2   guo4 wo4 zhou1
titleSlug: zhong-yuan-min-yao-guo-wo-zhou
author: 周麟之
authorPinyin: zhou1 lin2 zhi1
authorSlug: zhou-lin-zhi
dynasty: 宋
dynastyPinyin: song4
dynastySlug: song
tags: []
---

## 正文

- 過沃州，停車聽我遺民謳。
- 茲爲名邦古趙地，皇家得姓基鴻休。
- 自胡雜居民在鼎，民心不改千年并。
- 一日天開神火流，祥光塞空吐金景。
- 胡人驚呼上畔知，曰此異兆誰當之。
- 天其有意福趙氏，於斯效瑞騰炎輝。
- 是歲更名州作沃，自謂火炎瑞可撲。
- 不知字讖愈分明，天水灼然真吉卜。
- 君看石橋十尺橫，上有蹋跡青騾行。
- 當年勝概壓天下，豈忍歲久蒙氈腥。
- 我有簞壺辦漿饋，未審王師何日至。
- 此身終作沃州民，趙氏帝王千萬祀。

## 拼音

- guo4 wo4 zhou1 ， ting2 ju1 ting1 wo3 yi2 min2 ou1 。
- zi1 wei2 ming2 bang1 gu3 zhao4 di4 ， huang2 jia1 de2 xing4 ji1 hong2 xiu1 。
- zi4 hu2 za2 ju1 min2 zai4 ding3 ， min2 xin1 bu4 gai3 qian1 nian2 bing4 。
- yi2 ri4 tian1 kai1 shen2 huo3 liu2 ， xiang2 guang1 sai1 kong1 tu3 jin1 jing3 。
- hu2 ren2 jing1 hu1 shang4 pan4 zhi1 ， yue1 ci3 yi4 zhao4 shui2 dang1 zhi1 。
- tian1 qi2 you3 yi4 fu2 zhao4 shi4 ， wu1 si1 xiao4 rui4 teng2 yan2 hui1 。
- shi4 sui4 geng1 ming2 zhou1 zuo4 wo4 ， zi4 wei4 huo3 yan2 rui4 ke3 pu1 。
- bu4 zhi1 zi4 chen4 yu4 fen1 ming2 ， tian1 shui3 zhuo2 ran2 zhen1 ji2 bu3 。
- jun1 kan4 shi2 qiao2 shi2 chi3 heng2 ， shang4 you3 ta4 ji4 qing1 luo2 xing2 。
- dang1 nian2 sheng4 gai4 ya1 tian1 xia4 ， qi3 ren3 sui4 jiu3 meng2 zhan1 xing1 。
- wo3 you3 dan1 hu2 ban4 jiang1 kui4 ， wei4 shen3 wang2 shi1 he2 ri4 zhi4 。
- ci3 shen1 zhong1 zuo4 wo4 zhou1 min2 ， zhao4 shi4 di4 wang2 qian1 wan4 si4 。

## 注释

## 译文

## 赏析
