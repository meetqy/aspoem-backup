---
id: zhou-lin-zhi-he-chen-da-jian
title: 和陳大監
titlePinyin: he2 chen2 da4 jian1
titleSlug: he-chen-da-jian
author: 周麟之
authorPinyin: zhou1 lin2 zhi1
authorSlug: zhou-lin-zhi
dynasty: 宋
dynastyPinyin: song4
dynastySlug: song
tags: []
---

## 正文

- 君不見漢業已定猶勒兵，白登坐困師無名。
- 席門先生計無誤，黠虜不得窺平城。
- 論功自合班人傑，蓋世拔山威盡折。
- 漫誇勳業是韓彭，我出六奇秦項滅。
- 後來漢道如衰周，德尊一代陳太丘。
- 二方相繼厲名節，不顧羔雁真善謀。
- 雪霜貿貿年芳改，凜凜松筠見風采。
- 豺狼當路狐狸號，獨有孤鴻橫四海。
- 至今逸韵傳清商，雲和之瑟絃高張。
- 耳孫磊落天下士，大才有出皆其長。
- 胸中萬卷饒丘壑，鮮取遺音叩寂寞。
- 一朝解組又彈冠，出處無心付天樂。
- 我輩等是風月人，昔也同閈今爲鄰。
- 不妨對語味如蠟，擾擾萬事從橫陳。

## 拼音

- jun1 bu2 jian4 han4 ye4 yi3 ding4 you2 le4 bing1 ， bai2 deng1 zuo4 kun4 shi1 wu2 ming2 。
- xi2 men2 xian1 sheng1 ji4 wu2 wu4 ， xia2 lu3 bu4 de2 kui1 ping2 cheng2 。
- lun4 gong1 zi4 he2 ban1 ren2 jie2 ， gai4 shi4 ba2 shan1 wei1 jin4 zhe2 。
- man4 kua1 xun1 ye4 shi4 han2 peng2 ， wo3 chu1 liu4 qi2 qin2 xiang4 mie4 。
- hou4 lai2 han4 dao4 ru2 shuai1 zhou1 ， de2 zun1 yi2 dai4 chen2 tai4 qiu1 。
- er4 fang1 xiang1 ji4 li4 ming2 jie2 ， bu2 gu4 gao1 yan4 zhen1 shan4 mou2 。
- xue3 shuang1 mao4 mao4 nian2 fang1 gai3 ， lin3 lin3 song1 yun2 jian4 feng1 cai3 。
- chai2 lang2 dang1 lu4 hu2 li0 hao4 ， du2 you3 gu1 hong2 heng2 si4 hai3 。
- zhi4 jin1 yi4 yun4 chuan2 qing1 shang1 ， yun2 he2 zhi1 se4 xian2 gao1 zhang1 。
- er3 sun1 lei3 luo4 tian1 xia4 shi4 ， da4 cai2 you3 chu1 jie1 qi2 chang2 。
- xiong1 zhong1 wan4 juan4 rao2 qiu1 he4 ， xian1 qu3 yi2 yin1 kou4 ji4 mo4 。
- yi4 zhao1 jie3 zu3 you4 dan4 guan1 ， chu1 chu3 wu2 xin1 fu4 tian1 le4 。
- wo3 bei4 deng3 shi4 feng1 yue4 ren2 ， xi1 ye3 tong2 han4 jin1 wei2 lin2 。
- bu4 fang2 dui4 yu3 wei4 ru2 la4 ， rao3 rao3 wan4 shi4 cong2 heng2 chen2 。

## 注释

## 译文

## 赏析
