---
id: zhou-lin-zhi-da-song-zi-xian
title: 答宋子閑
titlePinyin: da2 song4 zi3 xian2
titleSlug: da-song-zi-xian
author: 周麟之
authorPinyin: zhou1 lin2 zhi1
authorSlug: zhou-lin-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 冀北百馬一駃騠，沅江之鼈九肋稀。
- 海邑千室士半之，異材傑出今其誰。
- 有客有客氣吐霓，行年五十縫掖衣。
- 青鞋白帽鬢未摧，筆下妙絕黄絹碑。
- 句中參徹後山詩，邂逅一見秋雲披。
- 立談展盡胸中奇，如刮眼膜如起痿。
- 便許握手論交期，看君有藴未一施。
- 杜門却掃甘幽棲，草樹薿薿含奇姿。
- 兩堂對啟白板扉，我時剝啄叩扊扅。
- 君出迎笑喜見眉，晴窗坐隠花影移。
- 茗椀未盡爐香遲，手弄麈尾風颸颸。
- 主人得意客忘歸，嗟予懵學安所師。
- 矧復少也逢百罹，尚頼先德流餘滋。
- 遺編爛爛星斗垂，墨猶未乾吾忍窺。
- 梅花一詠偶弗遺，君能鑒賞了不疑。
- 惜哉不與君同時，生前未免俗子嗤。
- 身後有此名流知，嗚呼吾意其何悲。

## 拼音

- ji4 bei3 bai3 ma3 yi2 kuai4 ti2 ， yuan2 jiang1 zhi1 bie1 jiu3 lei4 xi1 。
- hai3 yi4 qian1 shi4 shi4 ban4 zhi1 ， yi4 cai2 jie2 chu1 jin1 qi2 shui2 。
- you3 ke4 you3 ke4 qi4 tu3 ni2 ， xing2 nian2 wu3 shi2 feng2 ye4 yi1 。
- qing1 xie2 bai2 mao4 bin4 wei4 cui1 ， bi3 xia4 miao4 jue2 huang2 juan4 bei1 。
- ju4 zhong1 can1 che4 hou4 shan1 shi1 ， xie4 hou4 yi2 jian4 qiu1 yun2 pi1 。
- li4 tan2 zhan3 jin4 xiong1 zhong1 qi2 ， ru2 gua1 yan3 mo2 ru2 qi3 wei3 。
- bian4 xu1 wo4 shou3 lun4 jiao1 qi1 ， kan4 jun1 you3 yun4 wei4 yi4 shi1 。
- du4 men2 que4 sao3 gan1 you1 qi1 ， cao3 shu4 ni3 ni3 han2 qi2 zi1 。
- liang3 tang2 dui4 qi3 bai2 ban3 fei1 ， wo3 shi2 bao1 zhuo2 kou4 yan3 yi2 。
- jun1 chu1 ying2 xiao4 xi3 jian4 mei2 ， qing2 chuang1 zuo4 yin3 hua1 ying3 yi2 。
- ming2 wan3 wei4 jin4 lu2 xiang1 chi2 ， shou3 nong4 zhu3 wei3 feng1 si1 si1 。
- zhu3 ren2 de2 yi4 ke4 wang4 gui1 ， jie1 yu3 meng3 xue2 an1 suo3 shi1 。
- shen3 fu4 shao3 ye3 feng2 bai3 li2 ， shang4 lai4 xian1 de2 liu2 yu2 zi1 。
- yi2 bian1 lan4 lan4 xing1 dou3 chui2 ， mo4 you2 wei4 qian2 wu2 ren3 kui1 。
- mei2 hua1 yi4 yong3 ou3 fu2 yi2 ， jun1 neng2 jian4 shang3 le0 bu4 yi2 。
- xi1 zai1 bu4 yu3 jun1 tong2 shi2 ， sheng1 qian2 wei4 mian3 su2 zi3 chi1 。
- shen1 hou4 you3 ci3 ming2 liu2 zhi1 ， wu1 hu1 wu2 yi4 qi2 he2 bei1 。

## 注释

## 译文

## 赏析
