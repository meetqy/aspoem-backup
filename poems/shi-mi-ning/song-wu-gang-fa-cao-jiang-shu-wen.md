---
id: shi-mi-ning-song-wu-gang-fa-cao-jiang-shu-wen
title: 送武岡法曹江叔文
titlePinyin: song4 wu3 gang1 fa3 cao2 jiang1 shu1 wen2
titleSlug: song-wu-gang-fa-cao-jiang-shu-wen
author: 史彌寧
authorPinyin: shi3 mi2 ning2
authorSlug: shi-mi-ning
dynasty: 宋
dynastyPinyin: song4
dynastySlug: song
tags: []
---

## 正文

- 赬烏噴曉金溶溶，入簷漲帽梅花風。
- 寒香喚我度籬落，蹋破蘚碧巡芳叢。
- 彌襟清興不可柰，甕雲渴想佳人同。
- 長須急走喘且汗，曰有重客過匆匆。
- 撐犂頗亦眷岑絕，跫音滿尉逃虛空。
- 出門一粲輒傾蓋，巖電爛爛驚王戎。
- 長牋銜袖照屋壁，明珠大貝來龍宮。
- 建安昔者富奇士，迄今代有文章公。
- 兒童慣見此客否，氣象盍求古人中。
- 翻思槐市出處異，一官何幸俱湘東。
- 夜闌秉燭浮大白，款接軟語春怡融。
- 公車薦墨行蜚動，騰身穩去陪鴛鴻。
- 得時要不負所學，鼎鼎事業摩蒼穹。
- 平生琢句肯浪與，持此餞別今文通。

## 拼音

- cheng1 wu1 pen1 xiao3 jin1 rong2 rong2 ， ru4 yan2 zhang3 mao4 mei2 hua1 feng1 。
- han2 xiang1 huan4 wo3 du4 li2 luo4 ， ta4 po4 xian3 bi4 xun2 fang1 cong2 。
- mi2 jin1 qing1 xing1 bu4 ke3 nai4 ， weng4 yun2 ke3 xiang3 jia1 ren2 tong2 。
- chang2 xu1 ji2 zou3 chuan3 qie3 han4 ， yue1 you3 zhong4 ke4 guo4 cong1 cong1 。
- cheng1 li2 po1 yi4 juan4 cen2 jue2 ， qiong2 yin1 man3 wei4 tao2 xu1 kong1 。
- chu1 men2 yi2 can4 zhe2 qing1 gai4 ， yan2 dian4 lan4 lan4 jing1 wang2 rong2 。
- chang2 jian1 xian2 xiu4 zhao4 wu1 bi4 ， ming2 zhu1 da4 bei4 lai2 long2 gong1 。
- jian4 an1 xi1 zhe3 fu4 qi2 shi4 ， qi4 jin1 dai4 you3 wen2 zhang1 gong1 。
- er2 tong2 guan4 jian4 ci3 ke4 fou3 ， qi4 xiang4 he2 qiu2 gu3 ren2 zhong1 。
- fan1 si1 huai2 shi4 chu1 chu3 yi4 ， yi4 guan1 he2 xing4 ju4 xiang1 dong1 。
- ye4 lan2 bing3 zhu2 fu2 da4 bai2 ， kuan3 jie1 ruan3 yu3 chun1 yi2 rong2 。
- gong1 ju1 jian4 mo4 xing2 fei1 dong4 ， teng2 shen1 wen3 qu4 pei2 yuan1 hong2 。
- de2 shi2 yao4 bu2 fu4 suo3 xue2 ， ding3 ding3 shi4 ye4 mo2 cang1 qiong2 。
- ping2 sheng1 zhuo2 ju4 ken3 lang4 yu3 ， chi2 ci3 jian4 bie2 jin1 wen2 tong1 。

## 注释

## 译文

## 赏析
