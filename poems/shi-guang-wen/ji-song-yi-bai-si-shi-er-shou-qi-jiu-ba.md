---
id: shi-guang-wen-ji-song-yi-bai-si-shi-er-shou-qi-jiu-ba
title: 偈頌一百四十二首  其九八
titlePinyin: ji4 song4 yi4 bai3 si4 shi2 er4 shou3     qi2 jiu3 ba1
titleSlug: ji-song-yi-bai-si-shi-er-shou-qi-jiu-ba
author: 釋廣聞
authorPinyin: shi4 guang3 wen2
authorSlug: shi-guang-wen
dynasty: 宋
dynastyPinyin: song4
dynastySlug: song
tags: []
---

## 正文

- 吾佛廣大華藏海，法隨法行隨建立。
- 此寶華王獅子座，上有寶蓋從天垂。
- 古來寶積長者子，手持此蓋同供佛。
- 佛以智慧威神力，一一寶蓋合爲一。
- 南山去天尺五近，王城不異毗耶城。
- 彼時心即此時心，以此莊嚴作佛事。
- 綵幢寶旛雜金碧，間見層出生光輝。
- 猶如微風吹萎花，而復更雨新好者。
- 仰觀三千大千界，於此蓋中悉充徧。
- 一一世界既亦爾，線蹊針孔無不然。
- 豈止一佛與二佛，盡十方佛現其中。
- 廣長舌相熾然說，萬法一法靡不周。
- 皇上心與佛心通，皇上壽與南山齊。
- 無負此恩與此蓋，臣心有如此山爾。

## 拼音

- wu2 fo2 guang3 da4 hua2 cang2 hai3 ， fa3 sui2 fa3 xing2 sui2 jian4 li4 。
- ci3 bao3 hua2 wang2 shi1 zi3 zuo4 ， shang4 you3 bao3 gai4 cong2 tian1 chui2 。
- gu3 lai2 bao3 ji1 chang2 zhe3 zi3 ， shou3 chi2 ci3 gai4 tong2 gong4 fo2 。
- fo2 yi3 zhi4 hui4 wei1 shen2 li4 ， yi1 yi1 bao3 gai4 he2 wei2 yi1 。
- nan2 shan1 qu4 tian1 chi3 wu3 jin4 ， wang2 cheng2 bu2 yi4 pi2 ye1 cheng2 。
- bi3 shi2 xin1 ji2 ci3 shi2 xin1 ， yi3 ci3 zhuang1 yan2 zuo4 fo2 shi4 。
- cai3 zhuang4 bao3 fan1 za2 jin1 bi4 ， jian4 jian4 ceng2 chu1 sheng1 guang1 hui1 。
- you2 ru2 wei1 feng1 chui1 wei3 hua1 ， er2 fu4 geng4 yu3 xin1 hao3 zhe3 。
- yang3 guan1 san1 qian1 da4 qian1 jie4 ， wu1 ci3 gai4 zhong1 xi1 chong1 bian4 。
- yi1 yi1 shi4 jie4 ji4 yi4 er3 ， xian4 qi1 zhen1 kong3 wu2 bu4 ran2 。
- qi3 zhi3 yi4 fo2 yu3 er4 fo2 ， jin4 shi2 fang1 fo2 xian4 qi2 zhong1 。
- guang3 chang2 she2 xiang1 chi4 ran2 shuo1 ， wan4 fa3 yi0 fa3 mi2 bu4 zhou1 。
- huang2 shang4 xin1 yu3 fo2 xin1 tong1 ， huang2 shang0 shou4 yu3 nan2 shan1 qi2 。
- wu2 fu4 ci3 en1 yu3 ci3 gai4 ， chen2 xin1 you3 ru2 ci3 shan1 er3 。

## 注释

## 译文

## 赏析
