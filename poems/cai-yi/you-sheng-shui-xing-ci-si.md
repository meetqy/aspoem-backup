---
id: cai-yi-you-sheng-shui-xing-ci-si
title: 遊聖水興慈寺
titlePinyin: you2 sheng4 shui3 xing1 ci2 si4
titleSlug: you-sheng-shui-xing-ci-si
author: 蔡逸
authorPinyin: cai4 yi4
authorSlug: cai-yi
dynasty: 宋
dynastyPinyin: song4
dynastySlug: song
tags: []
---

## 正文

- 二月春事半，縣花無數開。
- 江頭連騎行，江霧紹法埃。
- 下馬坐清蔭，觀魚大江隈。
- 行行歷山寺，金碧森樓臺。
- 拂石有唐碑，字老生莓苔。
- 緬想古今事，悠然一傷懷。
- 解榼醉泉石，徬徨不忍回。
- 辭徑下扁舟，重開賸樽罍。
- 江煙暝川谷，冰輪出崔嵬。
- 水面映金波，流光浮玉杯。
- 蕩漾舟渚間，往來恣徘徊。
- 一棹轉圓沙，燈火來相催。
- 高歌賦厭厭，會須期再來。

## 拼音

- er4 yue4 chun1 shi4 ban4 ， xian4 hua1 wu2 shu4 kai1 。
- jiang1 tou2 lian2 qi2 xing2 ， jiang1 wu4 shao4 fa3 ai1 。
- xia4 ma3 zuo4 qing1 yin1 ， guan1 yu2 da4 jiang1 wei1 。
- hang2 hang2 li4 shan1 si4 ， jin1 bi4 sen1 lou2 tai2 。
- fu2 shi2 you3 tang2 bei1 ， zi4 lao3 sheng1 mei2 tai2 。
- mian3 xiang3 gu3 jin1 shi4 ， you1 ran2 yi4 shang1 huai2 。
- jie3 ke1 zui4 quan2 shi2 ， pang2 huang2 bu4 ren3 hui2 。
- ci2 jing4 xia4 pian1 zhou1 ， zhong4 kai1 sheng4 zun1 lei2 。
- jiang1 yan1 ming2 chuan1 gu3 ， bing1 lun2 chu1 cui1 wei2 。
- shui3 mian4 ying4 jin1 bo1 ， liu2 guang1 fu2 yu4 bei1 。
- dang4 yang4 zhou1 zhu3 jian4 ， wang3 lai2 zi4 pai2 huai2 。
- yi2 zhao4 zhuan3 yuan2 sha1 ， deng1 huo3 lai2 xiang1 cui1 。
- gao1 ge1 fu4 yan4 yan4 ， hui4 xu1 qi1 zai4 lai2 。

## 注释

## 译文

## 赏析
