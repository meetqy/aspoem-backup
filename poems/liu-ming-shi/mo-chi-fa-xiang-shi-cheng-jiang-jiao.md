---
id: liu-ming-shi-mo-chi-fa-xiang-shi-cheng-jiang-jiao
title: 墨池發祥詩呈蔣教
titlePinyin: mo4 chi2 fa1 xiang2 shi1 cheng2 jiang3 jiao4
titleSlug: mo-chi-fa-xiang-shi-cheng-jiang-jiao
author: 劉名世
authorPinyin: liu2 ming2 shi4
authorSlug: liu-ming-shi
dynasty: 宋
dynastyPinyin: song4
dynastySlug: song
tags: []
---

## 正文

- 城頭學宮高巍巍，中有方井號墨池。
- 窮冬不竭春不溢，往往石眼通江湄。
- 故老相傳右軍宅，滌硯濡毫向池側。
- 蘭亭絕筆跡成塵，此間池水猶能黑。
- 紹興之年值丙寅，一夕鬰鬰浮烏雲。
- 鄉閭拭目看盛事，集英三唱人姓陳。
- 又聞淳熙改元歲，隔春預作文章瑞。
- 甲科奪得漢庭魁，賢關解褐冠多士。
- 九歲奇童面聖顔，闔郡十人俱賜第。
- 近來復作烟霧飛，盈盈玉斗磨歙絲。
- 忽焉陰霾黯蒼漢，模糊頃刻風披披。
- 巧如奇花開異草，天女織出絞綃衣。
- 須臾變態千萬狀，妙手點染水墨奇。
- 此事頗亦涉神怪，疑有鬼物來遊嬉。
- 不然下墊千年龜，圖書之祥將發揮。
- 吾鄉文物盛洙泗，執經問道肩相隨。
- 殘膏賸馥大沾溉，諸生借潤今其時。
- 文昌終有應圖契，韓門高第皆可爲。
- 先令地脈進佳貺，主張在公非義之。

## 拼音

- cheng2 tou2 xue2 gong1 gao1 wei1 wei1 ， zhong1 you3 fang1 jing3 hao4 mo4 chi2 。
- qiong2 dong1 bu4 jie2 chun1 bu2 yi4 ， wang3 wang3 shi2 yan3 tong1 jiang1 mei2 。
- gu4 lao3 xiang4 chuan2 you4 jun1 zhai2 ， di2 yan4 ru2 hao2 xiang4 chi2 ce4 。
- lan2 ting2 jue2 bi3 ji4 cheng2 chen2 ， ci3 jian4 chi2 shui3 you2 neng2 hei1 。
- shao4 xing1 zhi1 nian2 zhi2 bing3 yin2 ， yi4 xi1 yu4 yu4 fu2 wu1 yun2 。
- xiang1 lü2 shi4 mu4 kan4 sheng4 shi4 ， ji2 ying1 san1 chang4 ren2 xing4 chen2 。
- you4 wen2 chun2 xi1 gai3 yuan2 sui4 ， ge2 chun1 yu4 zuo4 wen2 zhang1 rui4 。
- jia3 ke1 duo2 de2 han4 ting2 kui2 ， xian2 guan1 jie3 he4 guan1 duo1 shi4 。
- jiu3 sui4 qi2 tong2 mian4 sheng4 yan2 ， he2 jun4 shi2 ren2 ju4 ci4 di4 。
- jin4 lai2 fu4 zuo4 yan1 wu4 fei1 ， ying2 ying2 yu4 dou4 mo2 xi1 si1 。
- hu1 yan1 yin1 mai2 an4 cang1 han4 ， mo2 hu0 qing3 ke4 feng1 pi1 pi1 。
- qiao3 ru2 qi2 hua1 kai1 yi4 cao3 ， tian1 nü3 zhi1 chu1 jiao3 xiao1 yi1 。
- xu1 yu2 bian4 tai4 qian1 wan4 zhuang4 ， miao4 shou3 dian3 ran3 shui3 mo4 qi2 。
- ci3 shi4 po1 yi4 she4 shen2 guai4 ， yi2 you3 gui3 wu4 lai2 you2 xi1 。
- bu4 ran2 xia4 dian4 qian1 nian2 gui1 ， tu2 shu1 zhi1 xiang2 jiang1 fa1 hui1 。
- wu2 xiang1 wen2 wu4 sheng4 zhu1 si4 ， zhi2 jing1 wen4 dao4 jian1 xiang1 sui2 。
- can2 gao1 sheng4 fu4 da4 zhan1 gai4 ， zhu1 sheng1 jie4 run4 jin1 qi2 shi2 。
- wen2 chang1 zhong1 you3 ying1 tu2 qi4 ， han2 men2 gao1 di4 jie1 ke3 wei2 。
- xian1 ling4 di4 mai4 jin4 jia1 kuang4 ， zhu3 zhang1 zai4 gong1 fei1 yi4 zhi1 。

## 注释

## 译文

## 赏析
