---
id: zhu-fu-zhi-yu-jing-shi-jun-yue-you-gu-shan-ji-shi-gu-feng-er-shi-yun
title: 與靜使君約遊姑山記事古風二十韵
titlePinyin: yu3 jing4 shi3 jun1 yue1 you2 gu1 shan1 ji4 shi4 gu3 feng1 er4 shi2 yun4
titleSlug: yu-jing-shi-jun-yue-you-gu-shan-ji-shi-gu-feng-er-shi-yun
author: 朱復之
authorPinyin: zhu1 fu4 zhi1
authorSlug: zhu-fu-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 苦熱日已遠，杪秋遂凄凉。
- 邦侯及清暇，小隊豫郊崗。
- 一麾先嶄巖，半刺驂翺翔。
- 卿月動左轄，客星移奉常。
- 誰歟南冠者，共挹北斗漿。
- 翠幄穿晨曦，鎖金步流光。
- 窮惚某氏建，架構遡斯堂。
- 閩紅傾泛盎，楚綠餖圓方。
- 平原磊落人，仙碑勒荒唐。
- 方平叱石起，來問東海桑。
- 蔡子狗竇過，蛇蟬蛻冥茫。
- 麻姑十八九，兩髻已成霜。
- 惟餘老杉星，省識鄧紫陽。
- 往事莽如迹，且醉糟書房。
- 翼亭躋齊雲，游目望八荒。
- 挽河落飛瀑，洒雪芙蓉裳。
- 夕矣憺將歸，一一玉帝旁。
- 蹇余雅幽尋，嗜此崔嵬藏。
- 請從浮丘生，學笙翳鳳凰。
- 他年儻相思，矯首空斷腸。

## 拼音

- ku3 re4 ri4 yi3 yuan3 ， miao3 qiu1 sui4 qi1 liang2 。
- bang1 hou2 ji2 qing1 xia2 ， xiao3 dui4 yu4 jiao1 gang3 。
- yi4 hui1 xian1 zhan3 yan2 ， ban4 ci4 can1 ao2 xiang2 。
- qing1 yue4 dong4 zuo3 xia2 ， ke4 xing1 yi2 feng4 chang2 。
- shui2 yu2 nan2 guan1 zhe3 ， gong4 yi4 bei3 dou3 jiang1 。
- cui4 wo4 chuan1 chen2 xi1 ， suo3 jin1 bu4 liu2 guang1 。
- qiong2 hu1 mou3 shi4 jian4 ， jia4 gou4 su4 si1 tang2 。
- min3 hong2 qing1 fan4 ang4 ， chu3 lü4 dou4 yuan2 fang1 。
- ping2 yuan2 lei3 luo4 ren2 ， xian1 bei1 le4 huang1 tang2 。
- fang1 ping2 chi4 shi2 qi3 ， lai2 wen4 dong1 hai3 sang1 。
- cai4 zi3 gou3 dou4 guo4 ， she2 chan2 tui4 ming2 mang2 。
- ma2 gu1 shi2 ba1 jiu3 ， liang3 ji4 yi3 cheng2 shuang1 。
- wei2 yu2 lao3 shan1 xing1 ， sheng3 shi2 deng4 zi3 yang2 。
- wang3 shi4 mang3 ru2 ji4 ， qie3 zui4 zao1 shu1 fang2 。
- yi4 ting2 ji1 qi2 yun2 ， you2 mu4 wang4 ba1 huang1 。
- wan3 he2 luo4 fei1 pu4 ， sa3 xue3 fu2 rong2 shang0 。
- xi1 yi3 dan4 jiang1 gui1 ， yi1 yi1 yu4 di4 pang2 。
- jian3 yu2 ya3 you1 xun2 ， shi4 ci3 cui1 wei2 cang2 。
- qing3 cong2 fu2 qiu1 sheng1 ， xue2 sheng1 yi4 feng4 huang2 。
- ta1 nian2 tang3 xiang1 si1 ， jiao3 shou3 kong1 duan4 chang2 。

## 注释

## 译文

## 赏析
