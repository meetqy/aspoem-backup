---
id: fan-ling-wen-hui-long-yuan
title: 回龍院
titlePinyin: hui2 long2 yuan4
titleSlug: hui-long-yuan
author: 范令聞
authorPinyin: fan4 ling4 wen2
authorSlug: fan-ling-wen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 柏人去弗宿，萬安退而止。
- 見幾懲貫高，噬臍嬖妃子。
- 畏避雖同途，興亡乃異軌。
- 江邊招提小，樓閣半傾圮。
- 回薄二里餘，六龍駐於此。
- 愁橫雲蓋山，悶繫羅带水。
- 歷歷斜谷路，去天尺有咫。
- 昨夜雨中鈴，哀音猶在耳。
- 畫像赭衣袂，挾一弓兩矢。
- 侑以聖雲孫，祖武略相似。
- 劍外塵再蒙，黄明著年紀。
- 今我弔陳迹，行邁亦靡靡。
- 吹動波間皺，正值秋風起。
- 安得如漁翁，垂釣江之涘。

## 拼音

- bai3 ren2 qu4 fu2 su4 ， wan4 an1 tui4 er2 zhi3 。
- jian4 ji1 cheng2 guan4 gao1 ， shi4 qi2 bi4 fei1 zi0 。
- wei4 bi4 sui1 tong2 tu2 ， xing1 wang2 nai3 yi4 gui3 。
- jiang1 bian1 zhao1 ti2 xiao3 ， lou2 ge2 ban4 qing1 pi3 。
- hui2 bao2 er4 li3 yu2 ， liu4 long2 zhu4 wu1 ci3 。
- chou2 heng2 yun2 gai4 shan1 ， men4 xi4 luo2 dai4 shui3 。
- li4 li4 xie2 gu3 lu4 ， qu4 tian1 chi3 you3 zhi3 。
- zuo2 ye4 yu3 zhong1 ling2 ， ai1 yin1 you2 zai4 er3 。
- hua4 xiang4 zhe3 yi1 mei4 ， xie2 yi4 gong1 liang3 shi3 。
- you4 yi3 sheng4 yun2 sun1 ， zu3 wu3 lüe4 xiang1 si4 。
- jian4 wai4 chen2 zai4 meng2 ， huang2 ming2 zhu4 nian2 ji4 。
- jin1 wo3 diao4 chen2 ji4 ， xing2 mai4 yi4 mi2 mi2 。
- chui1 dong4 bo1 jian4 zhou4 ， zheng4 zhi2 qiu1 feng1 qi3 。
- an1 de2 ru2 yu2 weng1 ， chui2 diao4 jiang1 zhi1 si4 。

## 注释

## 译文

## 赏析
