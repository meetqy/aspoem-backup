---
id: xu-yan-bo-feng-he-xing-xin-feng-wen-quan-gong-ying-zhi
title: 奉和幸新豐溫泉宮應制
titlePinyin: feng4 he2 xing4 xin1 feng1 wen1 quan2 gong1 ying1 zhi4
titleSlug: feng-he-xing-xin-feng-wen-quan-gong-ying-zhi
author: 徐彥伯
authorPinyin: xu2 yan4 bo2
authorSlug: xu-yan-bo
dynasty: 唐
dynastyPinyin: tang2
dynastySlug: tang
tags: []
---

## 正文

- 姬典歌時邁，虞篇記省方。
- 何如黑帝月，玄覽白雲鄉。
- 翠仗縈船岸，明斾應萯陽。
- 風搖花眊彩，雪豔寶戈芒。
- 御陌開函次，離宮夾樹行。
- 桂枝籠騕褭，松葉覆堂皇。
- 仙石含珠液，溫池孕璧房。
- 湧疑神瀵溢，澄若帝臺漿。
- 獨沸流常熱，潛蒸氣轉香。
- 青壇環玉甃，紅礎鑠金光。
- 藻曜凝芳潔，葳蕤獻淑祥。
- 五龍歸寶算，九鳸叶時康。
- 同預華封老，中衢祝聖皇。

## 拼音

- ji1 dian3 ge1 shi2 mai4 ， yu2 pian1 ji4 sheng3 fang1 。
- he2 ru2 hei1 di4 yue4 ， xuan2 lan3 bai2 yun2 xiang1 。
- cui4 zhang4 ying2 chuan2 an4 ， ming2 pei4 ying1 fu4 yang2 。
- feng1 yao2 hua1 mao4 cai3 ， xue3 yan4 bao3 ge1 mang2 。
- yu4 mo4 kai1 han2 ci4 ， li2 gong1 jia1 shu4 xing2 。
- gui4 zhi1 long2 yao3 niao3 ， song1 ye4 fu4 tang2 huang2 。
- xian1 shi2 han2 zhu1 ye4 ， wen1 chi2 yun4 bi4 fang2 。
- yong3 yi2 shen2 fen4 yi4 ， cheng2 ruo4 di4 tai2 jiang1 。
- du2 fei4 liu2 chang2 re4 ， qian2 zheng1 qi4 zhuan3 xiang1 。
- qing1 tan2 huan2 yu4 zhou4 ， hong2 chu3 shuo4 jin1 guang1 。
- zao3 yao4 ning2 fang1 jie2 ， wei1 rui2 xian4 shu1 xiang2 。
- wu3 long2 gui1 bao3 suan4 ， jiu3 hu4 ye4 shi2 kang1 。
- tong2 yu4 hua2 feng1 lao3 ， zhong1 qu2 zhu4 sheng4 huang2 。

## 注释

## 译文

## 赏析
