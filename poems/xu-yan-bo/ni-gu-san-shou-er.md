---
id: xu-yan-bo-ni-gu-san-shou-er
title: 擬古三首 二
titlePinyin: ni3 gu3 san1 shou3   er4
titleSlug: ni-gu-san-shou-er
author: 徐彥伯
authorPinyin: xu2 yan4 bo2
authorSlug: xu-yan-bo
dynasty: 唐
dynastyPinyin: tang2
dynastySlug: tang
tags: [] 
---

## 正文

- 讀書三十載，馳騖周六經。
- 儒衣干時主，忠策獻闕廷。
- 一朝奉休盼，從容廁羣英。
- 束身趨建禮，秉筆坐承明。
- 廨署相填噎，僚吏紛縱橫。
- 五日休澣時，屠蘇繞玉屏。
- 橘花覆北沼，桂樹交西榮。
- 樹棲兩鴛鴦，含春向我鳴。
- 皎潔綺羅豔，便娟絲管清。
- 擾擾天地間，出處各有情。
- 何必巖石下，枯槁閑此生。

## 拼音

- du2 shu1 san1 shi2 zai4 ， chi2 wu4 zhou1 liu4 jing1 。
- ru2 yi1 gan1 shi2 zhu3 ， zhong1 ce4 xian4 que4 ting2 。
- yi4 chao2 feng4 xiu1 pan4 ， cong2 rong2 ce4 qun2 ying1 。
- shu4 shen1 qu1 jian4 li3 ， bing3 bi3 zuo4 cheng2 ming2 。
- xie4 shu3 xiang1 tian2 ye1 ， liao2 li4 fen1 zong4 heng2 。
- wu3 ri4 xiu1 huan4 shi2 ， tu2 su1 rao4 yu4 ping2 。
- ju2 hua1 fu4 bei3 zhao3 ， gui4 shu4 jiao1 xi1 rong2 。
- shu4 qi1 liang3 yuan1 yang1 ， han2 chun1 xiang4 wo3 ming2 。
- jiao3 jie2 qi3 luo2 yan4 ， bian4 juan1 si1 guan3 qing1 。
- rao3 rao3 tian1 di4 jian4 ， chu1 chu3 ge4 you3 qing2 。
- he2 bi4 yan2 shi2 xia4 ， ku1 gao3 xian2 ci3 sheng1 。

## 注释

## 译文

## 赏析
