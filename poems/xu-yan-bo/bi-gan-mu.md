---
id: xu-yan-bo-bi-gan-mu
title: 比干墓
titlePinyin: bi3 gan1 mu4
titleSlug: bi-gan-mu
author: 徐彥伯
authorPinyin: xu2 yan4 bo2
authorSlug: xu-yan-bo
dynasty: 唐
dynastyPinyin: tang2
dynastySlug: tang
tags: [] 
---

## 正文

- 大位天下寶，維賢國之鎮。
- 殷道微而在，受辛纂頹胤。
- 山鳴鬼又哭，地裂川亦震。
- 媟黷皆佞諛，虔劉盡英雋。
- 孤卿帝叔父，特進貞而順。
- 玉牀逾皜潔，銅柱方歊焮。
- 奉國歷三朝，觀竅明一瞬。
- 季代猖狂主，蓄怒提白刃。
- 之子彌忠讜，憤然更勇進。
- 撫膺誓隕越，知死故不恡。
- 已矣竟剖心，哲婦亦同殉。
- 驪龍暴雙骨，太嶽摧孤仞。
- 周發次商郊，冤骸悲莫殣。
- 鋒劒剿遺孽，報復一何迅。
- 駐罕歌淑靈，命徒對旅櫬。
- 自爾銜幽酷，于嗟流景駿。
- 丘墳被宿莽，壇戺緣飛燐。
- 貞觀戒北征，維皇念忠信。
- 荒墳護草木，刻桷吹煨燼。
- 代遠恩更崇，身頹名益振。
- 帝詞書樂石，國饌羅芳衅。
- 偉哉烈士圖，奇英千古徇。

## 拼音

- da4 wei4 tian1 xia4 bao3 ， wei2 xian2 guo2 zhi1 zhen4 。
- yin1 dao4 wei1 er2 zai4 ， shou4 xin1 zuan3 tui2 yin4 。
- shan1 ming2 gui3 you4 ku1 ， di4 lie4 chuan1 yi4 zhen4 。
- xie4 du2 jie1 ning4 yu2 ， qian2 liu2 jin4 ying1 jun4 。
- gu1 qing1 di4 shu1 fu4 ， te4 jin4 zhen1 er2 shun4 。
- yu4 chuang2 yu2 hao4 jie2 ， tong2 zhu4 fang1 xiao1 xin4 。
- feng4 guo2 li4 san1 zhao1 ， guan1 qiao4 ming2 yi2 shun4 。
- ji4 dai4 chang1 kuang2 zhu3 ， xu4 nu4 ti2 bai2 ren4 。
- zhi1 zi3 mi2 zhong1 dang3 ， fen4 ran2 geng4 yong3 jin4 。
- fu3 ying1 shi4 yun3 yue4 ， zhi1 si3 gu4 bu2 lin4 。
- yi3 yi3 jing4 pou1 xin1 ， zhe2 fu4 yi4 tong2 xun4 。
- li2 long2 bao4 shuang1 gu3 ， tai4 yue4 cui1 gu1 ren4 。
- zhou1 fa1 ci4 shang1 jiao1 ， yuan1 hai2 bei1 mo4 jin4 。
- feng1 jian4 jiao3 yi2 nie4 ， bao4 fu4 yi4 he2 xun4 。
- zhu4 han3 ge1 shu1 ling2 ， ming4 tu2 dui4 lü3 chen4 。
- zi4 er3 xian2 you1 ku4 ， yu2 jie1 liu2 jing3 jun4 。
- qiu1 fen2 bei4 su4 mang3 ， tan2 shi4 yuan2 fei1 lin2 。
- zhen1 guan1 jie4 bei3 zheng1 ， wei2 huang2 nian4 zhong1 xin4 。
- huang1 fen2 hu4 cao3 mu4 ， ke4 jue2 chui1 wei1 jin4 。
- dai4 yuan3 en1 geng4 chong2 ， shen1 tui2 ming2 yi4 zhen4 。
- di4 ci2 shu1 le4 shi2 ， guo2 zhuan4 luo2 fang1 xin4 。
- wei3 zai1 lie4 shi4 tu2 ， qi2 ying1 qian1 gu3 xun4 。

## 注释

## 译文

## 赏析
