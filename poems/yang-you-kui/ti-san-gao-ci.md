---
id: yang-you-kui-ti-san-gao-ci
title: 題三高祠
titlePinyin: ti2 san1 gao1 ci2
titleSlug: ti-san-gao-ci
author: 楊友夔
authorPinyin: yang2 you3 kui2
authorSlug: yang-you-kui
dynasty: 宋
dynastyPinyin: song4
dynastySlug: song
tags: []
---

## 正文

- 長橋度已盡，有亭枕江湄。
- 常時閉其門，爲問居者誰。
- 范蠡其明哲，功成學鴟夷。
- 煙波五湖上，風月一西施。
- 張翰輕紱冕，歸及鱸魚時。
- 生前一杯足，何以身後爲。
- 魯望棲甫里，有田常若饑。
- 不應州縣辟，鬰此胸中奇。
- 並爲吳越人，名與日月垂。
- 相去二千載，今乃同一祠。
- 壁間面如生，凜然人在茲。
- 我本江海客，一焉起遐思。
- 死者不可作，來者詎可期。
- 手持一釣竿，浩歌孰從之。

## 拼音

- chang2 qiao2 du4 yi3 jin4 ， you3 ting2 zhen3 jiang1 mei2 。
- chang2 shi2 bi4 qi2 men2 ， wei2 wen4 ju1 zhe3 shui2 。
- fan4 li3 qi2 ming2 zhe2 ， gong1 cheng2 xue2 chi1 yi2 。
- yan1 bo1 wu3 hu2 shang4 ， feng1 yue4 yi4 xi1 shi1 。
- zhang1 han4 qing1 fu2 mian3 ， gui1 ji2 lu2 yu2 shi2 。
- sheng1 qian2 yi4 bei1 zu2 ， he2 yi3 shen1 hou4 wei2 。
- lu3 wang4 qi1 fu3 li3 ， you3 tian2 chang2 ruo4 ji1 。
- bu4 ying1 zhou1 xian4 pi4 ， yu4 ci3 xiong1 zhong1 qi2 。
- bing4 wei2 wu2 yue4 ren2 ， ming2 yu3 ri4 yue4 chui2 。
- xiang1 qu4 er4 qian1 zai4 ， jin1 nai3 tong2 yi4 ci2 。
- bi4 jian4 mian4 ru2 sheng1 ， lin3 ran2 ren2 zai4 zi1 。
- wo3 ben3 jiang1 hai3 ke4 ， yi4 yan1 qi3 xia2 si1 。
- si3 zhe3 bu4 ke3 zuo4 ， lai2 zhe3 ju4 ke3 qi1 。
- shou3 chi2 yi2 diao4 gan1 ， hao4 ge1 shu2 cong2 zhi1 。

## 注释

## 译文

## 赏析
