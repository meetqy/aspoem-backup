---
id: hu-ze-bie-fang-yan
title: 別方巖
titlePinyin: bie2 fang1 yan2
titleSlug: bie-fang-yan
author: 胡則
authorPinyin: hu2 ze2
authorSlug: hu-ze
dynasty: 宋
dynastyPinyin: song4
dynastySlug: song
tags: []
---

## 正文

- 寓居峰頂寺，不覺度炎天。
- 山叟頻爲約，林僧每出禪。
- 虛懷思往事，宴坐息諸緣。
- 照像龕鐙暗，通宵磬韻傳。
- 宴心資寂寞，琢句極幽玄。
- 拾菌寒雲外，烹茶翠竹前。
- 遠陰臨岳樹，清響落巖泉。
- 僻道無來客，深秋足亂蟬。
- 松風生井浪，溪雨長苔錢。
- 自省浮塵世，終難住永年。
- 徧遊曾宛轉，欲別重留連。
- 明日東西路，依依獨黯然。

## 拼音

- yu4 ju1 feng1 ding3 si4 ， bu4 jue2 du4 yan2 tian1 。
- shan1 sou3 bin1 wei2 yue1 ， lin2 seng1 mei3 chu1 shan4 。
- xu1 huai2 si1 wang3 shi4 ， yan4 zuo4 xi1 zhu1 yuan2 。
- zhao4 xiang4 kan1 deng1 an4 ， tong1 xiao1 qing4 yun4 chuan2 。
- yan4 xin1 zi1 ji4 mo4 ， zhuo2 ju4 ji2 you1 xuan2 。
- shi2 jun1 han2 yun2 wai4 ， peng1 cha2 cui4 zhu2 qian2 。
- yuan3 yin1 lin2 yue4 shu4 ， qing1 xiang3 luo4 yan2 quan2 。
- pi4 dao4 wu2 lai2 ke4 ， shen1 qiu1 zu2 luan4 chan2 。
- song1 feng1 sheng1 jing3 lang4 ， xi1 yu3 chang2 tai2 qian2 。
- zi4 xing3 fu2 chen2 shi4 ， zhong1 nan2 zhu4 yong3 nian2 。
- bian4 you2 ceng2 wan3 zhuan3 ， yu4 bie2 zhong4 liu2 lian2 。
- ming2 ri4 dong1 xi1 lu4 ， yi1 yi1 du2 an4 ran2 。

## 注释

## 译文

## 赏析
