---
id: zhong-xing-si-wu-xi
title: 浯溪
titlePinyin: wu2 xi1
titleSlug: wu-xi
author: 鍾興嗣
authorPinyin: zhong1 xing1 si4
authorSlug: zhong-xing-si
dynasty: 宋
dynastyPinyin: song4
dynastySlug: song
tags: []
---

## 正文

- 羯奴禍唐室，宗社已傾危。
- 翠華幸西蜀，大物孰主持。
- 儲君起靈武，事亦從權宜。
- 人望既有屬，姦孽就誅夷。
- 次山憂國切，聞此喜可知。
- 歸美頌君父，隠惡義當爲。
- 涪翁仗正論，凜然寓刺規。
- 指擿心中過，併及宮闈微。
- 茲用春秋法，肅宗其何詞。
- 曾無一半語，追咎元子非。
- 後來好事輩，往往互詆譏。
- 或立黨同意，或費解嘲詩。
- 識者具眼力，理解夫奚疑。
- 盍觀我宋朝，崖上中興碑。
- 光堯再造績，炳若日星垂。
- 功成體天道，退處志莫移。
- 神器親付授，嗣皇猶懇辭。
- 數四不獲命，黽勉祗受之。
- 飭躬備敬養，朝夕益孳孳。
- 君不見帝典書之盛，端由揖遜基。
- 二聖盡慈孝，堯舜並驅馳。
- 俯視於李唐，德業有醇疵。
- 惟餘尅復願，天每靳其機。
- 孫支繼述責，未有易今時。
- 出兵弔遺黎，孰不迎王師。
- 免使讀頌者，懷憤徒傷悲。

## 拼音

- jie2 nu2 huo4 tang2 shi4 ， zong1 she4 yi3 qing1 wei1 。
- cui4 hua2 xing4 xi1 shu3 ， da4 wu4 shu2 zhu3 chi2 。
- chu3 jun1 qi3 ling2 wu3 ， shi4 yi4 cong2 quan2 yi2 。
- ren2 wang4 ji4 you3 shu3 ， jian1 nie4 jiu4 zhu1 yi2 。
- ci4 shan1 you1 guo2 qie4 ， wen2 ci3 xi3 ke3 zhi1 。
- gui1 mei3 song4 jun1 fu4 ， yin3 e4 yi4 dang1 wei2 。
- fu2 weng1 zhang4 zheng4 lun4 ， lin3 ran2 yu4 ci4 gui1 。
- zhi3 ti1 xin1 zhong1 guo4 ， bing4 ji2 gong1 wei2 wei1 。
- zi1 yong4 chun1 qiu1 fa3 ， su4 zong1 qi2 he2 ci2 。
- ceng2 wu2 yi2 ban4 yu3 ， zhui1 jiu4 yuan2 zi3 fei1 。
- hou4 lai2 hao3 shi4 bei4 ， wang3 wang3 hu4 di3 ji1 。
- huo4 li4 dang3 tong2 yi4 ， huo4 fei4 jie3 chao2 shi1 。
- shi2 zhe3 ju4 yan3 li4 ， li3 jie3 fu1 xi1 yi2 。
- he2 guan1 wo3 song4 chao2 ， ya2 shang4 zhong1 xing1 bei1 。
- guang1 yao2 zai4 zao4 ji4 ， bing3 ruo4 ri4 xing1 chui2 。
- gong1 cheng2 ti3 tian1 dao4 ， tui4 chu3 zhi4 mo4 yi2 。
- shen2 qi4 qin1 fu4 shou4 ， si4 huang2 you2 ken3 ci2 。
- shu4 si4 bu2 huo4 ming4 ， min3 mian3 zhi1 shou4 zhi1 。
- chi4 gong1 bei4 jing4 yang3 ， zhao1 xi1 yi4 zi1 zi1 。
- jun1 bu2 jian4 di4 dian3 shu1 zhi1 sheng4 ， duan1 you2 yi1 xun4 ji1 。
- er4 sheng4 jin4 ci2 xiao4 ， yao2 shun4 bing4 qu1 chi2 。
- fu3 shi4 wu1 li3 tang2 ， de2 ye4 you3 chun2 ci1 。
- wei2 yu2 kei1 fu4 yuan4 ， tian1 mei3 jin4 qi2 ji1 。
- sun1 zhi1 ji4 shu4 ze2 ， wei4 you3 yi4 jin1 shi2 。
- chu1 bing1 diao4 yi2 li2 ， shu2 bu4 ying2 wang2 shi1 。
- mian3 shi3 du2 song4 zhe3 ， huai2 fen4 tu2 shang1 bei1 。

## 注释

## 译文

## 赏析
