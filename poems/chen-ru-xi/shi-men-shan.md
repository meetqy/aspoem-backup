---
id: chen-ru-xi-shi-men-shan
title: 石門山
titlePinyin: shi2 men2 shan1
titleSlug: shi-men-shan
author: 陳汝錫
authorPinyin: chen2 ru3 xi1
authorSlug: chen-ru-xi
dynasty: 宋
dynastyPinyin: song4
dynastySlug: song
tags: []
---

## 正文

- 落帆倚芳洲，冷日銜翠壁。
- 沙平野步穩，不費支筇力。
- 邂逅到幽洞，雲水已昏夕。
- 陰崖上蒼穹，杳不見轍迹。
- 巖前月色薄，細路稍有覓。
- 瀑泉號秋聲，飛練不計尺。
- 僧房得少憩，坐久耳方寂。
- 河梁謫仙人，握手見胸臆。
- 囊無一錢看，志有萬里適。
- 拄頰望西山，琢句愈工績。
- 同遊得二妙，筆障亦勁敵。
- 笑談頗傾坐，酬唱屢即席。
- 顧予舌本强，咀嚼覺清液。
- 林泉信幽奇，歲月尤迅亟。
- 茲游莫辭頻，能著幾兩屐。

## 拼音

- luo4 fan1 yi3 fang1 zhou1 ， leng3 ri4 xian2 cui4 bi4 。
- sha1 ping2 ye3 bu4 wen3 ， bu2 fei4 zhi1 qiong2 li4 。
- xie4 hou4 dao4 you1 dong4 ， yun2 shui3 yi3 hun1 xi1 。
- yin1 ya2 shang4 cang1 qiong2 ， yao3 bu2 jian4 zhe2 ji4 。
- yan2 qian2 yue4 se4 bao2 ， xi4 lu4 shao1 you3 mi4 。
- pu4 quan2 hao4 qiu1 sheng1 ， fei1 lian4 bu2 ji4 chi3 。
- seng1 fang2 de2 shao3 qi4 ， zuo4 jiu3 er3 fang1 ji4 。
- he2 liang2 zhe2 xian1 ren2 ， wo4 shou3 jian4 xiong1 yi4 。
- nang2 wu2 yi4 qian2 kan4 ， zhi4 you3 wan4 li3 shi4 。
- zhu3 jia2 wang4 xi1 shan1 ， zhuo2 ju4 yu4 gong1 ji4 。
- tong2 you2 de2 er4 miao4 ， bi3 zhang4 yi4 jin4 di2 。
- xiao4 tan2 po1 qing1 zuo4 ， chou2 chang4 lü3 ji2 xi2 。
- gu4 yu3 she2 ben3 qiang2 ， ju3 jue2 jue2 qing1 ye4 。
- lin2 quan2 xin4 you1 qi2 ， sui4 yue4 you2 xun4 ji2 。
- zi1 you2 mo4 ci2 bin1 ， neng2 zhu4 ji1 liang3 ji1 。

## 注释

## 译文

## 赏析
