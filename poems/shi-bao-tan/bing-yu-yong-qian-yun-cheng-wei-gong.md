---
id: shi-bao-tan-bing-yu-yong-qian-yun-cheng-wei-gong
title: 病餘用前韵呈魏公
titlePinyin: bing4 yu2 yong4 qian2 yun4 cheng2 wei4 gong1
titleSlug: bing-yu-yong-qian-yun-cheng-wei-gong
author: 釋寶曇
authorPinyin: shi4 bao3 tan2
authorSlug: shi-bao-tan
dynasty: 宋
dynastyPinyin: song4
dynastySlug: song
tags: []
---

## 正文

- 蓬萊仙人雙鬢霜，有蔬一豆酒一觴。
- 長歌勸客聲激昂，車如流水門如航。
- 幾生道德爲腥香，今年入謝朝明光。
- 歸心有如三宿桑，抱琴一笑江中央。
- 曰余此琴吾翕張，越山入手脩眉蒼。
- 不容散花來後堂，毗耶室空唯一床。
- 誰家金釵十二行，春風環佩鳴璆琅。
- 斯須吐握曾未遑，自謂山穩舟深藏。
- 不知有力來昏黄，如人裹飯不得嘗。
- 吾寧萬籟同敷揚，四時花雨仍紛滂，山高水深未易量。
- 可人啼鳥聲繞梁，六窗濯濯如秋陽。
- 天人境界誰適當，我自襪線無他長。
- 唯餘習氣不可忘，有時睥睨如無傍。
- 爐薰茗碗供平章，一機直欲舂其吭。
- 戰酣意定心泰康，依舊爾界還吾疆。

## 拼音

- peng2 lai2 xian1 ren2 shuang1 bin4 shuang1 ， you3 shu1 yi2 dou4 jiu3 yi4 shang1 。
- chang2 ge1 quan4 ke4 sheng1 ji1 ang2 ， ju1 ru2 liu2 shui3 men2 ru2 hang2 。
- ji1 sheng1 dao4 de2 wei2 xing1 xiang1 ， jin1 nian2 ru4 xie4 chao2 ming2 guang1 。
- gui1 xin1 you3 ru2 san1 su4 sang1 ， bao4 qin2 yi2 xiao4 jiang1 zhong1 yang1 。
- yue1 yu2 ci3 qin2 wu2 xi1 zhang1 ， yue4 shan1 ru4 shou3 xiu1 mei2 cang1 。
- bu4 rong2 san4 hua1 lai2 hou4 tang2 ， pi2 ye1 shi4 kong1 wei2 yi1 chuang2 。
- shui2 jia1 jin1 chai1 shi2 er4 hang2 ， chun1 feng1 huan2 pei4 ming2 qiu2 lang2 。
- si1 xu1 tu3 wo4 ceng2 wei4 huang2 ， zi4 wei4 shan1 wen3 zhou1 shen1 cang2 。
- bu4 zhi1 you3 li4 lai2 hun1 huang2 ， ru2 ren2 guo3 fan4 bu4 de2 chang2 。
- wu2 ning2 wan4 lai4 tong2 fu1 yang2 ， si4 shi2 hua1 yu3 reng2 fen1 pang1 ， shan1 gao1 shui3 shen1 wei4 yi4 liang2 。
- ke3 ren2 ti2 niao3 sheng1 rao4 liang2 ， liu4 chuang1 zhuo2 zhuo2 ru2 qiu1 yang2 。
- tian1 ren2 jing4 jie4 shui2 shi4 dang1 ， wo3 zi4 wa4 xian4 wu2 ta1 chang2 。
- wei2 yu2 xi2 qi4 bu4 ke3 wang4 ， you3 shi2 pi4 ni4 ru2 wu2 bang4 。
- lu2 xun1 ming2 wan3 gong4 ping2 zhang1 ， yi4 ji1 zhi2 yu4 chong1 qi2 keng1 。
- zhan4 han1 yi4 ding4 xin1 tai4 kang1 ， yi1 jiu4 er3 jie4 huan2 wu2 jiang1 。

## 注释

## 译文

## 赏析
