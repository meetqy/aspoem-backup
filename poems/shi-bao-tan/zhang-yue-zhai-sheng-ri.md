---
id: shi-bao-tan-zhang-yue-zhai-sheng-ri
title: 張約齋生日
titlePinyin: zhang1 yue1 zhai1 sheng1 ri4
titleSlug: zhang-yue-zhai-sheng-ri
author: 釋寶曇
authorPinyin: shi4 bao3 tan2
authorSlug: shi-bao-tan
dynasty: 宋
dynastyPinyin: song4
dynastySlug: song
tags: []
---

## 正文

- 何年麒麟飛上天，下視平地爲秦川。
- 九關虎豹不敢去，爲作南渡中興年。
- 扶持斯文一鳴世，金鐘大鏞方在懸。
- 百年人物有如此，舊山喬木今依然。
- 人言廣平心鐵石，梅花作賦猶清便。
- 爭如萬象落吾手，顛倒捃拾無留妍。
- 曉窗沉水旋和墨，雜花落紙如雲煙。
- 問渠少室果何事，一笑粲粲成真傳。
- 春風正墮散花手，亦有舞雪相回旋。
- 願公道眼皎如日，我欲以壽東家禪。

## 拼音

- he2 nian2 qi2 lin2 fei1 shang4 tian1 ， xia4 shi4 ping2 di4 wei2 qin2 chuan1 。
- jiu3 guan1 hu3 bao4 bu4 gan3 qu4 ， wei2 zuo4 nan2 du4 zhong1 xing1 nian2 。
- fu2 chi2 si1 wen2 yi4 ming2 shi4 ， jin1 zhong1 da4 yong1 fang1 zai4 xuan2 。
- bai3 nian2 ren2 wu4 you3 ru2 ci3 ， jiu4 shan1 qiao2 mu4 jin1 yi1 ran2 。
- ren2 yan2 guang3 ping2 xin1 tie3 shi2 ， mei2 hua1 zuo4 fu4 you2 qing1 bian4 。
- zheng1 ru2 wan4 xiang4 luo4 wu2 shou3 ， dian1 dao3 jun4 shi2 wu2 liu2 yan2 。
- xiao3 chuang1 chen2 shui3 xuan2 he2 mo4 ， za2 hua1 luo4 zhi3 ru2 yun2 yan1 。
- wen4 qu2 shao3 shi4 guo3 he2 shi4 ， yi2 xiao4 can4 can4 cheng2 zhen1 chuan2 。
- chun1 feng1 zheng4 duo4 san4 hua1 shou3 ， yi4 you3 wu3 xue3 xiang1 hui2 xuan2 。
- yuan4 gong1 dao4 yan3 jiao3 ru2 ri4 ， wo3 yu4 yi3 shou4 dong1 jia1 shan4 。

## 注释

## 译文

## 赏析
