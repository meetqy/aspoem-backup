---
id: shi-bao-tan-guan-chao-xing
title: 觀潮行
titlePinyin: guan1 chao2 xing2
titleSlug: guan-chao-xing
author: 釋寶曇
authorPinyin: shi4 bao3 tan2
authorSlug: shi-bao-tan
dynasty: 宋
dynastyPinyin: song4
dynastySlug: song
tags: []
---

## 正文

- 八月十八錢塘時，潮頭攪海雷怒飛。
- 更遭風日薄於紙，海山數點青依依。
- 爛銀斜侵雲鬢脚，生綃直下鮫人機。
- 玉龍宛轉一千丈，卧噀殘雪吹人衣。
- 天關擊鼓地軸折，想見水府驚顛隮。
- 紅幡綠蓋弄潮者，出沒散亂同鳬鷖。
- 操舟之子誇第一，倏忽東湧還沉西。
- 萬人揶揄等兒戲，我說性命如湯雞。
- 似聞潮生到彭蠡，伹輥暗浪中黄泥。
- 不知珠宮貝闕何世乃居此，亦有霓旌素節日夜朝京師。
- 又疑春秋戰罷兩蝸角，凍血不洗鋒差差。
- 至今官渡賣牌者，莫雨不管吳儂悲。

## 拼音

- ba1 yue4 shi2 ba1 qian2 tang2 shi2 ， chao2 tou2 jiao3 hai3 lei2 nu4 fei1 。
- geng4 zao1 feng1 ri4 bao2 wu1 zhi3 ， hai3 shan1 shu4 dian3 qing1 yi1 yi1 。
- lan4 yin2 xie2 qin1 yun2 bin4 jiao3 ， sheng1 xiao1 zhi2 xia4 jiao1 ren2 ji1 。
- yu4 long2 wan3 zhuan3 yi4 qian1 zhang4 ， wo4 xun4 can2 xue3 chui1 ren2 yi1 。
- tian1 guan1 ji1 gu3 di4 zhou2 zhe2 ， xiang3 jian4 shui3 fu3 jing1 dian1 ji1 。
- hong2 fan1 lü4 gai4 nong4 chao2 zhe3 ， chu1 mei2 san4 luan4 tong2 fu2 yi1 。
- cao1 zhou1 zhi1 zi3 kua1 di4 yi1 ， shu1 hu1 dong1 yong3 huan2 chen2 xi1 。
- wan4 ren2 ye2 yu2 deng3 er2 xi4 ， wo3 shuo1 xing4 ming4 ru2 tang1 ji1 。
- si4 wen2 chao2 sheng1 dao4 peng2 li2 ， qu1 gun3 an4 lang4 zhong1 huang2 ni2 。
- bu4 zhi1 zhu1 gong1 bei4 que4 he2 shi4 nai3 ju1 ci3 ， yi4 you3 ni2 jing1 su4 jie2 ri4 ye4 chao2 jing1 shi1 。
- you4 yi2 chun1 qiu1 zhan4 ba4 liang3 wo1 jiao3 ， dong4 xue4 bu4 xi3 feng1 cha4 cha4 。
- zhi4 jin1 guan1 du4 mai4 pai2 zhe3 ， mo4 yu3 bu4 guan3 wu2 nong2 bei1 。

## 注释

## 译文

## 赏析
