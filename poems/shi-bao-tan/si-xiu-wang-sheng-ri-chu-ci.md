---
id: shi-bao-tan-si-xiu-wang-sheng-ri-chu-ci
title: 嗣秀王生日楚辭
titlePinyin: si4 xiu4 wang2 sheng1 ri4 chu3 ci2
titleSlug: si-xiu-wang-sheng-ri-chu-ci
author: 釋寶曇
authorPinyin: shi4 bao3 tan2
authorSlug: shi-bao-tan
dynasty: 宋
dynastyPinyin: song4
dynastySlug: song
tags: []
---

## 正文

- 攝提之歲兮厥月惟寅，蓂誰商略兮六莢發春。
- 揆王初度兮箕橫翼陳，紛吾先驅兮康護帝茵。
- 謂太平本無象兮，何爲而生鳳麟。
- 藝蘭之九畹兮蕙茞同芬，河潤九里兮其源駿奔。
- 春風兮桃李，芳菲菲兮襲人。
- 綬纍纍兮萬石，孰前脩兮後塵。
- 閬風兮縣圃，歸來兮隠淪。
- 芰車兮荷屋，倚桂枝兮輪囷。
- 聞韶兮屢舞，鳳將九子兮其來下。
- 玉節兮旌幢，世世兮茆土。
- 職道德兮維垣，友夔龍兮方虎。
- 鼂騁兮扶桑，夕望舒兮延佇。
- 援北斗兮爲觴，飲南山兮墜露。
- 製芙蓉兮裳衣，佩水蒼兮陸離。
- 采芳馨兮杜若，遺雲仍兮以時。
- 問喬松兮安在，將並駕兮焉之。
- 植大椿兮八千爲歲，方蘗芽兮吾其庶幾。

## 拼音

- she4 ti2 zhi1 sui4 xi1 jue2 yue4 wei2 yin2 ， mi4 shui2 shang1 lüe4 xi1 liu4 jia2 fa1 chun1 。
- kui2 wang2 chu1 du4 xi1 ji1 heng2 yi4 chen2 ， fen1 wu2 xian1 qu1 xi1 kang1 hu4 di4 yin1 。
- wei4 tai4 ping2 ben3 wu2 xiang4 xi1 ， he2 wei2 er2 sheng1 feng4 lin2 。
- yi4 lan2 zhi1 jiu3 wan3 xi1 hui4 chen2 tong2 fen1 ， he2 run4 jiu3 li3 xi1 qi2 yuan2 jun4 ben1 。
- chun1 feng1 xi1 tao2 li3 ， fang1 fei1 fei1 xi1 xi2 ren2 。
- shou4 lei2 lei2 xi1 wan4 shi2 ， shu2 qian2 xiu1 xi1 hou4 chen2 。
- lang4 feng1 xi1 xian4 pu3 ， gui1 lai2 xi1 yin3 lun2 。
- ji4 ju1 xi1 he2 wu1 ， yi3 gui4 zhi1 xi1 lun2 qun1 。
- wen2 shao2 xi1 lü3 wu3 ， feng4 jiang1 jiu3 zi3 xi1 qi2 lai2 xia4 。
- yu4 jie2 xi1 jing1 zhuang4 ， shi4 shi4 xi1 mao2 tu3 。
- zhi2 dao4 de2 xi1 wei2 yuan2 ， you3 kui2 long2 xi1 fang1 hu3 。
- chao2 cheng3 xi1 fu2 sang1 ， xi1 wang4 shu1 xi1 yan2 zhu4 。
- yuan2 bei3 dou3 xi1 wei2 shang1 ， yin3 nan2 shan1 xi1 zhui4 lu4 。
- zhi4 fu2 rong2 xi1 shang0 yi1 ， pei4 shui3 cang1 xi1 lu4 li2 。
- cai3 fang1 xin1 xi1 du4 ruo4 ， yi2 yun2 reng2 xi1 yi3 shi2 。
- wen4 qiao2 song1 xi1 an1 zai4 ， jiang1 bing4 jia4 xi1 yan1 zhi1 。
- zhi2 da4 chun1 xi1 ba1 qian1 wei2 sui4 ， fang1 bo4 ya2 xi1 wu2 qi2 shu4 ji1 。

## 注释

## 译文

## 赏析
