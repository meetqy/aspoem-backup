---
id: shi-bao-tan-he-shi-wei-gong-fan-huang
title: 和史魏公燔黄
titlePinyin: he2 shi3 wei4 gong1 fan2 huang2
titleSlug: he-shi-wei-gong-fan-huang
author: 釋寶曇
authorPinyin: shi4 bao3 tan2
authorSlug: shi-bao-tan
dynasty: 宋
dynastyPinyin: song4
dynastySlug: song
tags: []
---

## 正文

- 東城十月天未霜，小輿初學江濫觴。
- 出門千乘波低昂，酒壚厨傳公爲航。
- 潛魚出聽笑語香，月明夜避燈燭光。
- 羲和催日升扶桑，擊鼓駭駭旗央央。
- 天機滿湖雲錦張，青山十里松髯蒼。
- 下有種玉人堂堂，公如晨興拊公床。
- 再拜有詔來帝行，溫詞寶墨俱琳琅。
- 此不肖子七不遑，錦標玉軸家襲藏。
- 敬薪誠火來燔黄，須臾樂作三獻嘗。
- 山川鬼神如抑揚，其間翁仲涕泗滂，聖恩寬大不可量。
- 天子謂公國津梁，如泰山雲覆其陽。
- 公九頓首不敢當，崑崙源深流且長。
- 公祈寵靈德不忘，忠孝乃可環吾傍。
- 周用禮樂須文章，世世報國如其吭。
- 壽公千歲汔小康，尚可憑軾還侵疆。

## 拼音

- dong1 cheng2 shi2 yue4 tian1 wei4 shuang1 ， xiao3 yu2 chu1 xue2 jiang1 lan4 shang1 。
- chu1 men2 qian1 cheng2 bo1 di1 ang2 ， jiu3 lu2 chu2 chuan2 gong1 wei2 hang2 。
- qian2 yu2 chu1 ting1 xiao4 yu3 xiang1 ， yue4 ming2 ye4 bi4 deng1 zhu2 guang1 。
- xi1 he2 cui1 ri4 sheng1 fu2 sang1 ， ji1 gu3 hai4 hai4 qi2 yang1 yang1 。
- tian1 ji1 man3 hu2 yun2 jin3 zhang1 ， qing1 shan1 shi2 li3 song1 ran2 cang1 。
- xia4 you3 zhong3 yu4 ren2 tang2 tang2 ， gong1 ru2 chen2 xing1 fu3 gong1 chuang2 。
- zai4 bai4 you3 zhao4 lai2 di4 xing2 ， wen1 ci2 bao3 mo4 ju4 lin2 lang2 。
- ci3 bu2 xiao4 zi3 qi1 bu4 huang2 ， jin3 biao1 yu4 zhou2 jia1 xi2 cang2 。
- jing4 xin1 cheng2 huo3 lai2 fan2 huang2 ， xu1 yu2 le4 zuo4 san1 xian4 chang2 。
- shan1 chuan1 gui3 shen2 ru2 yi4 yang2 ， qi2 jian4 weng1 zhong4 ti4 si4 pang1 ， sheng4 en1 kuan1 da4 bu4 ke3 liang2 。
- tian1 zi3 wei4 gong1 guo2 jin1 liang2 ， ru2 tai4 shan1 yun2 fu4 qi2 yang2 。
- gong1 jiu3 dun4 shou3 bu4 gan3 dang1 ， kun1 lun2 yuan2 shen1 liu2 qie3 chang2 。
- gong1 qi2 chong3 ling2 de2 bu2 wang4 ， zhong1 xiao4 nai3 ke3 huan2 wu2 bang4 。
- zhou1 yong4 li3 le4 xu1 wen2 zhang1 ， shi4 shi4 bao4 guo2 ru2 qi2 keng1 。
- shou4 gong1 qian1 sui4 qi4 xiao3 kang1 ， shang4 ke3 ping2 shi4 huan2 qin1 jiang1 。

## 注释

## 译文

## 赏析
