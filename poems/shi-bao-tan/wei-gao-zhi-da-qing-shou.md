---
id: shi-bao-tan-wei-gao-zhi-da-qing-shou
title: 爲高芝大卿壽
titlePinyin: wei2 gao1 zhi1 da4 qing1 shou4
titleSlug: wei-gao-zhi-da-qing-shou
author: 釋寶曇
authorPinyin: shi4 bao3 tan2
authorSlug: shi-bao-tan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 江南江北梅雨村，山東山西將相門。
- 謝天爲産此英傑，一洗瘴霧中黄昏。
- 斯文槃槃古都會，象犀珠玉如雲屯。
- 富商巨賈不易售，獨許王謝窺藩垣。
- 周家草木本忠厚，幾遭雨橫春風顛。
- 試將尺箠付其手，定御六轡馳幽燕。
- 天回地轉誠有日，小屈皂蓋仍朱幡。
- 風流太守民父母，向來獄市多平反。
- 圜扉寂寞度晴書，鼠輩亦復環諸孫。
- 太平無象此其象，亟輓畫鼓當華軒。
- 黄金百鎰錦千兩，半以壽客餘歌樽。
- 功名富貴兩成就，我亦雞犬隨騰騫。

## 拼音

- jiang1 nan2 jiang1 bei3 mei2 yu3 cun1 ， shan1 dong1 shan1 xi1 jiang1 xiang1 men2 。
- xie4 tian1 wei2 chan3 ci3 ying1 jie2 ， yi4 xi3 zhang4 wu4 zhong1 huang2 hun1 。
- si1 wen2 pan2 pan2 gu3 du1 hui4 ， xiang4 xi1 zhu1 yu4 ru2 yun2 tun2 。
- fu4 shang1 ju4 jia3 bu2 yi4 shou4 ， du2 xu1 wang2 xie4 kui1 fan1 yuan2 。
- zhou1 jia1 cao3 mu4 ben3 zhong1 hou4 ， ji1 zao1 yu3 heng2 chun1 feng1 dian1 。
- shi4 jiang1 chi3 chui2 fu4 qi2 shou3 ， ding4 yu4 liu4 pei4 chi2 you1 yan1 。
- tian1 hui2 di4 zhuan3 cheng2 you3 ri4 ， xiao3 qu1 zao4 gai4 reng2 zhu1 fan1 。
- feng1 liu2 tai4 shou3 min2 fu4 mu3 ， xiang4 lai2 yu4 shi4 duo1 ping2 fan3 。
- huan2 fei1 ji4 mo4 du4 qing2 shu1 ， shu3 bei4 yi4 fu4 huan2 zhu1 sun1 。
- tai4 ping2 wu2 xiang4 ci3 qi2 xiang4 ， ji2 wan3 hua4 gu3 dang1 hua2 xuan1 。
- huang2 jin1 bai3 yi4 jin3 qian1 liang3 ， ban4 yi3 shou4 ke4 yu2 ge1 zun1 。
- gong1 ming2 fu4 gui4 liang3 cheng2 jiu4 ， wo3 yi4 ji1 quan3 sui2 teng2 qian1 。

## 注释

## 译文

## 赏析
