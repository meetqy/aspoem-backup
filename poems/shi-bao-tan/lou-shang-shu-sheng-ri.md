---
id: shi-bao-tan-lou-shang-shu-sheng-ri
title: 樓尚書生日
titlePinyin: lou2 shang4 shu1 sheng1 ri4
titleSlug: lou-shang-shu-sheng-ri
author: 釋寶曇
authorPinyin: shi4 bao3 tan2
authorSlug: shi-bao-tan
dynasty: 宋
dynastyPinyin: song4
dynastySlug: song
tags: []
---

## 正文

- 歲行丁巳生公年，一周甲子初回旋。
- 壺中日月自長久，我身曾作蓬萊仙。
- 霓旌何爲下南國，伊傅事業須林泉。
- 胸中抱負五色石，晴窗撫弄供磨沿。
- 古今成敗幾頭緒，酒澆不下仍橫咽。
- 援琴一鼓天地靜，萬象起舞加清圓。
- 新詩往往到紅葉，門前流水人爭傳。
- 世間樂事唯我有，錦衣鶴髮同歡然。
- 天公有意誰得解，功名自古俱華顛。
- 鹽梅霖雨入吾手，母子共醉春風前。

## 拼音

- sui4 xing2 ding1 si4 sheng1 gong1 nian2 ， yi4 zhou1 jia3 zi3 chu1 hui2 xuan2 。
- hu2 zhong1 ri4 yue4 zi4 chang2 jiu3 ， wo3 shen1 ceng2 zuo4 peng2 lai2 xian1 。
- ni2 jing1 he2 wei2 xia4 nan2 guo2 ， yi1 fu4 shi4 ye4 xu1 lin2 quan2 。
- xiong1 zhong1 bao4 fu4 wu3 se4 shi2 ， qing2 chuang1 fu3 nong4 gong4 mo2 yan2 。
- gu3 jin1 cheng2 bai4 ji1 tou2 xu4 ， jiu3 jiao1 bu2 xia4 reng2 heng2 yan4 。
- yuan2 qin2 yi4 gu3 tian1 di4 jing4 ， wan4 xiang4 qi3 wu3 jia1 qing1 yuan2 。
- xin1 shi1 wang3 wang3 dao4 hong2 ye4 ， men2 qian2 liu2 shui3 ren2 zheng1 chuan2 。
- shi4 jian4 le4 shi4 wei2 wo3 you3 ， jin3 yi1 he4 fa4 tong2 huan1 ran2 。
- tian1 gong1 you3 yi4 shui2 de2 jie3 ， gong1 ming2 zi4 gu3 ju4 hua2 dian1 。
- yan2 mei2 lin2 yu3 ru4 wu2 shou3 ， mu3 zi3 gong4 zui4 chun1 feng1 qian2 。

## 注释

## 译文

## 赏析
