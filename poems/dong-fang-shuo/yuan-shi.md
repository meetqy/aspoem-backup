---
id: dong-fang-shuo-yuan-shi
title: 怨世
titlePinyin: yuan4 shi4
titleSlug: yuan-shi
author: 东方朔
authorPinyin: dong1 fang1 shuo4
authorSlug: dong-fang-shuo
dynasty: 西汉
dynastyPinyin: xi1 han4
dynastySlug: xi-han
tags: [] 
---

## 正文

- 世沉淖而难论兮，俗岒峨而嵾嵯。
- 清泠泠而歼灭兮，溷湛湛而日多。
- 枭鸮既以成群兮，玄鹤弭翼而屏移。
- 蓬艾亲入御于床笫兮，马兰踸踔而日加。
- 弃捐药芷与杜衡兮，余柰世之不知芳何？
- 何周道之平易兮，然芜秽而险戏。
- 高阳无故而委尘兮，唐虞点灼而毁议。
- 谁使正其真是兮，虽有八师而不可为。
- 皇天保其高兮，后土持其久。
- 服清白以逍遥兮，偏与乎玄英异色。
- 西施媞媞而不得见兮，嫫母勃屑而日侍。
- 桂蠹不知所淹留兮，蓼虫不知徙乎葵菜。
- 处湣湣之浊世兮，今安所达乎吾志。
- 意有所载而远逝兮，固非众人之所识。
- 骥踌躇于弊輂兮，遇孙阳而得代。
- 吕望穷困而不聊生兮，遭周文而舒志。
- 宁戚饭牛而商歌兮，桓公闻而弗置。
- 路室女之方桑兮，孔子过之以自侍。
- 吾独乖剌而无当兮，心悼怵而耄思。
- 思比干之恲恲兮，哀子胥之慎事。
- 悲楚人之和氏兮，献宝玉以为石。
- 遇厉武之不察兮，羌两足以毕斮。
- 小人之居势兮，视忠正之何若？
- 改前圣之法度兮，喜嗫嚅而妄作。
- 亲谗谀而疏贤圣兮，讼谓闾娵为丑恶。
- 愉近习而蔽远兮，孰知察其黑白？
- 卒不得效其心容兮，安眇眇而无所归薄。
- 专精爽以自明兮，晦冥冥而壅蔽。
- 年既已过太半兮，然埳轲而留滞。
- 欲高飞而远集兮，恐离罔而灭败。
- 独冤抑而无极兮，伤精神而寿夭。
- 皇天既不纯命兮，余生终无所依。
- 愿自沉于江流兮，绝横流而径逝。
- 宁为江海之泥涂兮，安能久见此浊世？

## 拼音

- shi4 chen2 nao4 er2 nan2 lun4 xi1 ， su2 qian2 e2 er2 cen1 cuo2 。
- qing1 ling2 ling2 er2 jian1 mie4 xi1 ， hun4 zhan4 zhan4 er2 ri4 duo1 。
- xiao1 xiao1 ji4 yi3 cheng2 qun2 xi1 ， xuan2 he4 mi3 yi4 er2 ping2 yi2 。
- peng2 ai4 qin1 ru4 yu4 yu2 chuang2 zi3 xi1 ， ma3 lan2 chen3 chuo1 er2 ri4 jia1 。
- qi4 juan1 yao4 zhi3 yu3 du4 heng2 xi1 ， yu2 nai4 shi4 zhi1 bu4 zhi1 fang1 he2 ？
- he2 zhou1 dao4 zhi1 ping2 yi4 xi1 ， ran2 wu2 hui4 er2 xian3 xi4 。
- gao1 yang2 wu2 gu4 er2 wei3 chen2 xi1 ， tang2 yu2 dian3 zhuo2 er2 hui3 yi4 。
- shui2 shi3 zheng4 qi2 zhen1 shi4 xi1 ， sui1 you3 ba1 shi1 er2 bu4 ke3 wei4 。
- huang2 tian1 bao3 qi2 gao1 xi1 ， hou4 tu3 chi2 qi2 jiu3 。
- fu2 qing1 bai2 yi3 xiao1 yao2 xi1 ， pian1 yu3 hu1 xuan2 ying1 yi4 se4 。
- xi1 shi1 ti2 ti2 er2 bu4 de2 jian4 xi1 ， mo2 mu3 bo2 xie4 er2 ri4 shi4 。
- gui4 du4 bu4 zhi1 suo3 yan1 liu2 xi1 ， liao3 chong2 bu4 zhi1 xi3 hu1 kui2 cai4 。
- chu4 min3 min3 zhi1 zhuo2 shi4 xi1 ， jin1 an1 suo3 da2 hu1 wu2 zhi4 。
- yi4 you3 suo3 zai3 er2 yuan3 shi4 xi1 ， gu4 fei1 zhong4 ren2 zhi1 suo3 shi2 。
- ji4 chou2 chu2 yu2 bi4 ju2 xi1 ， yu4 sun1 yang2 er2 de2 dai4 。
- lü3 wang4 qiong2 kun4 er2 bu4 liao2 sheng1 xi1 ， zao1 zhou1 wen2 er2 shu1 zhi4 。
- ning2 qi1 fan4 niu2 er2 shang1 ge1 xi1 ， huan2 gong1 wen2 er2 fu2 zhi4 。
- lu4 shi4 nü3 zhi1 fang1 sang1 xi1 ， kong3 zi3 guo4 zhi1 yi3 zi4 shi4 。
- wu2 du2 guai1 la4 er2 wu2 dang1 xi1 ， xin1 dao4 chu4 er2 mao4 si1 。
- si1 bi3 gan1 zhi1 peng1 peng1 xi1 ， ai1 zi3 xu1 zhi1 shen4 shi4 。
- bei1 chu3 ren2 zhi1 he2 shi4 xi1 ， xian4 bao3 yu4 yi3 wei2 shi2 。
- yu4 li4 wu3 zhi1 bu4 cha2 xi1 ， qiang1 liang3 zu2 yi3 bi4 zhuo2 。
- xiao3 ren2 zhi1 ju1 shi4 xi1 ， shi4 zhong1 zheng4 zhi1 he2 ruo4 ？
- gai3 qian2 sheng4 zhi1 fa3 du4 xi1 ， xi3 nie4 ru2 er2 wang4 zuo4 。
- qin1 chan2 yu2 er2 shu1 xian2 sheng4 xi1 ， song4 wei4 lü2 ju1 wei4 chou3 e4 。
- yu2 jin4 xi2 er2 bi4 yuan3 xi1 ， shu2 zhi1 cha2 qi2 hei1 bai2 ？
- zu2 bu4 de2 xiao4 qi2 xin1 rong2 xi1 ， an1 miao3 miao3 er2 wu2 suo3 gui1 bao2 。
- zhuan1 jing1 shuang3 yi3 zi4 ming2 xi1 ， hui4 ming2 ming2 er2 yong1 bi4 。
- nian2 ji4 yi3 guo4 tai4 ban4 xi1 ， ran2 kan3 ke1 er2 liu2 zhi4 。
- yu4 gao1 fei1 er2 yuan3 ji2 xi1 ， kong3 li2 wang3 er2 mie4 bai4 。
- du2 yuan1 yi4 er2 wu2 ji2 xi1 ， shang1 jing1 shen2 er2 shou4 yao1 。
- huang2 tian1 ji4 bu4 chun2 ming4 xi1 ， yu2 sheng1 zhong1 wu2 suo3 yi1 。
- yuan4 zi4 chen2 yu2 jiang1 liu2 xi1 ， jue2 heng2 liu2 er2 jing4 shi4 。
- ning4 wei2 jiang1 hai3 zhi1 ni2 tu2 xi1 ， an1 neng2 jiu3 jian4 ci3 zhuo2 shi4 ？

## 注释

## 译文

## 赏析
