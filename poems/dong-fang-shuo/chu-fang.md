---
id: dong-fang-shuo-chu-fang
title: 初放
titlePinyin: chu1 fang4
titleSlug: chu-fang
author: 东方朔
authorPinyin: dong1 fang1 shuo4
authorSlug: dong-fang-shuo
dynasty: 西汉
dynastyPinyin: xi1 han4
dynastySlug: xi-han
tags: [] 
---

## 正文

- 平生于国兮，长于原野。
- 言语讷譅兮，又无彊辅。
- 浅智褊能兮，闻见又寡。
- 数言便事兮，见怨门下。
- 王不察其长利兮，卒见弃乎原野。
- 伏念思过兮，无可改者。
- 群众成朋兮，上浸以惑。
- 巧佞在前兮，贤者灭息。
- 尧、舜圣已没兮，孰为忠直？
- 高山崔巍兮，水流汤汤。
- 死日将至兮，与麋鹿同坑。
- 塊兮鞠，当道宿，举世皆然兮，余将谁告？
- 斥逐鸿鹄兮，近习鸱枭，斩伐橘柚兮，列树苦桃。
- 便娟之修竹兮，寄生乎江潭。
- 上葳蕤而防露兮，下泠泠而来风。
- 孰知其不合兮，若竹柏之异心。
- 往者不可及兮，来者不可待。
- 悠悠苍天兮，莫我振理。
- 窃怨君之不寤兮，吾独死而後已。

## 拼音

- ping2 sheng1 yu2 guo2 xi1 ， chang2 yu2 yuan2 ye3 。
- yan2 yu3 ne4 se4 xi1 ， you4 wu2 qiang2 fu3 。
- qian3 zhi4 bian3 neng2 xi1 ， wen2 jian4 you4 gua3 。
- shu4 yan2 bian4 shi4 xi1 ， jian4 yuan4 men2 xia4 。
- wang2 bu4 cha2 qi2 chang2 li4 xi1 ， zu2 jian4 qi4 hu1 yuan2 ye3 。
- fu2 nian4 si1 guo4 xi1 ， wu2 ke3 gai3 zhe3 。
- qun2 zhong4 cheng2 peng2 xi1 ， shang4 jin4 yi3 huo4 。
- qiao3 ning4 zai4 qian2 xi1 ， xian2 zhe3 mie4 xi1 。
- yao2 、 shun4 sheng4 yi3 mei2 xi1 ， shu2 wei4 zhong1 zhi2 ？
- gao1 shan1 cui1 wei1 xi1 ， shui3 liu2 tang1 tang1 。
- si3 ri4 jiang1 zhi4 xi1 ， yu3 mi2 lu4 tong2 keng1 。
- kuai4 xi1 ju1 ， dang1 dao4 su4 ， ju3 shi4 jie1 ran2 xi1 ， yu2 jiang1 shui2 gao4 ？
- chi4 zhu2 hong2 hu2 xi1 ， jin4 xi2 chi1 xiao1 ， zhan3 fa2 ju2 you4 xi1 ， lie4 shu4 ku3 tao2 。
- bian4 juan1 zhi1 xiu1 zhu2 xi1 ， ji4 sheng1 hu1 jiang1 tan2 。
- shang4 wei1 rui2 er2 fang2 lu4 xi1 ， xia4 ling2 ling2 er2 lai2 feng1 。
- shu2 zhi1 qi2 bu4 he2 xi1 ， ruo4 zhu2 bai3 zhi1 yi4 xin1 。
- wang3 zhe3 bu4 ke3 ji2 xi1 ， lai2 zhe3 bu4 ke3 dai4 。
- you1 you1 cang1 tian1 xi1 ， mo4 wo3 zhen4 li3 。
- qie4 yuan4 jun1 zhi1 bu2 wu4 xi1 ， wu2 du2 si3 er2 hou4 yi3 。

## 注释

## 译文

## 赏析
