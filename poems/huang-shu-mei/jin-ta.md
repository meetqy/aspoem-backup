---
id: huang-shu-mei-jin-ta
title: 金塔
titlePinyin: jin1 ta3
titleSlug: jin-ta
author: 黄叔美
authorPinyin: huang2 shu1 mei3
authorSlug: huang-shu-mei
dynasty: 宋
dynastyPinyin: song4
dynastySlug: song
tags: []
---

## 正文

- 金溪有金源，昔我未嘗造。
- 因逢吳道士，言此山水好。
- 金僧來自蜀，所至事幽討。
- 地名適相符，結茅遂棲老。
- 一朝入石塔，千載錮其寶。
- 白雲何漫漫，流水亦浩浩。
- 相傳石井頭，鞋跡猶可考。
- 安知斯塔內，歲久骨應槁。
- 龕燈長不滅，落葉風自掃。
- 山僧具茗酌，言話頗知道。
- 請題壁間詩，茲行殊草草。
- 所欣得二趙，登覽散中抱。
- 日午餉田家，壺觴共傾倒。
- 素心愜清賞，恨不避喧早。
- 偶尋幽侶出，徵逐非所好。
- 歸途霜月下，譙鼓更漸報。
- 明朝人事乖，相望不可到。

## 拼音

- jin1 xi1 you3 jin1 yuan2 ， xi1 wo3 wei4 chang2 zao4 。
- yin1 feng2 wu2 dao4 shi0 ， yan2 ci3 shan1 shui3 hao3 。
- jin1 seng1 lai2 zi4 shu3 ， suo3 zhi4 shi4 you1 tao3 。
- di4 ming2 shi4 xiang1 fu2 ， jie2 mao2 sui4 qi1 lao3 。
- yi4 zhao1 ru4 shi2 ta3 ， qian1 zai4 gu4 qi2 bao3 。
- bai2 yun2 he2 man4 man4 ， liu2 shui3 yi4 hao4 hao4 。
- xiang1 chuan2 shi2 jing3 tou2 ， xie2 ji4 you2 ke3 kao3 。
- an1 zhi1 si1 ta3 nei4 ， sui4 jiu3 gu3 ying1 gao3 。
- kan1 deng1 chang2 bu2 mie4 ， luo4 ye4 feng1 zi4 sao3 。
- shan1 seng1 ju4 ming2 zhuo2 ， yan2 hua4 po1 zhi1 dao4 。
- qing3 ti2 bi4 jian4 shi1 ， zi1 xing2 shu1 cao3 cao3 。
- suo3 xin1 de2 er4 zhao4 ， deng1 lan3 san4 zhong1 bao4 。
- ri4 wu3 xiang3 tian2 jia1 ， hu2 shang1 gong4 qing1 dao3 。
- su4 xin1 qie4 qing1 shang3 ， hen4 bu2 bi4 xuan1 zao3 。
- ou3 xun2 you1 lü3 chu1 ， zhi3 zhu2 fei1 suo3 hao3 。
- gui1 tu2 shuang1 yue4 xia4 ， qiao2 gu3 geng4 jian4 bao4 。
- ming2 chao2 ren2 shi4 guai1 ， xiang1 wang4 bu4 ke3 dao4 。

## 注释

## 译文

## 赏析
