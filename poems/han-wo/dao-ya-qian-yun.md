---
id: han-wo-dao-ya-qian-yun
title: 倒押前韻
titlePinyin: dao3 ya1 qian2 yun4
titleSlug: dao-ya-qian-yun
author: 韓偓
authorPinyin: han2 wo4
authorSlug: han-wo
dynasty: 唐
dynastyPinyin: tang2
dynastySlug: tang
tags: [] 
---

## 正文

- 白下同歸路，烏衣枉作鄰。
- 珮聲猶隔箔，香氣已迎人。
- 酒勸杯須滿，書羞字不勻。
- 歌憐黃竹怨，味實碧桃珍。
- 翦燭非良策，當關是要津。
- 東阿初度洛，楊惲舊家秦。
- 粉化橫波溢，衫輕曉霧春。
- 鵶黃雙鳳翅，麝月半魚鱗。
- 別袂飜如浪，迴腸轉似輪。
- 後期纔注脚，前事又含顰。
- 縱有才難詠，寧無畫逼真。
- 天香聞更有，瓊樹見長新。
- 鬬草常更僕，迷鬮誤達晨。
- 齅花判不得，檀注惹風塵。

## 拼音

- bai2 xia4 tong2 gui1 lu4 ， wu1 yi1 wang3 zuo4 lin2 。
- pei4 sheng1 you2 ge2 bo2 ， xiang1 qi4 yi3 ying2 ren2 。
- jiu3 quan4 bei1 xu1 man3 ， shu1 xiu1 zi4 bu4 yun2 。
- ge1 lian2 huang2 zhu2 yuan4 ， wei4 shi2 bi4 tao2 zhen1 。
- jian3 zhu2 fei1 liang2 ce4 ， dang1 guan1 shi4 yao4 jin1 。
- dong1 a1 chu1 du4 luo4 ， yang2 yun4 jiu4 jia1 qin2 。
- fen3 hua4 heng2 bo1 yi4 ， shan1 qing1 xiao3 wu4 chun1 。
- ya1 huang2 shuang1 feng4 chi4 ， she4 yue4 ban4 yu2 lin2 。
- bie2 mei4 fan1 ru2 lang4 ， hui2 chang2 zhuan3 si4 lun2 。
- hou4 qi1 cai2 zhu4 jiao3 ， qian2 shi4 you4 han2 pin2 。
- zong4 you3 cai2 nan2 yong3 ， ning2 wu2 hua4 bi1 zhen1 。
- tian1 xiang1 wen2 geng4 you3 ， qiong2 shu4 jian4 chang2 xin1 。
- dou4 cao3 chang2 geng4 pu2 ， mi2 jiu1 wu4 da2 chen2 。
- xiu4 hua1 pan4 bu4 de2 ， tan2 zhu4 re3 feng1 chen2 。

## 注释

## 译文

## 赏析
