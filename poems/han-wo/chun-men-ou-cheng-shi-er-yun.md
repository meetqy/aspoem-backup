---
id: han-wo-chun-men-ou-cheng-shi-er-yun
title: 春悶偶成十二韻
titlePinyin: chun1 men4 ou3 cheng2 shi2 er4 yun4
titleSlug: chun-men-ou-cheng-shi-er-yun
author: 韓偓
authorPinyin: han2 wo4
authorSlug: han-wo
dynasty: 唐
dynastyPinyin: tang2
dynastySlug: tang
tags: [] 
---

## 正文

- 阡陌懸雲壤，闌畦隔艾芝。
- 路遙行雨嬾，河闊過橋遲。
- 雁足應難達，狐蹤浪得疑。
- 謝鯤吟未廢，張碩夢堪思。
- 有意通情處，無言攏鬢時。
- 格高歸斂笑，歌怨在顰眉。
- 醉後金蟬重，歡餘玉燕敧。
- 素姿凌白柰，圓頰誚紅棃。
- 粉字題花筆，香牋詠柳詩。
- 繡窗攜手約，芳草蹋青期。
- 別淚開泉脈，春愁罥藕絲。
- 相思不相信，幽恨更誰知。

## 拼音

- qian1 mo4 xuan2 yun2 rang3 ， lan2 qi2 ge2 ai4 zhi1 。
- lu4 yao2 xing2 yu3 lan3 ， he2 kuo4 guo4 qiao2 chi2 。
- yan4 zu2 ying1 nan2 da2 ， hu2 zong1 lang4 de2 yi2 。
- xie4 kun1 yin2 wei4 fei4 ， zhang1 shuo4 meng4 kan1 si1 。
- you3 yi4 tong1 qing2 chu3 ， wu2 yan2 long3 bin4 shi2 。
- ge2 gao1 gui1 lian3 xiao4 ， ge1 yuan4 zai4 pin2 mei2 。
- zui4 hou4 jin1 chan2 zhong4 ， huan1 yu2 yu4 yan4 qi1 。
- su4 zi1 ling2 bai2 nai4 ， yuan2 jia2 qiao4 hong2 li2 。
- fen3 zi4 ti2 hua1 bi3 ， xiang1 jian1 yong3 liu3 shi1 。
- xiu4 chuang1 xie2 shou3 yue1 ， fang1 cao3 ta4 qing1 qi1 。
- bie2 lei4 kai1 quan2 mai4 ， chun1 chou2 juan4 ou3 si1 。
- xiang1 si1 bu4 xiang1 xin4 ， you1 hen4 geng4 shui2 zhi1 。

## 注释

## 译文

## 赏析
