---
id: han-wo-zeng-wu-dian-zun-shi
title: 贈吳顚尊師
titlePinyin: zeng4 wu2 dian1 zun1 shi1
titleSlug: zeng-wu-dian-zun-shi
author: 韓偓
authorPinyin: han2 wo4
authorSlug: han-wo
dynasty: 唐
dynastyPinyin: tang2
dynastySlug: tang
tags: []
---

## 正文

- 飲酒經何代，休糧度此生。
- 跡應常自浼，顚亦強爲名。
- 道若千釣重，身如一羽輕。
- 毫釐分象緯，袒跣揖公卿。
- 狗竇號光逸，漁陽裸禰衡。
- 笑雷冬蟄震，巖電夜珠明。
- 月魄侵簪冷，江光逼屐清。
- 半酣思救世，一手擬扶傾。
- 擊地嗟衰俗，看天貯不平。
- 自緣懷氣義，可是計烹亨。
- 議論通三教，年顏稱五更。
- 老狂人不厭，密行鬼應驚。
- 未識心相許，開襟語便誠。
- 伊余常仗義，願拜十年兄。

## 拼音

- yin3 jiu3 jing1 he2 dai4 ， xiu1 liang2 du4 ci3 sheng1 。
- ji4 ying1 chang2 zi4 mei3 ， dian1 yi4 qiang2 wei2 ming2 。
- dao4 ruo4 qian1 diao4 zhong4 ， shen1 ru2 yi1 yu3 qing1 。
- hao2 li2 fen1 xiang4 wei3 ， tan3 xian3 yi1 gong1 qing1 。
- gou3 dou4 hao4 guang1 yi4 ， yu2 yang2 luo3 mi2 heng2 。
- xiao4 lei2 dong1 zhe2 zhen4 ， yan2 dian4 ye4 zhu1 ming2 。
- yue4 po4 qin1 zan1 leng3 ， jiang1 guang1 bi1 ji1 qing1 。
- ban4 han1 si1 jiu4 shi4 ， yi4 shou3 ni3 fu2 qing1 。
- ji1 di4 jie1 shuai1 su2 ， kan4 tian1 zhu4 bu4 ping2 。
- zi4 yuan2 huai2 qi4 yi4 ， ke3 shi4 ji4 peng1 heng1 。
- yi4 lun4 tong1 san1 jiao4 ， nian2 yan2 cheng1 wu3 geng1 。
- lao3 kuang2 ren2 bu2 yan4 ， mi4 xing2 gui3 ying1 jing1 。
- wei4 shi2 xin1 xiang1 xu1 ， kai1 jin1 yu3 bian4 cheng2 。
- yi1 yu2 chang2 zhang4 yi4 ， yuan4 bai4 shi2 nian2 xiong1 。

## 注释

## 译文

## 赏析
