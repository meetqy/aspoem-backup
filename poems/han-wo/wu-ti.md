---
id: han-wo-wu-ti
title: 無題
titlePinyin: wu2 ti2
titleSlug: wu-ti
author: 韓偓
authorPinyin: han2 wo4
authorSlug: han-wo
dynasty: 唐
dynastyPinyin: tang2
dynastySlug: tang
tags: []
---

## 正文

- 小檻移燈灺，空房鎖隙塵。額波風盡日，簾影月侵晨。
- 香辣更衣後，釵梁攏鬢新。吉音聞詭計，醉語近天真。
- 妝好方長歎，歡餘卻淺顰。繡屏金作屋，絲幰玉為輪。
- 致意通綿竹，精誠托錦鱗。歌凝眉際恨，酒發臉邊春。
- 溪紵殊傾越，樓簫豈羨秦。柳虛禳沴氣，梅實引芳津。
- 樂府降清唱，宮廚減食珍。防閑襟並斂，忍妒淚休勻。
- 宿飲愁縈夢，春寒瘦著人。手持雙豆蔻，的的為東鄰。
- 碧瓦偏光日，紅簾不受塵。柳昏連綠野，花爛爍清晨。
- 書密偷看數，情通破體新。明言終未實，暗祝始應真。
- 枉道嫌偷藥，推誠鄙效顰。合成雲五色，宜作日中輪。
- 照獸金塗爪，釵魚玉鏤鱗。渺彌三島浪，平遠一樓春。
- 墮髻還名壽，修蛾本姓秦。棹尋聞犬洞，槎入飲牛津。
- 麟脯隨重釀，霜華間八珍。錦囊霞彩爛，羅襪砑光勻。
- 羞澀佯牽伴，嬌饒欲泥人。偷兒難捉搦，慎莫共比鄰。
- 紫蠟融花蒂，紅綿拭鏡塵。夢狂翻惜夜，妝懶厭淩晨。
- 茜袖啼痕數，香箋墨色新。

## 拼音

- xiao3 jian4 yi2 deng1 xie4 ， kong4 fang2 suo3 xi4 chen2 。 e2 bo1 feng1 jin4 ri4 ， lian2 ying3 yue4 qin1 chen2 。
- xiang1 la4 geng1 yi1 hou4 ， chai1 liang2 long3 bin4 xin1 。 ji2 yin1 wen2 gui3 ji4 ， zui4 yu3 jin4 tian1 zhen1 。
- zhuang1 hao3 fang1 chang2 tan4 ， huan1 yu2 que4 qian3 pin2 。 xiu4 ping2 jin1 zuo4 wu1 ， si1 xian3 yu4 wei2 lun2 。
- zhi4 yi4 tong1 mian2 zhu2 ， jing1 cheng2 tuo1 jin3 lin2 。 ge1 ning2 mei2 ji4 hen4 ， jiu3 fa1 lian3 bian1 chun1 。
- xi1 zhu4 shu1 qing1 yue4 ， lou2 xiao1 qi3 xian4 qin2 。 liu3 xu1 rang2 li4 qi4 ， mei2 shi2 yin3 fang1 jin1 。
- le4 fu3 jiang4 qing1 chang4 ， gong1 chu2 jian3 shi2 zhen1 。 fang2 xian2 jin1 bing4 lian3 ， ren3 du4 lei4 xiu1 yun2 。
- su4 yin3 chou2 ying2 meng4 ， chun1 han2 shou4 zhu4 ren2 。 shou3 chi2 shuang1 dou4 kou4 ， de0 de0 wei2 dong1 lin2 。
- bi4 wa3 pian1 guang1 ri4 ， hong2 lian2 bu2 shou4 chen2 。 liu3 hun1 lian2 lü4 ye3 ， hua1 lan4 shuo4 qing1 chen2 。
- shu1 mi4 tou1 kan4 shu4 ， qing2 tong1 po4 ti3 xin1 。 ming2 yan2 zhong1 wei4 shi2 ， an4 zhu4 shi3 ying1 zhen1 。
- wang3 dao4 xian2 tou1 yao4 ， tui1 cheng2 bi3 xiao4 pin2 。 he2 cheng2 yun2 wu3 se4 ， yi2 zuo4 ri4 zhong1 lun2 。
- zhao4 shou4 jin1 tu2 zhua3 ， chai1 yu2 yu4 lou4 lin2 。 miao3 mi2 san1 dao3 lang4 ， ping2 yuan3 yi4 lou2 chun1 。
- duo4 ji4 huan2 ming2 shou4 ， xiu1 e2 ben3 xing4 qin2 。 zhao4 xun2 wen2 quan3 dong4 ， cha2 ru4 yin3 niu2 jin1 。
- lin2 pu2 sui2 zhong4 niang4 ， shuang1 hua2 jian4 ba1 zhen1 。 jin3 nang2 xia2 cai3 lan4 ， luo2 wa4 ya4 guang1 yun2 。
- xiu1 se4 yang2 qian1 ban4 ， jiao1 rao2 yu4 ni2 ren2 。 tou1 er2 nan2 zhuo1 nuo4 ， shen4 mo4 gong4 bi3 lin2 。
- zi3 la4 rong2 hua1 di4 ， hong2 mian2 shi4 jing4 chen2 。 meng4 kuang2 fan1 xi1 ye4 ， zhuang1 lan3 yan4 ling2 chen2 。
- qian4 xiu4 ti2 hen2 shu4 ， xiang1 jian1 mo4 se4 xin1 。

## 注释

## 译文

## 赏析
