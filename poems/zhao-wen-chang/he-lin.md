---
id: zhao-wen-chang-he-lin
title: 鶴林
titlePinyin: he4 lin2
titleSlug: he-lin
author: 趙文昌
authorPinyin: zhao4 wen2 chang1
authorSlug: zhao-wen-chang
dynasty: 宋
dynastyPinyin: song4
dynastySlug: song
tags: []
---

## 正文

- 江聲撼群山，萬馬東南馳。
- 盤盤鐵甕城，鼓角纏秋悲。
- 維天有設險，實爲奸雄資。
- 阿奴何許來，王業自此基。
- 金陵氣已基，虎口餘義熙。
- 潛機壽陽發，凜凜天象垂。
- 劃然九州鼎，竟屬賣履兒。
- 中原自漢蹶，神器良屢移。
- 黄屋如傳舍，與奪誰汝疵。
- 順守尚有策，嗜殺徒自隳。
- 山陽作虞賓，豚犬猶能知。
- 零陵一累囚，互亡何足疑。
- 凶德一至再，鬼責其何辭。
- 殄殲肘腋來，泉壤悔莫追。
- 惜哉勤王功，一臭萬古遺。
- 我登黄鶴山，指顧生嗟咨。
- 茫茫六合內，俯仰幾盛衰。
- 堯年與桀日，究竟孰綱維。
- 東去雲悠悠，西來風颸颸。
- 把酒呼山靈，聽我鶴林詩。

## 拼音

- jiang1 sheng1 han4 qun2 shan1 ， wan4 ma3 dong1 nan2 chi2 。
- pan2 pan2 tie3 weng4 cheng2 ， gu3 jiao3 chan2 qiu1 bei1 。
- wei2 tian1 you3 she4 xian3 ， shi2 wei2 jian1 xiong2 zi1 。
- a1 nu2 he2 xu1 lai2 ， wang2 ye4 zi4 ci3 ji1 。
- jin1 ling2 qi4 yi3 ji1 ， hu3 kou3 yu2 yi4 xi1 。
- qian2 ji1 shou4 yang2 fa1 ， lin3 lin3 tian1 xiang4 chui2 。
- hua2 ran2 jiu3 zhou1 ding3 ， jing4 shu3 mai4 lü3 er2 。
- zhong1 yuan2 zi4 han4 jue3 ， shen2 qi4 liang2 lü3 yi2 。
- huang2 wu1 ru2 chuan2 she4 ， yu3 duo2 shui2 ru3 ci1 。
- shun4 shou3 shang4 you3 ce4 ， shi4 sha1 tu2 zi4 hui1 。
- shan1 yang2 zuo4 yu2 bin1 ， tun2 quan3 you2 neng2 zhi1 。
- ling2 ling2 yi2 lei4 qiu2 ， hu4 wang2 he2 zu2 yi2 。
- xiong1 de2 yi2 zhi4 zai4 ， gui3 ze2 qi2 he2 ci2 。
- tian3 jian1 zhou3 ye4 lai2 ， quan2 rang3 hui3 mo4 zhui1 。
- xi1 zai1 qin2 wang2 gong1 ， yi2 chou4 wan4 gu3 yi2 。
- wo3 deng1 huang2 he4 shan1 ， zhi3 gu4 sheng1 jie1 zi1 。
- mang2 mang2 liu4 he2 nei4 ， fu3 yang3 ji1 sheng4 shuai1 。
- yao2 nian2 yu3 jie2 ri4 ， jiu1 jing4 shu2 gang1 wei2 。
- dong1 qu4 yun2 you1 you1 ， xi1 lai2 feng1 si1 si1 。
- ba3 jiu3 hu1 shan1 ling2 ， ting1 wo3 he4 lin2 shi1 。

## 注释

## 译文

## 赏析
