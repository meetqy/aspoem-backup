---
id: zhao-wen-chang-tian-mu-shan
title: 天目山
titlePinyin: tian1 mu4 shan1
titleSlug: tian-mu-shan
author: 趙文昌
authorPinyin: zhao4 wen2 chang1
authorSlug: zhao-wen-chang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 天目山前分兩乳，一脈西來纏右股。
- 溯流疑是武陵源，入山絕似盤之阻。
- 椒巒隱隱入霄漢，從此去天纔尺五。
- 飛泉匯作千丈潭，下有蛟龍潛水府。
- 玉芝瑤草淨如拭，不見塵寰一抔土。
- 三神山遠未易到，洞天只在溪之滸。
- 道人宴作疑不動，一榻雲煙幾寒暑。
- 乍逢佳客喜盈頰，上山下山若飛虎。
- 龜腹燕頷好顔色，鳧舄御風輕步武。
- 蘋蘩藴藻盈傾筐，砧几腥膻不登俎。
- 贏劉顛蹶問不知，那識人間有簪組。
- 嗟予碌碌退不勇，竊食大官無寸補。
- 回頭四十九年非，白髮手搔不可數。
- 山禽喚我歸去來，口未及言心已許。
- 長安冠蓋多豪傑，誰肯論交到爾汝。

## 拼音

- tian1 mu4 shan1 qian2 fen1 liang3 ru3 ， yi2 mai4 xi1 lai2 chan2 you4 gu3 。
- su4 liu2 yi2 shi4 wu3 ling2 yuan2 ， ru4 shan1 jue2 si4 pan2 zhi1 zu3 。
- jiao1 luan2 yin3 yin3 ru4 xiao1 han4 ， cong2 ci3 qu4 tian1 cai2 chi3 wu3 。
- fei1 quan2 hui4 zuo4 qian1 zhang4 tan2 ， xia4 you3 jiao1 long2 qian2 shui3 fu3 。
- yu4 zhi1 yao2 cao3 jing4 ru2 shi4 ， bu2 jian4 chen2 huan2 yi4 pou2 tu3 。
- san1 shen2 shan1 yuan3 wei4 yi4 dao4 ， dong4 tian1 zhi1 zai4 xi1 zhi1 hu3 。
- dao4 ren2 yan4 zuo4 yi2 bu2 dong4 ， yi2 ta4 yun2 yan1 ji1 han2 shu3 。
- zha4 feng2 jia1 ke4 xi3 ying2 jia2 ， shang4 shan1 xia4 shan1 ruo4 fei1 hu3 。
- gui1 fu4 yan4 han4 hao3 yan2 se4 ， fu2 xi4 yu4 feng1 qing1 bu4 wu3 。
- pin2 fan2 yun4 zao3 ying2 qing1 kuang1 ， zhen1 ji3 xing1 shan1 bu4 deng1 zu3 。
- ying2 liu2 dian1 jue3 wen4 bu4 zhi1 ， na4 shi2 ren2 jian4 you3 zan1 zu3 。
- jie1 yu3 lu4 lu4 tui4 bu4 yong3 ， qie4 shi2 da4 guan1 wu2 cun4 bu3 。
- hui2 tou2 si4 shi2 jiu3 nian2 fei1 ， bai2 fa4 shou3 sao1 bu4 ke3 shu4 。
- shan1 qin2 huan4 wo3 gui1 qu4 lai2 ， kou3 wei4 ji2 yan2 xin1 yi3 xu1 。
- chang2 an1 guan1 gai4 duo1 hao2 jie2 ， shui2 ken3 lun4 jiao1 dao4 er3 ru3 。

## 注释

## 译文

## 赏析
