---
id: song-li-zong-chong-xiu-fu-gu-dian-ji-shi
title: 重修復古殿紀事
titlePinyin: chong2 xiu1 fu4 gu3 dian4 ji4 shi4
titleSlug: chong-xiu-fu-gu-dian-ji-shi
author: 宋理宗
authorPinyin: song4 li3 zong1
authorSlug: song-li-zong
dynasty: 宋
dynastyPinyin: song4
dynastySlug: song
tags: []
---

## 正文

- 烈祖謀詒燕，沖人命紹龜。
- 禁嚴瞻復古，締創想當時。
- 鳳紀因多歷，翬飛欲寖隳。
- 端居常念此，涼德恐羞之。
- 勉輯炎興業，新還舜禹規。
- 棟驤非玉瑱，樸斲僅塗茨。
- 咫尺羹牆見，延洪典則貽。
- 緬懷光宅舊，儼若煥章垂。
- 聖志惟先定，鴻名寓有爲。
- 風烟沈廟算，天日俯疇咨。
- 屏翰環方召，言謨富禹夔。
- 權綱歸總攬，制度永維持。
- 養士翔鴛鷺，蒐兵振虎貔。
- 宣王修政日，光武中興時。
- 文治綏函夏，英威鬯遠夷。
- 萬年丕顯績，三紀太平基。
- 繼述慚非稱，規恢動慨思。
- 肯堂心翼翼，景行日孜孜。
- 載繹車攻雅，宜賡考室詩。
- 告成書梗概，拜手緝蕪辭。

## 拼音

- lie4 zu3 mou2 yi2 yan4 ， chong1 ren2 ming4 shao4 gui1 。
- jin4 yan2 zhan1 fu4 gu3 ， di4 chuang4 xiang3 dang1 shi2 。
- feng4 ji4 yin1 duo1 li4 ， hui1 fei1 yu4 jin4 hui1 。
- duan1 ju1 chang2 nian4 ci3 ， liang2 de2 kong3 xiu1 zhi1 。
- mian3 ji2 yan2 xing1 ye4 ， xin1 huan2 shun4 yu3 gui1 。
- dong4 xiang1 fei1 yu4 tian4 ， pu3 zhuo2 jin3 tu2 ci2 。
- zhi3 chi3 geng1 qiang2 jian4 ， yan2 hong2 dian3 ze2 yi2 。
- mian3 huai2 guang1 zhai2 jiu4 ， yan3 ruo4 huan4 zhang1 chui2 。
- sheng4 zhi4 wei2 xian1 ding4 ， hong2 ming2 yu4 you3 wei2 。
- feng1 yan1 shen3 miao4 suan4 ， tian1 ri4 fu3 chou2 zi1 。
- ping2 han4 huan2 fang1 zhao4 ， yan2 mo2 fu4 yu3 kui2 。
- quan2 gang1 gui1 zong3 lan3 ， zhi4 du4 yong3 wei2 chi2 。
- yang3 shi4 xiang2 yuan1 lu4 ， sou1 bing1 zhen4 hu3 pi2 。
- xuan1 wang2 xiu1 zheng4 ri4 ， guang1 wu3 zhong1 xing1 shi2 。
- wen2 zhi4 sui2 han2 xia4 ， ying1 wei1 chang4 yuan3 yi2 。
- wan4 nian2 pi1 xian3 ji4 ， san1 ji4 tai4 ping2 ji1 。
- ji4 shu4 can2 fei1 cheng1 ， gui1 hui1 dong4 kai3 si1 。
- ken3 tang2 xin1 yi4 yi4 ， jing3 xing2 ri4 zi1 zi1 。
- zai4 yi4 ju1 gong1 ya3 ， yi2 geng1 kao3 shi4 shi1 。
- gao4 cheng2 shu1 geng3 gai4 ， bai4 shou3 ji2 wu2 ci2 。

## 注释

## 译文

## 赏析
