---
id: yuan-xing-zong-song-xiao-li-liang-tong-nian-zi-fu-shou-peng-men
title: 送校理梁同年子輔守彭門
titlePinyin: song4 xiao4 li3 liang2 tong2 nian2 zi3 fu3 shou3 peng2 men2
titleSlug: song-xiao-li-liang-tong-nian-zi-fu-shou-peng-men
author: 員興宗
authorPinyin: yuan2 xing1 zong1
authorSlug: yuan-xing-zong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 衆萬欣有託，我興渺無依。
- 軻雄去則久，道論何其衰。
- 味薄成抱惡，時趨化心低。
- 豈謂杳莽中，有子相嬉嬉。
- 君乃柏下苓，我乃松間絲。
- 河關兩值遇，綢繆竟天姿。
- 直我我即敬，曉我我自思。
- 如何萬里舟，忽去不可維。
- 頻變覺情易，人遠中自移。
- 持杯動孤影，秋風又凄其。
- 去日懸幾許，重來傍衰遲。
- 渾渾皓首交，願言固來茲。

## 拼音

- zhong4 wan4 xin1 you3 tuo1 ， wo3 xing1 miao3 wu2 yi1 。
- ke1 xiong2 qu4 ze2 jiu3 ， dao4 lun4 he2 qi2 shuai1 。
- wei4 bao2 cheng2 bao4 e4 ， shi2 qu1 hua4 xin1 di1 。
- qi3 wei4 yao3 mang3 zhong1 ， you3 zi3 xiang1 xi1 xi1 。
- jun1 nai3 bai3 xia4 ling2 ， wo3 nai3 song1 jian4 si1 。
- he2 guan1 liang3 zhi2 yu4 ， chou2 mou2 jing4 tian1 zi1 。
- zhi2 wo3 wo3 ji2 jing4 ， xiao3 wo3 wo3 zi4 si1 。
- ru2 he2 wan4 li3 zhou1 ， hu1 qu4 bu4 ke3 wei2 。
- bin1 bian4 jue2 qing2 yi4 ， ren2 yuan3 zhong1 zi4 yi2 。
- chi2 bei1 dong4 gu1 ying3 ， qiu1 feng1 you4 qi1 qi2 。
- qu4 ri4 xuan2 ji1 xu1 ， zhong4 lai2 bang4 shuai1 chi2 。
- hun2 hun2 hao4 shou3 jiao1 ， yuan4 yan2 gu4 lai2 zi1 。

## 注释

## 译文

## 赏析
