---
id: yuan-xing-zong-li-xun-yan-si-wang-lou
title: 李巽巖四望樓
titlePinyin: li3 xun4 yan2 si4 wang4 lou2
titleSlug: li-xun-yan-si-wang-lou
author: 員興宗
authorPinyin: yuan2 xing1 zong1
authorSlug: yuan-xing-zong
dynasty: 宋
dynastyPinyin: song4
dynastySlug: song
tags: []
---

## 正文

- 青青十二樓，萬瓦浮雲稜。
- 居者誰氏子，酒肉堆丘陵。
- 一一閒峨眉，捨此不爲登。
- 清夢幾時回，何曾舍虛凝。
- 本欲了萬境，竟爲景所繩。
- 我友子真子，士以古誼徵。
- 載書來上都，結朿車不勝。
- 插架備小築，且以觴賓朋。
- 或人指之笑，謂此不能宏。
- 有如短尾航，又如朿翅鷹。
- 團疑戀殻龜，局類遭寒蠅。
- 卑卑形覆缶，短短射依堋。
- 行行頻壁礙，倚倚難軒憑。
- 風立苦打頭，月坐傷橫肱。
- 寒足籠擁掩，炎軀甑炊蒸。
- 俯首忽見地，閉目可數層。
- 何當攬星辰，惟堪掛用繒。
- 君子促改辦，不爾陋可憎。
- 我興聽是說，諸友無乃稱。
- 交從二十年，我能識其膺。
- 彼腹椰子大，千卷貯亦曾。
- 體作黄冠樸，言乃水雲僧。
- 豈其八尺高，而能礙晨興。
- 瞻想西南北，衆萬皆環緪。
- 奈此歸思何，猶然間騫騰。
- 世好巍粉飾，是態惡可懲。
- 元規塵可謝，肝膽醒春冰。
- 但使居者樂，勿使疑者升。
- 諸公斂戲語，俄然迭嗟矜。
- 携酒共過之，窗虛納清澄。
- 員子眼力到，數來數歸鵬。
- 擬乎天上人，天門杳不應。
- 爲君出登賦，歸來伴龕燈。
- 三年京國夢，一柱立不能。
- 我數無何鄉，神尻以爲乘。

## 拼音

- qing1 qing1 shi2 er4 lou2 ， wan4 wa3 fu2 yun2 leng2 。
- ju1 zhe3 shui2 shi4 zi3 ， jiu3 rou4 dui1 qiu1 ling2 。
- yi1 yi1 xian2 e2 mei2 ， she3 ci3 bu4 wei2 deng1 。
- qing1 meng4 ji1 shi2 hui2 ， he2 ceng2 she4 xu1 ning2 。
- ben3 yu4 le0 wan4 jing4 ， jing4 wei2 jing3 suo3 sheng2 。
- wo3 you3 zi3 zhen1 zi3 ， shi4 yi3 gu3 yi4 zhi3 。
- zai4 shu1 lai2 shang4 dou1 ， jie2 ci4 ju1 bu2 sheng4 。
- cha1 jia4 bei4 xiao3 zhu4 ， qie3 yi3 shang1 bin1 peng2 。
- huo4 ren2 zhi3 zhi1 xiao4 ， wei4 ci3 bu4 neng2 hong2 。
- you3 ru2 duan3 wei3 hang2 ， you4 ru2 ci4 chi4 ying1 。
- tuan2 yi2 lian4 qiao4 gui1 ， ju2 lei4 zao1 han2 ying2 。
- bei1 bei1 xing2 fu4 fou3 ， duan3 duan3 she4 yi1 peng2 。
- hang2 hang2 bin1 bi4 ai4 ， yi3 yi3 nan2 xuan1 ping2 。
- feng1 li4 ku3 da3 tou2 ， yue4 zuo4 shang1 heng2 gong1 。
- han2 zu2 long2 yong1 yan3 ， yan2 qu1 zeng4 chui1 zheng1 。
- fu3 shou3 hu1 jian4 di4 ， bi4 mu4 ke3 shu4 ceng2 。
- he2 dang1 lan3 xing1 chen2 ， wei2 kan1 gua4 yong4 zeng1 。
- jun1 zi3 cu4 gai3 ban4 ， bu4 er3 lou4 ke3 zeng1 。
- wo3 xing1 ting1 shi4 shuo1 ， zhu1 you3 wu2 nai3 cheng1 。
- jiao1 cong2 er4 shi2 nian2 ， wo3 neng2 shi2 qi2 ying1 。
- bi3 fu4 ye1 zi0 da4 ， qian1 juan4 zhu4 yi4 ceng2 。
- ti3 zuo4 huang2 guan1 pu3 ， yan2 nai3 shui3 yun2 seng1 。
- qi3 qi2 ba1 chi3 gao1 ， er2 neng2 ai4 chen2 xing1 。
- zhan1 xiang3 xi1 nan2 bei3 ， zhong4 wan4 jie1 huan2 geng1 。
- nai4 ci3 gui1 si1 he2 ， you2 ran2 jian4 qian1 teng2 。
- shi4 hao3 wei1 fen3 shi4 ， shi4 tai4 e4 ke3 cheng2 。
- yuan2 gui1 chen2 ke3 xie4 ， gan1 dan3 xing3 chun1 bing1 。
- dan4 shi3 ju1 zhe3 le4 ， wu4 shi3 yi2 zhe3 sheng1 。
- zhu1 gong1 lian3 xi4 yu3 ， e2 ran2 die2 jie1 jin1 。
- xie2 jiu3 gong4 guo4 zhi1 ， chuang1 xu1 na4 qing1 cheng2 。
- yuan2 zi3 yan3 li4 dao4 ， shu4 lai2 shu4 gui1 peng2 。
- ni3 hu1 tian1 shang4 ren2 ， tian1 men2 yao3 bu4 ying1 。
- wei2 jun1 chu1 deng1 fu4 ， gui1 lai2 ban4 kan1 deng1 。
- san1 nian2 jing1 guo2 meng4 ， yi2 zhu4 li4 bu4 neng2 。
- wo3 shu4 wu2 he2 xiang1 ， shen2 kao1 yi3 wei2 cheng2 。

## 注释

## 译文

## 赏析
