---
id: yuan-xing-zong-he-wang-cheng-jue-sheng-ting
title: 和王丞絕勝亭
titlePinyin: he2 wang2 cheng2 jue2 sheng4 ting2
titleSlug: he-wang-cheng-jue-sheng-ting
author: 員興宗
authorPinyin: yuan2 xing1 zong1
authorSlug: yuan-xing-zong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 時序一轉轂，乾坤雙旅亭。
- 此日即昨日，春過秋崢嶸。
- 如何萬象間，寓我七尺形。
- 忽憶縣以西，遠覽目屢經。
- 前峰一鼇伏，遥巘千螺青。
- 是窮天外勝，誰託世上名。
- 翩翩佳公子，語秀含餘清。
- 來此集賓客，溪山兩鍾情。
- 亭如栖烟樹，客乃委浪萍。
- 共此一時勝，遐哉萬古城。
- 長歌白雲遏，落日金盃傾。
- 我至將無時，庶以娛瞻聽。
- 三嵎此其一，松柏爭敷榮。
- 地靈瑩骨秀，不受紅塵攖。
- 今朝動清興，有人踏皇扃。
- 勝絕定何如，同起爲蒼生。

## 拼音

- shi2 xu4 yi4 zhuan3 gu3 ， qian2 kun1 shuang1 lü3 ting2 。
- ci3 ri4 ji2 zuo2 ri4 ， chun1 guo4 qiu1 zheng1 rong2 。
- ru2 he2 wan4 xiang4 jian4 ， yu4 wo3 qi1 chi3 xing2 。
- hu1 yi4 xian4 yi3 xi1 ， yuan3 lan3 mu4 lü3 jing1 。
- qian2 feng1 yi4 ao2 fu2 ， yao2 yan3 qian1 luo2 qing1 。
- shi4 qiong2 tian1 wai4 sheng4 ， shui2 tuo1 shi4 shang4 ming2 。
- pian1 pian1 jia1 gong1 zi3 ， yu3 xiu4 han2 yu2 qing1 。
- lai2 ci3 ji2 bin1 ke4 ， xi1 shan1 liang3 zhong1 qing2 。
- ting2 ru2 qi1 yan1 shu4 ， ke4 nai3 wei3 lang4 ping2 。
- gong4 ci3 yi4 shi2 sheng4 ， xia2 zai1 wan4 gu3 cheng2 。
- chang2 ge1 bai2 yun2 e4 ， luo4 ri4 jin1 bei1 qing1 。
- wo3 zhi4 jiang1 wu2 shi2 ， shu4 yi3 yu2 zhan1 ting1 。
- san1 yu2 ci3 qi2 yi1 ， song1 bai3 zheng1 fu1 rong2 。
- di4 ling2 ying2 gu3 xiu4 ， bu2 shou4 hong2 chen2 ying1 。
- jin1 zhao1 dong4 qing1 xing1 ， you3 ren2 ta4 huang2 jiong1 。
- sheng4 jue2 ding4 he2 ru2 ， tong2 qi3 wei2 cang1 sheng1 。

## 注释

## 译文

## 赏析
