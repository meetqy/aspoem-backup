---
id: yuan-xing-zong-yong-jia-shui
title: 永嘉水
titlePinyin: yong3 jia1 shui3
titleSlug: yong-jia-shui
author: 員興宗
authorPinyin: yuan2 xing1 zong1
authorSlug: yuan-xing-zong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 鄭侯興言水于溫，厥災茫昧數莫源。
- 于時頑秋後中元，淫虹曳曳妖暈噴。
- 夜星不呈墨微垣，鬰律撼怒排天根。
- 擺磨雜嶽濤飛軒，豁驚瞥悚勢蕩渾。
- 凶颶埽寬震虛垠，瀿傾瀆裂軸轉坤。
- 腷膊萬馬來聲喧，衆鼓駭駭闐箎塤。
- 湠漫沏送無回沄，陰旄威纛空飛騫。
- 嬰鮐漂沛趨冥門，带不不屬隳巾褌。
- 啾呶直上聲天冤，元驅鬼紲俱奔奔。
- 肉不擁掩張髀臀，母識子死翁號孫。
- 凌耶厲耶千山髠，而况下數鷄鼠豚。
- 濘淖飛濺疑翻盆，岸津水溽沸鵰猿。
- 目材耳井其能存，我知其端義可援。
- 無乃水伯真少恩，翹翹抉抉兇凌屯。
- 手擘三山巨靈翻，大漚幕島叢旗㠾。
- 天吳不仁閃雙湲，主張龍孽龜魚黿。
- 牙眼怖鰐翼厲鯤，唅呀擺掉齒腭反。
- 禹手不胼息兩跟，四載難乘駐厥轓。
- 漢家循河昔墊昏，側身以蔽太守尊。
- 淛東之東孰於藩，赤子魚頭浸莫言。
- 帝階修修闢重閽，媕娿欺天樹幽怨。
- 沉家十萬忍不論，誰歟廣騷些其魂。
- 幸哉皇明煦朝暾，羅金走帛恩丘園。
- 我咨溫人爲周爰，河魁之應顛崑崙。
- 嗟嗟奚自理不煩，常盤喜鮮口吐吞。
- 剜元剔鬣命蜿蜿，毫髮不備唏空飧。
- 以是眩客詔後昆，帝敕海若澆愁痕。
- 自今起仁略炮燔，縱彼川泳鱗鰭掀。
- 物不暴殄帝所敦，永嘉于于福以蕃。
- 嗚呼愈也惟戒焚，我則解摘哀窮樊，其亦滅愧心可捫。

## 拼音

- zheng4 hou2 xing1 yan2 shui3 yu2 wen1 ， jue2 zai1 mang2 mei4 shu4 mo4 yuan2 。
- yu2 shi2 wan2 qiu1 hou4 zhong1 yuan2 ， yin2 hong2 ye4 ye4 yao1 yun4 pen1 。
- ye4 xing1 bu4 cheng2 mo4 wei1 yuan2 ， yu4 lü4 han4 nu4 pai2 tian1 gen1 。
- bai3 mo2 za2 yue4 tao1 fei1 xuan1 ， huo1 jing1 pie1 song3 shi4 dang4 hun2 。
- xiong1 ju4 sao4 kuan1 zhen4 xu1 yin2 ， fan2 qing1 du2 lie4 zhou2 zhuan3 kun1 。
- bi4 bo2 wan4 ma3 lai2 sheng1 xuan1 ， zhong4 gu3 hai4 hai4 tian2 chi2 xun1 。
- tan4 man4 qi1 song4 wu2 hui2 yun2 ， yin1 mao2 wei1 dao4 kong1 fei1 qian1 。
- ying1 tai2 piao1 pei4 qu1 ming2 men2 ， dai4 bu2 bu4 shu3 hui1 jin1 kun1 。
- jiu1 nao2 zhi2 shang4 sheng1 tian1 yuan1 ， yuan2 qu1 gui3 xie4 ju4 ben1 ben1 。
- rou4 bu4 yong1 yan3 zhang1 bi4 tun2 ， mu3 shi2 zi3 si3 weng1 hao4 sun1 。
- ling2 ye1 li4 ye1 qian1 shan1 kun1 ， er2 kuang4 xia4 shu4 ji1 shu3 tun2 。
- ning4 nao4 fei1 jian4 yi2 fan1 pen2 ， an4 jin1 shui3 ru4 fei4 diao1 yuan2 。
- mu4 cai2 er3 jing3 qi2 neng2 cun2 ， wo3 zhi1 qi2 duan1 yi4 ke3 yuan2 。
- wu2 nai3 shui3 bo2 zhen1 shao3 en1 ， qiao2 qiao2 jue2 jue2 xiong1 ling2 tun2 。
- shou3 bo4 san1 shan1 ju4 ling2 fan1 ， da4 ou1 mu4 dao3 cong2 qi2 㠾。
- tian1 wu2 bu4 ren2 shan3 shuang1 yuan2 ， zhu3 zhang1 long2 nie4 gui1 yu2 yuan2 。
- ya2 yan3 bu4 e4 yi4 li4 kun1 ， han2 ya0 bai3 diao4 chi3 e4 fan3 。
- yu3 shou3 bu4 pian2 xi1 liang3 gen1 ， si4 zai4 nan2 cheng2 zhu4 jue2 fan1 。
- han4 jia1 xun2 he2 xi1 dian4 hun1 ， ce4 shen1 yi3 bi4 tai4 shou3 zun1 。
- zhe4 dong1 zhi1 dong1 shu2 wu1 fan1 ， chi4 zi3 yu2 tou2 jin4 mo4 yan2 。
- di4 jie1 xiu1 xiu1 pi4 zhong4 hun1 ， an1 e1 qi1 tian1 shu4 you1 yuan4 。
- chen2 jia1 shi2 wan4 ren3 bu2 lun4 ， shui2 yu2 guang3 sao1 xie1 qi2 hun2 。
- xing4 zai1 huang2 ming2 xu4 chao2 tun1 ， luo2 jin1 zou3 bo2 en1 qiu1 yuan2 。
- wo3 zi1 wen1 ren2 wei2 zhou1 yuan2 ， he2 kui2 zhi1 ying1 dian1 kun1 lun2 。
- jie1 jie1 xi1 zi4 li3 bu4 fan2 ， chang2 pan2 xi3 xian1 kou3 tu3 tun1 。
- wan1 yuan2 ti1 lie4 ming4 wan1 wan1 ， hao2 fa4 bu2 bei4 xi1 kong1 sun1 。
- yi3 shi4 xuan4 ke4 zhao4 hou4 kun1 ， di4 chi4 hai3 ruo4 jiao1 chou2 hen2 。
- zi4 jin1 qi3 ren2 lüe4 pao4 fan2 ， zong4 bi3 chuan1 yong3 lin2 qi2 xian1 。
- wu4 bu2 bao4 tian3 di4 suo3 dun1 ， yong3 jia1 yu2 yu2 fu2 yi3 fan1 。
- wu1 hu1 yu4 ye3 wei2 jie4 fen2 ， wo3 ze2 jie3 zhai1 ai1 qiong2 fan2 ， qi2 yi4 mie4 kui4 xin1 ke3 men2 。

## 注释

## 译文

## 赏析
