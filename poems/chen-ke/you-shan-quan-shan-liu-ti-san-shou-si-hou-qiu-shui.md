---
id: chen-ke-you-shan-quan-shan-liu-ti-san-shou-si-hou-qiu-shui
title: 遊善權山留題三首 寺後湫水
titlePinyin: you2 shan4 quan2 shan1 liu2 ti2 san1 shou3   si4 hou4 qiu1 shui3
titleSlug: you-shan-quan-shan-liu-ti-san-shou-si-hou-qiu-shui
author: 陳克
authorPinyin: chen2 ke4
authorSlug: chen-ke
dynasty: 宋
dynastyPinyin: song4
dynastySlug: song
tags: []
---

## 正文

- 岡巒誰穿空，脈液互吞吐。
- 憑虛倚翠巖，發地涵潼乳。
- 哀絃響崖寺，清鏡照林塢。
- 縈坻驟曲折，嚙石猶飛舞。
- 津涯浩無窮，神怪傳自古。
- 參差見坤軸，晃蕩連水府。
- 微生寄荒絕，多病厭鹹苦。
- 永懷宅清泠，戮力事農圃。
- 青秧漸出水，紫筍新過雨。
- 無慚種秫陶，更似煎茶羽。

## 拼音

- gang1 luan2 shui2 chuan1 kong1 ， mai4 ye4 hu4 tun1 tu3 。
- ping2 xu1 yi3 cui4 yan2 ， fa1 di4 han2 tong2 ru3 。
- ai1 xian2 xiang3 ya2 si4 ， qing1 jing4 zhao4 lin2 wu4 。
- ying2 di3 zhou4 qu1 zhe2 ， nie4 shi2 you2 fei1 wu3 。
- jin1 ya2 hao4 wu2 qiong2 ， shen2 guai4 chuan2 zi4 gu3 。
- can1 cha4 jian4 kun1 zhou2 ， huang4 dang4 lian2 shui3 fu3 。
- wei1 sheng1 ji4 huang1 jue2 ， duo1 bing4 yan4 xian2 ku3 。
- yong3 huai2 zhai2 qing1 ling2 ， lu4 li4 shi4 nong2 pu3 。
- qing1 yang1 jian4 chu1 shui3 ， zi3 sun3 xin1 guo4 yu3 。
- wu2 can2 zhong3 shu2 tao2 ， geng4 si4 jian1 cha2 yu3 。

## 注释

## 译文

## 赏析
