---
id: tang-qi-yan-si-xian-tang
title: 四賢堂
titlePinyin: si4 xian2 tang2
titleSlug: si-xian-tang
author: 湯起巖
authorPinyin: tang1 qi3 yan2
authorSlug: tang-qi-yan
dynasty: 宋
dynastyPinyin: song4
dynastySlug: song
tags: []
---

## 正文

- 猗與四公，棠棣之華。
- 秀韡一時，茂興兩家。
- 宋公聯翩，鄂不相鮮。
- 萬里風雲，上負青天。
- 連公戾契，淵冰澂結。
- 進而蹩躃，砥礪其節。
- 其光曄曄。
- 追惟平生，法興是儀。
- 邑人之思，右史之詞。
- 雨箔風楹，歲環幾經，築此特堂。
- 吾今令君，令君勤民。
- 民燕其德，振滯補弊，此焉居一。
- 于時四公，序集其觴。
- 生氣津津，冠佩有光。
- 古之爲政，崇德尚賢。
- 居今篤古，令君有焉。
- 君系隴西，紹祖維名。
- 起巖作詩，輯和厥聲。
- 敢告典者，毋替其承。

## 拼音

- yi1 yu3 si4 gong1 ， tang2 di4 zhi1 hua2 。
- xiu4 wei3 yi4 shi2 ， mao4 xing1 liang3 jia1 。
- song4 gong1 lian2 pian1 ， e4 bu4 xiang1 xian1 。
- wan4 li3 feng1 yun2 ， shang4 fu4 qing1 tian1 。
- lian2 gong1 li4 qi4 ， yuan1 bing1 cheng2 jie2 。
- jin4 er2 bie2 bi4 ， di3 li4 qi2 jie2 。
- qi2 guang1 ye4 ye4 。
- zhui1 wei2 ping2 sheng1 ， fa3 xing1 shi4 yi2 。
- yi4 ren2 zhi1 si1 ， you4 shi3 zhi1 ci2 。
- yu3 bo2 feng1 ying2 ， sui4 huan2 ji1 jing1 ， zhu4 ci3 te4 tang2 。
- wu2 jin1 ling4 jun1 ， ling4 jun1 qin2 min2 。
- min2 yan4 qi2 de2 ， zhen4 zhi4 bu3 bi4 ， ci3 yan1 ju1 yi1 。
- yu2 shi2 si4 gong1 ， xu4 ji2 qi2 shang1 。
- sheng1 qi4 jin1 jin1 ， guan1 pei4 you3 guang1 。
- gu3 zhi1 wei2 zheng4 ， chong2 de2 shang4 xian2 。
- ju1 jin1 du3 gu3 ， ling4 jun1 you3 yan1 。
- jun1 xi4 long3 xi1 ， shao4 zu3 wei2 ming2 。
- qi3 yan2 zuo4 shi1 ， ji2 he2 jue2 sheng1 。
- gan3 gao4 dian3 zhe3 ， wu2 ti4 qi2 cheng2 。

## 注释

## 译文

## 赏析
