---
id: cui-yan-zao-qiu-yu-ji-tu
title: 早秋雨霽圖
titlePinyin: zao3 qiu1 yu3 ji4 tu2
titleSlug: zao-qiu-yu-ji-tu
author: 崔鶠
authorPinyin: cui1 yan3
authorSlug: cui-yan
dynasty: 宋
dynastyPinyin: song4
dynastySlug: song
tags: []
---

## 正文

- 我離蜀山來，赤日走東州。
- 奇峰作眼想，一過神已留。
- 翩翩宋公子，新詩藹風流。
- 丹青見新韵，瀟灑出林丘。
- 依微萬里遙，曠明一雨收。
- 高雲杳褰開，縞日明華秋。
- 風裾映山青，眇眇行李幽。
- 得非送將歸，色有離別憂。
- 念我山海癖，鍼砭不爲瘳。
- 目看孤鴻飛，心已麋鹿游。
- 吾兒能扶犁，此幘便可投。
- 勿言尺寸許，是中有菟裘。

## 拼音

- wo3 li2 shu3 shan1 lai2 ， chi4 ri4 zou3 dong1 zhou1 。
- qi2 feng1 zuo4 yan3 xiang3 ， yi2 guo4 shen2 yi3 liu2 。
- pian1 pian1 song4 gong1 zi3 ， xin1 shi1 ai3 feng1 liu2 。
- dan1 qing1 jian4 xin1 yun4 ， xiao1 sa3 chu1 lin2 qiu1 。
- yi1 wei1 wan4 li3 yao2 ， kuang4 ming2 yi4 yu3 shou1 。
- gao1 yun2 yao3 qian1 kai1 ， gao3 ri4 ming2 hua2 qiu1 。
- feng1 ju1 ying4 shan1 qing1 ， miao3 miao3 xing2 li0 you1 。
- de2 fei1 song4 jiang1 gui1 ， se4 you3 li2 bie2 you1 。
- nian4 wo3 shan1 hai3 pi3 ， zhen1 bian1 bu4 wei2 chou1 。
- mu4 kan4 gu1 hong2 fei1 ， xin1 yi3 mi2 lu4 you2 。
- wu2 er2 neng2 fu2 li2 ， ci3 ze2 bian4 ke3 tou2 。
- wu4 yan2 chi3 cun4 xu1 ， shi4 zhong1 you3 tu2 qiu2 。

## 注释

## 译文

## 赏析
