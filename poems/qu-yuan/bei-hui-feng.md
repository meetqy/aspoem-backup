---
id: qu-yuan-bei-hui-feng
title: 悲回风
titlePinyin: bei1 hui2 feng1
titleSlug: bei-hui-feng
author: 屈原
authorPinyin: qu1 yuan2
authorSlug: qu-yuan
dynasty: 楚
dynastyPinyin: chu3
dynastySlug: chu
tags: [] 
---

## 正文

- 悲回风之摇蕙兮，心冤结而内伤。
- 物有微而陨性兮，声有隐而先倡。
- 夫何彭咸之造思兮，暨志介而不忘！
- 万变其情岂可盖兮，孰虚伪之可长？
- 鸟兽鸣以号群兮，草苴比而不芳。
- 鱼葺鳞以自别兮，蛟龙隐其文章。
- 故荼荠不同亩兮，兰茝幽而独芳。
- 惟佳人之永都兮，更统世以自贶。
- 眇远志之所及兮，怜浮云之相羊。
- 介眇志之所惑兮，窃赋诗之所明。
- 惟佳人之独怀兮，折若椒以自处。
- 曾歔欷之嗟嗟兮，独隐伏而思虑。
- 涕泣交而凄凄兮，思不眠以至曙。
- 终长夜之曼曼兮，掩此哀而不去。
- 寤从容以周流兮，聊逍遥以自恃。
- 伤太息之愍怜兮，气于邑而不可止。
- 糺思心以为纕兮，编愁苦以为膺。
- 折若木以弊光兮，随飘风之所仍。
- 存彷佛而不见兮，心踊跃其若汤。
- 抚珮衽以案志兮，超惘惘而遂行。
- 岁曶曶其若颓兮，时亦冉冉而将至。
- 薠蘅槁而节离兮，芳以歇而不比。
- 怜思心之不可惩兮，证此言之不可聊。
- 宁溘死而流亡兮，不忍此心之常愁。
- 孤子吟而抆泪兮，放子出而不还。
- 孰能思而不隐兮，照彭咸之所闻。
- 登石峦以远望兮，路眇眇之默默。
- 入景响之无应兮，闻省想而不可得。
- 愁郁郁之无快兮，居戚戚而不可解。
- 心鞿羁而不开兮，气缭转而自缔。
- 穆眇眇之无垠兮，莽芒芒之无仪。
- 声有隐而相感兮，物有纯而不可为。
- 邈漫漫之不可量兮，缥绵绵之不可纡。
- 愁悄悄之常悲兮，翩冥冥之不可娱。
- 凌大波而流风兮，讬彭咸之所居。
- 上高岩之峭岸兮，处雌蜺之标颠。
- 据青冥而摅虹兮，遂儵忽而扪天。
- 吸湛露之浮源兮，漱凝霜之雰雰。
- 依风穴以自息兮，忽倾寤以婵媛。
- 冯昆仑以澂雾兮，隐渂山以清江。
- 惮涌湍之礚礚兮，听波声之汹汹。
- 纷容容之无经兮，罔芒芒之无纪。
- 轧洋洋之无从兮，驰委移之焉止？
- 漂翻翻其上下兮，翼遥遥其左右。
- 氾潏潏其前后兮，伴张驰之信期。
- 观炎气之相仍兮，窥烟液之所积。
- 悲霜雪之俱下兮，听潮水之相击。
- 借光景以往来兮，施黄棘之枉策。
- 求介子之所存兮，见伯夷之放迹。
- 心调度而弗去兮，刻著志之无适。
- 曰吾怨往昔之所冀兮，悼来者之悐悐。
- 浮江淮而入海兮，从子胥而自适。
- 望大河之洲渚兮，悲申徒之抗迹。
- 骤谏君而不听兮，重任石之何益？
- 心絓结而不解兮，思蹇产而不释。

## 拼音

- bei1 hui2 feng1 zhi1 yao2 hui4 xi1 ， xin1 yuan1 jie2 er2 nei4 shang1 。
- wu4 you3 wei1 er2 yun3 xing4 xi1 ， sheng1 you3 yin3 er2 xian1 chang4 。
- fu1 he2 peng2 xian2 zhi1 zao4 si1 xi1 ， ji4 zhi4 jie4 er2 bu2 wang4 ！
- wan4 bian4 qi2 qing2 qi3 ke3 gai4 xi1 ， shu2 xu1 wei3 zhi1 ke3 chang2 ？
- niao3 shou4 ming2 yi3 hao4 qun2 xi1 ， cao3 ju1 bi3 er2 bu4 fang1 。
- yu2 qi4 lin2 yi3 zi4 bie2 xi1 ， jiao1 long2 yin3 qi2 wen2 zhang1 。
- gu4 tu2 qi2 bu4 tong2 mu3 xi1 ， lan2 chai3 you1 er2 du2 fang1 。
- wei2 jia1 ren2 zhi1 yong3 dou1 xi1 ， geng4 tong3 shi4 yi3 zi4 kuang4 。
- miao3 yuan3 zhi4 zhi1 suo3 ji2 xi1 ， lian2 fu2 yun2 zhi1 xiang1 yang2 。
- jie4 miao3 zhi4 zhi1 suo3 huo4 xi1 ， qie4 fu4 shi1 zhi1 suo3 ming2 。
- wei2 jia1 ren2 zhi1 du2 huai2 xi1 ， zhe2 ruo4 jiao1 yi3 zi4 chu3 。
- ceng2 xu1 xi1 zhi1 jie1 jie1 xi1 ， du2 yin3 fu2 er2 si1 lü4 。
- ti4 qi4 jiao1 er2 qi1 qi1 xi1 ， si1 bu4 mian2 yi3 zhi4 shu3 。
- zhong1 chang2 ye4 zhi1 man4 man4 xi1 ， yan3 ci3 ai1 er2 bu2 qu4 。
- wu4 cong2 rong2 yi3 zhou1 liu2 xi1 ， liao2 xiao1 yao2 yi3 zi4 shi4 。
- shang1 tai4 xi1 zhi1 min3 lian2 xi1 ， qi4 yu2 yi4 er2 bu4 ke3 zhi3 。
- jiu1 si1 xin1 yi3 wei2 rang3 xi1 ， bian1 chou2 ku3 yi3 wei2 ying1 。
- zhe2 ruo4 mu4 yi3 bi4 guang1 xi1 ， sui2 piao1 feng1 zhi1 suo3 reng2 。
- cun2 fang3 fu2 er2 bu2 jian4 xi1 ， xin1 yong3 yue4 qi2 ruo4 tang1 。
- fu3 pei4 ren4 yi3 an4 zhi4 xi1 ， chao1 wang3 wang3 er2 sui4 xing2 。
- sui4 hu1 hu1 qi2 ruo4 tui2 xi1 ， shi2 yi4 ran3 ran3 er2 jiang1 zhi4 。
- fan2 heng2 gao3 er2 jie2 li2 xi1 ， fang1 yi3 xie1 er2 bu4 bi3 。
- lian2 si1 xin1 zhi1 bu4 ke3 cheng2 xi1 ， zheng4 ci3 yan2 zhi1 bu4 ke3 liao2 。
- ning2 ke4 si3 er2 liu2 wang2 xi1 ， bu4 ren3 ci3 xin1 zhi1 chang2 chou2 。
- gu1 zi3 yin2 er2 wen3 lei4 xi1 ， fang4 zi3 chu1 er2 bu4 hai2 。
- shu2 neng2 si1 er2 bu4 yin3 xi1 ， zhao4 peng2 xian2 zhi1 suo3 wen2 。
- deng1 shi2 luan2 yi3 yuan3 wang4 xi1 ， lu4 miao3 miao3 zhi1 mo4 mo4 。
- ru4 jing3 xiang3 zhi1 wu2 ying4 xi1 ， wen2 sheng3 xiang3 er2 bu4 ke3 de2 。
- chou2 yu4 yu4 zhi1 wu2 kuai4 xi1 ， ju1 qi1 qi1 er2 bu4 ke3 jie3 。
- xin1 ji1 ji1 er2 bu4 kai1 xi1 ， qi4 liao2 zhuan3 er2 zi4 di4 。
- mu4 miao3 miao3 zhi1 wu2 yin2 xi1 ， mang3 mang2 mang2 zhi1 wu2 yi2 。
- sheng1 you3 yin3 er2 xiang1 gan3 xi1 ， wu4 you3 chun2 er2 bu4 ke3 wei4 。
- miao3 man4 man4 zhi1 bu4 ke3 liang2 xi1 ， piao3 mian2 mian2 zhi1 bu4 ke3 yu1 。
- chou2 qiao1 qiao1 zhi1 chang2 bei1 xi1 ， pian1 ming2 ming2 zhi1 bu4 ke3 yu2 。
- ling2 da4 bo1 er2 liu2 feng1 xi1 ， tuo1 peng2 xian2 zhi1 suo3 ju1 。
- shang4 gao1 yan2 zhi1 qiao4 an4 xi1 ， chu4 ci2 ni2 zhi1 biao1 dian1 。
- ju4 qing1 ming2 er2 shu1 hong2 xi1 ， sui4 shu1 hu1 er2 men2 tian1 。
- xi1 zhan4 lu4 zhi1 fu2 yuan2 xi1 ， shu4 ning2 shuang1 zhi1 fen1 fen1 。
- yi1 feng1 xue2 yi3 zi4 xi1 xi1 ， hu1 qing1 wu4 yi3 chan2 yuan4 。
- feng2 kun1 lun2 yi3 cheng2 wu4 xi1 ， yin3 wen4 shan1 yi3 qing1 jiang1 。
- dan4 yong3 tuan1 zhi1 ke1 ke1 xi1 ， ting1 bo1 sheng1 zhi1 xiong1 xiong1 。
- fen1 rong2 rong2 zhi1 wu2 jing1 xi1 ， wang3 mang2 mang2 zhi1 wu2 ji4 。
- ya4 yang2 yang2 zhi1 wu2 cong2 xi1 ， chi2 wei3 yi2 zhi1 yan1 zhi3 ？
- piao1 fan1 fan1 qi2 shang4 xia4 xi1 ， yi4 yao2 yao2 qi2 zuo3 you4 。
- fan2 yu4 yu4 qi2 qian2 hou4 xi1 ， ban4 zhang1 chi2 zhi1 xin4 qi1 。
- guan1 yan2 qi4 zhi1 xiang1 reng2 xi1 ， kui1 yan1 ye4 zhi1 suo3 ji1 。
- bei1 shuang1 xue3 zhi1 ju4 xia4 xi1 ， ting1 chao2 shui3 zhi1 xiang1 ji1 。
- jie4 guang1 jing3 yi3 wang3 lai2 xi1 ， shi1 huang2 ji2 zhi1 wang3 ce4 。
- qiu2 jie4 zi3 zhi1 suo3 cun2 xi1 ， jian4 bo2 yi2 zhi1 fang4 ji4 。
- xin1 diao4 du4 er2 fu2 qu4 xi1 ， ke4 zhu4 zhi4 zhi1 wu2 shi4 。
- yue1 wu2 yuan4 wang3 xi1 zhi1 suo3 ji4 xi1 ， dao4 lai2 zhe3 zhi1 ti4 ti4 。
- fu2 jiang1 huai2 er2 ru4 hai3 xi1 ， cong2 zi3 xu1 er2 zi4 shi4 。
- wang4 da4 he2 zhi1 zhou1 zhu3 xi1 ， bei1 shen1 tu2 zhi1 kang4 ji4 。
- zhou4 jian4 jun1 er2 bu4 ting1 xi1 ， zhong4 ren4 shi2 zhi1 he2 yi4 ？
- xin1 gua4 jie2 er2 bu4 jie3 xi1 ， si1 jian3 chan3 er2 bu2 shi4 。

## 注释

## 译文

## 赏析
