---
id: qu-yuan-yuan-you
title: 远游
titlePinyin: yuan3 you2
titleSlug: yuan-you
author: 屈原
authorPinyin: qu1 yuan2
authorSlug: qu-yuan
dynasty: 楚
dynastyPinyin: chu3
dynastySlug: chu
tags: [] 
---

## 正文

- 悲时俗之迫阨兮，愿轻举而远游。
- 质菲薄而无因兮，焉讬乘而上浮？
- 遭沈浊而污秽兮，独郁结其谁语！
- 夜耿耿而不寐兮，魂营营而至曙。
- 惟天地之无穷兮，哀人生之长勤。
- 往者余弗及兮，来者吾不闻。
- 步徙倚而遥思兮，怊惝怳而乖怀。
- 意荒忽而流荡兮，心愁悽而增悲。
- 神倏忽而不反兮，形枯槁而独留。
- 内惟省以操端兮，求正气之所由。
- 漠虚静以恬愉兮，澹无为而自得。
- 闻赤松之清尘兮，愿承风乎遗则。
- 贵真人之休德兮，美往世之登仙
- 与化去而不见兮，名声著而日延。
- 奇傅说之讬辰星兮，羡韩众之得一。
- 形穆穆以浸远兮，离人群而遁逸。
- 因气变而遂曾举兮，忽神奔而鬼怪。
- 时仿佛以遥见兮，精晈晈以往来。
- 超氛埃而淑邮兮，终不反其故都。
- 免众患而不惧兮，世莫知其所如。
- 恐天时之代序兮，耀灵晔而西征。
- 微霜降而下沦兮，悼芳草之先蘦。
- 聊仿佯而逍遥兮，永历年而无成。
- 谁可与玩斯遗芳兮？
- 长向风而舒情。
- 高阳邈以远兮，余将焉所程？
- 重曰：
- 春秋忽其不淹兮，奚久留此故居。
- 轩辕不可攀援兮，吾将从王乔而娱戏。
- 餐六气而饮沆瀣兮，漱正阳而含朝霞。
- 保神明之清澄兮，精气入而麤秽除。
- 顺凯风以从游兮，至南巢而壹息。
- 见王子而宿之兮，审壹气之和德。
- 曰 “道可受兮，不可传
- 其小无内兮，其大无垠。
- 毋滑而魂兮，彼将自然
- 壹气孔神兮，于中夜存。
- 虚以待之存，无为之先
- 庶类以成兮，此德之门。”
- 闻至贵而遂徂兮，忽乎吾将行。
- 仍羽人于丹丘，留不死之旧乡。
- 朝濯发于汤谷兮，夕晞余身兮九阳。
- 吸飞泉之微液兮，怀琬琰之华英。
- 玉色頩以脕颜兮，精醇粹而始壮。
- 质销铄以汋约兮，神要眇以淫放。
- 嘉南州之炎德兮，丽桂树之冬荣
- 山萧条而无兽兮，野寂漠其无人。
- 载营魄而登霞兮，掩浮云而上征。
- 命天阍其开关兮，排阊阖而望予。
- 召丰隆使先导兮，问太微之所居。
- 集重阳入帝宫兮，造旬始而观清都。
- 朝发轫于太仪兮，夕始临乎于微闾。
- 屯余车之万乘兮，纷容与而并驰。
- 驾八龙之婉婉兮，载云旗之逶蛇。
- 建雄虹之采旄兮，五色杂而炫耀。
- 服偃蹇以低昂兮，骖连蜷以骄骜。
- 骑胶葛以杂乱兮，斑漫衍而方行。
- 撰余辔而正策兮，吾将过乎句芒。
- 历太皓以右转兮，前飞廉以启路。
- 阳杲杲其未光兮，凌天地以径度。
- 风伯为余先驱兮，氛埃辟而清凉。
- 凤凰翼其承旂兮，遇蓐收乎西皇。
- 揽慧星以为旍兮，举斗柄以为麾。
- 叛陆离其上下兮，游惊雾之流波。
- 时暧曃其曭莽兮，召玄武而奔属。
- 后文昌使掌行兮，选署众神以并轂。
- 路漫漫其修远兮，徐弭节而高厉。
- 左雨师使径侍兮，右雷公以为卫。
- 欲度世以忘归兮，意姿睢以抯挢。
- 内欣欣而自美兮，聊媮娱以淫乐。
- 涉青云以汎滥游兮，忽临睨夫旧乡。
- 仆夫怀余心悲兮，边马顾而不行。
- 思旧故以想象兮，长太息而掩涕。
- 汜容与而遐举兮，聊抑志而自弭。
- 指炎神而直驰兮，吾将往乎南疑。
- 览方外之荒忽兮，沛罔瀁而自浮。
- 祝融戒而跸御兮，腾告鸾鸟迎宓妃。
- 张咸池奏承云兮，二女御九韶歌。
- 使湘灵鼓瑟兮，令海若舞冯夷。
- 玄螭虫象并出进兮，形蟉虯而逶蛇。
- 雌蜺便娟以增挠兮，鸾鸟轩翥而翔飞。
- 音乐博衍无终极兮，焉乃逝以徘徊。
- 舒并节以驰骛兮，逴绝垠乎寒门。
- 轶迅风于清源兮，从颛顼乎增冰。
- 历玄冥以邪径兮，乘间维以反顾。
- 召黔赢而见之兮，为余先乎平路。
- 经营四方兮，周流六漠。
- 上至列缺兮，降望大壑。
- 下峥嵘而无地兮，上寥廓而无天。
- 视倏忽而无见兮，听惝恍而无闻。
- 超无为以至清兮，与泰初而为邻。

## 拼音

- bei1 shi2 su2 zhi1 po4 e4 xi1 ， yuan4 qing1 ju3 er2 yuan3 you2 。
- zhi4 fei1 bao2 er2 wu2 yin1 xi1 ， yan1 tuo1 cheng2 er2 shang4 fu2 ？
- zao1 shen3 zhuo2 er2 wu1 hui4 xi1 ， du2 yu4 jie2 qi2 shui2 yu3 ！
- ye4 geng3 geng3 er2 bu2 mei4 xi1 ， hun2 ying2 ying2 er2 zhi4 shu3 。
- wei2 tian1 di4 zhi1 wu2 qiong2 xi1 ， ai1 ren2 sheng1 zhi1 chang2 qin2 。
- wang3 zhe3 yu2 fu2 ji2 xi1 ， lai2 zhe3 wu2 bu4 wen2 。
- bu4 xi3 yi3 er2 yao2 si1 xi1 ， chao1 chang3 huang3 er2 guai1 huai2 。
- yi4 huang1 hu1 er2 liu2 dang4 xi1 ， xin1 chou2 qi1 er2 zeng1 bei1 。
- shen2 shu1 hu1 er2 bu4 fan3 xi1 ， xing2 ku1 gao3 er2 du2 liu2 。
- nei4 wei2 sheng3 yi3 cao1 duan1 xi1 ， qiu2 zheng4 qi4 zhi1 suo3 you2 。
- mo4 xu1 jing4 yi3 tian2 yu2 xi1 ， dan4 wu2 wei2 er2 zi4 de2 。
- wen2 chi4 song1 zhi1 qing1 chen2 xi1 ， yuan4 cheng2 feng1 hu1 yi2 ze2 。
- gui4 zhen1 ren2 zhi1 xiu1 de2 xi1 ， mei3 wang3 shi4 zhi1 deng1 xian1 
- yu3 hua4 qu4 er2 bu2 jian4 xi1 ， ming2 sheng1 zhu4 er2 ri4 yan2 。
- qi2 fu4 shuo1 zhi1 tuo1 chen2 xing1 xi1 ， xian4 han2 zhong4 zhi1 de2 yi1 。
- xing2 mu4 mu4 yi3 jin4 yuan3 xi1 ， li2 ren2 qun2 er2 dun4 yi4 。
- yin1 qi4 bian4 er2 sui4 ceng2 ju3 xi1 ， hu1 shen2 ben1 er2 gui3 guai4 。
- shi2 fang3 fu2 yi3 yao2 jian4 xi1 ， jing1 jiao3 jiao3 yi3 wang3 lai2 。
- chao1 fen1 ai1 er2 shu1 you2 xi1 ， zhong1 bu4 fan3 qi2 gu4 du1 。
- mian3 zhong4 huan4 er2 bu2 ju4 xi1 ， shi4 mo4 zhi1 qi2 suo3 ru2 。
- kong3 tian1 shi2 zhi1 dai4 xu4 xi1 ， yao4 ling2 ye4 er2 xi1 zheng1 。
- wei1 shuang1 jiang4 er2 xia4 lun2 xi1 ， dao4 fang1 cao3 zhi1 xian1 ling4 。
- liao2 fang3 yang2 er2 xiao1 yao2 xi1 ， yong3 li4 nian2 er2 wu2 cheng2 。
- shui2 ke3 yu3 wan2 si1 yi2 fang1 xi1 ？
- chang2 xiang4 feng1 er2 shu1 qing2 。
- gao1 yang2 miao3 yi3 yuan3 xi1 ， yu2 jiang1 yan1 suo3 cheng2 ？
- zhong4 yue1 ：
- chun1 qiu1 hu1 qi2 bu4 yan1 xi1 ， xi1 jiu3 liu2 ci3 gu4 ju1 。
- xuan1 yuan2 bu4 ke3 pan1 yuan2 xi1 ， wu2 jiang1 cong2 wang2 qiao2 er2 yu2 xi4 。
- can1 liu4 qi4 er2 yin3 hang4 xie4 xi1 ， shu4 zheng4 yang2 er2 han2 zhao1 xia2 。
- bao3 shen2 ming2 zhi1 qing1 cheng2 xi1 ， jing1 qi4 ru4 er2 cu1 hui4 chu2 。
- shun4 kai3 feng1 yi3 cong2 you2 xi1 ， zhi4 nan2 chao2 er2 yi1 xi1 。
- jian4 wang2 zi3 er2 su4 zhi1 xi1 ， shen3 yi1 qi4 zhi1 he2 de2 。
- yue1  “ dao4 ke3 shou4 xi1 ， bu4 ke3 chuan2 
- qi2 xiao3 wu2 nei4 xi1 ， qi2 da4 wu2 yin2 。
- wu2 hua2 er2 hun2 xi1 ， bi3 jiang1 zi4 ran2 
- yi1 qi4 kong3 shen2 xi1 ， yu2 zhong1 ye4 cun2 。
- xu1 yi3 dai4 zhi1 cun2 ， wu2 wei2 zhi1 xian1 
- shu4 lei4 yi3 cheng2 xi1 ， ci3 de2 zhi1 men2 。”
- wen2 zhi4 gui4 er2 sui4 cu2 xi1 ， hu1 hu1 wu2 jiang1 xing2 。
- reng2 yu3 ren2 yu2 dan1 qiu1 ， liu2 bu4 si3 zhi1 jiu4 xiang1 。
- chao2 zhuo2 fa1 yu2 tang1 gu3 xi1 ， xi1 xi1 yu2 shen1 xi1 jiu3 yang2 。
- xi1 fei1 quan2 zhi1 wei1 ye4 xi1 ， huai2 wan3 yan3 zhi1 hua2 ying1 。
- yu4 se4 ping1 yi3 wan4 yan2 xi1 ， jing1 chun2 cui4 er2 shi3 zhuang4 。
- zhi4 xiao1 shuo4 yi3 zhuo2 yue1 xi1 ， shen2 yao4 miao3 yi3 yin2 fang4 。
- jia1 nan2 zhou1 zhi1 yan2 de2 xi1 ， li4 gui4 shu4 zhi1 dong1 rong2 
- shan1 xiao1 tiao2 er2 wu2 shou4 xi1 ， ye3 ji4 mo4 qi2 wu2 ren2 。
- zai3 ying2 po4 er2 deng1 xia2 xi1 ， yan3 fu2 yun2 er2 shang4 zheng1 。
- ming4 tian1 hun1 qi2 kai1 guan1 xi1 ， pai2 chang1 he2 er2 wang4 yu3 。
- zhao4 feng1 long2 shi3 xian1 dao3 xi1 ， wen4 tai4 wei1 zhi1 suo3 ju1 。
- ji2 chong2 yang2 ru4 di4 gong1 xi1 ， zao4 xun2 shi3 er2 guan1 qing1 dou1 。
- chao2 fa1 ren4 yu2 tai4 yi2 xi1 ， xi1 shi3 lin2 hu1 yu2 wei1 lü2 。
- tun2 yu2 che1 zhi1 wan4 sheng4 xi1 ， fen1 rong2 yu3 er2 bing4 chi2 。
- jia4 ba1 long2 zhi1 wan3 wan3 xi1 ， zai3 yun2 qi2 zhi1 wei1 she2 。
- jian4 xiong2 hong2 zhi1 cai3 mao2 xi1 ， wu3 se4 za2 er2 xuan4 yao4 。
- fu2 yan3 jian3 yi3 di1 ang2 xi1 ， can1 lian2 quan2 yi3 jiao1 ao4 。
- qi2 jiao1 ge3 yi3 za2 luan4 xi1 ， ban1 man4 yan3 er2 fang1 xing2 。
- zhuan4 yu2 pei4 er2 zheng4 ce4 xi1 ， wu2 jiang1 guo4 hu1 ju4 mang2 。
- li4 tai4 hao4 yi3 you4 zhuan3 xi1 ， qian2 fei1 lian2 yi3 qi3 lu4 。
- yang2 gao3 gao3 qi2 wei4 guang1 xi1 ， ling2 tian1 di4 yi3 jing4 du4 。
- feng1 bo2 wei4 yu2 xian1 qu1 xi1 ， fen1 ai1 pi4 er2 qing1 liang2 。
- feng4 huang2 yi4 qi2 cheng2 qi2 xi1 ， yu4 ru4 shou1 hu1 xi1 huang2 。
- lan3 hui4 xing1 yi3 wei2 jing1 xi1 ， ju3 dou3 bing3 yi3 wei2 hui1 。
- pan4 lu4 li2 qi2 shang4 xia4 xi1 ， you2 jing1 wu4 zhi1 liu2 bo1 。
- shi2 ai4 dai4 qi2 tang3 mang3 xi1 ， zhao4 xuan2 wu3 er2 ben1 shu3 。
- hou4 wen2 chang1 shi3 zhang3 xing2 xi1 ， xuan3 shu3 zhong4 shen2 yi3 bing4 gu3 。
- lu4 man4 man4 qi2 xiu1 yuan3 xi1 ， xu2 mi3 jie2 er2 gao1 li4 。
- zuo3 yu3 shi1 shi3 jing4 shi4 xi1 ， you4 lei2 gong1 yi3 wei2 wei4 。
- yu4 du4 shi4 yi3 wang4 gui1 xi1 ， yi4 zi1 sui1 yi3 zha1 jiao3 。
- nei4 xin1 xin1 er2 zi4 mei3 xi1 ， liao2 tou1 yu2 yi3 yin2 le4 。
- she4 qing1 yun2 yi3 fan4 lan4 you2 xi1 ， hu1 lin2 ni4 fu1 jiu4 xiang1 。
- pu2 fu1 huai2 yu2 xin1 bei1 xi1 ， bian1 ma3 gu4 er2 bu4 xing2 。
- si1 jiu4 gu4 yi3 xiang3 xiang4 xi1 ， chang2 tai4 xi1 er2 yan3 ti4 。
- si4 rong2 yu3 er2 xia2 ju3 xi1 ， liao2 yi4 zhi4 er2 zi4 mi3 。
- zhi3 yan2 shen2 er2 zhi2 chi2 xi1 ， wu2 jiang1 wang3 hu1 nan2 yi2 。
- lan3 fang1 wai4 zhi1 huang1 hu1 xi1 ， pei4 wang3 yang3 er2 zi4 fu2 。
- zhu4 rong2 jie4 er2 bi4 yu4 xi1 ， teng2 gao4 luan2 niao3 ying2 mi4 fei1 。
- zhang1 xian2 chi2 zou4 cheng2 yun2 xi1 ， er4 nü3 yu4 jiu3 shao2 ge1 。
- shi3 xiang1 ling2 gu3 se4 xi1 ， ling4 hai3 ruo4 wu3 feng2 yi2 。
- xuan2 chi1 chong2 xiang4 bing4 chu1 jin4 xi1 ， xing2 liu2 qiu2 er2 wei1 she2 。
- ci2 ni2 bian4 juan1 yi3 zeng1 nao2 xi1 ， luan2 niao3 xuan1 zhu4 er2 xiang2 fei1 。
- yin1 le4 bo2 yan3 wu2 zhong1 ji2 xi1 ， yan1 nai3 shi4 yi3 pai2 huai2 。
- shu1 bing4 jie2 yi3 chi2 wu4 xi1 ， chuo1 jue2 yin2 hu1 han2 men2 。
- yi4 xun4 feng1 yu2 qing1 yuan2 xi1 ， cong2 zhuan1 xu1 hu1 zeng1 bing1 。
- li4 xuan2 ming2 yi3 xie2 jing4 xi1 ， cheng2 jian4 wei2 yi3 fan3 gu4 。
- zhao4 qian2 ying2 er2 jian4 zhi1 xi1 ， wei4 yu2 xian1 hu1 ping2 lu4 。
- jing1 ying2 si4 fang1 xi1 ， zhou1 liu2 liu4 mo4 。
- shang4 zhi4 lie4 que1 xi1 ， jiang4 wang4 da4 he4 。
- xia4 zheng1 rong2 er2 wu2 di4 xi1 ， shang4 liao2 kuo4 er2 wu2 tian1 。
- shi4 shu1 hu1 er2 wu2 jian4 xi1 ， ting1 chang3 huang3 er2 wu2 wen2 。
- chao1 wu2 wei2 yi3 zhi4 qing1 xi1 ， yu3 tai4 chu1 er2 wei2 lin2 。

## 注释

## 译文

## 赏析
