---
id: tan-xuan-zi-mo-yu-er
title: 摸鱼儿
titlePinyin: mo1 yu2 er0
titleSlug: mo-yu-er
author: 谭宣子
authorPinyin: tan2 xuan1 zi3
authorSlug: tan-xuan-zi
dynasty: 宋
dynastyPinyin: song4
dynastySlug: song
tags: []
---

## 正文

- 掩朱弦、住听金缕。
- 天涯同是羁旅。
- 多情记把香罗袖，残粉半粘荆树。
- 还信否。
- 便忍道、石台暗寂春无主。
- 分明间阻。
- 那睡鸭嘘云，翔鸳溜月，此际更休语。
- 人间世，谁识缄愁最苦。
- 轻帆重解烟雨。
- 而今翻笑周郎误。
- 挑剔寒缸寻谱。
- 游倦处。
- 果因甚、亭亭瘦影如前度。
- 无由寄与。
- 待谢却梅花，东风为我，吹梦过淮浦。

## 拼音

- yan3 zhu1 xian2 、 zhu4 ting1 jin1 lü3 。
- tian1 ya2 tong2 shi4 ji1 lü3 。
- duo1 qing2 ji4 ba3 xiang1 luo2 xiu4 ， can2 fen3 ban4 nian2 jing1 shu4 。
- hai2 xin4 fou3 。
- bian4 ren3 dao4 、 shi2 tai2 an4 ji4 chun1 wu2 zhu3 。
- fen1 ming2 jian1 zu3 。
- na4 shui4 ya1 xu1 yun2 ， xiang2 yuan1 liu1 yue4 ， ci3 ji4 geng4 xiu1 yu3 。
- ren2 jian1 shi4 ， shui2 shi2 jian1 chou2 zui4 ku3 。
- qing1 fan1 zhong4 jie3 yan1 yu3 。
- er2 jin1 fan1 xiao4 zhou1 lang2 wu4 。
- tiao1 ti0 han2 gang1 xun2 pu3 。
- you2 juan4 chu4 。
- guo3 yin1 shen4 、 ting2 ting2 shou4 ying3 ru2 qian2 du4 。
- wu2 you2 ji4 yu3 。
- dai4 xie4 que4 mei2 hua1 ， dong1 feng1 wei4 wo3 ， chui1 meng4 guo4 huai2 pu3 。

## 注释

## 译文

## 赏析
