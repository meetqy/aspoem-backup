---
id: geng-zi-yong-gong-cheng-yun-fu-wai-jiu-duan-xiang-weng
title: 用功成韻賦外舅短項翁
titlePinyin: yong4 gong1 cheng2 yun4 fu4 wai4 jiu4 duan3 xiang4 weng1
titleSlug: yong-gong-cheng-yun-fu-wai-jiu-duan-xiang-weng
author: 耿鎡
authorPinyin: geng3 zi1
authorSlug: geng-zi
dynasty: 宋
dynastyPinyin: song4
dynastySlug: song
tags: []
---

## 正文

- 君不見王績非狂生，筆墨掃盡惟酒經。
- 又不見志和非漫尉，江湖醉詠漁歌耳。
- 文章得失兩夢事，一醉從渠俱不理。
- 人間自有行秘書，此翁聊爲山澤儒。
- 平生斟酌自飽滿，寧復有欠寧有餘。
- 可憐蹣跚挽不前，屬車豈識從甘泉。
- 不矜萬卷腹空洞，渴夢只恐東溟乾。
- 莫疑此翁拘器窮，此翁有用非啞鐘。
- 濁醪作賢清作聖，翁不異味同其空。
- 我方畏縮立下風，伸頸一笑短項逢。
- 脫冠與翁共醉倒，從人笑此兩禿翁。

## 拼音

- jun1 bu2 jian4 wang2 ji4 fei1 kuang2 sheng1 ， bi3 mo4 sao3 jin4 wei2 jiu3 jing1 。
- you4 bu2 jian4 zhi4 he2 fei1 man4 wei4 ， jiang1 hu2 zui4 yong3 yu2 ge1 er3 。
- wen2 zhang1 de2 shi1 liang3 meng4 shi4 ， yi2 zui4 cong2 qu2 ju4 bu4 li3 。
- ren2 jian4 zi4 you3 xing2 mi4 shu1 ， ci3 weng1 liao2 wei2 shan1 ze2 ru2 。
- ping2 sheng1 zhen1 zhuo2 zi4 bao3 man3 ， ning2 fu4 you3 qian4 ning2 you3 yu2 。
- ke3 lian2 pan2 shan1 wan3 bu4 qian2 ， shu3 ju1 qi3 shi2 cong2 gan1 quan2 。
- bu4 jin1 wan4 juan4 fu4 kong1 dong4 ， ke3 meng4 zhi3 kong3 dong1 ming2 qian2 。
- mo4 yi2 ci3 weng1 ju1 qi4 qiong2 ， ci3 weng1 you3 yong4 fei1 ya3 zhong1 。
- zhuo2 lao2 zuo4 xian2 qing1 zuo4 sheng4 ， weng1 bu2 yi4 wei4 tong2 qi2 kong1 。
- wo3 fang1 wei4 suo1 li4 xia4 feng1 ， shen1 jing3 yi2 xiao4 duan3 xiang4 feng2 。
- tuo1 guan1 yu3 weng1 gong4 zui4 dao3 ， cong2 ren2 xiao4 ci3 liang3 tu1 weng1 。

## 注释

## 译文

## 赏析
