---
id: wang-yi-zao-e
title: 遭厄
titlePinyin: zao1 e4
titleSlug: zao-e
author: 王逸
authorPinyin: wang2 yi4
authorSlug: wang-yi
dynasty: 东汉
dynastyPinyin: dong1 han4
dynastySlug: dong-han
tags: [] 
---

## 正文

- 悼屈子兮遭厄，沉王躬兮湘汨。
- 何楚国兮难化，迄于今兮不易。
- 士莫志兮羔裘，竞佞谀兮谗阋。
- 指正义兮为曲，訿玉璧兮为石。
- 殦雕游兮华屋，鵔鸃栖兮柴蔟。
- 起奋迅兮奔走，违群小兮謑訽。
- 载青云兮上昇，適昭明兮所处。
- 蹑天衢兮长驱，踵九阳兮戏荡。
- 越云汉兮南济，秣余马兮河鼓。
- 云霓纷兮晻翳，参辰回兮颠倒。
- 逢流星兮问路，顾我指兮从左。
- 俓娵觜兮直驰，御者迷兮失轨。
- 遂踢达兮邪造，与日月兮殊道。
- 志阏绝兮安如，哀所求兮不耦。
- 攀天阶兮下视，见鄢郢兮旧宇。
- 意逍遥兮欲归，众秽盛兮沓沓。
- 思哽饐兮诘诎，涕流澜兮如雨。

## 拼音

- dao4 qu1 zi3 xi1 zao1 e4 ， chen2 wang2 gong1 xi1 xiang1 mi4 。
- he2 chu3 guo2 xi1 nan2 hua4 ， qi4 yu2 jin1 xi1 bu2 yi4 。
- shi4 mo4 zhi4 xi1 gao1 qiu2 ， jing4 ning4 yu2 xi1 chan2 xi4 。
- zhi3 zheng4 yi4 xi1 wei4 qu3 ， zi3 yu4 bi4 xi1 wei4 shi2 。
- chi1 diao1 you2 xi1 hua2 wu1 ， jun4 yi4 qi1 xi1 chai2 cu4 。
- qi3 fen4 xun4 xi1 ben1 zou3 ， wei2 qun2 xiao3 xi1 xi3 gou4 。
- zai3 qing1 yun2 xi1 shang4 sheng1 ， shi4 zhao1 ming2 xi1 suo3 chu3 。
- nie4 tian1 qu2 xi1 chang2 qu1 ， zhong3 jiu3 yang2 xi1 xi4 dang4 。
- yue4 yun2 han4 xi1 nan2 ji4 ， mo4 yu2 ma3 xi1 he2 gu3 。
- yun2 ni2 fen1 xi1 an3 yi4 ， can1 chen2 hui2 xi1 dian1 dao3 。
- feng2 liu2 xing1 xi1 wen4 lu4 ， gu4 wo3 zhi3 xi1 cong2 zuo3 。
- jing4 ju1 zi1 xi1 zhi2 chi2 ， yu4 zhe3 mi2 xi1 shi1 gui3 。
- sui4 ti1 da2 xi1 xie2 zao4 ， yu3 ri4 yue4 xi1 shu1 dao4 。
- zhi4 e4 jue2 xi1 an1 ru2 ， ai1 suo3 qiu2 xi1 bu4 ou3 。
- pan1 tian1 jie1 xi1 xia4 shi4 ， jian4 yan1 ying3 xi1 jiu4 yu3 。
- yi4 xiao1 yao2 xi1 yu4 gui1 ， zhong4 hui4 sheng4 xi1 ta4 ta4 。
- si1 geng3 yi4 xi1 jie2 qu1 ， ti4 liu2 lan2 xi1 ru2 yu3 。

## 注释

## 译文

## 赏析
