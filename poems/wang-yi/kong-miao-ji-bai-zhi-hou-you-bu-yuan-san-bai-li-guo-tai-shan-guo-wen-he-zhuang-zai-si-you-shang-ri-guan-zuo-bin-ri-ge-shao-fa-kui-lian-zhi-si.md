---
id: wang-yi-kong-miao-ji-bai-zhi-hou-you-bu-yuan-san-bai-li-guo-tai-shan-guo-wen-he-zhuang-zai-si-you-shang-ri-guan-zuo-bin-ri-ge-shao-fa-kui-lian-zhi-si
title: 孔廟既拜之後又不遠三百里過泰山過汶河壯哉斯遊上日觀作賓日歌少發葵戀之私
titlePinyin: kong3 miao4 ji4 bai4 zhi1 hou4 you4 bu4 yuan3 san1 bai3 li3 guo4 tai4 shan1 guo4 wen4 he2 zhuang4 zai1 si1 you2 shang4 ri4 guan1 zuo4 bin1 ri4 ge1 shao3 fa1 kui2 lian4 zhi1 si1
titleSlug: kong-miao-ji-bai-zhi-hou-you-bu-yuan-san-bai-li-guo-tai-shan-guo-wen-he-zhuang-zai-si-you-shang-ri-guan-zuo-bin-ri-ge-shao-fa-kui-lian-zhi-si
author: 王奕
authorPinyin: wang2 yi4
authorSlug: wang-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 日月東行天左旋，丸中久矣知乾圜。
- 稔聞泰山有日觀，竊疑板墨多夸傳。
- 甚言抱雞候其上，雞鳴海水如炊煎。
- 火輪磨蕩上復下，崖撞石裂聲填填。
- 天門鐘皷報清曉，塵世正爾沉元元。
- 幾回掩卷信且惑，安得臂羽如飛仙。
- 誰知白髮際同軌，得來鄒魯拜聖賢。
- 竟遊曲阜至岱嶽，捫參歷井登其巔。
- 濯足就宿會真殿，如乘析木棲微垣。
- 是時八月二十夜，明月正值奎婁躔。
- 窗明斗落懼失曉，一宵十起無寧眠。
- 偕行諸子大鼾睡，笑我歷轆狂且顛。
- 深衣端坐愈不寐，湔腸滌胃玉女泉。
- 少需道人謂予曰，若欲觀日今當前。
- 忙迷扶策抉草莽，翩躚攙奪諸公前。
- 諸公拍手笑於後，被公吞了丹砂元。
- {⻊盤} 跣一氣涉觀頂，隠隠紅罅開東邊。
- 玄雲荏苒幻紫色，金樓寶闕蒸瓊田。
- 秋深露重濕我趾，扶桑望决眼欲穿。
- 須臾眉黛抹天杪，脫然寶鏡開微奩。
- 上上下下復上下，千辛萬苦方團圓。
- 小臣不敢瞠目視，九拜塌額肝膽懸。
- 起來恍惚抱影泣，昔何容易沉虞淵。
- 羲和湎淫失賓餞，掩覆白日爲元天。
- 蚊軀螳臂負不起，忍渴未死甘氓廛。
- 狨號螭泣虎豹舞，單衣尚絅得瓦全。
- 夢醒忽爾登泰岱，稽首再拜清光還。
- 願保初陽守黄道，重離赫赫行純乾。
- 泣餘收淚盼下界，西北迤逶生霞烟。
- 山如鱗甲水如带，八荒草木皆新鮮。
- 回視秦碑與漢篆，神光燦爛生蛟涎。
- 古今聖賢幾登此，乍覩莫不心虔虔。
- 歸來玩愒復弄影，入夷出晉誰與憐。
- 蒼梧不返放勳死，傾戀惟有葵心堅。
- 分陰寸晷正可惜，人間兒女醯雞然。
- 登封觀日世不少，作如是觀能幾焉。
- 作歌歷歷紀其實，後來請驗予長篇。

## 拼音

- ri4 yue4 dong1 xing2 tian1 zuo3 xuan2 ， wan2 zhong1 jiu3 yi3 zhi1 qian2 huan2 。
- ren3 wen2 tai4 shan1 you3 ri4 guan1 ， qie4 yi2 ban3 mo4 duo1 kua1 chuan2 。
- shen4 yan2 bao4 ji1 hou4 qi2 shang4 ， ji1 ming2 hai3 shui3 ru2 chui1 jian1 。
- huo3 lun2 mo2 dang4 shang4 fu4 xia4 ， ya2 zhuang4 shi2 lie4 sheng1 tian2 tian2 。
- tian1 men2 zhong1 gu3 bao4 qing1 xiao3 ， chen2 shi4 zheng4 er3 chen2 yuan2 yuan2 。
- ji1 hui2 yan3 juan4 xin4 qie3 huo4 ， an1 de2 bi4 yu3 ru2 fei1 xian1 。
- shui2 zhi1 bai2 fa4 ji4 tong2 gui3 ， de2 lai2 zou1 lu3 bai4 sheng4 xian2 。
- jing4 you2 qu1 fu4 zhi4 dai4 yue4 ， men2 can1 li4 jing3 deng1 qi2 dian1 。
- zhuo2 zu2 jiu4 su4 hui4 zhen1 dian4 ， ru2 cheng2 xi1 mu4 qi1 wei1 yuan2 。
- shi4 shi2 ba1 yue4 er4 shi2 ye4 ， ming2 yue4 zheng4 zhi2 kui2 lou2 chan2 。
- chuang1 ming2 dou4 luo4 ju4 shi1 xiao3 ， yi4 xiao1 shi2 qi3 wu2 ning2 mian2 。
- xie2 xing2 zhu1 zi3 da4 han1 shui4 ， xiao4 wo3 li4 lu4 kuang2 qie3 dian1 。
- shen1 yi1 duan1 zuo4 yu4 bu2 mei4 ， jian1 chang2 di2 wei4 yu4 nü3 quan2 。
- shao3 xu1 dao4 ren2 wei4 yu3 yue1 ， ruo4 yu4 guan1 ri4 jin1 dang1 qian2 。
- mang2 mi2 fu2 ce4 jue2 cao3 mang3 ， pian1 xian1 chan1 duo2 zhu1 gong1 qian2 。
- zhu1 gong1 pai1 shou3 xiao4 wu1 hou4 ， bei4 gong1 tun1 le0 dan1 sha1 yuan2 。
- {⻊ pan2 }  xian3 yi2 qi4 she4 guan1 ding3 ， yin3 yin3 hong2 xia4 kai1 dong1 bian1 。
- xuan2 yun2 ren3 ran3 huan4 zi3 se4 ， jin1 lou2 bao3 que4 zheng1 qiong2 tian2 。
- qiu1 shen1 lu4 zhong4 shi1 wo3 zhi3 ， fu2 sang1 wang4 jue2 yan3 yu4 chuan1 。
- xu1 yu2 mei2 dai4 mo3 tian1 miao3 ， tuo1 ran2 bao3 jing4 kai1 wei1 lian2 。
- shang4 shang4 xia4 xia4 fu4 shang4 xia4 ， qian1 xin1 wan4 ku3 fang1 tuan2 yuan2 。
- xiao3 chen2 bu4 gan3 cheng1 mu4 shi4 ， jiu3 bai4 ta1 e2 gan1 dan3 xuan2 。
- qi3 lai2 huang3 hu1 bao4 ying3 qi4 ， xi1 he2 rong2 yi4 chen2 yu2 yuan1 。
- xi1 he2 mian3 yin2 shi1 bin1 jian4 ， yan3 fu4 bai2 ri4 wei2 yuan2 tian1 。
- wen2 qu1 tang2 bi4 fu4 bu4 qi3 ， ren3 ke3 wei4 si3 gan1 mang2 chan2 。
- rong2 hao4 chi1 qi4 hu3 bao4 wu3 ， dan1 yi1 shang4 jiong1 de2 wa3 quan2 。
- meng4 xing3 hu1 er3 deng1 tai4 dai4 ， qi3 shou3 zai4 bai4 qing1 guang1 huan2 。
- yuan4 bao3 chu1 yang2 shou3 huang2 dao4 ， zhong4 li2 he4 he4 xing2 chun2 qian2 。
- qi4 yu2 shou1 lei4 pan4 xia4 jie4 ， xi1 bei3 yi3 wei1 sheng1 xia2 yan1 。
- shan1 ru2 lin2 jia3 shui3 ru2 dai4 ， ba1 huang1 cao3 mu4 jie1 xin1 xian1 。
- hui2 shi4 qin2 bei1 yu3 han4 zhuan4 ， shen2 guang1 can4 lan4 sheng1 jiao1 xian2 。
- gu3 jin1 sheng4 xian2 ji1 deng1 ci3 ， zha4 du3 mo4 bu4 xin1 qian2 qian2 。
- gui1 lai2 wan2 kai4 fu4 nong4 ying3 ， ru4 yi2 chu1 jin4 shui2 yu3 lian2 。
- cang1 wu2 bu4 fan3 fang4 xun1 si3 ， qing1 lian4 wei2 you3 kui2 xin1 jian1 。
- fen1 yin1 cun4 gui3 zheng4 ke3 xi1 ， ren2 jian4 er2 nü3 xi1 ji1 ran2 。
- deng1 feng1 guan1 ri4 shi4 bu4 shao3 ， zuo4 ru2 shi4 guan1 neng2 ji1 yan1 。
- zuo4 ge1 li4 li4 ji4 qi2 shi2 ， hou4 lai2 qing3 yan4 yu3 chang2 pian1 。

## 注释

## 译文

## 赏析
