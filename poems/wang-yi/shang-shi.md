---
id: wang-yi-shang-shi
title: 伤时
titlePinyin: shang1 shi2
titleSlug: shang-shi
author: 王逸
authorPinyin: wang2 yi4
authorSlug: wang-yi
dynasty: 东汉
dynastyPinyin: dong1 han4
dynastySlug: dong-han
tags: [] 
---

## 正文

- 惟昊天兮昭灵，阳气发兮清明。
- 风習習兮和暖，百草萌兮华荣。
- 堇荼茂兮扶疏，蘅芷彫兮莹嫇。
- 愍贞良兮遇害，将夭折兮碎糜。
- 时混混兮浇饡，哀当世兮莫知。
- 览往昔兮俊彦，亦诎辱兮系纍。
- 管束缚兮桎梏，百贸易兮传卖。
- 遭桓缪兮识举，才德用兮列施。
- 且从容兮自慰，玩琴书兮游戏。
- 迫中国兮迮陿，吾欲之兮九夷。
- 超五岭兮嵯峨，观浮石兮崔嵬。
- 陟丹山兮炎野，屯余车兮黄支。
- 就祝融兮稽疑，嘉己行兮无为。
- 乃回朅兮北逝，遇神孈兮宴娭。
- 欲静居兮自娱，心愁慼兮不能。
- 放余辔兮策驷，忽飙腾兮浮云。
- 蹠飞杭兮越海，从安期兮蓬莱。
- 缘天梯兮北上，登太一兮玉台。
- 使素女兮鼓簧，乘戈和兮讴谣。
- 声噭誂兮清和，音晏衍兮要婬。
- 咸欣欣兮酣乐，余眷眷兮独悲。
- 顾章华兮太息，志恋恋兮依依。

## 拼音

- wei2 hao4 tian1 xi1 zhao1 ling2 ， yang2 qi4 fa1 xi1 qing1 ming2 。
- feng1 xi2 xi2 xi1 he2 nuan3 ， bai3 cao3 meng2 xi1 hua2 rong2 。
- jin3 tu2 mao4 xi1 fu2 shu1 ， heng2 zhi3 diao1 xi1 ying2 ming2 。
- min3 zhen1 liang2 xi1 yu4 hai4 ， jiang1 yao1 zhe2 xi1 sui4 mi2 。
- shi2 hun4 hun0 xi1 jiao1 zan4 ， ai1 dang1 shi4 xi1 mo4 zhi1 。
- lan3 wang3 xi1 xi1 jun4 yan4 ， yi4 qu1 ru3 xi1 xi4 lei2 。
- guan3 shu4 fu4 xi1 zhi4 gu4 ， bai3 mao4 yi4 xi1 chuan2 mai4 。
- zao1 huan2 miu4 xi1 shi2 ju3 ， cai2 de2 yong4 xi1 lie4 shi1 。
- qie3 cong2 rong2 xi1 zi4 wei4 ， wan2 qin2 shu1 xi1 you2 xi4 。
- po4 zhong1 guo2 xi1 ze2 xia2 ， wu2 yu4 zhi1 xi1 jiu3 yi2 。
- chao1 wu3 ling3 xi1 cuo2 e2 ， guan1 fu2 shi2 xi1 cui1 wei2 。
- zhi4 dan1 shan1 xi1 yan2 ye3 ， tun2 yu2 che1 xi1 huang2 zhi1 。
- jiu4 zhu4 rong2 xi1 ji1 yi2 ， jia1 ji3 xing2 xi1 wu2 wei2 。
- nai3 hui2 qie4 xi1 bei3 shi4 ， yu4 shen2 xie2 xi1 yan4 xi1 。
- yu4 jing4 ju1 xi1 zi4 yu2 ， xin1 chou2 qi1 xi1 bu4 neng2 。
- fang4 yu2 pei4 xi1 ce4 si4 ， hu1 biao1 teng2 xi1 fu2 yun2 。
- zhi2 fei1 hang2 xi1 yue4 hai3 ， cong2 an1 qi1 xi1 peng2 lai2 。
- yuan2 tian1 ti1 xi1 bei3 shang4 ， deng1 tai4 yi4 xi1 yu4 tai2 。
- shi3 su4 nü3 xi1 gu3 huang2 ， cheng2 ge1 he2 xi1 ou1 yao2 。
- sheng1 jiao4 diao4 xi1 qing1 he2 ， yin1 yan4 yan3 xi1 yao4 yin2 。
- xian2 xin1 xin1 xi1 han1 le4 ， yu2 juan4 juan4 xi1 du2 bei1 。
- gu4 zhang1 hua2 xi1 tai4 xi1 ， zhi4 lian4 lian4 xi1 yi1 yi1 。

## 注释

## 译文

## 赏析
