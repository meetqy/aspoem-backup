---
id: wang-yi-he-xu-zhong-cheng-rong-zhai-jiu-tai-shan-yi-bai-si-yun-zhi-jian
title: 和徐中丞容齋舊泰山一百四韻贄見
titlePinyin: he2 xu2 zhong1 cheng2 rong2 zhai1 jiu4 tai4 shan1 yi4 bai3 si4 yun4 zhi4 jian4
titleSlug: he-xu-zhong-cheng-rong-zhai-jiu-tai-shan-yi-bai-si-yun-zhi-jian
author: 王奕
authorPinyin: wang2 yi4
authorSlug: wang-yi
dynasty: 宋
dynastyPinyin: song4
dynastySlug: song
tags: []
---

## 正文

- 蹇予鉛槧生，角角雞鶩食。
- 青衿學校身，白髮書傳癖。
- 萬卷老邊笥，一區守雄宅。
- 媚俗懶低眉，慕古展長揖。
- 少年塗抹技，志願靡終畢。
- 幾載拂高駝，蒼梧與西極。
- 開雲上衡山，景仰昌黎伯。
- 史記在山川，遐蹤喜馳轢。
- 望嶽企少陵，吟岱擬太白。
- 惜哉阻關河，遊齒朽塵屐。
- 悠悠鄒魯心，坐見歲月歷。
- 雩壇想風沂，恨不沃焦膈。
- 文理思楷林，手植槐檜柏。
- 雖難陋巷回，豈不束带赤。
- 髫年誦魯論，掩卷望天級。
- 神哉六鰲轉，一夜混藩國。
- 驅車上金臺，卿相去如織。
- 逐日未化鄧，心血自撞激。
- 既慚西山夫，尚堪東魯客。
- 心旌久摇摇，夢寐在屋壁。
- 忽逢緱山仙，扶我玉川腋。
- 百拜揖溫良，敘此宇宙隔。
- 秋丁杏壇下，展膝陪丈席。
- 三聖長幼間，罇俎見徐疾。
- 翌朝謁林墓，稽首龍門蹕。
- 大庭與尼山，歷歷撫遺跡。
- 書腸廓鄙吝，若有鬼物擘。
- 慨思今何時，文軌混南北。
- 春秋一太極，鴻濛再開闢。
- 草木復甦鮮，川原盡疏滌。
- 燕趙與秦隴，可以勁氣吸。
- 豈無中原學，共此浩蕩臆。
- 扶輿久鬰翁，一發定無敵。
- 倘不登岱宗，何由俯鵬翼。
- 遂偕二三子，崎嶇歷阡陌。
- 搴裳涉五汶，揫爽薄吟錫。
- 捫參上天門，四海同一碧。
- 偃然帝孫尊，不放寸山出。
- 南衡走奴隸，西華失名額。
- 中宵展紅輪，萬有破元關。
- 玉女毓淵泉，流作聖賢澤。
- 正氣吐長林，不與籙俱訖。
- 洛陽帝王所，興廢每不測。
- 尼嶧香火期，未可限千百。
- 傴指登封君，令人重驚慄。
- 金丸互巧惛，何異雉盧擲。
- 醜哉驪坑人，終然化豝貉。
- 刻心假碑篆，僥倖脫經兀。
- 豈知覲岳心，正在述方職。
- 登望雖殊時，聖狂不可域。
- 吟人類夸譽，誰復論順逆。
- 北方豪傑地，罕見吾其惑。
- 遊覽下山來，低眉恣搜索。
- 或采之道途，或求之方冊。
- 或咨新少年，或質古碑刻。
- 挑包到東平，得士僅六七。
- 在昔遺山翁，盛美信難匹。
- 一笑洗簪膩，臨風倚孤飾。
- 泬寥大雅餘，古調寄篇什。
- 東南十年間，往往家有集。
- 想今在斗牛，安得挹芳苾。
- 西方有許平，金陵不可襲。
- 翼翼望考亭，直欲跬步陟。
- 四書門戶正，蹊徑掃曲筆。
- 閻侯上界仙，塵溘聊暫謫。
- 中興聖人居，光焰出晦室。
- 亦有河汾翁，杜門守貞德。
- 深林見孤熊，狐兔盡驅辟。
- 淮陽遺一皓，留以鎮東邑。
- 復齋上玉樓，往恨抱萬億。
- 蜂蝶不作雙，未暇採纖悉。
- 卓有容齋翁，夜光難自匿。
- 弦鳴風雁落，孰禦箭鋒急。
- 所謂魯君子，於斯信可必。
- 今古太山吟，誰不媚封續。
- 投崖匹夫勇，亦有夸介石。
- 雄文痛麾掃，與岳競碕磔。
- 一指回萬軍，衆質出孤戟。
- 古詩三百篇，無邪是真識。
- 餘子月在雲，乍明而乍蝕。
- 我來見長篇，樓下卧百尺。
- 夫乃面餘人，又復産今日。
- 文采起具瞻，巖巖師尹赫。
- 北風盡化枳，獨此見佳橘。
- 橘中有仙翁，可望不可摘。
- 試把珊瑚鈎，輕拂蛟龍脊。
- 馮夷坐幽宮，海若不敢斥。
- 方壺靈山高，借我寸階立。
- 從今孕仙氣，倘可絕塵粒。
- 茲行類南鵬，九萬始一息。
- 越人初適齊，語笑遺大國。
- 道無傾蓋程，握手論疇昔。
- 畏刖不三獻，荆璞徒自戢。
- 舉蔑置堂上，更僕數一一。
- 保社多吟鷗，望歸心未釋。
- 春風吹客衣，臂羽不可縶。
- 願勿距互鄉，引手肅之入。
- 招賢自隗始，敢謂崇臺岌。
- 人皆笑麾牆，吾獨喜入室。
- 他時報國士，豈必在炭漆。
- 定有雙白璧，照我羈窮色。
- 山東出相地，驛召在目即。
- 乾坤愈浩蕩，人才寧促迫。
- 願言眼垂青，及此頭尚黑。

## 拼音

- jian3 yu3 qian1 qian4 sheng1 ， jiao3 jiao3 ji1 wu4 shi2 。
- qing1 jin1 xue2 xiao4 shen1 ， bai2 fa4 shu1 chuan2 pi3 。
- wan4 juan4 lao3 bian1 si4 ， yi4 qu1 shou3 xiong2 zhai2 。
- mei4 su2 lan3 di1 mei2 ， mu4 gu3 zhan3 chang2 yi1 。
- shao4 nian2 tu2 mo3 ji4 ， zhi4 yuan4 mi2 zhong1 bi4 。
- ji1 zai4 fu2 gao1 tuo2 ， cang1 wu2 yu3 xi1 ji2 。
- kai1 yun2 shang4 heng2 shan1 ， jing3 yang3 chang1 li2 bo2 。
- shi3 ji4 zai4 shan1 chuan1 ， xia2 zong1 xi3 chi2 li4 。
- wang4 yue4 qi3 shao3 ling2 ， yin2 dai4 ni3 tai4 bai2 。
- xi1 zai1 zu3 guan1 he2 ， you2 chi3 xiu3 chen2 ji1 。
- you1 you1 zou1 lu3 xin1 ， zuo4 jian4 sui4 yue4 li4 。
- yu2 tan2 xiang3 feng1 yi2 ， hen4 bu2 wo4 jiao1 ge2 。
- wen2 li3 si1 kai3 lin2 ， shou3 zhi2 huai2 gui4 bai3 。
- sui1 nan2 lou4 xiang4 hui2 ， qi3 bu2 shu4 dai4 chi4 。
- tiao2 nian2 song4 lu3 lun4 ， yan3 juan4 wang4 tian1 ji2 。
- shen2 zai1 liu4 ao2 zhuan3 ， yi2 ye4 hun4 fan1 guo2 。
- qu1 ju1 shang4 jin1 tai2 ， qing1 xiang4 qu4 ru2 zhi1 。
- zhu2 ri4 wei4 hua4 deng4 ， xin1 xue4 zi4 zhuang4 ji1 。
- ji4 can2 xi1 shan1 fu1 ， shang4 kan1 dong1 lu3 ke4 。
- xin1 jing1 jiu3 yao2 yao2 ， meng4 mei4 zai4 wu1 bi4 。
- hu1 feng2 gou1 shan1 xian1 ， fu2 wo3 yu4 chuan1 ye4 。
- bai3 bai4 yi1 wen1 liang2 ， xu4 ci3 yu3 zhou4 ge2 。
- qiu1 ding1 xing4 tan2 xia4 ， zhan3 xi1 pei2 zhang4 xi2 。
- san1 sheng4 chang2 you4 jian4 ， zun1 zu3 jian4 xu2 ji2 。
- yi4 chao2 ye4 lin2 mu4 ， qi3 shou3 long2 men2 bi4 。
- da4 ting2 yu3 ni2 shan1 ， li4 li4 fu3 yi2 ji4 。
- shu1 chang2 kuo4 bi3 lin4 ， ruo4 you3 gui3 wu4 bo4 。
- kai3 si1 jin1 he2 shi2 ， wen2 gui3 hun4 nan2 bei3 。
- chun1 qiu1 yi2 tai4 ji2 ， hong2 meng2 zai4 kai1 pi4 。
- cao3 mu4 fu4 su1 xian1 ， chuan1 yuan2 jin4 shu1 di2 。
- yan4 zhao4 yu3 qin2 long3 ， ke3 yi3 jin4 qi4 xi1 。
- qi3 wu2 zhong1 yuan2 xue2 ， gong4 ci3 hao4 dang4 yi4 。
- fu2 yu2 jiu3 yu4 weng1 ， yi4 fa1 ding4 wu2 di2 。
- tang3 bu4 deng1 dai4 zong1 ， he2 you2 fu3 peng2 yi4 。
- sui4 xie2 er4 san1 zi3 ， qi2 qu1 li4 qian1 mo4 。
- qian1 shang0 she4 wu3 wen4 ， jiu1 shuang3 bao2 yin2 xi1 。
- men2 can1 shang4 tian1 men2 ， si4 hai3 tong2 yi2 bi4 。
- yan3 ran2 di4 sun1 zun1 ， bu2 fang4 cun4 shan1 chu1 。
- nan2 heng2 zou3 nu2 li4 ， xi1 hua2 shi1 ming2 e2 。
- zhong1 xiao1 zhan3 hong2 lun2 ， wan4 you3 po4 yuan2 guan1 。
- yu4 nü3 yu4 yuan1 quan2 ， liu2 zuo4 sheng4 xian2 ze2 。
- zheng4 qi4 tu3 chang2 lin2 ， bu4 yu3 lu4 ju4 qi4 。
- luo4 yang2 di4 wang2 suo3 ， xing1 fei4 mei3 bu2 ce4 。
- ni2 yi4 xiang1 huo3 qi1 ， wei4 ke3 xian4 qian1 bai3 。
- yu3 zhi3 deng1 feng1 jun1 ， ling4 ren2 zhong4 jing1 li4 。
- jin1 wan2 hu4 qiao3 hun1 ， he2 yi4 zhi4 lu2 zhi4 。
- chou3 zai1 li2 keng1 ren2 ， zhong1 ran2 hua4 ba1 mo4 。
- ke4 xin1 jia3 bei1 zhuan4 ， jiao3 xing4 tuo1 jing1 wu4 。
- qi3 zhi1 jin4 yue4 xin1 ， zheng4 zai4 shu4 fang1 zhi2 。
- deng1 wang4 sui1 shu1 shi2 ， sheng4 kuang2 bu4 ke3 yu4 。
- yin2 ren2 lei4 kua1 yu4 ， shui2 fu4 lun4 shun4 ni4 。
- bei3 fang1 hao2 jie2 di4 ， han3 jian4 wu2 qi2 huo4 。
- you2 lan3 xia4 shan1 lai2 ， di1 mei2 zi4 sou1 suo3 。
- huo4 cai3 zhi1 dao4 tu2 ， huo4 qiu2 zhi1 fang1 ce4 。
- huo4 zi1 xin1 shao4 nian2 ， huo4 zhi4 gu3 bei1 ke4 。
- tiao1 bao1 dao4 dong1 ping2 ， de2 shi4 jin3 liu4 qi1 。
- zai4 xi1 yi2 shan1 weng1 ， sheng4 mei3 xin4 nan2 pi3 。
- yi2 xiao4 xi3 zan1 ni4 ， lin2 feng1 yi3 gu1 shi4 。
- jue2 liao2 da4 ya3 yu2 ， gu3 diao4 ji4 pian1 shen2 。
- dong1 nan2 shi2 nian2 jian4 ， wang3 wang3 jia1 you3 ji2 。
- xiang3 jin1 zai4 dou4 niu2 ， an1 de2 yi4 fang1 bi4 。
- xi1 fang1 you3 xu1 ping2 ， jin1 ling2 bu4 ke3 xi2 。
- yi4 yi4 wang4 kao3 ting2 ， zhi2 yu4 kui3 bu4 zhi4 。
- si4 shu1 men2 hu4 zheng4 ， qi1 jing4 sao3 qu3 bi3 。
- yan2 hou2 shang4 jie4 xian1 ， chen2 ke4 liao2 zan4 zhe2 。
- zhong1 xing1 sheng4 ren2 ju1 ， guang1 yan4 chu1 hui4 shi4 。
- yi4 you3 he2 fen2 weng1 ， du4 men2 shou3 zhen1 de2 。
- shen1 lin2 jian4 gu1 xiong2 ， hu2 tu4 jin4 qu1 pi4 。
- huai2 yang2 yi2 yi2 hao4 ， liu2 yi3 zhen4 dong1 yi4 。
- fu4 zhai1 shang4 yu4 lou2 ， wang3 hen4 bao4 wan4 yi4 。
- feng1 die2 bu2 zuo4 shuang1 ， wei4 xia2 cai3 xian1 xi1 。
- zhuo2 you3 rong2 zhai1 weng1 ， ye4 guang1 nan2 zi4 ni4 。
- xian2 ming2 feng1 yan4 luo4 ， shu2 yu4 jian4 feng1 ji2 。
- suo3 wei4 lu3 jun1 zi3 ， wu1 si1 xin4 ke3 bi4 。
- jin1 gu3 tai4 shan1 yin2 ， shui2 bu2 mei4 feng1 xu4 。
- tou2 ya2 pi3 fu1 yong3 ， yi4 you3 kua1 jie4 shi2 。
- xiong2 wen2 tong4 hui1 sao3 ， yu3 yue4 jing4 qi2 zhe2 。
- yi4 zhi3 hui2 wan4 jun1 ， zhong4 zhi4 chu1 gu1 ji3 。
- gu3 shi1 san1 bai3 pian1 ， wu2 xie2 shi4 zhen1 shi2 。
- yu2 zi3 yue4 zai4 yun2 ， zha4 ming2 er2 zha4 shi2 。
- wo3 lai2 jian4 chang2 pian1 ， lou2 xia4 wo4 bai3 chi3 。
- fu1 nai3 mian4 yu2 ren2 ， you4 fu4 chan3 jin1 ri4 。
- wen2 cai3 qi3 ju4 zhan1 ， yan2 yan2 shi1 yin3 he4 。
- bei3 feng1 jin4 hua4 zhi3 ， du2 ci3 jian4 jia1 ju2 。
- ju2 zhong1 you3 xian1 weng1 ， ke3 wang4 bu4 ke3 zhai1 。
- shi4 ba3 shan1 hu2 gou1 ， qing1 fu2 jiao1 long2 ji3 。
- feng2 yi2 zuo4 you1 gong1 ， hai3 ruo4 bu4 gan3 chi4 。
- fang1 hu2 ling2 shan1 gao1 ， jie4 wo3 cun4 jie1 li4 。
- cong2 jin1 yun4 xian1 qi4 ， tang3 ke3 jue2 chen2 li4 。
- zi1 xing2 lei4 nan2 peng2 ， jiu3 wan4 shi3 yi4 xi1 。
- yue4 ren2 chu1 shi4 qi2 ， yu3 xiao4 yi2 da4 guo2 。
- dao4 wu2 qing1 gai4 cheng2 ， wo4 shou3 lun4 chou2 xi1 。
- wei4 yue4 bu4 san1 xian4 ， jing1 pu2 tu2 zi4 ji2 。
- ju3 mie4 zhi4 tang2 shang4 ， geng4 pu2 shu4 yi1 yi1 。
- bao3 she4 duo1 yin2 ou1 ， wang4 gui1 xin1 wei4 shi4 。
- chun1 feng1 chui1 ke4 yi1 ， bi4 yu3 bu4 ke3 zhi2 。
- yuan4 wu4 ju4 hu4 xiang1 ， yin3 shou3 su4 zhi1 ru4 。
- zhao1 xian2 zi4 wei3 shi3 ， gan3 wei4 chong2 tai2 ji2 。
- ren2 jie1 xiao4 hui1 qiang2 ， wu2 du2 xi3 ru4 shi4 。
- ta1 shi2 bao4 guo2 shi4 ， qi3 bi4 zai4 tan4 qi1 。
- ding4 you3 shuang1 bai2 bi4 ， zhao4 wo3 ji1 qiong2 se4 。
- shan1 dong1 chu1 xiang1 di4 ， yi4 zhao4 zai4 mu4 ji2 。
- qian2 kun1 yu4 hao4 dang4 ， ren2 cai2 ning2 cu4 po4 。
- yuan4 yan2 yan3 chui2 qing1 ， ji2 ci3 tou2 shang4 hei1 。

## 注释

## 译文

## 赏析
