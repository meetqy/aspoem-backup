---
id: wang-yi-jin-yu-yuan-yi-shan-lai-bai-zu-ting-you-ji-xing-shi-shou-sui-yi-ge-zhi-xian-hou-shu-shi-gan-kai-yi-ye-he-yuan-yi-shan-liu-shou
title: 金餘元遺山來拜祖庭有紀行十首遂倚歌之先後殊時感慨一也 和元遺山六首
titlePinyin: jin1 yu2 yuan2 yi2 shan1 lai2 bai4 zu3 ting2 you3 ji4 xing2 shi2 shou3 sui4 yi3 ge1 zhi1 xian1 hou4 shu1 shi2 gan3 kai3 yi1 ye3   he2 yuan2 yi2 shan1 liu4 shou3
titleSlug: jin-yu-yuan-yi-shan-lai-bai-zu-ting-you-ji-xing-shi-shou-sui-yi-ge-zhi-xian-hou-shu-shi-gan-kai-yi-ye-he-yuan-yi-shan-liu-shou
author: 王奕
authorPinyin: wang2 yi4
authorSlug: wang-yi
dynasty: 宋
dynastyPinyin: song4
dynastySlug: song
tags: []
---

## 正文

- 壯哉景陵宮，龜屭極神猛。
- 洪惟大庭庫，制度合雄騁。
- 聖世尚封崇，功擬天地並。
- 中天怪事發，靈長轉俄頃。
- 我登望嶽臺，一慨心自領。
- 涿鹿策奇勳，自謂出天幸。
- 大運旋丸棋，捧首歸舊鼎。
- 富貴積金臺，礎礫揜營屏。
- 倘無六籍在，詎免胥狒獷。
- 下土位人上，奈何不深儆。

## 拼音

- zhuang4 zai1 jing3 ling2 gong1 ， gui1 xi4 ji2 shen2 meng3 。
- hong2 wei2 da4 ting2 ku4 ， zhi4 du4 he2 xiong2 cheng3 。
- sheng4 shi4 shang4 feng1 chong2 ， gong1 ni3 tian1 di4 bing4 。
- zhong1 tian1 guai4 shi4 fa1 ， ling2 chang2 zhuan3 e2 qing3 。
- wo3 deng1 wang4 yue4 tai2 ， yi4 kai3 xin1 zi4 ling3 。
- zhuo1 lu4 ce4 qi2 xun1 ， zi4 wei4 chu1 tian1 xing4 。
- da4 yun4 xuan2 wan2 qi2 ， peng3 shou3 gui1 jiu4 ding3 。
- fu4 gui4 ji1 jin1 tai2 ， chu3 li4 yan3 ying2 ping2 。
- tang3 wu2 liu4 ji2 zai4 ， ju4 mian3 xu1 fei4 guang3 。
- xia4 tu3 wei4 ren2 shang4 ， nai4 he2 bu4 shen1 jing3 。

## 注释

## 译文

## 赏析
