---
id: wang-yi-he-yuan-yi-shan-tai-shan-gu-ju
title: 和元遺山太山古句
titlePinyin: he2 yuan2 yi2 shan1 tai4 shan1 gu3 ju4
titleSlug: he-yuan-yi-shan-tai-shan-gu-ju
author: 王奕
authorPinyin: wang2 yi4
authorSlug: wang-yi
dynasty: 宋
dynastyPinyin: song4
dynastySlug: song
tags: []
---

## 正文

- 我來拜鄒魯，舟過歌鳳臺。
- 登嶧仰東蒙，自謂高矣哉。
- 及登東山頂，天級真難階。
- 河瀆走罅漏，嵪陵塌埏垓。
- 己大物自小，夙學得所諧。
- 聖賢分地步，高下隨其材。
- 於道既有覺，沿崖剔碑苔。
- 七十二君者，謬迷良可哀。
- 王侯鬨蟻穴，休王滋無涯。
- 三千六百朞，治忽知幾回。
- 悠哉身後史，聊爾生前杯。
- 大塊囿軀殻，客氣行風雷。
- 神功一收斂，非去亦非來。
- 試出亭毒表，岱峰赤微埃。
- 安得鐵柄箒，埽盡兀突堆。
- 上下一無極，釋然暢虛懷。
- 平明下山去，天門掛芒鞋。
- 金童玉女夾道迎，鸞鈴鳳翟紅雲開。
- 道逢明復與守道，拊肩携手歌崔嵬。
- 謂予如欲看白日，請騎黄鵠同上無色空界外。
- 蒼梧帝子正與彼，倏忽混沌高卧真蓬萊。

## 拼音

- wo3 lai2 bai4 zou1 lu3 ， zhou1 guo4 ge1 feng4 tai2 。
- deng1 yi4 yang3 dong1 meng2 ， zi4 wei4 gao1 yi3 zai1 。
- ji2 deng1 dong1 shan1 ding3 ， tian1 ji2 zhen1 nan2 jie1 。
- he2 du2 zou3 xia4 lou4 ， kao1 ling2 ta1 shan1 gai1 。
- ji3 da4 wu4 zi4 xiao3 ， su4 xue2 de2 suo3 xie2 。
- sheng4 xian2 fen1 di4 bu4 ， gao1 xia4 sui2 qi2 cai2 。
- wu1 dao4 ji4 you3 jue2 ， yan2 ya2 ti1 bei1 tai2 。
- qi1 shi2 er4 jun1 zhe3 ， miu4 mi2 liang2 ke3 ai1 。
- wang2 hou2 hong4 yi3 xue2 ， xiu1 wang2 zi1 wu2 ya2 。
- san1 qian1 liu4 bai3 ji1 ， zhi4 hu1 zhi1 ji1 hui2 。
- you1 zai1 shen1 hou4 shi3 ， liao2 er3 sheng1 qian2 bei1 。
- da4 kuai4 you4 qu1 qiao4 ， ke4 qi4 xing2 feng1 lei2 。
- shen2 gong1 yi4 shou1 lian3 ， fei1 qu4 yi4 fei1 lai2 。
- shi4 chu1 ting2 du2 biao3 ， dai4 feng1 chi4 wei1 ai1 。
- an1 de2 tie3 bing3 zhou3 ， sao4 jin4 wu4 tu1 dui1 。
- shang4 xia4 yi4 wu2 ji2 ， shi4 ran2 chang4 xu1 huai2 。
- ping2 ming2 xia4 shan1 qu4 ， tian1 men2 gua4 mang2 xie2 。
- jin1 tong2 yu4 nü3 jia1 dao4 ying2 ， luan2 ling2 feng4 zhai2 hong2 yun2 kai1 。
- dao4 feng2 ming2 fu4 yu3 shou3 dao4 ， fu3 jian1 xie2 shou3 ge1 cui1 wei2 。
- wei4 yu3 ru2 yu4 kan4 bai2 ri4 ， qing3 qi2 huang2 hu2 tong2 shang4 wu2 se4 kong1 jie4 wai4 。
- cang1 wu2 di4 zi3 zheng4 yu3 bi3 ， shu1 hu1 hun4 dun4 gao1 wo4 zhen1 peng2 lai2 。

## 注释

## 译文

## 赏析
