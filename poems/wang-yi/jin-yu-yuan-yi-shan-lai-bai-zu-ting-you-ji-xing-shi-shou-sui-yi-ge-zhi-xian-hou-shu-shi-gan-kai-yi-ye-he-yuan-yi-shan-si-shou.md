---
id: wang-yi-jin-yu-yuan-yi-shan-lai-bai-zu-ting-you-ji-xing-shi-shou-sui-yi-ge-zhi-xian-hou-shu-shi-gan-kai-yi-ye-he-yuan-yi-shan-si-shou
title: 金餘元遺山來拜祖庭有紀行十首遂倚歌之先後殊時感慨一也 和元遺山四首
titlePinyin: jin1 yu2 yuan2 yi2 shan1 lai2 bai4 zu3 ting2 you3 ji4 xing2 shi2 shou3 sui4 yi3 ge1 zhi1 xian1 hou4 shu1 shi2 gan3 kai3 yi1 ye3   he2 yuan2 yi2 shan1 si4 shou3
titleSlug: jin-yu-yuan-yi-shan-lai-bai-zu-ting-you-ji-xing-shi-shou-sui-yi-ge-zhi-xian-hou-shu-shi-gan-kai-yi-ye-he-yuan-yi-shan-si-shou
author: 王奕
authorPinyin: wang2 yi4
authorSlug: wang-yi
dynasty: 宋
dynastyPinyin: song4
dynastySlug: song
tags: []
---

## 正文

- 西偏顔樂園，屋角接聖境。
- 想當坐忘時，聰明盡黜屏。
- 上植松數株，下種麻千頃。
- 蛛網結秋絲，綿密藏廢井。
- 東連勝果寺，元此誕莊穎。
- 象教剝牀膚，所事終不永。
- 興亡有定在，雖帝不可請。
- 緬想書雲時，五色垂燦炳。
- 三家浚深井，錄訖水亦冷。
- 卓卓正憲祠，蒸嘗猶定省。
- 金縢宗老心，復辟直要領。
- 照影弔伯禽，抱渴空望綆。

## 拼音

- xi1 pian1 yan2 le4 yuan2 ， wu1 jiao3 jie1 sheng4 jing4 。
- xiang3 dang1 zuo4 wang4 shi2 ， cong1 ming2 jin4 chu4 ping2 。
- shang4 zhi2 song1 shu4 zhu1 ， xia4 zhong3 ma2 qian1 qing3 。
- zhu1 wang3 jie2 qiu1 si1 ， mian2 mi4 cang2 fei4 jing3 。
- dong1 lian2 sheng4 guo3 si4 ， yuan2 ci3 dan4 zhuang1 ying3 。
- xiang4 jiao4 bao1 chuang2 fu1 ， suo3 shi4 zhong1 bu4 yong3 。
- xing1 wang2 you3 ding4 zai4 ， sui1 di4 bu4 ke3 qing3 。
- mian3 xiang3 shu1 yun2 shi2 ， wu3 se4 chui2 can4 bing3 。
- san1 jia1 jun4 shen1 jing3 ， lu4 qi4 shui3 yi4 leng3 。
- zhuo2 zhuo2 zheng4 xian4 ci2 ， zheng1 chang2 you2 ding4 sheng3 。
- jin1 teng2 zong1 lao3 xin1 ， fu4 pi4 zhi2 yao4 ling3 。
- zhao4 ying3 diao4 bo2 qin2 ， bao4 ke3 kong1 wang4 geng3 。

## 注释

## 译文

## 赏析
