---
id: wang-yi-ji-shi
title: 疾世
titlePinyin: ji2 shi4
titleSlug: ji-shi
author: 王逸
authorPinyin: wang2 yi4
authorSlug: wang-yi
dynasty: 东汉
dynastyPinyin: dong1 han4
dynastySlug: dong-han
tags: [] 
---

## 正文

- 周徘徊兮汉渚，求水神兮灵女。
- 嗟此国兮无良，媒女诎兮謰謱。
- 鴳雀列兮譁讙，鸲鹆鸣兮聒余。
- 抱昭华兮宝璋，欲衒鬻兮莫取。
- 言旋迈兮北徂，叫我友兮配耦。
- 日阴曀兮未光，阒睄窕兮靡睹。
- 纷载驱兮高驰，将谘询兮皇羲。
- 遵河皋兮周流，路变易兮时乖。
- 濿沧海兮东游，沐盥浴兮天池。
- 访太昊兮道要，云靡贵兮仁义。
- 志欣乐兮反征，就周文兮邠歧。
- 秉玉英兮结誓，日欲暮兮心悲。
- 惟天禄兮不再，背我信兮自违。
- 逾陇堆兮渡漠，过桂车兮合黎。
- 赴昆山兮馽騄，从邛遨兮栖迟。
- 吮玉液兮止渴，齧芝华兮疗饥。
- 居嵺廓兮尠畴，远梁昌兮几迷。
- 望江汉兮濩渃，心紧絭兮伤怀。
- 时昢昢兮且旦，尘莫莫兮未晞。
- 忧不暇兮寝食，吒增叹兮如雷。

## 拼音

- zhou1 pai2 huai2 xi1 han4 zhu3 ， qiu2 shui3 shen2 xi1 ling2 nü3 。
- jie1 ci3 guo2 xi1 wu2 liang2 ， mei2 nü3 qu1 xi1 lian2 lou2 。
- yan4 que4 lie4 xi1 hua2 huan1 ， qu2 yu4 ming2 xi1 guo1 yu2 。
- bao4 zhao1 hua2 xi1 bao3 zhang1 ， yu4 xuan4 yu4 xi1 mo4 qu3 。
- yan2 xuan2 mai4 xi1 bei3 cu2 ， jiao4 wo3 you3 xi1 pei4 ou3 。
- ri4 yin1 yi4 xi1 wei4 guang1 ， qu4 qiao2 tiao3 xi1 mi2 du3 。
- fen1 zai3 qu1 xi1 gao1 chi2 ， jiang1 zi1 xun2 xi1 huang2 xi1 。
- zun1 he2 gao1 xi1 zhou1 liu2 ， lu4 bian4 yi4 xi1 shi2 guai1 。
- li4 cang1 hai3 xi1 dong1 you2 ， mu4 guan4 yu4 xi1 tian1 chi2 。
- fang3 tai4 hao4 xi1 dao4 yao4 ， yun2 mi2 gui4 xi1 ren2 yi4 。
- zhi4 xin1 le4 xi1 fan3 zheng1 ， jiu4 zhou1 wen2 xi1 bin1 qi2 。
- bing3 yu4 ying1 xi1 jie2 shi4 ， ri4 yu4 mu4 xi1 xin1 bei1 。
- wei2 tian1 lu4 xi1 bu2 zai4 ， bei4 wo3 xin4 xi1 zi4 wei2 。
- yu2 long3 dui1 xi1 du4 mo4 ， guo4 gui4 che1 xi1 he2 li2 。
- fu4 kun1 shan1 xi1 zhi2 lu4 ， cong2 qiong2 ao2 xi1 qi1 chi2 。
- shun3 yu4 ye4 xi1 zhi3 ke3 ， nie4 zhi1 hua2 xi1 liao2 ji1 。
- ju1 liao2 kuo4 xi1 xian3 chou2 ， yuan3 liang2 chang1 xi1 ji3 mi2 。
- wang4 jiang1 han4 xi1 hu4 re4 ， xin1 jin3 juan4 xi1 shang1 huai2 。
- shi2 po4 po4 xi1 qie3 dan4 ， chen2 mo4 mo4 xi1 wei4 xi1 。
- you1 bu4 xia2 xi1 qin3 shi2 ， zha4 zeng1 tan4 xi1 ru2 lei2 。

## 注释

## 译文

## 赏析
