---
id: wang-yi-feng-you
title: 逢尤
titlePinyin: feng2 you2
titleSlug: feng-you
author: 王逸
authorPinyin: wang2 yi4
authorSlug: wang-yi
dynasty: 东汉
dynastyPinyin: dong1 han4
dynastySlug: dong-han
tags: [] 
---

## 正文

- 悲兮愁，哀兮忧！
- 天生我兮当闇时，被诼谮兮虚获尤。
- 心烦憒兮意无聊，严载驾兮出戏游。
- 周八极兮历九州，求轩辕兮索重华。
- 世既卓兮远眇眇，握佩玖兮中路躇。
- 羡咎繇兮建典谟，懿风后兮受瑞图。
- 愍余命兮遭六极，委玉质兮於泥涂。
- 遽傽遑兮驱林泽，步屏营兮行丘阿。
- 车軏折兮马虺颓，惷怅立兮涕滂沱。
- 思丁文兮圣明哲，哀平差兮迷谬愚。
- 吕傅举兮殷周兴，忌嚭专兮郢吴虚。
- 仰长叹兮气噎结，悒殟绝兮咶复苏。
- 虎兕争兮於廷中，豺狼斗兮我之隅。
- 云雾会兮日冥晦，飘风起兮扬尘埃。
- 走鬯罔兮乍东西，欲窜伏兮其焉如？
- 念灵闺兮隩重深，原竭节兮隔无由。
- 望旧邦兮路逶随，忧心悄兮志勤劬。
- 魂茕茕兮不遑寐，目眽眽兮寤终朝。

## 拼音

- bei1 xi1 chou2 ， ai1 xi1 you1 ！
- tian1 sheng1 wo3 xi1 dang1 an4 shi2 ， bei4 zhuo2 zen4 xi1 xu1 huo4 you2 。
- xin1 fan2 kui4 xi1 yi4 wu2 liao2 ， yan2 zai3 jia4 xi1 chu1 xi4 you2 。
- zhou1 ba1 ji2 xi1 li4 jiu3 zhou1 ， qiu2 xuan1 yuan2 xi1 suo3 zhong4 hua2 。
- shi4 ji4 zhuo2 xi1 yuan3 miao3 miao3 ， wo4 pei4 jiu3 xi1 zhong1 lu4 chu2 。
- xian4 jiu4 yao2 xi1 jian4 dian3 mo2 ， yi4 feng1 hou4 xi1 shou4 rui4 tu2 。
- min3 yu2 ming4 xi1 zao1 liu4 ji2 ， wei3 yu4 zhi4 xi1 wu1 ni2 tu2 。
- ju4 zhang1 huang2 xi1 qu1 lin2 ze2 ， bu4 ping2 ying2 xi1 xing2 qiu1 a1 。
- che1 yue4 zhe2 xi1 ma3 hui1 tui2 ， chun3 chang4 li4 xi1 ti4 pang1 tuo2 。
- si1 ding1 wen2 xi1 sheng4 ming2 zhe2 ， ai1 ping2 cha4 xi1 mi2 miu4 yu2 。
- lü3 fu4 ju3 xi1 yin1 zhou1 xing1 ， ji4 pi3 zhuan1 xi1 ying3 wu2 xu1 。
- yang3 chang2 tan4 xi1 qi4 ye1 jie2 ， yi4 wen1 jue2 xi1 huai4 fu4 su1 。
- hu3 si4 zheng1 xi1 wu1 ting2 zhong1 ， chai2 lang2 dou4 xi1 wo3 zhi1 yu2 。
- yun2 wu4 hui4 xi1 ri4 ming2 hui4 ， piao1 feng1 qi3 xi1 yang2 chen2 ai1 。
- zou3 chang4 wang3 xi1 zha4 dong1 xi1 ， yu4 cuan4 fu2 xi1 qi2 yan1 ru2 ？
- nian4 ling2 gui1 xi1 yu4 zhong4 shen1 ， yuan2 jie2 jie2 xi1 ge2 wu2 you2 。
- wang4 jiu4 bang1 xi1 lu4 wei1 sui2 ， you1 xin1 qiao1 xi1 zhi4 qin2 qu2 。
- hun2 qiong2 qiong2 xi1 bu4 huang2 mei4 ， mu4 mo4 mo4 xi1 wu4 zhong1 zhao1 。

## 注释

## 译文

## 赏析
