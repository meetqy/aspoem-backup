---
id: wang-yi-huang-chi-da-shui-ge
title: 黄池大水歌
titlePinyin: huang2 chi2 da4 shui3 ge1
titleSlug: huang-chi-da-shui-ge
author: 王奕
authorPinyin: wang2 yi4
authorSlug: wang-yi
dynasty: 宋
dynastyPinyin: song4
dynastySlug: song
tags: []
---

## 正文

- 玉斗山人歸自魯，迂途携酒酬謫仙。
- 丹陽滯留十日雨，坐見平陸成長川。
- 不衝不激不澎湃，漫高漫長漫囂塵。
- 黄池地勢低且壙，築堤種柳名圩田。
- 一圩動是數百頃，耕民縛舍沿郊阡。
- 良苗懷新交翠浪，一刻漭作蛟龍淵。
- 倉皇老釋競祈禱，搬移兒女爭牽連。
- 村莊草屋浮斷梗，黄流黑氣蒸腥羶。
- 市民運土積堘脊，危如燕壘懸杗前。
- 中宵突爾駃一决，盡與河伯裾相牽。
- 或云嶽瀆潴魍魎，呴沫吹浪如吹煎。
- 昌黎諭鱷許戮蜃，古今此理容或然。
- 粵從天一中入坎，水德流動隨乾圜。
- 彝倫攸斁五行汩，君舟民水幾覆顛。
- 神姒鑿窟踰九載，到今三千七百年。
- 三時粟麥天不雨，蒼生何頼無瘠捐。
- 天變不能違者水，民命自以君爲天。
- 當今君相即堯禹，蓄積期會誰當先。
- 靈均李杜在水部，叫天爲我箋長編。

## 拼音

- yu4 dou3 shan1 ren2 gui1 zi4 lu3 ， yu1 tu2 xie2 jiu3 chou2 zhe2 xian1 。
- dan1 yang2 zhi4 liu2 shi2 ri4 yu3 ， zuo4 jian4 ping2 lu4 cheng2 chang2 chuan1 。
- bu4 chong1 bu4 ji1 bu4 peng2 pai4 ， man4 gao1 man4 chang2 man4 xiao1 chen2 。
- huang2 chi2 di4 shi4 di1 qie3 kuang4 ， zhu4 di1 zhong3 liu3 ming2 wei2 tian2 。
- yi4 xu1 dong4 shi4 shu4 bai3 qing3 ， geng1 min2 fu4 she4 yan2 jiao1 qian1 。
- liang2 miao2 huai2 xin1 jiao1 cui4 lang4 ， yi2 ke4 mang3 zuo4 jiao1 long2 yuan1 。
- cang1 huang2 lao3 shi4 jing4 qi2 dao3 ， ban1 yi2 er2 nü3 zheng1 qian1 lian2 。
- cun1 zhuang1 cao3 wu1 fu2 duan4 geng3 ， huang2 liu2 hei1 qi4 zheng1 xing1 shan1 。
- shi4 min2 yun4 tu3 ji1 cheng2 ji3 ， wei1 ru2 yan4 lei3 xuan2 mang2 qian2 。
- zhong1 xiao1 tu1 er3 kuai4 yi4 jue2 ， jin4 yu3 he2 bo2 ju1 xiang1 qian1 。
- huo4 yun2 yue4 du2 zhu1 wang3 liang3 ， hou3 mo4 chui1 lang4 ru2 chui1 jian1 。
- chang1 li2 yu4 e4 xu1 lu4 shen4 ， gu3 jin1 ci3 li3 rong2 huo4 ran2 。
- yue4 cong2 tian1 yi4 zhong1 ru4 kan3 ， shui3 de2 liu2 dong4 sui2 qian2 huan2 。
- yi2 lun2 you1 yi4 wu3 xing2 gu3 ， jun1 zhou1 min2 shui3 ji1 fu4 dian1 。
- shen2 si4 zao2 ku1 yu2 jiu3 zai4 ， dao4 jin1 san1 qian1 qi1 bai3 nian2 。
- san1 shi2 su4 mai4 tian1 bu4 yu3 ， cang1 sheng1 he2 lai4 wu2 ji2 juan1 。
- tian1 bian4 bu4 neng2 wei2 zhe3 shui3 ， min2 ming4 zi4 yi3 jun1 wei2 tian1 。
- dang1 jin1 jun1 xiang1 ji2 yao2 yu3 ， xu4 ji1 qi1 hui4 shui2 dang1 xian1 。
- ling2 jun1 li3 du4 zai4 shui3 bu4 ， jiao4 tian1 wei2 wo3 jian1 chang2 bian1 。

## 注释

## 译文

## 赏析
