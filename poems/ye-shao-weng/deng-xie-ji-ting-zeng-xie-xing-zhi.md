---
id: ye-shao-weng-deng-xie-ji-ting-zeng-xie-xing-zhi
title: 登謝屐亭贈謝行之
titlePinyin: deng1 xie4 ji1 ting2 zeng4 xie4 xing2 zhi1
titleSlug: deng-xie-ji-ting-zeng-xie-xing-zhi
author: 葉紹翁
authorPinyin: ye4 shao4 weng1
authorSlug: ye-shao-weng
dynasty: 宋
dynastyPinyin: song4
dynastySlug: song
tags: []
---

## 正文

- 君家靈運有山癖，平生費却幾緉屐。
- 從人喚渠作山賊，內史風流定誰識。
- 西窗小憩足力疲，夢賦池塘春草詩。
- 只今屐朽詩不朽，五字句法誰人追。
- 天台覽遍興未已，天竺山前聽流水。
- 秦人稱帝魯連耻，寧向蒼苔留屐齒。
- 乙庵是渠幾世孫，登山認得屐齒痕。
- 摩挲苔石坐良久，便欲老此巖之根。
- 吾儂勸渠且歸去，請君更學遥遥祖。
- 遥遥之祖定阿誰，曾出東山作霖雨。
- 乙庵未省却問儂，莫是當年折屐翁。

## 拼音

- jun1 jia1 ling2 yun4 you3 shan1 pi3 ， ping2 sheng1 fei4 que4 ji1 liang3 ji1 。
- cong2 ren2 huan4 qu2 zuo4 shan1 zei2 ， nei4 shi3 feng1 liu2 ding4 shui2 shi2 。
- xi1 chuang1 xiao3 qi4 zu2 li4 pi2 ， meng4 fu4 chi2 tang2 chun1 cao3 shi1 。
- zhi1 jin1 ji1 xiu3 shi1 bu4 xiu3 ， wu3 zi4 ju4 fa3 shui2 ren2 zhui1 。
- tian1 tai2 lan3 bian4 xing1 wei4 yi3 ， tian1 zhu2 shan1 qian2 ting1 liu2 shui3 。
- qin2 ren2 cheng1 di4 lu3 lian2 chi3 ， ning2 xiang4 cang1 tai2 liu2 ji1 chi3 。
- yi3 an1 shi4 qu2 ji1 shi4 sun1 ， deng1 shan1 ren4 de2 ji1 chi3 hen2 。
- mo2 suo1 tai2 shi2 zuo4 liang2 jiu3 ， bian4 yu4 lao3 ci3 yan2 zhi1 gen1 。
- wu2 nong2 quan4 qu2 qie3 gui1 qu4 ， qing3 jun1 geng4 xue2 yao2 yao2 zu3 。
- yao2 yao2 zhi1 zu3 ding4 a1 shui2 ， ceng2 chu1 dong1 shan1 zuo4 lin2 yu3 。
- yi3 an1 wei4 sheng3 que4 wen4 nong2 ， mo4 shi4 dang1 nian2 zhe2 ji1 weng1 。

## 注释

## 译文

## 赏析
