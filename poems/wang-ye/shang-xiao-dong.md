---
id: wang-ye-shang-xiao-dong
title: 上霄洞
titlePinyin: shang4 xiao1 dong4
titleSlug: shang-xiao-dong
author: 王埜
authorPinyin: wang2 ye3
authorSlug: wang-ye
dynasty: 唐
dynastyPinyin: tang2
dynastySlug: tang
tags: [] 
---

## 正文

- 吾聞北山陽，巖壑寶相竅。
- 何年開鴻濛，隨地通窔奧。
- 朝真高難攀，冰壺深莫料。
- 詭怪者雙龍，崖室最蒼峭。
- 上霄雖晚出，煙霞寄孤嶠。
- 尋源陟空山，訪仙款遺廟。
- 始探頗褊窄，稍入亦窈窕。
- 上穴由梯升，傍穿須火照。
- 青厂既鬰鬰，白乳仍皭皭。
- 旁通多曲折，幽眇轉奇妙。
- 窮探豈不欲，所畏自微爝。
- 昏昏蝙蝠飛，悄悄鼪鼯叫。
- 或疑洞靈出，或恐山鬼嘯。
- 又聞村中氓，鑿石供灰燒。
- 俄然得深竇，傾城盡登眺。
- 何人不好事，窒塞迷其要。
- 此雖幸獨存，荒僻委蓬藋。
- 儻移傍京邑，車馬日號召。
- 了知神仙事，茫昧不堪弔。
- 豈無隠淪士，巖築像惟肖。
- 畬田沃可耕，澗水清可釣。
- 平生愛泉石，自謂饑可療。
- 喜茲近吾隠，來往足談笑。
- 此意復誰論，行行逢荷篠。

## 拼音

- wu2 wen2 bei3 shan1 yang2 ， yan2 he4 bao3 xiang1 qiao4 。
- he2 nian2 kai1 hong2 meng2 ， sui2 di4 tong1 yao4 ao4 。
- chao2 zhen1 gao1 nan2 pan1 ， bing1 hu2 shen1 mo4 liao4 。
- gui3 guai4 zhe3 shuang1 long2 ， ya2 shi4 zui4 cang1 qiao4 。
- shang4 xiao1 sui1 wan3 chu1 ， yan1 xia2 ji4 gu1 jiao4 。
- xun2 yuan2 zhi4 kong1 shan1 ， fang3 xian1 kuan3 yi2 miao4 。
- shi3 tan4 po1 bian3 zhai3 ， shao1 ru4 yi4 yao3 tiao3 。
- shang4 xue2 you2 ti1 sheng1 ， bang4 chuan1 xu1 huo3 zhao4 。
- qing1 chang3 ji4 yu4 yu4 ， bai2 ru3 reng2 jiao4 jiao4 。
- pang2 tong1 duo1 qu1 zhe2 ， you1 miao3 zhuan3 qi2 miao4 。
- qiong2 tan4 qi3 bu2 yu4 ， suo3 wei4 zi4 wei1 jue2 。
- hun1 hun1 bian1 fu2 fei1 ， qiao1 qiao1 sheng1 wu2 jiao4 。
- huo4 yi2 dong4 ling2 chu1 ， huo4 kong3 shan1 gui3 xiao4 。
- you4 wen2 cun1 zhong1 mang2 ， zao2 shi2 gong4 hui1 shao1 。
- e2 ran2 de2 shen1 dou4 ， qing1 cheng2 jin4 deng1 tiao4 。
- he2 ren2 bu4 hao3 shi4 ， zhi4 se4 mi2 qi2 yao4 。
- ci3 sui1 xing4 du2 cun2 ， huang1 pi4 wei3 peng2 diao4 。
- tang3 yi2 bang4 jing1 yi4 ， ju1 ma3 ri4 hao4 zhao4 。
- liao3 zhi1 shen2 xian1 shi4 ， mang2 mei4 bu4 kan1 diao4 。
- qi3 wu2 yin3 lun2 shi4 ， yan2 zhu4 xiang4 wei2 xiao4 。
- she1 tian2 wo4 ke3 geng1 ， jian4 shui3 qing1 ke3 diao4 。
- ping2 sheng1 ai4 quan2 shi2 ， zi4 wei4 ji1 ke3 liao2 。
- xi3 zi1 jin4 wu2 yin3 ， lai2 wang3 zu2 tan2 xiao4 。
- ci3 yi4 fu4 shui2 lun4 ， hang2 hang2 feng2 he2 xiao3 。

## 注释

## 译文

## 赏析
