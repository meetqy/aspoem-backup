---
id: huang-gao-ti-dao-yan-er-shi-yun
title: 題道巖二十韻
titlePinyin: ti2 dao4 yan2 er4 shi2 yun4
titleSlug: ti-dao-yan-er-shi-yun
author: 黄誥
authorPinyin: huang2 gao4
authorSlug: huang-gao
dynasty: 宋
dynastyPinyin: song4
dynastySlug: song
tags: []
---

## 正文

- 道士元周其姓胡，朝來遺我仙巖圖。
- 一堆磐石東西向，鑿破混沌中心虛。
- 欲知地面深且廣，架屋百楹端有餘。
- 天池高下相灌溉，四柱卓立擎香爐。
- 席帽近南猶仰視，雲蓋一峰蟠北隅。
- 前巖後巖爲表裏，直過可以肩籃輿。
- 吳許遺留試劍石，葛艾棄置燒丹爐。
- 當時俗眼固不識，一旦脫屣朝清都。
- 至今丹井泉源湧，下接三江連五湖。
- 春來桃李開錦繡，宛在武陵溪上居。
- 人間酷熱不能到，清風白水搖芙蕖。
- 霜飛雪落萬木死，玉葉青青長不枯。
- 三清殿前拜章夜，香繞真儀七十軀。
- 月光射入嵌空內，皎皎寒冰在玉壺。
- 老龍耽睡忽驚覺，一霎萬頃霑膏腴。
- 物無疵癘年穀熟，有感則通如合符。
- 本朝圖經自該說，厥後荒廢成丘墟。
- 元周抵掌來必葺，十四年間復古初。
- 崇寧天子降明詔，廢者使興傳聖謨。
- 郡邑何時月剡奏，畢封之祝相歡呼。

## 拼音

- dao4 shi0 yuan2 zhou1 qi2 xing4 hu2 ， chao2 lai2 yi2 wo3 xian1 yan2 tu2 。
- yi4 dui1 pan2 shi2 dong1 xi1 xiang4 ， zao2 po4 hun4 dun4 zhong1 xin1 xu1 。
- yu4 zhi1 di4 mian4 shen1 qie3 guang3 ， jia4 wu1 bai3 ying2 duan1 you3 yu2 。
- tian1 chi2 gao1 xia4 xiang1 guan4 gai4 ， si4 zhu4 zhuo2 li4 qing2 xiang1 lu2 。
- xi2 mao4 jin4 nan2 you2 yang3 shi4 ， yun2 gai4 yi4 feng1 pan2 bei3 yu2 。
- qian2 yan2 hou4 yan2 wei2 biao3 li3 ， zhi2 guo4 ke3 yi3 jian1 lan2 yu2 。
- wu2 xu1 yi2 liu2 shi4 jian4 shi2 ， ge3 ai4 qi4 zhi4 shao1 dan1 lu2 。
- dang1 shi2 su2 yan3 gu4 bu4 shi2 ， yi2 dan4 tuo1 xi3 chao2 qing1 dou1 。
- zhi4 jin1 dan1 jing3 quan2 yuan2 yong3 ， xia4 jie1 san1 jiang1 lian2 wu3 hu2 。
- chun1 lai2 tao2 li3 kai1 jin3 xiu4 ， wan3 zai4 wu3 ling2 xi1 shang4 ju1 。
- ren2 jian4 ku4 re4 bu4 neng2 dao4 ， qing1 feng1 bai2 shui3 yao2 fu2 qu2 。
- shuang1 fei1 xue3 luo4 wan4 mu4 si3 ， yu4 ye4 qing1 qing1 chang2 bu4 ku1 。
- san1 qing1 dian4 qian2 bai4 zhang1 ye4 ， xiang1 rao4 zhen1 yi2 qi1 shi2 qu1 。
- yue4 guang1 she4 ru4 qian4 kong1 nei4 ， jiao3 jiao3 han2 bing1 zai4 yu4 hu2 。
- lao3 long2 dan1 shui4 hu1 jing1 jue2 ， yi2 sha4 wan4 qing3 zhan1 gao1 yu2 。
- wu4 wu2 ci1 li4 nian2 gu3 shu2 ， you3 gan3 ze2 tong1 ru2 he2 fu2 。
- ben3 chao2 tu2 jing1 zi4 gai1 shuo1 ， jue2 hou4 huang1 fei4 cheng2 qiu1 xu1 。
- yuan2 zhou1 di3 zhang3 lai2 bi4 qi4 ， shi2 si4 nian2 jian4 fu4 gu3 chu1 。
- chong2 ning2 tian1 zi3 jiang4 ming2 zhao4 ， fei4 zhe3 shi3 xing1 chuan2 sheng4 mo2 。
- jun4 yi4 he2 shi2 yue4 yan3 zou4 ， bi4 feng1 zhi1 zhu4 xiang1 huan1 hu1 。

## 注释

## 译文

## 赏析
