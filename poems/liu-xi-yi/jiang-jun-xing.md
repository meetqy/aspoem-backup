---
id: liu-xi-yi-jiang-jun-xing
title: 將軍行
titlePinyin: jiang1 jun1 xing2
titleSlug: jiang-jun-xing
author: 劉希夷
authorPinyin: liu2 xi1 yi2
authorSlug: liu-xi-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 將軍闢轅門，耿介當風立。
- 諸將欲言事，逡巡不敢入。
- 劒氣射雲天，鼓聲振原隰。
- 黃塵塞路起，走馬追兵急。
- 彎弓從此去，飛箭如雨集。
- 截圍一百里，斬首五千級。
- 代馬流血死，胡人抱鞍泣。
- 古來養甲兵，有事常討襲。
- 乘我廟堂運，坐使干戈戢。
- 獻凱歸京師，軍容何翕習。

## 拼音

- jiang1 jun1 pi4 yuan2 men2 ， geng3 jie4 dang1 feng1 li4 。
- zhu1 jiang1 yu4 yan2 shi4 ， qun1 xun2 bu4 gan3 ru4 。
- jian4 qi4 she4 yun2 tian1 ， gu3 sheng1 zhen4 yuan2 xi2 。
- huang2 chen2 sai1 lu4 qi3 ， zou3 ma3 zhui1 bing1 ji2 。
- wan1 gong1 cong2 ci3 qu4 ， fei1 jian4 ru2 yu3 ji2 。
- jie2 wei2 yi4 bai3 li3 ， zhan3 shou3 wu3 qian1 ji2 。
- dai4 ma3 liu2 xue4 si3 ， hu2 ren2 bao4 an1 qi4 。
- gu3 lai2 yang3 jia3 bing1 ， you3 shi4 chang2 tao3 xi2 。
- cheng2 wo3 miao4 tang2 yun4 ， zuo4 shi3 gan1 ge1 ji2 。
- xian4 kai3 gui1 jing1 shi1 ， jun1 rong2 he2 xi1 xi2 。

## 注释

## 译文

## 赏析
