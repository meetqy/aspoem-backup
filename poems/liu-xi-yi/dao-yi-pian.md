---
id: liu-xi-yi-dao-yi-pian
title: 擣衣篇
titlePinyin: dao3 yi1 pian1
titleSlug: dao-yi-pian
author: 劉希夷
authorPinyin: liu2 xi1 yi2
authorSlug: liu-xi-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 秋天瑟瑟夜漫漫，夜白風清玉露漙。
- 燕山遊子衣裳薄，秦地佳人閨閣寒。
- 欲向樓中縈楚練，還來機上裂齊紈。
- 攬紅袖兮愁徙倚，盼青砧兮悵盤桓。
- 盤桓徙倚夜已久，螢火雙飛入簾牖。
- 西北風來吹細腰，東南月上浮纖手。
- 此時秋月可憐明，此時秋風別有情。
- 君看月下參差影，爲聽莎間斷續聲。
- 絳河轉兮青雲曉，飛鳥鳴兮行人少。
- 攢眉緝縷思紛紛，對影穿鍼魂悄悄。
- 聞道還家未有期，誰憐登隴不勝悲。
- 夢見形容亦舊日，爲許裁縫改昔時。
- 緘書遠寄交河曲，須及明年春草綠。
- 莫言衣上有斑斑，只爲思君淚相續。

## 拼音

- qiu1 tian1 se4 se4 ye4 man4 man4 ， ye4 bai2 feng1 qing1 yu4 lu4 tuan2 。
- yan1 shan1 you2 zi3 yi1 shang0 bao2 ， qin2 di4 jia1 ren2 gui1 ge2 han2 。
- yu4 xiang4 lou2 zhong1 ying2 chu3 lian4 ， huan2 lai2 ji1 shang4 lie4 qi2 wan2 。
- lan3 hong2 xiu4 xi1 chou2 xi3 yi3 ， pan4 qing1 zhen1 xi1 chang4 pan2 huan2 。
- pan2 huan2 xi3 yi3 ye4 yi3 jiu3 ， ying2 huo3 shuang1 fei1 ru4 lian2 you3 。
- xi1 bei3 feng1 lai2 chui1 xi4 yao1 ， dong1 nan2 yue4 shang4 fu2 xian1 shou3 。
- ci3 shi2 qiu1 yue4 ke3 lian2 ming2 ， ci3 shi2 qiu1 feng1 bie2 you3 qing2 。
- jun1 kan4 yue4 xia4 can1 cha4 ying3 ， wei2 ting1 sha1 jian4 duan4 xu4 sheng1 。
- jiang4 he2 zhuan3 xi1 qing1 yun2 xiao3 ， fei1 niao3 ming2 xi1 xing2 ren2 shao3 。
- zan3 mei2 ji2 lü3 si1 fen1 fen1 ， dui4 ying3 chuan1 zhen1 hun2 qiao1 qiao1 。
- wen2 dao4 huan2 jia1 wei4 you3 qi1 ， shui2 lian2 deng1 long3 bu2 sheng4 bei1 。
- meng4 jian4 xing2 rong2 yi4 jiu4 ri4 ， wei2 xu1 cai2 feng2 gai3 xi1 shi2 。
- jian1 shu1 yuan3 ji4 jiao1 he2 qu1 ， xu1 ji2 ming2 nian2 chun1 cao3 lü4 。
- mo4 yan2 yi1 shang4 you3 ban1 ban1 ， zhi1 wei2 si1 jun1 lei4 xiang1 xu4 。

## 注释

## 译文

## 赏析
