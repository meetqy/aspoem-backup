---
id: liu-xi-yi-xiang-he-ge-ci-bai-tou-yin
title: 相和歌辭 白頭吟
titlePinyin: xiang1 he2 ge1 ci2   bai2 tou2 yin2
titleSlug: xiang-he-ge-ci-bai-tou-yin
author: 劉希夷
authorPinyin: liu2 xi1 yi2
authorSlug: liu-xi-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 洛陽城東桃李花，飛來飛去落誰家。
- 洛陽女兒惜顏色，行逢落花長歎息。
- 今年花落顏色改，明年花開復誰在。
- 已見松柏摧爲薪，更聞桑田變成海。
- 古人無復洛城東，今人還對落花風。
- 年年歲歲花相似，歲歲年年人不同。
- 寄言全盛紅顏子，須憐半死白頭翁。
- 此翁白頭真可憐，伊昔紅顏美少年。
- 公子王孫芳樹下，清歌妙舞落花前。
- 光祿池臺文錦繡，將軍樓閣畫神仙。
- 一朝臥病無人識，三春行樂在誰邊。
- 宛轉蛾眉能幾時，須臾白髮亂如絲。
- 但看舊來歌舞地，惟有黃昏鳥雀悲。

## 拼音

- luo4 yang2 cheng2 dong1 tao2 li3 hua1 ， fei1 lai2 fei1 qu4 luo4 shui2 jia1 。
- luo4 yang2 nü3 er2 xi1 yan2 se4 ， xing2 feng2 luo4 hua1 chang2 tan4 xi1 。
- jin1 nian2 hua1 luo4 yan2 se4 gai3 ， ming2 nian2 hua1 kai1 fu4 shui2 zai4 。
- yi3 jian4 song1 bai3 cui1 wei2 xin1 ， geng4 wen2 sang1 tian2 bian4 cheng2 hai3 。
- gu3 ren2 wu2 fu4 luo4 cheng2 dong1 ， jin1 ren2 huan2 dui4 luo4 hua1 feng1 。
- nian2 nian2 sui4 sui4 hua1 xiang1 si4 ， sui4 sui4 nian2 nian2 ren2 bu4 tong2 。
- ji4 yan2 quan2 sheng4 hong2 yan2 zi3 ， xu1 lian2 ban4 si3 bai2 tou2 weng1 。
- ci3 weng1 bai2 tou2 zhen1 ke3 lian2 ， yi1 xi1 hong2 yan2 mei3 shao4 nian2 。
- gong1 zi3 wang2 sun1 fang1 shu4 xia4 ， qing1 ge1 miao4 wu3 luo4 hua1 qian2 。
- guang1 lu4 chi2 tai2 wen2 jin3 xiu4 ， jiang1 jun1 lou2 ge2 hua4 shen2 xian1 。
- yi4 zhao1 wo4 bing4 wu2 ren2 shi2 ， san1 chun1 xing2 le4 zai4 shui2 bian1 。
- wan3 zhuan3 e2 mei2 neng2 ji1 shi2 ， xu1 yu2 bai2 fa4 luan4 ru2 si1 。
- dan4 kan4 jiu4 lai2 ge1 wu3 di4 ， wei2 you3 huang2 hun1 niao3 que4 bei1 。

## 注释

## 译文

## 赏析
