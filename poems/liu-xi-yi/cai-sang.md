---
id: liu-xi-yi-cai-sang
title: 采桑
titlePinyin: cai3 sang1
titleSlug: cai-sang
author: 劉希夷
authorPinyin: liu2 xi1 yi2
authorSlug: liu-xi-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 楊柳送行人，青青西入秦。
- 誰家采桑女，樓上不勝春。
- 盈盈灞水曲，步步春芳綠。
- 紅臉耀明珠，絳脣含白玉。
- 回首渭橋東，遙憐春色同。
- 青絲嬌落日，緗綺弄春風。
- 攜籠長歎息，逶遲戀春色。
- 看花若有情，倚樹疑無力。
- 薄暮思悠悠，使君南陌頭。
- 相逢不相識，歸去夢青樓。

## 拼音

- yang2 liu3 song4 xing2 ren2 ， qing1 qing1 xi1 ru4 qin2 。
- shui2 jia1 cai3 sang1 nü3 ， lou2 shang4 bu2 sheng4 chun1 。
- ying2 ying2 ba4 shui3 qu3 ， bu4 bu4 chun1 fang1 lü4 。
- hong2 lian3 yao4 ming2 zhu1 ， jiang4 chun2 han2 bai2 yu4 。
- hui2 shou3 wei4 qiao2 dong1 ， yao2 lian2 chun1 se4 tong2 。
- qing1 si1 jiao1 luo4 ri4 ， xiang1 qi3 nong4 chun1 feng1 。
- xie2 long2 chang2 tan4 xi1 ， wei1 chi2 lian4 chun1 se4 。
- kan4 hua1 ruo4 you3 qing2 ， yi3 shu4 yi2 wu2 li4 。
- bo2 mu4 si1 you1 you1 ， shi3 jun1 nan2 mo4 tou2 。
- xiang1 feng2 bu4 xiang1 shi2 ， gui1 qu4 meng4 qing1 lou2 。

## 注释

## 译文

## 赏析
