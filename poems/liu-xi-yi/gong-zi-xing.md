---
id: liu-xi-yi-gong-zi-xing
title: 公子行
titlePinyin: gong1 zi3 xing2
titleSlug: gong-zi-xing
author: 劉希夷
authorPinyin: liu2 xi1 yi2
authorSlug: liu-xi-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 天津橋下陽春水，天津橋上繁華子。
- 馬聲迴合青雲外，人影動搖綠波裏。
- 綠波蕩漾玉爲砂，青雲離披錦作霞。
- 可憐楊柳傷心樹，可憐桃李斷腸花。
- 此日遨遊邀美女，此時歌舞入娼家。
- 娼家美女鬱金香，飛來飛去公子傍。
- 的的珠簾白日映，娥娥玉顏紅粉妝。
- 花際裴回雙蛺蝶，池邊顧步兩鴛鴦。
- 傾國傾城漢武帝，爲雲爲雨楚襄王。
- 古來容光人所羨，況復今日遙相見。
- 願作輕羅著細腰，願爲明鏡分嬌面。
- 與君相向轉相親，與君雙棲共一身。
- 願作貞松千歲古，誰論芳槿一朝新。
- 百年同謝西山日，千秋萬古北邙塵。

## 拼音

- tian1 jin1 qiao2 xia4 yang2 chun1 shui3 ， tian1 jin1 qiao2 shang4 fan2 hua2 zi3 。
- ma3 sheng1 hui2 he2 qing1 yun2 wai4 ， ren2 ying3 dong4 yao2 lü4 bo1 li3 。
- lü4 bo1 dang4 yang4 yu4 wei2 sha1 ， qing1 yun2 li2 pi1 jin3 zuo4 xia2 。
- ke3 lian2 yang2 liu3 shang1 xin1 shu4 ， ke3 lian2 tao2 li3 duan4 chang2 hua1 。
- ci3 ri4 ao2 you2 yao1 mei3 nü3 ， ci3 shi2 ge1 wu3 ru4 chang1 jia1 。
- chang1 jia1 mei3 nü3 yu4 jin1 xiang1 ， fei1 lai2 fei1 qu4 gong1 zi3 bang4 。
- de0 de0 zhu1 lian2 bai2 ri4 ying4 ， e2 e2 yu4 yan2 hong2 fen3 zhuang1 。
- hua1 ji4 pei2 hui2 shuang1 jia2 die2 ， chi2 bian1 gu4 bu4 liang3 yuan1 yang1 。
- qing1 guo2 qing1 cheng2 han4 wu3 di4 ， wei2 yun2 wei2 yu3 chu3 xiang1 wang2 。
- gu3 lai2 rong2 guang1 ren2 suo3 xian4 ， kuang4 fu4 jin1 ri4 yao2 xiang1 jian4 。
- yuan4 zuo4 qing1 luo2 zhu4 xi4 yao1 ， yuan4 wei2 ming2 jing4 fen1 jiao1 mian4 。
- yu3 jun1 xiang1 xiang4 zhuan3 xiang1 qin1 ， yu3 jun1 shuang1 qi1 gong4 yi4 shen1 。
- yuan4 zuo4 zhen1 song1 qian1 sui4 gu3 ， shui2 lun4 fang1 jin3 yi4 zhao1 xin1 。
- bai3 nian2 tong2 xie4 xi1 shan1 ri4 ， qian1 qiu1 wan4 gu3 bei3 mang2 chen2 。

## 注释

## 译文

## 赏析
