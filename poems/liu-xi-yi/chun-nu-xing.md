---
id: liu-xi-yi-chun-nu-xing
title: 春女行
titlePinyin: chun1 nü3 xing2
titleSlug: chun-nu-xing
author: 劉希夷
authorPinyin: liu2 xi1 yi2
authorSlug: liu-xi-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 春女顏如玉，怨歌陽春曲。
- 巫山春樹紅，沅湘春草綠。
- 自憐妖豔姿，妝成獨見時。
- 愁心伴楊柳，春盡亂如絲。
- 目極千餘里，悠悠春江水。
- 頻想玉關人，愁臥金閨裏。
- 尚言春花落，不知秋風起。
- 嬌愛猶未終，悲涼從此始。
- 憶昔楚王宮，玉樓粧粉紅。
- 纖腰弄明月，長袖舞春風。
- 容華委西山，光陰不可還。
- 桑林變東海，富貴今何在？
- 寄言桃李容，胡爲閨閤重。
- 但看楚王墓，唯有數株松。

## 拼音

- chun1 nü3 yan2 ru2 yu4 ， yuan4 ge1 yang2 chun1 qu3 。
- wu1 shan1 chun1 shu4 hong2 ， yuan2 xiang1 chun1 cao3 lü4 。
- zi4 lian2 yao1 yan4 zi1 ， zhuang1 cheng2 du2 jian4 shi2 。
- chou2 xin1 ban4 yang2 liu3 ， chun1 jin4 luan4 ru2 si1 。
- mu4 ji2 qian1 yu2 li3 ， you1 you1 chun1 jiang1 shui3 。
- bin1 xiang3 yu4 guan1 ren2 ， chou2 wo4 jin1 gui1 li3 。
- shang4 yan2 chun1 hua1 luo4 ， bu4 zhi1 qiu1 feng1 qi3 。
- jiao1 ai4 you2 wei4 zhong1 ， bei1 liang2 cong2 ci3 shi3 。
- yi4 xi1 chu3 wang2 gong1 ， yu4 lou2 zhuang1 fen3 hong2 。
- xian1 yao1 nong4 ming2 yue4 ， chang2 xiu4 wu3 chun1 feng1 。
- rong2 hua2 wei3 xi1 shan1 ， guang1 yin1 bu4 ke3 huan2 。
- sang1 lin2 bian4 dong1 hai3 ， fu4 gui4 jin1 he2 zai4 ？
- ji4 yan2 tao2 li3 rong2 ， hu2 wei2 gui1 he2 zhong4 。
- dan4 kan4 chu3 wang2 mu4 ， wei2 you3 shu4 zhu1 song1 。

## 注释

## 译文

## 赏析
