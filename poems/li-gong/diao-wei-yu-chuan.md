---
id: li-gong-diao-wei-yu-chuan
title: 弔魏嶼川
titlePinyin: diao4 wei4 yu3 chuan1
titleSlug: diao-wei-yu-chuan
author: 李龏
authorPinyin: li3 gong1
authorSlug: li-gong
dynasty: 宋
dynastyPinyin: song4
dynastySlug: song
tags: []
---

## 正文

- 寓形大塊內，變滅如風埃。
- 依依孤蘭姿，不上黄金臺。
- 客死古豈無，君死猶蒿萊。
- 方君初病時，秋自京都回。
- 空齋數相見，書案皆寒灰。
- 對飯不能喫，買藥親炮煨。
- 氣劣面如削，高說尚雄瑰。
- 破衾裹羸骨，今在古廟隈。
- 俛仰視所親，旅櫬惟霜苔。
- 何人置肴豆，何人陳酒杯。
- 故鄉那得返，義塚將就培。
- 我成薤歌聲，君聞寧不哀。

## 拼音

- yu4 xing2 da4 kuai4 nei4 ， bian4 mie4 ru2 feng1 ai1 。
- yi1 yi1 gu1 lan2 zi1 ， bu2 shang4 huang2 jin1 tai2 。
- ke4 si3 gu3 qi3 wu2 ， jun1 si3 you2 hao1 lai2 。
- fang1 jun1 chu1 bing4 shi2 ， qiu1 zi4 jing1 du1 hui2 。
- kong1 zhai1 shu4 xiang1 jian4 ， shu1 an4 jie1 han2 hui1 。
- dui4 fan4 bu4 neng2 chi1 ， mai3 yao4 qin1 pao4 wei1 。
- qi4 lie4 mian4 ru2 xiao1 ， gao1 shuo1 shang4 xiong2 gui1 。
- po4 qin1 guo3 lei2 gu3 ， jin1 zai4 gu3 miao4 wei1 。
- fu3 yang3 shi4 suo3 qin1 ， lü3 chen4 wei2 shuang1 tai2 。
- he2 ren2 zhi4 yao2 dou4 ， he2 ren2 chen2 jiu3 bei1 。
- gu4 xiang1 na4 de2 fan3 ， yi4 zhong3 jiang1 jiu4 pei2 。
- wo3 cheng2 xie4 ge1 sheng1 ， jun1 wen2 ning2 bu4 ai1 。

## 注释

## 译文

## 赏析
