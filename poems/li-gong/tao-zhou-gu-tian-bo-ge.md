---
id: li-gong-tao-zhou-gu-tian-bo-ge
title: 桃州古田鎛歌
titlePinyin: tao2 zhou1 gu3 tian2 bo2 ge1
titleSlug: tao-zhou-gu-tian-bo-ge
author: 李龏
authorPinyin: li3 gong1
authorSlug: li-gong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 老翁犁山田土中，獲得昔人墾田器。
- 似鐸有柄，如鍾不圜。
- 身長二尺徑八寸，口薄腹厚唇微穿。
- 顔色紺碧艷綠處，間有班紅如血鮮。
- 形模古拙見者怪，銅性已變不復辨，疑是死鐵兼頑鉛。
- 老翁視爲棄物委床下，一朝移出茅簷前，塵灰糠粃俱塞填。
- 乃有博雅識是古田鎛，垂涎拂拭再三看，扣之尚覺聲隠然。
- 水痕土色兩相蝕，歎息不知鑄自三代之何年。
- 邀翁問所得，共入酒家保，買以十萬青銅錢。
- 買來携歸置几案，一架坐插青絲氈。
- 圖書鍾鼎相聯編，寶玩要使兒孫傳。
- 自秦歷漢以來此鎛只在土，出世便苦無常主。
- 博雅好事歸泉臺，可憐閲世亦如草頭露，高堂山鬼不守護。
- 他家更有好古人，又以青錢易將去。

## 拼音

- lao3 weng1 li2 shan1 tian2 tu3 zhong1 ， huo4 de2 xi1 ren2 ken3 tian2 qi4 。
- si4 duo2 you3 bing3 ， ru2 zhong1 bu4 huan2 。
- shen1 chang2 er4 chi3 jing4 ba1 cun4 ， kou3 bao2 fu4 hou4 chun2 wei1 chuan1 。
- yan2 se4 gan4 bi4 yan4 lü4 chu3 ， jian4 you3 ban1 hong2 ru2 xue4 xian1 。
- xing2 mo2 gu3 zhuo1 jian4 zhe3 guai4 ， tong2 xing4 yi3 bian4 bu2 fu4 bian4 ， yi2 shi4 si3 tie3 jian1 wan2 qian1 。
- lao3 weng1 shi4 wei2 qi4 wu4 wei3 chuang2 xia4 ， yi4 zhao1 yi2 chu1 mao2 yan2 qian2 ， chen2 hui1 kang1 bi3 ju4 sai1 tian2 。
- nai3 you3 bo2 ya3 shi2 shi4 gu3 tian2 bo2 ， chui2 xian2 fu2 shi4 zai4 san1 kan4 ， kou4 zhi1 shang4 jue2 sheng1 yin3 ran2 。
- shui3 hen2 tu3 se4 liang3 xiang1 shi2 ， tan4 xi1 bu4 zhi1 zhu4 zi4 san1 dai4 zhi1 he2 nian2 。
- yao1 weng1 wen4 suo3 de2 ， gong4 ru4 jiu3 jia1 bao3 ， mai3 yi3 shi2 wan4 qing1 tong2 qian2 。
- mai3 lai2 xie2 gui1 zhi4 ji1 an4 ， yi2 jia4 zuo4 cha1 qing1 si1 zhan1 。
- tu2 shu1 zhong1 ding3 xiang1 lian2 bian1 ， bao3 wan2 yao4 shi3 er2 sun1 chuan2 。
- zi4 qin2 li4 han4 yi3 lai2 ci3 bo2 zhi1 zai4 tu3 ， chu1 shi4 bian4 ku3 wu2 chang2 zhu3 。
- bo2 ya3 hao3 shi4 gui1 quan2 tai2 ， ke3 lian2 yue4 shi4 yi4 ru2 cao3 tou2 lu4 ， gao1 tang2 shan1 gui3 bu4 shou3 hu4 。
- ta1 jia1 geng4 you3 hao3 gu3 ren2 ， you4 yi3 qing1 qian2 yi4 jiang1 qu4 。

## 注释

## 译文

## 赏析
