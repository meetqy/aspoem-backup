---
id: li-gong-yi-xi-xing
title: 憶昔行
titlePinyin: yi4 xi1 xing2
titleSlug: yi-xi-xing
author: 李龏
authorPinyin: li3 gong1
authorSlug: li-gong
dynasty: 宋
dynastyPinyin: song4
dynastySlug: song
tags: []
---

## 正文

- 憶昔當年十四五，嘗看秋潮到江滸。
- 飛裾徑上酒家樓，憑欄直望潮生處。
- 數百里間名海門，悠悠一線色如銀。
- 漸近江心痕漸大，洶湧聲吞十萬軍。
- 須臾潮頭高數丈，衆潮隨接皆奔上。
- 中有雄心拍浪兒，幾點紅旗爭蕩漾。
- 風前縹緲奪標來，神蛟鬼鰐俱摧頹。
- 監潮侯有伍胥在，但見濆薄旋推回。
- 後來沙漲西興口，潮勢何曾十分有。
- 水上人騎騍馬行，車如雞栖馬如狗。
- 數年之後不可當，漰湃驚聞洗目塘。
- 汪洋且撥菜園去，壩子橋邊亦渺茫。
- 神臯內史承天旨，擺樁疊石曾料理。
- 至今遏捺逾十年，樁石如城牢在水。
- 江頭人謂可安居，連年不奈還憂虞。
- 西風吹潮半夜起，子胥之怒知何如。
- 陰威作寒带烟霧，捲石掀沙出幽府。
- 堪羨雲中拍浪兒，踏著危機不怕危。
- 乘除消長君休忽，牢執長竿一面旗。

## 拼音

- yi4 xi1 dang1 nian2 shi2 si4 wu3 ， chang2 kan4 qiu1 chao2 dao4 jiang1 hu3 。
- fei1 ju1 jing4 shang4 jiu3 jia1 lou2 ， ping2 lan2 zhi2 wang4 chao2 sheng1 chu3 。
- shu4 bai3 li3 jian4 ming2 hai3 men2 ， you1 you1 yi2 xian4 se4 ru2 yin2 。
- jian4 jin4 jiang1 xin1 hen2 jian4 da4 ， xiong1 yong3 sheng1 tun1 shi2 wan4 jun1 。
- xu1 yu2 chao2 tou2 gao1 shu4 zhang4 ， zhong4 chao2 sui2 jie1 jie1 ben1 shang4 。
- zhong1 you3 xiong2 xin1 pai1 lang4 er2 ， ji1 dian3 hong2 qi2 zheng1 dang4 yang4 。
- feng1 qian2 piao3 miao3 duo2 biao1 lai2 ， shen2 jiao1 gui3 e4 ju4 cui1 tui2 。
- jian1 chao2 hou2 you3 wu3 xu1 zai4 ， dan4 jian4 pen1 bao2 xuan2 tui1 hui2 。
- hou4 lai2 sha1 zhang3 xi1 xing1 kou3 ， chao2 shi4 he2 ceng2 shi2 fen1 you3 。
- shui3 shang4 ren2 qi2 ke4 ma3 xing2 ， ju1 ru2 ji1 qi1 ma3 ru2 gou3 。
- shu4 nian2 zhi1 hou4 bu4 ke3 dang1 ， peng1 pai4 jing1 wen2 xi3 mu4 tang2 。
- wang1 yang2 qie3 bo1 cai4 yuan2 qu4 ， ba4 zi3 qiao2 bian1 yi4 miao3 mang2 。
- shen2 gao1 nei4 shi3 cheng2 tian1 zhi3 ， bai3 zhuang1 die2 shi2 ceng2 liao4 li3 。
- zhi4 jin1 e4 na4 yu2 shi2 nian2 ， zhuang1 shi2 ru2 cheng2 lao2 zai4 shui3 。
- jiang1 tou2 ren2 wei4 ke3 an1 ju1 ， lian2 nian2 bu2 nai4 huan2 you1 yu2 。
- xi1 feng1 chui1 chao2 ban4 ye4 qi3 ， zi3 xu1 zhi1 nu4 zhi1 he2 ru2 。
- yin1 wei1 zuo4 han2 dai4 yan1 wu4 ， juan3 shi2 xian1 sha1 chu1 you1 fu3 。
- kan1 xian4 yun2 zhong1 pai1 lang4 er2 ， ta4 zhu4 wei1 ji1 bu2 pa4 wei1 。
- cheng2 chu2 xiao1 chang2 jun1 xiu1 hu1 ， lao2 zhi2 chang2 gan1 yi2 mian4 qi2 。

## 注释

## 译文

## 赏析
