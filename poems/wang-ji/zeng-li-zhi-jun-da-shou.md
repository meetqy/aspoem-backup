---
id: wang-ji-zeng-li-zhi-jun-da-shou
title: 贈李徵君大壽
titlePinyin: zeng4 li3 zhi3 jun1 da4 shou4
titleSlug: zeng-li-zhi-jun-da-shou
author: 王績
authorPinyin: wang2 ji4
authorSlug: wang-ji
dynasty: 唐
dynastyPinyin: tang2
dynastySlug: tang
tags: []
---

## 正文

- 孔淳辭散騎，陸昶謝中郎。
- 幅巾朝帝罷，杖策去官忙。
- 附車還趙郡，乘船向武昌。
- 九徵書未已，十辟譽彌彰。
- 副君迎綺季，天子送嚴光。
- 灞陵幽徑近，磻谿隱路長。
- 編蓬還作室，績草更爲裳。
- 會稽置樵處，蘭陵賣藥行。
- 看書惟道德，開教止農桑。
- 別有幽懷侶，由來高讓王。
- 前年辭厚幣，今歲返寒鄉。
- 有書橫石架，無氈坐土牀。
- 蘭英猶足釀，竹實本無糧。
- 澗松寒轉直，山菊秋自香。
- 管寧存祭禮，王霸重朝章。
- 去去相隨去，披裘驕盛唐。

## 拼音

- kong3 chun2 ci2 san4 qi2 ， lu4 chang3 xie4 zhong1 lang2 。
- fu2 jin1 chao2 di4 ba4 ， zhang4 ce4 qu4 guan1 mang2 。
- fu4 ju1 huan2 zhao4 jun4 ， cheng2 chuan2 xiang4 wu3 chang1 。
- jiu3 zhi3 shu1 wei4 yi3 ， shi2 pi4 yu4 mi2 zhang1 。
- fu4 jun1 ying2 qi3 ji4 ， tian1 zi3 song4 yan2 guang1 。
- ba4 ling2 you1 jing4 jin4 ， pan2 xi1 yin3 lu4 chang2 。
- bian1 peng2 huan2 zuo4 shi4 ， ji4 cao3 geng4 wei2 shang0 。
- hui4 ji1 zhi4 qiao2 chu3 ， lan2 ling2 mai4 yao4 xing2 。
- kan4 shu1 wei2 dao4 de2 ， kai1 jiao4 zhi3 nong2 sang1 。
- bie2 you3 you1 huai2 lü3 ， you2 lai2 gao1 rang4 wang2 。
- qian2 nian2 ci2 hou4 bi4 ， jin1 sui4 fan3 han2 xiang1 。
- you3 shu1 heng2 shi2 jia4 ， wu2 zhan1 zuo4 tu3 chuang2 。
- lan2 ying1 you2 zu2 niang4 ， zhu2 shi2 ben3 wu2 liang2 。
- jian4 song1 han2 zhuan3 zhi2 ， shan1 ju2 qiu1 zi4 xiang1 。
- guan3 ning2 cun2 ji4 li3 ， wang2 ba4 zhong4 chao2 zhang1 。
- qu4 qu4 xiang1 sui2 qu4 ， pi1 qiu2 jiao1 sheng4 tang2 。

## 注释

## 译文

## 赏析
