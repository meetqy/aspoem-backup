---
id: wang-ji-gu-yi-liu-shou
title: 古意六首
titlePinyin: gu3 yi4 liu4 shou3
titleSlug: gu-yi-liu-shou
author: 王績
authorPinyin: wang2 ji4
authorSlug: wang-ji
dynasty: 唐
dynastyPinyin: tang2
dynastySlug: tang
tags: []
---

## 正文

- 幽人在何所，紫岩有仙躅。月下橫寶琴，此外將安欲。
- 材抽嶧山幹，徽點昆丘玉。漆抱蛟龍唇，絲纏鳳凰足。
- 前彈廣陵罷，後以明光續。百金買一聲，千金傳一曲。
- 世無鐘子期，誰知心所屬。
- 竹生大夏溪，蒼蒼富奇質。綠葉吟風勁，翠莖犯霄密。
- 霜霰封其柯，鵷鸞食其實。甯知軒轅後，更有伶倫出。
- 刀斧俄見尋，根株坐相失。裁為十二管，吹作雄雌律。
- 有用雖自傷，無心複招疾。不如山上草，離離保終吉。
- 寶龜尺二寸，由來宅深水。浮游五湖內，宛轉三江裏。
- 何不深複深，輕然至溱洧。溱洧源流狹，春秋不濡軌。
- 漁人遞往還，網罟相縈藟。一朝失運會，刳腸血流死。
- 豐骨輸廟堂，鮮腴藉籩簋。棄置誰怨尤，自我招此否。
- 餘靈寄明蔔，複來欽所履。
- 松生北岩下，由來人徑絕。布葉捎雲煙，插根擁岩穴。
- 自言生得地，獨負淩雲潔。何時畏斤斧，幾度經霜雪。
- 風驚西北枝，雹隕東南節。不知歲月久，稍覺枝幹折。
- 藤蘿上下碎，枝幹縱橫裂。行當糜爛盡，坐共灰塵滅。
- 甯關匠石顧，豈為王孫折。盛衰自有時，聖賢未嘗屑。
- 寄言悠悠者，無為嗟大耋。
- 桂樹何蒼蒼，秋來花更芳。自言歲寒性，不知露與霜。
- 幽人重其德，徙植臨前堂。連拳八九樹，偃蹇二三行。
- 枝枝自相糾，葉葉還相當。去來雙鴻鵠，棲息兩鴛鴦。
- 榮蔭誠不厚，斤斧亦勿傷。赤心許君時，此意那可忘。
- 彩鳳欲將歸，提羅出郊訪。羅張大澤已，鳳入重雲颺。
- 朝棲昆閬木，夕飲蓬壺漲。問鳳那遠飛，賢君坐相望。
- 鳳言荷深德，微禽安足尚。但使雛卵全，無令矰繳放。
- 皇臣力牧舉，帝樂簫韶暢。自有來巢時，明年阿閣上。

## 拼音

- you1 ren2 zai4 he2 suo3 ， zi3 yan2 you3 xian1 zhu2 。 yue4 xia4 heng2 bao3 qin2 ， ci3 wai4 jiang1 an1 yu4 。
- cai2 chou1 yi4 shan1 gan4 ， hui1 dian3 kun1 qiu1 yu4 。 qi1 bao4 jiao1 long2 chun2 ， si1 chan2 feng4 huang2 zu2 。
- qian2 dan4 guang3 ling2 ba4 ， hou4 yi3 ming2 guang1 xu4 。 bai3 jin1 mai3 yi4 sheng1 ， qian1 jin1 chuan2 yi4 qu3 。
- shi4 wu2 zhong1 zi3 qi1 ， shui2 zhi1 xin1 suo3 shu3 。
- zhu2 sheng1 da4 xia4 xi1 ， cang1 cang1 fu4 qi2 zhi4 。 lü4 ye4 yin2 feng1 jin4 ， cui4 jing4 fan4 xiao1 mi4 。
- shuang1 xian4 feng1 qi2 ke1 ， yuan1 luan2 shi2 qi2 shi2 。 ning2 zhi1 xuan1 yuan2 hou4 ， geng4 you3 ling2 lun2 chu1 。
- dao1 fu3 e2 jian4 xun2 ， gen1 zhu1 zuo4 xiang1 shi1 。 cai2 wei2 shi2 er4 guan3 ， chui1 zuo4 xiong2 ci2 lü4 。
- you3 yong4 sui1 zi4 shang1 ， wu2 xin1 fu4 zhao1 ji2 。 bu4 ru2 shan1 shang4 cao3 ， li2 li2 bao3 zhong1 ji2 。
- bao3 gui1 chi3 er4 cun4 ， you2 lai2 zhai2 shen1 shui3 。 fu2 you2 wu3 hu2 nei4 ， wan3 zhuan3 san1 jiang1 li3 。
- he2 bu4 shen1 fu4 shen1 ， qing1 ran2 zhi4 zhen1 wei3 。 zhen1 wei3 yuan2 liu2 xia2 ， chun1 qiu1 bu4 ru2 gui3 。
- yu2 ren2 di4 wang3 huan2 ， wang3 gu3 xiang1 ying2 lei3 。 yi4 zhao1 shi1 yun4 hui4 ， ku1 chang2 xue4 liu2 si3 。
- feng1 gu3 shu1 miao4 tang2 ， xian1 yu2 jie4 bian1 gui3 。 qi4 zhi4 shui2 yuan4 you2 ， zi4 wo3 zhao1 ci3 fou3 。
- yu2 ling2 ji4 ming2 bo0 ， fu4 lai2 qin1 suo3 lü3 。
- song1 sheng1 bei3 yan2 xia4 ， you2 lai2 ren2 jing4 jue2 。 bu4 ye4 shao1 yun2 yan1 ， cha1 gen1 yong1 yan2 xue2 。
- zi4 yan2 sheng1 de2 di4 ， du2 fu4 ling2 yun2 jie2 。 he2 shi2 wei4 jin1 fu3 ， ji1 du4 jing1 shuang1 xue3 。
- feng1 jing1 xi1 bei3 zhi1 ， bao2 yun3 dong1 nan2 jie2 。 bu4 zhi1 sui4 yue4 jiu3 ， shao1 jue2 zhi1 gan4 zhe2 。
- teng2 luo2 shang4 xia4 sui4 ， zhi1 gan4 zong4 heng2 lie4 。 xing2 dang1 mi2 lan4 jin4 ， zuo4 gong4 hui1 chen2 mie4 。
- ning2 guan1 jiang4 shi2 gu4 ， qi3 wei2 wang2 sun1 zhe2 。 sheng4 shuai1 zi4 you3 shi2 ， sheng4 xian2 wei4 chang2 xie4 。
- ji4 yan2 you1 you1 zhe3 ， wu2 wei2 jie1 da4 die2 。
- gui4 shu4 he2 cang1 cang1 ， qiu1 lai2 hua1 geng4 fang1 。 zi4 yan2 sui4 han2 xing4 ， bu4 zhi1 lu4 yu3 shuang1 。
- you1 ren2 zhong4 qi2 de2 ， xi3 zhi2 lin2 qian2 tang2 。 lian2 quan2 ba1 jiu3 shu4 ， yan3 jian3 er4 san1 xing2 。
- zhi1 zhi1 zi4 xiang1 jiu1 ， ye4 ye4 huan2 xiang1 dang1 。 qu4 lai2 shuang1 hong2 hu2 ， qi1 xi1 liang3 yuan1 yang1 。
- rong2 yin1 cheng2 bu2 hou4 ， jin1 fu3 yi4 wu4 shang1 。 chi4 xin1 xu1 jun1 shi2 ， ci3 yi4 na4 ke3 wang4 。
- cai3 feng4 yu4 jiang1 gui1 ， ti2 luo2 chu1 jiao1 fang3 。 luo2 zhang1 da4 ze2 yi3 ， feng4 ru4 zhong4 yun2 yang2 。
- chao2 qi1 kun1 lang4 mu4 ， xi1 yin3 peng2 hu2 zhang3 。 wen4 feng4 na4 yuan3 fei1 ， xian2 jun1 zuo4 xiang1 wang4 。
- feng4 yan2 he2 shen1 de2 ， wei1 qin2 an1 zu2 shang4 。 dan4 shi3 chu2 luan3 quan2 ， wu2 ling4 zeng1 jiao3 fang4 。
- huang2 chen2 li4 mu4 ju3 ， di4 le4 xiao1 shao2 chang4 。 zi4 you3 lai2 chao2 shi2 ， ming2 nian2 a1 ge2 shang4 。

## 注释

## 译文

## 赏析
