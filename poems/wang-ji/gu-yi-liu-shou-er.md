---
id: wang-ji-gu-yi-liu-shou-er
title: 古意六首 二
titlePinyin: gu3 yi4 liu4 shou3   er4
titleSlug: gu-yi-liu-shou-er
author: 王績
authorPinyin: wang2 ji4
authorSlug: wang-ji
dynasty: 唐
dynastyPinyin: tang2
dynastySlug: tang
tags: []
---

## 正文

- 竹生大夏谿，蒼蒼富奇質。
- 綠葉吟風勁，翠莖犯霄密。
- 霜霰封其柯，鵷鸞食其實。
- 寧知軒轅後，更有伶倫出。
- 刀斧俄見尋，根株坐相失。
- 裁爲十二管，吹作雄雌律。
- 有用雖自傷，無心復招疾。
- 不如山上草，離離保終吉。

## 拼音

- zhu2 sheng1 da4 xia4 xi1 ， cang1 cang1 fu4 qi2 zhi4 。
- lü4 ye4 yin2 feng1 jin4 ， cui4 jing4 fan4 xiao1 mi4 。
- shuang1 xian4 feng1 qi2 ke1 ， yuan1 luan2 shi2 qi2 shi2 。
- ning2 zhi1 xuan1 yuan2 hou4 ， geng4 you3 ling2 lun2 chu1 。
- dao1 fu3 e2 jian4 xun2 ， gen1 zhu1 zuo4 xiang1 shi1 。
- cai2 wei2 shi2 er4 guan3 ， chui1 zuo4 xiong2 ci2 lü4 。
- you3 yong4 sui1 zi4 shang1 ， wu2 xin1 fu4 zhao1 ji2 。
- bu4 ru2 shan1 shang4 cao3 ， li2 li2 bao3 zhong1 ji2 。

## 注释

## 译文

## 赏析
