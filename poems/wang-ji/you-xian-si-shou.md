---
id: wang-ji-you-xian-si-shou
title: 遊仙四首
titlePinyin: you2 xian1 si4 shou3
titleSlug: you-xian-si-shou
author: 王績
authorPinyin: wang2 ji4
authorSlug: wang-ji
dynasty: 唐
dynastyPinyin: tang2
dynastySlug: tang
tags: []
---

## 正文

- 暫出東陂路，過訪北岩前。蔡經新學道，王烈舊成仙。
- 駕鶴來無日，乘龍去幾年。三山銀作地，八洞玉為天。
- 金精飛欲盡，石髓溜應堅。自悲生世促，無暇待桑田。
- 上月芝蘭徑，中岩紫翠房。金壺新練乳，玉釜始煎香。
- 六局黃公術，三門赤帝方。吹沙聊作鳥，動石試為羊。
- 緱氏還程促，瀛洲會日長。誰知北岩下，延首詠霓裳。
- 結衣尋野路，負杖入山門。道士言無宅，仙人更有村。
- 斜溪橫桂渚，小徑入桃源。玉床塵稍冷，金爐火尚溫。
- 心疑遊北極，望似陟西昆。逆愁歸舊裏，蕭條訪子孫。
- 真經知那是，仙骨定何為。許邁心長切，嵇康命似奇。
- 桑疏金闕迥，苔重石樑危。照水然犀角，游山費虎皮。
- 鴨桃聞已種，龍竹未經騎。為向天仙道，棲遑君詎知。

## 拼音

- zan4 chu1 dong1 bei1 lu4 ， guo4 fang3 bei3 yan2 qian2 。 cai4 jing1 xin1 xue2 dao4 ， wang2 lie4 jiu4 cheng2 xian1 。
- jia4 he4 lai2 wu2 ri4 ， cheng2 long2 qu4 ji1 nian2 。 san1 shan1 yin2 zuo4 di4 ， ba1 dong4 yu4 wei2 tian1 。
- jin1 jing1 fei1 yu4 jin4 ， shi2 sui3 liu1 ying1 jian1 。 zi4 bei1 sheng1 shi4 cu4 ， wu2 xia2 dai4 sang1 tian2 。
- shang4 yue4 zhi1 lan2 jing4 ， zhong1 yan2 zi3 cui4 fang2 。 jin1 hu2 xin1 lian4 ru3 ， yu4 fu3 shi3 jian1 xiang1 。
- liu4 ju2 huang2 gong1 shu4 ， san1 men2 chi4 di4 fang1 。 chui1 sha1 liao2 zuo4 niao3 ， dong4 shi2 shi4 wei2 yang2 。
- gou1 shi4 huan2 cheng2 cu4 ， ying2 zhou1 hui4 ri4 chang2 。 shui2 zhi1 bei3 yan2 xia4 ， yan2 shou3 yong3 ni2 chang2 。
- jie2 yi1 xun2 ye3 lu4 ， fu4 zhang4 ru4 shan1 men2 。 dao4 shi0 yan2 wu2 zhai2 ， xian1 ren2 geng4 you3 cun1 。
- xie2 xi1 heng2 gui4 zhu3 ， xiao3 jing4 ru4 tao2 yuan2 。 yu4 chuang2 chen2 shao1 leng3 ， jin1 lu2 huo3 shang4 wen1 。
- xin1 yi2 you2 bei3 ji2 ， wang4 si4 zhi4 xi1 kun1 。 ni4 chou2 gui1 jiu4 li3 ， xiao1 tiao2 fang3 zi3 sun1 。
- zhen1 jing1 zhi1 na4 shi4 ， xian1 gu3 ding4 he2 wei2 。 xu1 mai4 xin1 chang2 qie4 ， ji1 kang1 ming4 si4 qi2 。
- sang1 shu1 jin1 que4 jiong3 ， tai2 zhong4 shi2 liang2 wei1 。 zhao4 shui3 ran2 xi1 jiao3 ， you2 shan1 fei4 hu3 pi2 。
- ya1 tao2 wen2 yi3 zhong3 ， long2 zhu2 wei4 jing1 qi2 。 wei2 xiang4 tian1 xian1 dao4 ， qi1 huang2 jun1 ju4 zhi1 。

## 注释

## 译文

## 赏析
