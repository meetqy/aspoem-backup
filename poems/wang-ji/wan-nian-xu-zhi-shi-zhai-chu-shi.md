---
id: wang-ji-wan-nian-xu-zhi-shi-zhai-chu-shi
title: 晚年敍志示翟處士
titlePinyin: wan3 nian2 xu4 zhi4 shi4 zhai2 chu3 shi4
titleSlug: wan-nian-xu-zhi-shi-zhai-chu-shi
author: 王績
authorPinyin: wang2 ji4
authorSlug: wang-ji
dynasty: 唐
dynastyPinyin: tang2
dynastySlug: tang
tags: [] 
---

## 正文

- 弱齡慕奇調，無事不兼修。
- 望氣登重閣，占星上小樓。
- 明經思待詔，學劍覓封侯。
- 棄繻頻北上，懷刺幾西遊。
- 中年逢喪亂，非復昔追求。
- 失路青門隱，藏名白社遊。
- 風雲私所愛，屠博暗爲儔。
- 解紛曾霸越，釋難頗存周。
- 晚歲聊長想，生涯太若浮。
- 歸來南畝上，更坐北溪頭。
- 古岸多磐石，春泉足細流。
- 東隅誠已謝，西景懼難收。
- 無謂退耕近，伏念已經秋。
- 庚桑逢處跪，陶潛見人羞。
- 三晨寧舉火，五月鎮披裘。
- 自有居常樂，誰知身世憂。

## 拼音

- ruo4 ling2 mu4 qi2 diao4 ， wu2 shi4 bu4 jian1 xiu1 。
- wang4 qi4 deng1 zhong4 ge2 ， zhan1 xing1 shang4 xiao3 lou2 。
- ming2 jing1 si1 dai4 zhao4 ， xue2 jian4 mi4 feng1 hou2 。
- qi4 xu1 bin1 bei3 shang4 ， huai2 ci4 ji1 xi1 you2 。
- zhong1 nian2 feng2 sang1 luan4 ， fei1 fu4 xi1 zhui1 qiu2 。
- shi1 lu4 qing1 men2 yin3 ， cang2 ming2 bai2 she4 you2 。
- feng1 yun2 si1 suo3 ai4 ， tu2 bo2 an4 wei2 chou2 。
- jie3 fen1 ceng2 ba4 yue4 ， shi4 nan2 po1 cun2 zhou1 。
- wan3 sui4 liao2 chang2 xiang3 ， sheng1 ya2 tai4 ruo4 fu2 。
- gui1 lai2 nan2 mu3 shang4 ， geng4 zuo4 bei3 xi1 tou2 。
- gu3 an4 duo1 pan2 shi2 ， chun1 quan2 zu2 xi4 liu2 。
- dong1 yu2 cheng2 yi3 xie4 ， xi1 jing3 ju4 nan2 shou1 。
- wu2 wei4 tui4 geng1 jin4 ， fu2 nian4 yi3 jing1 qiu1 。
- geng1 sang1 feng2 chu3 gui4 ， tao2 qian2 jian4 ren2 xiu1 。
- san1 chen2 ning2 ju3 huo3 ， wu3 yue4 zhen4 pi1 qiu2 。
- zi4 you3 ju1 chang2 le4 ， shui2 zhi1 shen1 shi4 you1 。

## 注释

## 译文

## 赏析
