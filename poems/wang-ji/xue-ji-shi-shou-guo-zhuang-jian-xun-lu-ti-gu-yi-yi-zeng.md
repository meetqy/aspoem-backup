---
id: wang-ji-xue-ji-shi-shou-guo-zhuang-jian-xun-lu-ti-gu-yi-yi-zeng
title: 薛記室收過莊見尋率題古意以贈
titlePinyin: xue1 ji4 shi4 shou1 guo4 zhuang1 jian4 xun2 lü4 ti2 gu3 yi4 yi3 zeng4
titleSlug: xue-ji-shi-shou-guo-zhuang-jian-xun-lu-ti-gu-yi-yi-zeng
author: 王績
authorPinyin: wang2 ji4
authorSlug: wang-ji
dynasty: 唐
dynastyPinyin: tang2
dynastySlug: tang
tags: []
---

## 正文

- 伊昔逢喪亂，曆數閏當餘。
- 豺狼塞衢路，桑梓成丘墟。
- 余及爾皆亡，東西各異居。
- 爾爲背風鳥，我爲涸轍魚。
- 逮承雲雷後，欣逢天地初。
- 東川聊下釣，南畝試揮鋤。
- 資稅幸不及，伏臘常有儲。
- 散誕時須酒，蕭條嬾向書。
- 朽木不可雕，短翮將焉攄。
- 故人有深契，過我蓬高廬。
- 曳裾出門迎，握手登前除。
- 相看非舊顏，忽若形骸疎。
- 追道宿昔事，切切心相於。
- 憶我少年時，攜手遊東渠。
- 梅李夾兩岸，花枝何扶疏。
- 同志亦不多，西莊有姚徐。
- 嘗愛陶淵明，酌醴焚枯魚。
- 嘗學公孫弘，策杖牧羣豬。
- 追念甫如昨，奄忽成空虛。
- 人生詎能幾，歲歲常不舒。
- 賴有北山僧，教我以真如。
- 使我視聽遣，自覺塵累祛。
- 何事須筌蹄，今已得兔魚。
- 舊遊儻多暇，同此釋紛拏。

## 拼音

- yi1 xi1 feng2 sang1 luan4 ， li4 shu4 run4 dang1 yu2 。
- chai2 lang2 sai1 qu2 lu4 ， sang1 zi3 cheng2 qiu1 xu1 。
- yu2 ji2 er3 jie1 wang2 ， dong1 xi1 ge4 yi4 ju1 。
- er3 wei2 bei4 feng1 niao3 ， wo3 wei2 he2 zhe2 yu2 。
- dai3 cheng2 yun2 lei2 hou4 ， xin1 feng2 tian1 di4 chu1 。
- dong1 chuan1 liao2 xia4 diao4 ， nan2 mu3 shi4 hui1 chu2 。
- zi1 shui4 xing4 bu4 ji2 ， fu2 la4 chang2 you3 chu3 。
- san4 dan4 shi2 xu1 jiu3 ， xiao1 tiao2 lan3 xiang4 shu1 。
- xiu3 mu4 bu4 ke3 diao1 ， duan3 he2 jiang1 yan1 shu1 。
- gu4 ren2 you3 shen1 qi4 ， guo4 wo3 peng2 gao1 lu2 。
- ye4 ju1 chu1 men2 ying2 ， wo4 shou3 deng1 qian2 chu2 。
- xiang1 kan4 fei1 jiu4 yan2 ， hu1 ruo4 xing2 hai2 shu1 。
- zhui1 dao4 su4 xi1 shi4 ， qie4 qie4 xin1 xiang1 wu1 。
- yi4 wo3 shao4 nian2 shi2 ， xie2 shou3 you2 dong1 qu2 。
- mei2 li3 jia1 liang3 an4 ， hua1 zhi1 he2 fu2 shu1 。
- tong2 zhi4 yi4 bu4 duo1 ， xi1 zhuang1 you3 yao2 xu2 。
- chang2 ai4 tao2 yuan1 ming2 ， zhuo2 li3 fen2 ku1 yu2 。
- chang2 xue2 gong1 sun1 hong2 ， ce4 zhang4 mu4 qun2 zhu1 。
- zhui1 nian4 fu3 ru2 zuo2 ， yan3 hu1 cheng2 kong1 xu1 。
- ren2 sheng1 ju4 neng2 ji1 ， sui4 sui4 chang2 bu4 shu1 。
- lai4 you3 bei3 shan1 seng1 ， jiao4 wo3 yi3 zhen1 ru2 。
- shi3 wo3 shi4 ting1 qian3 ， zi4 jue2 chen2 lei4 qu1 。
- he2 shi4 xu1 quan2 ti2 ， jin1 yi3 de2 tu4 yu2 。
- jiu4 you2 tang3 duo1 xia2 ， tong2 ci3 shi4 fen1 na2 。

## 注释

## 译文

## 赏析
