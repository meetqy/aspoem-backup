---
id: wang-ji-wei-qi
title: 圍碁
titlePinyin: wei2 qi2
titleSlug: wei-qi
author: 王績
authorPinyin: wang2 ji4
authorSlug: wang-ji
dynasty: 唐
dynastyPinyin: tang2
dynastySlug: tang
tags: []
---

## 正文

- 飽食端居暇，披襟【弈】（奕）思專。
- 雕盤蜃脛飾，帖局象牙緣。
- 裂地四維舉，分麾兩陣前。
- 攢眉思上策，屈指計中權。
- 勁卒衡（韓校疑爲「衝」）圍度，奇軍略地旋。
- 魚鱗張九拒，鶴翅擁三邊。
- 逐征何待應，爭鋒豈厭先。
- 雙關防易斷，隻眼畏難全。
- 將驕多受辱，敵恥屢摧堅。
- 驟覩成爲敗，頻看絕更連。
- 許知愁越復，恤弱貴邢遷。
- 誹俗韋弘嗣，邀名葛稚川。
- 分陰雖可重，小道詎宜捐？
- 相公摧屐日，樵客爛柯年。
- 唐堯猶不棄，孔父尚稱賢。
- 博術存書錄，壺經著禮篇。
- 寄言陸士衡，無嗤王仲宣。
- （按：《韻語陽秋》卷十七、《全唐詩》卷三七收「全」、「邊」二韻，題作《圍棋長篇》。
- ）。

## 拼音

- bao3 shi2 duan1 ju1 xia2 ， pi1 jin1 【 yi4 】（ yi4 ） si1 zhuan1 。
- diao1 pan2 shen4 jing4 shi4 ， tie1 ju2 xiang4 ya2 yuan2 。
- lie4 di4 si4 wei2 ju3 ， fen1 hui1 liang3 zhen4 qian2 。
- zan3 mei2 si1 shang4 ce4 ， qu1 zhi3 ji4 zhong1 quan2 。
- jin4 zu2 heng2 （ han2 xiao4 yi2 wei2 「 chong1 」） wei2 du4 ， qi2 jun1 lüe4 di4 xuan2 。
- yu2 lin2 zhang1 jiu3 ju4 ， he4 chi4 yong1 san1 bian1 。
- zhu2 zheng1 he2 dai4 ying1 ， zheng1 feng1 qi3 yan4 xian1 。
- shuang1 guan1 fang2 yi4 duan4 ， zhi1 yan3 wei4 nan2 quan2 。
- jiang1 jiao1 duo1 shou4 ru3 ， di2 chi3 lü3 cui1 jian1 。
- zhou4 du3 cheng2 wei2 bai4 ， bin1 kan4 jue2 geng4 lian2 。
- xu1 zhi1 chou2 yue4 fu4 ， xu4 ruo4 gui4 xing2 qian1 。
- fei3 su2 wei2 hong2 si4 ， yao1 ming2 ge3 zhi4 chuan1 。
- fen1 yin1 sui1 ke3 zhong4 ， xiao3 dao4 ju4 yi2 juan1 ？
- xiang4 gong0 cui1 ji1 ri4 ， qiao2 ke4 lan4 ke1 nian2 。
- tang2 yao2 you2 bu2 qi4 ， kong3 fu4 shang4 cheng1 xian2 。
- bo2 shu4 cun2 shu1 lu4 ， hu2 jing1 zhu4 li3 pian1 。
- ji4 yan2 lu4 shi4 heng2 ， wu2 chi1 wang2 zhong4 xuan1 。
- （ an4 ：《 yun4 yu3 yang2 qiu1 》 juan4 shi2 qi1 、《 quan2 tang2 shi1 》 juan4 san1 qi1 shou1 「 quan2 」、「 bian1 」 er4 yun4 ， ti2 zuo4 《 wei2 qi2 chang2 pian1 》。
- ）。

## 注释

## 译文

## 赏析
