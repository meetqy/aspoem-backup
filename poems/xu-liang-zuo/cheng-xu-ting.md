---
id: xu-liang-zuo-cheng-xu-ting
title: 澄虛亭
titlePinyin: cheng2 xu1 ting2
titleSlug: cheng-xu-ting
author: 徐良佐
authorPinyin: xu2 liang2 zuo3
authorSlug: xu-liang-zuo
dynasty: 唐
dynastyPinyin: tang2
dynastySlug: tang
tags: [] 
---

## 正文

- 一溪水浸羣峰綠，瀲灧長湖澄數曲。
- 波光如練映危亭，倚檻最宜凝遠目。
- 亭前日日舟人行，千里萬里風帆輕。
- 長汀回首望不盡，接天嵐氣何其清。
- 隔溪南下乾元路，古松峭拔藏禪宇。
- 餘不祠前千尺潭，昔有靈龜曾左顧。
- 時遷歲改名獨存，德清從此民俗淳。
- 山奇水秀冠南國，是處疑有桃花源。
- 過橋稍轉十餘步，家家相向開朱戶。
- 大都川澤氣多寒，時時猛點菰蒲雨。
- 晚來忽霽涼意新，一片兩片歸巖雲。
- 惆悵王維不在世，把筆欲畫今無人。
- 老夫歌詩久不作，對此吟情豈宜薄。
- 簿書推去試新吟，眼前好景難道著。
- 城中美酒斗十千，浦口魚肥賣得錢。
- 夜深却羨漁翁樂，醉飽溪心明月眠。

## 拼音

- yi4 xi1 shui3 jin4 qun2 feng1 lü4 ， lian4 yan4 chang2 hu2 cheng2 shu4 qu3 。
- bo1 guang1 ru2 lian4 ying4 wei1 ting2 ， yi3 jian4 zui4 yi2 ning2 yuan3 mu4 。
- ting2 qian2 ri4 ri4 zhou1 ren2 hang2 ， qian1 li3 wan4 li3 feng1 fan1 qing1 。
- chang2 ting1 hui2 shou3 wang4 bu2 jin4 ， jie1 tian1 lan2 qi4 he2 qi2 qing1 。
- ge2 xi1 nan2 xia4 qian2 yuan2 lu4 ， gu3 song1 qiao4 ba2 cang2 shan4 yu3 。
- yu2 bu4 ci2 qian2 qian1 chi3 tan2 ， xi1 you3 ling2 gui1 ceng2 zuo3 gu4 。
- shi2 qian1 sui4 gai3 ming2 du2 cun2 ， de2 qing1 cong2 ci3 min2 su2 chun2 。
- shan1 qi2 shui3 xiu4 guan1 nan2 guo2 ， shi4 chu3 yi2 you3 tao2 hua1 yuan2 。
- guo4 qiao2 shao1 zhuan3 shi2 yu2 bu4 ， jia1 jia1 xiang1 xiang4 kai1 zhu1 hu4 。
- da4 du1 chuan1 ze2 qi4 duo1 han2 ， shi2 shi2 meng3 dian3 gu1 pu2 yu3 。
- wan3 lai2 hu1 ji4 liang2 yi4 xin1 ， yi2 pian4 liang3 pian4 gui1 yan2 yun2 。
- chou2 chang4 wang2 wei2 bu2 zai4 shi4 ， ba3 bi3 yu4 hua4 jin1 wu2 ren2 。
- lao3 fu1 ge1 shi1 jiu3 bu2 zuo4 ， dui4 ci3 yin2 qing2 qi3 yi2 bao2 。
- bo2 shu1 tui1 qu4 shi4 xin1 yin2 ， yan3 qian2 hao3 jing3 nan2 dao4 zhu4 。
- cheng2 zhong1 mei3 jiu3 dou4 shi2 qian1 ， pu3 kou3 yu2 fei2 mai4 de2 qian2 。
- ye4 shen1 que4 xian4 yu2 weng1 le4 ， zui4 bao3 xi1 xin1 ming2 yue4 mian2 。

## 注释

## 译文

## 赏析
