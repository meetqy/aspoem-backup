---
id: chai-zhong-hang-song-xu-lang-zhong-chu-zhi-zhang-zhou
title: 送許郎中出知漳州
titlePinyin: song4 xu1 lang2 zhong1 chu1 zhi1 zhang1 zhou1
titleSlug: song-xu-lang-zhong-chu-zhi-zhang-zhou
author: 柴中行
authorPinyin: chai2 zhong1 hang2
authorSlug: chai-zhong-hang
dynasty: 宋
dynastyPinyin: song4
dynastySlug: song
tags: []
---

## 正文

- 君子重出處，兒女多依違。
- 孰知退有義，一辭若發機。
- 刑部今其人，識遠渺造微。
- 時方事疾走，而我心獨非。
- 老色未上面，健筆駃于飛。
- 宛然傲霜菊，燦燦黄金輝。
- 勉留鵷鷺行，夫豈少輕肥。
- 一麾即得請，衆目駭見稀。
- 了不露纖芥，舒卷流清 {山 / 徽}。
- 凉風稱歸棹，灝氣浥征衣。
- 婆娑慰邱園，咳唾落珠璣。
- 因風來錦囊，猶足慰依依。

## 拼音

- jun1 zi3 chong2 chu1 chu3 ， er2 nü3 duo1 yi1 wei2 。
- shu2 zhi1 tui4 you3 yi4 ， yi4 ci2 ruo4 fa1 ji1 。
- xing2 bu4 jin1 qi2 ren2 ， shi2 yuan3 miao3 zao4 wei1 。
- shi2 fang1 shi4 ji2 zou3 ， er2 wo3 xin1 du2 fei1 。
- lao3 se4 wei4 shang4 mian4 ， jian4 bi3 kuai4 yu2 fei1 。
- wan3 ran2 ao4 shuang1 ju2 ， can4 can4 huang2 jin1 hui1 。
- mian3 liu2 yuan1 lu4 xing2 ， fu1 qi3 shao3 qing1 fei2 。
- yi4 hui1 ji2 de2 qing3 ， zhong4 mu4 hai4 jian4 xi1 。
- liao3 bu2 lu4 xian1 jie4 ， shu1 juan4 liu2 qing1  { shan1  /  hui1 }。
- liang2 feng1 cheng1 gui1 zhao4 ， hao4 qi4 yi4 zheng1 yi1 。
- po2 suo1 wei4 qiu1 yuan2 ， hai1 tuo4 luo4 zhu1 ji1 。
- yin1 feng1 lai2 jin3 nang2 ， you2 zu2 wei4 yi1 yi1 。

## 注释

## 译文

## 赏析
