---
id: li-yan-ling-zi-zi-yang-guan-zhi-hua-yang-dong-su-hou-zun-shi-cao-tang-jian-tong-you
title: 自紫陽觀至華陽洞宿侯尊師草堂簡同遊
titlePinyin: zi4 zi3 yang2 guan1 zhi4 hua2 yang2 dong4 su4 hou2 zun1 shi1 cao3 tang2 jian3 tong2 you2
titleSlug: zi-zi-yang-guan-zhi-hua-yang-dong-su-hou-zun-shi-cao-tang-jian-tong-you
author: 李延陵
authorPinyin: li3 yan2 ling2
authorSlug: li-yan-ling
dynasty: 唐
dynastyPinyin: tang2
dynastySlug: tang
tags: [] 
---

## 正文

- 石林媚煙景，句曲盤江甸。
- 南向佳氣濃，峰峰遙隱見。
- 漸臨華陽口，微路入葱蒨。
- 七曜懸洞宮，五雲抱山殿。
- 銀函意誰發，金液徒堪薦。
- 千載桃花春，秦人深不見。
- 東溪喜相遇，貞白如會面。
- 青鳥來去閑，紅霞朝夕變。
- 一從化真骨，萬里乘飛電。
- 蘿月延步虛，松花醉閑宴。
- 幽人即長往，茂宰應交戰。
- 明發歸琴堂，知君嬾爲縣。

## 拼音

- shi2 lin2 mei4 yan1 jing3 ， ju4 qu3 pan2 jiang1 dian4 。
- nan2 xiang4 jia1 qi4 nong2 ， feng1 feng1 yao2 yin3 jian4 。
- jian4 lin2 hua2 yang2 kou3 ， wei1 lu4 ru4 cong1 qian4 。
- qi1 yao4 xuan2 dong4 gong1 ， wu3 yun2 bao4 shan1 dian4 。
- yin2 han2 yi4 shui2 fa1 ， jin1 ye4 tu2 kan1 jian4 。
- qian1 zai4 tao2 hua1 chun1 ， qin2 ren2 shen1 bu2 jian4 。
- dong1 xi1 xi3 xiang1 yu4 ， zhen1 bai2 ru2 hui4 mian4 。
- qing1 niao3 lai2 qu4 xian2 ， hong2 xia2 zhao1 xi1 bian4 。
- yi4 cong2 hua4 zhen1 gu3 ， wan4 li3 cheng2 fei1 dian4 。
- luo2 yue4 yan2 bu4 xu1 ， song1 hua1 zui4 xian2 yan4 。
- you1 ren2 ji2 chang2 wang3 ， mao4 zai3 ying1 jiao1 zhan4 。
- ming2 fa1 gui1 qin2 tang2 ， zhi1 jun1 lan3 wei2 xian4 。

## 注释

## 译文

## 赏析
