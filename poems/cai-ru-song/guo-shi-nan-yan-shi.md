---
id: cai-ru-song-guo-shi-nan-yan-shi
title: 國師南巖詩
titlePinyin: guo2 shi1 nan2 yan2 shi1
titleSlug: guo-shi-nan-yan-shi
author: 蔡如松
authorPinyin: cai4 ru2 song1
authorSlug: cai-ru-song
dynasty: 宋
dynastyPinyin: song4
dynastySlug: song
tags: []
---

## 正文

- 七閩山秀江逾碧，俗知禮義亡姦慝。
- 賊潮何事率淮民，擁衆南來稍蠶食。
- 椎埋却冢荒徑裏，醉飽呼天爛漁弋。
- 孽駒躡迹逞神怪，河海波騰雲潑墨。
- 門開啟聖像雙闕，臺築三清伴紫極。
- 一朝春燕飛入宮，九龍帳底生荆棘。
- 舉宗屠肆血腥穢，骸骨無人坎墳域。
- 群凶睨目暗招邀，起火狐鳴乘月黑。
- 雪峯禪客漏遺種，物色漳川俄訪得。
- 蘆黄葦白秋風多，欲話辛酸語還塞。
- 易衣傳入虎狼口，翻覆死生難可測。
- 至今尚餘下輦處，巧作妖言相誕惑。
- 我曾親到國師巖，父老頗能爲記憶。
- 吐冤戟手駡從效，陰與群姦爲羽翼。
- 孤僧逼將上車去，水石含悲空寂默。
- 唯有霜鍾音韻清，破寒千里傳消息。

## 拼音

- qi1 min3 shan1 xiu4 jiang1 yu2 bi4 ， su2 zhi1 li3 yi4 wang2 jian1 te4 。
- zei2 chao2 he2 shi4 lü4 huai2 min2 ， yong1 zhong4 nan2 lai2 shao1 can2 shi2 。
- zhui1 mai2 que4 zhong3 huang1 jing4 li3 ， zui4 bao3 hu1 tian1 lan4 yu2 yi4 。
- nie4 ju1 nie4 ji4 cheng3 shen2 guai4 ， he2 hai3 bo1 teng2 yun2 po1 mo4 。
- men2 kai1 qi3 sheng4 xiang4 shuang1 que4 ， tai2 zhu4 san1 qing1 ban4 zi3 ji2 。
- yi4 zhao1 chun1 yan4 fei1 ru4 gong1 ， jiu3 long2 zhang4 di3 sheng1 jing1 ji2 。
- ju3 zong1 tu2 si4 xue4 xing1 hui4 ， hai2 gu3 wu2 ren2 kan3 fen2 yu4 。
- qun2 xiong1 ni4 mu4 an4 zhao1 yao1 ， qi3 huo3 hu2 ming2 cheng2 yue4 hei1 。
- xue3 feng1 shan4 ke4 lou4 yi2 zhong3 ， wu4 se4 zhang1 chuan1 e2 fang3 de2 。
- lu2 huang2 wei3 bai2 qiu1 feng1 duo1 ， yu4 hua4 xin1 suan1 yu3 huan2 sai1 。
- yi4 yi1 chuan2 ru4 hu3 lang2 kou3 ， fan1 fu4 si3 sheng1 nan2 ke3 ce4 。
- zhi4 jin1 shang4 yu2 xia4 nian3 chu3 ， qiao3 zuo4 yao1 yan2 xiang1 dan4 huo4 。
- wo3 ceng2 qin1 dao4 guo2 shi1 yan2 ， fu4 lao3 po1 neng2 wei2 ji4 yi4 。
- tu3 yuan1 ji3 shou3 ma4 cong2 xiao4 ， yin1 yu3 qun2 jian1 wei2 yu3 yi4 。
- gu1 seng1 bi1 jiang1 shang4 ju1 qu4 ， shui3 shi2 han2 bei1 kong1 ji4 mo4 。
- wei2 you3 shuang1 zhong1 yin1 yun4 qing1 ， po4 han2 qian1 li3 chuan2 xiao1 xi0 。

## 注释

## 译文

## 赏析
