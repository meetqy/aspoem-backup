---
id: cai-ru-song-jiu-hou-shan-shen-shi
title: 九侯山神詩
titlePinyin: jiu3 hou2 shan1 shen2 shi1
titleSlug: jiu-hou-shan-shen-shi
author: 蔡如松
authorPinyin: cai4 ru2 song1
authorSlug: cai-ru-song
dynasty: 宋
dynastyPinyin: song4
dynastySlug: song
tags: []
---

## 正文

- 誰言少康真禹子，子孫九人流到此。
- 誰言鬼侯遭紂虐，冤魄至今靈故壘。
- 誕哉二說太荒唐，未識根原有初始。
- 我曾南自五羊回，杖屨空山問遺址。
- 數間古屋傍林巒，一簇偶人皆劍履。
- 斷碑仆地蒼蘚沒，滿庭落葉秋風起。
- 歲時伏臘走村翁，醵錢買酒烹羊豕。
- 粵巫擊鼓細吹角，整日歌呼乞新祉。
- 饑烏攫肉舞盤間，野蝶尋馨投盞裏。
- 愚民驚怪相駭誕，巧囀笙簧縈俗耳。
- 那知三代去已遠，鬼神豈肯歆非祀。
- 漳川遐僻在窮閩，北去中州幾萬里。
- 從來不及風馬牛，廟食胡爲而至是。
- 濫觴曲士妄穿鑿，湍激妖狐因倚恃。
- 噓烟吹霧作精變，歷古冥冥無辨理。
- 何當濟會狄梁公，爲我乘時皆斥毀。

## 拼音

- shui2 yan2 shao4 kang1 zhen1 yu3 zi3 ， zi3 sun1 jiu3 ren2 liu2 dao4 ci3 。
- shui2 yan2 gui3 hou2 zao1 zhou4 nüe4 ， yuan1 po4 zhi4 jin1 ling2 gu4 lei3 。
- dan4 zai1 er4 shuo1 tai4 huang1 tang2 ， wei4 shi2 gen1 yuan2 you3 chu1 shi3 。
- wo3 ceng2 nan2 zi4 wu3 yang2 hui2 ， zhang4 ju4 kong1 shan1 wen4 yi2 zhi3 。
- shu4 jian4 gu3 wu1 bang4 lin2 luan2 ， yi2 cu4 ou3 ren2 jie1 jian4 lü3 。
- duan4 bei1 pu2 di4 cang1 xian3 mei2 ， man3 ting2 luo4 ye4 qiu1 feng1 qi3 。
- sui4 shi2 fu2 la4 zou3 cun1 weng1 ， ju4 qian2 mai3 jiu3 peng1 yang2 shi3 。
- yue4 wu1 ji1 gu3 xi4 chui1 jiao3 ， zheng3 ri4 ge1 hu1 qi3 xin1 zhi3 。
- ji1 wu1 jue2 rou4 wu3 pan2 jian4 ， ye3 die2 xun2 xin1 tou2 zhan3 li3 。
- yu2 min2 jing1 guai4 xiang4 hai4 dan4 ， qiao3 zhuan4 sheng1 huang2 ying2 su2 er3 。
- na4 zhi1 san1 dai4 qu4 yi3 yuan3 ， gui3 shen2 qi3 ken3 xin1 fei1 si4 。
- zhang1 chuan1 xia2 pi4 zai4 qiong2 min3 ， bei3 qu4 zhong1 zhou1 ji1 wan4 li3 。
- cong2 lai2 bu4 ji2 feng1 ma3 niu2 ， miao4 shi2 hu2 wei2 er2 zhi4 shi4 。
- lan4 shang1 qu3 shi4 wang4 chuan1 zao2 ， tuan1 ji1 yao1 hu2 yin1 yi3 shi4 。
- xu1 yan1 chui1 wu4 zuo4 jing1 bian4 ， li4 gu3 ming2 ming2 wu2 bian4 li3 。
- he2 dang1 ji4 hui4 di2 liang2 gong1 ， wei2 wo3 cheng2 shi2 jie1 chi4 hui3 。

## 注释

## 译文

## 赏析
