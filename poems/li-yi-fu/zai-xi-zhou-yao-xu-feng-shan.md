---
id: li-yi-fu-zai-xi-zhou-yao-xu-feng-shan
title: 在巂州遙敍封禪
titlePinyin: zai4 xi1 zhou1 yao2 xu4 feng1 shan4
titleSlug: zai-xi-zhou-yao-xu-feng-shan
author: 李義府
authorPinyin: li3 yi4 fu3
authorSlug: li-yi-fu
dynasty: 唐
dynastyPinyin: tang2
dynastySlug: tang
tags: []
---

## 正文

- 天齊標巨鎮，日觀啓崇朝。
- 岧嶤臨渤澥，隱嶙控河沂。
- 眺迥分吳乘，凌高屬漢祠。
- 建岳誠爲長，升功諒在茲。
- 帝猷符廣運，玄範暢文思。
- 飛聲總地絡，騰化撫乾維。
- 瑞策開珍鳳，禎圖薦寶龜。
- 創封超昔夏，修禪掩前姬。
- 東后方肆覲，西都導六師。
- 肅駕移星苑，揚罕馭風司。
- 沸鼓喧平陸，凝蹕靜通逵。
- 汶陽馳月羽，蒙陰警電麾。
- 巖花飄曙輦，峰葉蕩春旗。
- 石閭環藻衛，金壇映黼帷。
- 仙階溢祕秬，靈檢燿祥芝。
- 張樂分韶濩，觀禮縱華夷。
- 佳氣浮丹谷，榮光泛綠坻。
- 三始貽遐貺，萬歲受重釐。
- 菲質陶恩獎，趨迹奉軒墀。
- 觸網淪幽裔，乘徼限明時。
- 周南昔已歎，邛西今復悲。

## 拼音

- tian1 qi2 biao1 ju4 zhen4 ， ri4 guan1 qi3 chong2 chao2 。
- tiao2 yao2 lin2 bo2 xie4 ， yin3 lin2 kong4 he2 yi2 。
- tiao4 jiong3 fen1 wu2 cheng2 ， ling2 gao1 shu3 han4 ci2 。
- jian4 yue4 cheng2 wei2 chang2 ， sheng1 gong1 liang4 zai4 zi1 。
- di4 you2 fu2 guang3 yun4 ， xuan2 fan4 chang4 wen2 si1 。
- fei1 sheng1 zong3 di4 luo4 ， teng2 hua4 fu3 qian2 wei2 。
- rui4 ce4 kai1 zhen1 feng4 ， zhen1 tu2 jian4 bao3 gui1 。
- chuang4 feng1 chao1 xi1 xia4 ， xiu1 shan4 yan3 qian2 ji1 。
- dong1 hou4 fang1 si4 jin4 ， xi1 du1 dao3 liu4 shi1 。
- su4 jia4 yi2 xing1 yuan4 ， yang2 han3 yu4 feng1 si1 。
- fei4 gu3 xuan1 ping2 lu4 ， ning2 bi4 jing4 tong1 kui2 。
- wen4 yang2 chi2 yue4 yu3 ， meng2 yin1 jing3 dian4 hui1 。
- yan2 hua1 piao1 shu3 nian3 ， feng1 ye4 dang4 chun1 qi2 。
- shi2 lü2 huan2 zao3 wei4 ， jin1 tan2 ying4 fu3 wei2 。
- xian1 jie1 yi4 bi4 ju4 ， ling2 jian3 yao4 xiang2 zhi1 。
- zhang1 le4 fen1 shao2 hu4 ， guan1 li3 zong4 hua2 yi2 。
- jia1 qi4 fu2 dan1 gu3 ， rong2 guang1 fan4 lü4 di3 。
- san1 shi3 yi2 xia2 kuang4 ， wan4 sui4 shou4 zhong4 li2 。
- fei1 zhi4 tao2 en1 jiang3 ， qu1 ji4 feng4 xuan1 chi2 。
- chu4 wang3 lun2 you1 yi4 ， cheng2 jiao3 xian4 ming2 shi2 。
- zhou1 nan2 xi1 yi3 tan4 ， qiong2 xi1 jin1 fu4 bei1 。

## 注释

## 译文

## 赏析
