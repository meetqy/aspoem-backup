---
id: hu-quan-jia-xun
title: 家訓
titlePinyin: jia1 xun4
titleSlug: jia-xun
author: 胡銓
authorPinyin: hu2 quan2
authorSlug: hu-quan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 悲哉爲儒者，力學不知疲。
- 觀書眼欲暗，秉筆手生胝。
- 無衣兒號寒，絕糧妻啼饑。
- 文思苦冥搜，形容長枯羸。
- 俯仰多迍邅，屢受胯下欺。
- 十舉方一第，雙鬢已如絲。
- 丈夫老且病，焉用富貴爲。
- 可憐少壯日，適在貧賤時。
- 沉沉朱門宅，中有乳臭兒。
- 狀貌如婦人，光瑩膏粱肌。
- 襁褓襲世爵，門承勳戚資。
- 前庭列嬖僕，出入相追隨。
- 千金辦月廩，萬錢供賞支。
- 後堂擁姝姬，早夜同笑嬉。
- 錯落開珠翠，艷輝沃膏脂。
- 粧飾及鷹犬，繪綵至薔薇。
- 青春付杯酒，白日消枰棋。
- 守俸還酒債，堆金選娥眉。
- 朝從博徒飲，暮赴娼樓期。
- 逢人說門閥，樂性惟珍奇。
- 絃歌恣娛燕，繒綺飾容儀。
- 田園日脧削，戶門日傾隳。
- 聲色遊戲外，無餘亦無知。
- 帝王是何物，孔孟果爲誰。
- 咄哉驕矜子，於世奚所裨。
- 不思厥祖父，亦曾寒士悲。
- 辛苦擢官仕，錙銖積家基。
- 期汝長富貴，豈意遽相衰。
- 儒生反堅耐，貴遊多流離。
- 興亡等一瞬，焉須嗟而悲。
- 吾宗二百年，相承惟禮詩。
- 吾早仕天京，聲聞已四馳。
- 樞庭皂囊封，琅玕肝膽披。
- 但知尊天王，焉能臣戎夷。
- 新州席未煖，珠崖早窮覊。
- 輒作賈生哭，謾興梁士噫。
- 仗節擬蘇武，賡騷師楚纍。
- 龍飛覩大人，忽詔衡陽移。
- 帝曰爾胡銓，無事久棲遲。
- 生還天所相，直諒時所推。
- 更當勉初志，用爲朕倚毗。
- 一月便十遷，取官如摘髭。
- 記言立螭坳，講幄坐龍帷。
- 草麻賜蓮炬，陟爵銜金巵。
- 巡邊輒開府，御筆親標旗。
- 精兵三十萬，指顧勞呵麾。
- 聞名已宵遁，奏功靖方陲。
- 歸來笳鼓競，虎拜登龍墀。
- 詔加端明職，賜第江之湄。
- 自喜可佚老，主上復勤思。
- 專禮逮白屋，悲非吾之宜。
- 四子還上殿，擁笏腰带垂。
- 父子拜前後，兄弟融愉怡。
- 誠由積善致，玉音重奬咨。
- 資殿尊職隆，授官非由私。
- 吾位等公相，吾年將期頤。
- 立身忠孝門，傳家清白規。
- 但願後世賢，努力勤撐持。
- 把琖吸明月，披襟招凉颸。
- 醉墨雖欹斜，是爲子孫貽。

## 拼音

- bei1 zai1 wei2 ru2 zhe3 ， li4 xue2 bu4 zhi1 pi2 。
- guan1 shu1 yan3 yu4 an4 ， bing3 bi3 shou3 sheng1 zhi1 。
- wu2 yi1 er2 hao4 han2 ， jue2 liang2 qi1 ti2 ji1 。
- wen2 si1 ku3 ming2 sou1 ， xing2 rong2 chang2 ku1 lei2 。
- fu3 yang3 duo1 zhun1 zhan1 ， lü3 shou4 kua4 xia4 qi1 。
- shi2 ju3 fang1 yi2 di4 ， shuang1 bin4 yi3 ru2 si1 。
- zhang4 fu0 lao3 qie3 bing4 ， yan1 yong4 fu4 gui4 wei2 。
- ke3 lian2 shao3 zhuang4 ri4 ， shi4 zai4 pin2 jian4 shi2 。
- chen2 chen2 zhu1 men2 zhai2 ， zhong1 you3 ru3 xiu4 er2 。
- zhuang4 mao4 ru2 fu4 ren2 ， guang1 ying2 gao1 liang2 ji1 。
- qiang3 bao3 xi2 shi4 jue2 ， men2 cheng2 xun1 qi1 zi1 。
- qian2 ting2 lie4 bi4 pu2 ， chu1 ru4 xiang1 zhui1 sui2 。
- qian1 jin1 ban4 yue4 lin3 ， wan4 qian2 gong4 shang3 zhi1 。
- hou4 tang2 yong1 shu1 ji1 ， zao3 ye4 tong2 xiao4 xi1 。
- cuo4 luo4 kai1 zhu1 cui4 ， yan4 hui1 wo4 gao1 zhi1 。
- zhuang1 shi4 ji2 ying1 quan3 ， hui4 cai3 zhi4 qiang2 wei1 。
- qing1 chun1 fu4 bei1 jiu3 ， bai2 ri4 xiao1 ping2 qi2 。
- shou3 feng4 huan2 jiu3 zhai4 ， dui1 jin1 xuan3 e2 mei2 。
- chao2 cong2 bo2 tu2 yin3 ， mu4 fu4 chang1 lou2 qi1 。
- feng2 ren2 shuo1 men2 fa2 ， le4 xing4 wei2 zhen1 qi2 。
- xian2 ge1 zi4 yu2 yan4 ， zeng1 qi3 shi4 rong2 yi2 。
- tian2 yuan2 ri4 zui1 xiao1 ， hu4 men2 ri4 qing1 hui1 。
- sheng1 se4 you2 xi4 wai4 ， wu2 yu2 yi4 wu2 zhi1 。
- di4 wang2 shi4 he2 wu4 ， kong3 meng4 guo3 wei2 shui2 。
- duo1 zai1 jiao1 jin1 zi3 ， wu1 shi4 xi1 suo3 bi4 。
- bu4 si1 jue2 zu3 fu4 ， yi4 ceng2 han2 shi4 bei1 。
- xin1 ku3 zhuo2 guan1 shi4 ， zi1 zhu1 ji1 jia1 ji1 。
- qi1 ru3 chang2 fu4 gui4 ， qi3 yi4 ju4 xiang1 shuai1 。
- ru2 sheng1 fan3 jian1 nai4 ， gui4 you2 duo1 liu2 li2 。
- xing1 wang2 deng3 yi2 shun4 ， yan1 xu1 jie1 er2 bei1 。
- wu2 zong1 er4 bai3 nian2 ， xiang1 cheng2 wei2 li3 shi1 。
- wu2 zao3 shi4 tian1 jing1 ， sheng1 wen2 yi3 si4 chi2 。
- shu1 ting2 zao4 nang2 feng1 ， lang2 gan1 gan1 dan3 pi1 。
- dan4 zhi1 zun1 tian1 wang2 ， yan1 neng2 chen2 rong2 yi2 。
- xin1 zhou1 xi2 wei4 xuan1 ， zhu1 ya2 zao3 qiong2 ji1 。
- zhe2 zuo4 jia3 sheng1 ku1 ， man2 xing1 liang2 shi4 yi1 。
- zhang4 jie2 ni3 su1 wu3 ， geng1 sao1 shi1 chu3 lei2 。
- long2 fei1 du3 da4 ren2 ， hu1 zhao4 heng2 yang2 yi2 。
- di4 yue1 er3 hu2 quan2 ， wu2 shi4 jiu3 qi1 chi2 。
- sheng1 huan2 tian1 suo3 xiang1 ， zhi2 liang4 shi2 suo3 tui1 。
- geng4 dang1 mian3 chu1 zhi4 ， yong4 wei2 zhen4 yi3 pi2 。
- yi1 yue4 bian4 shi2 qian1 ， qu3 guan1 ru2 zhai1 zi1 。
- ji4 yan2 li4 chi1 ao4 ， jiang3 wo4 zuo4 long2 wei2 。
- cao3 ma2 ci4 lian2 ju4 ， zhi4 jue2 xian2 jin1 zhi1 。
- xun2 bian1 zhe2 kai1 fu3 ， yu4 bi3 qin1 biao1 qi2 。
- jing1 bing1 san1 shi2 wan4 ， zhi3 gu4 lao2 he1 hui1 。
- wen2 ming2 yi3 xiao1 dun4 ， zou4 gong1 jing4 fang1 chui2 。
- gui1 lai2 jia1 gu3 jing4 ， hu3 bai4 deng1 long2 chi2 。
- zhao4 jia1 duan1 ming2 zhi2 ， ci4 di4 jiang1 zhi1 mei2 。
- zi4 xi3 ke3 yi4 lao3 ， zhu3 shang4 fu4 qin2 si1 。
- zhuan1 li3 dai3 bai2 wu1 ， bei1 fei1 wu2 zhi1 yi2 。
- si4 zi3 huan2 shang4 dian4 ， yong1 hu4 yao1 dai4 chui2 。
- fu4 zi3 bai4 qian2 hou4 ， xiong1 di4 rong2 yu2 yi2 。
- cheng2 you2 ji1 shan4 zhi4 ， yu4 yin1 zhong4 jiang3 zi1 。
- zi1 dian4 zun1 zhi2 long2 ， shou4 guan1 fei1 you2 si1 。
- wu2 wei4 deng3 gong1 xiang4 ， wu2 nian2 jiang1 qi1 yi2 。
- li4 shen1 zhong1 xiao4 men2 ， chuan2 jia1 qing1 bai2 gui1 。
- dan4 yuan4 hou4 shi4 xian2 ， nu3 li4 qin2 cheng1 chi2 。
- ba3 zhan3 xi1 ming2 yue4 ， pi1 jin1 zhao1 liang2 si1 。
- zui4 mo4 sui1 qi1 xie2 ， shi4 wei2 zi3 sun1 yi2 。

## 注释

## 译文

## 赏析
