---
id: hu-quan-da-dan-jian-bo
title: 答單監簿
titlePinyin: da2 dan1 jian1 bo2
titleSlug: da-dan-jian-bo
author: 胡銓
authorPinyin: hu2 quan2
authorSlug: hu-quan
dynasty: 宋
dynastyPinyin: song4
dynastySlug: song
tags: []
---

## 正文

- 賢哉洛城翁，塵甑每貸粟。
- 饑來睨書案，臭味清可掬。
- 獨抱古遺經，凜凜一川玉。
- 唯知耕寬閑，未暇井衍沃。
- 蕭然跨騄駬，破漏數間屋。
- 諫議真可人，著意向幽獨。
- 贈之三百月，鼂采照鯨目。
- 閉門予自煎，颯爽對修竹。
- 先生如玉川，詩書實其腹。
- 顧我亦何幸，此客良不俗。
- 新篇忽入手，闊躡李杜躅。
- 華衮褒雖榮，溢美論非篤。
- 何時玉壺山，復得從所欲。
- 三碗澆枯腸，勿賦飯不足。

## 拼音

- xian2 zai1 luo4 cheng2 weng1 ， chen2 zeng4 mei3 dai4 su4 。
- ji1 lai2 ni4 shu1 an4 ， chou4 wei4 qing1 ke3 ju1 。
- du2 bao4 gu3 yi2 jing1 ， lin3 lin3 yi4 chuan1 yu4 。
- wei2 zhi1 geng1 kuan1 xian2 ， wei4 xia2 jing3 yan3 wo4 。
- xiao1 ran2 kua4 lu4 er3 ， po4 lou4 shu4 jian4 wu1 。
- jian4 yi4 zhen1 ke3 ren2 ， zhu4 yi4 xiang4 you1 du2 。
- zeng4 zhi1 san1 bai3 yue4 ， chao2 cai3 zhao4 jing1 mu4 。
- bi4 men2 yu3 zi4 jian1 ， sa4 shuang3 dui4 xiu1 zhu2 。
- xian1 sheng0 ru2 yu4 chuan1 ， shi1 shu1 shi2 qi2 fu4 。
- gu4 wo3 yi4 he2 xing4 ， ci3 ke4 liang2 bu4 su2 。
- xin1 pian1 hu1 ru4 shou3 ， kuo4 nie4 li3 du4 zhu2 。
- hua2 gun3 bao1 sui1 rong2 ， yi4 mei3 lun4 fei1 du3 。
- he2 shi2 yu4 hu2 shan1 ， fu4 de2 cong2 suo3 yu4 。
- san1 wan3 jiao1 ku1 chang2 ， wu4 fu4 fan4 bu4 zu2 。

## 注释

## 译文

## 赏析
