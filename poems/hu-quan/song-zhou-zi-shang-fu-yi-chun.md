---
id: hu-quan-song-zhou-zi-shang-fu-yi-chun
title: 送周子上赴宜春
titlePinyin: song4 zhou1 zi3 shang4 fu4 yi2 chun1
titleSlug: song-zhou-zi-shang-fu-yi-chun
author: 胡銓
authorPinyin: hu2 quan2
authorSlug: hu-quan
dynasty: 宋
dynastyPinyin: song4
dynastySlug: song
tags: []
---

## 正文

- 憶昔昌黎伯，直諫氣凜然。
- 又聞贊皇公，直道薄雲天。
- 堂堂兩宗工，蓋世勳無前。
- 朅來著此邦，仰山同不騫。
- 公今又繼往，相望三百年。
- 風流雖已矣，遺跡儼弗愆。
- 邦風雜未純，雕俗頑莫鎸。
- 要須痛一洗，興氓作其賢。
- 束吏縛猛虎，愛民烹小鮮。
- 課爲天下最，名壓坐中先。
- 鳳尾催歸詔，看看下小旃。
- 踐槐知不晚，開旦促曹韉。

## 拼音

- yi4 xi1 chang1 li2 bo2 ， zhi2 jian4 qi4 lin3 ran2 。
- you4 wen2 zan4 huang2 gong1 ， zhi2 dao4 bao2 yun2 tian1 。
- tang2 tang2 liang3 zong1 gong1 ， gai4 shi4 xun1 wu2 qian2 。
- qie4 lai2 zhu4 ci3 bang1 ， yang3 shan1 tong2 bu4 qian1 。
- gong1 jin1 you4 ji4 wang3 ， xiang1 wang4 san1 bai3 nian2 。
- feng1 liu2 sui1 yi3 yi3 ， yi2 ji4 yan3 fu2 qian1 。
- bang1 feng1 za2 wei4 chun2 ， diao1 su2 wan2 mo4 juan1 。
- yao4 xu1 tong4 yi4 xi3 ， xing1 mang2 zuo4 qi2 xian2 。
- shu4 li4 fu4 meng3 hu3 ， ai4 min2 peng1 xiao3 xian1 。
- ke4 wei2 tian1 xia4 zui4 ， ming2 ya1 zuo4 zhong1 xian1 。
- feng4 wei3 cui1 gui1 zhao4 ， kan4 kan4 xia4 xiao3 zhan1 。
- jian4 huai2 zhi1 bu4 wan3 ， kai1 dan4 cu4 cao2 jian1 。

## 注释

## 译文

## 赏析
