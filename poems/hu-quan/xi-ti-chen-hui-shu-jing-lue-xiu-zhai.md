---
id: hu-quan-xi-ti-chen-hui-shu-jing-lue-xiu-zhai
title: 戲題陳晦叔經略秀齋
titlePinyin: xi4 ti2 chen2 hui4 shu1 jing1 lüe4 xiu4 zhai1
titleSlug: xi-ti-chen-hui-shu-jing-lue-xiu-zhai
author: 胡銓
authorPinyin: hu2 quan2
authorSlug: hu-quan
dynasty: 宋
dynastyPinyin: song4
dynastySlug: song
tags: []
---

## 正文

- 天宇脩眉浮太華，晚晴濃綠新如畫。
- 何似文君蹙遠山，秀色可餐清更雅。
- 人知潑黛青孱顔，共喜眉宇脩彎環。
- 不知是中石藴玉，遂能發彩驚塵寰。
- 美人美人隔秋水，娟娟靜淑金閨裏。
- 其人如玉德滿身，笑殺西湖比西子。
- 杜陵破帽隨金鞍，心醉歸來空掩關。
- 不須更問許玉斧，二十四山如髻鬟。

## 拼音

- tian1 yu3 xiu1 mei2 fu2 tai4 hua2 ， wan3 qing2 nong2 lü4 xin1 ru2 hua4 。
- he2 si4 wen2 jun1 cu4 yuan3 shan1 ， xiu4 se4 ke3 can1 qing1 geng4 ya3 。
- ren2 zhi1 po1 dai4 qing1 chan2 yan2 ， gong4 xi3 mei2 yu3 xiu1 wan1 huan2 。
- bu4 zhi1 shi4 zhong1 shi2 yun4 yu4 ， sui4 neng2 fa1 cai3 jing1 chen2 huan2 。
- mei3 ren2 mei3 ren2 ge2 qiu1 shui3 ， juan1 juan1 jing4 shu1 jin1 gui1 li3 。
- qi2 ren2 ru2 yu4 de2 man3 shen1 ， xiao4 sha1 xi1 hu2 bi3 xi1 zi3 。
- du4 ling2 po4 mao4 sui2 jin1 an1 ， xin1 zui4 gui1 lai2 kong1 yan3 guan1 。
- bu4 xu1 geng4 wen4 xu1 yu4 fu3 ， er4 shi2 si4 shan1 ru2 ji4 huan2 。

## 注释

## 译文

## 赏析
