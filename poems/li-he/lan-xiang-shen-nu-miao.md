---
id: li-he-lan-xiang-shen-nu-miao
title: 蘭香神女廟
titlePinyin: lan2 xiang1 shen2 nü3 miao4
titleSlug: lan-xiang-shen-nu-miao
author: 李賀
authorPinyin: li3 he4
authorSlug: li-he
dynasty: 唐
dynastyPinyin: tang2
dynastySlug: tang
tags: [] 
---

## 正文

- 古春年年在，閑綠搖暖雲。
- 松香飛晚華，柳渚含日昏。
- 沙砌落紅滿，石泉生水芹。
- 幽篁畫新粉，蛾綠橫曉門。
- 弱蕙不勝露，山秀愁空春。
- 舞珮剪鸞翼，帳帶塗輕銀。
- 蘭桂吹濃香，菱藕長莘莘。
- 看雨逢瑤姬，乘船值江君。
- 吹簫飲酒醉，結綬金絲裙。
- 走天呵白鹿，遊水鞭錦鱗。
- 密髮虛鬟飛，膩頰凝花勻。
- 團鬢分蛛巢，穠眉籠小脣。
- 弄蝶和輕妍，風光怯腰身。
- 深幃金鴨冷，奩鏡幽鳳塵。
- 踏霧乘風歸，撼玉山上聞。

## 拼音

- gu3 chun1 nian2 nian2 zai4 ， xian2 lü4 yao2 nuan3 yun2 。
- song1 xiang1 fei1 wan3 hua2 ， liu3 zhu3 han2 ri4 hun1 。
- sha1 qi4 luo4 hong2 man3 ， shi2 quan2 sheng1 shui3 qin2 。
- you1 huang2 hua4 xin1 fen3 ， e2 lü4 heng2 xiao3 men2 。
- ruo4 hui4 bu2 sheng4 lu4 ， shan1 xiu4 chou2 kong1 chun1 。
- wu3 pei4 jian3 luan2 yi4 ， zhang4 dai4 tu2 qing1 yin2 。
- lan2 gui4 chui1 nong2 xiang1 ， ling2 ou3 chang2 shen1 shen1 。
- kan4 yu3 feng2 yao2 ji1 ， cheng2 chuan2 zhi2 jiang1 jun1 。
- chui1 xiao1 yin3 jiu3 zui4 ， jie2 shou4 jin1 si1 qun2 。
- zou3 tian1 he1 bai2 lu4 ， you2 shui3 bian1 jin3 lin2 。
- mi4 fa4 xu1 huan2 fei1 ， ni4 jia2 ning2 hua1 yun2 。
- tuan2 bin4 fen1 zhu1 chao2 ， nong2 mei2 long2 xiao3 chun2 。
- nong4 die2 he2 qing1 yan2 ， feng1 guang1 qie4 yao1 shen1 。
- shen1 wei2 jin1 ya1 leng3 ， lian2 jing4 you1 feng4 chen2 。
- ta4 wu4 cheng2 feng1 gui1 ， han4 yu4 shan1 shang4 wen2 。

## 注释

## 译文

## 赏析
