---
id: li-he-ku-zhou-duan
title: 苦晝短
titlePinyin: ku3 zhou4 duan3
titleSlug: ku-zhou-duan
author: 李賀
authorPinyin: li3 he4
authorSlug: li-he
dynasty: 唐
dynastyPinyin: tang2
dynastySlug: tang
tags: []
---

## 正文

- 飛光飛光，勸爾一杯酒。
- 吾不識青天高，黃地厚。
- 唯見月寒日暖，來煎人壽。
- 食熊則肥，食蛙則瘦。
- 神君何在，太一安有。
- 天東有若木，下置銜燭龍。
- 吾將斬龍足，嚼龍肉。
- 使之朝不得迴，夜不得伏。
- 自然老者不死，少者不哭。
- 何爲服黃金，吞白玉。
- 誰似任公子，雲中騎碧驢。
- 劉徹茂陵多滯骨，嬴政梓棺費鮑魚。

## 拼音

- fei1 guang1 fei1 guang1 ， quan4 er3 yi4 bei1 jiu3 。
- wu2 bu4 shi2 qing1 tian1 gao1 ， huang2 di4 hou4 。
- wei2 jian4 yue4 han2 ri4 nuan3 ， lai2 jian1 ren2 shou4 。
- shi2 xiong2 ze2 fei2 ， shi2 wa1 ze2 shou4 。
- shen2 jun1 he2 zai4 ， tai4 yi4 an1 you3 。
- tian1 dong1 you3 ruo4 mu4 ， xia4 zhi4 xian2 zhu2 long2 。
- wu2 jiang1 zhan3 long2 zu2 ， jiao2 long2 rou4 。
- shi3 zhi1 chao2 bu4 de2 hui2 ， ye4 bu4 de2 fu2 。
- zi4 ran2 lao3 zhe3 bu4 si3 ， shao3 zhe3 bu4 ku1 。
- he2 wei2 fu2 huang2 jin1 ， tun1 bai2 yu4 。
- shui2 si4 ren4 gong1 zi3 ， yun2 zhong1 qi2 bi4 lü2 。
- liu2 che4 mao4 ling2 duo1 zhi4 gu3 ， ying2 zheng4 zi3 guan1 fei4 bao4 yu2 。

## 注释

## 译文

## 赏析
