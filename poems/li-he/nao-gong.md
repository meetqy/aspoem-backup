---
id: li-he-nao-gong
title: 惱公
titlePinyin: nao3 gong1
titleSlug: nao-gong
author: 李賀
authorPinyin: li3 he4
authorSlug: li-he
dynasty: 唐
dynastyPinyin: tang2
dynastySlug: tang
tags: []
---

## 正文

- 宋玉愁空斷，嬌饒粉自紅。
- 歌聲春草露，門掩杏花叢。
- 注口櫻桃小，添眉桂葉濃。
- 曉奩妝秀靨，夜帳減香筒。
- 鈿鏡飛孤鵲，江圖畫水葓。
- 陂陀梳碧鳳，腰褭帶金蟲。
- 杜若含清露，河蒲聚紫茸。
- 月分蛾黛破，花合靨朱融。
- 髮重疑盤霧，腰輕乍倚風。
- 密書題荳蔲，隱語笑芙蓉。
- 莫鎖茱萸匣，休開翡翠籠。
- 弄珠驚漢燕，燒蜜引胡蜂。
- 醉纈拋紅網，單羅挂綠蒙。
- 數錢教姹女，買藥問巴賨。
- 勻臉安斜雁，移燈想夢熊。
- 腸攢非束竹，胘急是張弓。
- 晚樹迷新蝶，殘蜺憶斷虹。
- 古時填渤澥，今日鑿崆峒。
- 繡沓褰長幔，羅裙結短封。
- 心搖如舞鶴，骨出似飛龍。
- 井檻淋清漆，門鋪綴白銅。
- 隈花開兔徑，向壁印狐蹤。
- 玳瑁釘簾薄，琉璃疊扇烘。
- 象牀緣素柏，瑤席卷香葱。
- 細管吟朝幌，芳醪落夜楓。
- 宜男生楚巷，梔子發金墉。
- 龜甲開屏澀，鵝毛滲墨濃。
- 黃庭留衛瓘，綠樹養韓馮。
- 雞唱星懸柳，鵶啼露滴桐。
- 黃娥初出座，寵妹始相從。
- 蠟淚垂蘭燼，秋蕪掃綺櫳。
- 吹笙翻舊引，沽酒待新豐。
- 短珮愁填粟，長弦怨削菘。
- 曲池眠乳鴨，小閣睡娃僮。
- 褥縫篸雙線，鉤縚辮五總。
- 蜀煙飛重錦，峽雨濺輕容。
- 拂鏡羞溫嶠，薰衣避賈充。
- 魚生玉藕下，人在石蓮中。
- 含水彎蛾翠，登樓選馬鬉。
- 使君居曲陌，園令住臨邛。
- 桂火流蘇暖，金爐細炷通。
- 春遲王子態，鶯囀謝娘慵。
- 玉漏三星曙，銅街五馬逢。
- 犀株防膽怯，銀液鎮心忪。
- 跳脫看年命，琵琶道吉凶。
- 王時應七夕，夫位在三宮。
- 無力塗雲母，多方帶藥翁。
- 符因青鳥送，囊用絳紗縫。
- 漢苑尋官柳，河橋閡禁鐘。
- 月明中婦覺，應笑畫堂空。

## 拼音

- song4 yu4 chou2 kong1 duan4 ， jiao1 rao2 fen3 zi4 hong2 。
- ge1 sheng1 chun1 cao3 lu4 ， men2 yan3 xing4 hua1 cong2 。
- zhu4 kou3 ying1 tao2 xiao3 ， tian1 mei2 gui4 ye4 nong2 。
- xiao3 lian2 zhuang1 xiu4 ye4 ， ye4 zhang4 jian3 xiang1 tong3 。
- dian4 jing4 fei1 gu1 que4 ， jiang1 tu2 hua4 shui3 hong2 。
- po1 tuo2 shu1 bi4 feng4 ， yao1 niao3 dai4 jin1 chong2 。
- du4 ruo4 han2 qing1 lu4 ， he2 pu2 ju4 zi3 rong2 。
- yue4 fen1 e2 dai4 po4 ， hua1 he2 ye4 zhu1 rong2 。
- fa4 zhong4 yi2 pan2 wu4 ， yao1 qing1 zha4 yi3 feng1 。
- mi4 shu1 ti2 dou4 kou4 ， yin3 yu3 xiao4 fu2 rong2 。
- mo4 suo3 zhu1 yu2 xia2 ， xiu1 kai1 fei3 cui4 long2 。
- nong4 zhu1 jing1 han4 yan4 ， shao1 mi4 yin3 hu2 feng1 。
- zui4 xie4 pao1 hong2 wang3 ， dan1 luo2 gua4 lü4 meng2 。
- shu4 qian2 jiao4 cha4 nü3 ， mai3 yao4 wen4 ba1 cong2 。
- yun2 lian3 an1 xie2 yan4 ， yi2 deng1 xiang3 meng4 xiong2 。
- chang2 zan3 fei1 shu4 zhu2 ， xian2 ji2 shi4 zhang1 gong1 。
- wan3 shu4 mi2 xin1 die2 ， can2 ni2 yi4 duan4 hong2 。
- gu3 shi2 tian2 bo2 xie4 ， jin1 ri4 zao2 kong1 tong2 。
- xiu4 ta4 qian1 chang2 man4 ， luo2 qun2 jie2 duan3 feng1 。
- xin1 yao2 ru2 wu3 he4 ， gu3 chu1 si4 fei1 long2 。
- jing3 jian4 lin2 qing1 qi1 ， men2 pu1 zhui4 bai2 tong2 。
- wei1 hua1 kai1 tu4 jing4 ， xiang4 bi4 yin4 hu2 zong1 。
- dai4 mao4 ding1 lian2 bao2 ， liu2 li2 die2 shan4 hong1 。
- xiang4 chuang2 yuan2 su4 bai3 ， yao2 xi2 juan3 xiang1 cong1 。
- xi4 guan3 yin2 chao2 huang3 ， fang1 lao2 luo4 ye4 feng1 。
- yi2 nan2 sheng1 chu3 xiang4 ， zhi1 zi3 fa1 jin1 yong1 。
- gui1 jia3 kai1 ping2 se4 ， e2 mao2 shen4 mo4 nong2 。
- huang2 ting2 liu2 wei4 guan4 ， lü4 shu4 yang3 han2 feng2 。
- ji1 chang4 xing1 xuan2 liu3 ， ya1 ti2 lu4 di1 tong2 。
- huang2 e2 chu1 chu1 zuo4 ， chong3 mei4 shi3 xiang1 cong2 。
- la4 lei4 chui2 lan2 jin4 ， qiu1 wu2 sao3 qi3 long2 。
- chui1 sheng1 fan1 jiu4 yin3 ， gu1 jiu3 dai4 xin1 feng1 。
- duan3 pei4 chou2 tian2 su4 ， chang2 xian2 yuan4 xiao1 song1 。
- qu3 chi2 mian2 ru3 ya1 ， xiao3 ge2 shui4 wa2 tong2 。
- ru4 feng2 zan1 shuang1 xian4 ， gou1 tao1 bian4 wu3 zong3 。
- shu3 yan1 fei1 zhong4 jin3 ， xia2 yu3 jian4 qing1 rong2 。
- fu2 jing4 xiu1 wen1 jiao4 ， xun1 yi1 bi4 jia3 chong1 。
- yu2 sheng1 yu4 ou3 xia4 ， ren2 zai4 shi2 lian2 zhong1 。
- han2 shui3 wan1 e2 cui4 ， deng1 lou2 xuan3 ma3 zong1 。
- shi3 jun1 ju1 qu3 mo4 ， yuan2 ling4 zhu4 lin2 qiong2 。
- gui4 huo3 liu2 su1 nuan3 ， jin1 lu2 xi4 zhu4 tong1 。
- chun1 chi2 wang2 zi3 tai4 ， ying1 zhuan4 xie4 niang2 yong1 。
- yu4 lou4 san1 xing1 shu3 ， tong2 jie1 wu3 ma3 feng2 。
- xi1 zhu1 fang2 dan3 qie4 ， yin2 ye4 zhen4 xin1 song1 。
- tiao4 tuo1 kan4 nian2 ming4 ， pi2 pa0 dao4 ji2 xiong1 。
- wang2 shi2 ying1 qi1 xi1 ， fu1 wei4 zai4 san1 gong1 。
- wu2 li4 tu2 yun2 mu3 ， duo1 fang1 dai4 yao4 weng1 。
- fu2 yin1 qing1 niao3 song4 ， nang2 yong4 jiang4 sha1 feng2 。
- han4 yuan4 xun2 guan1 liu3 ， he2 qiao2 he2 jin4 zhong1 。
- yue4 ming2 zhong1 fu4 jue2 ， ying1 xiao4 hua4 tang2 kong1 。

## 注释

## 译文

## 赏析
