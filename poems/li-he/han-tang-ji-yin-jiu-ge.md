---
id: li-he-han-tang-ji-yin-jiu-ge
title: 漢唐姬飲酒歌
titlePinyin: han4 tang2 ji1 yin3 jiu3 ge1
titleSlug: han-tang-ji-yin-jiu-ge
author: 李賀
authorPinyin: li3 he4
authorSlug: li-he
dynasty: 唐
dynastyPinyin: tang2
dynastySlug: tang
tags: [] 
---

## 正文

- 御服沾霜露，天衢長蓁棘。
- 金隱秋塵姿，無人爲帶飾。
- 玉堂歌聲寢，芳林煙樹隔。
- 雲陽臺上歌，鬼哭復何益。
- 鐵劒常光光，至兇威屢逼。
- 彊梟噬母心，犇厲索人魄。
- 相看兩相泣，淚下如波激。
- 寧用清酒爲，欲作黃泉客。
- 不說玉山頹，且無飲中色。
- 勉從天帝訴，天上寡沈厄。
- 無處張穗帷，如何望松柏。
- 妾身晝團團，君魂夜寂寂。
- 蛾眉自覺長，頸粉誰憐白。
- 矜持昭陽意，不肯看南陌。

## 拼音

- yu4 fu2 zhan1 shuang1 lu4 ， tian1 qu2 chang2 zhen1 ji2 。
- jin1 yin3 qiu1 chen2 zi1 ， wu2 ren2 wei2 dai4 shi4 。
- yu4 tang2 ge1 sheng1 qin3 ， fang1 lin2 yan1 shu4 ge2 。
- yun2 yang2 tai2 shang4 ge1 ， gui3 ku1 fu4 he2 yi4 。
- tie3 jian4 chang2 guang1 guang1 ， zhi4 xiong1 wei1 lü3 bi1 。
- qiang2 xiao1 shi4 mu3 xin1 ， ben1 li4 suo3 ren2 po4 。
- xiang1 kan4 liang3 xiang1 qi4 ， lei4 xia4 ru2 bo1 ji1 。
- ning2 yong4 qing1 jiu3 wei2 ， yu4 zuo4 huang2 quan2 ke4 。
- bu4 shuo1 yu4 shan1 tui2 ， qie3 wu2 yin3 zhong1 se4 。
- mian3 cong2 tian1 di4 su4 ， tian1 shang4 gua3 shen3 e4 。
- wu2 chu3 zhang1 sui4 wei2 ， ru2 he2 wang4 song1 bai3 。
- qie4 shen1 zhou4 tuan2 tuan2 ， jun1 hun2 ye4 ji4 ji4 。
- e2 mei2 zi4 jue2 chang2 ， jing3 fen3 shui2 lian2 bai2 。
- jin1 chi2 zhao1 yang2 yi4 ， bu4 ken3 kan4 nan2 mo4 。

## 注释

## 译文

## 赏析
