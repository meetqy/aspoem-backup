---
id: li-he-zeng-chen-shang
title: 贈陳商
titlePinyin: zeng4 chen2 shang1
titleSlug: zeng-chen-shang
author: 李賀
authorPinyin: li3 he4
authorSlug: li-he
dynasty: 唐
dynastyPinyin: tang2
dynastySlug: tang
tags: []
---

## 正文

- 長安有男兒，二十心已朽。
- 楞伽堆案前，楚辭繫肘後。
- 人生有窮拙，日暮聊飲酒。
- 秪今道已塞，何必須白首。
- 淒淒陳述聖，披褐鉏俎豆。
- 學爲堯舜文，時人責衰偶。
- 柴門車轍凍，日下榆影瘦。
- 黃昏訪我來，苦節青陽皺。
- 太華五千仞，劈地抽森秀。
- 旁古無寸尋，一上戛牛斗。
- 公卿縱不憐，寧能鎖吾口。
- 李生師太華，大坐看白晝。
- 逢霜作樸𣙙，得氣爲春柳。
- 禮節乃相去，顦顇如芻狗。
- 風雪直齋壇，墨組貫銅綬。
- 臣妾氣態間，唯欲承箕帚。
- 天眼何時開，古劒庸一吼。

## 拼音

- chang2 an1 you3 nan2 er2 ， er4 shi2 xin1 yi3 xiu3 。
- leng2 qie2 dui1 an4 qian2 ， chu3 ci2 xi4 zhou3 hou4 。
- ren2 sheng1 you3 qiong2 zhuo1 ， ri4 mu4 liao2 yin3 jiu3 。
- di1 jin1 dao4 yi3 sai1 ， he2 bi4 xu1 bai2 shou3 。
- qi1 qi1 chen2 shu4 sheng4 ， pi1 he4 chu2 zu3 dou4 。
- xue2 wei2 yao2 shun4 wen2 ， shi2 ren2 ze2 shuai1 ou3 。
- chai2 men2 ju1 zhe2 dong4 ， ri4 xia4 yu2 ying3 shou4 。
- huang2 hun1 fang3 wo3 lai2 ， ku3 jie2 qing1 yang2 zhou4 。
- tai4 hua2 wu3 qian1 ren4 ， pi1 di4 chou1 sen1 xiu4 。
- pang2 gu3 wu2 cun4 xun2 ， yi2 shang4 jia2 niu2 dou4 。
- gong1 qing1 zong4 bu4 lian2 ， ning2 neng2 suo3 wu2 kou3 。
- li3 sheng1 shi1 tai4 hua2 ， da4 zuo4 kan4 bai2 zhou4 。
- feng2 shuang1 zuo4 pu3 𣙙， de2 qi4 wei2 chun1 liu3 。
- li3 jie2 nai3 xiang1 qu4 ， qiao2 cui4 ru2 chu2 gou3 。
- feng1 xue3 zhi2 zhai1 tan2 ， mo4 zu3 guan4 tong2 shou4 。
- chen2 qie4 qi4 tai4 jian4 ， wei2 yu4 cheng2 ji1 zhou3 。
- tian1 yan3 he2 shi2 kai1 ， gu3 jian4 yong1 yi4 hou3 。

## 注释

## 译文

## 赏析
