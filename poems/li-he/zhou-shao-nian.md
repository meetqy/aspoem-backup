---
id: li-he-zhou-shao-nian
title: 啁少年
titlePinyin: zhou1 shao4 nian2
titleSlug: zhou-shao-nian
author: 李賀
authorPinyin: li3 he4
authorSlug: li-he
dynasty: 唐
dynastyPinyin: tang2
dynastySlug: tang
tags: []
---

## 正文

- 青騘馬肥金鞍光，龍腦入縷羅衫香。
- 美人狹坐飛瓊觴，貧人喚云天上郎。
- 別起高樓臨碧篠，絲曳紅鱗出深沼。
- 有時半醉百花前，背把金丸落飛鳥。
- 自說生來未爲客，一身美妾過三百。
- 豈知斸地種苗家，官稅頻催勿人織。
- 長得積玉誇豪毅，每揖閑人多意氣。
- 生來不讀半行書，只把黃金買身貴。
- 少年安得長少年，海波尚變爲桑田。
- 榮枯遞傳急如箭，天公不肯於公偏。
- 莫道韶華鎮長在，髮白面皺專相待。

## 拼音

- qing1 cong1 ma3 fei2 jin1 an1 guang1 ， long2 nao3 ru4 lü3 luo2 shan1 xiang1 。
- mei3 ren2 xia2 zuo4 fei1 qiong2 shang1 ， pin2 ren2 huan4 yun2 tian1 shang4 lang2 。
- bie2 qi3 gao1 lou2 lin2 bi4 xiao3 ， si1 ye4 hong2 lin2 chu1 shen1 zhao3 。
- you3 shi2 ban4 zui4 bai3 hua1 qian2 ， bei4 ba3 jin1 wan2 luo4 fei1 niao3 。
- zi4 shuo1 sheng1 lai2 wei4 wei2 ke4 ， yi4 shen1 mei3 qie4 guo4 san1 bai3 。
- qi3 zhi1 zhu2 di4 zhong3 miao2 jia1 ， guan1 shui4 bin1 cui1 wu4 ren2 zhi1 。
- chang2 de2 ji1 yu4 kua1 hao2 yi4 ， mei3 yi1 xian2 ren2 duo1 yi4 qi4 。
- sheng1 lai2 bu4 du2 ban4 xing2 shu1 ， zhi1 ba3 huang2 jin1 mai3 shen1 gui4 。
- shao4 nian2 an1 de2 chang2 shao4 nian2 ， hai3 bo1 shang4 bian4 wei2 sang1 tian2 。
- rong2 ku1 di4 chuan2 ji2 ru2 jian4 ， tian1 gong1 bu4 ken3 wu1 gong1 pian1 。
- mo4 dao4 shao2 hua2 zhen4 chang2 zai4 ， fa4 bai2 mian4 zhou4 zhuan1 xiang1 dai4 。

## 注释

## 译文

## 赏析
