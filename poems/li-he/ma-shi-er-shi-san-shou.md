---
id: li-he-ma-shi-er-shi-san-shou
title: 馬詩二十三首
titlePinyin: ma3 shi1 er4 shi2 san1 shou3
titleSlug: ma-shi-er-shi-san-shou
author: 李賀
authorPinyin: li3 he4
authorSlug: li-he
dynasty: 唐
dynastyPinyin: tang2
dynastySlug: tang
tags: []
---

## 正文

- 龍脊貼連錢，銀蹄白踏煙。無人織錦韂，誰為鑄金鞭。
- 臘月草根甜，天街雪似鹽。未知口硬軟，先擬蒺藜銜。
- 忽憶周天子，驅車上玉山。鳴騶辭鳳苑，赤驥最承恩。
- 此馬非凡馬，房星本是星。向前敲瘦骨，猶自帶銅聲。
- 大漠山如雪，燕山月似鉤。何當金絡腦，快走踏清秋。
- 饑臥骨查牙，粗毛刺破花。鬣焦朱色落，發斷鋸長麻。
- 西母酒將闌，東王飯已幹。君王若燕去，誰為拽車轅。
- 赤兔無人用，當須呂布騎。吾聞果下馬，羈策任蠻兒。
- 飂叔去匆匆，如今不豢龍。夜來霜壓棧，駿骨折西風。
- 催榜渡烏江，神騅泣向風。君王今解劍，何處逐英雄。
- 內馬賜宮人，銀韉刺騏驎。午時鹽阪上，蹭蹬溘風塵。
- 批竹初攢耳，桃花未上身。他時須攪陣，牽去借將軍。
- 寶玦誰家子，長聞俠骨香。堆金買駿骨，將送楚襄王。
- 香襆赭羅新，盤龍蹙鐙鱗。回看南陌上，誰道不逢春。
- 不從桓公獵，何能伏虎威。一朝溝隴出，看取拂雲飛。
- 唐劍斬隋公，拳毛屬太宗。莫嫌金甲重，且去捉旋風。
- 白鐵剉青禾，砧間落細莎。世人憐小頸，金埒畏長牙。
- 伯樂向前看，旋毛在腹間。只今掊白草，何日驀青山。
- 蕭寺馱經馬，元從竺國來。空知有善相，不解走章台。
- 重圍如燕尾，寶劍似魚腸。欲求千里腳，先采眼中光。
- 暫系騰黃馬，仙人上彩樓。須鞭玉勒吏，何事謫高州。
- 汗血到王家，隨鸞撼玉珂。少君騎海上，人見是青騾。
- 武帝愛神仙，燒金得紫煙。廄中皆肉馬，不解上青天。

## 拼音

- long2 ji3 tie1 lian2 qian2 ， yin2 ti2 bai2 ta4 yan1 。 wu2 ren2 zhi1 jin3 chan4 ， shui2 wei2 zhu4 jin1 bian1 。
- la4 yue4 cao3 gen1 tian2 ， tian1 jie1 xue3 si4 yan2 。 wei4 zhi1 kou3 ying4 ruan3 ， xian1 ni3 ji2 li2 xian2 。
- hu1 yi4 zhou1 tian1 zi3 ， qu1 ju1 shang4 yu4 shan1 。 ming2 zou1 ci2 feng4 yuan4 ， chi4 ji4 zui4 cheng2 en1 。
- ci3 ma3 fei1 fan2 ma3 ， fang2 xing1 ben3 shi4 xing1 。 xiang4 qian2 qiao1 shou4 gu3 ， you2 zi4 dai4 tong2 sheng1 。
- da4 mo4 shan1 ru2 xue3 ， yan1 shan1 yue4 si4 gou1 。 he2 dang1 jin1 luo4 nao3 ， kuai4 zou3 ta4 qing1 qiu1 。
- ji1 wo4 gu3 cha2 ya2 ， cu1 mao2 ci4 po4 hua1 。 lie4 jiao1 zhu1 se4 luo4 ， fa1 duan4 ju4 chang2 ma2 。
- xi1 mu3 jiu3 jiang1 lan2 ， dong1 wang2 fan4 yi3 gan4 。 jun1 wang2 ruo4 yan4 qu4 ， shui2 wei2 zhuai4 ju1 yuan2 。
- chi4 tu4 wu2 ren2 yong4 ， dang1 xu1 lü3 bu4 qi2 。 wu2 wen2 guo3 xia4 ma3 ， ji1 ce4 ren4 man2 er2 。
- liu4 shu1 qu4 cong1 cong1 ， ru2 jin1 bu2 huan4 long2 。 ye4 lai2 shuang1 ya1 zhan4 ， jun4 gu3 zhe2 xi1 feng1 。
- cui1 bang3 du4 wu1 jiang1 ， shen2 zhui1 qi4 xiang4 feng1 。 jun1 wang2 jin1 jie3 jian4 ， he2 chu3 zhu2 ying1 xiong2 。
- nei4 ma3 ci4 gong1 ren2 ， yin2 jian1 ci4 qi2 lin2 。 wu3 shi2 yan2 ban3 shang4 ， ceng4 deng4 ke4 feng1 chen2 。
- pi1 zhu2 chu1 zan3 er3 ， tao2 hua1 wei4 shang4 shen1 。 ta1 shi2 xu1 jiao3 zhen4 ， qian1 qu4 jie4 jiang1 jun1 。
- bao3 jue2 shui2 jia1 zi0 ， chang2 wen2 xia2 gu3 xiang1 。 dui1 jin1 mai3 jun4 gu3 ， jiang1 song4 chu3 xiang1 wang2 。
- xiang1 fu2 zhe3 luo2 xin1 ， pan2 long2 cu4 deng1 lin2 。 hui2 kan4 nan2 mo4 shang4 ， shui2 dao4 bu4 feng2 chun1 。
- bu4 cong2 huan2 gong1 lie4 ， he2 neng2 fu2 hu3 wei1 。 yi4 zhao1 gou1 long3 chu1 ， kan4 qu3 fu2 yun2 fei1 。
- tang2 jian4 zhan3 sui2 gong1 ， quan2 mao2 shu3 tai4 zong1 。 mo4 xian2 jin1 jia3 zhong4 ， qie3 qu4 zhuo1 xuan2 feng1 。
- bai2 tie3 cuo4 qing1 he2 ， zhen1 jian4 luo4 xi4 sha1 。 shi4 ren2 lian2 xiao3 jing3 ， jin1 lie4 wei4 chang2 ya2 。
- bo2 le4 xiang4 qian2 kan4 ， xuan2 mao2 zai4 fu4 jian4 。 zhi1 jin1 pou2 bai2 cao3 ， he2 ri4 mo4 qing1 shan1 。
- xiao1 si4 tuo2 jing1 ma3 ， yuan2 cong2 zhu2 guo2 lai2 。 kong1 zhi1 you3 shan4 xiang1 ， bu4 jie3 zou3 zhang1 tai2 。
- zhong4 wei2 ru2 yan4 wei3 ， bao3 jian4 si4 yu2 chang2 。 yu4 qiu2 qian1 li3 jiao3 ， xian1 cai3 yan3 zhong1 guang1 。
- zan4 xi4 teng2 huang2 ma3 ， xian1 ren2 shang4 cai3 lou2 。 xu1 bian1 yu4 le4 li4 ， he2 shi4 zhe2 gao1 zhou1 。
- han4 xue4 dao4 wang2 jia1 ， sui2 luan2 han4 yu4 ke1 。 shao3 jun1 qi2 hai3 shang4 ， ren2 jian4 shi4 qing1 luo2 。
- wu3 di4 ai4 shen2 xian1 ， shao1 jin1 de2 zi3 yan1 。 jiu4 zhong1 jie1 rou4 ma3 ， bu4 jie3 shang4 qing1 tian1 。

## 注释

## 译文

## 赏析
