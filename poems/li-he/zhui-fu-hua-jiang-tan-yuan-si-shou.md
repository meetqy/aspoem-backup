---
id: li-he-zhui-fu-hua-jiang-tan-yuan-si-shou
title: 追賦畫江潭苑四首
titlePinyin: zhui1 fu4 hua4 jiang1 tan2 yuan4 si4 shou3
titleSlug: zhui-fu-hua-jiang-tan-yuan-si-shou
author: 李賀
authorPinyin: li3 he4
authorSlug: li-he
dynasty: 唐
dynastyPinyin: tang2
dynastySlug: tang
tags: []
---

## 正文

- 吳苑曉蒼蒼，宮衣水濺黃。小鬟紅粉薄，騎馬佩珠長。
- 路指台城迥，羅熏袴褶香。行雲沾翠輦，今日似襄王。
- 寶襪菊衣單，蕉花密露寒。水光蘭澤葉，帶重剪刀錢。
- 角暖盤弓易，靴長上馬難。淚痕沾寢帳，勻粉照金鞍。
- 剪翅小鷹斜，絛根玉镟花。秋垂妝鈿粟，箭箙釘文牙。
- 狒狒啼深竹，鵁鶄老濕沙。宮官燒蠟火，飛燼汙鉛華。
- 十騎簇芙蓉，宮衣小隊紅。練香熏宋鵲，尋箭踏盧龍。
- 旗濕金鈴重，霜幹玉鐙空。今朝畫眉早，不待景陽鐘。

## 拼音

- wu2 yuan4 xiao3 cang1 cang1 ， gong1 yi1 shui3 jian4 huang2 。 xiao3 huan2 hong2 fen3 bao2 ， qi2 ma3 pei4 zhu1 chang2 。
- lu4 zhi3 tai2 cheng2 jiong3 ， luo2 xun1 ku4 zhe3 xiang1 。 xing2 yun2 zhan1 cui4 nian3 ， jin1 ri4 si4 xiang1 wang2 。
- bao3 wa4 ju2 yi1 dan1 ， jiao1 hua1 mi4 lu4 han2 。 shui3 guang1 lan2 ze2 ye4 ， dai4 zhong4 jian3 dao1 qian2 。
- jiao3 nuan3 pan2 gong1 yi4 ， xue1 chang2 shang4 ma3 nan2 。 lei4 hen2 zhan1 qin3 zhang4 ， yun2 fen3 zhao4 jin1 an1 。
- jian3 chi4 xiao3 ying1 xie2 ， tao1 gen1 yu4 xuan4 hua1 。 qiu1 chui2 zhuang1 dian4 su4 ， jian4 fu2 ding1 wen2 ya2 。
- fei4 fei4 ti2 shen1 zhu2 ， jiao1 jing1 lao3 shi1 sha1 。 gong1 guan1 shao1 la4 huo3 ， fei1 jin4 wu1 qian1 hua2 。
- shi2 qi2 cu4 fu2 rong2 ， gong1 yi1 xiao3 dui4 hong2 。 lian4 xiang1 xun1 song4 que4 ， xun2 jian4 ta4 lu2 long2 。
- qi2 shi1 jin1 ling2 zhong4 ， shuang1 gan4 yu4 deng1 kong1 。 jin1 zhao1 hua4 mei2 zao3 ， bu2 dai4 jing3 yang2 zhong1 。

## 注释

## 译文

## 赏析
