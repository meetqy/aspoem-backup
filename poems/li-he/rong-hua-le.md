---
id: li-he-rong-hua-le
title: 榮華樂
titlePinyin: rong2 hua2 le4
titleSlug: rong-hua-le
author: 李賀
authorPinyin: li3 he4
authorSlug: li-he
dynasty: 唐
dynastyPinyin: tang2
dynastySlug: tang
tags: []
---

## 正文

- 鳶肩公子二十餘，齒編貝，脣激朱。
- 氣如虹霓，飲如建瓴。
- 走馬夜歸呌嚴更，徑穿複道遊椒房。
- 龍裘金玦雜花光，玉堂調笑金樓子。
- 臺下戲學邯鄲倡，口吟舌話稱女郎。
- 錦祛繡面漢帝旁，得明珠十斛。
- 白璧一雙，新詔垂金曳紫光煌煌。
- 馬如飛，人如水。
- 九卿六官皆望履，將迴日月先反掌。
- 欲作江河唯畫地，峨峨虎冠上切雲。
- 竦劒晨趨凌紫氛，繡段千尋貽皂隸。
- 黃金百鎰貺家臣，十二門前張大宅。
- 晴春煙起連天碧，金鋪綴日雜紅光。
- 銅龍齧環似爭力，瑤姬凝醉臥芳席。
- 海素籠窗空下隔，丹穴取鳳充行庖。
- 貜貜如拳那足食，金蟾呀呀蘭燭香。
- 軍裝武妓聲琅璫，誰知花雨夜來過。
- 但見池臺春草長，嘈嘈弦吹匝天開。
- 洪厓簫聲遶天來，天長一矢貫雙虎。
- 雲弝絕騁聒旱雷，亂袖交竿管兒舞。
- 吳音綠鳥學言語，能教刻石平紫金。
- 解送刻毛寄新兔，三皇皇后七貴人。
- 五十校尉二將軍，當時飛去逐彩雲，化作今日京華春。

## 拼音

- yuan1 jian1 gong1 zi3 er4 shi2 yu2 ， chi3 bian1 bei4 ， chun2 ji1 zhu1 。
- qi4 ru2 hong2 ni2 ， yin3 ru2 jian4 ling2 。
- zou3 ma3 ye4 gui1 jiao4 yan2 geng4 ， jing4 chuan1 fu4 dao4 you2 jiao1 fang2 。
- long2 qiu2 jin1 jue2 za2 hua1 guang1 ， yu4 tang2 diao4 xiao4 jin1 lou2 zi3 。
- tai2 xia4 xi4 xue2 han2 dan1 chang4 ， kou3 yin2 she2 hua4 cheng1 nü3 lang2 。
- jin3 qu1 xiu4 mian4 han4 di4 pang2 ， de2 ming2 zhu1 shi2 hu2 。
- bai2 bi4 yi4 shuang1 ， xin1 zhao4 chui2 jin1 ye4 zi3 guang1 huang2 huang2 。
- ma3 ru2 fei1 ， ren2 ru2 shui3 。
- jiu3 qing1 liu4 guan1 jie1 wang4 lü3 ， jiang1 hui2 ri4 yue4 xian1 fan3 zhang3 。
- yu4 zuo4 jiang1 he2 wei2 hua4 di4 ， e2 e2 hu3 guan1 shang4 qie4 yun2 。
- song3 jian4 chen2 qu1 ling2 zi3 fen1 ， xiu4 duan4 qian1 xun2 yi2 zao4 li4 。
- huang2 jin1 bai3 yi4 kuang4 jia1 chen2 ， shi2 er4 men2 qian2 zhang1 da4 zhai2 。
- qing2 chun1 yan1 qi3 lian2 tian1 bi4 ， jin1 pu1 zhui4 ri4 za2 hong2 guang1 。
- tong2 long2 nie4 huan2 si4 zheng1 li4 ， yao2 ji1 ning2 zui4 wo4 fang1 xi2 。
- hai3 su4 long2 chuang1 kong1 xia4 ge2 ， dan1 xue2 qu3 feng4 chong1 xing2 pao2 。
- jue2 jue2 ru2 quan2 na4 zu2 shi2 ， jin1 chan2 ya1 ya1 lan2 zhu2 xiang1 。
- jun1 zhuang1 wu3 ji4 sheng1 lang2 dang1 ， shui2 zhi1 hua1 yu3 ye4 lai2 guo4 。
- dan4 jian4 chi2 tai2 chun1 cao3 chang2 ， cao2 cao2 xian2 chui1 za1 tian1 kai1 。
- hong2 ya2 xiao1 sheng1 rao4 tian1 lai2 ， tian1 chang2 yi4 shi3 guan4 shuang1 hu3 。
- yun2 ba4 jue2 cheng3 guo1 han4 lei2 ， luan4 xiu4 jiao1 gan1 guan3 er2 wu3 。
- wu2 yin1 lü4 niao3 xue2 yan2 yu3 ， neng2 jiao4 ke4 shi2 ping2 zi3 jin1 。
- jie4 song4 ke4 mao2 ji4 xin1 tu4 ， san1 huang2 huang2 hou4 qi1 gui4 ren2 。
- wu3 shi2 xiao4 wei4 er4 jiang1 jun1 ， dang1 shi2 fei1 qu4 zhu2 cai3 yun2 ， hua4 zuo4 jin1 ri4 jing1 hua2 chun1 。

## 注释

## 译文

## 赏析
