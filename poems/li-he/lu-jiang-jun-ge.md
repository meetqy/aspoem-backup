---
id: li-he-lu-jiang-jun-ge
title: 呂將軍歌
titlePinyin: lü3 jiang1 jun1 ge1
titleSlug: lu-jiang-jun-ge
author: 李賀
authorPinyin: li3 he4
authorSlug: li-he
dynasty: 唐
dynastyPinyin: tang2
dynastySlug: tang
tags: [] 
---

## 正文

- 呂將軍，騎赤兔。
- 獨攜大膽出秦門，金粟堆邊哭陵樹。
- 北方逆氣汙青天，劒龍夜呌將軍閑。
- 將軍振袖揮劒鍔，玉闕朱城有門閣。
- 榼榼銀龜搖白馬，傅粉女郎火旗下。
- 恆山鐵騎請金槍，遙聞箙中花箭香。
- 西郊寒蓬葉如刺，皇天新栽養神驥。
- 廐中高桁排蹇蹄，飽食青芻飲白水。
- 圓蒼低迷蓋張地，九州人事皆如此。
- 赤山秀鋌禦時英，綠眼將軍會天意。

## 拼音

- lü3 jiang1 jun1 ， qi2 chi4 tu4 。
- du2 xie2 da4 dan3 chu1 qin2 men2 ， jin1 su4 dui1 bian1 ku1 ling2 shu4 。
- bei3 fang1 ni4 qi4 wu1 qing1 tian1 ， jian4 long2 ye4 jiao4 jiang1 jun1 xian2 。
- jiang1 jun1 zhen4 xiu4 hui1 jian4 e4 ， yu4 que4 zhu1 cheng2 you3 men2 ge2 。
- ke1 ke1 yin2 gui1 yao2 bai2 ma3 ， fu4 fen3 nü3 lang2 huo3 qi2 xia4 。
- heng2 shan1 tie3 qi2 qing3 jin1 qiang1 ， yao2 wen2 fu2 zhong1 hua1 jian4 xiang1 。
- xi1 jiao1 han2 peng2 ye4 ru2 ci4 ， huang2 tian1 xin1 zai1 yang3 shen2 ji4 。
- jiu4 zhong1 gao1 heng2 pai2 jian3 ti2 ， bao3 shi2 qing1 chu2 yin3 bai2 shui3 。
- yuan2 cang1 di1 mi2 gai4 zhang1 di4 ， jiu3 zhou1 ren2 shi4 jie1 ru2 ci3 。
- chi4 shan1 xiu4 ting3 yu4 shi2 ying1 ， lü4 yan3 jiang1 jun1 hui4 tian1 yi4 。

## 注释

## 译文

## 赏析
