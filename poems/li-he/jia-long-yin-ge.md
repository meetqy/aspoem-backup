---
id: li-he-jia-long-yin-ge
title: 假龍吟歌
titlePinyin: jia3 long2 yin2 ge1
titleSlug: jia-long-yin-ge
author: 李賀
authorPinyin: li3 he4
authorSlug: li-he
dynasty: 唐
dynastyPinyin: tang2
dynastySlug: tang
tags: []
---

## 正文

- 石軋銅杯，吟詠枯瘁。
- 蒼鷹擺血，白鳳下肺。
- 桂子自落，雲弄車蓋。
- 木死沙崩惡谿島，阿母得仙今不老。
- 窞中跳汰截清涎，隈壖臥水埋金爪。
- 崖蹬蒼苔弔石髮，江君掩帳篔簹折。
- 蓮花去國一千年，雨後聞腥猶帶鐵。

## 拼音

- shi2 ya4 tong2 bei1 ， yin2 yong3 ku1 cui4 。
- cang1 ying1 bai3 xue4 ， bai2 feng4 xia4 fei4 。
- gui4 zi3 zi4 luo4 ， yun2 nong4 ju1 gai4 。
- mu4 si3 sha1 beng1 e4 xi1 dao3 ， a1 mu3 de2 xian1 jin1 bu4 lao3 。
- dan4 zhong1 tiao4 tai4 jie2 qing1 xian2 ， wei1 ruan2 wo4 shui3 mai2 jin1 zhua3 。
- ya2 deng1 cang1 tai2 diao4 shi2 fa4 ， jiang1 jun1 yan3 zhang4 yun2 dang1 zhe2 。
- lian2 hua1 qu4 guo2 yi4 qian1 nian2 ， yu3 hou4 wen2 xing1 you2 dai4 tie3 。

## 注释

## 译文

## 赏析
