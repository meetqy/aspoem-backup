---
id: wu-ze-li-ci-zhu-tian-qiu-zeng-wu-mao-xian-yun
title: 次朱天球贈吳茂先韻
titlePinyin: ci4 zhu1 tian1 qiu2 zeng4 wu2 mao4 xian1 yun4
titleSlug: ci-zhu-tian-qiu-zeng-wu-mao-xian-yun
author: 吳則禮
authorPinyin: wu2 ze2 li3
authorSlug: wu-ze-li
dynasty: 唐
dynastyPinyin: tang2
dynastySlug: tang
tags: [] 
---

## 正文

- 暮年挈挈儂與君，端覺高歌有鬼神。
- 平生王恭無長物，此事逼人殊咄咄。
- 戲談韁馬決鼻牛，夫子大是孫殷流。
- 休言他日隨計上，且看南徐拍天浪。
- 阿球高氣寧用論，爲卿三倒實飽聞。
- 眼邊詎肯作懸特，葵藿撐腸方自嘿。
- 屋頭雲錦秋水明，兀然隱几渠寧貧。
- 詩書撩人姑把玩，只與毛錐爲老伴。
- 紅塵著脚笑參差，索食祖仁那更疑。
- 於世無堪大瓠種，獨可剖心如叔仲。
- 江湖作意從之遊，老夫頗欲學操舟。
- 清言解頤未云已，兒子屢驚雷遶齒。
- 好事誰過揚子雲，一樽聊與細論文。
- 政須林宗巾角折，仍要時時見顔色。

## 拼音

- mu4 nian2 qie4 qie4 nong2 yu3 jun1 ， duan1 jue2 gao1 ge1 you3 gui3 shen2 。
- ping2 sheng1 wang2 gong1 wu2 chang2 wu4 ， ci3 shi4 bi1 ren2 shu1 duo1 duo1 。
- xi4 tan2 jiang1 ma3 jue2 bi2 niu2 ， fu1 zi3 da4 shi4 sun1 yin1 liu2 。
- xiu1 yan2 ta1 ri4 sui2 ji4 shang4 ， qie3 kan4 nan2 xu2 pai1 tian1 lang4 。
- a1 qiu2 gao1 qi4 ning2 yong4 lun4 ， wei2 qing1 san1 dao3 shi2 bao3 wen2 。
- yan3 bian1 ju4 ken3 zuo4 xuan2 te4 ， kui2 huo4 cheng1 chang2 fang1 zi4 hei1 。
- wu1 tou2 yun2 jin3 qiu1 shui3 ming2 ， wu4 ran2 yin3 ji3 qu2 ning2 pin2 。
- shi1 shu1 liao2 ren2 gu1 ba3 wan2 ， zhi1 yu3 mao2 zhui1 wei2 lao3 ban4 。
- hong2 chen2 zhu4 jiao3 xiao4 can1 cha4 ， suo3 shi2 zu3 ren2 na4 geng4 yi2 。
- wu1 shi4 wu2 kan1 da4 hu4 zhong3 ， du2 ke3 pou1 xin1 ru2 shu1 zhong4 。
- jiang1 hu2 zuo4 yi4 cong2 zhi1 you2 ， lao3 fu1 po1 yu4 xue2 cao1 zhou1 。
- qing1 yan2 jie3 yi2 wei4 yun2 yi3 ， er2 zi3 lü3 jing1 lei2 rao4 chi3 。
- hao3 shi4 shui2 guo4 yang2 zi3 yun2 ， yi4 zun1 liao2 yu3 xi4 lun4 wen2 。
- zheng4 xu1 lin2 zong1 jin1 jiao3 zhe2 ， reng2 yao4 shi2 shi2 jian4 yan2 se4 。

## 注释

## 译文

## 赏析
