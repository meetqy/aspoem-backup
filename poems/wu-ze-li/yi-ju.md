---
id: wu-ze-li-yi-ju
title: 移菊
titlePinyin: yi2 ju2
titleSlug: yi-ju
author: 吳則禮
authorPinyin: wu2 ze2 li3
authorSlug: wu-ze-li
dynasty: 宋
dynastyPinyin: song4
dynastySlug: song
tags: []
---

## 正文

- 愛此秋氣凉，捐書坐北戶。
- 黄花手自栽，開花忽無數。
- 朔風吹寒雲，色映茅簷暮。
- 起立佇幽香，泥衣有零露。
- 旋移霜中花，娛此羈旅人。
- 白髮圖一笑，天公初不嗔。
- 平生飽參鼻，宿昔應供身。
- 老大無所著，幽花如絕倫。
- 勝處那可已，聊復運意根。
- 漉彼汁滓酒，澆兹葵莧唇。
- 憑君辦好語，與招江海魂。
- 端欲道逸想，緬焉難具論。

## 拼音

- ai4 ci3 qiu1 qi4 liang2 ， juan1 shu1 zuo4 bei3 hu4 。
- huang2 hua1 shou3 zi4 zai1 ， kai1 hua1 hu1 wu2 shu4 。
- shuo4 feng1 chui1 han2 yun2 ， se4 ying4 mao2 yan2 mu4 。
- qi3 li4 zhu4 you1 xiang1 ， ni2 yi1 you3 ling2 lu4 。
- xuan2 yi2 shuang1 zhong1 hua1 ， yu2 ci3 ji1 lü3 ren2 。
- bai2 fa4 tu2 yi2 xiao4 ， tian1 gong1 chu1 bu4 chen1 。
- ping2 sheng1 bao3 can1 bi2 ， su4 xi1 ying1 gong4 shen1 。
- lao3 da4 wu2 suo3 zhu4 ， you1 hua1 ru2 jue2 lun2 。
- sheng4 chu3 na4 ke3 yi3 ， liao2 fu4 yun4 yi4 gen1 。
- lu4 bi3 zhi1 zi3 jiu3 ， jiao1 zi1 kui2 xian4 chun2 。
- ping2 jun1 ban4 hao3 yu3 ， yu3 zhao1 jiang1 hai3 hun2 。
- duan1 yu4 dao4 yi4 xiang3 ， mian3 yan1 nan2 ju4 lun4 。

## 注释

## 译文

## 赏析
