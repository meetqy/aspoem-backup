---
id: wu-ze-li-yi-huai-bai-ji-gong-juan
title: 以淮白寄公卷
titlePinyin: yi3 huai2 bai2 ji4 gong1 juan4
titleSlug: yi-huai-bai-ji-gong-juan
author: 吳則禮
authorPinyin: wu2 ze2 li3
authorSlug: wu-ze-li
dynasty: 宋
dynastyPinyin: song4
dynastySlug: song
tags: []
---

## 正文

- 淮魚潑潑初飽霜，赬尾寧數河之魴。
- 即今誰獨可寄似，風味高徹惟曾郎。
- 曾郎結髪傍輦轂，黄羊舊厭官廚肉。
- 藜藿奚爲便作魔，九年雷繞羈臣腹。
- 羈臣曩者僕射兒，裘馬詎省論輕肥。
- 詩書堆牀四壁立，疇昔裋褐操鉏犁。
- 儂亦大是窮相人，小黠不足癡無倫。
- 江南江北白月底，簸弄扁舟天不嗔。
- 正須晚菘冒香棖，餘生要此一釜羮。
- 别來曷如姑問訊，看取老子終騎鯨。

## 拼音

- huai2 yu2 po1 po1 chu1 bao3 shuang1 ， cheng1 wei3 ning2 shu4 he2 zhi1 fang2 。
- ji2 jin1 shui2 du2 ke3 ji4 si4 ， feng1 wei4 gao1 che4 wei2 ceng2 lang2 。
- ceng2 lang2 jie2 fa4 bang4 nian3 gu3 ， huang2 yang2 jiu4 yan4 guan1 chu2 rou4 。
- li2 huo4 xi1 wei2 bian4 zuo4 mo2 ， jiu3 nian2 lei2 rao4 ji1 chen2 fu4 。
- ji1 chen2 nang3 zhe3 pu2 she4 er2 ， qiu2 ma3 ju4 sheng3 lun4 qing1 fei2 。
- shi1 shu1 dui1 chuang2 si4 bi4 li4 ， chou2 xi1 shu4 he4 cao1 chu2 li2 。
- nong2 yi4 da4 shi4 qiong2 xiang1 ren2 ， xiao3 xia2 bu4 zu2 chi1 wu2 lun2 。
- jiang1 nan2 jiang1 bei3 bai2 yue4 di3 ， bo3 nong4 pian1 zhou1 tian1 bu4 chen1 。
- zheng4 xu1 wan3 song1 mao4 xiang1 cheng2 ， yu2 sheng1 yao4 ci3 yi4 fu3 geng1 。
- bie2 lai2 he2 ru2 gu1 wen4 xun4 ， kan4 qu3 lao3 zi3 zhong1 qi2 jing1 。

## 注释

## 译文

## 赏析
