---
id: wu-ze-li-tian-bu-fa-yu-qing-ge
title: 田不伐玉磬歌
titlePinyin: tian2 bu4 fa2 yu4 qing4 ge1
titleSlug: tian-bu-fa-yu-qing-ge
author: 吳則禮
authorPinyin: wu2 ze2 li3
authorSlug: wu-ze-li
dynasty: 宋
dynastyPinyin: song4
dynastySlug: song
tags: []
---

## 正文

- 田侯玉磬何瑰奇，吳子見之俄朵頤。
- 宣王石鼓氣忽喪，摩挲篆刻還嗟咨。
- 作止休論惟柷敔，曾窺兩階舞干羽。
- 常臨罍洗薦清廟，獲邇天球親簋簠。
- 緬懷戛擊良匪遙，少師汝曹疑可招。
- 老儒詎復知肉味，惝怳便欲聞簫韶。
- 正聲初滛器益訛，九州漸漸嬰兵戈。
- 鬼神憤惋莫得秘，直恐世上遭詆訶。
- 田侯憫我形影孤，明眼常云絕代無。
- 是事寧殊衲衣底，啓齒須逢袒臂胡。
- 即今陛下聖且仁，律呂從來惡奪倫。
- 克諧八音有夔在，獨驚堯顙如高辛。
- 人間詎睹荆山璞，碔砆難言合雕琢。
- 憑君持入古銀臺，似說太常修雅樂。

## 拼音

- tian2 hou2 yu4 qing4 he2 gui1 qi2 ， wu2 zi3 jian4 zhi1 e2 duo3 yi2 。
- xuan1 wang2 shi2 gu3 qi4 hu1 sang1 ， mo2 sa1 zhuan4 ke4 huan2 jie1 zi1 。
- zuo4 zhi3 xiu1 lun4 wei2 zhu4 yu3 ， ceng2 kui1 liang3 jie1 wu3 gan1 yu3 。
- chang2 lin2 lei2 xi3 jian4 qing1 miao4 ， huo4 er3 tian1 qiu2 qin1 gui3 fu3 。
- mian3 huai2 jia2 ji1 liang2 fei3 yao2 ， shao3 shi1 ru3 cao2 yi2 ke3 zhao1 。
- lao3 ru2 ju4 fu4 zhi1 rou4 wei4 ， chang3 huang3 bian4 yu4 wen2 xiao1 shao2 。
- zheng4 sheng1 chu1 yin2 qi4 yi4 e2 ， jiu3 zhou1 jian4 jian4 ying1 bing1 ge1 。
- gui3 shen2 fen4 wan3 mo4 de2 mi4 ， zhi2 kong3 shi4 shang4 zao1 di3 he1 。
- tian2 hou2 min3 wo3 xing2 ying3 gu1 ， ming2 yan3 chang2 yun2 jue2 dai4 wu2 。
- shi4 shi4 ning2 shu1 na4 yi1 di3 ， qi3 chi3 xu1 feng2 tan3 bi4 hu2 。
- ji2 jin1 bi4 xia4 sheng4 qie3 ren2 ， lü4 lü3 cong2 lai2 e4 duo2 lun2 。
- ke4 xie2 ba1 yin1 you3 kui2 zai4 ， du2 jing1 yao2 sang3 ru2 gao1 xin1 。
- ren2 jian4 ju4 du3 jing1 shan1 pu2 ， wu3 fu1 nan2 yan2 he2 diao1 zhuo2 。
- ping2 jun1 chi2 ru4 gu3 yin2 tai2 ， si4 shuo1 tai4 chang2 xiu1 ya3 le4 。

## 注释

## 译文

## 赏析
