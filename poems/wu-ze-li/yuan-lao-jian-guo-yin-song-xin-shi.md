---
id: wu-ze-li-yuan-lao-jian-guo-yin-song-xin-shi
title: 元老見過因誦新詩
titlePinyin: yuan2 lao3 jian4 guo4 yin1 song4 xin1 shi1
titleSlug: yuan-lao-jian-guo-yin-song-xin-shi
author: 吳則禮
authorPinyin: wu2 ze2 li3
authorSlug: wu-ze-li
dynasty: 宋
dynastyPinyin: song4
dynastySlug: song
tags: []
---

## 正文

- 西風動湖海，木落蓬戶幽。
- 稍回長者車，聊以銷我憂。
- 脫巾哦新詩，爽氣凌高秋。
- 蕭然漂轉餘，文字慵雕鎪。
- 老驥語尤壯，屹屹孰與儔。
- 一笑曾莫逆，未覺悲淹留。
- 歲晚餘稉稻，呼兒具肴羞。
- 蔬畦綠可擷，濁酒供獻酬。
- 平生山林姿，絕意宮錦裘。
- 黄雞忽登俎，豈羡烹全牛。
- 念昔佐帷幄，飲甘佩吳鈎。
- 滄波會入手，此事非人謀。
- 羲和驅白日，疾遊無停輈。
- 散髪倚前檻，江天雲自愁。

## 拼音

- xi1 feng1 dong4 hu2 hai3 ， mu4 luo4 peng2 hu4 you1 。
- shao1 hui2 chang2 zhe3 ju1 ， liao2 yi3 xiao1 wo3 you1 。
- tuo1 jin1 o4 xin1 shi1 ， shuang3 qi4 ling2 gao1 qiu1 。
- xiao1 ran2 piao1 zhuan3 yu2 ， wen2 zi4 yong1 diao1 sou1 。
- lao3 ji4 yu3 you2 zhuang4 ， yi4 yi4 shu2 yu3 chou2 。
- yi2 xiao4 ceng2 mo4 ni4 ， wei4 jue2 bei1 yan1 liu2 。
- sui4 wan3 yu2 jing1 dao4 ， hu1 er2 ju4 yao2 xiu1 。
- shu1 qi2 lü4 ke3 xie2 ， zhuo2 jiu3 gong4 xian4 chou2 。
- ping2 sheng1 shan1 lin2 zi1 ， jue2 yi4 gong1 jin3 qiu2 。
- huang2 ji1 hu1 deng1 zu3 ， qi3 xian4 peng1 quan2 niu2 。
- nian4 xi1 zuo3 wei2 wo4 ， yin3 gan1 pei4 wu2 gou1 。
- cang1 bo1 hui4 ru4 shou3 ， ci3 shi4 fei1 ren2 mou2 。
- xi1 he2 qu1 bai2 ri4 ， ji2 you2 wu2 ting2 zhou1 。
- san4 fa4 yi3 qian2 jian4 ， jiang1 tian1 yun2 zi4 chou2 。

## 注释

## 译文

## 赏析
