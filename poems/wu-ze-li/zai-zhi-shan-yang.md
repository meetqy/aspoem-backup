---
id: wu-ze-li-zai-zhi-shan-yang
title: 再至山陽
titlePinyin: zai4 zhi4 shan1 yang2
titleSlug: zai-zhi-shan-yang
author: 吳則禮
authorPinyin: wu2 ze2 li3
authorSlug: wu-ze-li
dynasty: 宋
dynastyPinyin: song4
dynastySlug: song
tags: []
---

## 正文

- 北湖錐也無，四海一兒子。
- 此生吾知之，不過老病死。
- 五斗一強謀，要飽聊爾耳。
- 禿髪猶讀書，盡勝種種事。
- 初解行脚包，問訊長淮水。
- 端欲洗枯腸，相見輒歡喜。
- 將借官屋居，聊復置牀几。
- 更煮楚州糜，尚欠淮南睡。
- 手中楞嚴經，咀嚼真有味。
- 姑降老鼻雷，豈復論字義。

## 拼音

- bei3 hu2 zhui1 ye3 wu2 ， si4 hai3 yi4 er2 zi3 。
- ci3 sheng1 wu2 zhi1 zhi1 ， bu2 guo4 lao3 bing4 si3 。
- wu3 dou4 yi4 qiang2 mou2 ， yao4 bao3 liao2 er3 er3 。
- tu1 fa4 you2 du2 shu1 ， jin4 sheng4 zhong3 zhong3 shi4 。
- chu1 jie3 xing2 jiao3 bao1 ， wen4 xun4 chang2 huai2 shui3 。
- duan1 yu4 xi3 ku1 chang2 ， xiang1 jian4 zhe2 huan1 xi3 。
- jiang1 jie4 guan1 wu1 ju1 ， liao2 fu4 zhi4 chuang2 ji3 。
- geng4 zhu3 chu3 zhou1 mi2 ， shang4 qian4 huai2 nan2 shui4 。
- shou3 zhong1 leng2 yan2 jing1 ， ju3 jue2 zhen1 you3 wei4 。
- gu1 jiang4 lao3 bi2 lei2 ， qi3 fu4 lun4 zi4 yi4 。

## 注释

## 译文

## 赏析
