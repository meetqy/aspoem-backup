---
id: wu-ze-li-ji-jiang-zhong-jia
title: 寄江仲嘉
titlePinyin: ji4 jiang1 zhong4 jia1
titleSlug: ji-jiang-zhong-jia
author: 吳則禮
authorPinyin: wu2 ze2 li3
authorSlug: wu-ze-li
dynasty: 宋
dynastyPinyin: song4
dynastySlug: song
tags: []
---

## 正文

- 憶昨南宮戰，鶱騰實妙年。
- 操戈萬人廢，受鎧百城連。
- 器敵南溟大，姿逾白璧堅。
- 一官聊負弩，四部合磨鉛。
- 取友何蕃俊，論交鮑叔賢。
- 未聆歌出谷，俄忽愧沉淵。
- 識字今奚補，能詩昔謾傳。
- 且酬持釣手，那問買山錢。
- 軒冕亦姑爾，林泉寧偶然。
- 鳴蛙當鼓吹，短褐等貂蟬。
- 蹭蹬甘垂翅，虺尵罷著鞭。
- 紉蘭徒自好，懷瑾復誰憐。
- 末路成悲咤，微軀任棄捐。
- 塵埃避烏几，香火付華顛。
- 泫露滋籬槿，飛霜墮渚蓮。
- 幽畦方寂歷，寒蝶正便嬛。
- 揮麈晚洲外，騎鯨高浪前。
- 尚思終夜語，獨想對牀眠。
- 鴈逝聞號月，漁歸覺扣舷。
- 劇談容促膝，痛飲或差肩。
- 江闊尊罍净，樓空雲水鮮。
- 解衣尋窈窕，脱足弄潺湲。
- 柁轉峰巒碎，帆收橘柚圓。
- 捫蘿且扶憊，曳策毎争先。
- 茗椀遇清賞，齊盂逄舊緣。
- 偶拈居士句，嘗悟祖師禪。
- 風雨侵芳棟，荆榛翳石田。
- 病宜籃輿穩，嬾任角巾偏。
- 飯共長腰米，羮分縮項鯿。
- 故情才欵欵，隻影遽翩翩。
- 落木非淮樹，殘霞只楚天。
- 感時腸屢絕，望遠涕頻懸。
- 古堞哀笳動，平沙倦翼還。
- 野流晴衮衮，汀日淡涓涓。
- 豈謂遊梁駕，來看下峽船。
- 詎慚門有席，敢嘆坐無氈。
- 陶謝格彌老，歐虞體更妍。
- 定應隨驛使，時到草堂邊。

## 拼音

- yi4 zuo2 nan2 gong1 zhan4 ， xian1 teng2 shi2 miao4 nian2 。
- cao1 ge1 wan4 ren2 fei4 ， shou4 kai3 bai3 cheng2 lian2 。
- qi4 di2 nan2 ming2 da4 ， zi1 yu2 bai2 bi4 jian1 。
- yi4 guan1 liao2 fu4 nu3 ， si4 bu4 he2 mo2 qian1 。
- qu3 you3 he2 fan1 jun4 ， lun4 jiao1 bao4 shu1 xian2 。
- wei4 ling2 ge1 chu1 gu3 ， e2 hu1 kui4 chen2 yuan1 。
- shi2 zi4 jin1 xi1 bu3 ， neng2 shi1 xi1 man2 chuan2 。
- qie3 chou2 chi2 diao4 shou3 ， na4 wen4 mai3 shan1 qian2 。
- xuan1 mian3 yi4 gu1 er3 ， lin2 quan2 ning2 ou3 ran2 。
- ming2 wa1 dang1 gu3 chui1 ， duan3 he4 deng3 diao1 chan2 。
- ceng4 deng4 gan1 chui2 chi4 ， hui1 tui2 ba4 zhu4 bian1 。
- ren4 lan2 tu2 zi4 hao4 ， huai2 jin3 fu4 shui2 lian2 。
- mo4 lu4 cheng2 bei1 zha4 ， wei1 qu1 ren4 qi4 juan1 。
- chen2 ai1 bi4 wu1 ji3 ， xiang1 huo3 fu4 hua2 dian1 。
- xuan4 lu4 zi1 li2 jin3 ， fei1 shuang1 duo4 zhu3 lian2 。
- you1 qi2 fang1 ji4 li4 ， han2 die2 zheng4 bian4 qiong2 。
- hui1 zhu3 wan3 zhou1 wai4 ， qi2 jing1 gao1 lang4 qian2 。
- shang4 si1 zhong1 ye4 yu3 ， du2 xiang3 dui4 chuang2 mian2 。
- yan4 shi4 wen2 hao4 yue4 ， yu2 gui1 jue2 kou4 xian2 。
- ju4 tan2 rong2 cu4 xi1 ， tong4 yin3 huo4 cha4 jian1 。
- jiang1 kuo4 zun1 lei2 jing4 ， lou2 kong1 yun2 shui3 xian1 。
- jie3 yi1 xun2 yao3 tiao3 ， tuo1 zu2 nong4 chan2 yuan2 。
- tuo2 zhuan3 feng1 luan2 sui4 ， fan1 shou1 ju2 you4 yuan2 。
- men2 luo2 qie3 fu2 bei4 ， ye4 ce4 mei3 zheng1 xian1 。
- ming2 wan3 yu4 qing1 shang3 ， qi2 yu2 pang2 jiu4 yuan2 。
- ou3 nian1 ju1 shi4 ju4 ， chang2 wu4 zu3 shi1 shan4 。
- feng1 yu3 qin1 fang1 dong4 ， jing1 zhen1 yi4 shi2 tian2 。
- bing4 yi2 lan2 yu2 wen3 ， lan3 ren4 jiao3 jin1 pian1 。
- fan4 gong4 chang2 yao1 mi3 ， geng1 fen1 suo1 xiang4 bian1 。
- gu4 qing2 cai2 kuan3 kuan3 ， zhi1 ying3 ju4 pian1 pian1 。
- luo4 mu4 fei1 huai2 shu4 ， can2 xia2 zhi1 chu3 tian1 。
- gan3 shi2 chang2 lü3 jue2 ， wang4 yuan3 ti4 bin1 xuan2 。
- gu3 die2 ai1 jia1 dong4 ， ping2 sha1 juan4 yi4 huan2 。
- ye3 liu2 qing2 gun3 gun3 ， ting1 ri4 dan4 juan1 juan1 。
- qi3 wei4 you2 liang2 jia4 ， lai2 kan4 xia4 xia2 chuan2 。
- ju4 can2 men2 you3 xi2 ， gan3 tan4 zuo4 wu2 zhan1 。
- tao2 xie4 ge2 mi2 lao3 ， ou1 yu2 ti3 geng4 yan2 。
- ding4 ying1 sui2 yi4 shi3 ， shi2 dao4 cao3 tang2 bian1 。

## 注释

## 译文

## 赏析
