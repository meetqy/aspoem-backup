---
id: wu-ze-li-ci-zi-cang-ji-yu-qing-lao-yun
title: 次子蒼寄余清老韻
titlePinyin: ci4 zi3 cang1 ji4 yu2 qing1 lao3 yun4
titleSlug: ci-zi-cang-ji-yu-qing-lao-yun
author: 吳則禮
authorPinyin: wu2 ze2 li3
authorSlug: wu-ze-li
dynasty: 宋
dynastyPinyin: song4
dynastySlug: song
tags: []
---

## 正文

- 從來三仕及三已，總落道人坐定裏。
- 滑稽社中黄髪將，詎與阿朔論輩行。
- 平生芋魁曾未錯，粱肉寧殊腐腸藥。
- 百年兀兀且飽睡，夢事有無渾不記。
- 久甘袖手菩提坊，餓死肯踏狙公鄉。
- 山林誰云跡如掃，天乞江湖娱此老。
- 癯然且喫諸方飯，汝自矻矻儂晏晏。
- 坐聽木魚人笑癡，政復朵頤成屢莞。
- 要隨煙霧入窮溟，或置一牀如浄名。
- 生憎阿秦六國印，蒲團禪板猶關情。
- 眼邊雖言有黄卷，絕知口不談書傳。
- 舊拈槌拂吾已許，喚取渠來姑語語。
- 相望幾時懷抱惡，白玉爲丹堪咀嚼。
- 且試車聲銅鼎湯，瀹茗徑可撩枯腸。
- 此言何可束高閣，自謂過之一丘壑。

## 拼音

- cong2 lai2 san1 shi4 ji2 san1 yi3 ， zong3 luo4 dao4 ren2 zuo4 ding4 li3 。
- hua2 ji1 she4 zhong1 huang2 fa4 jiang1 ， ju4 yu3 a1 shuo4 lun4 bei4 xing2 。
- ping2 sheng1 yu4 kui2 ceng2 wei4 cuo4 ， liang2 rou4 ning2 shu1 fu3 chang2 yao4 。
- bai3 nian2 wu4 wu4 qie3 bao3 shui4 ， meng4 shi4 you3 wu2 hun2 bu2 ji4 。
- jiu3 gan1 xiu4 shou3 pu2 ti2 fang1 ， e4 si3 ken3 ta4 ju1 gong1 xiang1 。
- shan1 lin2 shui2 yun2 ji4 ru2 sao3 ， tian1 qi3 jiang1 hu2 yu2 ci3 lao3 。
- qu2 ran2 qie3 chi1 zhu1 fang1 fan4 ， ru3 zi4 ku1 ku1 nong2 yan4 yan4 。
- zuo4 ting1 mu4 yu2 ren2 xiao4 chi1 ， zheng4 fu4 duo3 yi2 cheng2 lü3 wan3 。
- yao4 sui2 yan1 wu4 ru4 qiong2 ming2 ， huo4 zhi4 yi4 chuang2 ru2 jing4 ming2 。
- sheng1 zeng1 a1 qin2 liu4 guo2 yin4 ， pu2 tuan2 shan4 ban3 you2 guan1 qing2 。
- yan3 bian1 sui1 yan2 you3 huang2 juan4 ， jue2 zhi1 kou3 bu4 tan2 shu1 chuan2 。
- jiu4 nian1 chui2 fu2 wu2 yi3 xu1 ， huan4 qu3 qu2 lai2 gu1 yu3 yu3 。
- xiang1 wang4 ji1 shi2 huai2 bao4 e4 ， bai2 yu4 wei2 dan1 kan1 ju3 jue2 。
- qie3 shi4 ju1 sheng1 tong2 ding3 tang1 ， yue4 ming2 jing4 ke3 liao2 ku1 chang2 。
- ci3 yan2 he2 ke3 shu4 gao1 ge2 ， zi4 wei4 guo4 zhi1 yi1 qiu1 he4 。

## 注释

## 译文

## 赏析
