---
id: wu-ze-li-guan-jia-biao-zhi-lie
title: 觀賈表之獵
titlePinyin: guan1 jia3 biao3 zhi1 lie4
titleSlug: guan-jia-biao-zhi-lie
author: 吳則禮
authorPinyin: wu2 ze2 li3
authorSlug: wu-ze-li
dynasty: 唐
dynastyPinyin: tang2
dynastySlug: tang
tags: [] 
---

## 正文

- 軒軒大鷹腦，落落饑鶻拳。
- 忽張六翮去，勢拉淮南天。
- 賈侯實老俊，文字初著鞭。
- 平生坐高飛，孤吟餞流年。
- 收身事鞍馬，未愛冕有蟬。
- 歸來對名妾，含笑脫兩鞬。
- 能復飯斗米，白眼捉彘肩。
- 玩世今種種，掉頭羞乞憐。
- 儂也飽憂患，慣視跕跕鳶。
- 澆寒一盃足，撐腸謝三鱣。
- 惟樂不可過，快臂烏號還。
- 徑横鐵如意，露頂催烹鮮。

## 拼音

- xuan1 xuan1 da4 ying1 nao3 ， luo4 luo4 ji1 gu3 quan2 。
- hu1 zhang1 liu4 he2 qu4 ， shi4 la1 huai2 nan2 tian1 。
- jia3 hou2 shi2 lao3 jun4 ， wen2 zi4 chu1 zhu4 bian1 。
- ping2 sheng1 zuo4 gao1 fei1 ， gu1 yin2 jian4 liu2 nian2 。
- shou1 shen1 shi4 an1 ma3 ， wei4 ai4 mian3 you3 chan2 。
- gui1 lai2 dui4 ming2 qie4 ， han2 xiao4 tuo1 liang3 jian1 。
- neng2 fu4 fan4 dou4 mi3 ， bai2 yan3 zhuo1 zhi4 jian1 。
- wan2 shi4 jin1 zhong3 zhong3 ， diao4 tou2 xiu1 qi3 lian2 。
- nong2 ye3 bao3 you1 huan4 ， guan4 shi4 dian3 dian3 yuan1 。
- jiao1 han2 yi4 bei1 zu2 ， cheng1 chang2 xie4 san1 zhan1 。
- wei2 le4 bu4 ke3 guo4 ， kuai4 bi4 wu1 hao4 huan2 。
- jing4 heng2 tie3 ru2 yi4 ， lu4 ding3 cui1 peng1 xian1 。

## 注释

## 译文

## 赏析
