---
id: wu-ze-li-mu-ping-xiang-wu-you-xuan-lao-suo-cang-xuan-shi-ji-jiu-yi-yu-yin-gui-zhu-fang-yu-qi-tu-ci-jun-qi-de-zhi-xi-er-zuo-ci
title: 木平像吾友宣老所藏宣示寂久矣余因歸朱方遇其徒慈俊乞得之喜而作此
titlePinyin: mu4 ping2 xiang4 wu2 you3 xuan1 lao3 suo3 cang2 xuan1 shi4 ji4 jiu3 yi3 yu2 yin1 gui1 zhu1 fang1 yu4 qi2 tu2 ci2 jun4 qi3 de2 zhi1 xi3 er2 zuo4 ci3
titleSlug: mu-ping-xiang-wu-you-xuan-lao-suo-cang-xuan-shi-ji-jiu-yi-yu-yin-gui-zhu-fang-yu-qi-tu-ci-jun-qi-de-zhi-xi-er-zuo-ci
author: 吳則禮
authorPinyin: wu2 ze2 li3
authorSlug: wu-ze-li
dynasty: 唐
dynastyPinyin: tang2
dynastySlug: tang
tags: [] 
---

## 正文

- 布襪元不破，霜雪遮頭顱。
- 政自要老醜，肯剃頷底鬚。
- 經卷聊關身，帳座種種無。
- 安用古銅缾，捉以高鼻奴。
- 草鞋掛龍牀，九州一蚍蜉。
- 如何是木平，初落斤斧歟。
- 龐眉宣道人，緬想骨已枯。
- 舊炊玉粒飯，洗鉢獨我呼。
- 跛跛遷臣歸，饑面黧且癯。
- 至今說法處，井索纒轆轤。
- 唐時李衛公，鑄鐵爲浮圖。
- 此塔有壞滅，是事端弗渝。

## 拼音

- bu4 wa4 yuan2 bu2 po4 ， shuang1 xue3 zhe1 tou2 lu2 。
- zheng4 zi4 yao4 lao3 chou3 ， ken3 ti4 han4 di3 xu1 。
- jing1 juan4 liao2 guan1 shen1 ， zhang4 zuo4 zhong3 zhong3 wu2 。
- an1 yong4 gu3 tong2 ping2 ， zhuo1 yi3 gao1 bi2 nu2 。
- cao3 xie2 gua4 long2 chuang2 ， jiu3 zhou1 yi4 pi2 fu2 。
- ru2 he2 shi4 mu4 ping2 ， chu1 luo4 jin1 fu3 yu2 。
- pang2 mei2 xuan1 dao4 ren2 ， mian3 xiang3 gu3 yi3 ku1 。
- jiu4 chui1 yu4 li4 fan4 ， xi3 bo1 du2 wo3 hu1 。
- bo3 bo3 qian1 chen2 gui1 ， ji1 mian4 li2 qie3 qu2 。
- zhi4 jin1 shuo1 fa3 chu3 ， jing3 suo3 chan2 lu4 lu2 。
- tang2 shi2 li3 wei4 gong1 ， zhu4 tie3 wei2 fu2 tu2 。
- ci3 ta3 you3 huai4 mie4 ， shi4 shi4 duan1 fu2 yu2 。

## 注释

## 译文

## 赏析
