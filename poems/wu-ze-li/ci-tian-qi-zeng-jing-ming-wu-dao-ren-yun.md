---
id: wu-ze-li-ci-tian-qi-zeng-jing-ming-wu-dao-ren-yun
title: 次天啟贈浄名吳道人韻
titlePinyin: ci4 tian1 qi3 zeng4 jing4 ming2 wu2 dao4 ren2 yun4
titleSlug: ci-tian-qi-zeng-jing-ming-wu-dao-ren-yun
author: 吳則禮
authorPinyin: wu2 ze2 li3
authorSlug: wu-ze-li
dynasty: 宋
dynastyPinyin: song4
dynastySlug: song
tags: []
---

## 正文

- 君名詎要書黄紙，兒曹安能相汝爾。
- 平生胸中著丘壑，何曾輙作數日惡。
- 看渠老死争名場，肩摩轂擊非儂郷。
- 從來俗子貪著帽，露頂心知寡同好。
- 可不與飯惟有卿，白眼未分遭題評。
- 蘇郎六印蠶作蠒，劇飲濁醪適吾願。
- 此事未容人遽知，百醜千拙人笑之。
- 勝處豈徒論得髓，覿面端如傳器水。
- 典刑真有阿度風，世上眼目無王龔。
- 滄波老樹我亦愛，聞說津頭有船賣。
- 斯人要是江左人，逕入坐牀寧肯嗔。
- 星星種種旋非故，禪板蒲團只如許。

## 拼音

- jun1 ming2 ju4 yao4 shu1 huang2 zhi3 ， er2 cao2 an1 neng2 xiang1 ru3 er3 。
- ping2 sheng1 xiong1 zhong1 zhu4 qiu1 he4 ， he2 ceng2 zhe2 zuo4 shu4 ri4 e4 。
- kan4 qu2 lao3 si3 zheng1 ming2 chang3 ， jian1 mo2 gu3 ji1 fei1 nong2 xiang1 。
- cong2 lai2 su2 zi3 tan1 zhu4 mao4 ， lu4 ding3 xin1 zhi1 gua3 tong2 hao4 。
- ke3 bu4 yu3 fan4 wei2 you3 qing1 ， bai2 yan3 wei4 fen1 zao1 ti2 ping2 。
- su1 lang2 liu4 yin4 can2 zuo4 jian3 ， ju4 yin3 zhuo2 lao2 shi4 wu2 yuan4 。
- ci3 shi4 wei4 rong2 ren2 ju4 zhi1 ， bai3 chou3 qian1 zhuo1 ren2 xiao4 zhi1 。
- sheng4 chu3 qi3 tu2 lun4 de2 sui3 ， di2 mian4 duan1 ru2 chuan2 qi4 shui3 。
- dian3 xing2 zhen1 you3 a1 du4 feng1 ， shi4 shang4 yan3 mu4 wu2 wang2 gong1 。
- cang1 bo1 lao3 shu4 wo3 yi4 ai4 ， wen2 shuo1 jin1 tou2 you3 chuan2 mai4 。
- si1 ren2 yao4 shi0 jiang1 zuo3 ren2 ， jing4 ru4 zuo4 chuang2 ning2 ken3 chen1 。
- xing1 xing0 zhong3 zhong3 xuan2 fei1 gu4 ， shan4 ban3 pu2 tuan2 zhi1 ru2 xu1 。

## 注释

## 译文

## 赏析
