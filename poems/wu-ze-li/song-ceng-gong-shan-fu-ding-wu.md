---
id: wu-ze-li-song-ceng-gong-shan-fu-ding-wu
title: 送曾公善赴定武
titlePinyin: song4 ceng2 gong1 shan4 fu4 ding4 wu3
titleSlug: song-ceng-gong-shan-fu-ding-wu
author: 吳則禮
authorPinyin: wu2 ze2 li3
authorSlug: wu-ze-li
dynasty: 宋
dynastyPinyin: song4
dynastySlug: song
tags: []
---

## 正文

- 關河落落孤鴻飛，燕然山南霜草齊。
- 邊笳戍角自悲壯，千里不聞邊馬嘶。
- 刁斗夜急虎帳静，皎皎隴月臨牙旗。
- 轅門柳色壓毳幕，鐵甲十萬真熊羆。
- 少年公子身許國，請佐帷幄辭龍墀。
- 屯雲漸對白玉斝，密雪欲犯黄金覊。
- 晚風蕭蕭近昜水，想見懷古當傾曦。
- 連城笙鏞斷羽檄，往往横槊多新詩。
- 雙輪稍蹉隔前坂，轉眄各在天一涯。
- 吳鈎錦帯豈足贈，寄聲但有長相思。

## 拼音

- guan1 he2 luo4 luo4 gu1 hong2 fei1 ， yan1 ran2 shan1 nan2 shuang1 cao3 qi2 。
- bian1 jia1 shu4 jiao3 zi4 bei1 zhuang4 ， qian1 li3 bu4 wen2 bian1 ma3 si1 。
- diao1 dou4 ye4 ji2 hu3 zhang4 jing4 ， jiao3 jiao3 long3 yue4 lin2 ya2 qi2 。
- yuan2 men2 liu3 se4 ya1 cui4 mu4 ， tie3 jia3 shi2 wan4 zhen1 xiong2 pi2 。
- shao4 nian2 gong1 zi3 shen1 xu1 guo2 ， qing3 zuo3 wei2 wo4 ci2 long2 chi2 。
- tun2 yun2 jian4 dui4 bai2 yu4 jia3 ， mi4 xue3 yu4 fan4 huang2 jin1 ji1 。
- wan3 feng1 xiao1 xiao1 jin4 yang2 shui3 ， xiang3 jian4 huai2 gu3 dang1 qing1 xi1 。
- lian2 cheng2 sheng1 yong1 duan4 yu3 xi2 ， wang3 wang3 heng2 shuo4 duo1 xin1 shi1 。
- shuang1 lun2 shao1 cuo1 ge2 qian2 ban3 ， zhuan3 mian3 ge4 zai4 tian1 yi4 ya2 。
- wu2 gou1 jin3 dai4 qi3 zu2 zeng4 ， ji4 sheng1 dan4 you3 chang2 xiang1 si1 。

## 注释

## 译文

## 赏析
