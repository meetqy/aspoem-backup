---
id: huang-geng-bing-hou-xie-you-ren-gu-wen
title: 病後謝友人顧問
titlePinyin: bing4 hou4 xie4 you3 ren2 gu4 wen4
titleSlug: bing-hou-xie-you-ren-gu-wen
author: 黄庚
authorPinyin: huang2 geng1
authorSlug: huang-geng
dynasty: 宋
dynastyPinyin: song4
dynastySlug: song
tags: []
---

## 正文

- 索居坐孤陋，却掃甘隠淪。
- 荒徑無轍迹，蓬藋方蓁蓁。
- 風雨撼四壁，一榻寄屈伸。
- 誰念相如病，豈堪原憲貧。
- 友人隔河梁，懷思賦停雲。
- 柴車忽過我，問勞何殷勤。
- 促膝話契闊，道合情更親。
- 語言邁流俗，意氣含至真。
- 情懷談不盡，澣我胸中塵。
- 盤蔬與束脯，草草爲爾陳。
- 瓦盆煮新酒，味有太古春。
- 非徒洗磈磊，亦足消鬰陻。
- 北窗坐終日，薄暝生秋旻。
- 斜陽戀客影，把袂不忍分。
- 此去歲月邁，何時復相親。
- 我輩重道義，勢利何足云。
- 榮華易消歇，德齒久彌新。
- 願言保名節，努力配古人。

## 拼音

- suo3 ju1 zuo4 gu1 lou4 ， que4 sao3 gan1 yin3 lun2 。
- huang1 jing4 wu2 zhe2 ji4 ， peng2 diao4 fang1 zhen1 zhen1 。
- feng1 yu3 han4 si4 bi4 ， yi2 ta4 ji4 qu1 shen1 。
- shui2 nian4 xiang1 ru2 bing4 ， qi3 kan1 yuan2 xian4 pin2 。
- you3 ren2 ge2 he2 liang2 ， huai2 si1 fu4 ting2 yun2 。
- chai2 ju1 hu1 guo4 wo3 ， wen4 lao2 he2 yin1 qin2 。
- cu4 xi1 hua4 qi4 kuo4 ， dao4 he2 qing2 geng4 qin1 。
- yu3 yan2 mai4 liu2 su2 ， yi4 qi4 han2 zhi4 zhen1 。
- qing2 huai2 tan2 bu2 jin4 ， huan4 wo3 xiong1 zhong1 chen2 。
- pan2 shu1 yu3 shu4 pu2 ， cao3 cao3 wei2 er3 chen2 。
- wa3 pen2 zhu3 xin1 jiu3 ， wei4 you3 tai4 gu3 chun1 。
- fei1 tu2 xi3 wei3 lei3 ， yi4 zu2 xiao1 yu4 yin1 。
- bei3 chuang1 zuo4 zhong1 ri4 ， bao2 ming2 sheng1 qiu1 min2 。
- xie2 yang2 lian4 ke4 ying3 ， ba3 mei4 bu4 ren3 fen1 。
- ci3 qu4 sui4 yue4 mai4 ， he2 shi2 fu4 xiang1 qin1 。
- wo3 bei4 zhong4 dao4 yi4 ， shi4 li4 he2 zu2 yun2 。
- rong2 hua2 yi4 xiao1 xie1 ， de2 chi3 jiu3 mi2 xin1 。
- yuan4 yan2 bao3 ming2 jie2 ， nu3 li4 pei4 gu3 ren2 。

## 注释

## 译文

## 赏析
