---
id: shi-jin-qing-mei-lin-fen-yun-fu-shi-de-xia-zi
title: 梅林分韵賦詩得下字
titlePinyin: mei2 lin2 fen1 yun4 fu4 shi1 de2 xia4 zi4
titleSlug: mei-lin-fen-yun-fu-shi-de-xia-zi
author: 施晉卿
authorPinyin: shi1 jin4 qing1
authorSlug: shi-jin-qing
dynasty: 宋
dynastyPinyin: song4
dynastySlug: song
tags: []
---

## 正文

- 郊原宿雨餘，雪重雲垂野。
- 春信初動摇，欲往豈無駕。
- 使君早著鞭，問路逢耕者。
- 深尋烟雨村，共作詩酒社。
- 庭荒六老樹，氣象自儼雅。
- 一笑呼酒來，大盆注老瓦。
- 最後看枯株，何意當大厦。
- 夭矯待風雲，有年天寶假。
- 須知羹鼎調，嘉寶係用舍。
- 我欲壽使君，罇罍更傾瀉。
- 明朝得楚騷，健甚無屈賈。
- 君今有錫環，詔落九天下。
- 蜀江雪浪來，棹趁船人把。
- 留滯以諸生，斯文要陶冶。
- 惟應郢中歌，倡絕和自寡。
- 更聞督熊兒，夜賦燭餘灺。
- 它年看無雙，聲譽出江夏。
- 却笑昌黎公，阿買字能寫。

## 拼音

- jiao1 yuan2 su4 yu3 yu2 ， xue3 zhong4 yun2 chui2 ye3 。
- chun1 xin4 chu1 dong4 yao2 ， yu4 wang3 qi3 wu2 jia4 。
- shi3 jun1 zao3 zhu4 bian1 ， wen4 lu4 feng2 geng1 zhe3 。
- shen1 xun2 yan1 yu3 cun1 ， gong4 zuo4 shi1 jiu3 she4 。
- ting2 huang1 liu4 lao3 shu4 ， qi4 xiang4 zi4 yan3 ya3 。
- yi2 xiao4 hu1 jiu3 lai2 ， da4 pen2 zhu4 lao3 wa3 。
- zui4 hou4 kan4 ku1 zhu1 ， he2 yi4 dang1 da4 sha4 。
- yao1 jiao3 dai4 feng1 yun2 ， you3 nian2 tian1 bao3 jia3 。
- xu1 zhi1 geng1 ding3 diao4 ， jia1 bao3 xi4 yong4 she4 。
- wo3 yu4 shou4 shi3 jun1 ， zun1 lei2 geng4 qing1 xie4 。
- ming2 chao2 de2 chu3 sao1 ， jian4 shen4 wu2 qu1 jia3 。
- jun1 jin1 you3 xi1 huan2 ， zhao4 luo4 jiu3 tian1 xia4 。
- shu3 jiang1 xue3 lang4 lai2 ， zhao4 chen4 chuan2 ren2 ba3 。
- liu2 zhi4 yi3 zhu1 sheng1 ， si1 wen2 yao4 tao2 ye3 。
- wei2 ying1 ying3 zhong1 ge1 ， chang4 jue2 he2 zi4 gua3 。
- geng4 wen2 du1 xiong2 er2 ， ye4 fu4 zhu2 yu2 xie4 。
- ta1 nian2 kan4 wu2 shuang1 ， sheng1 yu4 chu1 jiang1 xia4 。
- que4 xiao4 chang1 li2 gong1 ， a1 mai3 zi4 neng2 xie3 。

## 注释

## 译文

## 赏析
