---
id: huang-fu-ran-ceng-dong-you-yi-shi-ji-zhi
title: 曾東遊以詩寄之
titlePinyin: ceng2 dong1 you2 yi3 shi1 ji4 zhi1
titleSlug: ceng-dong-you-yi-shi-ji-zhi
author: 皇甫冉
authorPinyin: huang2 fu3 ran3
authorSlug: huang-fu-ran
dynasty: 唐
dynastyPinyin: tang2
dynastySlug: tang
tags: []
---

## 正文

- 出郭離言多，迴車始知遠。
- 寂然層城暮，更念前山轉。
- 總轡越成臯，浮舟背梁苑。
- 朝朝勞延首，往住若在眼。
- 落日孤雲還，邊愁迷楚關。
- 如何漵花發，復對遊子顏。
- 古寺杉栝裏，連檣洲渚間。
- 煙生海西岸，雲見吳南山。
- 驚風掃蘆荻，翻浪連天白。
- 正是揚帆時，偏逢江上客。
- 由來許佳句，況乃愜所適。
- 嵯峨天姥峰，翠色春更碧。
- 氣淒湖上雨，月淨剡中夕。
- 釣艇或相逢，江蘺又堪摘。
- 迢迢始寧墅，蕪沒謝公宅。
- 朱槿列摧墉，蒼苔徧幽石。
- 顧予任疎懶，期爾振羽翮。
- 滄洲未可行，須售金門策。

## 拼音

- chu1 guo1 li2 yan2 duo1 ， hui2 ju1 shi3 zhi1 yuan3 。
- ji4 ran2 ceng2 cheng2 mu4 ， geng4 nian4 qian2 shan1 zhuan3 。
- zong3 pei4 yue4 cheng2 gao1 ， fu2 zhou1 bei4 liang2 yuan4 。
- zhao1 zhao1 lao2 yan2 shou3 ， wang3 zhu4 ruo4 zai4 yan3 。
- luo4 ri4 gu1 yun2 huan2 ， bian1 chou2 mi2 chu3 guan1 。
- ru2 he2 xu4 hua1 fa1 ， fu4 dui4 you2 zi3 yan2 。
- gu3 si4 shan1 gua1 li3 ， lian2 qiang2 zhou1 zhu3 jian4 。
- yan1 sheng1 hai3 xi1 an4 ， yun2 jian4 wu2 nan2 shan1 。
- jing1 feng1 sao3 lu2 di2 ， fan1 lang4 lian2 tian1 bai2 。
- zheng4 shi4 yang2 fan1 shi2 ， pian1 feng2 jiang1 shang4 ke4 。
- you2 lai2 xu1 jia1 ju4 ， kuang4 nai3 qie4 suo3 shi4 。
- cuo2 e2 tian1 lao3 feng1 ， cui4 se4 chun1 geng4 bi4 。
- qi4 qi1 hu2 shang4 yu3 ， yue4 jing4 yan3 zhong1 xi1 。
- diao4 ting3 huo4 xiang1 feng2 ， jiang1 li2 you4 kan1 zhai1 。
- tiao2 tiao2 shi3 ning2 shu4 ， wu2 mei2 xie4 gong1 zhai2 。
- zhu1 jin3 lie4 cui1 yong1 ， cang1 tai2 bian4 you1 shi2 。
- gu4 yu3 ren4 shu1 lan3 ， qi1 er3 zhen4 yu3 he2 。
- cang1 zhou1 wei4 ke3 xing2 ， xu1 shou4 jin1 men2 ce4 。

## 注释

## 译文

## 赏析
