---
id: huang-fu-ran-za-yan-wu-xi-hui-shan-si-liu-quan-ge
title: 雜言無錫惠山寺流泉歌
titlePinyin: za2 yan2 wu2 xi1 hui4 shan1 si4 liu2 quan2 ge1
titleSlug: za-yan-wu-xi-hui-shan-si-liu-quan-ge
author: 皇甫冉
authorPinyin: huang2 fu3 ran3
authorSlug: huang-fu-ran
dynasty: 唐
dynastyPinyin: tang2
dynastySlug: tang
tags: []
---

## 正文

- 寺有泉兮泉在山，鏘金鳴玉兮長潺潺。
- 作潭鏡兮澄寺內，泛巖花兮到人間。
- 土膏脉動知春早，隈隩陰深長苔草。
- 處處縈迴石磴喧，朝朝盥漱山僧老。
- 僧自老，松自新，流活活，無冬春。
- 任疏鑿兮與汲引，若有意兮山中人。
- 偏依佛界通仙境，明滅玲瓏媚林嶺。
- 宛如太室臨九潭，詎減天台望三井。
- 我來結綬未經秋，已厭微官憶舊遊。
- 且復遲迴猶未去，此心秪爲靈泉留。

## 拼音

- si4 you3 quan2 xi1 quan2 zai4 shan1 ， qiang1 jin1 ming2 yu4 xi1 chang2 chan2 chan2 。
- zuo4 tan2 jing4 xi1 cheng2 si4 nei4 ， fan4 yan2 hua1 xi1 dao4 ren2 jian4 。
- tu3 gao1 mai4 dong4 zhi1 chun1 zao3 ， wei1 yu4 yin1 shen1 chang2 tai2 cao3 。
- chu3 chu3 ying2 hui2 shi2 deng4 xuan1 ， zhao1 zhao1 guan4 shu4 shan1 seng1 lao3 。
- seng1 zi4 lao3 ， song1 zi4 xin1 ， liu2 huo2 huo2 ， wu2 dong1 chun1 。
- ren4 shu1 zao2 xi1 yu3 ji2 yin3 ， ruo4 you3 yi4 xi1 shan1 zhong1 ren2 。
- pian1 yi1 fo2 jie4 tong1 xian1 jing4 ， ming2 mie4 ling2 long2 mei4 lin2 ling3 。
- wan3 ru2 tai4 shi4 lin2 jiu3 tan2 ， ju4 jian3 tian1 tai2 wang4 san1 jing3 。
- wo3 lai2 jie2 shou4 wei4 jing1 qiu1 ， yi3 yan4 wei1 guan1 yi4 jiu4 you2 。
- qie3 fu4 chi2 hui2 you2 wei4 qu4 ， ci3 xin1 di1 wei2 ling2 quan2 liu2 。

## 注释

## 译文

## 赏析
