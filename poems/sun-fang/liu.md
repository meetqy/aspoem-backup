---
id: sun-fang-liu
title: 柳
titlePinyin: liu3
titleSlug: liu
author: 孫魴
authorPinyin: sun1 fang2
authorSlug: sun-fang
dynasty: 唐
dynastyPinyin: tang2
dynastySlug: tang
tags: []
---

## 正文

- 蘢蔥二月初，青軟自相紆。意態花猶少，風流木更無。
- 影繁晴陌上，煙重古城隅。煬帝河聲裏，幾番榮又枯。
- 數樹新栽在畫橋，春來猶自長長條。
- 東風多事剛牽引，已解纖纖學舞腰。
- 金堤堤上一林煙，況近清明二月天。
- 別有數枝遙望見，畫橋南面拂秋千。
- 春物牽情不奈何，就中楊柳態難過。
- 也知是處無花去，爭奈看時未覺多。
- 小眉初展綠條稠，露壓煙蒙不自由。
- 莫是折來偏屬意，依稀相似是風流。
- 九衢春霽濕雲凝，著地毿毿礙馬行。
- 擬折無端拋又戀，亂穿來去羨黃鶯。
- 千樹陰陰蓋禦溝，雪花金穗思悠悠。
- 先朝事後應無也，惟是荒根逐碧流。
- 搖盪和風恃賴春，蘸流遮路逐年新。
- 顛狂絮落還堪恨，分外欺淩寂寞人。
- 暖催春促吐芳芽，伴雨從風處處斜。
- 莫道玄功無定配，不然爭得見桃花。
- 小池前後碧江濱，窣翠拋青爛熳春。
- 不是和風為抬舉，可能開眼向行人。
- 深綠依依配淺黃，兩般顏色一般香。
- 到頭嫋娜成何事，只解年年斷客腸。

## 拼音

- long2 cong1 er4 yue4 chu1 ， qing1 ruan3 zi4 xiang1 yu1 。 yi4 tai4 hua1 you2 shao3 ， feng1 liu2 mu4 geng4 wu2 。
- ying3 fan2 qing2 mo4 shang4 ， yan1 zhong4 gu3 cheng2 yu2 。 yang2 di4 he2 sheng1 li3 ， ji1 fan1 rong2 you4 ku1 。
- shu4 shu4 xin1 zai1 zai4 hua4 qiao2 ， chun1 lai2 you2 zi4 chang2 chang2 tiao2 。
- dong1 feng1 duo1 shi4 gang1 qian1 yin3 ， yi3 jie3 xian1 xian1 xue2 wu3 yao1 。
- jin1 di1 di1 shang4 yi4 lin2 yan1 ， kuang4 jin4 qing1 ming2 er4 yue4 tian1 。
- bie2 you3 shu4 zhi1 yao2 wang4 jian4 ， hua4 qiao2 nan2 mian4 fu2 qiu1 qian1 。
- chun1 wu4 qian1 qing2 bu2 nai4 he2 ， jiu4 zhong1 yang2 liu3 tai4 nan2 guo4 。
- ye3 zhi1 shi4 chu3 wu2 hua1 qu4 ， zheng1 nai4 kan4 shi2 wei4 jue2 duo1 。
- xiao3 mei2 chu1 zhan3 lü4 tiao2 chou2 ， lu4 ya1 yan1 meng2 bu2 zi4 you2 。
- mo4 shi4 zhe2 lai2 pian1 shu3 yi4 ， yi1 xi1 xiang1 si4 shi4 feng1 liu2 。
- jiu3 qu2 chun1 ji4 shi1 yun2 ning2 ， zhu4 di4 san1 san1 ai4 ma3 xing2 。
- ni3 zhe2 wu2 duan1 pao1 you4 lian4 ， luan4 chuan1 lai2 qu4 xian4 huang2 ying1 。
- qian1 shu4 yin1 yin1 gai4 yu4 gou1 ， xue3 hua1 jin1 sui4 si1 you1 you1 。
- xian1 chao2 shi4 hou4 ying1 wu2 ye3 ， wei2 shi4 huang1 gen1 zhu2 bi4 liu2 。
- yao2 dang4 he2 feng1 shi4 lai4 chun1 ， zhan4 liu2 zhe1 lu4 zhu2 nian2 xin1 。
- dian1 kuang2 xu4 luo4 huan2 kan1 hen4 ， fen4 wai4 qi1 ling2 ji4 mo4 ren2 。
- nuan3 cui1 chun1 cu4 tu3 fang1 ya2 ， ban4 yu3 cong2 feng1 chu3 chu3 xie2 。
- mo4 dao4 xuan2 gong1 wu2 ding4 pei4 ， bu4 ran2 zheng1 de2 jian4 tao2 hua1 。
- xiao3 chi2 qian2 hou4 bi4 jiang1 bin1 ， su1 cui4 pao1 qing1 lan4 man4 chun1 。
- bu2 shi4 he2 feng1 wei2 tai2 ju3 ， ke3 neng2 kai1 yan3 xiang4 xing2 ren2 。
- shen1 lü4 yi1 yi1 pei4 qian3 huang2 ， liang3 ban1 yan2 se4 yi4 ban1 xiang1 。
- dao4 tou2 niao3 na4 cheng2 he2 shi4 ， zhi1 jie3 nian2 nian2 duan4 ke4 chang2 。

## 注释

## 译文

## 赏析
