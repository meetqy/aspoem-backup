---
id: sun-fang-ti-mei-ling-quan
title: 題梅嶺泉
titlePinyin: ti2 mei2 ling3 quan2
titleSlug: ti-mei-ling-quan
author: 孫魴
authorPinyin: sun1 fang2
authorSlug: sun-fang
dynasty: 唐
dynastyPinyin: tang2
dynastySlug: tang
tags: []
---

## 正文

- 梅嶺舊聞傳，林亭勢峞然。
- 登臨真不易，幽勝恐無先。
- 楚野平千里，吳江曲一邊。
- 標形都大別，洞府豈知焉。
- 飛閣橫空去，征帆落面前。
- 南雄雉堞峻，北壯鳳臺連。
- 爛熳三春媚，參差百卉妍。
- 風桃諸處錦，洛竹半溪煙。
- 燕入晴梁語，鶯從暖谷遷。
- 石根朝靄碧，簾際晚霞鮮。
- 逕柳行難約，庭莎醉好眠。
- 清明時更異，造化意疑偏。
- 不獨宜韶景，尤須看暑天。
- 藥苗繁似結，蘿蔓猛如編。
- 珠亞垂枝果，冰澄汲井泉。
- 粉牆蜩蛻落，丹檻雀雛顛。
- 炎氣微茫覺，清飆左右穿。
- 雲峰從勃起，葵葉豈勞扇。
- 又見秋天麗，渾將夏日懸。
- 紅黰著霜樹，香老臥池邊。
- 菱芡誰鋪繡，莓苔自學錢。
- 暗蟲依砌響，明月逗簾圓。
- 小砌滋新菊，高軒噪暮蟬。
- 雨聲寒颯颯，雁影曉聯聯。
- 釋此何堪玩，深冬更可憐。
- 窗中看短景，樹裏見重川。
- 岡阜分明出，杉松氣概全。
- 謳成白雪曲，吟是早梅篇。
- 剏制誰人解，根基太守賢。
- 或時留皂蓋，盡日簇華筵。
- 誰詠憂黎庶，狂遊泥管弦。
- 交加豐玉食，來去迸金船。
- 侍從非常客，俳諧像列仙。
- 畫旗張赫奕，妖妓舞嬋娟。
- 罷宴心猶戀，將歸興尚牽。
- 秪應愁逼夜，寧厭賞經年。
- 孤賤今何幸，躋攀奈有緣。
- 展眉驚豁達，徐步喜周旋。
- 諷詠雖知苦，推功靡極玄。
- 聊書四十韻，甘責未精專。

## 拼音

- mei2 ling3 jiu4 wen2 chuan2 ， lin2 ting2 shi4 wei2 ran2 。
- deng1 lin2 zhen1 bu2 yi4 ， you1 sheng4 kong3 wu2 xian1 。
- chu3 ye3 ping2 qian1 li3 ， wu2 jiang1 qu3 yi4 bian1 。
- biao1 xing2 dou1 da4 bie2 ， dong4 fu3 qi3 zhi1 yan1 。
- fei1 ge2 heng2 kong1 qu4 ， zheng1 fan1 luo4 mian4 qian2 。
- nan2 xiong2 zhi4 die2 jun4 ， bei3 zhuang4 feng4 tai2 lian2 。
- lan4 man4 san1 chun1 mei4 ， can1 cha4 bai3 hui4 yan2 。
- feng1 tao2 zhu1 chu3 jin3 ， luo4 zhu2 ban4 xi1 yan1 。
- yan4 ru4 qing2 liang2 yu3 ， ying1 cong2 nuan3 gu3 qian1 。
- shi2 gen1 chao2 ai3 bi4 ， lian2 ji4 wan3 xia2 xian1 。
- jing4 liu3 xing2 nan2 yue1 ， ting2 sha1 zui4 hao3 mian2 。
- qing1 ming2 shi2 geng4 yi4 ， zao4 hua4 yi4 yi2 pian1 。
- bu4 du2 yi2 shao2 jing3 ， you2 xu1 kan4 shu3 tian1 。
- yao4 miao2 fan2 si4 jie2 ， luo2 man4 meng3 ru2 bian1 。
- zhu1 ya1 chui2 zhi1 guo3 ， bing1 cheng2 ji2 jing3 quan2 。
- fen3 qiang2 tiao2 tui4 luo4 ， dan1 jian4 que4 chu2 dian1 。
- yan2 qi4 wei1 mang2 jue2 ， qing1 biao1 zuo3 you4 chuan1 。
- yun2 feng1 cong2 bo2 qi3 ， kui2 ye4 qi3 lao2 shan4 。
- you4 jian4 qiu1 tian1 li2 ， hun2 jiang1 xia4 ri4 xuan2 。
- hong2 zhen3 zhu4 shuang1 shu4 ， xiang1 lao3 wo4 chi2 bian1 。
- ling2 qian4 shui2 pu1 xiu4 ， mei2 tai2 zi4 xue2 qian2 。
- an4 chong2 yi1 qi4 xiang3 ， ming2 yue4 dou4 lian2 yuan2 。
- xiao3 qi4 zi1 xin1 ju2 ， gao1 xuan1 zao4 mu4 chan2 。
- yu3 sheng1 han2 sa4 sa4 ， yan4 ying3 xiao3 lian2 lian2 。
- shi4 ci3 he2 kan1 wan2 ， shen1 dong1 geng4 ke3 lian2 。
- chuang1 zhong1 kan4 duan3 jing3 ， shu4 li3 jian4 zhong4 chuan1 。
- gang1 fu4 fen1 ming2 chu1 ， shan1 song1 qi4 gai4 quan2 。
- ou1 cheng2 bai2 xue3 qu3 ， yin2 shi4 zao3 mei2 pian1 。
- chuang4 zhi4 shui2 ren2 jie3 ， gen1 ji1 tai4 shou3 xian2 。
- huo4 shi2 liu2 zao4 gai4 ， jin4 ri4 cu4 hua2 yan2 。
- shui2 yong3 you1 li2 shu4 ， kuang2 you2 ni2 guan3 xian2 。
- jiao1 jia1 feng1 yu4 shi2 ， lai2 qu4 beng4 jin1 chuan2 。
- shi4 cong2 fei1 chang2 ke4 ， pai2 xie2 xiang4 lie4 xian1 。
- hua4 qi2 zhang1 he4 yi4 ， yao1 ji4 wu3 chan2 juan1 。
- ba4 yan4 xin1 you2 lian4 ， jiang1 gui1 xing1 shang4 qian1 。
- di1 ying1 chou2 bi1 ye4 ， ning2 yan4 shang3 jing1 nian2 。
- gu1 jian4 jin1 he2 xing4 ， ji1 pan1 nai4 you3 yuan2 。
- zhan3 mei2 jing1 huo1 da2 ， xu2 bu4 xi3 zhou1 xuan2 。
- feng3 yong3 sui1 zhi1 ku3 ， tui1 gong1 mi2 ji2 xuan2 。
- liao2 shu1 si4 shi2 yun4 ， gan1 ze2 wei4 jing1 zhuan1 。

## 注释

## 译文

## 赏析
