---
id: sun-fang-zhu-ren-si-kong-hou-ting-mu-dan
title: 主人司空後亭牡丹
titlePinyin: zhu3 ren2 si1 kong1 hou4 ting2 mu3 dan1
titleSlug: zhu-ren-si-kong-hou-ting-mu-dan
author: 孫魴
authorPinyin: sun1 fang2
authorSlug: sun-fang
dynasty: 唐
dynastyPinyin: tang2
dynastySlug: tang
tags: []
---

## 正文

- 佳卉挺芳辰，夭容乃絕倫。
- 望開從隔歲，愁過即無春。
- 體物真英氣，餘花似庶人。
- 蜂攢知眷戀，鳥語亦殷勤。
- 況在豪華地，寧同里巷塵。
- 酷憐應喪德，多賞奈怡神。
- 忌穢栽時土，嘗甜折處津。
- 繞行那識倦，圍坐豈辭頻。
- 入夢殊巫峽，臨池勝洛濱。
- 樂喧絲雜竹，露漬卯連寅。
- 飲興尤思滿，吟情自合新。
- 怕風惟怯夜，憂雨不經旬。
- 欄檻爲良援，亭臺是四鄰。
- 雖非能伐性，爭免礙還淳。
- 鬬豔何慚蜀，矜繁未讓秦。
- 私心期一日，許近看逡巡。

## 拼音

- jia1 hui4 ting3 fang1 chen2 ， yao1 rong2 nai3 jue2 lun2 。
- wang4 kai1 cong2 ge2 sui4 ， chou2 guo4 ji2 wu2 chun1 。
- ti3 wu4 zhen1 ying1 qi4 ， yu2 hua1 si4 shu4 ren2 。
- feng1 zan3 zhi1 juan4 lian4 ， niao3 yu3 yi4 yin1 qin2 。
- kuang4 zai4 hao2 hua2 di4 ， ning2 tong2 li3 xiang4 chen2 。
- ku4 lian2 ying1 sang1 de2 ， duo1 shang3 nai4 yi2 shen2 。
- ji4 hui4 zai1 shi2 tu3 ， chang2 tian2 zhe2 chu3 jin1 。
- rao4 xing2 na4 shi2 juan4 ， wei2 zuo4 qi3 ci2 bin1 。
- ru4 meng4 shu1 wu1 xia2 ， lin2 chi2 sheng4 luo4 bin1 。
- le4 xuan1 si1 za2 zhu2 ， lu4 zi4 mao3 lian2 yin2 。
- yin3 xing1 you2 si1 man3 ， yin2 qing2 zi4 he2 xin1 。
- pa4 feng1 wei2 qie4 ye4 ， you1 yu3 bu4 jing1 xun2 。
- lan2 jian4 wei2 liang2 yuan2 ， ting2 tai2 shi4 si4 lin2 。
- sui1 fei1 neng2 fa2 xing4 ， zheng1 mian3 ai4 huan2 chun2 。
- dou4 yan4 he2 can2 shu3 ， jin1 fan2 wei4 rang4 qin2 。
- si1 xin1 qi1 yi2 ri4 ， xu1 jin4 kan4 qun1 xun2 。

## 注释

## 译文

## 赏析
