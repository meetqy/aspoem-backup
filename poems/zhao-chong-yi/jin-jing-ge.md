---
id: zhao-chong-yi-jin-jing-ge
title: 金精歌
titlePinyin: jin1 jing1 ge1
titleSlug: jin-jing-ge
author: 趙崇懌
authorPinyin: zhao4 chong2 yi4
authorSlug: zhao-chong-yi
dynasty: 宋
dynastyPinyin: song4
dynastySlug: song
tags: []
---

## 正文

- 東風飛霖雨，一洗桃李塵。
- 快馬紫遊韁，來賞金精春。
- 連林翠氣妙不動，時作佛髻螺頭青。
- 劖劖天壁面削起，中可建旗坐萬人。
- 豁然呀呀，怫然憑憑。
- 蹲蹲者爲虎豹，兀兀者爲墉城。
- 千年老狖學春吟，白日龍雷藏樹陰。
- 蓮花峰下久無路，時有樵子攀藤尋。
- 丹光出屋水涔涔，白鶴飛去棲桃林。
- 桃今幾熟枝尚青，石田玉子無龍耕。
- 雲蒸甑腹爛青 {飠卂}，雪凍地骨迷黄精。
- 靈君久矣鞭玉麟，今作天上何公卿。
- 崖前老竹屢生米，夜有石犬當階鳴。
- 我亦三生家石鼓，花落花開不知數。
- 人間漁沫吹秦橋，漫有姓名刻洞府。
- 試爲靈君覓杯水，水中白晝青虬起。
- 便令紫霧生風霆，一舉直上九萬里。

## 拼音

- dong1 feng1 fei1 lin2 yu3 ， yi4 xi3 tao2 li3 chen2 。
- kuai4 ma3 zi3 you2 jiang1 ， lai2 shang3 jin1 jing1 chun1 。
- lian2 lin2 cui4 qi4 miao4 bu2 dong4 ， shi2 zuo4 fo2 ji4 luo2 tou2 qing1 。
- chan2 chan2 tian1 bi4 mian4 xiao1 qi3 ， zhong1 ke3 jian4 qi2 zuo4 wan4 ren2 。
- huo4 ran2 ya1 ya1 ， fu2 ran2 ping2 ping2 。
- dun1 dun1 zhe3 wei2 hu3 bao4 ， wu4 wu4 zhe3 wei2 yong1 cheng2 。
- qian1 nian2 lao3 you4 xue2 chun1 yin2 ， bai2 ri4 long2 lei2 cang2 shu4 yin1 。
- lian2 hua1 feng1 xia4 jiu3 wu2 lu4 ， shi2 you3 qiao2 zi0 pan1 teng2 xun2 。
- dan1 guang1 chu1 wu1 shui3 cen2 cen2 ， bai2 he4 fei1 qu4 qi1 tao2 lin2 。
- tao2 jin1 ji1 shu2 zhi1 shang4 qing1 ， shi2 tian2 yu4 zi3 wu2 long2 geng1 。
- yun2 zheng1 zeng4 fu4 lan4 qing1  { shi2 xun4 }， xue3 dong4 di4 gu3 mi2 huang2 jing1 。
- ling2 jun1 jiu3 yi3 bian1 yu4 lin2 ， jin1 zuo4 tian1 shang4 he2 gong1 qing1 。
- ya2 qian2 lao3 zhu2 lü3 sheng1 mi3 ， ye4 you3 shi2 quan3 dang1 jie1 ming2 。
- wo3 yi4 san1 sheng1 jia1 shi2 gu3 ， hua1 luo4 hua1 kai1 bu4 zhi1 shu4 。
- ren2 jian4 yu2 mo4 chui1 qin2 qiao2 ， man4 you3 xing4 ming2 ke4 dong4 fu3 。
- shi4 wei2 ling2 jun1 mi4 bei1 shui3 ， shui3 zhong1 bai2 zhou4 qing1 qiu2 qi3 。
- bian4 ling4 zi3 wu4 sheng1 feng1 ting2 ， yi4 ju3 zhi2 shang4 jiu3 wan4 li3 。

## 注释

## 译文

## 赏析
