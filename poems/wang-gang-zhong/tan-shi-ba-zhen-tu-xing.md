---
id: wang-gang-zhong-tan-shi-ba-zhen-tu-xing
title: 灘石八陣圖行
titlePinyin: tan1 shi2 ba1 zhen4 tu2 xing2
titleSlug: tan-shi-ba-zhen-tu-xing
author: 王剛中
authorPinyin: wang2 gang1 zhong1
authorSlug: wang-gang-zhong
dynasty: 宋
dynastyPinyin: song4
dynastySlug: song
tags: []
---

## 正文

- 我生孔明後，相望九百載。
- 我想孔明賢，巍然伊呂配。
- 奇謀勇略誇雄師，大節英風蓋當代。
- 木牛流馬何足言，八陣遺蹤千古在。
- 我行已度瞿唐門，長灘石壘差參分。
- 洪纖高下尺寸等，猶有當年節制存。
- 四頭八尾觸處首，敵衝中央兩皆救。
- 握奇如樞運無窮，七縱七擒仍敢攻。
- 規模黄帝已垂文，後來得者惟將軍。
- 唐宗李靖拾遺意，樂舞旛表徒繽紛。
- 長江之上石蟠結，江波洶湧石不滅。
- 使君何事遽剗除，一夜風雷吼天闕。
- 明朝仍舊石縱橫，神物護持人已驚。
- 向來守蜀用此法，誰知石壘真金城。
- 嗟乎孔明遇不遇，遇則劉公恢大度。
- 國險地狹民力微，法出萬全勢未具。
- 嗟乎孔明以此用於吳，長江內固魏可圖。
- 嗟乎孔明以此用於魏，掃平三分歸一篲。
- 祇應所遇勢不同，勢既不同功亦異。
- 嗟乎孔明之心如石堅，欲扶漢室還中原。
- 事之不就則天耳，安肯俯首從曹袁。
- 嗟乎孔明如生石不老，後世用兵無草草。
- 忽然變作六花看，便失本真難按考。
- 請觀疊石韜機籌，江流東去自悠悠。
- 英豪得此石外指，長與君王靖邊壘。

## 拼音

- wo3 sheng1 kong3 ming2 hou4 ， xiang1 wang4 jiu3 bai3 zai4 。
- wo3 xiang3 kong3 ming2 xian2 ， wei1 ran2 yi1 lü3 pei4 。
- qi2 mou2 yong3 lüe4 kua1 xiong2 shi1 ， da4 jie2 ying1 feng1 gai4 dang1 dai4 。
- mu4 niu2 liu2 ma3 he2 zu2 yan2 ， ba1 zhen4 yi2 zong1 qian1 gu3 zai4 。
- wo3 xing2 yi3 du4 qu2 tang2 men2 ， chang2 tan1 shi2 lei3 cha4 can1 fen1 。
- hong2 xian1 gao1 xia4 chi3 cun4 deng3 ， you2 you3 dang1 nian2 jie2 zhi4 cun2 。
- si4 tou2 ba1 wei3 chu4 chu3 shou3 ， di2 chong1 zhong1 yang1 liang3 jie1 jiu4 。
- wo4 qi2 ru2 shu1 yun4 wu2 qiong2 ， qi1 zong4 qi1 qin2 reng2 gan3 gong1 。
- gui1 mo2 huang2 di4 yi3 chui2 wen2 ， hou4 lai2 de2 zhe3 wei2 jiang1 jun1 。
- tang2 zong1 li3 jing4 shi2 yi2 yi4 ， le4 wu3 fan1 biao3 tu2 bin1 fen1 。
- chang2 jiang1 zhi1 shang4 shi2 pan2 jie2 ， jiang1 bo1 xiong1 yong3 shi2 bu2 mie4 。
- shi3 jun1 he2 shi4 ju4 chan3 chu2 ， yi2 ye4 feng1 lei2 hou3 tian1 que4 。
- ming2 chao2 reng2 jiu4 shi2 zong4 heng2 ， shen2 wu4 hu4 chi2 ren2 yi3 jing1 。
- xiang4 lai2 shou3 shu3 yong4 ci3 fa3 ， shui2 zhi1 shi2 lei3 zhen1 jin1 cheng2 。
- jie1 hu1 kong3 ming2 yu4 bu0 yu4 ， yu4 ze2 liu2 gong1 hui1 da4 du4 。
- guo2 xian3 di4 xia2 min2 li4 wei1 ， fa3 chu1 wan4 quan2 shi4 wei4 ju4 。
- jie1 hu1 kong3 ming2 yi3 ci3 yong4 wu1 wu2 ， chang2 jiang1 nei4 gu4 wei4 ke3 tu2 。
- jie1 hu1 kong3 ming2 yi3 ci3 yong4 wu1 wei4 ， sao3 ping2 san1 fen1 gui1 yi2 hui4 。
- qi2 ying1 suo3 yu4 shi4 bu4 tong2 ， shi4 ji4 bu4 tong2 gong1 yi4 yi4 。
- jie1 hu1 kong3 ming2 zhi1 xin1 ru2 shi2 jian1 ， yu4 fu2 han4 shi4 huan2 zhong1 yuan2 。
- shi4 zhi1 bu2 jiu4 ze2 tian1 er3 ， an1 ken3 fu3 shou3 cong2 cao2 yuan2 。
- jie1 hu1 kong3 ming2 ru2 sheng1 shi2 bu4 lao3 ， hou4 shi4 yong4 bing1 wu2 cao3 cao3 。
- hu1 ran2 bian4 zuo4 liu4 hua1 kan4 ， bian4 shi1 ben3 zhen1 nan2 an4 kao3 。
- qing3 guan1 die2 shi2 tao1 ji1 chou2 ， jiang1 liu2 dong1 qu4 zi4 you1 you1 。
- ying1 hao2 de2 ci3 shi2 wai4 zhi3 ， chang2 yu3 jun1 wang2 jing4 bian1 lei3 。

## 注释

## 译文

## 赏析
