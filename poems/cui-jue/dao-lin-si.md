---
id: cui-jue-dao-lin-si
title: 道林寺
titlePinyin: dao4 lin2 si4
titleSlug: dao-lin-si
author: 崔珏
authorPinyin: cui1 jue2
authorSlug: cui-jue
dynasty: 唐
dynastyPinyin: tang2
dynastySlug: tang
tags: []
---

## 正文

- 臨湘之濱麓之隅，西有松寺東岸無。
- 松風千里擺不斷，竹泉瀉入于僧廚。
- 宏梁大棟何足貴，山寺難有山泉俱。
- 四時唯夏不敢入，燭龍安敢停斯須。
- 遠公池上種何物，碧羅扇底紅鱗魚。
- 香閣朝鳴大法鼓，天宮夜轉三乘書。
- 野花市井栽不著，山雞飲啄聲相呼。
- 金檻僧迴步步影，石盆水濺聯聯珠。
- 北臨高處日正午，舉手欲摸黃金烏。
- 遙江大船小於葉，遠村雜樹齊如蔬。
- 潭州城郭在何處，東邊一片青模糊。
- 今來古往人滿地，勞生未了歸丘墟。
- 長卿之門久寂寞，五言七字誇規模。
- 我吟杜詩清入骨，灌頂何必須醍醐。
- 白日不照耒陽縣，皇天厄死飢寒軀。
- 明珠大貝採欲盡，蚌蛤空滿赤沙湖。
- 今我題詩亦無味，懷賢覽古成長吁。
- 不如興罷過江去，已有好月明歸途。

## 拼音

- lin2 xiang1 zhi1 bin1 lu4 zhi1 yu2 ， xi1 you3 song1 si4 dong1 an4 wu2 。
- song1 feng1 qian1 li3 bai3 bu2 duan4 ， zhu2 quan2 xie4 ru4 yu2 seng1 chu2 。
- hong2 liang2 da4 dong4 he2 zu2 gui4 ， shan1 si4 nan2 you3 shan1 quan2 ju4 。
- si4 shi2 wei2 xia4 bu4 gan3 ru4 ， zhu2 long2 an1 gan3 ting2 si1 xu1 。
- yuan3 gong1 chi2 shang4 zhong3 he2 wu4 ， bi4 luo2 shan4 di3 hong2 lin2 yu2 。
- xiang1 ge2 chao2 ming2 da4 fa3 gu3 ， tian1 gong1 ye4 zhuan3 san1 cheng2 shu1 。
- ye3 hua1 shi4 jing3 zai1 bu2 zhu4 ， shan1 ji1 yin3 zhuo2 sheng1 xiang1 hu1 。
- jin1 jian4 seng1 hui2 bu4 bu4 ying3 ， shi2 pen2 shui3 jian4 lian2 lian2 zhu1 。
- bei3 lin2 gao1 chu3 ri4 zheng4 wu3 ， ju3 shou3 yu4 mo1 huang2 jin1 wu1 。
- yao2 jiang1 da4 chuan2 xiao3 wu1 ye4 ， yuan3 cun1 za2 shu4 qi2 ru2 shu1 。
- tan2 zhou1 cheng2 guo1 zai4 he2 chu3 ， dong1 bian1 yi2 pian4 qing1 mo2 hu0 。
- jin1 lai2 gu3 wang3 ren2 man3 di4 ， lao2 sheng1 wei4 liao3 gui1 qiu1 xu1 。
- chang2 qing1 zhi1 men2 jiu3 ji4 mo4 ， wu3 yan2 qi1 zi4 kua1 gui1 mo2 。
- wo3 yin2 du4 shi1 qing1 ru4 gu3 ， guan4 ding3 he2 bi4 xu1 ti2 hu2 。
- bai2 ri4 bu2 zhao4 lei3 yang2 xian4 ， huang2 tian1 e4 si3 ji1 han2 qu1 。
- ming2 zhu1 da4 bei4 cai3 yu4 jin4 ， bang4 ha2 kong1 man3 chi4 sha1 hu2 。
- jin1 wo3 ti2 shi1 yi4 wu2 wei4 ， huai2 xian2 lan3 gu3 cheng2 chang2 xu1 。
- bu4 ru2 xing1 ba4 guo4 jiang1 qu4 ， yi3 you3 hao3 yue4 ming2 gui1 tu2 。

## 注释

## 译文

## 赏析
