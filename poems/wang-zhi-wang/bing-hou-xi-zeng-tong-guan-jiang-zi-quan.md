---
id: wang-zhi-wang-bing-hou-xi-zeng-tong-guan-jiang-zi-quan
title: 病後戲贈同官蔣子權
titlePinyin: bing4 hou4 xi4 zeng4 tong2 guan1 jiang3 zi3 quan2
titleSlug: bing-hou-xi-zeng-tong-guan-jiang-zi-quan
author: 王之望
authorPinyin: wang2 zhi1 wang4
authorSlug: wang-zhi-wang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 吾衰謬養生，任運常坦坦。
- 每嬰相如病，漸作叔夜懶。
- 昨因觸大暑，留熱在鬲脘。
- 醫師戒飲酒，所嗜不可斷。
- 寒熱一朝作，水火互濯熯。
- 地偏無藥餌，伏枕但憂悺。
- 同僚有蔣子，爽俊流輩罕。
- 作詩宗徐庾，巧語如繡纂。
- 間有少陵風，醇音調玉琯。
- 豈惟詩家秀，從政今可算。
- 牢盆有出納，曉夕親授筦。
- 琴瑟費更張，君能時急緩。
- 公餘治方書，今昔多所纘。
- 有來謁疾病，手自施湯散。
- 買藥輟俸錢，爲民已痌痯。
- 我昨病在床，君來問尤款。
- 教我煮橘皮，湯熱過冰碗。
- 繼送桔梗湯，一杯去煩懣。
- 柴胡作引子，汗出如被趲。
- 所投立有效，病去若水浣。
- 乃知才藝多，所蓄非窽窽。
- 又聞善騎射，長箭必引滿。
- 設侯六十步，所發無虛簳。
- 觀君精悍姿，此語不其亶。
- 獨於圍棋低，尺固有所短。
- 向來屢小勝，喜氣輒衎衎。
- 我欲張以羸，不令見矛䂎。
- 侈心益驕汰，出語頗誇誕。
- 不知小敵堅，一敗石破卵。
- 大戰决雌雄，遲君落新館。

## 拼音

- wu2 shuai1 miu4 yang3 sheng1 ， ren4 yun4 chang2 tan3 tan3 。
- mei3 ying1 xiang1 ru2 bing4 ， jian4 zuo4 shu1 ye4 lan3 。
- zuo2 yin1 chu4 da4 shu3 ， liu2 re4 zai4 ge2 wan3 。
- yi1 shi1 jie4 yin3 jiu3 ， suo3 shi4 bu4 ke3 duan4 。
- han2 re4 yi4 zhao1 zuo4 ， shui3 huo3 hu4 zhuo2 han4 。
- di4 pian1 wu2 yao4 er3 ， fu2 zhen3 dan4 you1 guan4 。
- tong2 liao2 you3 jiang3 zi3 ， shuang3 jun4 liu2 bei4 han3 。
- zuo4 shi1 zong1 xu2 yu3 ， qiao3 yu3 ru2 xiu4 zuan3 。
- jian4 you3 shao3 ling2 feng1 ， chun2 yin1 diao4 yu4 guan3 。
- qi3 wei2 shi1 jia1 xiu4 ， cong2 zheng4 jin1 ke3 suan4 。
- lao2 pen2 you3 chu1 na4 ， xiao3 xi1 qin1 shou4 guan3 。
- qin2 se4 fei4 geng4 zhang1 ， jun1 neng2 shi2 ji2 huan3 。
- gong1 yu2 zhi4 fang1 shu1 ， jin1 xi1 duo1 suo3 zuan3 。
- you3 lai2 ye4 ji2 bing4 ， shou3 zi4 shi1 tang1 san4 。
- mai3 yao4 chuo4 feng4 qian2 ， wei2 min2 yi3 tong1 guan3 。
- wo3 zuo2 bing4 zai4 chuang2 ， jun1 lai2 wen4 you2 kuan3 。
- jiao4 wo3 zhu3 ju2 pi2 ， tang1 re4 guo4 bing1 wan3 。
- ji4 song4 jie2 geng3 tang1 ， yi4 bei1 qu4 fan2 men4 。
- chai2 hu2 zuo4 yin3 zi0 ， han4 chu1 ru2 bei4 zan3 。
- suo3 tou2 li4 you3 xiao4 ， bing4 qu4 ruo4 shui3 huan4 。
- nai3 zhi1 cai2 yi4 duo1 ， suo3 xu4 fei1 kuan3 kuan3 。
- you4 wen2 shan4 qi2 she4 ， chang2 jian4 bi4 yin3 man3 。
- she4 hou2 liu4 shi2 bu4 ， suo3 fa1 wu2 xu1 gan4 。
- guan1 jun1 jing1 han4 zi1 ， ci3 yu3 bu4 qi2 dan3 。
- du2 wu1 wei2 qi2 di1 ， chi3 gu4 you3 suo3 duan3 。
- xiang4 lai2 lü3 xiao3 sheng4 ， xi3 qi4 zhe2 kan4 kan4 。
- wo3 yu4 zhang1 yi3 lei2 ， bu2 ling4 jian4 mao2 䂎。
- chi3 xin1 yi4 jiao1 tai4 ， chu1 yu3 po1 kua1 dan4 。
- bu4 zhi1 xiao3 di2 jian1 ， yi2 bai4 shi2 po4 luan3 。
- da4 zhan4 jue2 ci2 xiong2 ， chi2 jun1 luo4 xin1 guan3 。

## 注释

## 译文

## 赏析
