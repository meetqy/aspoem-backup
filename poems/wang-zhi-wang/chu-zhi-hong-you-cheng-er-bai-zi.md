---
id: wang-zhi-wang-chu-zhi-hong-you-cheng-er-bai-zi
title: 初至鴻祐成二百字
titlePinyin: chu1 zhi4 hong2 you4 cheng2 er4 bai3 zi4
titleSlug: chu-zhi-hong-you-cheng-er-bai-zi
author: 王之望
authorPinyin: wang2 zhi1 wang4
authorSlug: wang-zhi-wang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 我生何悠悠，飄摇若懸旌。
- 已破龍華夢，復成鴻祐行。
- 鴻祐在何許，海闊山崢嶸。
- 地侵魚龍窟，路與猿猱爭。
- 曉日見初出，潮波無時平。
- 我來秋薄暮，寒雨紛縱橫。
- 狂飈振林麓，窗戶皆有聲。
- 山鬼夜中號，怪禽籬外鳴。
- 我衰不能寐，起行遲天明。
- 欻然念身世，百感襟抱盈。
- 仲宣昔遭亂，避地之蠻荆。
- 登樓賦懷土，悽傷欲無生。
- 况我滯甌越，八見秋風驚。
- 憧憧一州間，蕭寺六易名。
- 已去還復來，如魚被鈎嬰。
- 去既無所之，來亦何所營。
- 藜藿誠不充，萍蓬甘所丁。
- 茲地實樂土，浮生聊耦耕。
- 鴒原喜在眼，蠹簡能娛情。
- 九夷亦何陋，四海皆弟兄。

## 拼音

- wo3 sheng1 he2 you1 you1 ， piao1 yao2 ruo4 xuan2 jing1 。
- yi3 po4 long2 hua2 meng4 ， fu4 cheng2 hong2 you4 xing2 。
- hong2 you4 zai4 he2 xu1 ， hai3 kuo4 shan1 zheng1 rong2 。
- di4 qin1 yu2 long2 ku1 ， lu4 yu3 yuan2 nao2 zheng1 。
- xiao3 ri4 jian4 chu1 chu1 ， chao2 bo1 wu2 shi2 ping2 。
- wo3 lai2 qiu1 bo2 mu4 ， han2 yu3 fen1 zong4 heng2 。
- kuang2 biao1 zhen4 lin2 lu4 ， chuang1 hu4 jie1 you3 sheng1 。
- shan1 gui3 ye4 zhong1 hao4 ， guai4 qin2 li2 wai4 ming2 。
- wo3 shuai1 bu4 neng2 mei4 ， qi3 xing2 chi2 tian1 ming2 。
- chua1 ran2 nian4 shen1 shi4 ， bai3 gan3 jin1 bao4 ying2 。
- zhong4 xuan1 xi1 zao1 luan4 ， bi4 di4 zhi1 man2 jing1 。
- deng1 lou2 fu4 huai2 tu3 ， qi1 shang1 yu4 wu2 sheng1 。
- kuang4 wo3 zhi4 ou1 yue4 ， ba1 jian4 qiu1 feng1 jing1 。
- chong1 chong1 yi4 zhou1 jian4 ， xiao1 si4 liu4 yi4 ming2 。
- yi3 qu4 huan2 fu4 lai2 ， ru2 yu2 bei4 gou1 ying1 。
- qu4 ji4 wu2 suo3 zhi1 ， lai2 yi4 he2 suo3 ying2 。
- li2 huo4 cheng2 bu4 chong1 ， ping2 peng2 gan1 suo3 ding1 。
- zi1 di4 shi2 le4 tu3 ， fu2 sheng1 liao2 ou3 geng1 。
- ling2 yuan2 xi3 zai4 yan3 ， du4 jian3 neng2 yu2 qing2 。
- jiu3 yi2 yi4 he2 lou4 ， si4 hai3 jie1 di4 xiong0 。

## 注释

## 译文

## 赏析
