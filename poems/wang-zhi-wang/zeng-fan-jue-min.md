---
id: wang-zhi-wang-zeng-fan-jue-min
title: 贈范覺民
titlePinyin: zeng4 fan4 jue2 min2
titleSlug: zeng-fan-jue-min
author: 王之望
authorPinyin: wang2 zhi1 wang4
authorSlug: wang-zhi-wang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 范子廊廟器，至寶非凡璞。
- 胸懷吞雲夢，豪氣低華嶽。
- 昔在童稚時，樹立已卓卓。
- 曳裾橋門內，嶄然見頭角。
- 歲行在辛丑，帝策詢民瘼。
- 造庭百千人，衣带矜褒博。
- 平居議執政，至此舌爲括。
- 獨餘子范子，雅志不可奪。
- 吐辭如湧泉，一發孰能遏。
- 揮毫不停綴，盈卷無點抹。
- 漢廷執戟郎，環顧皆錯莫。
- 縱橫五千字，字字醫國藥。
- 期於必伐病，非徒事迂闊。
- 怪言一驚衆，士論歎且愕。
- 皆云布衣流，志在縻好爵。
- 乃爾張危言，身謀胡太錯。
- 當時羣宗匠，其間多齷齪。
- 指言爲沽直，欲使趨鼎鑊。
- 堂堂春官臣，主張獨何確。
- 讜議既冰釋，衆口不能鑠。
- 乙科忽大闡，秋天一鵰鶚。
- 傳誦爭取先，紙價爲翔躍。
- 聲華頓輝赫，藹然暨南朔。
- 憶昔客東都，猥厠英遊數。
- 每於談笑間，論議聞謇諤。
- 誦語非沽名，生平真所樂。
- 乖離三四載，遣我情懷惡。
- 間者見眉宇，颯然意氣豁。
- 亟使羅酒漿，沈沈動清酌。
- 秉燭夜相對，談詞恣嘲謔。
- 公卿頗歷詆，治亂亦商略。
- 間出新詩篇，清製皆灑落。
- 祇懷蒼生憂，肯爲窮愁作。
- 少陵不忘主，氣味若相若。
- 倘使任言責，必有裨帷幄。
- 奈何諫諍姿，久矣滯丘壑。
- 似聞廟堂上，知己被新渥。
- 一公丞烏臺，一公相黄閣。
- 吾君皆太平，二公繄深託。
- 薦賢乃報國，看子翔寥廓。

## 拼音

- fan4 zi3 lang2 miao4 qi4 ， zhi4 bao3 fei1 fan2 pu2 。
- xiong1 huai2 tun1 yun2 meng4 ， hao2 qi4 di1 hua2 yue4 。
- xi1 zai4 tong2 zhi4 shi2 ， shu4 li4 yi3 zhuo2 zhuo2 。
- ye4 ju1 qiao2 men2 nei4 ， zhan3 ran2 jian4 tou2 jiao3 。
- sui4 xing2 zai4 xin1 chou3 ， di4 ce4 xun2 min2 mo4 。
- zao4 ting2 bai3 qian1 ren2 ， yi1 dai4 jin1 bao1 bo2 。
- ping2 ju1 yi4 zhi2 zheng4 ， zhi4 ci3 she2 wei2 kuo4 。
- du2 yu2 zi3 fan4 zi3 ， ya3 zhi4 bu4 ke3 duo2 。
- tu3 ci2 ru2 yong3 quan2 ， yi4 fa1 shu2 neng2 e4 。
- hui1 hao2 bu4 ting2 zhui4 ， ying2 juan4 wu2 dian3 mo3 。
- han4 ting2 zhi2 ji3 lang2 ， huan2 gu4 jie1 cuo4 mo4 。
- zong4 heng2 wu3 qian1 zi4 ， zi4 zi4 yi1 guo2 yao4 。
- qi1 wu1 bi4 fa2 bing4 ， fei1 tu2 shi4 yu1 kuo4 。
- guai4 yan2 yi4 jing1 zhong4 ， shi4 lun4 tan4 qie3 e4 。
- jie1 yun2 bu4 yi1 liu2 ， zhi4 zai4 mi2 hao3 jue2 。
- nai3 er3 zhang1 wei1 yan2 ， shen1 mou2 hu2 tai4 cuo4 。
- dang1 shi2 qun2 zong1 jiang4 ， qi2 jian4 duo1 wo4 chuo4 。
- zhi3 yan2 wei2 gu1 zhi2 ， yu4 shi3 qu1 ding3 huo4 。
- tang2 tang2 chun1 guan1 chen2 ， zhu3 zhang1 du2 he2 que4 。
- dang3 yi4 ji4 bing1 shi4 ， zhong4 kou3 bu4 neng2 shuo4 。
- yi3 ke1 hu1 da4 chan3 ， qiu1 tian1 yi4 diao1 e4 。
- chuan2 song4 zheng1 qu3 xian1 ， zhi3 jia4 wei2 xiang2 yue4 。
- sheng1 hua2 dun4 hui1 he4 ， ai3 ran2 ji4 nan2 shuo4 。
- yi4 xi1 ke4 dong1 dou1 ， wei3 ce4 ying1 you2 shu4 。
- mei3 wu1 tan2 xiao4 jian4 ， lun4 yi4 wen2 jian3 e4 。
- song4 yu3 fei1 gu1 ming2 ， sheng1 ping2 zhen1 suo3 le4 。
- guai1 li2 san1 si4 zai4 ， qian3 wo3 qing2 huai2 e4 。
- jian4 zhe3 jian4 mei2 yu3 ， sa4 ran2 yi4 qi4 huo1 。
- ji2 shi3 luo2 jiu3 jiang1 ， shen3 shen3 dong4 qing1 zhuo2 。
- bing3 zhu2 ye4 xiang1 dui4 ， tan2 ci2 zi4 chao2 xue4 。
- gong1 qing1 po1 li4 di3 ， zhi4 luan4 yi4 shang1 lüe4 。
- jian4 chu1 xin1 shi1 pian1 ， qing1 zhi4 jie1 sa3 luo4 。
- qi2 huai2 cang1 sheng1 you1 ， ken3 wei2 qiong2 chou2 zuo4 。
- shao3 ling2 bu2 wang4 zhu3 ， qi4 wei4 ruo4 xiang1 ruo4 。
- tang3 shi3 ren4 yan2 ze2 ， bi4 you3 bi4 wei2 wo4 。
- nai4 he2 jian4 zheng4 zi1 ， jiu3 yi3 zhi4 qiu1 he4 。
- si4 wen2 miao4 tang2 shang4 ， zhi1 ji3 bei4 xin1 wo4 。
- yi4 gong1 cheng2 wu1 tai2 ， yi4 gong1 xiang4 huang2 ge2 。
- wu2 jun1 jie1 tai4 ping2 ， er4 gong1 yi1 shen1 tuo1 。
- jian4 xian2 nai3 bao4 guo2 ， kan4 zi3 xiang2 liao2 kuo4 。

## 注释

## 译文

## 赏析
