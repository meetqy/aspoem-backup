---
id: wang-zhi-wang-deng-da-e-jue-ding-du-yuan-xiang-fo-guang-cheng-chang-ju-er-shi-yun
title: 登大峨絕頂睹圓相佛光成長句二十韵
titlePinyin: deng1 da4 e2 jue2 ding3 du3 yuan2 xiang1 fo2 guang1 cheng2 chang2 ju4 er4 shi2 yun4
titleSlug: deng-da-e-jue-ding-du-yuan-xiang-fo-guang-cheng-chang-ju-er-shi-yun
author: 王之望
authorPinyin: wang2 zhi1 wang4
authorSlug: wang-zhi-wang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 峨眉峻極西南著，萬景莊嚴諸佛住。
- 高標天柱八紘張，雄鎮坤維百靈赴。
- 我來雨霽羣峰出，正值春暄三月暮。
- 上方解凍僧入巖，遠俗來遊客填路。
- 籃輿牽挽六十里，梯棧高低三萬步。
- 魚貫攀緣筋力疲，鳥騰陡絕神魂懼。
- 行經崖坂幾縈曲，望極堪輿莽回互。
- 錦里遥看井底迷，雪山忽認屏間誤。
- 幽巖得照石發彩，陰洞有聲雷蓄怒。
- 楞伽仙音好鳥語，兜羅綿界神龍護。
- 滄海潮回波浪平，藍田日暖煙霏布。
- 長虹欻放白毫光，淡墨俄瞻紫金聚。
- 應真飛錫衆共覩，圓相攝身人自顧。
- 六牙白象恍當空，三足赤烏潛隠霧。
- 琉璃瓶瑩秋月白，優曇花浄含曉露。
- 瑞境旁連瓦屋起，合成一界如相附。
- 神燈夜從九頂朝，散作千山無盡炷。
- 肉眼親觀佛會開，凡軀恐逐仙風騖。
- 欲尋傅說箕尾間，休訪君平斗牛度。
- 便排閶闔陟高圓，擾擾人寰何足寓。

## 拼音

- e2 mei2 jun4 ji2 xi1 nan2 zhu4 ， wan4 jing3 zhuang1 yan2 zhu1 fo2 zhu4 。
- gao1 biao1 tian1 zhu4 ba1 hong2 zhang1 ， xiong2 zhen4 kun1 wei2 bai3 ling2 fu4 。
- wo3 lai2 yu3 ji4 qun2 feng1 chu1 ， zheng4 zhi2 chun1 xuan1 san1 yue4 mu4 。
- shang4 fang1 jie3 dong4 seng1 ru4 yan2 ， yuan3 su2 lai2 you2 ke4 tian2 lu4 。
- lan2 yu2 qian1 wan3 liu4 shi2 li3 ， ti1 zhan4 gao1 di1 san1 wan4 bu4 。
- yu2 guan4 pan1 yuan2 jin1 li4 pi2 ， niao3 teng2 dou3 jue2 shen2 hun2 ju4 。
- xing2 jing1 ya2 ban3 ji1 ying2 qu3 ， wang4 ji2 kan1 yu2 mang3 hui2 hu4 。
- jin3 li3 yao2 kan4 jing3 di3 mi2 ， xue3 shan1 hu1 ren4 ping2 jian4 wu4 。
- you1 yan2 de2 zhao4 shi2 fa1 cai3 ， yin1 dong4 you3 sheng1 lei2 xu4 nu4 。
- leng2 qie2 xian1 yin1 hao3 niao3 yu3 ， dou1 luo2 mian2 jie4 shen2 long2 hu4 。
- cang1 hai3 chao2 hui2 bo1 lang4 ping2 ， lan2 tian2 ri4 nuan3 yan1 fei1 bu4 。
- chang2 hong2 chua1 fang4 bai2 hao2 guang1 ， dan4 mo4 e2 zhan1 zi3 jin1 ju4 。
- ying1 zhen1 fei1 xi1 zhong4 gong4 du3 ， yuan2 xiang1 she4 shen1 ren2 zi4 gu4 。
- liu4 ya2 bai2 xiang4 huang3 dang1 kong1 ， san1 zu2 chi4 wu1 qian2 yin3 wu4 。
- liu2 li2 ping2 ying2 qiu1 yue4 bai2 ， you1 tan2 hua1 jing4 han2 xiao3 lu4 。
- rui4 jing4 pang2 lian2 wa3 wu1 qi3 ， he2 cheng2 yi2 jie4 ru2 xiang1 fu4 。
- shen2 deng1 ye4 cong2 jiu3 ding3 chao2 ， san4 zuo4 qian1 shan1 wu2 jin4 zhu4 。
- rou4 yan3 qin1 guan1 fo2 hui4 kai1 ， fan2 qu1 kong3 zhu2 xian1 feng1 wu4 。
- yu4 xun2 fu4 shuo1 ji1 wei3 jian4 ， xiu1 fang3 jun1 ping2 dou4 niu2 du4 。
- bian4 pai2 chang1 he2 zhi4 gao1 yuan2 ， rao3 rao3 ren2 huan2 he2 zu2 yu4 。

## 注释

## 译文

## 赏析
