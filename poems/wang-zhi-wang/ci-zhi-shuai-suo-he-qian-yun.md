---
id: wang-zhi-wang-ci-zhi-shuai-suo-he-qian-yun
title: 次制帥所和前韵
titlePinyin: ci4 zhi4 shuai4 suo3 he2 qian2 yun4
titleSlug: ci-zhi-shuai-suo-he-qian-yun
author: 王之望
authorPinyin: wang2 zhi1 wang4
authorSlug: wang-zhi-wang
dynasty: 宋
dynastyPinyin: song4
dynastySlug: song
tags: []
---

## 正文

- 聖主憂勤躬萬務，英豪寧許山林住。
- 弓旌號召士無留，竹帛功名公所赴。
- 天表對揚咨見晚，坤維鎮撫歌來暮。
- 雪山增重絕紛埃，蜀道非難履平路。
- 分陝聊煩攄妙略，秉鈞已歎迂高步。
- 朱轓撫俗遠民懷，玉帳折衝荒服懼。
- 羽檄不飛烽堠滅，駿骨多收邊市互。
- 孔明七縱詎非長，戶牖六奇真不誤。
- 農狎其野無外憂，馬騰於槽有餘怒。
- 三陲絕徼皆妥安，諸將雄師今盡護。
- 九重益友思直諒，四蜀新聲詠宣布。
- 帥閫方觀勳業成，廟堂行看精神聚。
- 嗟我衰遲託末契，辱公敦篤傾殊顧。
- 當年獻賦誦凌雲，上國承顔悅披霧。
- 禹門親覩躍風雷，堯陛初驚承雨露。
- 龍顔下矚頓生光，鳳翼高翔從此附。
- 稱身朝服曳青雲，滿袖天香携寶炷。
- 九霄變化冥鵬升，一紀光陰隙駒騖。
- 綈袍雅意念張祿，襦袴餘波依叔度。
- 他時入覲對金蓮，伴直應隨玉堂寓。

## 拼音

- sheng4 zhu3 you1 qin2 gong1 wan4 wu4 ， ying1 hao2 ning2 xu1 shan1 lin2 zhu4 。
- gong1 jing1 hao4 zhao4 shi4 wu2 liu2 ， zhu2 bo2 gong1 ming2 gong1 suo3 fu4 。
- tian1 biao3 dui4 yang2 zi1 jian4 wan3 ， kun1 wei2 zhen4 fu3 ge1 lai2 mu4 。
- xue3 shan1 zeng1 zhong4 jue2 fen1 ai1 ， shu3 dao4 fei1 nan2 lü3 ping2 lu4 。
- fen1 shan3 liao2 fan2 shu1 miao4 lüe4 ， bing3 jun1 yi3 tan4 yu1 gao1 bu4 。
- zhu1 fan1 fu3 su2 yuan3 min2 huai2 ， yu4 zhang4 zhe2 chong1 huang1 fu2 ju4 。
- yu3 xi2 bu4 fei1 feng1 hou4 mie4 ， jun4 gu3 duo1 shou1 bian1 shi4 hu4 。
- kong3 ming2 qi1 zong4 ju4 fei1 chang2 ， hu4 you3 liu4 qi2 zhen1 bu2 wu4 。
- nong2 xia2 qi2 ye3 wu2 wai4 you1 ， ma3 teng2 wu1 cao2 you3 yu2 nu4 。
- san1 chui2 jue2 jiao3 jie1 tuo3 an1 ， zhu1 jiang1 xiong2 shi1 jin1 jin4 hu4 。
- jiu3 chong2 yi4 you3 si1 zhi2 liang4 ， si4 shu3 xin1 sheng1 yong3 xuan1 bu4 。
- shuai4 kun3 fang1 guan1 xun1 ye4 cheng2 ， miao4 tang2 xing2 kan4 jing1 shen2 ju4 。
- jie1 wo3 shuai1 chi2 tuo1 mo4 qi4 ， ru3 gong1 dun1 du3 qing1 shu1 gu4 。
- dang1 nian2 xian4 fu4 song4 ling2 yun2 ， shang4 guo2 cheng2 yan2 yue4 pi1 wu4 。
- yu3 men2 qin1 du3 yue4 feng1 lei2 ， yao2 bi4 chu1 jing1 cheng2 yu3 lu4 。
- long2 yan2 xia4 zhu3 dun4 sheng1 guang1 ， feng4 yi4 gao1 xiang2 cong2 ci3 fu4 。
- cheng1 shen1 chao2 fu2 ye4 qing1 yun2 ， man3 xiu4 tian1 xiang1 xie2 bao3 zhu4 。
- jiu3 xiao1 bian4 hua4 ming2 peng2 sheng1 ， yi2 ji4 guang1 yin1 xi4 ju1 wu4 。
- ti4 pao2 ya3 yi4 nian4 zhang1 lu4 ， ru2 ku4 yu2 bo1 yi1 shu1 du4 。
- ta1 shi2 ru4 jin4 dui4 jin1 lian2 ， ban4 zhi2 ying1 sui2 yu4 tang2 yu4 。

## 注释

## 译文

## 赏析
