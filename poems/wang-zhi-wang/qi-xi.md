---
id: wang-zhi-wang-qi-xi
title: 七夕
titlePinyin: qi1 xi1
titleSlug: qi-xi
author: 王之望
authorPinyin: wang2 zhi1 wang4
authorSlug: wang-zhi-wang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 西風吹繁暑，夜氣初宜秋。
- 所居稍虛豁，得以消我憂。
- 獨眠堂中央，一榻無衾裯。
- 開軒敞南北，涼飈入翛翛。
- 是日七月七，三星已西流。
- 殘雲不成雨，縹緲當空浮。
- 雲行忽中斷，月彩爛不收。
- 影落庭樹間，枝葉如雕鎪。
- 草根有小蟲，微吟作啾啾。
- 豈復厭喧聒，更覺窗戶幽。
- 我欲終今夕，飛蚊不相謀。
- 喧我復齧我，驅去嗟無由。
- 但當我自屏，豈與汝輩仇。
- 閉門歸下帷，蝶夢尋莊周。

## 拼音

- xi1 feng1 chui1 fan2 shu3 ， ye4 qi4 chu1 yi2 qiu1 。
- suo3 ju1 shao1 xu1 huo1 ， de2 yi3 xiao1 wo3 you1 。
- du2 mian2 tang2 zhong1 yang1 ， yi2 ta4 wu2 qin1 dao1 。
- kai1 xuan1 chang3 nan2 bei3 ， liang2 biao1 ru4 xiao1 xiao1 。
- shi4 ri4 qi1 yue4 qi1 ， san1 xing1 yi3 xi1 liu2 。
- can2 yun2 bu4 cheng2 yu3 ， piao3 miao3 dang1 kong1 fu2 。
- yun2 xing2 hu1 zhong1 duan4 ， yue4 cai3 lan4 bu4 shou1 。
- ying3 luo4 ting2 shu4 jian4 ， zhi1 ye4 ru2 diao1 sou1 。
- cao3 gen1 you3 xiao3 chong2 ， wei1 yin2 zuo4 jiu1 jiu1 。
- qi3 fu4 yan4 xuan1 guo1 ， geng4 jue2 chuang1 hu4 you1 。
- wo3 yu4 zhong1 jin1 xi1 ， fei1 wen2 bu4 xiang1 mou2 。
- xuan1 wo3 fu4 nie4 wo3 ， qu1 qu4 jie1 wu2 you2 。
- dan4 dang1 wo3 zi4 ping2 ， qi3 yu3 ru3 bei4 chou2 。
- bi4 men2 gui1 xia4 wei2 ， die2 meng4 xun2 zhuang1 zhou1 。

## 注释

## 译文

## 赏析
