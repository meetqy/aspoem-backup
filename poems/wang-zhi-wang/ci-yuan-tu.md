---
id: wang-zhi-wang-ci-yuan-tu
title: 詞源圖
titlePinyin: ci2 yuan2 tu2
titleSlug: ci-yuan-tu
author: 王之望
authorPinyin: wang2 zhi1 wang4
authorSlug: wang-zhi-wang
dynasty: 宋
dynastyPinyin: song4
dynastySlug: song
tags: []
---

## 正文

- 著作之廳屏十幅，怪石滄江莽相束。
- 恍然坐我三峽旁，洶洶奔流欲頹屋。
- 不知狂瀾何處回，壯哉萬頃納一杯。
- 自從此畫出名手，海潮不復聲如雷。
- 一時文士羅東觀，波濤入筆驅河漢。
- 逍遥捫腹日來看，更得丹青助揮翰。
- 我本儒中山澤癯，烟蓑祇合老江湖。
- 煩將一段好東絹，畫箇漁舟釣雪圖。

## 拼音

- zhu4 zuo4 zhi1 ting1 ping2 shi2 fu2 ， guai4 shi2 cang1 jiang1 mang3 xiang1 shu4 。
- huang3 ran2 zuo4 wo3 san1 xia2 pang2 ， xiong1 xiong1 ben1 liu2 yu4 tui2 wu1 。
- bu4 zhi1 kuang2 lan2 he2 chu3 hui2 ， zhuang4 zai1 wan4 qing3 na4 yi4 bei1 。
- zi4 cong2 ci3 hua4 chu1 ming2 shou3 ， hai3 chao2 bu2 fu4 sheng1 ru2 lei2 。
- yi4 shi2 wen2 shi4 luo2 dong1 guan1 ， bo1 tao1 ru4 bi3 qu1 he2 han4 。
- xiao1 yao2 men2 fu4 ri4 lai2 kan4 ， geng4 de2 dan1 qing1 zhu4 hui1 han4 。
- wo3 ben3 ru2 zhong1 shan1 ze2 qu2 ， yan1 suo1 qi2 he2 lao3 jiang1 hu2 。
- fan2 jiang1 yi2 duan4 hao3 dong1 juan4 ， hua4 ge4 yu2 zhou1 diao4 xue3 tu2 。

## 注释

## 译文

## 赏析
