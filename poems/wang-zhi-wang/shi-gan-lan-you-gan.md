---
id: wang-zhi-wang-shi-gan-lan-you-gan
title: 食橄欖有感
titlePinyin: shi2 gan3 lan3 you3 gan3
titleSlug: shi-gan-lan-you-gan
author: 王之望
authorPinyin: wang2 zhi1 wang4
authorSlug: wang-zhi-wang
dynasty: 宋
dynastyPinyin: song4
dynastySlug: song
tags: []
---

## 正文

- 余初食橄欖，眉蹙口欲吐。
- 稍稍滋味之，久乃見媚嫵。
- 曲終喜奏雅，先病得後愈。
- 功成老大時，亦足酬嘬咀。
- 余生足憂患，備已嘗險阻。
- 猶如蓼中蟲，自習蓼中苦。
- 不知苦盡處，回味有幾許。
- 古人倒啖蔗，佳境貴漸取。
- 但問有與無，遲暮不猶愈。
- 君看道傍李，棄置終泥土。

## 拼音

- yu2 chu1 shi2 gan3 lan3 ， mei2 cu4 kou3 yu4 tu3 。
- shao1 shao1 zi1 wei4 zhi1 ， jiu3 nai3 jian4 mei4 wu3 。
- qu3 zhong1 xi3 zou4 ya3 ， xian1 bing4 de2 hou4 yu4 。
- gong1 cheng2 lao3 da4 shi2 ， yi4 zu2 chou2 zuo1 zui3 。
- yu2 sheng1 zu2 you1 huan4 ， bei4 yi3 chang2 xian3 zu3 。
- you2 ru2 liao3 zhong1 chong2 ， zi4 xi2 liao3 zhong1 ku3 。
- bu4 zhi1 ku3 jin4 chu3 ， hui2 wei4 you3 ji1 xu1 。
- gu3 ren2 dao3 dan4 zhe4 ， jia1 jing4 gui4 jian4 qu3 。
- dan4 wen4 you3 yu3 wu2 ， chi2 mu4 bu4 you2 yu4 。
- jun1 kan4 dao4 bang4 li3 ， qi4 zhi4 zhong1 ni2 tu3 。

## 注释

## 译文

## 赏析
