---
id: wang-zhi-wang-chu-jiang-ci-fu-shi-huai-yin-zhou-xing
title: 出疆次副使淮陰舟行
titlePinyin: chu1 jiang1 ci4 fu4 shi3 huai2 yin1 zhou1 xing2
titleSlug: chu-jiang-ci-fu-shi-huai-yin-zhou-xing
author: 王之望
authorPinyin: wang2 zhi1 wang4
authorSlug: wang-zhi-wang
dynasty: 宋
dynastyPinyin: song4
dynastySlug: song
tags: []
---

## 正文

- 丁年慕請纓，白首翻攘袂。
- 輶軒遽憑軾，魏闕頻回睇。
- 兩淮經戰爭，萬物皆憔悴。
- 雲繁雪霰舞，風猛波濤沸。
- 椎凌僅通航，鼓夜無停枻。
- 依檣聞喜鵲，酌斚烹鮮鱖。
- 出塞那復古，涉川今已利。
- 一節誰與持，同舟心靡異。
- 奮身徇主憂，圖國忘私計。
- 昌黎去懷妾，定遠老思妹。
- 高情獨無戚，慧眼不留翳。
- 豈惟詩酒豪，抑亦文武備。
- 開館昔登瀛，奉車元起沛。
- 君遭功名迫，我堪閒散置。
- 他年洛下吟，憶君徒擁鼻。

## 拼音

- ding1 nian2 mu4 qing3 ying1 ， bai2 shou3 fan1 rang3 mei4 。
- you2 xuan1 ju4 ping2 shi4 ， wei4 que4 bin1 hui2 di4 。
- liang3 huai2 jing1 zhan4 zheng1 ， wan4 wu4 jie1 qiao2 cui4 。
- yun2 fan2 xue3 xian4 wu3 ， feng1 meng3 bo1 tao1 fei4 。
- zhui1 ling2 jin3 tong1 hang2 ， gu3 ye4 wu2 ting2 yi4 。
- yi1 qiang2 wen2 xi3 que4 ， zhuo2 jia3 peng1 xian1 gui4 。
- chu1 sai4 na4 fu4 gu3 ， she4 chuan1 jin1 yi3 li4 。
- yi4 jie2 shui2 yu3 chi2 ， tong2 zhou1 xin1 mi2 yi4 。
- fen4 shen1 xun4 zhu3 you1 ， tu2 guo2 wang4 si1 ji4 。
- chang1 li2 qu4 huai2 qie4 ， ding4 yuan3 lao3 si1 mei4 。
- gao1 qing2 du2 wu2 qi1 ， hui4 yan3 bu4 liu2 yi4 。
- qi3 wei2 shi1 jiu3 hao2 ， yi4 yi4 wen2 wu3 bei4 。
- kai1 guan3 xi1 deng1 ying2 ， feng4 ju1 yuan2 qi3 pei4 。
- jun1 zao1 gong1 ming2 po4 ， wo3 kan1 xian2 san4 zhi4 。
- ta1 nian2 luo4 xia4 yin2 ， yi4 jun1 tu2 yong1 bi2 。

## 注释

## 译文

## 赏析
