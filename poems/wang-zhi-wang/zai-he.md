---
id: wang-zhi-wang-zai-he
title: 再和
titlePinyin: zai4 he2
titleSlug: zai-he
author: 王之望
authorPinyin: wang2 zhi1 wang4
authorSlug: wang-zhi-wang
dynasty: 宋
dynastyPinyin: song4
dynastySlug: song
tags: []
---

## 正文

- 珠璣百斛何人付，公有詩筒來不住。
- 出塵秀句若霞摛，走筆豪篇逾響赴。
- 吟安一字不知老，朝作千篇猶未暮。
- 秋天鴻鵠翥浮雲，平地驊騮驅熟路。
- 分憂制節綿萬里，餘事文章兼七步。
- 千軍獨掃人共驚，八面俱來我何懼。
- 力扛九鼎更妥帖，胸蟠萬卷森差互。
- 千言未困見縱橫，一點不加無謬誤。
- 音諧律呂鳳凰鳴，勢薄雲天鵬鳥怒。
- 流傳應有賈客售，在處豈無神物護。
- 公詩光焰千丈錦，我詩粗窘一尺布。
- 公詩雄富百雉都，我詩窮陋三家聚。
- 行經北海恍自失，出見西施羞反顧。
- 殘膏祇欲借鄰光，餘潤有如蒙曉霧。
- 君侯雅志和薰風，聖主恩光深湛露。
- 事業終期白日懸，功名已見青雲附。
- 願公歸侍玉皇案，天香復與金童炷。
- 願公西取王母環，雲車直指瑶池騖。
- 要當都俞廟堂上，豈久淹留井參度。
- 顧我塵埃不足論，屈曲世間隨所寓。

## 拼音

- zhu1 ji1 bai3 hu2 he2 ren2 fu4 ， gong1 you3 shi1 tong3 lai2 bu2 zhu4 。
- chu1 chen2 xiu4 ju4 ruo4 xia2 chi1 ， zou3 bi3 hao2 pian1 yu2 xiang3 fu4 。
- yin2 an1 yi2 zi4 bu4 zhi1 lao3 ， chao2 zuo4 qian1 pian1 you2 wei4 mu4 。
- qiu1 tian1 hong2 hu2 zhu4 fu2 yun2 ， ping2 di4 hua2 liu2 qu1 shu2 lu4 。
- fen1 you1 zhi4 jie2 mian2 wan4 li3 ， yu2 shi4 wen2 zhang1 jian1 qi1 bu4 。
- qian1 jun1 du2 sao3 ren2 gong4 jing1 ， ba1 mian4 ju4 lai2 wo3 he2 ju4 。
- li4 kang2 jiu3 ding3 geng4 tuo3 tie1 ， xiong1 pan2 wan4 juan4 sen1 cha4 hu4 。
- qian1 yan2 wei4 kun4 jian4 zong4 heng2 ， yi4 dian3 bu4 jia1 wu2 miu4 wu4 。
- yin1 xie2 lü4 lü3 feng4 huang2 ming2 ， shi4 bao2 yun2 tian1 peng2 niao3 nu4 。
- liu2 chuan2 ying1 you3 jia3 ke4 shou4 ， zai4 chu3 qi3 wu2 shen2 wu4 hu4 。
- gong1 shi1 guang1 yan4 qian1 zhang4 jin3 ， wo3 shi1 cu1 jiong3 yi4 chi3 bu4 。
- gong1 shi1 xiong2 fu4 bai3 zhi4 dou1 ， wo3 shi1 qiong2 lou4 san1 jia1 ju4 。
- xing2 jing1 bei3 hai3 huang3 zi4 shi1 ， chu1 jian4 xi1 shi1 xiu1 fan3 gu4 。
- can2 gao1 qi2 yu4 jie4 lin2 guang1 ， yu2 run4 you3 ru2 meng2 xiao3 wu4 。
- jun1 hou2 ya3 zhi4 he2 xun1 feng1 ， sheng4 zhu3 en1 guang1 shen1 zhan4 lu4 。
- shi4 ye4 zhong1 qi1 bai2 ri4 xuan2 ， gong1 ming2 yi3 jian4 qing1 yun2 fu4 。
- yuan4 gong1 gui1 shi4 yu4 huang2 an4 ， tian1 xiang1 fu4 yu3 jin1 tong2 zhu4 。
- yuan4 gong1 xi1 qu3 wang2 mu3 huan2 ， yun2 ju1 zhi2 zhi3 yao2 chi2 wu4 。
- yao4 dang1 dou1 yu2 miao4 tang2 shang4 ， qi3 jiu3 yan1 liu2 jing3 can1 du4 。
- gu4 wo3 chen2 ai1 bu4 zu2 lun4 ， qu1 qu1 shi4 jian4 sui2 suo3 yu4 。

## 注释

## 译文

## 赏析
