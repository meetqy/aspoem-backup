---
id: tian-ran-li-long-zhu-yin
title: 驪龍珠吟
titlePinyin: li2 long2 zhu1 yin2
titleSlug: li-long-zhu-yin
author: 天然
authorPinyin: tian1 ran2
authorSlug: tian-ran
dynasty: 唐
dynastyPinyin: tang2
dynastySlug: tang
tags: []
---

## 正文

- 驪龍珠，驪龍珠，光明𪹥（疑即「燦」字）爛與人殊。
- 十方世界無求處，縱然求得亦非珠。
- 珠本有，不昇沉，時人不識外追尋。
- 行盡天涯自疲寂，不如體取自家心。
- 莫求覓，損功夫，轉求轉滅轉元無。
- 恰如渴鹿趁陽燄，又似狂人在道途。
- 須自體，了分明，了得不用更磨瑩。
- 深知不是人間得，非論六類及生靈。
- 虛用意，損精神，不如閑處絕纖塵。
- 停心息意珠常在，莫向途中別問人。
- 自迷失，珠元在，此个驪龍終不改。
- 雖然埋在五陰山，自是時人生懈怠。
- 不識珠，每拋擲，却向驪龍前作客。
- 不知身是主人公，棄却驪龍別處覓。
- 認取寶，自家珍，此珠元是本來人。
- 拈得翫弄無窮盡，始覺驪龍本不貧。
- 若能曉了驪珠後，只這驪珠在我身。

## 拼音

- li2 long2 zhu1 ， li2 long2 zhu1 ， guang1 ming2 𪹥（ yi2 ji2 「 can4 」 zi4 ） lan4 yu3 ren2 shu1 。
- shi2 fang1 shi4 jie4 wu2 qiu2 chu3 ， zong4 ran2 qiu2 de2 yi4 fei1 zhu1 。
- zhu1 ben3 you3 ， bu4 sheng1 chen2 ， shi2 ren2 bu4 shi2 wai4 zhui1 xun2 。
- xing2 jin4 tian1 ya2 zi4 pi2 ji4 ， bu4 ru2 ti3 qu3 zi4 jia1 xin1 。
- mo4 qiu2 mi4 ， sun3 gong1 fu0 ， zhuan3 qiu2 zhuan3 mie4 zhuan3 yuan2 wu2 。
- qia4 ru2 ke3 lu4 chen4 yang2 yan4 ， you4 si4 kuang2 ren2 zai4 dao4 tu2 。
- xu1 zi4 ti3 ， liao3 fen1 ming2 ， liao3 de2 bu2 yong4 geng4 mo2 ying2 。
- shen1 zhi1 bu2 shi4 ren2 jian4 de2 ， fei1 lun4 liu4 lei4 ji2 sheng1 ling2 。
- xu1 yong4 yi4 ， sun3 jing1 shen2 ， bu4 ru2 xian2 chu3 jue2 xian1 chen2 。
- ting2 xin1 xi1 yi4 zhu1 chang2 zai4 ， mo4 xiang4 tu2 zhong1 bie2 wen4 ren2 。
- zi4 mi2 shi1 ， zhu1 yuan2 zai4 ， ci3 ge4 li2 long2 zhong1 bu4 gai3 。
- sui1 ran2 mai2 zai4 wu3 yin1 shan1 ， zi4 shi4 shi2 ren2 sheng1 xie4 dai4 。
- bu4 shi2 zhu1 ， mei3 pao1 zhi4 ， que4 xiang4 li2 long2 qian2 zuo4 ke4 。
- bu4 zhi1 shen1 shi4 zhu3 ren2 gong1 ， qi4 que4 li2 long2 bie2 chu3 mi4 。
- ren4 qu3 bao3 ， zi4 jia1 zhen1 ， ci3 zhu1 yuan2 shi4 ben3 lai2 ren2 。
- nian1 de2 wan2 nong4 wu2 qiong2 jin4 ， shi3 jue2 li2 long2 ben3 bu4 pin2 。
- ruo4 neng2 xiao3 le0 li2 zhu1 hou4 ， zhi1 zhe4 li2 zhu1 zai4 wo3 shen1 。

## 注释

## 译文

## 赏析
