---
id: tian-ran-gu-ji-yin
title: 孤寂吟
titlePinyin: gu1 ji4 yin2
titleSlug: gu-ji-yin
author: 天然
authorPinyin: tian1 ran2
authorSlug: tian-ran
dynasty: 唐
dynastyPinyin: tang2
dynastySlug: tang
tags: []
---

## 正文

- 時人見余守孤寂，爲言一生無所益。
- 余則閑吟孤寂章，始知光陰不虛擲。
- 不棄光陰須努力，此言雖說人不識。
- 識者同爲一路行，豈可顛墜緣榛棘。
- 榛棘茫茫何是邊，只爲終朝盡衆喧。
- 衆喧不覺無涯際，哀哉真實不虛傳。
- 傳之響之只不聞，猶如燈燭合盂盆。
- 共知總有光明在，看時未免暗昏昏。
- 昏昏不覺一生了，斯類塵沙比不少。
- 直似潭中吞鈎魚，何異空中盪羅鳥。
- 此患由來實是長，四維上下遠茫茫。
- 倏忽之間迷病死，塵勞難脫哭愴愴。
- 愴愴哀怨終無益，只爲將身居痛室。
- 到此之時悔何及，雲泥未可訪孤寂。
- 孤寂宇宙窮爲良，長吟高臥一閑堂。
- 不慮寒風吹落葉，豈愁霜草遍遭霜。
- 但看松竹歲寒心，四時不變流清音。
- 春夏暫爲羣木暎，秋冬方見鬱高林。
- 故知世相有剛柔，何必將心清濁流。
- 二時麁糖隨緣過，一身遮莫布毛裘。
- 隨風逐浪住東西，豈愁地迮與天低（此字原寫作「{伭右上爲一}」）。
- 時人未解將爲錯，余則了然自不迷。
- 不迷須有不迷心，看時淺淺用時深。
- 此个真珠若採得，豈同樵夫負黃金。
- 黃金烹練轉爲真（《宗鏡錄》卷二十引作「新」），明（同前書作「此」）珠含光未示人。
- 了即毛端滴（《宗鏡錄》作「吞」）巨海，始知大地一微塵。
- 塵滴存乎未免 {僭右下爲心}，莫棄這邊留那邊。
- 直似長空搜鳥跡，始得玄中又更玄。
- 舉一例諸足可知，何用諵諵說引詞。
- 只見餓夫來取飽，未聞漿逐渴人死。
- 多人說道道不行，他家未悟詐頭明。
- 三寸利刀開曠路，萬株榛棘擁身生。
- 塵滓茫茫都不知，空將辯口瀉玄微。
- 此物那堪爲大用，千生萬刦作貧兒。
- 聊書孤寂事還深，鍾期能聽【伯】（白）牙琴。
- 道者知音指其掌，方貴名爲孤寂吟。

## 拼音

- shi2 ren2 jian4 yu2 shou3 gu1 ji4 ， wei2 yan2 yi4 sheng1 wu2 suo3 yi4 。
- yu2 ze2 xian2 yin2 gu1 ji4 zhang1 ， shi3 zhi1 guang1 yin1 bu4 xu1 zhi4 。
- bu2 qi4 guang1 yin1 xu1 nu3 li4 ， ci3 yan2 sui1 shuo1 ren2 bu4 shi2 。
- shi2 zhe3 tong2 wei2 yi2 lu4 xing2 ， qi3 ke3 dian1 zhui4 yuan2 zhen1 ji2 。
- zhen1 ji2 mang2 mang2 he2 shi4 bian1 ， zhi1 wei2 zhong1 chao2 jin4 zhong4 xuan1 。
- zhong4 xuan1 bu4 jue2 wu2 ya2 ji4 ， ai1 zai1 zhen1 shi2 bu4 xu1 chuan2 。
- chuan2 zhi1 xiang3 zhi1 zhi1 bu4 wen2 ， you2 ru2 deng1 zhu2 he2 yu2 pen2 。
- gong4 zhi1 zong3 you3 guang1 ming2 zai4 ， kan4 shi2 wei4 mian3 an4 hun1 hun1 。
- hun1 hun1 bu4 jue2 yi4 sheng1 le0 ， si1 lei4 chen2 sha1 bi3 bu4 shao3 。
- zhi2 si4 tan2 zhong1 tun1 gou1 yu2 ， he2 yi4 kong1 zhong1 dang4 luo2 niao3 。
- ci3 huan4 you2 lai2 shi2 shi4 chang2 ， si4 wei2 shang4 xia4 yuan3 mang2 mang2 。
- shu1 hu1 zhi1 jian4 mi2 bing4 si3 ， chen2 lao2 nan2 tuo1 ku1 chuang4 chuang4 。
- chuang4 chuang4 ai1 yuan4 zhong1 wu2 yi4 ， zhi1 wei2 jiang1 shen1 ju1 tong4 shi4 。
- dao4 ci3 zhi1 shi2 hui3 he2 ji2 ， yun2 ni2 wei4 ke3 fang3 gu1 ji4 。
- gu1 ji4 yu3 zhou4 qiong2 wei2 liang2 ， chang2 yin2 gao1 wo4 yi4 xian2 tang2 。
- bu2 lü4 han2 feng1 chui1 luo4 ye4 ， qi3 chou2 shuang1 cao3 bian4 zao1 shuang1 。
- dan4 kan4 song1 zhu2 sui4 han2 xin1 ， si4 shi2 bu2 bian4 liu2 qing1 yin1 。
- chun1 xia4 zan4 wei2 qun2 mu4 ying4 ， qiu1 dong1 fang1 jian4 yu4 gao1 lin2 。
- gu4 zhi1 shi4 xiang4 you3 gang1 rou2 ， he2 bi4 jiang1 xin1 qing1 zhuo2 liu2 。
- er4 shi2 cu1 tang2 sui2 yuan2 guo4 ， yi4 shen1 zhe1 mo4 bu4 mao2 qiu2 。
- sui2 feng1 zhu2 lang4 zhu4 dong1 xi1 ， qi3 chou2 di4 ze2 yu3 tian1 di1 （ ci3 zi4 yuan2 xie3 zuo4 「{ xian2 you4 shang4 wei2 yi1 }」）。
- shi2 ren2 wei4 jie3 jiang1 wei2 cuo4 ， yu2 ze2 liao3 ran2 zi4 bu4 mi2 。
- bu4 mi2 xu1 you3 bu4 mi2 xin1 ， kan4 shi2 qian3 qian3 yong4 shi2 shen1 。
- ci3 ge4 zhen1 zhu1 ruo4 cai3 de2 ， qi3 tong2 qiao2 fu1 fu4 huang2 jin1 。
- huang2 jin1 peng1 lian4 zhuan3 wei2 zhen1 （《 zong1 jing4 lu4 》 juan4 er4 shi2 yin3 zuo4 「 xin1 」）， ming2 （ tong2 qian2 shu1 zuo4 「 ci3 」） zhu1 han2 guang1 wei4 shi4 ren2 。
- liao3 ji2 mao2 duan1 di1 （《 zong1 jing4 lu4 》 zuo4 「 tun1 」） ju4 hai3 ， shi3 zhi1 da4 di4 yi4 wei1 chen2 。
- chen2 di1 cun2 hu1 wei4 mian3  { jian4 you4 xia4 wei2 xin1 }， mo4 qi4 zhe4 bian1 liu2 na4 bian1 。
- zhi2 si4 chang2 kong1 sou1 niao3 ji4 ， shi3 de2 xuan2 zhong1 you4 geng4 xuan2 。
- ju3 yi2 li4 zhu1 zu2 ke3 zhi1 ， he2 yong4 nan2 nan2 shuo1 yin3 ci2 。
- zhi1 jian4 e4 fu1 lai2 qu3 bao3 ， wei4 wen2 jiang1 zhu2 ke3 ren2 si3 。
- duo1 ren2 shuo1 dao4 dao4 bu4 xing2 ， ta1 jia1 wei4 wu4 zha4 tou2 ming2 。
- san1 cun4 li4 dao1 kai1 kuang4 lu4 ， wan4 zhu1 zhen1 ji2 yong1 shen1 sheng1 。
- chen2 zi3 mang2 mang2 dou1 bu4 zhi1 ， kong1 jiang1 bian4 kou3 xie4 xuan2 wei1 。
- ci3 wu4 na4 kan1 wei2 da4 yong4 ， qian1 sheng1 wan4 jie2 zuo4 pin2 er2 。
- liao2 shu1 gu1 ji4 shi4 huan2 shen1 ， zhong1 qi1 neng2 ting1 【 bo2 】（ bai2 ） ya2 qin2 。
- dao4 zhe3 zhi1 yin1 zhi3 qi2 zhang3 ， fang1 gui4 ming2 wei2 gu1 ji4 yin2 。

## 注释

## 译文

## 赏析
