---
id: song-xiang-dong-zhi-guan-liang-gong-sheng-li-zou-yu
title: 冬至觀兩宮盛禮奏御
titlePinyin: dong1 zhi4 guan1 liang3 gong1 sheng4 li3 zou4 yu4
titleSlug: dong-zhi-guan-liang-gong-sheng-li-zou-yu
author: 宋庠
authorPinyin: song4 xiang2
authorSlug: song-xiang
dynasty: 唐
dynastyPinyin: tang2
dynastySlug: tang
tags: []
---

## 正文

- 帝運姚華協，天元漢曆長。
- 三正來復旦，萬壽此稱觴。
- 洛宅均中景，塗山采舊章。
- 禮文窮竹素，歡意動梯航。
- 稷野茅聯位，軒筠縠向陽。
- 中天倚華闕，大火敞明堂。
- 交鎩髬髵隊，填街隠轔裝。
- 九關凝協氣，複道竚清光。
- 子事蒸蒸極，宸儀穆穆揚。
- 母慈尊莫二，君拜祉無疆。
- 飾喜仙園奏，薰空佛土香。
- 含飴先侑宴，襲衮始賓王。
- 䆗窱宮門狄，誰何陛楯郎。
- 長紳紛拱著，珍珮藹森璋。
- 樹次天開帟，儲恩斗具漿。
- 風烏迎細轉，霞燎儼相望。
- 辨御辰承蓋，呼鞭輦出房。
- 雲咸薄金石，星日上旂常。
- 逸綴朱干動，多儀的馬驤。
- 麟題公有姓，鷺羽客分行。
- 上宰陳瑶爵，黎賢抃繡裳。
- 祈齡後天老，介福委山穰。
- 翼翼心同竭，渠渠澤載霶。
- 詩弦滿坑谷，庖味益圓方。
- 盛掩鈞臺舊，儀高魯觀祥。
- 深仁跂喙逮，嘉唱股肱良。
- 茨夏隨天步，魚龍屏戲場。
- 晏溫澄象緯，滲漉暨要荒。
- 瑞典精銷祲，塗歌聖擇狂。
- 樵蘇無發哂，崖略蹈皇綱。

## 拼音

- di4 yun4 yao2 hua2 xie2 ， tian1 yuan2 han4 li4 chang2 。
- san1 zheng4 lai2 fu4 dan4 ， wan4 shou4 ci3 cheng1 shang1 。
- luo4 zhai2 jun1 zhong1 jing3 ， tu2 shan1 cai3 jiu4 zhang1 。
- li3 wen2 qiong2 zhu2 su4 ， huan1 yi4 dong4 ti1 hang2 。
- ji4 ye3 mao2 lian2 wei4 ， xuan1 yun2 hu2 xiang4 yang2 。
- zhong1 tian1 yi3 hua2 que4 ， da4 huo3 chang3 ming2 tang2 。
- jiao1 sha1 pi1 er2 dui4 ， tian2 jie1 yin3 lin2 zhuang1 。
- jiu3 guan1 ning2 xie2 qi4 ， fu4 dao4 zhu4 qing1 guang1 。
- zi3 shi4 zheng1 zheng1 ji2 ， chen2 yi2 mu4 mu4 yang2 。
- mu3 ci2 zun1 mo4 er4 ， jun1 bai4 zhi3 wu2 jiang1 。
- shi4 xi3 xian1 yuan2 zou4 ， xun1 kong1 fo2 tu3 xiang1 。
- han2 yi2 xian1 you4 yan4 ， xi2 gun3 shi3 bin1 wang2 。
- 䆗 tiao3 gong1 men2 di2 ， shui2 he2 bi4 dun4 lang2 。
- chang2 shen1 fen1 gong3 zhu4 ， zhen1 pei4 ai3 sen1 zhang1 。
- shu4 ci4 tian1 kai1 yi4 ， chu3 en1 dou4 ju4 jiang1 。
- feng1 wu1 ying2 xi4 zhuan3 ， xia2 liao2 yan3 xiang1 wang4 。
- bian4 yu4 chen2 cheng2 gai4 ， hu1 bian1 nian3 chu1 fang2 。
- yun2 xian2 bao2 jin1 shi2 ， xing1 ri4 shang4 qi2 chang2 。
- yi4 zhui4 zhu1 gan1 dong4 ， duo1 yi2 de0 ma3 xiang1 。
- lin2 ti2 gong1 you3 xing4 ， lu4 yu3 ke4 fen1 hang2 。
- shang4 zai3 chen2 yao2 jue2 ， li2 xian2 bian4 xiu4 shang0 。
- qi2 ling2 hou4 tian1 lao3 ， jie4 fu2 wei3 shan1 rang2 。
- yi4 yi4 xin1 tong2 jie2 ， qu2 qu2 ze2 zai4 pang1 。
- shi1 xian2 man3 keng1 gu3 ， pao2 wei4 yi4 yuan2 fang1 。
- sheng4 yan3 jun1 tai2 jiu4 ， yi2 gao1 lu3 guan1 xiang2 。
- shen1 ren2 qi2 hui4 dai3 ， jia1 chang4 gu3 gong1 liang2 。
- ci2 xia4 sui2 tian1 bu4 ， yu2 long2 ping2 xi4 chang3 。
- yan4 wen1 cheng2 xiang4 wei3 ， shen4 lu4 ji4 yao4 huang1 。
- rui4 dian3 jing1 xiao1 jin4 ， tu2 ge1 sheng4 ze2 kuang2 。
- qiao2 su1 wu2 fa1 shen3 ， ya2 lüe4 dao3 huang2 gang1 。

## 注释

## 译文

## 赏析
