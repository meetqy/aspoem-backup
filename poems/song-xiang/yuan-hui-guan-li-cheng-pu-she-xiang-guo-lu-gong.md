---
id: song-xiang-yuan-hui-guan-li-cheng-pu-she-xiang-guo-lu-gong
title: 元會觀禮呈僕射相國呂公
titlePinyin: yuan2 hui4 guan1 li3 cheng2 pu2 she4 xiang1 guo2 lü3 gong1
titleSlug: yuan-hui-guan-li-cheng-pu-she-xiang-guo-lu-gong
author: 宋庠
authorPinyin: song4 xiang2
authorSlug: song-xiang
dynasty: 宋
dynastyPinyin: song4
dynastySlug: song
tags: []
---

## 正文

- 乾歷端辰啟，王庭慶禮昭。
- 虞篇五端輯，漢句九賓朝。
- 物象開蒼陸，聲明薄絳霄。
- 寒依朱燎盡，春入綵旗遥。
- 舞翟凌干密，蟠螭壓陛驕。
- 晨光生劍珮，和氣引咸韶。
- 寶極瞻垂衮，星階集珥貂。
- 班時先正夏，拜祝故尊堯。
- 山獻稱觴壽，雷傳浹宇謠。
- 燕需雲布象，恩瀝斗回杓。
- 任土虔方騁，居鄉列瑞條。
- 須知容典盛，畫一頼曹蕭。

## 拼音

- qian2 li4 duan1 chen2 qi3 ， wang2 ting2 qing4 li3 zhao1 。
- yu2 pian1 wu3 duan1 ji2 ， han4 ju4 jiu3 bin1 chao2 。
- wu4 xiang4 kai1 cang1 lu4 ， sheng1 ming2 bao2 jiang4 xiao1 。
- han2 yi1 zhu1 liao2 jin4 ， chun1 ru4 cai3 qi2 yao2 。
- wu3 zhai2 ling2 gan1 mi4 ， pan2 chi1 ya1 bi4 jiao1 。
- chen2 guang1 sheng1 jian4 pei4 ， he2 qi4 yin3 xian2 shao2 。
- bao3 ji2 zhan1 chui2 gun3 ， xing1 jie1 ji2 er3 diao1 。
- ban1 shi2 xian1 zheng4 xia4 ， bai4 zhu4 gu4 zun1 yao2 。
- shan1 xian4 cheng1 shang1 shou4 ， lei2 chuan2 jia1 yu3 yao2 。
- yan4 xu1 yun2 bu4 xiang4 ， en1 li4 dou4 hui2 shao2 。
- ren4 tu3 qian2 fang1 cheng3 ， ju1 xiang1 lie4 rui4 tiao2 。
- xu1 zhi1 rong2 dian3 sheng4 ， hua4 yi2 lai4 cao2 xiao1 。

## 注释

## 译文

## 赏析
