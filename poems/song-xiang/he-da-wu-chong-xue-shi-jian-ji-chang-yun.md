---
id: song-xiang-he-da-wu-chong-xue-shi-jian-ji-chang-yun
title: 和答吳充學士見寄長韵
titlePinyin: he2 da2 wu2 chong1 xue2 shi4 jian4 ji4 chang2 yun4
titleSlug: he-da-wu-chong-xue-shi-jian-ji-chang-yun
author: 宋庠
authorPinyin: song4 xiang2
authorSlug: song-xiang
dynasty: 宋
dynastyPinyin: song4
dynastySlug: song
tags: []
---

## 正文

- 多士秀王國，珍羣鶩天衢。
- 其間延陵季，煜煜承華跗。
- 盛藻班蔡流，芳年終賈徒。
- 籤芸擁石室，札綈紛鴻都。
- 刊僞富清暇，壯思彌天隅。
- 投我塵外什，粲然風義俱。
- 幽襟恣申詠，不覺頹陽烏。
- 渴吻潄仙液，饑腸涵道腴。
- 衰翁牽夙尚，騷雅嘗馳驅。
- 疲足道雖頓，流波心未渝。
- 過門輒大嚼，臨博猶狂呼。
- 詎云獲真賞，聊復愜所娛。
- 矧繄絕唱贈，無脛來明珠。
- 報之乏瓊玖，寶玩徒區區。

## 拼音

- duo1 shi4 xiu4 wang2 guo2 ， zhen1 qun2 wu4 tian1 qu2 。
- qi2 jian4 yan2 ling2 ji4 ， yu4 yu4 cheng2 hua2 fu1 。
- sheng4 zao3 ban1 cai4 liu2 ， fang1 nian2 zhong1 jia3 tu2 。
- qian1 yun2 yong1 shi2 shi4 ， zha2 ti4 fen1 hong2 dou1 。
- kan1 wei3 fu4 qing1 xia2 ， zhuang4 si1 mi2 tian1 yu2 。
- tou2 wo3 chen2 wai4 shen2 ， can4 ran2 feng1 yi4 ju4 。
- you1 jin1 zi4 shen1 yong3 ， bu4 jue2 tui2 yang2 wu1 。
- ke3 wen3 shu4 xian1 ye4 ， ji1 chang2 han2 dao4 yu2 。
- shuai1 weng1 qian1 su4 shang4 ， sao1 ya3 chang2 chi2 qu1 。
- pi2 zu2 dao4 sui1 dun4 ， liu2 bo1 xin1 wei4 yu2 。
- guo4 men2 zhe2 da4 jiao2 ， lin2 bo2 you2 kuang2 hu1 。
- ju4 yun2 huo4 zhen1 shang3 ， liao2 fu4 qie4 suo3 yu2 。
- shen3 yi1 jue2 chang4 zeng4 ， wu2 jing4 lai2 ming2 zhu1 。
- bao4 zhi1 fa2 qiong2 jiu3 ， bao3 wan2 tu2 qu1 qu1 。

## 注释

## 译文

## 赏析
