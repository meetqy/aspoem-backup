---
id: song-xiang-qu-nian-san-yue-xi-yin-chi-shang-sui-yue-yi-de-hu-fu-mu-chun-yin-zai-yan-liao-shu-zuo
title: 去年三月禊飲池上歲月易得忽復暮春因再宴僚屬作
titlePinyin: qu4 nian2 san1 yue4 xi4 yin3 chi2 shang4 sui4 yue4 yi4 de2 hu1 fu4 mu4 chun1 yin1 zai4 yan4 liao2 shu3 zuo4
titleSlug: qu-nian-san-yue-xi-yin-chi-shang-sui-yue-yi-de-hu-fu-mu-chun-yin-zai-yan-liao-shu-zuo
author: 宋庠
authorPinyin: song4 xiang2
authorSlug: song-xiang
dynasty: 唐
dynastyPinyin: tang2
dynastySlug: tang
tags: []
---

## 正文

- 前茲屬元巳，置酒蒼烟臺。
- 芳序忽復周，春風正徘徊。
- 懽言速僚友，亟使具觥盃。
- 長渠溢芳溜，列坐浮香來。
- 靈囂合衆樂，隠若南山雷。
- 舞袂紛雜襲，賓冠儼崔嵬。
- 美人前爲壽，顔色如瓊瑰。
- 況我千萬日，行樂無疑猜。
- 新歌裊天衢，興視行雲回。
- 我時語四座，茲賞誠難哉。
- 妙顔無再朱，白髮惟相催。
- 跖蹻盈聖智，孔顔罹憂摧。
- 區區百世後，美惡同塵灰。
- 吾欲挈瑶斗，踞海爲金罍。
- 挹茲忘憂物，與爾同嘲諧。
- 天地爲一朝，長短何足哀。
- 魯陽久不作，白日任西頹。

## 拼音

- qian2 zi1 shu3 yuan2 si4 ， zhi4 jiu3 cang1 yan1 tai2 。
- fang1 xu4 hu1 fu4 zhou1 ， chun1 feng1 zheng4 pai2 huai2 。
- huan1 yan2 su4 liao2 you3 ， ji2 shi3 ju4 gong1 bei1 。
- chang2 qu2 yi4 fang1 liu1 ， lie4 zuo4 fu2 xiang1 lai2 。
- ling2 xiao1 he2 zhong4 le4 ， yin3 ruo4 nan2 shan1 lei2 。
- wu3 mei4 fen1 za2 xi2 ， bin1 guan1 yan3 cui1 wei2 。
- mei3 ren2 qian2 wei2 shou4 ， yan2 se4 ru2 qiong2 gui1 。
- kuang4 wo3 qian1 wan4 ri4 ， xing2 le4 wu2 yi2 cai1 。
- xin1 ge1 niao3 tian1 qu2 ， xing1 shi4 xing2 yun2 hui2 。
- wo3 shi2 yu3 si4 zuo4 ， zi1 shang3 cheng2 nan2 zai1 。
- miao4 yan2 wu2 zai4 zhu1 ， bai2 fa4 wei2 xiang1 cui1 。
- zhi2 qiao1 ying2 sheng4 zhi4 ， kong3 yan2 li2 you1 cui1 。
- qu1 qu1 bai3 shi4 hou4 ， mei3 e4 tong2 chen2 hui1 。
- wu2 yu4 qie4 yao2 dou4 ， ju4 hai3 wei2 jin1 lei2 。
- yi4 zi1 wang4 you1 wu4 ， yu3 er3 tong2 chao2 xie2 。
- tian1 di4 wei2 yi4 zhao1 ， chang2 duan3 he2 zu2 ai1 。
- lu3 yang2 jiu3 bu2 zuo4 ， bai2 ri4 ren4 xi1 tui2 。

## 注释

## 译文

## 赏析
