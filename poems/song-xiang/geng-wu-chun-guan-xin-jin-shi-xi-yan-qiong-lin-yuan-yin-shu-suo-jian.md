---
id: song-xiang-geng-wu-chun-guan-xin-jin-shi-xi-yan-qiong-lin-yuan-yin-shu-suo-jian
title: 庚午春觀新進士錫宴瓊林苑因書所見
titlePinyin: geng1 wu3 chun1 guan1 xin1 jin4 shi4 xi1 yan4 qiong2 lin2 yuan4 yin1 shu1 suo3 jian4
titleSlug: geng-wu-chun-guan-xin-jin-shi-xi-yan-qiong-lin-yuan-yin-shu-suo-jian
author: 宋庠
authorPinyin: song4 xiang2
authorSlug: song-xiang
dynasty: 宋
dynastyPinyin: song4
dynastySlug: song
tags: []
---

## 正文

- 秘苑儀星地，羣英得雋年。
- 飛緌鯨浦右，供帳斗城偏。
- 表道槐陰直，凌氛柞影圓。
- 叢楹開玉宇，華組會瓊筵。
- 湛湛融君渥，渠渠奬士賢。
- 銀璫尊右席，綠幘佐雙籩。
- 飾喜優坊伎，均恩醵禮錢。
- 沼浮澠酒淥，坻聚舜庖羶。
- 場迥歌聲合，風迴舞節妍。
- 柳疑添紺幄，鸚解啄鳴弦。
- 臣藿心傾日，需雲象在天。
- 綈囊齎睿什，鈿軸照儒篇。
- 寶思垂霓爛，歡聲抃岳傳。
- 珍臺紛蹇産，翠氣浩宛延。
- 池訝陽烏浴，橋疑漢鵲填。
- 千夫拔河索，三令奪標船。
- 帳殿滄波匝，鉤梯複道連。
- 瑶甍軒鳳羽，雲島壓鼇顛。
- 犧觡馴靈囿，天麰蔽大田。
- 江頭拔蘭紫，林下摘櫻鮮。
- 玉藻初盈沼，神芝欲冒廛。
- 陽溝連禹洫，陰石駭秦鞭。
- 冰靜恩魚出，園空瑞鵠旋。
- 繚垣包井落，別渚上風烟。
- 金埒爭鑣地，珠翳射雉阡。
- 去輜雷遠陌，歸袂藻平川。
- 乍集儲胥外，還經馺娑前。
- 子雲嗟寂寞，無思狀甘泉。

## 拼音

- mi4 yuan4 yi2 xing1 di4 ， qun2 ying1 de2 jun4 nian2 。
- fei1 rui2 jing1 pu3 you4 ， gong4 zhang4 dou4 cheng2 pian1 。
- biao3 dao4 huai2 yin1 zhi2 ， ling2 fen1 zha4 ying3 yuan2 。
- cong2 ying2 kai1 yu4 yu3 ， hua2 zu3 hui4 qiong2 yan2 。
- zhan4 zhan4 rong2 jun1 wo4 ， qu2 qu2 jiang3 shi4 xian2 。
- yin2 dang1 zun1 you4 xi2 ， lü4 ze2 zuo3 shuang1 bian1 。
- shi4 xi3 you1 fang1 ji4 ， jun1 en1 ju4 li3 qian2 。
- zhao3 fu2 mian3 jiu3 lu4 ， di3 ju4 shun4 pao2 shan1 。
- chang3 jiong3 ge1 sheng1 he2 ， feng1 hui2 wu3 jie2 yan2 。
- liu3 yi2 tian1 gan4 wo4 ， ying1 jie3 zhuo2 ming2 xian2 。
- chen2 huo4 xin1 qing1 ri4 ， xu1 yun2 xiang4 zai4 tian1 。
- ti4 nang2 ji1 rui4 shen2 ， dian4 zhou2 zhao4 ru2 pian1 。
- bao3 si1 chui2 ni2 lan4 ， huan1 sheng1 bian4 yue4 chuan2 。
- zhen1 tai2 fen1 jian3 chan3 ， cui4 qi4 hao4 wan3 yan2 。
- chi2 ya4 yang2 wu1 yu4 ， qiao2 yi2 han4 que4 tian2 。
- qian1 fu1 ba2 he2 suo3 ， san1 ling4 duo2 biao1 chuan2 。
- zhang4 dian4 cang1 bo1 za1 ， gou1 ti1 fu4 dao4 lian2 。
- yao2 meng2 xuan1 feng4 yu3 ， yun2 dao3 ya1 ao2 dian1 。
- xi1 ge2 xun4 ling2 you4 ， tian1 mou2 bi4 da4 tian2 。
- jiang1 tou2 ba2 lan2 zi3 ， lin2 xia4 zhai1 ying1 xian1 。
- yu4 zao3 chu1 ying2 zhao3 ， shen2 zhi1 yu4 mao4 chan2 。
- yang2 gou1 lian2 yu3 xu4 ， yin1 shi2 hai4 qin2 bian1 。
- bing1 jing4 en1 yu2 chu1 ， yuan2 kong1 rui4 hu2 xuan2 。
- liao2 yuan2 bao1 jing3 luo4 ， bie2 zhu3 shang4 feng1 yan1 。
- jin1 lie4 zheng1 biao1 di4 ， zhu1 yi4 she4 zhi4 qian1 。
- qu4 zi1 lei2 yuan3 mo4 ， gui1 mei4 zao3 ping2 chuan1 。
- zha4 ji2 chu3 xu1 wai4 ， huan2 jing1 sa4 suo1 qian2 。
- zi3 yun2 jie1 ji4 mo4 ， wu2 si1 zhuang4 gan1 quan2 。

## 注释

## 译文

## 赏析
