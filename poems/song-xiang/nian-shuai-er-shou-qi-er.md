---
id: song-xiang-nian-shuai-er-shou-qi-er
title: 念衰二首  其二
titlePinyin: nian4 shuai1 er4 shou3     qi2 er4
titleSlug: nian-shuai-er-shou-qi-er
author: 宋庠
authorPinyin: song4 xiang2
authorSlug: song-xiang
dynasty: 宋
dynastyPinyin: song4
dynastySlug: song
tags: []
---

## 正文

- 衰容覽青銅，寒光了無隠。
- 照我顛上毛，星星罕餘鬒。
- 持此將奈何，歲月屢遒盡。
- 少壯罕聞道，下士乃爲哂。
- 操綆遽汲深，持矛復夸楯。
- 任重力疾顛，塗窮計方窘。
- 上孤明主恩，下違昔賢準。
- 憂悔從中來，老至非無眹。
- 尚忝麾守尊，居慚政條敏。
- 孤心企寒柏，萬境付朝菌。
- 往失奚足追，來戒或堪引。
- 明發丘壑情，予將治歸軫。

## 拼音

- shuai1 rong2 lan3 qing1 tong2 ， han2 guang1 le0 wu2 yin3 。
- zhao4 wo3 dian1 shang4 mao2 ， xing1 xing0 han3 yu2 zhen3 。
- chi2 ci3 jiang1 nai4 he2 ， sui4 yue4 lü3 qiu2 jin4 。
- shao3 zhuang4 han3 wen2 dao4 ， xia4 shi4 nai3 wei2 shen3 。
- cao1 geng3 ju4 ji2 shen1 ， chi2 mao2 fu4 kua1 dun4 。
- ren4 zhong4 li4 ji2 dian1 ， tu2 qiong2 ji4 fang1 jiong3 。
- shang4 gu1 ming2 zhu3 en1 ， xia4 wei2 xi1 xian2 zhun3 。
- you1 hui3 cong2 zhong1 lai2 ， lao3 zhi4 fei1 wu2 zhen4 。
- shang4 tian3 hui1 shou3 zun1 ， ju1 can2 zheng4 tiao2 min3 。
- gu1 xin1 qi3 han2 bai3 ， wan4 jing4 fu4 chao2 jun1 。
- wang3 shi1 xi1 zu2 zhui1 ， lai2 jie4 huo4 kan1 yin3 。
- ming2 fa1 qiu1 he4 qing2 ， yu3 jiang1 zhi4 gui1 zhen3 。

## 注释

## 译文

## 赏析
