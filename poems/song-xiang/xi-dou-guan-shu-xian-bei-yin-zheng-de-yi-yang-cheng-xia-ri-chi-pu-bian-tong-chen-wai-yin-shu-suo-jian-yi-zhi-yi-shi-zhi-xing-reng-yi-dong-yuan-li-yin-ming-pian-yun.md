---
id: song-xiang-xi-dou-guan-shu-xian-bei-yin-zheng-de-yi-yang-cheng-xia-ri-chi-pu-bian-tong-chen-wai-yin-shu-suo-jian-yi-zhi-yi-shi-zhi-xing-reng-yi-dong-yuan-li-yin-ming-pian-yun
title: 西都官屬咸備尹政得以仰成暇日池圃便同塵外因書所見以志一時之幸仍以東園吏隠命篇云
titlePinyin: xi1 dou1 guan1 shu3 xian2 bei4 yin3 zheng4 de2 yi3 yang3 cheng2 xia2 ri4 chi2 pu3 bian4 tong2 chen2 wai4 yin1 shu1 suo3 jian4 yi3 zhi4 yi4 shi2 zhi1 xing4 reng2 yi3 dong1 yuan2 li4 yin3 ming4 pian1 yun2
titleSlug: xi-dou-guan-shu-xian-bei-yin-zheng-de-yi-yang-cheng-xia-ri-chi-pu-bian-tong-chen-wai-yin-shu-suo-jian-yi-zhi-yi-shi-zhi-xing-reng-yi-dong-yuan-li-yin-ming-pian-yun
author: 宋庠
authorPinyin: song4 xiang2
authorSlug: song-xiang
dynasty: 宋
dynastyPinyin: song4
dynastySlug: song
tags: []
---

## 正文

- 誰謂留都劇，翻同小隠年。
- 沐頭休吏日，閉閣讀書天。
- 竹町能依沼，山樓解納煙。
- 癭牀閒擁腫，茅棟自連蜷。
- 岸闊沙留鳥，波平樹繫船。
- 雨荷朝橐重，霜果佛脣鮮。
- 玉甃浮杯地，冰涵給釀泉。
- 處陰靈蔡老，背塢晚䴥眠。
- 弈思纔知路，琴歡肯要弦。
- 扇聲方樾外，屐齒野橋邊。
- 宮鑰雖尸寵，巖廊合避賢。
- 有恩淪骨髓，無術效埃涓。
- 圭祀田供粟，公餐月費錢。
- 不知瓜代滿，癡尹戀山川。

## 拼音

- shui2 wei4 liu2 dou1 ju4 ， fan1 tong2 xiao3 yin3 nian2 。
- mu4 tou2 xiu1 li4 ri4 ， bi4 ge2 du2 shu1 tian1 。
- zhu2 ting3 neng2 yi1 zhao3 ， shan1 lou2 jie3 na4 yan1 。
- ying3 chuang2 xian2 yong1 zhong3 ， mao2 dong4 zi4 lian2 quan2 。
- an4 kuo4 sha1 liu2 niao3 ， bo1 ping2 shu4 xi4 chuan2 。
- yu3 he2 chao2 tuo2 zhong4 ， shuang1 guo3 fo2 chun2 xian1 。
- yu4 zhou4 fu2 bei1 di4 ， bing1 han2 gei3 niang4 quan2 。
- chu3 yin1 ling2 cai4 lao3 ， bei4 wu4 wan3 䴥 mian2 。
- yi4 si1 cai2 zhi1 lu4 ， qin2 huan1 ken3 yao4 xian2 。
- shan4 sheng1 fang1 yue4 wai4 ， ji1 chi3 ye3 qiao2 bian1 。
- gong1 yue4 sui1 shi1 chong3 ， yan2 lang2 he2 bi4 xian2 。
- you3 en1 lun2 gu3 sui3 ， wu2 shu4 xiao4 ai1 juan1 。
- gui1 si4 tian2 gong4 su4 ， gong1 can1 yue4 fei4 qian2 。
- bu4 zhi1 gua1 dai4 man3 ， chi1 yin3 lian4 shan1 chuan1 。

## 注释

## 译文

## 赏析
