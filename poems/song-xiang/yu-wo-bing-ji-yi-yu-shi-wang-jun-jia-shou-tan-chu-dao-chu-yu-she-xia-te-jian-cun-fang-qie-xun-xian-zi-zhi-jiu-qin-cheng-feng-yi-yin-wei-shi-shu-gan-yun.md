---
id: song-xiang-yu-wo-bing-ji-yi-yu-shi-wang-jun-jia-shou-tan-chu-dao-chu-yu-she-xia-te-jian-cun-fang-qie-xun-xian-zi-zhi-jiu-qin-cheng-feng-yi-yin-wei-shi-shu-gan-yun
title: 余卧病畿邑御史王君假守潭楚道出于舍下特見存訪且尋先子之舊欽承風儀因爲詩抒感云
titlePinyin: yu2 wo4 bing4 ji1 yi4 yu4 shi3 wang2 jun1 jia3 shou3 tan2 chu3 dao4 chu1 yu2 she4 xia4 te4 jian4 cun2 fang3 qie3 xun2 xian1 zi3 zhi1 jiu4 qin1 cheng2 feng1 yi2 yin1 wei2 shi1 shu1 gan3 yun2
titleSlug: yu-wo-bing-ji-yi-yu-shi-wang-jun-jia-shou-tan-chu-dao-chu-yu-she-xia-te-jian-cun-fang-qie-xun-xian-zi-zhi-jiu-qin-cheng-feng-yi-yin-wei-shi-shu-gan-yun
author: 宋庠
authorPinyin: song4 xiang2
authorSlug: song-xiang
dynasty: 宋
dynastyPinyin: song4
dynastySlug: song
tags: []
---

## 正文

- 病客卧窮里，衡扉掩殘春。
- 隳官道家藏，竄跡農廛民。
- 朝羅噪饑雀，暮席流芳塵。
- 尸居怳踰歲，踵息動彌旬。
- 忽訝絳鞲隸，傳呼越郊畛。
- 蹀躞千餘騎，雍容兩朱輪。
- 言是楚邦守，來過安邑貧。
- 固宜辨貴棄，乃爾存艱辛。
- 此道古爲重，餘風今已淪。
- 物色認平素，載言接慇懃。
- 始悟先子舊，早篤嘗僚親。
- 孤心極摧櫓，感涕浩盈巾。
- 追念舞勺歲，已識棲鸞人。
- 師筵奉函席，學舍操書筠。
- 童牙自忘醜，詩鉢或娛賓。
- 公時摛句賞，謂是天麒麟。
- 親擘彩牋贈，勉我期日新。
- 汝南丏題品，有道定人倫。
- 自爾一暌剌，中年嬰世紛。
- 天聖紹休緒，頓網橫無垠。
- 鸞鵠不藏翼，虯蝸無遁鱗。
- 余時濫隗始，驤首摩蒼旻。
- 司徒揖元叔，天子第平津。
- 甲科廷尉屬，再命宮坊臣。
- 黄香入東觀，賈誼過西秦。
- 紬繹金匱室，珥彤瑶水濱。
- 登瀛識褚馬，頌漢希淵雲。
- 一朝泣風樹，九死存餘焄。
- 中都索米後，老圃種瓜辰。
- 惠然下車揖，高義傾前聞。
- 却計髧髦日，二紀如逡巡。
- 今形雖隠几，昔訓尚銘紳。
- 丈人篤求舊，偷俗將還淳。
- 湘水澹蒼野，衡峰凌紫氛。
- 澤節首南夏，瑶魁瞻邃宸。
- 戀闕魏公子，弔賢楚靈均。
- 公懷佐時略，宜樹光朝勳。
- 奚爲遠問俗，惜此徒傷神。
- 宣室懋清問，華光欽寶鄰。
- 行行愛玉體，趨節竚來臻。

## 拼音

- bing4 ke4 wo4 qiong2 li3 ， heng2 fei1 yan3 can2 chun1 。
- hui1 guan1 dao4 jia1 cang2 ， cuan4 ji4 nong2 chan2 min2 。
- chao2 luo2 zao4 ji1 que4 ， mu4 xi2 liu2 fang1 chen2 。
- shi1 ju1 huang3 yu2 sui4 ， zhong3 xi1 dong4 mi2 xun2 。
- hu1 ya4 jiang4 gou1 li4 ， chuan2 hu1 yue4 jiao1 zhen3 。
- die2 xie4 qian1 yu2 qi2 ， yong1 rong2 liang3 zhu1 lun2 。
- yan2 shi4 chu3 bang1 shou3 ， lai2 guo4 an1 yi4 pin2 。
- gu4 yi2 bian4 gui4 qi4 ， nai3 er3 cun2 jian1 xin1 。
- ci3 dao4 gu3 wei2 zhong4 ， yu2 feng1 jin1 yi3 lun2 。
- wu4 se4 ren4 ping2 su4 ， zai4 yan2 jie1 yin1 qin2 。
- shi3 wu4 xian1 zi3 jiu4 ， zao3 du3 chang2 liao2 qin1 。
- gu1 xin1 ji2 cui1 lu3 ， gan3 ti4 hao4 ying2 jin1 。
- zhui1 nian4 wu3 shao2 sui4 ， yi3 shi2 qi1 luan2 ren2 。
- shi1 yan2 feng4 han2 xi2 ， xue2 she4 cao1 shu1 yun2 。
- tong2 ya2 zi4 wang4 chou3 ， shi1 bo1 huo4 yu2 bin1 。
- gong1 shi2 chi1 ju4 shang3 ， wei4 shi4 tian1 qi2 lin2 。
- qin1 bo4 cai3 jian1 zeng4 ， mian3 wo3 qi1 ri4 xin1 。
- ru3 nan2 mian3 ti2 pin3 ， you3 dao4 ding4 ren2 lun2 。
- zi4 er3 yi4 kui2 la4 ， zhong1 nian2 ying1 shi4 fen1 。
- tian1 sheng4 shao4 xiu1 xu4 ， dun4 wang3 heng2 wu2 yin2 。
- luan2 hu2 bu4 cang2 yi4 ， qiu2 wo1 wu2 dun4 lin2 。
- yu2 shi2 lan4 wei3 shi3 ， xiang1 shou3 mo2 cang1 min2 。
- si1 tu2 yi1 yuan2 shu1 ， tian1 zi3 di4 ping2 jin1 。
- jia3 ke1 ting2 wei4 shu3 ， zai4 ming4 gong1 fang1 chen2 。
- huang2 xiang1 ru4 dong1 guan1 ， jia3 yi4 guo4 xi1 qin2 。
- chou1 yi4 jin1 kui4 shi4 ， er3 tong2 yao2 shui3 bin1 。
- deng1 ying2 shi2 chu3 ma3 ， song4 han4 xi1 yuan1 yun2 。
- yi4 zhao1 qi4 feng1 shu4 ， jiu3 si3 cun2 yu2 hun1 。
- zhong1 du1 suo3 mi3 hou4 ， lao3 pu3 zhong3 gua1 chen2 。
- hui4 ran2 xia4 ju1 yi1 ， gao1 yi4 qing1 qian2 wen2 。
- que4 ji4 dan4 mao2 ri4 ， er4 ji4 ru2 qun1 xun2 。
- jin1 xing2 sui1 yin3 ji3 ， xi1 xun4 shang4 ming2 shen1 。
- zhang4 ren2 du3 qiu2 jiu4 ， tou1 su2 jiang1 huan2 chun2 。
- xiang1 shui3 dan4 cang1 ye3 ， heng2 feng1 ling2 zi3 fen1 。
- ze2 jie2 shou3 nan2 xia4 ， yao2 kui2 zhan1 sui4 chen2 。
- lian4 que4 wei4 gong1 zi3 ， diao4 xian2 chu3 ling2 jun1 。
- gong1 huai2 zuo3 shi2 lüe4 ， yi2 shu4 guang1 chao2 xun1 。
- xi1 wei2 yuan3 wen4 su2 ， xi1 ci3 tu2 shang1 shen2 。
- xuan1 shi4 mao4 qing1 wen4 ， hua2 guang1 qin1 bao3 lin2 。
- hang2 hang2 ai4 yu4 ti3 ， qu1 jie2 zhu4 lai2 zhen1 。

## 注释

## 译文

## 赏析
