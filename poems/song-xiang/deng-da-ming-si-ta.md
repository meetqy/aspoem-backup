---
id: song-xiang-deng-da-ming-si-ta
title: 登大明寺塔
titlePinyin: deng1 da4 ming2 si4 ta3
titleSlug: deng-da-ming-si-ta
author: 宋庠
authorPinyin: song4 xiang2
authorSlug: song-xiang
dynasty: 唐
dynastyPinyin: tang2
dynastySlug: tang
tags: []
---

## 正文

- 故歲摇落時，憑高望揚越。
- 流光不我與，復此值凋節。
- 孤塔踞層岡，仙盤湧㵳泬。
- 病足攀危梯，寸晷或三歇。
- 浩蕩佛界寬，凌兢客心折。
- 遠岫幾培塿，空江一明滅。
- 海日棲簷題，霜風語鈴舌。
- 荒墟自今古，大塊靡封埒。
- 豁若醯覆開，醒如豆聰撤。
- 哀哉人間世，小智互紛結。
- 豕蝨論是非，蠻蝸定雄傑。
- 倀倀百代俗，唧唧九流說。
- 推致無窮中，秋毫共飄瞥。
- 聖人小天下，樂意遺來哲。
- 矧余蒙鄙姿，輕蹈榮利轍。
- 溷濁六塵并，讙呶太和泄。
- 薄言真境游，追悟生理缺。
- 洗心刻來誓，回步懲曩跌。
- 甘露多餘滋，聖關有幽鐍。
- 咄嗟朝市人，此路非爾躡。

## 拼音

- gu4 sui4 yao2 luo4 shi2 ， ping2 gao1 wang4 yang2 yue4 。
- liu2 guang1 bu4 wo3 yu3 ， fu4 ci3 zhi2 diao1 jie2 。
- gu1 ta3 ju4 ceng2 gang1 ， xian1 pan2 yong3 㵳 jue2 。
- bing4 zu2 pan1 wei1 ti1 ， cun4 gui3 huo4 san1 xie1 。
- hao4 dang4 fo2 jie4 kuan1 ， ling2 jing1 ke4 xin1 zhe2 。
- yuan3 xiu4 ji1 pei2 lou3 ， kong1 jiang1 yi4 ming2 mie4 。
- hai3 ri4 qi1 yan2 ti2 ， shuang1 feng1 yu3 ling2 she2 。
- huang1 xu1 zi4 jin1 gu3 ， da4 kuai4 mi2 feng1 lie4 。
- huo1 ruo4 xi1 fu4 kai1 ， xing3 ru2 dou4 cong1 che4 。
- ai1 zai1 ren2 jian4 shi4 ， xiao3 zhi4 hu4 fen1 jie2 。
- shi3 shi1 lun4 shi4 fei1 ， man2 wo1 ding4 xiong2 jie2 。
- chang1 chang1 bai3 dai4 su2 ， ji1 ji1 jiu3 liu2 shuo1 。
- tui1 zhi4 wu2 qiong2 zhong1 ， qiu1 hao2 gong4 piao1 pie1 。
- sheng4 ren2 xiao3 tian1 xia4 ， le4 yi4 yi2 lai2 zhe2 。
- shen3 yu2 meng2 bi3 zi1 ， qing1 dao3 rong2 li4 zhe2 。
- hun4 zhuo2 liu4 chen2 bing4 ， huan1 nao2 tai4 he2 xie4 。
- bo2 yan2 zhen1 jing4 you2 ， zhui1 wu4 sheng1 li3 que1 。
- xi3 xin1 ke4 lai2 shi4 ， hui2 bu4 cheng2 nang3 die1 。
- gan1 lu4 duo1 yu2 zi1 ， sheng4 guan1 you3 you1 jue2 。
- duo1 jie1 chao2 shi4 ren2 ， ci3 lu4 fei1 er3 nie4 。

## 注释

## 译文

## 赏析
