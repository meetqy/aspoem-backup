---
id: song-xiang-xiao-tai
title: 嘯臺
titlePinyin: xiao4 tai2
titleSlug: xiao-tai
author: 宋庠
authorPinyin: song4 xiang2
authorSlug: song-xiang
dynasty: 宋
dynastyPinyin: song4
dynastySlug: song
tags: []
---

## 正文

- 孤壁橫天畿，巋然袤尋丈。
- 恭承晉高士，嘗此攄遐想。
- 臨風挹勝軌，意若無今曩。
- 當塗昔戰龍，典午方搆象。
- 忠賢履危運，鱗羽嬰密網。
- 烈烈熾邦刑，耽耽翦人望。
- 嵇呂膏碪斧，濤舒受羈鞅。
- 先生機且神，妙用包羣枉。
- 兀爾謝將迎，隤然寄昏放。
- 禮法雖我讎，智恬非外奬。
- 惻愴廣武游，留連步兵釀。
- 朅來桑梓國，憑高念長往。
- 舒嘯萬籟先，浮精九皇上。
- 歸禽宛頸還，秣駟臨芻仰。
- 當日天地心，寥寥共悲壯。
- 咄嗟涉千祀，隠軫存遺壤。
- 臨岸知是非，俎豆猶彷像。
- 我來一傾耳，城隅斷餘響。
- 梟鶚愁空林，狐狸語平莽。
- 高韵邈已徂，清銘復誰賞。
- 嘗聞史氏傳，塗窮輒怊悵。
- 正人與直轡，何代非流蕩。
- 淳風日已微，投辭謝精爽。

## 拼音

- gu1 bi4 heng2 tian1 ji1 ， kui1 ran2 mao4 xun2 zhang4 。
- gong1 cheng2 jin4 gao1 shi4 ， chang2 ci3 shu1 xia2 xiang3 。
- lin2 feng1 yi4 sheng4 gui3 ， yi4 ruo4 wu2 jin1 nang3 。
- dang1 tu2 xi1 zhan4 long2 ， dian3 wu3 fang1 gou4 xiang4 。
- zhong1 xian2 lü3 wei1 yun4 ， lin2 yu3 ying1 mi4 wang3 。
- lie4 lie4 chi4 bang1 xing2 ， dan1 dan1 jian3 ren2 wang4 。
- ji1 lü3 gao1 zhen1 fu3 ， tao1 shu1 shou4 ji1 yang1 。
- xian1 sheng0 ji1 qie3 shen2 ， miao4 yong4 bao1 qun2 wang3 。
- wu4 er3 xie4 jiang1 ying2 ， tui2 ran2 ji4 hun1 fang4 。
- li3 fa3 sui1 wo3 chou2 ， zhi4 tian2 fei1 wai4 jiang3 。
- ce4 chuang4 guang3 wu3 you2 ， liu2 lian2 bu4 bing1 niang4 。
- qie4 lai2 sang1 zi3 guo2 ， ping2 gao1 nian4 chang2 wang3 。
- shu1 xiao4 wan4 lai4 xian1 ， fu2 jing1 jiu3 huang2 shang0 。
- gui1 qin2 wan3 jing3 huan2 ， mo4 si4 lin2 chu2 yang3 。
- dang1 ri4 tian1 di4 xin1 ， liao2 liao2 gong4 bei1 zhuang4 。
- duo1 jie1 she4 qian1 si4 ， yin3 zhen3 cun2 yi2 rang3 。
- lin2 an4 zhi1 shi4 fei1 ， zu3 dou4 you2 pang2 xiang4 。
- wo3 lai2 yi4 qing1 er3 ， cheng2 yu2 duan4 yu2 xiang3 。
- xiao1 e4 chou2 kong1 lin2 ， hu2 li0 yu3 ping2 mang3 。
- gao1 yun4 miao3 yi3 cu2 ， qing1 ming2 fu4 shui2 shang3 。
- chang2 wen2 shi3 shi4 chuan2 ， tu2 qiong2 zhe2 chao1 chang4 。
- zheng4 ren2 yu3 zhi2 pei4 ， he2 dai4 fei1 liu2 dang4 。
- chun2 feng1 ri4 yi3 wei1 ， tou2 ci2 xie4 jing1 shuang3 。

## 注释

## 译文

## 赏析
