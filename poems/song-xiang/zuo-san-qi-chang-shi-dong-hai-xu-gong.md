---
id: song-xiang-zuo-san-qi-chang-shi-dong-hai-xu-gong
title: 左散騎常侍東海徐公
titlePinyin: zuo3 san4 qi2 chang2 shi4 dong1 hai3 xu2 gong1
titleSlug: zuo-san-qi-chang-shi-dong-hai-xu-gong
author: 宋庠
authorPinyin: song4 xiang2
authorSlug: song-xiang
dynasty: 宋
dynastyPinyin: song4
dynastySlug: song
tags: []
---

## 正文

- 徐公真丈夫，不獨文章伯。
- 江南兵未解，主憂臣慘戚。
- 公願紓其難，苦求使上國。
- 庶獲一言伸，少息苞茅責。
- 其君驚且歎，執手涕沾臆。
- 謂言知爾晚，何此忠義激。
- 天子叱在殿，誚讓雷霆赫。
- 公亦從容對，曾不渝神色。
- 仁者必有勇，斯亦古遺直。
- 書大略其小，我有春秋癖。
- 所以此詩中，不言公翰墨。
- 庶警事君心，勉旃希令德。

## 拼音

- xu2 gong1 zhen1 zhang4 fu0 ， bu4 du2 wen2 zhang1 bo2 。
- jiang1 nan2 bing1 wei4 jie3 ， zhu3 you1 chen2 can3 qi1 。
- gong1 yuan4 shu1 qi2 nan2 ， ku3 qiu2 shi3 shang4 guo2 。
- shu4 huo4 yi4 yan2 shen1 ， shao3 xi1 bao1 mao2 ze2 。
- qi2 jun1 jing1 qie3 tan4 ， zhi2 shou3 ti4 zhan1 yi4 。
- wei4 yan2 zhi1 er3 wan3 ， he2 ci3 zhong1 yi4 ji1 。
- tian1 zi3 chi4 zai4 dian4 ， qiao4 rang4 lei2 ting2 he4 。
- gong1 yi4 cong2 rong2 dui4 ， ceng2 bu4 yu2 shen2 se4 。
- ren2 zhe3 bi4 you3 yong3 ， si1 yi4 gu3 yi2 zhi2 。
- shu1 da4 lüe4 qi2 xiao3 ， wo3 you3 chun1 qiu1 pi3 。
- suo3 yi3 ci3 shi1 zhong1 ， bu4 yan2 gong1 han4 mo4 。
- shu4 jing3 shi4 jun1 xin1 ， mian3 zhan1 xi1 ling4 de2 。

## 注释

## 译文

## 赏析
