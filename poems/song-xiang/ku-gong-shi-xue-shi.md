---
id: song-xiang-ku-gong-shi-xue-shi
title: 哭公實學士
titlePinyin: ku1 gong1 shi2 xue2 shi4
titleSlug: ku-gong-shi-xue-shi
author: 宋庠
authorPinyin: song4 xiang2
authorSlug: song-xiang
dynasty: 唐
dynastyPinyin: tang2
dynastySlug: tang
tags: []
---

## 正文

- 高子北方士，才爲國之華。
- 靈襟絕塵藻，麗藻紛春葩。
- 雖云服韁鎖，高意籠青霞。
- 子昔久蒙潤，逢辰亨乃嘉。
- 聯飛奉臺閣，相顧引龜緺。
- 鮑叔不予怯，楚臣寧汝瑕。
- 詔書頻出沐，歸轡屢回車。
- 時過蔣生徑，或詣子雲家。
- 柏將松竝悅，人與室非遐。
- 自謂百年分，風期何所嗟。
- 君命良不淑，浮生茲有涯。
- 沈疴犯霜露，幽讖發龍蛇。
- 美志一朝盡，餘哀千古賒。
- 招魂知是否，生肘詎真耶。
- 塗斤失郢匠，膝席夭長沙。
- 青黄飾溝木，藩褥墜風花。
- 世事一以謬，何言定隆窊。
- 都門執謳紼，原路引哀笳。
- 夕雲旌外慘，春日塚頭斜。
- 自此掩瑶軫，其誰知伯牙。

## 拼音

- gao1 zi3 bei3 fang1 shi4 ， cai2 wei2 guo2 zhi1 hua2 。
- ling2 jin1 jue2 chen2 zao3 ， li2 zao3 fen1 chun1 pa1 。
- sui1 yun2 fu2 jiang1 suo3 ， gao1 yi4 long2 qing1 xia2 。
- zi3 xi1 jiu3 meng2 run4 ， feng2 chen2 heng1 nai3 jia1 。
- lian2 fei1 feng4 tai2 ge2 ， xiang1 gu4 yin3 gui1 gua1 。
- bao4 shu1 bu4 yu3 qie4 ， chu3 chen2 ning2 ru3 xia2 。
- zhao4 shu1 bin1 chu1 mu4 ， gui1 pei4 lü3 hui2 ju1 。
- shi2 guo4 jiang3 sheng1 jing4 ， huo4 yi4 zi3 yun2 jia1 。
- bai3 jiang1 song1 bing4 yue4 ， ren2 yu3 shi4 fei1 xia2 。
- zi4 wei4 bai3 nian2 fen1 ， feng1 qi1 he2 suo3 jie1 。
- jun1 ming4 liang2 bu4 shu1 ， fu2 sheng1 zi1 you3 ya2 。
- shen3 ke1 fan4 shuang1 lu4 ， you1 chen4 fa1 long2 she2 。
- mei3 zhi4 yi4 zhao1 jin4 ， yu2 ai1 qian1 gu3 she1 。
- zhao1 hun2 zhi1 shi4 fou3 ， sheng1 zhou3 ju4 zhen1 ye1 。
- tu2 jin1 shi1 ying3 jiang4 ， xi1 xi2 yao1 chang2 sha1 。
- qing1 huang2 shi4 gou1 mu4 ， fan1 ru4 zhui4 feng1 hua1 。
- shi4 shi4 yi4 yi3 miu4 ， he2 yan2 ding4 long2 wa1 。
- dou1 men2 zhi2 ou1 fu2 ， yuan2 lu4 yin3 ai1 jia1 。
- xi1 yun2 jing1 wai4 can3 ， chun1 ri4 zhong3 tou2 xie2 。
- zi4 ci3 yan3 yao2 zhen3 ， qi2 shui2 zhi1 bo2 ya2 。

## 注释

## 译文

## 赏析
