---
id: song-xiang-song-shang-yuan-gou-bo-wu-chang-qing
title: 送上元勾簿吳昌卿
titlePinyin: song4 shang4 yuan2 gou1 bo2 wu2 chang1 qing1
titleSlug: song-shang-yuan-gou-bo-wu-chang-qing
author: 宋庠
authorPinyin: song4 xiang2
authorSlug: song-xiang
dynasty: 唐
dynastyPinyin: tang2
dynastySlug: tang
tags: []
---

## 正文

- 長安鼕鼓喧，里舍隙塵曉。
- 有客駐歌驪，歸途指江徼。
- 晨庖爨蘇冷，窮巷鄉輿少。
- 乃肯顧我廬，歡言復悲嘯。
- 悲嘯誠易知，夫君韵經奇。
- 才高洛陽賈，賦動楚湘纍。
- 平昔應賢詔，覽德揚英蕤。
- 孚尹傾寶肆，沛艾絡仙羈。
- 獻書北闕下，對策東堂垂。
- 逢吉旦兼暮，諧音塤且箎。
- 天官選初筮，黄綬聊藏器。
- 三釜樂及親，尺檄甘爲吏。
- 邇來預冬集，再調鬰奇意。
- 羣公亟爲言，力命乃相戾。
- 奏牘輒報聞，官書責勤蒞。
- 簿領百里佐，風煙六朝地。
- 銷魂南浦行，拄頰西山氣。
- 君子永來譽，勝襟無累欷。
- 行矣勿載譁，鄉枌方省家。
- 春橈碎溪月，曉帆弄江霞。
- 長洲紛藉草，故樹雜生花。
- 予心若爲處，歲晏竚疏麻。

## 拼音

- chang2 an1 dong1 gu3 xuan1 ， li3 she4 xi4 chen2 xiao3 。
- you3 ke4 zhu4 ge1 li2 ， gui1 tu2 zhi3 jiang1 jiao3 。
- chen2 pao2 cuan4 su1 leng3 ， qiong2 xiang4 xiang1 yu2 shao3 。
- nai3 ken3 gu4 wo3 lu2 ， huan1 yan2 fu4 bei1 xiao4 。
- bei1 xiao4 cheng2 yi4 zhi1 ， fu1 jun1 yun4 jing1 qi2 。
- cai2 gao1 luo4 yang2 jia3 ， fu4 dong4 chu3 xiang1 lei2 。
- ping2 xi1 ying1 xian2 zhao4 ， lan3 de2 yang2 ying1 rui2 。
- fu2 yin3 qing1 bao3 si4 ， pei4 ai4 luo4 xian1 ji1 。
- xian4 shu1 bei3 que4 xia4 ， dui4 ce4 dong1 tang2 chui2 。
- feng2 ji2 dan4 jian1 mu4 ， xie2 yin1 xun1 qie3 chi2 。
- tian1 guan1 xuan3 chu1 shi4 ， huang2 shou4 liao2 cang2 qi4 。
- san1 fu3 le4 ji2 qin1 ， chi3 xi2 gan1 wei2 li4 。
- er3 lai2 yu4 dong1 ji2 ， zai4 diao4 yu4 qi2 yi4 。
- qun2 gong1 ji2 wei2 yan2 ， li4 ming4 nai3 xiang1 li4 。
- zou4 du2 zhe2 bao4 wen2 ， guan1 shu1 ze2 qin2 li4 。
- bo2 ling3 bai3 li3 zuo3 ， feng1 yan1 liu4 chao2 di4 。
- xiao1 hun2 nan2 pu3 xing2 ， zhu3 jia2 xi1 shan1 qi4 。
- jun1 zi3 yong3 lai2 yu4 ， sheng4 jin1 wu2 lei4 xi1 。
- xing2 yi3 wu4 zai4 hua2 ， xiang1 fen2 fang1 sheng3 jia1 。
- chun1 rao2 sui4 xi1 yue4 ， xiao3 fan1 nong4 jiang1 xia2 。
- chang2 zhou1 fen1 jie4 cao3 ， gu4 shu4 za2 sheng1 hua1 。
- yu3 xin1 ruo4 wei2 chu3 ， sui4 yan4 zhu4 shu1 ma2 。

## 注释

## 译文

## 赏析
