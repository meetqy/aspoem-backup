---
id: song-xiang-gu-cheng-zhu-bo-wang-chong-zhe-shao-de-yang-sheng-shan-ji-zhi-dao-zhong-nian-qi-guan-ru-han-yin-wu-dang-zhi-jian-miao-yu-shi-jue-you-you-wu-ren-shan-zhe-zi-yuan-xie-mu-yu-wang-tong-yin-shi-yu-fang-pin-bing-kai-ran-mu-zhi-yin-wei-shi-dai-shu-yi-ji-er-zi-qie-tuo-wang-xun-geng-diao-zhi-di-xiang-yu-er-zhe-bing-yi-xu-huai-yun
title: 穀城主簿王崇者少得養生禪寂之道中年棄官入漢陰武當之間邈與世絕又有吳人山者自遠携母與王同隠時余方貧病慨然慕之因爲詩代書以寄二子且托王尋耕釣之地相與邇者竝以敘懷云
titlePinyin: gu3 cheng2 zhu3 bo2 wang2 chong2 zhe3 shao3 de2 yang3 sheng1 shan4 ji4 zhi1 dao4 zhong1 nian2 qi4 guan1 ru4 han4 yin1 wu3 dang1 zhi1 jian4 miao3 yu3 shi4 jue2 you4 you3 wu2 ren2 shan1 zhe3 zi4 yuan3 xie2 mu3 yu3 wang2 tong2 yin3 shi2 yu2 fang1 pin2 bing4 kai3 ran2 mu4 zhi1 yin1 wei2 shi1 dai4 shu1 yi3 ji4 er4 zi3 qie3 tuo1 wang2 xun2 geng1 diao4 zhi1 di4 xiang1 yu3 er3 zhe3 bing4 yi3 xu4 huai2 yun2
titleSlug: gu-cheng-zhu-bo-wang-chong-zhe-shao-de-yang-sheng-shan-ji-zhi-dao-zhong-nian-qi-guan-ru-han-yin-wu-dang-zhi-jian-miao-yu-shi-jue-you-you-wu-ren-shan-zhe-zi-yuan-xie-mu-yu-wang-tong-yin-shi-yu-fang-pin-bing-kai-ran-mu-zhi-yin-wei-shi-dai-shu-yi-ji-er-zi-qie-tuo-wang-xun-geng-diao-zhi-di-xiang-yu-er-zhe-bing-yi-xu-huai-yun
author: 宋庠
authorPinyin: song4 xiang2
authorSlug: song-xiang
dynasty: 宋
dynastyPinyin: song4
dynastySlug: song
tags: []
---

## 正文

- 余本丘壑人，失計蹈塵網。
- 軒冕忽韁鎖，風波若流蕩。
- 高羽顛宏羅，奔驂僨歸鞅。
- 衆僞緣境滋，千憂共身長。
- 進乏汗馬勞，居畏濡鵜賞。
- 力命頻遘迍，幽憂思獨往。
- 聞君集漢陰，遁世久忘象。
- 因溜爲鳴琴，憑巖作煙幌。
- 復有延陵季，亦善南趎養。
- 築宇近親仁，耕田或歌壤。
- 且言掛瓢處，一徑捫蘿上。
- 杳若御風遊，蕭蕭骨毛爽。
- 芝朮紛異苗，麏鼯結幽響。
- 老木森千尋，丹藤垂百丈。
- 洞谷答嘯歌，雲霞代鄰黨。
- 咨予倦遊者，緬邈期真賞。
- 之子幸我憐，試煩翦幽莽。
- 儻獲蝸牛居，即謝海禽饗。
- 時從漁父魚，聊植仙人杖。
- 漸脫區中緣，永託無生奬。

## 拼音

- yu2 ben3 qiu1 he4 ren2 ， shi1 ji4 dao3 chen2 wang3 。
- xuan1 mian3 hu1 jiang1 suo3 ， feng1 bo1 ruo4 liu2 dang4 。
- gao1 yu3 dian1 hong2 luo2 ， ben1 can1 fen4 gui1 yang1 。
- zhong4 wei3 yuan2 jing4 zi1 ， qian1 you1 gong4 shen1 chang2 。
- jin4 fa2 han4 ma3 lao2 ， ju1 wei4 ru2 ti2 shang3 。
- li4 ming4 bin1 gou4 zhun1 ， you1 you1 si1 du2 wang3 。
- wen2 jun1 ji2 han4 yin1 ， dun4 shi4 jiu3 wang4 xiang4 。
- yin1 liu1 wei2 ming2 qin2 ， ping2 yan2 zuo4 yan1 huang3 。
- fu4 you3 yan2 ling2 ji4 ， yi4 shan4 nan2 chu2 yang3 。
- zhu4 yu3 jin4 qin1 ren2 ， geng1 tian2 huo4 ge1 rang3 。
- qie3 yan2 gua4 piao2 chu3 ， yi2 jing4 men2 luo2 shang4 。
- yao3 ruo4 yu4 feng1 you2 ， xiao1 xiao1 gu3 mao2 shuang3 。
- zhi1 zhu2 fen1 yi4 miao2 ， jun1 wu2 jie2 you1 xiang3 。
- lao3 mu4 sen1 qian1 xun2 ， dan1 teng2 chui2 bai3 zhang4 。
- dong4 gu3 da2 xiao4 ge1 ， yun2 xia2 dai4 lin2 dang3 。
- zi1 yu3 juan4 you2 zhe3 ， mian3 miao3 qi1 zhen1 shang3 。
- zhi1 zi3 xing4 wo3 lian2 ， shi4 fan2 jian3 you1 mang3 。
- tang3 huo4 wo1 niu2 ju1 ， ji2 xie4 hai3 qin2 xiang3 。
- shi2 cong2 yu2 fu4 yu2 ， liao2 zhi2 xian1 ren2 zhang4 。
- jian4 tuo1 qu1 zhong1 yuan2 ， yong3 tuo1 wu2 sheng1 jiang3 。

## 注释

## 译文

## 赏析
