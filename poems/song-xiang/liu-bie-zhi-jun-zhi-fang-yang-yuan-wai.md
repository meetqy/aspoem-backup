---
id: song-xiang-liu-bie-zhi-jun-zhi-fang-yang-yuan-wai
title: 留別知郡職方楊員外
titlePinyin: liu2 bie2 zhi1 jun4 zhi2 fang1 yang2 yuan2 wai4
titleSlug: liu-bie-zhi-jun-zhi-fang-yang-yuan-wai
author: 宋庠
authorPinyin: song4 xiang2
authorSlug: song-xiang
dynasty: 唐
dynastyPinyin: tang2
dynastySlug: tang
tags: []
---

## 正文

- 予本草茅士，世無鐘鼎榮。
- 在昔未勝冠，先疇弓冶傾。
- 茹荼濱十死，屬纊存微生。
- 分遂甯牛飯，誰希莊雁鳴。
- 龍具泣妻子，練裙悲弟兄。
- 慈誨斷軻織，遺書開晏楹。
- 感激侏儒飽，呻吟裘氏聲。
- 下武纂丕構，協風翔四瀛。
- 紛馳賁丘帛，高豎當衢旌。
- 鸞翮不暇戢，驥材方自呈。
- 車徒首燕路，冠蓋溢秦京。
- 文章趙元叔，脣舌婁君卿。
- 列邸曳裙入，羣公交幣迎。
- 僕嘗不自料，奮迹希時英。
- 弟子許都養，詞人嗤老傖。
- 一旦褐衣召，千慙昆玉名。
- 安知軾蛙賤，但覺軒鴻輕。
- 初命六百石，關掌列侯城。
- 居然懵操决，無術裨澄清。
- 天炎屢來集，冤獄紛以盈。
- 誚讓使臺檄，流離民屋征。
- 結課諒無最，黜幽茲有萌。
- 晚遘金閨彥，傳瑞提千兵。
- 爲僚篤古義，賞善多新評。
- 坐則席函丈，出則車連衡。
- 高論天人際，細略米鹽爭。
- 愚慮或窺管，嘉言茲報瓊。
- 賞音非易遇，曠古難爲并。
- 嚴惠不世出，蕭朱猶害成。
- 何言末路日，獨契後凋情。
- 累洽帝圖盛，思皇賢路平。
- 願言寄君子，始終同所營。

## 拼音

- yu3 ben3 cao3 mao2 shi4 ， shi4 wu2 zhong1 ding3 rong2 。
- zai4 xi1 wei4 sheng4 guan1 ， xian1 chou2 gong1 ye3 qing1 。
- ru2 tu2 bin1 shi2 si3 ， shu3 kuang4 cun2 wei1 sheng1 。
- fen1 sui4 ning2 niu2 fan4 ， shui2 xi1 zhuang1 yan4 ming2 。
- long2 ju4 qi4 qi1 zi0 ， lian4 qun2 bei1 di4 xiong0 。
- ci2 hui4 duan4 ke1 zhi1 ， yi2 shu1 kai1 yan4 ying2 。
- gan3 ji1 zhu1 ru2 bao3 ， shen1 yin2 qiu2 shi4 sheng1 。
- xia4 wu3 zuan3 pi1 gou4 ， xie2 feng1 xiang2 si4 ying2 。
- fen1 chi2 bi4 qiu1 bo2 ， gao1 shu4 dang1 qu2 jing1 。
- luan2 he2 bu4 xia2 ji2 ， ji4 cai2 fang1 zi4 cheng2 。
- ju1 tu2 shou3 yan4 lu4 ， guan1 gai4 yi4 qin2 jing1 。
- wen2 zhang1 zhao4 yuan2 shu1 ， chun2 she2 lou2 jun1 qing1 。
- lie4 di3 ye4 qun2 ru4 ， qun2 gong1 jiao1 bi4 ying2 。
- pu2 chang2 bu2 zi4 liao4 ， fen4 ji4 xi1 shi2 ying1 。
- di4 zi3 xu1 dou1 yang3 ， ci2 ren2 chi1 lao3 cang1 。
- yi2 dan4 he4 yi1 zhao4 ， qian1 can2 kun1 yu4 ming2 。
- an1 zhi1 shi4 wa1 jian4 ， dan4 jue2 xuan1 hong2 qing1 。
- chu1 ming4 liu4 bai3 shi2 ， guan1 zhang3 lie4 hou2 cheng2 。
- ju1 ran2 meng3 cao1 jue2 ， wu2 shu4 bi4 cheng2 qing1 。
- tian1 yan2 lü3 lai2 ji2 ， yuan1 yu4 fen1 yi3 ying2 。
- qiao4 rang4 shi3 tai2 xi2 ， liu2 li2 min2 wu1 zheng1 。
- jie2 ke4 liang4 wu2 zui4 ， chu4 you1 zi1 you3 meng2 。
- wan3 gou4 jin1 gui1 yan4 ， chuan2 rui4 ti2 qian1 bing1 。
- wei2 liao2 du3 gu3 yi4 ， shang3 shan4 duo1 xin1 ping2 。
- zuo4 ze2 xi2 han2 zhang4 ， chu1 ze2 ju1 lian2 heng2 。
- gao1 lun4 tian1 ren2 ji4 ， xi4 lüe4 mi3 yan2 zheng1 。
- yu2 lü4 huo4 kui1 guan3 ， jia1 yan2 zi1 bao4 qiong2 。
- shang3 yin1 fei1 yi4 yu4 ， kuang4 gu3 nan2 wei2 bing4 。
- yan2 hui4 bu2 shi4 chu1 ， xiao1 zhu1 you2 hai4 cheng2 。
- he2 yan2 mo4 lu4 ri4 ， du2 qi4 hou4 diao1 qing2 。
- lei4 qia4 di4 tu2 sheng4 ， si1 huang2 xian2 lu4 ping2 。
- yuan4 yan2 ji4 jun1 zi3 ， shi3 zhong1 tong2 suo3 ying2 。

## 注释

## 译文

## 赏析
