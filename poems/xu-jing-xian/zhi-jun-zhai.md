---
id: xu-jing-xian-zhi-jun-zhai
title: 徵君宅
titlePinyin: zhi3 jun1 zhai2
titleSlug: zhi-jun-zhai
author: 許景先
authorPinyin: xu1 jing3 xian1
authorSlug: xu-jing-xian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 徵君昔嘉遯，抗跡遺俗塵。
- 了心悟有物，乘化遊無垠。
- 道喪歷千載，復存潁陽真。
- 上虞佳山水，晚歲耽隱淪。
- 內史既解綬，支公亦相親。
- 儒道匪遠理，意勝聊自欣。
- 洄沿南谿夕，流浪東山春。
- 石壁踐丹景，金潭冒綠蘋。
- 探鍊備海嶠，賞心寓情人。
- 奈何靈仙骨，鍬翮瑤池津。
- 寥寥虛白宇，夙剏招提因。
- 家風緬多尚，玄德謝無鄰。
- 謬陪金門彥，矯跡侍紫宸。
- 皇恩竟已矣，遺烈庶不泯。

## 拼音

- zhi3 jun1 xi1 jia1 dun4 ， kang4 ji4 yi2 su2 chen2 。
- liao3 xin1 wu4 you3 wu4 ， cheng2 hua4 you2 wu2 yin2 。
- dao4 sang1 li4 qian1 zai4 ， fu4 cun2 ying3 yang2 zhen1 。
- shang4 yu2 jia1 shan1 shui3 ， wan3 sui4 dan1 yin3 lun2 。
- nei4 shi3 ji4 jie3 shou4 ， zhi1 gong1 yi4 xiang1 qin1 。
- ru2 dao4 fei3 yuan3 li3 ， yi4 sheng4 liao2 zi4 xin1 。
- hui2 yan2 nan2 xi1 xi1 ， liu2 lang4 dong1 shan1 chun1 。
- shi2 bi4 jian4 dan1 jing3 ， jin1 tan2 mao4 lü4 pin2 。
- tan4 lian4 bei4 hai3 jiao4 ， shang3 xin1 yu4 qing2 ren2 。
- nai4 he2 ling2 xian1 gu3 ， qiao1 he2 yao2 chi2 jin1 。
- liao2 liao2 xu1 bai2 yu3 ， su4 chuang4 zhao1 ti2 yin1 。
- jia1 feng1 mian3 duo1 shang4 ， xuan2 de2 xie4 wu2 lin2 。
- miu4 pei2 jin1 men2 yan4 ， jiao3 ji4 shi4 zi3 chen2 。
- huang2 en1 jing4 yi3 yi3 ， yi2 lie4 shu4 bu4 min3 。

## 注释

## 译文

## 赏析
