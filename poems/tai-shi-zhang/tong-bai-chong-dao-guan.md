---
id: tai-shi-zhang-tong-bai-chong-dao-guan
title: 桐柏崇道觀
titlePinyin: tong2 bai3 chong2 dao4 guan1
titleSlug: tong-bai-chong-dao-guan
author: 太史章
authorPinyin: tai4 shi3 zhang1
authorSlug: tai-shi-zhang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 神僊隠居尚深渺，徑迂不欲與世通。
- 必求峭拔出林杪，俯視左右環羣峰。
- 飛泉不測源所自，瀑注一落千丈虹。
- 步躋石磴旋盤折，翠蔭蒙密多長松。
- 唐聞馬練師，晉傳葛仙翁。
- 丹灰已死不復熾，獨有翰墨留遺蹤。
- 定知華表立歸鶴，誰見靈湫藏蟄龍。
- 白雲子，信亦稀，藐視聲利如塵泥。
- 仕途捷徑非我樂，不死之鄉終欲歸。
- 玉霄峰前烟撲撲，金庭宮外雲霏霏。
- 哀猿嘯斷月不古，桃杏得春還滿枝。
- 風馭寥寥何處在，孤墳棺殮只空衣。

## 拼音

- shen2 xian1 yin3 ju1 shang4 shen1 miao3 ， jing4 yu1 bu2 yu4 yu3 shi4 tong1 。
- bi4 qiu2 qiao4 ba2 chu1 lin2 miao3 ， fu3 shi4 zuo3 you4 huan2 qun2 feng1 。
- fei1 quan2 bu2 ce4 yuan2 suo3 zi4 ， pu4 zhu4 yi2 luo4 qian1 zhang4 hong2 。
- bu4 ji1 shi2 deng4 xuan2 pan2 zhe2 ， cui4 yin1 meng2 mi4 duo1 chang2 song1 。
- tang2 wen2 ma3 lian4 shi1 ， jin4 chuan2 ge3 xian1 weng1 。
- dan1 hui1 yi3 si3 bu2 fu4 chi4 ， du2 you3 han4 mo4 liu2 yi2 zong1 。
- ding4 zhi1 hua2 biao3 li4 gui1 he4 ， shui2 jian4 ling2 qiu1 cang2 zhe2 long2 。
- bai2 yun2 zi3 ， xin4 yi4 xi1 ， miao3 shi4 sheng1 li4 ru2 chen2 ni2 。
- shi4 tu2 jie2 jing4 fei1 wo3 le4 ， bu4 si3 zhi1 xiang1 zhong1 yu4 gui1 。
- yu4 xiao1 feng1 qian2 yan1 pu1 pu1 ， jin1 ting2 gong1 wai4 yun2 fei1 fei1 。
- ai1 yuan2 xiao4 duan4 yue4 bu4 gu3 ， tao2 xing4 de2 chun1 huan2 man3 zhi1 。
- feng1 yu4 liao2 liao2 he2 chu3 zai4 ， gu1 fen2 guan1 lian4 zhi1 kong1 yi1 。

## 注释

## 译文

## 赏析
