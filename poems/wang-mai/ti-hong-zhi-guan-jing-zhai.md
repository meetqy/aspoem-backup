---
id: wang-mai-ti-hong-zhi-guan-jing-zhai
title: 題洪知觀靜齋
titlePinyin: ti2 hong2 zhi1 guan1 jing4 zhai1
titleSlug: ti-hong-zhi-guan-jing-zhai
author: 王邁
authorPinyin: wang2 mai4
authorSlug: wang-mai
dynasty: 宋
dynastyPinyin: song4
dynastySlug: song
tags: []
---

## 正文

- 蠻觸當戰衝，蚌鷸據爭境。
- 相持無了期，復命終歸靜。
- 人事苦紛拏，世態異炎冷。
- 遠抱異俗觀，照以清明景。
- 余生涉畏途，所至虞機穽。
- 求富恥執鞭，圖名成畫餠。
- 道侶得洪師，喚我夢中醒。
- 師如辟塵犀，神觀最清警。
- 葆粹息天倪，運斤優匠郢。
- 結茅規數椽，討勝事幽屏。
- 楹檻疏以明，規撫肅而整。
- 晝永篆飛烟，風來幡弄影。
- 開卷課黄庭，煮茶汲清井。
- 以靜名其軒，會處心自省。
- 吾廬雜塵囂，相望限一嶺。
- 煩師縮地脈，得我便造請。
- 別來火雲張，今見霜宇浄。
- 寄詩當梅花，一笑師當領。

## 拼音

- man2 chu4 dang1 zhan4 chong1 ， bang4 yu4 ju4 zheng1 jing4 。
- xiang1 chi2 wu2 le0 qi1 ， fu4 ming4 zhong1 gui1 jing4 。
- ren2 shi4 ku3 fen1 na2 ， shi4 tai4 yi4 yan2 leng3 。
- yuan3 bao4 yi4 su2 guan1 ， zhao4 yi3 qing1 ming2 jing3 。
- yu2 sheng1 she4 wei4 tu2 ， suo3 zhi4 yu2 ji1 jing3 。
- qiu2 fu4 chi3 zhi2 bian1 ， tu2 ming2 cheng2 hua4 bing3 。
- dao4 lü3 de2 hong2 shi1 ， huan4 wo3 meng4 zhong1 xing3 。
- shi1 ru2 pi4 chen2 xi1 ， shen2 guan1 zui4 qing1 jing3 。
- bao3 cui4 xi1 tian1 ni2 ， yun4 jin1 you1 jiang4 ying3 。
- jie2 mao2 gui1 shu4 chuan2 ， tao3 sheng4 shi4 you1 ping2 。
- ying2 jian4 shu1 yi3 ming2 ， gui1 fu3 su4 er2 zheng3 。
- zhou4 yong3 zhuan4 fei1 yan1 ， feng1 lai2 fan1 nong4 ying3 。
- kai1 juan4 ke4 huang2 ting2 ， zhu3 cha2 ji2 qing1 jing3 。
- yi3 jing4 ming2 qi2 xuan1 ， hui4 chu3 xin1 zi4 xing3 。
- wu2 lu2 za2 chen2 xiao1 ， xiang1 wang4 xian4 yi4 ling3 。
- fan2 shi1 suo1 di4 mai4 ， de2 wo3 bian4 zao4 qing3 。
- bie2 lai2 huo3 yun2 zhang1 ， jin1 jian4 shuang1 yu3 jing4 。
- ji4 shi1 dang1 mei2 hua1 ， yi2 xiao4 shi1 dang1 ling3 。

## 注释

## 译文

## 赏析
