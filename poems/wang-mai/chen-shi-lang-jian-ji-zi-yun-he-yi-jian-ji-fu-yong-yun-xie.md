---
id: wang-mai-chen-shi-lang-jian-ji-zi-yun-he-yi-jian-ji-fu-yong-yun-xie
title: 陳侍郎見激字韻和以見寄復用韻謝
titlePinyin: chen2 shi4 lang2 jian4 ji1 zi4 yun4 he2 yi3 jian4 ji4 fu4 yong4 yun4 xie4
titleSlug: chen-shi-lang-jian-ji-zi-yun-he-yi-jian-ji-fu-yong-yun-xie
author: 王邁
authorPinyin: wang2 mai4
authorSlug: wang-mai
dynasty: 宋
dynastyPinyin: song4
dynastySlug: song
tags: []
---

## 正文

- 先生德量萬頃波，撓之不濁無湍激。
- 文章亦如萬斛泉，酌之不竭何慳惜。
- 滄浪亭下把釣竿，雙筆堂前看蒼璧。
- 時逢問字客及門，倒屣不要人扶出。
- 飲酣戲索烏欄書，吟罷笑拈麟脯擘。
- 一詩直萬雞林金，衙官坡谷奴劉石。
- 得者須熏玉蕤香，覽而玩之痊百疾。
- 堂堂元帥坐詞壇，餘子誰堪承羽檄。
- 許侯端是忘年交，具眼朗然爲賞識。
- 雲岫詩卷盈錦囊，自欣邂逅有勝特。
- 先生筋力似裴公，侯比香山才更逸。
- 凉臺燠館富唱酬，如見古人今之夕。
- 斐然小子謾成章，所美信美安敢溢。
- 有來珍翰費吹噓，展閲再三感千百。
- 當偕巨帙什襲藏，寒谷先期有春色。
- 新年更擬打作碑，薦福莫教雷霹靂。

## 拼音

- xian1 sheng0 de2 liang2 wan4 qing3 bo1 ， nao2 zhi1 bu4 zhuo2 wu2 tuan1 ji1 。
- wen2 zhang1 yi4 ru2 wan4 hu2 quan2 ， zhuo2 zhi1 bu4 jie2 he2 qian1 xi1 。
- cang1 lang4 ting2 xia4 ba3 diao4 gan1 ， shuang1 bi3 tang2 qian2 kan4 cang1 bi4 。
- shi2 feng2 wen4 zi4 ke4 ji2 men2 ， dao3 xi3 bu2 yao4 ren2 fu2 chu1 。
- yin3 han1 xi4 suo3 wu1 lan2 shu1 ， yin2 ba4 xiao4 nian1 lin2 pu2 bo4 。
- yi4 shi1 zhi2 wan4 ji1 lin2 jin1 ， ya2 guan1 po1 gu3 nu2 liu2 shi2 。
- de2 zhe3 xu1 xun1 yu4 rui2 xiang1 ， lan3 er2 wan2 zhi1 quan2 bai3 ji2 。
- tang2 tang2 yuan2 shuai4 zuo4 ci2 tan2 ， yu2 zi3 shui2 kan1 cheng2 yu3 xi2 。
- xu1 hou2 duan1 shi4 wang4 nian2 jiao1 ， ju4 yan3 lang3 ran2 wei2 shang3 shi2 。
- yun2 xiu4 shi1 juan4 ying2 jin3 nang2 ， zi4 xin1 xie4 hou4 you3 sheng4 te4 。
- xian1 sheng0 jin1 li4 si4 pei2 gong1 ， hou2 bi3 xiang1 shan1 cai2 geng4 yi4 。
- liang2 tai2 yu4 guan3 fu4 chang4 chou2 ， ru2 jian4 gu3 ren2 jin1 zhi1 xi1 。
- fei3 ran2 xiao3 zi0 man2 cheng2 zhang1 ， suo3 mei3 xin4 mei3 an1 gan3 yi4 。
- you3 lai2 zhen1 han4 fei4 chui1 xu1 ， zhan3 yue4 zai4 san1 gan3 qian1 bai3 。
- dang1 xie2 ju4 zhi4 shen2 xi2 cang2 ， han2 gu3 xian1 qi1 you3 chun1 se4 。
- xin1 nian2 geng4 ni3 da3 zuo4 bei1 ， jian4 fu2 mo4 jiao4 lei2 pi1 li4 。

## 注释

## 译文

## 赏析
