---
id: wang-mai-dong-gui-tong-nian-san-shan-wang-bo-bin-zhi-zhao-hu-li-fu-lian-bo-ren-fu-huang-shang-she-xie-xing-fen-dao-mai-zun-zhuo-bie
title: 東歸同年三山王簿賓之趙戶立父連簿仁父黄上舍偕行分道買樽酌別
titlePinyin: dong1 gui1 tong2 nian2 san1 shan1 wang2 bo2 bin1 zhi1 zhao4 hu4 li4 fu4 lian2 bo2 ren2 fu4 huang2 shang4 she4 xie2 xing2 fen1 dao4 mai3 zun1 zhuo2 bie2
titleSlug: dong-gui-tong-nian-san-shan-wang-bo-bin-zhi-zhao-hu-li-fu-lian-bo-ren-fu-huang-shang-she-xie-xing-fen-dao-mai-zun-zhuo-bie
author: 王邁
authorPinyin: wang2 mai4
authorSlug: wang-mai
dynasty: 宋
dynastyPinyin: song4
dynastySlug: song
tags: []
---

## 正文

- 我從京華來，溽暑不可邇。
- 藍縷一征衣，邂逅四君子。
- 臭味同芝蘭，鄉井連桑梓。
- 王君吾兄行，派出銅川氏。
- 一飲吞百盃，一揮爛十紙。
- 此是鑾坡人，非久棲鸞枳。
- 黄君天庠英，貴名方日起。
- 三年拜賜師，行雪殽函恥。
- 後來幾英豪，願作榜下士。
- 小連真可人，犀玉浮冰峙。
- 再鼓氣不衰，收科趾前美。
- 朋山萬青衿，求識習鑿齒。
- 立父天族英，雅非膏粱比。
- 青桂近嬋娟，紅蕖映青泚。
- 名駒産天廐，一日當萬里。
- 今夕知何夕，德星偶同晷。
- 明月入觥船，凉颸生劍履。
- 相逢吳山頭，相別閩江觜。
- 交情托管鮑，同年序許李。
- 明日懷美人，娟娟隔秋水。
- 何以慰我思，馳書寄雙鯉。

## 拼音

- wo3 cong2 jing1 hua2 lai2 ， ru4 shu3 bu4 ke3 er3 。
- lan2 lü3 yi4 zheng1 yi1 ， xie4 hou4 si4 jun1 zi3 。
- chou4 wei4 tong2 zhi1 lan2 ， xiang1 jing3 lian2 sang1 zi3 。
- wang2 jun1 wu2 xiong1 xing2 ， pai4 chu1 tong2 chuan1 shi4 。
- yi4 yin3 tun1 bai3 bei1 ， yi4 hui1 lan4 shi2 zhi3 。
- ci3 shi4 luan2 po1 ren2 ， fei1 jiu3 qi1 luan2 zhi3 。
- huang2 jun1 tian1 xiang2 ying1 ， gui4 ming2 fang1 ri4 qi3 。
- san1 nian2 bai4 ci4 shi1 ， xing2 xue3 yao2 han2 chi3 。
- hou4 lai2 ji1 ying1 hao2 ， yuan4 zuo4 bang3 xia4 shi4 。
- xiao3 lian2 zhen1 ke3 ren2 ， xi1 yu4 fu2 bing1 zhi4 。
- zai4 gu3 qi4 bu4 shuai1 ， shou1 ke1 zhi3 qian2 mei3 。
- peng2 shan1 wan4 qing1 jin1 ， qiu2 shi2 xi2 zao2 chi3 。
- li4 fu4 tian1 zu2 ying1 ， ya3 fei1 gao1 liang2 bi3 。
- qing1 gui4 jin4 chan2 juan1 ， hong2 qu2 ying4 qing1 ci3 。
- ming2 ju1 chan3 tian1 jiu4 ， yi2 ri4 dang1 wan4 li3 。
- jin1 xi1 zhi1 he2 xi1 ， de2 xing1 ou3 tong2 gui3 。
- ming2 yue4 ru4 gong1 chuan2 ， liang2 si1 sheng1 jian4 lü3 。
- xiang1 feng2 wu2 shan1 tou2 ， xiang1 bie2 min3 jiang1 zi1 。
- jiao1 qing0 tuo1 guan3 bao4 ， tong2 nian2 xu4 xu1 li3 。
- ming2 ri4 huai2 mei3 ren2 ， juan1 juan1 ge2 qiu1 shui3 。
- he2 yi3 wei4 wo3 si1 ， chi2 shu1 ji4 shuang1 li3 。

## 注释

## 译文

## 赏析
