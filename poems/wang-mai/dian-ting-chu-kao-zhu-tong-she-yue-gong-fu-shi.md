---
id: wang-mai-dian-ting-chu-kao-zhu-tong-she-yue-gong-fu-shi
title: 殿廷初考諸同舍約共賦詩
titlePinyin: dian4 ting2 chu1 kao3 zhu1 tong2 she4 yue1 gong4 fu4 shi1
titleSlug: dian-ting-chu-kao-zhu-tong-she-yue-gong-fu-shi
author: 王邁
authorPinyin: wang2 mai4
authorSlug: wang-mai
dynasty: 唐
dynastyPinyin: tang2
dynastySlug: tang
tags: [] 
---

## 正文

- 紹丑夏五初，皇帝下明詔。
- 大廷策羣英，虛心問道要。
- 初考凡六員，同時赴宣召。
- 宮講絜齋子，典刑真克肖。
- 胄丞道鄉孫，道心長返照。
- 何殊鐘在簴，宛如刀出鞘。
- 谷口亦何人，才德俱富邵。
- 走也分塵埃，識見等螢爝。
- 亦獲在選中，所得過所料。
- 宮燭分夜輝，御香供早燒。
- 羣羽競赴矰，衆鱗爭入釣。
- 意氣雲龍翔，精神風虎嘯。
- 或巽入柔行，或疾聲大叫。
- 或自出機軸，或工事竊剽。
- 或寫雲和音，或鼓折楊調。
- 或作朝鳳鳴，或吟蚯蚓竅。
- 好惡隨品題，寧復相譏誚。
- 上方富春秋，明齊日月耀。
- 涓露增滄溟，微塵填嶽嶠。
- 乙覽公平章，甲科須直峭。
- 諷必納祈招，箴必容庭燎。
- 國步頼扶持，民痍需砭療。
- 詰朝已竣事，杯行可以釂。

## 拼音

- shao4 chou3 xia4 wu3 chu1 ， huang2 di4 xia4 ming2 zhao4 。
- da4 ting2 ce4 qun2 ying1 ， xu1 xin1 wen4 dao4 yao4 。
- chu1 kao3 fan2 liu4 yuan2 ， tong2 shi2 fu4 xuan1 zhao4 。
- gong1 jiang3 jie2 zhai1 zi3 ， dian3 xing2 zhen1 ke4 xiao4 。
- zhou4 cheng2 dao4 xiang1 sun1 ， dao4 xin1 chang2 fan3 zhao4 。
- he2 shu1 zhong1 zai4 ju4 ， wan3 ru2 dao1 chu1 qiao4 。
- gu3 kou3 yi4 he2 ren2 ， cai2 de2 ju4 fu4 shao4 。
- zou3 ye3 fen1 chen2 ai1 ， shi2 jian4 deng3 ying2 jue2 。
- yi4 huo4 zai4 xuan3 zhong1 ， suo3 de2 guo4 suo3 liao4 。
- gong1 zhu2 fen1 ye4 hui1 ， yu4 xiang1 gong4 zao3 shao1 。
- qun2 yu3 jing4 fu4 zeng1 ， zhong4 lin2 zheng1 ru4 diao4 。
- yi4 qi4 yun2 long2 xiang2 ， jing1 shen2 feng1 hu3 xiao4 。
- huo4 xun4 ru4 rou2 xing2 ， huo4 ji2 sheng1 da4 jiao4 。
- huo4 zi4 chu1 ji1 zhou2 ， huo4 gong1 shi4 qie4 piao1 。
- huo4 xie3 yun2 he2 yin1 ， huo4 gu3 zhe2 yang2 diao4 。
- huo4 zuo4 chao2 feng4 ming2 ， huo4 yin2 qiu1 yin3 qiao4 。
- hao3 e4 sui2 pin3 ti2 ， ning2 fu4 xiang1 ji1 qiao4 。
- shang4 fang1 fu4 chun1 qiu1 ， ming2 qi2 ri4 yue4 yao4 。
- juan1 lu4 zeng1 cang1 ming2 ， wei1 chen2 tian2 yue4 jiao4 。
- yi3 lan3 gong1 ping2 zhang1 ， jia3 ke1 xu1 zhi2 qiao4 。
- feng3 bi4 na4 qi2 zhao1 ， zhen1 bi4 rong2 ting2 liao2 。
- guo2 bu4 lai4 fu2 chi2 ， min2 yi2 xu1 bian1 liao2 。
- jie2 chao2 yi3 jun4 shi4 ， bei1 xing2 ke3 yi3 jiao4 。

## 注释

## 译文

## 赏析
