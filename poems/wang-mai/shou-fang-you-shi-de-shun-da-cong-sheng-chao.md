---
id: wang-mai-shou-fang-you-shi-de-shun-da-cong-sheng-chao
title: 壽方右史德順大琮生朝
titlePinyin: shou4 fang1 you4 shi3 de2 shun4 da4 cong2 sheng1 chao2
titleSlug: shou-fang-you-shi-de-shun-da-cong-sheng-chao
author: 王邁
authorPinyin: wang2 mai4
authorSlug: wang-mai
dynasty: 宋
dynastyPinyin: song4
dynastySlug: song
tags: []
---

## 正文

- 大哉天地仁，生意無盡藏。
- 芳春三月時，五陽正敷暢。
- 在卦則爲夬，澤下於天上。
- 篤生萬人英，出應蒼生望。
- 退然處鄉閭，溫恭加直諒。
- 萬頃波汪汪，一團和盎盎。
- 凜然立朝廷，讜論動旒纊。
- 張膽輸藎忠，頳顔斥庸妄。
- 寧爲鳳鳴陽，不作馬立仗。
- 玉皇笑點頭，諫疏堪屏障。
- 讒者何人斯，嚴科欲監謗。
- 綱常盡斁淪，天日忍欺誑。
- 白璧汙蒼蠅，鳴珂辭翠閬。
- 膏屯施未光，幹蠱遂高尚。
- 郭外新結廬，野色耽虛曠。
- 積書遺兒孫，開斝延輩行。
- 及此紱麟旦，仙壺敞方丈。
- 台宿煥祥輝，矞雲賓景貺。
- 有客前稱觥，致詞太豪放。
- 海內今何時，四面波濤漲。
- 督府冊元戎，廟坐轅門帳。
- 妖氛不能清，惻焉頼汝將。
- 都堂留一老，手携靈壽杖。
- 顛危不能扶，又焉用彼相。
- 時流忌生語，相顧效啞瘴。
- 回首憶端平，芳菲僅一餉。
- 大號正揚庭，一陰敢陽抗。
- 治少亂日多，古今同證狀。
- 公抱葵藿心，未忘太陽向。
- 天運有推移，陰陽迭摩盪。
- 夬進則爲乾，羣龍神氣王。
- 公主善類盟，任重在力量。
- 周道當中興，方叔猶必壯。
- 松茂宜栢悅，呂鳴因律唱。
- 喚起矍鑠翁，吾軍亦可張。
- 壺山獻寶熏，壽水足醇釀。
- 一瓣虬吐烟，一吸鯨吞浪。
- 壽公乃壽國，他語徒冗長。
- 玉鼎願精調，金甌保無恙。

## 拼音

- da4 zai1 tian1 di4 ren2 ， sheng1 yi4 wu2 jin4 cang2 。
- fang1 chun1 san1 yue4 shi2 ， wu3 yang2 zheng4 fu1 chang4 。
- zai4 gua4 ze2 wei2 guai4 ， ze2 xia4 wu1 tian1 shang4 。
- du3 sheng1 wan4 ren2 ying1 ， chu1 ying1 cang1 sheng1 wang4 。
- tui4 ran2 chu3 xiang1 lü2 ， wen1 gong1 jia1 zhi2 liang4 。
- wan4 qing3 bo1 wang1 wang1 ， yi4 tuan2 he2 ang4 ang4 。
- lin3 ran2 li4 chao2 ting2 ， dang3 lun4 dong4 liu2 kuang4 。
- zhang1 dan3 shu1 jin4 zhong1 ， cheng1 yan2 chi4 yong1 wang4 。
- ning2 wei2 feng4 ming2 yang2 ， bu2 zuo4 ma3 li4 zhang4 。
- yu4 huang2 xiao4 dian3 tou2 ， jian4 shu1 kan1 ping2 zhang4 。
- chan2 zhe3 he2 ren2 si1 ， yan2 ke1 yu4 jian1 bang4 。
- gang1 chang2 jin4 yi4 lun2 ， tian1 ri4 ren3 qi1 kuang2 。
- bai2 bi4 wu1 cang1 ying2 ， ming2 ke1 ci2 cui4 lang4 。
- gao1 tun2 shi1 wei4 guang1 ， gan4 gu3 sui4 gao1 shang4 。
- guo1 wai4 xin1 jie2 lu2 ， ye3 se4 dan1 xu1 kuang4 。
- ji1 shu1 yi2 er2 sun1 ， kai1 jia3 yan2 bei4 xing2 。
- ji2 ci3 fu2 lin2 dan4 ， xian1 hu2 chang3 fang1 zhang4 。
- tai2 su4 huan4 xiang2 hui1 ， yu4 yun2 bin1 jing3 kuang4 。
- you3 ke4 qian2 cheng1 gong1 ， zhi4 ci2 tai4 hao2 fang4 。
- hai3 nei4 jin1 he2 shi2 ， si4 mian4 bo1 tao1 zhang3 。
- du1 fu3 ce4 yuan2 rong2 ， miao4 zuo4 yuan2 men2 zhang4 。
- yao1 fen1 bu4 neng2 qing1 ， ce4 yan1 lai4 ru3 jiang1 。
- dou1 tang2 liu2 yi4 lao3 ， shou3 xie2 ling2 shou4 zhang4 。
- dian1 wei1 bu4 neng2 fu2 ， you4 yan1 yong4 bi3 xiang1 。
- shi2 liu2 ji4 sheng1 yu3 ， xiang1 gu4 xiao4 ya3 zhang4 。
- hui2 shou3 yi4 duan1 ping2 ， fang1 fei1 jin3 yi4 xiang3 。
- da4 hao4 zheng4 yang2 ting2 ， yi4 yin1 gan3 yang2 kang4 。
- zhi4 shao3 luan4 ri4 duo1 ， gu3 jin1 tong2 zheng4 zhuang4 。
- gong1 bao4 kui2 huo4 xin1 ， wei4 wang4 tai4 yang2 xiang4 。
- tian1 yun4 you3 tui1 yi2 ， yin1 yang2 die2 mo2 dang4 。
- guai4 jin4 ze2 wei2 qian2 ， qun2 long2 shen2 qi4 wang2 。
- gong1 zhu3 shan4 lei4 meng2 ， ren4 zhong4 zai4 li4 liang4 。
- zhou1 dao4 dang1 zhong1 xing1 ， fang1 shu1 you2 bi4 zhuang4 。
- song1 mao4 yi2 bai3 yue4 ， lü3 ming2 yin1 lü4 chang4 。
- huan4 qi3 jue2 shuo4 weng1 ， wu2 jun1 yi4 ke3 zhang1 。
- hu2 shan1 xian4 bao3 xun1 ， shou4 shui3 zu2 chun2 niang4 。
- yi2 ban4 qiu2 tu3 yan1 ， yi4 xi1 jing1 tun1 lang4 。
- shou4 gong1 nai3 shou4 guo2 ， ta1 yu3 tu2 rong3 chang2 。
- yu4 ding3 yuan4 jing1 diao4 ， jin1 ou1 bao3 wu2 yang4 。

## 注释

## 译文

## 赏析
