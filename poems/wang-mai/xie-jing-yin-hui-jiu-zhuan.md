---
id: wang-mai-xie-jing-yin-hui-jiu-zhuan
title: 謝京尹惠酒饌
titlePinyin: xie4 jing1 yin3 hui4 jiu3 zhuan4
titleSlug: xie-jing-yin-hui-jiu-zhuan
author: 王邁
authorPinyin: wang2 mai4
authorSlug: wang-mai
dynasty: 宋
dynastyPinyin: song4
dynastySlug: song
tags: []
---

## 正文

- 逐客次江干，復此風雨夜。
- 元戎念寂寥，更僕相慰藉。
- 醽醁實珍肴，寵光生邸舍。
- 妻孥共感慼，道路或猜訝。
- 謂此偃蹇蹤，橫被彎弓射。
- 彼哉簧正巧，或者石猶下。
- 同志欲過從，避黨輒驚怕。
- 曾謂十連尊，理煩無頃暇。
- 惠顧及無聊，多言莫爲謝。
- 平生仗信義，正色叱姦詐。
- 此樣不入時，致入人話靶。
- 明時方獻文，安得有謗駡。
- 獨以殿廬中，語言少假借。
- 遂犯螳螂怒，間坐鴟鴞嚇。
- 先期入簾幕，坐是罹罟擭。
- 公施不報恩，高義等嵩華。
- 一言挾纊溫，所嗜非酒炙。
- 天日方清明，罪過宜宥赦。
- 白璧可洗瑕，煩公叩造化。

## 拼音

- zhu2 ke4 ci4 jiang1 gan1 ， fu4 ci3 feng1 yu3 ye4 。
- yuan2 rong2 nian4 ji4 liao2 ， geng4 pu2 xiang1 wei4 jie4 。
- ling2 lu4 shi2 zhen1 yao2 ， chong3 guang1 sheng1 di3 she4 。
- qi1 nu2 gong4 gan3 qi1 ， dao4 lu4 huo4 cai1 ya4 。
- wei4 ci3 yan3 jian3 zong1 ， heng2 bei4 wan1 gong1 she4 。
- bi3 zai1 huang2 zheng4 qiao3 ， huo4 zhe3 shi2 you2 xia4 。
- tong2 zhi4 yu4 guo4 cong2 ， bi4 dang3 zhe2 jing1 pa4 。
- ceng2 wei4 shi2 lian2 zun1 ， li3 fan2 wu2 qing3 xia2 。
- hui4 gu4 ji2 wu2 liao2 ， duo1 yan2 mo4 wei2 xie4 。
- ping2 sheng1 zhang4 xin4 yi4 ， zheng4 se4 chi4 jian1 zha4 。
- ci3 yang4 bu2 ru4 shi2 ， zhi4 ru4 ren2 hua4 ba3 。
- ming2 shi2 fang1 xian4 wen2 ， an1 de2 you3 bang4 ma4 。
- du2 yi3 dian4 lu2 zhong1 ， yu3 yan2 shao3 jia3 jie4 。
- sui4 fan4 tang2 lang2 nu4 ， jian4 zuo4 chi1 xiao1 he4 。
- xian1 qi1 ru4 lian2 mu4 ， zuo4 shi4 li2 gu3 huo4 。
- gong1 shi1 bu2 bao4 en1 ， gao1 yi4 deng3 song1 hua2 。
- yi4 yan2 xie2 kuang4 wen1 ， suo3 shi4 fei1 jiu3 zhi4 。
- tian1 ri4 fang1 qing1 ming2 ， zui4 guo4 yi2 you4 she4 。
- bai2 bi4 ke3 xi3 xia2 ， fan2 gong1 kou4 zao4 hua4 。

## 注释

## 译文

## 赏析
