---
id: wang-mai-bie-yong-fu-zhang-jing-shan
title: 別永福張景山
titlePinyin: bie2 yong3 fu2 zhang1 jing3 shan1
titleSlug: bie-yong-fu-zhang-jing-shan
author: 王邁
authorPinyin: wang2 mai4
authorSlug: wang-mai
dynasty: 宋
dynastyPinyin: song4
dynastySlug: song
tags: []
---

## 正文

- 我友滿天下，面交如斗量。
- 最晚得張子，羣中孤鳳凰。
- 秀氣分高蓋，妙年侔洛陽。
- 趨向頗近道，才具已老蒼。
- 蘭若參文盟，過眼五月彊。
- 別我求贈言，握手吐肝腸。
- 學貴根書茂，積貯焉可忘。
- 如行千里路，須具三月糧。
- 文亦有活法，先使意氣張。
- 如破勍敵壘，須擒賊中王。
- 子家藹文獻，庭砌多琳琅。
- 歸歟力種績，宜親師友良。
- 植本日以大，養氣日以昌。
- 學豐敷爲文，如富出所藏。
- 襟期要犖犖，俗物徒茫茫。
- 他日泉石下，候氣視北方。
- 知有滔滔者，非予誰其當。

## 拼音

- wo3 you3 man3 tian1 xia4 ， mian4 jiao1 ru2 dou3 liang2 。
- zui4 wan3 de2 zhang1 zi3 ， qun2 zhong1 gu1 feng4 huang2 。
- xiu4 qi4 fen1 gao1 gai4 ， miao4 nian2 mou2 luo4 yang2 。
- qu1 xiang4 po1 jin4 dao4 ， cai2 ju4 yi3 lao3 cang1 。
- lan2 ruo4 can1 wen2 meng2 ， guo4 yan3 wu3 yue4 qiang2 。
- bie2 wo3 qiu2 zeng4 yan2 ， wo4 shou3 tu3 gan1 chang2 。
- xue2 gui4 gen1 shu1 mao4 ， ji1 zhu4 yan1 ke3 wang4 。
- ru2 xing2 qian1 li3 lu4 ， xu1 ju4 san1 yue4 liang2 。
- wen2 yi4 you3 huo2 fa3 ， xian1 shi3 yi4 qi4 zhang1 。
- ru2 po4 qing2 di2 lei3 ， xu1 qin2 zei2 zhong1 wang2 。
- zi3 jia1 ai3 wen2 xian4 ， ting2 qi4 duo1 lin2 lang2 。
- gui1 yu2 li4 zhong3 ji4 ， yi2 qin1 shi1 you3 liang2 。
- zhi2 ben3 ri4 yi3 da4 ， yang3 qi4 ri4 yi3 chang1 。
- xue2 feng1 fu1 wei2 wen2 ， ru2 fu4 chu1 suo3 cang2 。
- jin1 qi1 yao4 luo4 luo4 ， su2 wu4 tu2 mang2 mang2 。
- ta1 ri4 quan2 shi2 xia4 ， hou4 qi4 shi4 bei3 fang1 。
- zhi1 you3 tao1 tao1 zhe3 ， fei1 yu3 shui2 qi2 dang1 。

## 注释

## 译文

## 赏析
