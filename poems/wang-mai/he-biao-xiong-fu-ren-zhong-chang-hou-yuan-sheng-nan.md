---
id: wang-mai-he-biao-xiong-fu-ren-zhong-chang-hou-yuan-sheng-nan
title: 賀表兄傅仁仲常後院生男
titlePinyin: he4 biao3 xiong1 fu4 ren2 zhong4 chang2 hou4 yuan4 sheng1 nan2
titleSlug: he-biao-xiong-fu-ren-zhong-chang-hou-yuan-sheng-nan
author: 王邁
authorPinyin: wang2 mai4
authorSlug: wang-mai
dynasty: 宋
dynastyPinyin: song4
dynastySlug: song
tags: []
---

## 正文

- 昔君與我夜對床，知君著意選專房。
- 爲言東鄰有女寶，胡不貯之芸輝堂。
- 君時爲我一慫慂，以斗量金買嬌寵。
- 小君有德比孟光，不妬不嗔迴盼重。
- 懸知仙果結子遲，三年乃字玉麟兒。
- 君家多産渥洼種，英物生來骨定奇。
- 莫嫌外家不足數，有子端能貴其母。
- 舊聞絡秀有伯仁，今見英娘生阿武。
- 萱堂一笑顔生春，從此含飴日弄孫。
- 他日公侯當衮衮，鳳將九子俱青雲。
- 犀錢利市人爭覓，我獨流涎不能得。
- 假饒此事卿無功，不道薦賢功第一。

## 拼音

- xi1 jun1 yu3 wo3 ye4 dui4 chuang2 ， zhi1 jun1 zhu4 yi4 xuan3 zhuan1 fang2 。
- wei2 yan2 dong1 lin2 you3 nü3 bao3 ， hu2 bu2 zhu4 zhi1 yun2 hui1 tang2 。
- jun1 shi2 wei2 wo3 yi4 song3 yong3 ， yi3 dou3 liang2 jin1 mai3 jiao1 chong3 。
- xiao3 jun1 you3 de2 bi3 meng4 guang1 ， bu2 du4 bu4 chen1 hui2 pan4 zhong4 。
- xuan2 zhi1 xian1 guo3 jie2 zi3 chi2 ， san1 nian2 nai3 zi4 yu4 lin2 er2 。
- jun1 jia1 duo1 chan3 wo4 wa1 zhong3 ， ying1 wu4 sheng1 lai2 gu3 ding4 qi2 。
- mo4 xian2 wai4 jia1 bu4 zu2 shu4 ， you3 zi3 duan1 neng2 gui4 qi2 mu3 。
- jiu4 wen2 luo4 xiu4 you3 bo2 ren2 ， jin1 jian4 ying1 niang2 sheng1 a1 wu3 。
- xuan1 tang2 yi2 xiao4 yan2 sheng1 chun1 ， cong2 ci3 han2 yi2 ri4 nong4 sun1 。
- ta1 ri4 gong1 hou2 dang1 gun3 gun3 ， feng4 jiang1 jiu3 zi3 ju4 qing1 yun2 。
- xi1 qian2 li4 shi4 ren2 zheng1 mi4 ， wo3 du2 liu2 xian2 bu4 neng2 de2 。
- jia3 rao2 ci3 shi4 qing1 wu2 gong1 ， bu2 dao4 jian4 xian2 gong1 di4 yi1 。

## 注释

## 译文

## 赏析
