---
id: wang-mai-shu-huai-feng-jian-huang-cheng-fu-shi-jun
title: 書懷奉簡黄成甫史君
titlePinyin: shu1 huai2 feng4 jian3 huang2 cheng2 fu3 shi3 jun1
titleSlug: shu-huai-feng-jian-huang-cheng-fu-shi-jun
author: 王邁
authorPinyin: wang2 mai4
authorSlug: wang-mai
dynasty: 唐
dynastyPinyin: tang2
dynastySlug: tang
tags: [] 
---

## 正文

- 憶昔紹定元，被命考廷策。
- 偶過袁君房，玉墀日將夕。
- 案頭得君文，喜躍越三百。
- 張燭朗誦之，相與手加額。
- 若人作掄魁，餘子當辟易。
- 時有詳定官，嫌君多指斥。
- 衆默余獨爭，言厲面發赤。
- 紫宸一傳臚，璧水推巨擘。
- 諸君始相賀，時相頗不懌。
- 爰有小人儒，從旁肆蠭螫。
- 諫官工逢迎，霜簡肆捃摭。
- 此事人能言，本末甚明白。
- 暨于端平初，天奪老姦魄。
- 散地起忠良，邱園紛束帛。
- 君老登瀛洲，講筵賜重席。
- 余亦試玉堂，朝有愈之跡。
- 啜茶熏玉虯，投餠呼金鯽。
- 同校南宮文，等是西山客。
- 無何陣脚動，君出爲方伯。
- 館中失名流，我輩苦嘆惜。
- 西山遽仙去，局面日改革。
- 余入對未央，苦語出肝膈。
- 淮南冤未消，元載家當籍。
- 外黨分牛李，內寵怙秦虢。
- 臣愚懷隠憂，厚地其敢蹐。
- 虎鬚敢一編，龍鱗敢一逆。
- 自信填海隅，復中含沙射。
- 移舟返蓬萊，伏隩甘冰檗。
- 君正舞萊衣，清香籠畫戟。
- 年豐富紅倉，風順多琛舶。
- 我舍抵是州，相望纔四驛。
- 幽棲懶及門，一再通書尺。
- 起家倅漳濱，始訪二千石。
- 居官未半朞，臺評又尋摘。
- 既罹關虎嗔，宜有人貓厄。
- 歸途抵溫陵，除夜大促迫。
- 所親有室廬，許我相假借。
- 蓮燈看爛紅，栢酒浮重碧。
- 去家差不遠，朋舊來絡繹。
- 雌堂在何許，一望弱水隔。
- 山鬼巧揶揄，室人交徧謫。
- 平生重名檢，義利最知擇。
- 冷眼視輿金，寶身甚拱璧。
- 世途赫赫炎，衆手所共炙。
- 誰能效李錐，作計事鑽刺。
- 蒲葵安可常，秋至輒拋擲。
- 貴賤見交情，書門何怪翟。
- 趨時豈不好，嗜古業成癖。
- 羣飛任刺天，甘剪籠中翮。
- 丈夫身計輕，憂國愁如積。
- 向欲恢三京，今日蹙五百。
- 西蜀斷咽喉，北軍患肘腋。
- 流民滿京師，戾氣成疾疫。
- 强寇恣咆哮，行人飽需索。
- 廷紳倒手版，淮帥羞巾幗。
- 南海下蒲輪，西人望衮舄。
- 病劇乏良醫，棋危需善弈。
- 君行覲清光，何策輸忠益。
- 急須息邊塵，徐可壽國脈。
- 任責屬諸賢，臞儒老山澤。

## 拼音

- yi4 xi1 shao4 ding4 yuan2 ， bei4 ming4 kao3 ting2 ce4 。
- ou3 guo4 yuan2 jun1 fang2 ， yu4 chi2 ri4 jiang1 xi1 。
- an4 tou2 de2 jun1 wen2 ， xi3 yue4 yue4 san1 bai3 。
- zhang1 zhu2 lang3 song4 zhi1 ， xiang1 yu3 shou3 jia1 e2 。
- ruo4 ren2 zuo4 lun1 kui2 ， yu2 zi3 dang1 pi4 yi4 。
- shi2 you3 xiang2 ding4 guan1 ， xian2 jun1 duo1 zhi3 chi4 。
- zhong4 mo4 yu2 du2 zheng1 ， yan2 li4 mian4 fa1 chi4 。
- zi3 chen2 yi4 chuan2 lu2 ， bi4 shui3 tui1 ju4 bo4 。
- zhu1 jun1 shi3 xiang1 he4 ， shi2 xiang1 po1 bu2 yi4 。
- yuan2 you3 xiao3 ren2 ru2 ， cong2 pang2 si4 feng1 shi4 。
- jian4 guan1 gong1 feng2 ying2 ， shuang1 jian3 si4 jun4 zhi2 。
- ci3 shi4 ren2 neng2 yan2 ， ben3 mo4 shen4 ming2 bai0 。
- ji4 yu2 duan1 ping2 chu1 ， tian1 duo2 lao3 jian1 po4 。
- san4 di4 qi3 zhong1 liang2 ， qiu1 yuan2 fen1 shu4 bo2 。
- jun1 lao3 deng1 ying2 zhou1 ， jiang3 yan2 ci4 zhong4 xi2 。
- yu2 yi4 shi4 yu4 tang2 ， chao2 you3 yu4 zhi1 ji4 。
- chuo4 cha2 xun1 yu4 qiu2 ， tou2 bing3 hu1 jin1 ji4 。
- tong2 xiao4 nan2 gong1 wen2 ， deng3 shi4 xi1 shan1 ke4 。
- wu2 he2 zhen4 jiao3 dong4 ， jun1 chu1 wei2 fang1 bo2 。
- guan3 zhong1 shi1 ming2 liu2 ， wo3 bei4 ku3 tan4 xi1 。
- xi1 shan1 ju4 xian1 qu4 ， ju2 mian4 ri4 gai3 ge2 。
- yu2 ru4 dui4 wei4 yang1 ， ku3 yu3 chu1 gan1 ge2 。
- huai2 nan2 yuan1 wei4 xiao1 ， yuan2 zai4 jia1 dang1 ji2 。
- wai4 dang3 fen1 niu2 li3 ， nei4 chong3 hu4 qin2 guo2 。
- chen2 yu2 huai2 yin3 you1 ， hou4 di4 qi2 gan3 ji2 。
- hu3 xu1 gan3 yi4 bian1 ， long2 lin2 gan3 yi2 ni4 。
- zi4 xin4 tian2 hai3 yu2 ， fu4 zhong1 han2 sha1 she4 。
- yi2 zhou1 fan3 peng2 lai2 ， fu2 yu4 gan1 bing1 bo4 。
- jun1 zheng4 wu3 lai2 yi1 ， qing1 xiang1 long2 hua4 ji3 。
- nian2 feng1 fu4 hong2 cang1 ， feng1 shun4 duo1 chen1 bo2 。
- wo3 she4 di3 shi4 zhou1 ， xiang1 wang4 cai2 si4 yi4 。
- you1 qi1 lan3 ji2 men2 ， yi2 zai4 tong1 shu1 chi3 。
- qi3 jia1 cui4 zhang1 bin1 ， shi3 fang3 er4 qian1 shi2 。
- ju1 guan1 wei4 ban4 ji1 ， tai2 ping2 you4 xun2 zhai1 。
- ji4 li2 guan1 hu3 chen1 ， yi2 you3 ren2 mao1 e4 。
- gui1 tu2 di3 wen1 ling2 ， chu2 ye4 da4 cu4 po4 。
- suo3 qin1 you3 shi4 lu2 ， xu1 wo3 xiang1 jia3 jie4 。
- lian2 deng1 kan4 lan4 hong2 ， bai3 jiu3 fu2 zhong4 bi4 。
- qu4 jia1 cha4 bu4 yuan3 ， peng2 jiu4 lai2 luo4 yi4 。
- ci2 tang2 zai4 he2 xu1 ， yi2 wang4 ruo4 shui3 ge2 。
- shan1 gui3 qiao3 ye2 yu2 ， shi4 ren2 jiao1 bian4 zhe2 。
- ping2 sheng1 chong2 ming2 jian3 ， yi4 li4 zui4 zhi1 ze2 。
- leng3 yan3 shi4 yu2 jin1 ， bao3 shen1 shen4 gong3 bi4 。
- shi4 tu2 he4 he4 yan2 ， zhong4 shou3 suo3 gong4 zhi4 。
- shui2 neng2 xiao4 li3 zhui1 ， zuo4 ji4 shi4 zuan1 ci4 。
- pu2 kui2 an1 ke3 chang2 ， qiu1 zhi4 zhe2 pao1 zhi4 。
- gui4 jian4 jian4 jiao1 qing0 ， shu1 men2 he2 guai4 zhai2 。
- qu1 shi2 qi3 bu4 hao3 ， shi4 gu3 ye4 cheng2 pi3 。
- qun2 fei1 ren4 ci4 tian1 ， gan1 jian3 long2 zhong1 he2 。
- zhang4 fu0 shen1 ji4 qing1 ， you1 guo2 chou2 ru2 ji1 。
- xiang4 yu4 hui1 san1 jing1 ， jin1 ri4 cu4 wu3 bai3 。
- xi1 shu3 duan4 yan1 hou2 ， bei3 jun1 huan4 zhou3 ye4 。
- liu2 min2 man3 jing1 shi1 ， li4 qi4 cheng2 ji2 yi4 。
- qiang2 kou4 zi4 pao2 xiao4 ， xing2 ren2 bao3 xu1 suo3 。
- ting2 shen1 dao3 shou3 ban3 ， huai2 shuai4 xiu1 jin1 guo2 。
- nan2 hai3 xia4 pu2 lun2 ， xi1 ren2 wang4 gun3 xi4 。
- bing4 ju4 fa2 liang2 yi1 ， qi2 wei1 xu1 shan4 yi4 。
- jun1 xing2 jin4 qing1 guang1 ， he2 ce4 shu1 zhong1 yi4 。
- ji2 xu1 xi1 bian1 chen2 ， xu2 ke3 shou4 guo2 mai4 。
- ren4 ze2 shu3 zhu1 xian2 ， qu2 ru2 lao3 shan1 ze2 。

## 注释

## 译文

## 赏析
