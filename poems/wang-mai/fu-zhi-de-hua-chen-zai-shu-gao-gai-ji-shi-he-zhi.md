---
id: wang-mai-fu-zhi-de-hua-chen-zai-shu-gao-gai-ji-shi-he-zhi
title: 父執德化陳宰叔高槩寄詩和之
titlePinyin: fu4 zhi2 de2 hua4 chen2 zai3 shu1 gao1 gai4 ji4 shi1 he2 zhi1
titleSlug: fu-zhi-de-hua-chen-zai-shu-gao-gai-ji-shi-he-zhi
author: 王邁
authorPinyin: wang2 mai4
authorSlug: wang-mai
dynasty: 宋
dynastyPinyin: song4
dynastySlug: song
tags: []
---

## 正文

- 欲作好官易，與時同俯仰。
- 欲作好人難，前修嚴矱矩。
- 馬安爲巧宦，孔光位宰輔。
- 貽臭汗青中，詬駡之所聚。
- 胡威清比父，魏謩直肖祖。
- 世家有若人，百不一二數。
- 夫君少壯時，筆力迫韓杜。
- 晚歲宰一同，治最方卓魯。
- 中都清要官，唾手可搏取。
- 徑掛神武冠，去國身如羽。
- 隠几挹青山，稱觴環綵舞。
- 導養學熊鶴，鉛汞成龍虎。
- 妙香參鼻觀，虛白生靈宇。
- 興來聳文筆，象物蒙藻黼。
- 客至開香醪，鯨量少儔伍。
- 我登清風堂，人今道則古。
- 敬宣與狎崇，所擇聽張禹。

## 拼音

- yu4 zuo4 hao3 guan1 yi4 ， yu3 shi2 tong2 fu3 yang3 。
- yu4 zuo4 hao3 ren2 nan2 ， qian2 xiu1 yan2 yue1 ju3 。
- ma3 an1 wei2 qiao3 huan4 ， kong3 guang1 wei4 zai3 fu3 。
- yi2 chou4 han4 qing1 zhong1 ， gou4 ma4 zhi1 suo3 ju4 。
- hu2 wei1 qing1 bi3 fu4 ， wei4 mo2 zhi2 xiao4 zu3 。
- shi4 jia1 you3 ruo4 ren2 ， bai3 bu4 yi1 er4 shu4 。
- fu1 jun1 shao3 zhuang4 shi2 ， bi3 li4 po4 han2 du4 。
- wan3 sui4 zai3 yi4 tong2 ， zhi4 zui4 fang1 zhuo2 lu3 。
- zhong1 du1 qing1 yao4 guan1 ， tuo4 shou3 ke3 bo2 qu3 。
- jing4 gua4 shen2 wu3 guan1 ， qu4 guo2 shen1 ru2 yu3 。
- yin3 ji3 yi4 qing1 shan1 ， cheng1 shang1 huan2 cai3 wu3 。
- dao3 yang3 xue2 xiong2 he4 ， qian1 gong3 cheng2 long2 hu3 。
- miao4 xiang1 can1 bi2 guan1 ， xu1 bai2 sheng1 ling2 yu3 。
- xing1 lai2 song3 wen2 bi3 ， xiang4 wu4 meng2 zao3 fu3 。
- ke4 zhi4 kai1 xiang1 lao2 ， jing1 liang2 shao3 chou2 wu3 。
- wo3 deng1 qing1 feng1 tang2 ， ren2 jin1 dao4 ze2 gu3 。
- jing4 xuan1 yu3 xia2 chong2 ， suo3 ze2 ting1 zhang1 yu3 。

## 注释

## 译文

## 赏析
