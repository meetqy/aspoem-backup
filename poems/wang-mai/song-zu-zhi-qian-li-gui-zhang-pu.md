---
id: wang-mai-song-zu-zhi-qian-li-gui-zhang-pu
title: 送族姪千里歸漳浦
titlePinyin: song4 zu2 zhi2 qian1 li3 gui1 zhang1 pu3
titleSlug: song-zu-zhi-qian-li-gui-zhang-pu
author: 王邁
authorPinyin: wang2 mai4
authorSlug: wang-mai
dynasty: 宋
dynastyPinyin: song4
dynastySlug: song
tags: []
---

## 正文

- 吾宗居漳濱，枌社足不到。
- 迫歲携琴書，迢迢以謁告。
- 草木同臭味，水火隨濕燥。
- 行色念辛酸，開樽勤燕勞。
- 葭管陽方升，凌室冰新破。
- 語言頗有味，知子爲跨竈。
- 日暮望白雲，江頭理歸柂。
- 別我乞贈言，求以爲宗好。
- 謝安自薦玄，杜子每念佐。
- 子真玄佐流，我譽不爲過。
- 惟學無他逵，損益在勤惰。
- 我昔少年日，螢雪功自課。
- 嘔肝綴文詞，懸膽警坐卧。
- 甑寒心自憐，筆凍指欲墮。
- 牛羊事芻牧，鴻雁謀粱稻。
- 慈親日待養，一第天所報。
- 願子繼自今，書田深種播。
- 定力要堅持，居安謹無躁。
- 青雲信有梯，我已爲前導。
- 後來當有人，衮衮如響和。
- 洗耳候凱音，嘉節迫吹帽。
- 呼童辦楮英，爲子征西賀。

## 拼音

- wu2 zong1 ju1 zhang1 bin1 ， fen2 she4 zu2 bu2 dao4 。
- po4 sui4 xie2 qin2 shu1 ， tiao2 tiao2 yi3 ye4 gao4 。
- cao3 mu4 tong2 chou4 wei4 ， shui3 huo3 sui2 shi1 zao4 。
- xing2 se4 nian4 xin1 suan1 ， kai1 zun1 qin2 yan4 lao2 。
- jia1 guan3 yang2 fang1 sheng1 ， ling2 shi4 bing1 xin1 po4 。
- yu3 yan2 po1 you3 wei4 ， zhi1 zi3 wei2 kua4 zao4 。
- ri4 mu4 wang4 bai2 yun2 ， jiang1 tou2 li3 gui1 yi2 。
- bie2 wo3 qi3 zeng4 yan2 ， qiu2 yi3 wei2 zong1 hao3 。
- xie4 an1 zi4 jian4 xuan2 ， du4 zi3 mei3 nian4 zuo3 。
- zi3 zhen1 xuan2 zuo3 liu2 ， wo3 yu4 bu4 wei2 guo4 。
- wei2 xue2 wu2 ta1 kui2 ， sun3 yi4 zai4 qin2 duo4 。
- wo3 xi1 shao4 nian2 ri4 ， ying2 xue3 gong1 zi4 ke4 。
- ou3 gan1 zhui4 wen2 ci2 ， xuan2 dan3 jing3 zuo4 wo4 。
- zeng4 han2 xin1 zi4 lian2 ， bi3 dong4 zhi3 yu4 duo4 。
- niu2 yang2 shi4 chu2 mu4 ， hong2 yan4 mou2 liang2 dao4 。
- ci2 qin1 ri4 dai4 yang3 ， yi2 di4 tian1 suo3 bao4 。
- yuan4 zi3 ji4 zi4 jin1 ， shu1 tian2 shen1 zhong3 bo1 。
- ding4 li4 yao4 jian1 chi2 ， ju1 an1 jin3 wu2 zao4 。
- qing1 yun2 xin4 you3 ti1 ， wo3 yi3 wei2 qian2 dao3 。
- hou4 lai2 dang1 you3 ren2 ， gun3 gun3 ru2 xiang3 he2 。
- xi3 er3 hou4 kai3 yin1 ， jia1 jie2 po4 chui1 mao4 。
- hu1 tong2 ban4 chu3 ying1 ， wei2 zi3 zheng1 xi1 he4 。

## 注释

## 译文

## 赏析
