---
id: wang-mai-pan-shi-biao-lai-fang-lin-bie-zeng-er-shi-yun
title: 潘世表來訪臨別贈二十韻
titlePinyin: pan1 shi4 biao3 lai2 fang3 lin2 bie2 zeng4 er4 shi2 yun4
titleSlug: pan-shi-biao-lai-fang-lin-bie-zeng-er-shi-yun
author: 王邁
authorPinyin: wang2 mai4
authorSlug: wang-mai
dynasty: 宋
dynastyPinyin: song4
dynastySlug: song
tags: []
---

## 正文

- 病眼緣春困，晨興爲子明。
- 未應談世故，政恐累吾清。
- 書况近何若，襟期久不傾。
- 春來已多日，課辦幾何程。
- 我懶覺成慣，人憐太瘦生。
- 招窮詩作祟，攻悶酒爲兵。
- 昨著僧房宿，思尋友舊盟。
- 時時整行李，往往嘆浮萍。
- 一動歸歟興，長歌去矣行。
- 小軒頻偃蹇，分物息經營。
- 綠愛彌牆幄，紅驚糝地英。
- 感時愁杜宇，喚夢賞鸝鶊。
- 秩馬來迢遞，論文會合并。
- 匆匆爲草具，鬰鬰有蘭馨。
- 如許遽言別，深知不盡情。
- 惜花二三月，送客短長亭。
- 萬事眼前幻，一杯身後名。
- 相期在忠孝，冷笑付枯榮。
- 問學無窮盡，文章合老成。
- 倘來聊爾爾，所立要錚錚。
- 此去逢同社，爲儂好寄聲。
- 有需新句子，此稿不妨呈。

## 拼音

- bing4 yan3 yuan2 chun1 kun4 ， chen2 xing1 wei2 zi3 ming2 。
- wei4 ying1 tan2 shi4 gu4 ， zheng4 kong3 lei4 wu2 qing1 。
- shu1 kuang4 jin4 he2 ruo4 ， jin1 qi1 jiu3 bu4 qing1 。
- chun1 lai2 yi3 duo1 ri4 ， ke4 ban4 ji1 he2 cheng2 。
- wo3 lan3 jue2 cheng2 guan4 ， ren2 lian2 tai4 shou4 sheng1 。
- zhao1 qiong2 shi1 zuo4 sui4 ， gong1 men4 jiu3 wei2 bing1 。
- zuo2 zhu4 seng1 fang2 su4 ， si1 xun2 you3 jiu4 meng2 。
- shi2 shi2 zheng3 xing2 li0 ， wang3 wang3 tan4 fu2 ping2 。
- yi2 dong4 gui1 yu2 xing1 ， chang2 ge1 qu4 yi3 xing2 。
- xiao3 xuan1 bin1 yan3 jian3 ， fen1 wu4 xi1 jing1 ying2 。
- lü4 ai4 mi2 qiang2 wo4 ， hong2 jing1 san3 di4 ying1 。
- gan3 shi2 chou2 du4 yu3 ， huan4 meng4 shang3 li2 geng1 。
- zhi4 ma3 lai2 tiao2 di4 ， lun4 wen2 hui4 he2 bing4 。
- cong1 cong1 wei2 cao3 ju4 ， yu4 yu4 you3 lan2 xin1 。
- ru2 xu1 ju4 yan2 bie2 ， shen1 zhi1 bu2 jin4 qing2 。
- xi1 hua1 er4 san1 yue4 ， song4 ke4 duan3 chang2 ting2 。
- wan4 shi4 yan3 qian2 huan4 ， yi4 bei1 shen1 hou4 ming2 。
- xiang1 qi1 zai4 zhong1 xiao4 ， leng3 xiao4 fu4 ku1 rong2 。
- wen4 xue2 wu2 qiong2 jin4 ， wen2 zhang1 he2 lao3 cheng2 。
- tang3 lai2 liao2 er3 er3 ， suo3 li4 yao4 zheng1 zheng1 。
- ci3 qu4 feng2 tong2 she4 ， wei2 nong2 hao3 ji4 sheng1 。
- you3 xu1 xin1 ju4 zi0 ， ci3 gao3 bu4 fang2 cheng2 。

## 注释

## 译文

## 赏析
