---
id: wang-mai-ti-zhi-shuang-xuan-shi
title: 題致爽軒詩
titlePinyin: ti2 zhi4 shuang3 xuan1 shi1
titleSlug: ti-zhi-shuang-xuan-shi
author: 王邁
authorPinyin: wang2 mai4
authorSlug: wang-mai
dynasty: 宋
dynastyPinyin: song4
dynastySlug: song
tags: []
---

## 正文

- 明珠積斗滿金籝，時人逐臭如蒼蠅。
- 公子一過掩其鼻，長物何足汙吾清。
- 蕊珠午夜鳴玉珂，五侯門下肩相摩。
- 公子有腰不可折，勢利不屈惟高歌。
- 試問公子何所欲，有山數笏青如玉。
- 我將致之襟袖間，山若肯來吾願足。
- 淵明靈運不再生，青山白雲誰主盟。
- 佳哉公子有具眼，終日看山無俗情。
- 我來假館翁不靳，山下梅花動詩興。
- 一語刮破俗子盲，兩字清高用不盡。

## 拼音

- ming2 zhu1 ji1 dou4 man3 jin1 ying2 ， shi2 ren2 zhu2 chou4 ru2 cang1 ying2 。
- gong1 zi3 yi2 guo4 yan3 qi2 bi2 ， chang2 wu4 he2 zu2 wu1 wu2 qing1 。
- rui3 zhu1 wu3 ye4 ming2 yu4 ke1 ， wu3 hou2 men2 xia4 jian1 xiang1 mo2 。
- gong1 zi3 you3 yao1 bu4 ke3 zhe2 ， shi4 li4 bu4 qu1 wei2 gao1 ge1 。
- shi4 wen4 gong1 zi3 he2 suo3 yu4 ， you3 shan1 shu4 hu4 qing1 ru2 yu4 。
- wo3 jiang1 zhi4 zhi1 jin1 xiu4 jian4 ， shan1 ruo4 ken3 lai2 wu2 yuan4 zu2 。
- yuan1 ming2 ling2 yun4 bu2 zai4 sheng1 ， qing1 shan1 bai2 yun2 shui2 zhu3 meng2 。
- jia1 zai1 gong1 zi3 you3 ju4 yan3 ， zhong1 ri4 kan4 shan1 wu2 su2 qing2 。
- wo3 lai2 jia3 guan3 weng1 bu2 jin4 ， shan1 xia4 mei2 hua1 dong4 shi1 xing1 。
- yi4 yu3 gua1 po4 su2 zi3 mang2 ， liang3 zi4 qing1 gao1 yong4 bu2 jin4 。

## 注释

## 译文

## 赏析
