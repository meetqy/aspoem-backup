---
id: wang-mai-du-lin-qu-hua-ju-hou-zhu-bo-sheng-ti
title: 讀林去華居厚主簿省題
titlePinyin: du2 lin2 qu4 hua2 ju1 hou4 zhu3 bo2 sheng3 ti2
titleSlug: du-lin-qu-hua-ju-hou-zhu-bo-sheng-ti
author: 王邁
authorPinyin: wang2 mai4
authorSlug: wang-mai
dynasty: 宋
dynastyPinyin: song4
dynastySlug: song
tags: []
---

## 正文

- 病夫夜不眠，五鼓始交睫。
- 懶起比吳蠶，清夢飛莊蝶。
- 恭承高軒過，不及倒屣接。
- 惠我百篇詩，珠璣何煒燁。
- 五言比長城，一望皆危堞。
- 壯如廣陵散，悲似陽關疊。
- 音韻最清圓，格律尤妥帖。
- 登壇裨將降，咒水小巫怯。
- 永嘉富人物，往躅足追躡。
- 經術止齋陳，文章水心葉。
- 林君游其門，早負賢關篋。
- 鄉校設臯比，戶外紛屨屧。
- 科目苦無憑，取捨如漁獵。
- 入網多弱翰，上鈎希巨鬣。
- 西廊上奏篇，甲第僅書捷。
- 低頭矮屋中，壯氣不萎薾。
- 研朱點周易，修此清浄業。
- 焚香讀楚詞，時作真行帖。
- 臺府歲舉員，求者例有挾。
- 孤士乏梯媒，剛腸羞婦妾。
- 諸公縱憐才，或被權勢劫。
- 誰能推輓之，士論得欣愜。

## 拼音

- bing4 fu1 ye4 bu4 mian2 ， wu3 gu3 shi3 jiao1 jie2 。
- lan3 qi3 bi3 wu2 can2 ， qing1 meng4 fei1 zhuang1 die2 。
- gong1 cheng2 gao1 xuan1 guo4 ， bu4 ji2 dao3 xi3 jie1 。
- hui4 wo3 bai3 pian1 shi1 ， zhu1 ji1 he2 wei3 ye4 。
- wu3 yan2 bi3 chang2 cheng2 ， yi2 wang4 jie1 wei1 die2 。
- zhuang4 ru2 guang3 ling2 san4 ， bei1 si4 yang2 guan1 die2 。
- yin1 yun4 zui4 qing1 yuan2 ， ge2 lü4 you2 tuo3 tie1 。
- deng1 tan2 bi4 jiang1 jiang4 ， zhou4 shui3 xiao3 wu1 qie4 。
- yong3 jia1 fu4 ren2 wu4 ， wang3 zhu2 zu2 zhui1 nie4 。
- jing1 shu4 zhi3 zhai1 chen2 ， wen2 zhang1 shui3 xin1 ye4 。
- lin2 jun1 you2 qi2 men2 ， zao3 fu4 xian2 guan1 qie4 。
- xiang1 xiao4 she4 gao1 bi3 ， hu4 wai4 fen1 ju4 xie4 。
- ke1 mu4 ku3 wu2 ping2 ， qu3 she3 ru2 yu2 lie4 。
- ru4 wang3 duo1 ruo4 han4 ， shang4 gou1 xi1 ju4 lie4 。
- xi1 lang2 shang4 zou4 pian1 ， jia3 di4 jin3 shu1 jie2 。
- di1 tou2 ai3 wu1 zhong1 ， zhuang4 qi4 bu4 wei3 er3 。
- yan2 zhu1 dian3 zhou1 yi4 ， xiu1 ci3 qing1 jing4 ye4 。
- fen2 xiang1 du2 chu3 ci2 ， shi2 zuo4 zhen1 xing2 tie1 。
- tai2 fu3 sui4 ju3 yuan2 ， qiu2 zhe3 li4 you3 xie2 。
- gu1 shi4 fa2 ti1 mei2 ， gang1 chang2 xiu1 fu4 qie4 。
- zhu1 gong1 zong4 lian2 cai2 ， huo4 bei4 quan2 shi4 jie2 。
- shui2 neng2 tui1 wan3 zhi1 ， shi4 lun4 de2 xin1 qie4 。

## 注释

## 译文

## 赏析
