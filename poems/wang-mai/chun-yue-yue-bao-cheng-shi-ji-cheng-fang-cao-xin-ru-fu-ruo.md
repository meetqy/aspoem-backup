---
id: wang-mai-chun-yue-yue-bao-cheng-shi-ji-cheng-fang-cao-xin-ru-fu-ruo
title: 春月閲報成詩寄呈方漕信儒孚若
titlePinyin: chun1 yue4 yue4 bao4 cheng2 shi1 ji4 cheng2 fang1 cao2 xin4 ru2 fu2 ruo4
titleSlug: chun-yue-yue-bao-cheng-shi-ji-cheng-fang-cao-xin-ru-fu-ruo
author: 王邁
authorPinyin: wang2 mai4
authorSlug: wang-mai
dynasty: 唐
dynastyPinyin: tang2
dynastySlug: tang
tags: [] 
---

## 正文

- 邊耗遽如許，廟謨先定無。
- 書生良不武，夜半亦長吁。
- 關表成餘幾，山陽援正孤。
- 黄塵號鬼魅，落日走猩鼯。
- 甲士疲鏖戰，丁夫困轉輸。
- 臨淮一带水，諸將萬金軀。
- 宛地誰收馬，延秋忌有烏。
- 畢魂空慘淡，曦鬼定揶揄。
- 公外英雄少，生來忠孝俱。
- 全將身作膽，曾以口降胡。
- 方喜規模偉，翻爲文法拘。
- 正塗多植枳，公論冷如菰。
- 嚙雪全初節，凌烟勉後圖。
- 未應歌舞地，冷眼看侏儒。

## 拼音

- bian1 hao4 ju4 ru2 xu1 ， miao4 mo2 xian1 ding4 wu2 。
- shu1 sheng1 liang2 bu4 wu3 ， ye4 ban4 yi4 chang2 xu1 。
- guan1 biao3 cheng2 yu2 ji1 ， shan1 yang2 yuan2 zheng4 gu1 。
- huang2 chen2 hao4 gui3 mei4 ， luo4 ri4 zou3 xing1 wu2 。
- jia3 shi4 pi2 ao2 zhan4 ， ding1 fu1 kun4 zhuan3 shu1 。
- lin2 huai2 yi2 dai4 shui3 ， zhu1 jiang1 wan4 jin1 qu1 。
- wan3 di4 shui2 shou1 ma3 ， yan2 qiu1 ji4 you3 wu1 。
- bi4 hun2 kong1 can3 dan4 ， xi1 gui3 ding4 ye2 yu2 。
- gong1 wai4 ying1 xiong2 shao3 ， sheng1 lai2 zhong1 xiao4 ju4 。
- quan2 jiang1 shen1 zuo4 dan3 ， ceng2 yi3 kou3 jiang4 hu2 。
- fang1 xi3 gui1 mo2 wei3 ， fan1 wei2 wen2 fa3 ju1 。
- zheng4 tu2 duo1 zhi2 zhi3 ， gong1 lun4 leng3 ru2 gu1 。
- nie4 xue3 quan2 chu1 jie2 ， ling2 yan1 mian3 hou4 tu2 。
- wei4 ying1 ge1 wu3 di4 ， leng3 yan3 kan4 zhu1 ru2 。

## 注释

## 译文

## 赏析
