---
id: wang-mai-jian-lin-gong-si
title: 簡林公似
titlePinyin: jian3 lin2 gong1 si4
titleSlug: jian-lin-gong-si
author: 王邁
authorPinyin: wang2 mai4
authorSlug: wang-mai
dynasty: 宋
dynastyPinyin: song4
dynastySlug: song
tags: []
---

## 正文

- 窮猿不擇木，祥鳳宜棲竹。
- 高門結駟榮，陋巷一瓢足。
- 仕有時爲貧，貧乃急於祿。
- 夫君何所欠，百事盡從欲。
- 新諧種玉婚，大敞堆金屋。
- 鏡裏顔尚朱，庭前萱正綠。
- 中州不徜徉，炎海甘馳逐。
- 遂令君子心，度以小人腹。
- 我貧甚去年，全家久食粥。
- 獨醒妬人醉，譏誚那免俗。
- 名節千載光，富貴一炊熟。
- 朋友嚴簡書，敢以石攻玉。

## 拼音

- qiong2 yuan2 bu4 ze2 mu4 ， xiang2 feng4 yi2 qi1 zhu2 。
- gao1 men2 jie2 si4 rong2 ， lou4 xiang4 yi4 piao2 zu2 。
- shi4 you3 shi2 wei2 pin2 ， pin2 nai3 ji2 wu1 lu4 。
- fu1 jun1 he2 suo3 qian4 ， bai3 shi4 jin4 cong2 yu4 。
- xin1 xie2 zhong3 yu4 hun1 ， da4 chang3 dui1 jin1 wu1 。
- jing4 li3 yan2 shang4 zhu1 ， ting2 qian2 xuan1 zheng4 lü4 。
- zhong1 zhou1 bu4 chang2 yang2 ， yan2 hai3 gan1 chi2 zhu2 。
- sui4 ling4 jun1 zi3 xin1 ， du4 yi3 xiao3 ren2 fu4 。
- wo3 pin2 shen4 qu4 nian2 ， quan2 jia1 jiu3 shi2 zhou1 。
- du2 xing3 du4 ren2 zui4 ， ji1 qiao4 na4 mian3 su2 。
- ming2 jie2 qian1 zai4 guang1 ， fu4 gui4 yi4 chui1 shu2 。
- peng2 you0 yan2 jian3 shu1 ， gan3 yi3 shi2 gong1 yu4 。

## 注释

## 译文

## 赏析
