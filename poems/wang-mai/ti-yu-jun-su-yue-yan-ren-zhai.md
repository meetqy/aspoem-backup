---
id: wang-mai-ti-yu-jun-su-yue-yan-ren-zhai
title: 題余君肅曰嚴忍齋
titlePinyin: ti2 yu2 jun1 su4 yue1 yan2 ren3 zhai1
titleSlug: ti-yu-jun-su-yue-yan-ren-zhai
author: 王邁
authorPinyin: wang2 mai4
authorSlug: wang-mai
dynasty: 宋
dynastyPinyin: song4
dynastySlug: song
tags: []
---

## 正文

- 君肅吾良朋，天資秀而穎。
- 以忍名其齋，求余爲序引。
- 余聞刃制心，其字謂之忍。
- 一忍寬百憂，百動歸一靜。
- 人心本至明，萬善集虛境。
- 外物一障之，天真隨晦泯。
- 意猿肆頡頏，氣馬浪馳騁。
- 以忍作防閑，如物有繩準。
- 聖賢養心學，最切是懲忿。
- 愚者一不校，魯者三自省。
- 行行無取才，宜爲夫子哂。
- 師德豈懦夫，見善必操秉。
- 唾面令自乾，可以愧不逞。
- 公藝忠孝人，家法肅而整。
- 九世有盤盂，一字其要領。
- 願子繼自今，去過貴乎敏。
- 育德必體蒙，辨義直觀井。
- 意融妄盡消，心清事亦省。
- 我少染習氣，近亦痛除屏。
- 作詩雖警君，且欲以自警。

## 拼音

- jun1 su4 wu2 liang2 peng2 ， tian1 zi1 xiu4 er2 ying3 。
- yi3 ren3 ming2 qi2 zhai1 ， qiu2 yu2 wei2 xu4 yin3 。
- yu2 wen2 ren4 zhi4 xin1 ， qi2 zi4 wei4 zhi1 ren3 。
- yi4 ren3 kuan1 bai3 you1 ， bai3 dong4 gui1 yi2 jing4 。
- ren2 xin1 ben3 zhi4 ming2 ， wan4 shan4 ji2 xu1 jing4 。
- wai4 wu4 yi2 zhang4 zhi1 ， tian1 zhen1 sui2 hui4 min3 。
- yi4 yuan2 si4 jie2 hang2 ， qi4 ma3 lang4 chi2 cheng3 。
- yi3 ren3 zuo4 fang2 xian2 ， ru2 wu4 you3 sheng2 zhun3 。
- sheng4 xian2 yang3 xin1 xue2 ， zui4 qie4 shi4 cheng2 fen4 。
- yu2 zhe3 yi2 bu2 xiao4 ， lu3 zhe3 san1 zi4 sheng3 。
- hang2 hang2 wu2 qu3 cai2 ， yi2 wei2 fu1 zi3 shen3 。
- shi1 de2 qi3 nuo4 fu1 ， jian4 shan4 bi4 cao1 bing3 。
- tuo4 mian4 ling4 zi4 qian2 ， ke3 yi3 kui4 bu4 cheng3 。
- gong1 yi4 zhong1 xiao4 ren2 ， jia1 fa3 su4 er2 zheng3 。
- jiu3 shi4 you3 pan2 yu2 ， yi2 zi4 qi2 yao4 ling3 。
- yuan4 zi3 ji4 zi4 jin1 ， qu4 guo4 gui4 hu1 min3 。
- yu4 de2 bi4 ti3 meng2 ， bian4 yi4 zhi2 guan1 jing3 。
- yi4 rong2 wang4 jin4 xiao1 ， xin1 qing1 shi4 yi4 sheng3 。
- wo3 shao3 ran3 xi2 qi4 ， jin4 yi4 tong4 chu2 ping2 。
- zuo4 shi1 sui1 jing3 jun1 ， qie3 yu4 yi3 zi4 jing3 。

## 注释

## 译文

## 赏析
