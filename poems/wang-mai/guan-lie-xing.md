---
id: wang-mai-guan-lie-xing
title: 觀獵行
titlePinyin: guan1 lie4 xing2
titleSlug: guan-lie-xing
author: 王邁
authorPinyin: wang2 mai4
authorSlug: wang-mai
dynasty: 宋
dynastyPinyin: song4
dynastySlug: song
tags: []
---

## 正文

- 落日飛山上，山下人呼獵。
- 出門縱步觀，無遑需屐屧。
- 至則聞獵人，喧然肆牙頰。
- 或言岐徑多，御者因追躡。
- 或言御徒希，聲勢不相接。
- 或言器械鈍，馳逐無所挾。
- 或言盧犬頑，獸走不能劫。
- 余笑與之言，善獵氣不懾。
- 汝方未獵時，戰氣先萎薾。
- 弱者力不支，勇者膽亦怯。
- 微哉一雉不能擒，虎豹之血其可喋。
- 汝不聞去歲淮甸間，熊羆百萬臨危堞。
- 往往被甲皆汝曹，何怪師行無凱捷。
- 嗚呼安得善獵與善兵，使我一見而心愜。

## 拼音

- luo4 ri4 fei1 shan1 shang4 ， shan1 xia4 ren2 hu1 lie4 。
- chu1 men2 zong4 bu4 guan1 ， wu2 huang2 xu1 ji1 xie4 。
- zhi4 ze2 wen2 lie4 ren2 ， xuan1 ran2 si4 ya2 jia2 。
- huo4 yan2 qi2 jing4 duo1 ， yu4 zhe3 yin1 zhui1 nie4 。
- huo4 yan2 yu4 tu2 xi1 ， sheng1 shi4 bu4 xiang1 jie1 。
- huo4 yan2 qi4 xie4 dun4 ， chi2 zhu2 wu2 suo3 xie2 。
- huo4 yan2 lu2 quan3 wan2 ， shou4 zou3 bu4 neng2 jie2 。
- yu2 xiao4 yu3 zhi1 yan2 ， shan4 lie4 qi4 bu2 she4 。
- ru3 fang1 wei4 lie4 shi2 ， zhan4 qi4 xian1 wei3 er3 。
- ruo4 zhe3 li4 bu4 zhi1 ， yong3 zhe3 dan3 yi4 qie4 。
- wei1 zai1 yi2 zhi4 bu4 neng2 qin2 ， hu3 bao4 zhi1 xue4 qi2 ke3 die2 。
- ru3 bu4 wen2 qu4 sui4 huai2 dian4 jian4 ， xiong2 pi2 bai3 wan4 lin2 wei1 die2 。
- wang3 wang3 bei4 jia3 jie1 ru3 cao2 ， he2 guai4 shi1 xing2 wu2 kai3 jie2 。
- wu1 hu1 an1 de2 shan4 lie4 yu3 shan4 bing1 ， shi3 wo3 yi2 jian4 er2 xin1 qie4 。

## 注释

## 译文

## 赏析
