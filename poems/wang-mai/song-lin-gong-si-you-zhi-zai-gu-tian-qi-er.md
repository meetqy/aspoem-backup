---
id: wang-mai-song-lin-gong-si-you-zhi-zai-gu-tian-qi-er
title: 送林公似有之宰古田  其二
titlePinyin: song4 lin2 gong1 si4 you3 zhi1 zai3 gu3 tian2     qi2 er4
titleSlug: song-lin-gong-si-you-zhi-zai-gu-tian-qi-er
author: 王邁
authorPinyin: wang2 mai4
authorSlug: wang-mai
dynasty: 宋
dynastyPinyin: song4
dynastySlug: song
tags: []
---

## 正文

- 孤士脫選階，如出百丈塹。
- 舉員必及格，桂籍始一占。
- 宰邑非不榮，吏塵豈宜厭。
- 平生學愛心，小試乃可驗。
- 今時邑大夫，不軫閻閭念。
- 非財不經營，所欲須屬饜。
- 創第要高華，買姬求美艷。
- 驕色肆頡頏，嚴科行聚斂。
- 攫肉比饑鷹，噬膚如獰獫。
- 但規己豐腴，皇恤民亡阽。
- 吁嗟饕餮徒，信是搢紳忝。
- 中人易轉移，習俗多薰染。
- 林君最高明，百行無一欠。
- 俗然君不然，白璧絕瑕玷。
- 狂生作此詩，未病投鍼砭。
- 愛助極拳拳，苦語忘其僭。

## 拼音

- gu1 shi4 tuo1 xuan3 jie1 ， ru2 chu1 bai3 zhang4 qian4 。
- ju3 yuan2 bi4 ji2 ge2 ， gui4 ji2 shi3 yi2 zhan4 。
- zai3 yi4 fei1 bu4 rong2 ， li4 chen2 qi3 yi2 yan4 。
- ping2 sheng1 xue2 ai4 xin1 ， xiao3 shi4 nai3 ke3 yan4 。
- jin1 shi2 yi4 da4 fu1 ， bu4 zhen3 yan2 lü2 nian4 。
- fei1 cai2 bu4 jing1 ying2 ， suo3 yu4 xu1 shu3 yan4 。
- chuang4 di4 yao4 gao1 hua2 ， mai3 ji1 qiu2 mei3 yan4 。
- jiao1 se4 si4 jie2 hang2 ， yan2 ke1 xing2 ju4 lian3 。
- jue2 rou4 bi3 ji1 ying1 ， shi4 fu1 ru2 ning2 xian3 。
- dan4 gui1 ji3 feng1 yu2 ， huang2 xu4 min2 wang2 yan2 。
- xu1 jie1 tao1 tie4 tu2 ， xin4 shi4 jin4 shen1 tian3 。
- zhong1 ren2 yi4 zhuan3 yi2 ， xi2 su2 duo1 xun1 ran3 。
- lin2 jun1 zui4 gao1 ming2 ， bai3 xing2 wu2 yi2 qian4 。
- su2 ran2 jun1 bu4 ran2 ， bai2 bi4 jue2 xia2 dian4 。
- kuang2 sheng1 zuo4 ci3 shi1 ， wei4 bing4 tou2 zhen1 bian1 。
- ai4 zhu4 ji2 quan2 quan2 ， ku3 yu3 wang4 qi2 jian4 。

## 注释

## 译文

## 赏析
