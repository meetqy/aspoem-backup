---
id: wang-mai-yi-xi-wen-guo-mo-zeng-wu-xu-zheng-chun-fu-fu
title: 以喜聞過墨贈吾婿鄭純父玸
titlePinyin: yi3 xi3 wen2 guo4 mo4 zeng4 wu2 xu4 zheng4 chun2 fu4 fu2
titleSlug: yi-xi-wen-guo-mo-zeng-wu-xu-zheng-chun-fu-fu
author: 王邁
authorPinyin: wang2 mai4
authorSlug: wang-mai
dynasty: 宋
dynastyPinyin: song4
dynastySlug: song
tags: []
---

## 正文

- 西蜀游文昌，贈我墨兩箇。
- 墨上署嘉名，名曰喜聞過。
- 過失人誰無，剛褊柔易愞。
- 衆人巧自文，君子喜人告。
- 予性失之剛，所患在急躁。
- 未嘗不佩韋，因循及老大。
- 不能如師德，受人對面唾。
- 至使巧宦徒，目爲背時貨。
- 子性失之柔，鮮有特立操。
- 嗜慾微萌芽，左右紛投好。
- 不能如乖崖，按劍警坐卧。
- 中心欠所主，恐似風摇纛。
- 乃翁匹前修，德行圭中瑁。
- 承家合有人，前猷宜久蹈。
- 賢母慈且嚴，熊膽親調和。
- 養志最爲難，家聲出堂奧。
- 吾女正抱疴，朝夕煩拊勞。
- 要相敬如賓，毋縱欲長傲。
- 女亦嘗聞詩，綠衣戒顛倒。
- 候其疾之瘳，蘋蘩能采芼。
- 內行儻不愆，事業當遠到。
- 賢者後必昌，積善天所報。
- 持墨爲子箴，進德謹勿惰。
- 墨卿子良師，莫被渠看破。

## 拼音

- xi1 shu3 you2 wen2 chang1 ， zeng4 wo3 mo4 liang3 ge4 。
- mo4 shang4 shu3 jia1 ming2 ， ming2 yue1 xi3 wen2 guo4 。
- guo4 shi1 ren2 shui2 wu2 ， gang1 bian3 rou2 yi4 nuo4 。
- zhong4 ren2 qiao3 zi4 wen2 ， jun1 zi3 xi3 ren2 gao4 。
- yu3 xing4 shi1 zhi1 gang1 ， suo3 huan4 zai4 ji2 zao4 。
- wei4 chang2 bu2 pei4 wei2 ， yin1 xun2 ji2 lao3 da4 。
- bu4 neng2 ru2 shi1 de2 ， shou4 ren2 dui4 mian4 tuo4 。
- zhi4 shi3 qiao3 huan4 tu2 ， mu4 wei2 bei4 shi2 huo4 。
- zi3 xing4 shi1 zhi1 rou2 ， xian1 you3 te4 li4 cao1 。
- shi4 yu4 wei1 meng2 ya2 ， zuo3 you4 fen1 tou2 hao3 。
- bu4 neng2 ru2 guai1 ya2 ， an4 jian4 jing3 zuo4 wo4 。
- zhong1 xin1 qian4 suo3 zhu3 ， kong3 si4 feng1 yao2 dao4 。
- nai3 weng1 pi3 qian2 xiu1 ， de2 xing2 gui1 zhong1 mao4 。
- cheng2 jia1 he2 you3 ren2 ， qian2 you2 yi2 jiu3 dao3 。
- xian2 mu3 ci2 qie3 yan2 ， xiong2 dan3 qin1 diao4 he2 。
- yang3 zhi4 zui4 wei2 nan2 ， jia1 sheng1 chu1 tang2 ao4 。
- wu2 nü3 zheng4 bao4 ke1 ， zhao1 xi1 fan2 fu3 lao2 。
- yao4 xiang1 jing4 ru2 bin1 ， wu2 zong4 yu4 chang2 ao4 。
- nü3 yi4 chang2 wen2 shi1 ， lü4 yi1 jie4 dian1 dao3 。
- hou4 qi2 ji2 zhi1 chou1 ， pin2 fan2 neng2 cai3 mao4 。
- nei4 xing2 tang3 bu4 qian1 ， shi4 ye4 dang1 yuan3 dao4 。
- xian2 zhe3 hou4 bi4 chang1 ， ji1 shan4 tian1 suo3 bao4 。
- chi2 mo4 wei2 zi3 zhen1 ， jin4 de2 jin3 wu4 duo4 。
- mo4 qing1 zi3 liang2 shi1 ， mo4 bei4 qu2 kan4 po4 。

## 注释

## 译文

## 赏析
