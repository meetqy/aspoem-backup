---
id: wang-mai-ti-di-gang-ju-zhi-feng-xian-zhi-shi-yue-xiao-peng-lai
title: 題弟綱舉之奉仙之室曰小蓬萊
titlePinyin: ti2 di4 gang1 ju3 zhi1 feng4 xian1 zhi1 shi4 yue1 xiao3 peng2 lai2
titleSlug: ti-di-gang-ju-zhi-feng-xian-zhi-shi-yue-xiao-peng-lai
author: 王邁
authorPinyin: wang2 mai4
authorSlug: wang-mai
dynasty: 宋
dynastyPinyin: song4
dynastySlug: song
tags: []
---

## 正文

- 吾祖有方平，曾與麻姑會。
- 滄溟化爲田，彈指五百歲。
- 又有仙人喬，神游八極外。
- 朝舄作鳬飛，世緣比蟬蛻。
- 寥寥千載後，之子得正派。
- 風度亦可人，春秋况未艾。
- 朝搬紫河車，暮結飛霞佩。
- 嚴事鍾與呂，信心終不退。
- 經營白玉壇，肖象儼相對。
- 四面來青山，獻奇飛羽盖。
- 爐熏徹玉虛，劍水清塵界。
- 瓊笈閲千函，丹方探三昧。
- 誰謂三鳬遥，近在吾境內。
- 蓬萊若云小，孰能爲之大。

## 拼音

- wu2 zu3 you3 fang1 ping2 ， ceng2 yu3 ma2 gu1 hui4 。
- cang1 ming2 hua4 wei2 tian2 ， dan4 zhi3 wu3 bai3 sui4 。
- you4 you3 xian1 ren2 qiao2 ， shen2 you2 ba1 ji2 wai4 。
- chao2 xi4 zuo4 fu2 fei1 ， shi4 yuan2 bi3 chan2 tui4 。
- liao2 liao2 qian1 zai4 hou4 ， zhi1 zi3 de2 zheng4 pai4 。
- feng1 du4 yi4 ke3 ren2 ， chun1 qiu1 kuang4 wei4 ai4 。
- chao2 ban1 zi3 he2 ju1 ， mu4 jie2 fei1 xia2 pei4 。
- yan2 shi4 zhong1 yu3 lü3 ， xin4 xin1 zhong1 bu2 tui4 。
- jing1 ying2 bai2 yu4 tan2 ， xiao4 xiang4 yan3 xiang1 dui4 。
- si4 mian4 lai2 qing1 shan1 ， xian4 qi2 fei1 yu3 gai4 。
- lu2 xun1 che4 yu4 xu1 ， jian4 shui3 qing1 chen2 jie4 。
- qiong2 ji2 yue4 qian1 han2 ， dan1 fang1 tan4 san1 mei4 。
- shui2 wei4 san1 fu2 yao2 ， jin4 zai4 wu2 jing4 nei4 。
- peng2 lai2 ruo4 yun2 xiao3 ， shu2 neng2 wei2 zhi1 da4 。

## 注释

## 译文

## 赏析
