---
id: wang-mai-ti-zhao-bie-jia-wei-zhai-shi
title: 題趙別駕委齋詩
titlePinyin: ti2 zhao4 bie2 jia4 wei3 zhai1 shi1
titleSlug: ti-zhao-bie-jia-wei-zhai-shi
author: 王邁
authorPinyin: wang2 mai4
authorSlug: wang-mai
dynasty: 宋
dynastyPinyin: song4
dynastySlug: song
tags: []
---

## 正文

- 別駕來訪別，徵我委齋詩。
- 敢問委之說，別駕自發揮。
- 萬事悉委分，吾何容心爲。
- 抱槧游文屋，去取委所司。
- 一戰偶得雋，敢誇詞藻奇。
- 隨牒走仕途，薦舉委所知。
- 一朝獲通籍，敢恃妍媚姿。
- 不見百里奚，非黠亦非癡。
- 爵祿委倘來，飯牛牛自肥。
- 不見塞上翁，無喜亦無悲。
- 得喪委自然，失馬馬復歸。
- 委懷在琴書，栗里真吾師。
- 委順聽時命，香山不吾欺。
- 吾以名吾齋，曰委不亦宜。
- 王子曰不然，我言異於斯。
- 人性涵萬善，其位配兩儀。
- 凡天所委付，受者不得辭。
- 行藏道汙隆，進退時安危。
- 委禹以治水，胼胝敢言疲。
- 委尹以復辟，寵利非謀私。
- 經制委姬旦，述作委仲尼。
- 今古理無二，聖賢人可希。
- 綱常或淪斁，委我開訓彝。
- 楊墨路必闢，韓莊門宜麾。
- 宇宙或傾仆，委我力扶持。
- 補天出媧石，浴日升咸池。
- 饑者委我食，寒者委我衣。
- 一或負所委，是謂天職虧。
- 若君所言者，莊老同一岐。
- 梁以苦空壞，晉以清談隳。
- 流弊至委棄，往事真來規。
- 世道真險隘，天將委之誰。
- 上不能使爾，夫豈無良醫。
- 因詩重感慨，當有評是非。

## 拼音

- bie2 jia4 lai2 fang3 bie2 ， zhi3 wo3 wei3 zhai1 shi1 。
- gan3 wen4 wei3 zhi1 shuo1 ， bie2 jia4 zi4 fa1 hui1 。
- wan4 shi4 xi1 wei3 fen1 ， wu2 he2 rong2 xin1 wei2 。
- bao4 qian4 you2 wen2 wu1 ， qu4 qu3 wei3 suo3 si1 。
- yi2 zhan4 ou3 de2 jun4 ， gan3 kua1 ci2 zao3 qi2 。
- sui2 die2 zou3 shi4 tu2 ， jian4 ju3 wei3 suo3 zhi1 。
- yi4 zhao1 huo4 tong1 ji2 ， gan3 shi4 yan2 mei4 zi1 。
- bu2 jian4 bai3 li3 xi1 ， fei1 xia2 yi4 fei1 chi1 。
- jue2 lu4 wei3 tang3 lai2 ， fan4 niu2 niu2 zi4 fei2 。
- bu2 jian4 sai4 shang4 weng1 ， wu2 xi3 yi4 wu2 bei1 。
- de2 sang1 wei3 zi4 ran2 ， shi1 ma3 ma3 fu4 gui1 。
- wei3 huai2 zai4 qin2 shu1 ， li4 li3 zhen1 wu2 shi1 。
- wei3 shun4 ting1 shi2 ming4 ， xiang1 shan1 bu4 wu2 qi1 。
- wu2 yi3 ming2 wu2 zhai1 ， yue1 wei3 bu2 yi4 yi2 。
- wang2 zi3 yue1 bu4 ran2 ， wo3 yan2 yi4 wu1 si1 。
- ren2 xing4 han2 wan4 shan4 ， qi2 wei4 pei4 liang3 yi2 。
- fan2 tian1 suo3 wei3 fu4 ， shou4 zhe3 bu4 de2 ci2 。
- xing2 cang2 dao4 wu1 long2 ， jin4 tui4 shi2 an1 wei1 。
- wei3 yu3 yi3 zhi4 shui3 ， pian2 zhi1 gan3 yan2 pi2 。
- wei3 yin3 yi3 fu4 pi4 ， chong3 li4 fei1 mou2 si1 。
- jing1 zhi4 wei3 ji1 dan4 ， shu4 zuo4 wei3 zhong4 ni2 。
- jin1 gu3 li3 wu2 er4 ， sheng4 xian2 ren2 ke3 xi1 。
- gang1 chang2 huo4 lun2 yi4 ， wei3 wo3 kai1 xun4 yi2 。
- yang2 mo4 lu4 bi4 pi4 ， han2 zhuang1 men2 yi2 hui1 。
- yu3 zhou4 huo4 qing1 pu2 ， wei3 wo3 li4 fu2 chi2 。
- bu3 tian1 chu1 wa1 shi2 ， yu4 ri4 sheng1 xian2 chi2 。
- ji1 zhe3 wei3 wo3 shi2 ， han2 zhe3 wei3 wo3 yi1 。
- yi2 huo4 fu4 suo3 wei3 ， shi4 wei4 tian1 zhi2 kui1 。
- ruo4 jun1 suo3 yan2 zhe3 ， zhuang1 lao3 tong2 yi4 qi2 。
- liang2 yi3 ku3 kong1 huai4 ， jin4 yi3 qing1 tan2 hui1 。
- liu2 bi4 zhi4 wei3 qi4 ， wang3 shi4 zhen1 lai2 gui1 。
- shi4 dao4 zhen1 xian3 ai4 ， tian1 jiang1 wei3 zhi1 shui2 。
- shang4 bu4 neng2 shi3 er3 ， fu1 qi3 wu2 liang2 yi1 。
- yin1 shi1 zhong4 gan3 kai3 ， dang1 you3 ping2 shi4 fei1 。

## 注释

## 译文

## 赏析
