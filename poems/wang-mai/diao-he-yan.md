---
id: wang-mai-diao-he-yan
title: 弔何巖
titlePinyin: diao4 he2 yan2
titleSlug: diao-he-yan
author: 王邁
authorPinyin: wang2 mai4
authorSlug: wang-mai
dynasty: 宋
dynastyPinyin: song4
dynastySlug: song
tags: []
---

## 正文

- 可憐何巖民，何罪遭此劫。
- 寇攘發他邦，警報經旬浹。
- 官府過張皇，民居少寧貼。
- 昨方科箭翎，今又催甲葉。
- 厚斂招提金，名色何所挾。
- 昌言募土兵，相與守城堞。
- 繡衣意其欺，急下徵兵帖。
- 束手無一人，差官許專輒。
- 縣官至何巖，丁壯被威脅。
- 黔首畏墨黥，依違謀未協。
- 口或出怨咨，心實先震懾。
- 官兵胡爲來，紛然肆漁獵。
- 室廬罹燬燒，老稚殘鋒鋏。
- 山徑至通逵，輿尸交積疊。
- 敢梟平人首，僞奏譙門捷。
- 殺民汝何勇，殺賊汝何怯。
- 此鄉風俗淳，武斷無豪俠。
- 目不識戈矛，家盡事耕饁。
- 豈應有叛謀，誰子爲荆聶。
- 黄巾縱挺威，吾地足未涉。
- 官吏大不仁，使爾血先喋。
- 千家聚落蕃，幾代農桑業。
- 一望成邱墟，獨非我臣妾。
- 安知此怪事，不入賊間諜。
- 設或擣吾虛，小壘真岌嶪。
- 舟中敵國多，况望蒸徒楫。
- 書生憂世心，夜半不交睫。
- 作詩弔冤民，詩成淚盈頰。
- 翻恨天門高，不與閻閭接。
- 丈夫貴敢言，女子乃呫囁。

## 拼音

- ke3 lian2 he2 yan2 min2 ， he2 zui4 zao1 ci3 jie2 。
- kou4 rang3 fa1 ta1 bang1 ， jing3 bao4 jing1 xun2 jia1 。
- guan1 fu3 guo4 zhang1 huang2 ， min2 ju1 shao3 ning2 tie1 。
- zuo2 fang1 ke1 jian4 ling2 ， jin1 you4 cui1 jia3 ye4 。
- hou4 lian3 zhao1 ti2 jin1 ， ming2 se4 he2 suo3 xie2 。
- chang1 yan2 mu4 tu3 bing1 ， xiang1 yu3 shou3 cheng2 die2 。
- xiu4 yi1 yi4 qi2 qi1 ， ji2 xia4 zhi3 bing1 tie1 。
- shu4 shou3 wu2 yi4 ren2 ， chai1 guan1 xu1 zhuan1 zhe2 。
- xian4 guan1 zhi4 he2 yan2 ， ding1 zhuang4 bei4 wei1 xie2 。
- qian2 shou3 wei4 mo4 qing2 ， yi1 wei2 mou2 wei4 xie2 。
- kou3 huo4 chu1 yuan4 zi1 ， xin1 shi2 xian1 zhen4 she4 。
- guan1 bing1 hu2 wei2 lai2 ， fen1 ran2 si4 yu2 lie4 。
- shi4 lu2 li2 hui3 shao1 ， lao3 zhi4 can2 feng1 jia2 。
- shan1 jing4 zhi4 tong1 kui2 ， yu2 shi1 jiao1 ji1 die2 。
- gan3 xiao1 ping2 ren2 shou3 ， wei3 zou4 qiao2 men2 jie2 。
- sha1 min2 ru3 he2 yong3 ， sha1 zei2 ru3 he2 qie4 。
- ci3 xiang1 feng1 su2 chun2 ， wu3 duan4 wu2 hao2 xia2 。
- mu4 bu4 shi2 ge1 mao2 ， jia1 jin4 shi4 geng1 ye4 。
- qi3 ying1 you3 pan4 mou2 ， shui2 zi3 wei2 jing1 nie4 。
- huang2 jin1 zong4 ting3 wei1 ， wu2 di4 zu2 wei4 she4 。
- guan1 li4 da4 bu4 ren2 ， shi3 er3 xue4 xian1 die2 。
- qian1 jia1 ju4 luo4 fan1 ， ji1 dai4 nong2 sang1 ye4 。
- yi2 wang4 cheng2 qiu1 xu1 ， du2 fei1 wo3 chen2 qie4 。
- an1 zhi1 ci3 guai4 shi4 ， bu2 ru4 zei2 jian4 die2 。
- she4 huo4 dao3 wu2 xu1 ， xiao3 lei3 zhen1 ji2 ye4 。
- zhou1 zhong1 di2 guo2 duo1 ， kuang4 wang4 zheng1 tu2 ji2 。
- shu1 sheng1 you1 shi4 xin1 ， ye4 ban4 bu4 jiao1 jie2 。
- zuo4 shi1 diao4 yuan1 min2 ， shi1 cheng2 lei4 ying2 jia2 。
- fan1 hen4 tian1 men2 gao1 ， bu4 yu3 yan2 lü2 jie1 。
- zhang4 fu0 gui4 gan3 yan2 ， nü3 zi3 nai3 tie4 nie4 。

## 注释

## 译文

## 赏析
