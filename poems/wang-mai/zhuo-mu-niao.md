---
id: wang-mai-zhuo-mu-niao
title: 啄木鳥
titlePinyin: zhuo2 mu4 niao3
titleSlug: zhuo-mu-niao
author: 王邁
authorPinyin: wang2 mai4
authorSlug: wang-mai
dynasty: 宋
dynastyPinyin: song4
dynastySlug: song
tags: []
---

## 正文

- 啄木復啄木，汝啄抑何毒。
- 千株萬株端明松，五月六月來清風。
- 木于汝何惡，朝朝暮暮啄。
- 勸汝利觜宜少停，戕木之生吾忍聽，已有弋者在後亭。
- 微蟲初何識，亦能對以臆。
- 天子愛元元，宵衣念艱食。
- 連年值禾饑，窮閭多菜色。
- 縣官急督租，吏饕饑需索。
- 啄木比刻木，何者爲可疾。
- 木生與民生，何者爲當恤。
- 可彈者不彈，爲我謝彼弋。

## 拼音

- zhuo2 mu4 fu4 zhuo2 mu4 ， ru3 zhuo2 yi4 he2 du2 。
- qian1 zhu1 wan4 zhu1 duan1 ming2 song1 ， wu3 yue4 liu4 yue4 lai2 qing1 feng1 。
- mu4 yu2 ru3 he2 e4 ， zhao1 zhao1 mu4 mu4 zhuo2 。
- quan4 ru3 li4 zi1 yi2 shao3 ting2 ， qiang1 mu4 zhi1 sheng1 wu2 ren3 ting1 ， yi3 you3 yi4 zhe3 zai4 hou4 ting2 。
- wei1 chong2 chu1 he2 shi2 ， yi4 neng2 dui4 yi3 yi4 。
- tian1 zi3 ai4 yuan2 yuan2 ， xiao1 yi1 nian4 jian1 shi2 。
- lian2 nian2 zhi2 he2 ji1 ， qiong2 lü2 duo1 cai4 se4 。
- xian4 guan1 ji2 du1 zu1 ， li4 tao1 ji1 xu1 suo3 。
- zhuo2 mu4 bi3 ke4 mu4 ， he2 zhe3 wei2 ke3 ji2 。
- mu4 sheng1 yu3 min2 sheng1 ， he2 zhe3 wei2 dang1 xu4 。
- ke3 dan4 zhe3 bu2 dan4 ， wei2 wo3 xie4 bi3 yi4 。

## 注释

## 译文

## 赏析
