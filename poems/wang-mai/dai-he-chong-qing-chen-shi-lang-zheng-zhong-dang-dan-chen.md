---
id: wang-mai-dai-he-chong-qing-chen-shi-lang-zheng-zhong-dang-dan-chen
title: 代賀崇清陳侍郎正仲讜誕辰
titlePinyin: dai4 he4 chong2 qing1 chen2 shi4 lang2 zheng4 zhong4 dang3 dan4 chen2
titleSlug: dai-he-chong-qing-chen-shi-lang-zheng-zhong-dang-dan-chen
author: 王邁
authorPinyin: wang2 mai4
authorSlug: wang-mai
dynasty: 宋
dynastyPinyin: song4
dynastySlug: song
tags: []
---

## 正文

- 曾夢乘槎泛銀潢，不遇張騫遇東方。
- 爲言神仙事渺茫，仙府不在白雲鄉。
- 丹台幻作儒珍閣，蓬島飛來雙筆堂。
- 鶴車千乘集雲軸，玉塵萬斛紛雪香。
- 是中仙翁永難老，嘗侍香案近玉皇。
- 歸來手握山水印，傲睨羲昊輕軒裳。
- 新詩醉墨美無度，奄有元白兼鍾王。
- 身在巖壑心廊廟，絲鬢垂頷顔蒼蒼。
- 與公同時一輩人，半隨蒲荻零秋霜。
- 元老崔嵬獨山立，歲寒不改雪中篁。
- 九月十五夜未艾，長庚伴月光煌煌。
- 台星壽星合爲一，今夕何夕見此祥。
- 翠娥滿引九仙醖，菊英入盞宮樣黄。
- 珠明玉潤陪笑粲，起舞璫佩鳴丁當。
- 李蹊森森密無縫，佳句往往溢詩囊。
- 我於門闌最晚出，瓣香致禱意則長。
- 如聞郡國事方殷，須起老手爲平章。
- 待教衛武了相業，方許潞公歸洛陽。

## 拼音

- ceng2 meng4 cheng2 cha2 fan4 yin2 huang2 ， bu2 yu4 zhang1 qian1 yu4 dong1 fang1 。
- wei2 yan2 shen2 xian1 shi4 miao3 mang2 ， xian1 fu3 bu2 zai4 bai2 yun2 xiang1 。
- dan1 tai2 huan4 zuo4 ru2 zhen1 ge2 ， peng2 dao3 fei1 lai2 shuang1 bi3 tang2 。
- he4 ju1 qian1 cheng2 ji2 yun2 zhou2 ， yu4 chen2 wan4 hu2 fen1 xue3 xiang1 。
- shi4 zhong1 xian1 weng1 yong3 nan2 lao3 ， chang2 shi4 xiang1 an4 jin4 yu4 huang2 。
- gui1 lai2 shou3 wo4 shan1 shui3 yin4 ， ao4 ni4 xi1 hao4 qing1 xuan1 shang0 。
- xin1 shi1 zui4 mo4 mei3 wu2 du4 ， yan3 you3 yuan2 bai2 jian1 zhong1 wang2 。
- shen1 zai4 yan2 he4 xin1 lang2 miao4 ， si1 bin4 chui2 han4 yan2 cang1 cang1 。
- yu3 gong1 tong2 shi2 yi2 bei4 ren2 ， ban4 sui2 pu2 di2 ling2 qiu1 shuang1 。
- yuan2 lao3 cui1 wei2 du2 shan1 li4 ， sui4 han2 bu4 gai3 xue3 zhong1 huang2 。
- jiu3 yue4 shi2 wu3 ye4 wei4 ai4 ， chang2 geng1 ban4 yue4 guang1 huang2 huang2 。
- tai2 xing1 shou4 xing1 he2 wei2 yi1 ， jin1 xi1 he2 xi1 jian4 ci3 xiang2 。
- cui4 e2 man3 yin3 jiu3 xian1 yun4 ， ju2 ying1 ru4 zhan3 gong1 yang4 huang2 。
- zhu1 ming2 yu4 run4 pei2 xiao4 can4 ， qi3 wu3 dang1 pei4 ming2 ding1 dang1 。
- li3 qi1 sen1 sen1 mi4 wu2 feng2 ， jia1 ju4 wang3 wang3 yi4 shi1 nang2 。
- wo3 wu1 men2 lan2 zui4 wan3 chu1 ， ban4 xiang1 zhi4 dao3 yi4 ze2 chang2 。
- ru2 wen2 jun4 guo2 shi4 fang1 yin1 ， xu1 qi3 lao3 shou3 wei2 ping2 zhang1 。
- dai4 jiao4 wei4 wu3 le0 xiang1 ye4 ， fang1 xu1 lu4 gong1 gui1 luo4 yang2 。

## 注释

## 译文

## 赏析
