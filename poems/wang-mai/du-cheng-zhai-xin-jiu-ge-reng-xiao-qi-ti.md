---
id: wang-mai-du-cheng-zhai-xin-jiu-ge-reng-xiao-qi-ti
title: 讀誠齋新酒歌仍效其體
titlePinyin: du2 cheng2 zhai1 xin1 jiu3 ge1 reng2 xiao4 qi2 ti3
titleSlug: du-cheng-zhai-xin-jiu-ge-reng-xiao-qi-ti
author: 王邁
authorPinyin: wang2 mai4
authorSlug: wang-mai
dynasty: 宋
dynastyPinyin: song4
dynastySlug: song
tags: []
---

## 正文

- 先生出奇作新酒，自作自歌自爲壽。
- 酒徒若欲舉吾盃，先挽天河濯渠手。
- 誰知先生詩更奇，刊落陳言付芻狗。
- 俗人欲誦先生詩，先吸天漿潄渠口。
- 古來作酒稱杜康，作詩只說杜草堂。
- 舉世無人傳得方，奄有二杜惟一楊。
- 先生此味誰能嘗，却曾見此糟蟹黄。
- 一片入口風韻長，餘子祇慕大官羊。
- 天公生我太遲後，不作先生牛馬走。
- 低頭乞取酒百壺，嚥下先生詩萬首。
- 先生騎鯨上天遊，問著許儂知味否。

## 拼音

- xian1 sheng0 chu1 qi2 zuo4 xin1 jiu3 ， zi4 zuo4 zi4 ge1 zi4 wei2 shou4 。
- jiu3 tu2 ruo4 yu4 ju3 wu2 bei1 ， xian1 wan3 tian1 he2 zhuo2 qu2 shou3 。
- shui2 zhi1 xian1 sheng0 shi1 geng4 qi2 ， kan1 luo4 chen2 yan2 fu4 chu2 gou3 。
- su2 ren2 yu4 song4 xian1 sheng0 shi1 ， xian1 xi1 tian1 jiang1 shu4 qu2 kou3 。
- gu3 lai2 zuo4 jiu3 cheng1 du4 kang1 ， zuo4 shi1 zhi1 shuo1 du4 cao3 tang2 。
- ju3 shi4 wu2 ren2 chuan2 de2 fang1 ， yan3 you3 er4 du4 wei2 yi1 yang2 。
- xian1 sheng0 ci3 wei4 shui2 neng2 chang2 ， que4 ceng2 jian4 ci3 zao1 xie4 huang2 。
- yi2 pian4 ru4 kou3 feng1 yun4 chang2 ， yu2 zi3 qi2 mu4 da4 guan1 yang2 。
- tian1 gong1 sheng1 wo3 tai4 chi2 hou4 ， bu2 zuo4 xian1 sheng0 niu2 ma3 zou3 。
- di1 tou2 qi3 qu3 jiu3 bai3 hu2 ， yan4 xia4 xian1 sheng0 shi1 wan4 shou3 。
- xian1 sheng0 qi2 jing1 shang4 tian1 you2 ， wen4 zhu4 xu1 nong2 zhi1 wei4 fou3 。

## 注释

## 译文

## 赏析
