---
id: wang-mai-zeng-shu-shi-chen-tan-tian
title: 贈術士陳談天
titlePinyin: zeng4 shu4 shi4 chen2 tan2 tian1
titleSlug: zeng-shu-shi-chen-tan-tian
author: 王邁
authorPinyin: wang2 mai4
authorSlug: wang-mai
dynasty: 宋
dynastyPinyin: song4
dynastySlug: song
tags: []
---

## 正文

- 我生之辰日在亢，斗牛之宿晻無耀。
- 獨有首尾二虣星，角立昴氐爭繫標。
- 一生奇蹇良苦之，已分青雲輸年少。
- 每逢星史說經躔，探手止之頭屢掉。
- 談天一日叩齋扉，信口陽秋天下妙。
- 數靈不用蓍草占，機祕時將道眼照。
- 玄中巧奪君平胎，聖處深入渾沌竅。
- 俗人籌星亂如麻，蠡測管窺工竊剽。
- 聽君談唾如秦青，字字宮商合腔調。
- 如何孤身無所賞，萍梗風波任浮漂。
- 正緣苦泄造化機，真宰忌之神所誚。
- 方知多技故多窮，凡事皆然君莫笑。
- 雖然知己豈無人，試往京城謁權要。
- 一絲莫久牛蹄灣，滄海六鰲待君釣。

## 拼音

- wo3 sheng1 zhi1 chen2 ri4 zai4 kang4 ， dou4 niu2 zhi1 su4 an3 wu2 yao4 。
- du2 you3 shou3 wei3 er4 bao4 xing1 ， jiao3 li4 mao3 di1 zheng1 xi4 biao1 。
- yi4 sheng1 qi2 jian3 liang2 ku3 zhi1 ， yi3 fen1 qing1 yun2 shu1 nian2 shao4 。
- mei3 feng2 xing1 shi3 shuo1 jing1 chan2 ， tan4 shou3 zhi3 zhi1 tou2 lü3 diao4 。
- tan2 tian1 yi2 ri4 kou4 zhai1 fei1 ， xin4 kou3 yang2 qiu1 tian1 xia4 miao4 。
- shu4 ling2 bu2 yong4 shi1 cao3 zhan4 ， ji1 bi4 shi2 jiang1 dao4 yan3 zhao4 。
- xuan2 zhong1 qiao3 duo2 jun1 ping2 tai1 ， sheng4 chu3 shen1 ru4 hun2 dun4 qiao4 。
- su2 ren2 chou2 xing1 luan4 ru2 ma2 ， li2 ce4 guan3 kui1 gong1 qie4 piao1 。
- ting1 jun1 tan2 tuo4 ru2 qin2 qing1 ， zi4 zi4 gong1 shang1 he2 qiang1 diao4 。
- ru2 he2 gu1 shen1 wu2 suo3 shang3 ， ping2 geng3 feng1 bo1 ren4 fu2 piao1 。
- zheng4 yuan2 ku3 xie4 zao4 hua4 ji1 ， zhen1 zai3 ji4 zhi1 shen2 suo3 qiao4 。
- fang1 zhi1 duo1 ji4 gu4 duo1 qiong2 ， fan2 shi4 jie1 ran2 jun1 mo4 xiao4 。
- sui1 ran2 zhi1 ji3 qi3 wu2 ren2 ， shi4 wang3 jing1 cheng2 ye4 quan2 yao4 。
- yi4 si1 mo4 jiu3 niu2 ti2 wan1 ， cang1 hai3 liu4 ao2 dai4 jun1 diao4 。

## 注释

## 译文

## 赏析
