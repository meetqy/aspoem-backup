---
id: wang-mai-ji-zhe-cao-wang-zi-wen-ye-yi-si-jun-ling-ren-lao-wu-zi-wei-yun-de-shi-wu-shou-qi-er
title: 寄浙漕王子文野以思君令人老五字爲韻得詩五首  其二
titlePinyin: ji4 zhe4 cao2 wang2 zi3 wen2 ye3 yi3 si1 jun1 ling4 ren2 lao3 wu3 zi4 wei2 yun4 de2 shi1 wu3 shou3     qi2 er4
titleSlug: ji-zhe-cao-wang-zi-wen-ye-yi-si-jun-ling-ren-lao-wu-zi-wei-yun-de-shi-wu-shou-qi-er
author: 王邁
authorPinyin: wang2 mai4
authorSlug: wang-mai
dynasty: 宋
dynastyPinyin: song4
dynastySlug: song
tags: []
---

## 正文

- 我友半湖海，知心吾子文。
- 君忙我已老，事事不如君。
- 君生通貴家，我出寒素門。
- 君披貂毛裘，我著犢鼻褌。
- 戲綵君有母，列鼎共凊溫。
- 我早失烏哺，空山悵白雲。
- 弱冠君有子，世科將襲芬。
- 我子方垂髫，詩禮未有聞。
- 凡此皆不如，官職不必論。

## 拼音

- wo3 you3 ban4 hu2 hai3 ， zhi1 xin1 wu2 zi3 wen2 。
- jun1 mang2 wo3 yi3 lao3 ， shi4 shi4 bu4 ru2 jun1 。
- jun1 sheng1 tong1 gui4 jia1 ， wo3 chu1 han2 su4 men2 。
- jun1 pi1 diao1 mao2 qiu2 ， wo3 zhu4 du2 bi2 kun1 。
- xi4 cai3 jun1 you3 mu3 ， lie4 ding3 gong4 qing4 wen1 。
- wo3 zao3 shi1 wu1 bu3 ， kong1 shan1 chang4 bai2 yun2 。
- ruo4 guan4 jun1 you3 zi3 ， shi4 ke1 jiang1 xi2 fen1 。
- wo3 zi3 fang1 chui2 tiao2 ， shi1 li3 wei4 you3 wen2 。
- fan2 ci3 jie1 bu4 ru2 ， guan1 zhi2 bu2 bi4 lun4 。

## 注释

## 译文

## 赏析
