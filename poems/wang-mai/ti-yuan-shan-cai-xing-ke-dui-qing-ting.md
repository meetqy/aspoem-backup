---
id: wang-mai-ti-yuan-shan-cai-xing-ke-dui-qing-ting
title: 題元山蔡行可對青亭
titlePinyin: ti2 yuan2 shan1 cai4 xing2 ke3 dui4 qing1 ting2
titleSlug: ti-yuan-shan-cai-xing-ke-dui-qing-ting
author: 王邁
authorPinyin: wang2 mai4
authorSlug: wang-mai
dynasty: 宋
dynastyPinyin: song4
dynastySlug: song
tags: []
---

## 正文

- 終日在山中，不見山可愛。
- 欲識愛山趣，須在山之外。
- 南山不古今，悠然與意會。
- 西山無朝暮，佳致固長在。
- 蔡君金玉人，結亭避闤闠。
- 面面蒼璧屏，坐卧與青對。
- 晚曦射紫翠，宿雨濯藍黛。
- 能消幾兩屐，不賞此奇槩。
- 芙蓉爲君裳，蘭茝爲君佩。
- 今非避世時，乃學陶謝輩。
- 諸公富唱酬，拔戟各成隊。
- 我出一轉語，功成身始退。
- 君爲端明胄，忠孝後必大。
- 山靈縱有盟，一出合破戒。
- 蒼生正有求，富貴不渠貸。
- 山債會一償，相期在晚歲。

## 拼音

- zhong1 ri4 zai4 shan1 zhong1 ， bu2 jian4 shan1 ke3 ai4 。
- yu4 shi2 ai4 shan1 qu4 ， xu1 zai4 shan1 zhi1 wai4 。
- nan2 shan1 bu4 gu3 jin1 ， you1 ran2 yu3 yi4 hui4 。
- xi1 shan1 wu2 zhao1 mu4 ， jia1 zhi4 gu4 chang2 zai4 。
- cai4 jun1 jin1 yu4 ren2 ， jie2 ting2 bi4 huan2 hui4 。
- mian4 mian4 cang1 bi4 ping2 ， zuo4 wo4 yu3 qing1 dui4 。
- wan3 xi1 she4 zi3 cui4 ， su4 yu3 zhuo2 lan2 dai4 。
- neng2 xiao1 ji1 liang3 ji1 ， bu4 shang3 ci3 qi2 gai4 。
- fu2 rong2 wei2 jun1 shang0 ， lan2 chai3 wei2 jun1 pei4 。
- jin1 fei1 bi4 shi4 shi2 ， nai3 xue2 tao2 xie4 bei4 。
- zhu1 gong1 fu4 chang4 chou2 ， ba2 ji3 ge4 cheng2 dui4 。
- wo3 chu1 yi4 zhuan3 yu3 ， gong1 cheng2 shen1 shi3 tui4 。
- jun1 wei2 duan1 ming2 zhou4 ， zhong1 xiao4 hou4 bi4 da4 。
- shan1 ling2 zong4 you3 meng2 ， yi4 chu1 he2 po4 jie4 。
- cang1 sheng1 zheng4 you3 qiu2 ， fu4 gui4 bu4 qu2 dai4 。
- shan1 zhai4 hui4 yi4 chang2 ， xiang1 qi1 zai4 wan3 sui4 。

## 注释

## 译文

## 赏析
