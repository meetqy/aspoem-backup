---
id: wu-wen-ying-hua-fan
title: 花犯
titlePinyin: hua1 fan4
titleSlug: hua-fan
author: 吴文英
authorPinyin: wu2 wen2 ying1
authorSlug: wu-wen-ying
dynasty: 宋
dynastyPinyin: song4
dynastySlug: song
tags: []
---

## 正文

- 翦横枝，清溪分影，修然空镜晓。
- 小窗春到。
- 怜夜冷孀娥，相伴孤照。
- 古苔泪锁霜千点，苍华人共老。
- 料浅雪、黄昏驿路，飞香遗冻草。
- 行云梦中认琼娘，冰肌瘦，窈窕风前纤缟。
- 残醉醒，屏山外、翠禽声小。
- 寒泉贮、绀壶渐暖，年事对、青灯惊换了。
- 但恐舞、一帘胡蝶，玉龙吹又杳。

## 拼音

- jian3 heng2 zhi1 ， qing1 xi1 fen1 ying3 ， xiu1 ran2 kong1 jing4 xiao3 。
- xiao3 chuang1 chun1 dao4 。
- lian2 ye4 leng3 shuang1 e2 ， xiang1 ban4 gu1 zhao4 。
- gu3 tai2 lei4 suo3 shuang1 qian1 dian3 ， cang1 hua2 ren2 gong4 lao3 。
- liao4 qian3 xue3 、 huang2 hun1 yi4 lu4 ， fei1 xiang1 yi2 dong4 cao3 。
- xing2 yun2 meng4 zhong1 ren4 qiong2 niang2 ， bing1 ji1 shou4 ， yao3 tiao3 feng1 qian2 xian1 gao3 。
- can2 zui4 xing3 ， ping2 shan1 wai4 、 cui4 qin2 sheng1 xiao3 。
- han2 quan2 zhu4 、 gan4 hu2 jian4 nuan3 ， nian2 shi4 dui4 、 qing1 deng1 jing1 huan4 le0 。
- dan4 kong3 wu3 、 yi4 lian2 hu2 die2 ， yu4 long2 chui1 you4 yao3 。

## 注释

## 译文

## 赏析
