---
id: wu-wen-ying-rui-long-yin
title: 瑞龙吟
titlePinyin: rui4 long2 yin2
titleSlug: rui-long-yin
author: 吴文英
authorPinyin: wu2 wen2 ying1
authorSlug: wu-wen-ying
dynasty: 宋
dynastyPinyin: song4
dynastySlug: song
tags: []
---

## 正文

- 堕虹际。
- 层观翠冷玲珑，五云飞起。
- 玉虬萦结城根，澹烟半野，斜阳半市。
- 瞰危睇。
- 门巷去来车马，梦游宫蚁。
- 秦鬟古色凝愁，镜中暗换，明眸皓齿。
- 东海青桑生处，劲风吹浅，瀛洲清泚。
- 山影泛出琼壶，碧树人世。
- 枪芽焙绿，曾试云根味。
- 岩流溅、涎香惯搅，娇龙春睡。
- 露草啼清泪。
- 酒香断到，文丘废隧。
- 今古秋声里。
- 情漫黯、寒鸦孤村流水。
- 半空画角，落梅花地。

## 拼音

- duo4 hong2 ji4 。
- ceng2 guan1 cui4 leng3 ling2 long2 ， wu3 yun2 fei1 qi3 。
- yu4 qiu2 ying2 jie2 cheng2 gen1 ， dan4 yan1 ban4 ye3 ， xie2 yang2 ban4 shi4 。
- kan4 wei1 di4 。
- men2 xiang4 qu4 lai2 che1 ma3 ， meng4 you2 gong1 yi3 。
- qin2 huan2 gu3 se4 ning2 chou2 ， jing4 zhong1 an4 huan4 ， ming2 mou2 hao4 chi3 。
- dong1 hai3 qing1 sang1 sheng1 chu4 ， jing4 feng1 chui1 qian3 ， ying2 zhou1 qing1 ci3 。
- shan1 ying3 fan4 chu1 qiong2 hu2 ， bi4 shu4 ren2 shi4 。
- qiang1 ya2 bei4 lü4 ， ceng2 shi4 yun2 gen1 wei4 。
- yan2 liu2 jian4 、 xian2 xiang1 guan4 jiao3 ， jiao1 long2 chun1 shui4 。
- lu4 cao3 ti2 qing1 lei4 。
- jiu3 xiang1 duan4 dao4 ， wen2 qiu1 fei4 sui4 。
- jin1 gu3 qiu1 sheng1 li3 。
- qing2 man4 an4 、 han2 ya1 gu1 cun1 liu2 shui3 。
- ban4 kong1 hua4 jiao3 ， luo4 mei2 hua1 di4 。

## 注释

## 译文

## 赏析
