---
id: fang-feng-song-wu-li-fu
title: 送吳立夫
titlePinyin: song4 wu2 li4 fu1
titleSlug: song-wu-li-fu
author: 方鳳
authorPinyin: fang1 feng4
authorSlug: fang-feng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 有人儲書塞中腸，不能奮發爲辭章。
- 亦有英姿限時命，坎坷名不登文場。
- 吳子妙年即秀穎，隻字過眼終無忘。
- 文如翻水溢萬斛，晝夜不舍流湯湯。
- 于今東南聚雋彥，奭然一發能穿楊。
- 二十脫穎客毛遂，名登十九能低昂。
- 亦如列宿二十八，有捄天畢施之行。
- 况子平生志遠遊，塊坐已能窮八荒。
- 從茲北上有歷覽，徑到洪河經呂梁。
- 青徐平野望不極，半萬里程趨冀方。
- 君不見龍門探奇氣益壯，文豪千載同翱翔。

## 拼音

- you3 ren2 chu3 shu1 sai1 zhong1 chang2 ， bu4 neng2 fen4 fa1 wei2 ci2 zhang1 。
- yi4 you3 ying1 zi1 xian4 shi2 ming4 ， kan3 ke3 ming2 bu4 deng1 wen2 chang3 。
- wu2 zi3 miao4 nian2 ji2 xiu4 ying3 ， zhi1 zi4 guo4 yan3 zhong1 wu2 wang4 。
- wen2 ru2 fan1 shui3 yi4 wan4 hu2 ， zhou4 ye4 bu2 she4 liu2 tang1 tang1 。
- yu2 jin1 dong1 nan2 ju4 jun4 yan4 ， shi4 ran2 yi4 fa1 neng2 chuan1 yang2 。
- er4 shi2 tuo1 ying3 ke4 mao2 sui4 ， ming2 deng1 shi2 jiu3 neng2 di1 ang2 。
- yi4 ru2 lie4 su4 er4 shi2 ba1 ， you3 jiu4 tian1 bi4 shi1 zhi1 xing2 。
- kuang4 zi3 ping2 sheng1 zhi4 yuan3 you2 ， kuai4 zuo4 yi3 neng2 qiong2 ba1 huang1 。
- cong2 zi1 bei3 shang4 you3 li4 lan3 ， jing4 dao4 hong2 he2 jing1 lü3 liang2 。
- qing1 xu2 ping2 ye3 wang4 bu4 ji2 ， ban4 wan4 li3 cheng2 qu1 ji4 fang1 。
- jun1 bu2 jian4 long2 men2 tan4 qi2 qi4 yi4 zhuang4 ， wen2 hao2 qian1 zai4 tong2 ao2 xiang2 。

## 注释

## 译文

## 赏析
