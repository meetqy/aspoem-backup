---
id: fang-feng-zeng-zhang-shu-yuan-zhen-shuai
title: 贈張叔元鎮帥
titlePinyin: zeng4 zhang1 shu1 yuan2 zhen4 shuai4
titleSlug: zeng-zhang-shu-yuan-zhen-shuai
author: 方鳳
authorPinyin: fang1 feng4
authorSlug: fang-feng
dynasty: 宋
dynastyPinyin: song4
dynastySlug: song
tags: []
---

## 正文

- 越東佳氣鬰巃嵷，捉鼻馨名久識公。
- 結髮蚤看翔藝苑，濡毫頻見屬詩筒。
- 棄書忽學萬人敵，秉鉞尤誇一世雄。
- 拔距三千堪敵愾，歌鐘二八陋和戎。
- 長驅誓擣燕幽北，大纛旋移浦汭東。
- 重鞏河山襄帝力，時垂竹帛勵臣忠。
- 東南半壁騰王氣，杞梓全材恃將功。
- 鵝鴨幾驚消玉壘，熊羆屢奮壯金墉。
- 璽書褒錫恩原厚，節鉞招綏德愈隆。
- 羣策更能延俊彥，衆謳先已徧旄童。
- 深仁共頌綿瓜瓞，偉績還期勒華嵩。

## 拼音

- yue4 dong1 jia1 qi4 yu4 long2 song3 ， zhuo1 bi2 xin1 ming2 jiu3 shi2 gong1 。
- jie2 fa4 zao3 kan4 xiang2 yi4 yuan4 ， ru2 hao2 bin1 jian4 shu3 shi1 tong3 。
- qi4 shu1 hu1 xue2 wan4 ren2 di2 ， bing3 yue4 you2 kua1 yi2 shi4 xiong2 。
- ba2 ju4 san1 qian1 kan1 di2 kai4 ， ge1 zhong1 er4 ba1 lou4 he2 rong2 。
- chang2 qu1 shi4 dao3 yan4 you1 bei3 ， da4 dao4 xuan2 yi2 pu3 rui4 dong1 。
- zhong4 gong3 he2 shan1 xiang1 di4 li4 ， shi2 chui2 zhu2 bo2 li4 chen2 zhong1 。
- dong1 nan2 ban4 bi4 teng2 wang2 qi4 ， qi3 zi3 quan2 cai2 shi4 jiang1 gong1 。
- e2 ya1 ji1 jing1 xiao1 yu4 lei3 ， xiong2 pi2 lü3 fen4 zhuang4 jin1 yong1 。
- xi3 shu1 bao1 xi1 en1 yuan2 hou4 ， jie2 yue4 zhao1 sui2 de2 yu4 long2 。
- qun2 ce4 geng4 neng2 yan2 jun4 yan4 ， zhong4 ou1 xian1 yi3 bian4 mao2 tong2 。
- shen1 ren2 gong4 song4 mian2 gua1 die2 ， wei3 ji4 huan2 qi1 le4 hua2 song1 。

## 注释

## 译文

## 赏析
