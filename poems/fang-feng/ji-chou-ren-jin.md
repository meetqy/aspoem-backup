---
id: fang-feng-ji-chou-ren-jin
title: 寄仇仁近
titlePinyin: ji4 chou2 ren2 jin4
titleSlug: ji-chou-ren-jin
author: 方鳳
authorPinyin: fang1 feng4
authorSlug: fang-feng
dynasty: 宋
dynastyPinyin: song4
dynastySlug: song
tags: []
---

## 正文

- 憶昔三浙湄，匆遽買舟訣。
- 大海漲波濤，排空銀浪掣。
- 時方逢杪秋，凉風正凄絕。
- 况復嬰沈疴，殘喘一身孑。
- 落日古渡橫，牽衣各嗚咽。
- 尚期營歸餘，旋泛山陰雪。
- 詎料人事遷，芳春竟五閲。
- 寧無雙鯉魚，寒溫敘曲折。
- 顧茲悲憤衷，未足陳一切。
- 階前金鳳花，當車行復輟。
- 閣上西湖光，可似舊澄澈。

## 拼音

- yi4 xi1 san1 zhe4 mei2 ， cong1 ju4 mai3 zhou1 jue2 。
- da4 hai3 zhang3 bo1 tao1 ， pai2 kong1 yin2 lang4 che4 。
- shi2 fang1 feng2 miao3 qiu1 ， liang2 feng1 zheng4 qi1 jue2 。
- kuang4 fu4 ying1 shen3 ke1 ， can2 chuan3 yi4 shen1 jie2 。
- luo4 ri4 gu3 du4 heng2 ， qian1 yi1 ge4 wu1 yan4 。
- shang4 qi1 ying2 gui1 yu2 ， xuan2 fan4 shan1 yin1 xue3 。
- ju4 liao4 ren2 shi4 qian1 ， fang1 chun1 jing4 wu3 yue4 。
- ning2 wu2 shuang1 li3 yu2 ， han2 wen1 xu4 qu1 zhe2 。
- gu4 zi1 bei1 fen4 zhong1 ， wei4 zu2 chen2 yi2 qie4 。
- jie1 qian2 jin1 feng4 hua1 ， dang1 ju1 xing2 fu4 chuo4 。
- ge2 shang4 xi1 hu2 guang1 ， ke3 si4 jiu4 cheng2 che4 。

## 注释

## 译文

## 赏析
