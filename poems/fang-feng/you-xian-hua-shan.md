---
id: fang-feng-you-xian-hua-shan
title: 遊仙華山
titlePinyin: you2 xian1 hua2 shan1
titleSlug: you-xian-hua-shan
author: 方鳳
authorPinyin: fang1 feng4
authorSlug: fang-feng
dynasty: 宋
dynastyPinyin: song4
dynastySlug: song
tags: []
---

## 正文

- 仙華矗萬仞，我乃廬其東。
- 日夕與山對，今茲踏玲瓏。
- 起左信奔鹿，當前任啼狨。
- 大嘯崖石裂，一覽天宇空。
- 蒼松飽風雨，絕壁挂老龍。
- 樵斧不得睨，撫根憩吾躬。
- 邈哉軒轅氏，問道由崆峒。
- 龍髯一以遠，千載悲遺弓。
- 猶傳少女靈，鍊玉于焉宮。
- 山林重帝胄，香火明民衷。
- 我來重懷古，攬涕臨西風。
- 何當刺飛流，一洗磊磈胸。

## 拼音

- xian1 hua2 chu4 wan4 ren4 ， wo3 nai3 lu2 qi2 dong1 。
- ri4 xi1 yu3 shan1 dui4 ， jin1 zi1 ta4 ling2 long2 。
- qi3 zuo3 xin4 ben1 lu4 ， dang1 qian2 ren4 ti2 rong2 。
- da4 xiao4 ya2 shi2 lie4 ， yi4 lan3 tian1 yu3 kong1 。
- cang1 song1 bao3 feng1 yu3 ， jue2 bi4 gua4 lao3 long2 。
- qiao2 fu3 bu4 de2 ni4 ， fu3 gen1 qi4 wu2 gong1 。
- miao3 zai1 xuan1 yuan2 shi4 ， wen4 dao4 you2 kong1 tong2 。
- long2 ran2 yi4 yi3 yuan3 ， qian1 zai4 bei1 yi2 gong1 。
- you2 chuan2 shao4 nü3 ling2 ， lian4 yu4 yu2 yan1 gong1 。
- shan1 lin2 zhong4 di4 zhou4 ， xiang1 huo3 ming2 min2 zhong1 。
- wo3 lai2 zhong4 huai2 gu3 ， lan3 ti4 lin2 xi1 feng1 。
- he2 dang1 ci4 fei1 liu2 ， yi4 xi3 lei3 wei3 xiong1 。

## 注释

## 译文

## 赏析
