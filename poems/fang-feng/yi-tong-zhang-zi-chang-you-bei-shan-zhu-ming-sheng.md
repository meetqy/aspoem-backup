---
id: fang-feng-yi-tong-zhang-zi-chang-you-bei-shan-zhu-ming-sheng
title: 憶同張子長遊北山諸名勝
titlePinyin: yi4 tong2 zhang1 zi3 chang2 you2 bei3 shan1 zhu1 ming2 sheng4
titleSlug: yi-tong-zhang-zi-chang-you-bei-shan-zhu-ming-sheng
author: 方鳳
authorPinyin: fang1 feng4
authorSlug: fang-feng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 昔與張公子，翩翩訪赤松。
- 重來踰兩紀，獨去宿孤峰。
- 古木蒼陂映，禪房側逕通。
- 夕陰千嶂黑，人靜一燈紅。
- 幸及軒車會，寧辭杖屨從。
- 相看如夢寐，健步愧兒童。
- 春盡山仍好，林深澗忽窮。
- 天低時墮雨，寺遠偶聞鐘。
- 弔古田無鹿，探奇洞有龍。
- 幽尋穿䆗窱，高步蹋玲瓏。
- 靈草多成藥，疏篁不作叢。
- 嵐光疑晻曖，野色在空濛。
- 下瞰疑無底，言旋復向東。
- 巖阿依斷礎，烟嶂落飛淙。
- 細路緣苔磴，危橋跨石谼。
- 泉依山曲曲，雲與樹重重。
- 巨剎標名嶽，穹垣護畝宮。
- 倚欄斜日下，入室老僧逢。
- 零落螭頭墨，荒凉馬鬣封。
- 不才持薄祿，終古愧高風。
- 弛擔雲關裏，傳觴雪峽中。
- 追隨尋道侶，述作付文雄。
- 急景真流電，浮生尚轉蓬。
- 後期觀歲晏，來往意憧憧。

## 拼音

- xi1 yu3 zhang1 gong1 zi3 ， pian1 pian1 fang3 chi4 song1 。
- zhong4 lai2 yu2 liang3 ji4 ， du2 qu4 su4 gu1 feng1 。
- gu3 mu4 cang1 bei1 ying4 ， shan4 fang2 ce4 jing4 tong1 。
- xi1 yin1 qian1 zhang4 hei1 ， ren2 jing4 yi4 deng1 hong2 。
- xing4 ji2 xuan1 ju1 hui4 ， ning2 ci2 zhang4 ju4 cong2 。
- xiang1 kan4 ru2 meng4 mei4 ， jian4 bu4 kui4 er2 tong2 。
- chun1 jin4 shan1 reng2 hao3 ， lin2 shen1 jian4 hu1 qiong2 。
- tian1 di1 shi2 duo4 yu3 ， si4 yuan3 ou3 wen2 zhong1 。
- diao4 gu3 tian2 wu2 lu4 ， tan4 qi2 dong4 you3 long2 。
- you1 xun2 chuan1 䆗 tiao3 ， gao1 bu4 ta4 ling2 long2 。
- ling2 cao3 duo1 cheng2 yao4 ， shu1 huang2 bu2 zuo4 cong2 。
- lan2 guang1 yi2 an3 ai4 ， ye3 se4 zai4 kong1 meng2 。
- xia4 kan4 yi2 wu2 di3 ， yan2 xuan2 fu4 xiang4 dong1 。
- yan2 a1 yi1 duan4 chu3 ， yan1 zhang4 luo4 fei1 cong2 。
- xi4 lu4 yuan2 tai2 deng4 ， wei1 qiao2 kua4 shi2 hong2 。
- quan2 yi1 shan1 qu1 qu1 ， yun2 yu3 shu4 chong2 chong2 。
- ju4 cha4 biao1 ming2 yue4 ， qiong2 yuan2 hu4 mu3 gong1 。
- yi3 lan2 xie2 ri4 xia4 ， ru4 shi4 lao3 seng1 feng2 。
- ling2 luo4 chi1 tou2 mo4 ， huang1 liang2 ma3 lie4 feng1 。
- bu4 cai2 chi2 bao2 lu4 ， zhong1 gu3 kui4 gao1 feng1 。
- chi2 dan1 yun2 guan1 li3 ， chuan2 shang1 xue3 xia2 zhong1 。
- zhui1 sui2 xun2 dao4 lü3 ， shu4 zuo4 fu4 wen2 xiong2 。
- ji2 jing3 zhen1 liu2 dian4 ， fu2 sheng1 shang4 zhuan3 peng2 。
- hou4 qi1 guan1 sui4 yan4 ， lai2 wang3 yi4 chong1 chong1 。

## 注释

## 译文

## 赏析
