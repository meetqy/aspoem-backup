---
id: fang-feng-xian-hua-shan-cai-cha-shi
title: 仙華山採茶詩
titlePinyin: xian1 hua2 shan1 cai3 cha2 shi1
titleSlug: xian-hua-shan-cai-cha-shi
author: 方鳳
authorPinyin: fang1 feng4
authorSlug: fang-feng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 軒娥遺瑞草，仙掌撐何年。
- 苗蕊矗空壁，殊根蟠遠天。
- 蒙頭莫可劚，垂脚或爭傳。
- 冉冉雪霜飽，亭亭風日蠲。
- 危哉梯鳥道，允矣獲龍涎。
- 叢蘗雜丹鼎，濕雲伴玉延。
- 香真千里擅，苞結三生緣。
- 夜莢抽雷後，春焙貢社前。
- 一鎗滴瀼露，片碾擣和煙。
- 碧澗規模絕，洪州氣味懸。
- 滑甘矜紫筍，幽馥訝青蓮。
- 既揀兔毫點，應添蟹眼煎。
- 松濤生遠韻，風致想真筌。
- 七椀賡仝咏，三篇繼羽編。
- 醉鄉已失路，摩室將逃禪。
- 服食益人壽，何當煮汞鉛。

## 拼音

- xuan1 e2 yi2 rui4 cao3 ， xian1 zhang3 cheng1 he2 nian2 。
- miao2 rui3 chu4 kong1 bi4 ， shu1 gen1 pan2 yuan3 tian1 。
- meng2 tou2 mo4 ke3 zhu2 ， chui2 jiao3 huo4 zheng1 chuan2 。
- ran3 ran3 xue3 shuang1 bao3 ， ting2 ting2 feng1 ri4 juan1 。
- wei1 zai1 ti1 niao3 dao4 ， yun3 yi3 huo4 long2 xian2 。
- cong2 bo4 za2 dan1 ding3 ， shi1 yun2 ban4 yu4 yan2 。
- xiang1 zhen1 qian1 li3 shan4 ， bao1 jie2 san1 sheng1 yuan2 。
- ye4 jia2 chou1 lei2 hou4 ， chun1 bei4 gong4 she4 qian2 。
- yi4 qiang1 di1 rang2 lu4 ， pian4 nian3 dao3 he2 yan1 。
- bi4 jian4 gui1 mo2 jue2 ， hong2 zhou1 qi4 wei4 xuan2 。
- hua2 gan1 jin1 zi3 sun3 ， you1 fu4 ya4 qing1 lian2 。
- ji4 jian3 tu4 hao2 dian3 ， ying1 tian1 xie4 yan3 jian1 。
- song1 tao1 sheng1 yuan3 yun4 ， feng1 zhi4 xiang3 zhen1 quan2 。
- qi1 wan3 geng1 tong2 yong3 ， san1 pian1 ji4 yu3 bian1 。
- zui4 xiang1 yi3 shi1 lu4 ， mo2 shi4 jiang1 tao2 shan4 。
- fu2 shi2 yi4 ren2 shou4 ， he2 dang1 zhu3 gong3 qian1 。

## 注释

## 译文

## 赏析
