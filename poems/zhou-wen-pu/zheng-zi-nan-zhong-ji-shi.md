---
id: zhou-wen-pu-zheng-zi-nan-zhong-ji-shi
title: 正字南仲祭詩
titlePinyin: zheng4 zi4 nan2 zhong4 ji4 shi1
titleSlug: zheng-zi-nan-zhong-ji-shi
author: 周文璞
authorPinyin: zhou1 wen2 pu2
authorSlug: zhou-wen-pu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 昭陽作噩冬，愁雲凝上蒼。
- 我墮谿谷底，鹵莽聞公喪。
- 哲人困中壽，頗謂告者狂。
- 繼執邸吏符，躑蹢抽肝腸。
- 又聞歛魂魄，玉色貌愈强。
- 環泣甚危苦，精氣都不揚。
- 一朝委垕地，千歲還天常。
- 峩冠謝成均，射策何巍昂。
- 連踐中秘書，檢校四庫藏。
- 象緯識校尉，篇編嘉議郎。
- 麟遊夜閣黑，鳳去旻霄黄。
- 惟初典郡學，吐血謗可傷。
- 積疊高於山，黨讞空銷亡。
- 故老解噓枯，新人工絕吭。
- 灼灼藻火衣，可使綻作裳。
- 竟罷奉面對，射策裨君王。
- 愧負臨軒恩，穹林摧棟梁。
- 往者流傳誣，聖賢失隄防。
- 頹裂在眼前，悽愴遥相望。
- 二紀獲敬事，實亞衿珮行。
- 嘗竊季弟稱，朽穢敢自將。
- 束教濡雨露，采擷參差香。
- 雖罹顛沛憂，夢寐敢自忘。
- 翻思說待對，按述何微茫。
- 嗟此盛壯時，傾耳殊怱忙。
- 但覺異清濁，安知爲死生。
- 髮櫛逮細碎，羅列置篋箱。
- 前年日重九，西歸舊臺城。
- 蒙索新句詠，攣縮紙半張。
- 卷頭七字吟，持以獻我兄。
- 稱許極銖兩，逢人便增評。
- 出示鞏雒跋，文字逾西京。
- 鼎器寫饕餮，肉翅兩目長。
- 款曲彌日留，振刷家苑翔。
- 池水正清潔，碩果亂縱橫。
- 斯時惜晼暮，玄袂欹秋陽。
- 徐步引升榭，如訴後別殃。
- 命之返里廬，憑籍蜚晚英。
- 讀書與析理，旦旦拘限程。
- 爾搜嵩磵微，乙亥事頗詳。
- 謹勿摹巷記，視此小傳成。
- 亦勿痛揀擇，因筆爲文章。
- 倚櫂望江浦，披榛穿翳荒。
- 掊擊祛鬼野，鄉志始竄更。
- 警策入心腹，陡謂千駟輕。
- 誰子料承應，纔間一籥贏。
- 敕厨具節饌，髹盤糕菊芳。
- 終席岌飛動，漏下樓鼓鏜。
- 劃見睽孤占，覢覢拖晶熒。
- 姬孔情可測，一身行自當。
- 日斜亡集舍，螯跪亡妖祥。
- 國典嗇左丘，地下收回商。
- 師門錫休誄，慟哭發幽榮。
- 滕抱倏怊悵，薛譔方施行。
- 茂洪既篹綴，彷彿日月光。
- 門戶變化久，咫尺未可量。
- 貧疢裹祭緩，偶然值清明。
- 雨寒送魂來，素筵見親情。
- 熟食侑介推，覆杯嗥后皇。
- 諒此心靡他，庶幾下歆饗。

## 拼音

- zhao1 yang2 zuo4 e4 dong1 ， chou2 yun2 ning2 shang4 cang1 。
- wo3 duo4 xi1 gu3 di3 ， lu3 mang3 wen2 gong1 sang1 。
- zhe2 ren2 kun4 zhong1 shou4 ， po1 wei4 gao4 zhe3 kuang2 。
- ji4 zhi2 di3 li4 fu2 ， zhi2 di2 chou1 gan1 chang2 。
- you4 wen2 lian3 hun2 po4 ， yu4 se4 mao4 yu4 qiang2 。
- huan2 qi4 shen4 wei1 ku3 ， jing1 qi4 dou1 bu4 yang2 。
- yi4 chao2 wei3 hou4 di4 ， qian1 sui4 huan2 tian1 chang2 。
- e2 guan1 xie4 cheng2 jun1 ， she4 ce4 he2 wei1 ang2 。
- lian2 jian4 zhong1 mi4 shu1 ， jian3 xiao4 si4 ku4 cang2 。
- xiang4 wei3 shi2 xiao4 wei4 ， pian1 bian1 jia1 yi4 lang2 。
- lin2 you2 ye4 ge2 hei1 ， feng4 qu4 min2 xiao1 huang2 。
- wei2 chu1 dian3 jun4 xue2 ， tu4 xie3 bang4 ke3 shang1 。
- ji1 die2 gao1 wu1 shan1 ， dang3 yan4 kong1 xiao1 wang2 。
- gu4 lao3 jie3 xu1 ku1 ， xin1 ren2 gong1 jue2 keng1 。
- zhuo2 zhuo2 zao3 huo3 yi1 ， ke3 shi3 zhan4 zuo4 shang0 。
- jing4 ba4 feng4 mian4 dui4 ， she4 ce4 bi4 jun1 wang2 。
- kui4 fu4 lin2 xuan1 en1 ， qiong2 lin2 cui1 dong4 liang2 。
- wang3 zhe3 liu2 chuan2 wu1 ， sheng4 xian2 shi1 di1 fang2 。
- tui2 lie4 zai4 yan3 qian2 ， qi1 chuang4 yao2 xiang1 wang4 。
- er4 ji4 huo4 jing4 shi4 ， shi2 ya1 jin1 pei4 xing2 。
- chang2 qie4 ji4 di4 cheng1 ， xiu3 hui4 gan3 zi4 jiang1 。
- shu4 jiao4 ru2 yu3 lu4 ， cai3 xie2 can1 cha4 xiang1 。
- sui1 li2 dian1 pei4 you1 ， meng4 mei4 gan3 zi4 wang4 。
- fan1 si1 shuo1 dai4 dui4 ， an4 shu4 he2 wei1 mang2 。
- jie1 ci3 sheng4 zhuang4 shi2 ， qing1 er3 shu1 cong1 mang2 。
- dan4 jue2 yi4 qing1 zhuo2 ， an1 zhi1 wei2 si3 sheng1 。
- fa4 zhi4 dai3 xi4 sui4 ， luo2 lie4 zhi4 qie4 xiang1 。
- qian2 nian2 ri4 chong2 jiu3 ， xi1 gui1 jiu4 tai2 cheng2 。
- meng2 suo3 xin1 ju4 yong3 ， luan2 suo1 zhi3 ban4 zhang1 。
- juan4 tou2 qi1 zi4 yin2 ， chi2 yi3 xian4 wo3 xiong1 。
- cheng1 xu1 ji2 zhu1 liang3 ， feng2 ren2 bian4 zeng1 ping2 。
- chu1 shi4 gong3 luo4 ba2 ， wen2 zi4 yu2 xi1 jing1 。
- ding3 qi4 xie3 tao1 tie4 ， rou4 chi4 liang3 mu4 chang2 。
- kuan3 qu1 mi2 ri4 liu2 ， zhen4 shua1 jia1 yuan4 xiang2 。
- chi2 shui3 zheng4 qing1 jie2 ， shuo4 guo3 luan4 zong4 heng2 。
- si1 shi2 xi1 wan3 mu4 ， xuan2 mei4 qi1 qiu1 yang2 。
- xu2 bu4 yin3 sheng1 xie4 ， ru2 su4 hou4 bie2 yang1 。
- ming4 zhi1 fan3 li3 lu2 ， ping2 ji2 fei1 wan3 ying1 。
- du2 shu1 yu3 xi1 li3 ， dan4 dan4 ju1 xian4 cheng2 。
- er3 sou1 song1 jian4 wei1 ， yi3 hai4 shi4 po1 xiang2 。
- jin3 wu4 mo2 xiang4 ji4 ， shi4 ci3 xiao3 chuan2 cheng2 。
- yi4 wu4 tong4 jian3 ze2 ， yin1 bi3 wei2 wen2 zhang1 。
- yi3 zhao4 wang4 jiang1 pu3 ， pi1 zhen1 chuan1 yi4 huang1 。
- pou2 ji1 qu1 gui3 ye3 ， xiang1 zhi4 shi3 cuan4 geng4 。
- jing3 ce4 ru4 xin1 fu4 ， dou3 wei4 qian1 si4 qing1 。
- shui2 zi3 liao4 cheng2 ying1 ， cai2 jian4 yi2 yue4 ying2 。
- chi4 chu2 ju4 jie2 zhuan4 ， xiu1 pan2 gao1 ju2 fang1 。
- zhong1 xi2 ji2 fei1 dong4 ， lou4 xia4 lou2 gu3 tang1 。
- hua2 jian4 kui2 gu1 zhan4 ， shan3 shan3 tuo1 jing1 ying2 。
- ji1 kong3 qing2 ke3 ce4 ， yi4 shen1 xing2 zi4 dang1 。
- ri4 xie2 wang2 ji2 she4 ， ao2 gui4 wang2 yao1 xiang2 。
- guo2 dian3 se4 zuo3 qiu1 ， di4 xia4 shou1 hui2 shang1 。
- shi1 men2 xi1 xiu1 lei3 ， tong4 ku1 fa1 you1 rong2 。
- teng2 bao4 shu1 chao1 chang4 ， xue1 zhuan4 fang1 shi1 xing2 。
- mao4 hong2 ji4 zhuan4 zhui4 ， pang2 fu2 ri4 yue4 guang1 。
- men2 hu4 bian4 hua4 jiu3 ， zhi3 chi3 wei4 ke3 liang2 。
- pin2 chen4 guo3 ji4 huan3 ， ou3 ran2 zhi2 qing1 ming2 。
- yu3 han2 song4 hun2 lai2 ， su4 yan2 jian4 qin1 qing2 。
- shu2 shi2 you4 jie4 tui1 ， fu4 bei1 hao2 hou4 huang2 。
- liang4 ci3 xin1 mi2 ta1 ， shu4 ji1 xia4 xin1 xiang3 。

## 注释

## 译文

## 赏析
