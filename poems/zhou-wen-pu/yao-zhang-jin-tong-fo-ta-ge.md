---
id: zhou-wen-pu-yao-zhang-jin-tong-fo-ta-ge
title: 堯章金銅佛塔歌
titlePinyin: yao2 zhang1 jin1 tong2 fo2 ta3 ge1
titleSlug: yao-zhang-jin-tong-fo-ta-ge
author: 周文璞
authorPinyin: zhou1 wen2 pu2
authorSlug: zhou-wen-pu
dynasty: 宋
dynastyPinyin: song4
dynastySlug: song
tags: []
---

## 正文

- 白石招我入書齋，使我速禮金塗塔。
- 我疑此塔非世有，白石云是錢王禁中物。
- 上作如來捨身相，饑鷹餓虎紛相向。
- 拈起靈山受記時，龍天帝釋應惆悵。
- 形模遠自流沙至，鑄出今回更精緻。
- 錢王納土歸京師，流落多在西湖寺。
- 錢王本是英雄人，白蓮花現國主身。
- 蛇鄉虎落狗脚朕，何如紅袍玉带稱功臣。
- 天封坼開即退聽，兩浙不聞笳鼓競。
- 歸來佛子作護持，太師尚父尚書令。
- 一枚傳到白石生，生今但有能詩聲。
- 同袍秦外銛師兄，哦詩禮塔作佛事，同喫地爐山芋羹。
- 何曾薰陸綺床供，但見相輪銅綠明。
- 哦詩禮塔猶未畢，蘆葉低飛山雨濕。

## 拼音

- bai2 shi2 zhao1 wo3 ru4 shu1 zhai1 ， shi3 wo3 su4 li3 jin1 tu2 ta3 。
- wo3 yi2 ci3 ta3 fei1 shi4 you3 ， bai2 shi2 yun2 shi4 qian2 wang2 jin4 zhong1 wu4 。
- shang4 zuo4 ru2 lai2 she3 shen1 xiang4 ， ji1 ying1 e4 hu3 fen1 xiang1 xiang4 。
- nian1 qi3 ling2 shan1 shou4 ji4 shi2 ， long2 tian1 di4 shi4 ying1 chou2 chang4 。
- xing2 mo2 yuan3 zi4 liu2 sha1 zhi4 ， zhu4 chu1 jin1 hui2 geng4 jing1 zhi4 。
- qian2 wang2 na4 tu3 gui1 jing1 shi1 ， liu2 luo4 duo1 zai4 xi1 hu2 si4 。
- qian2 wang2 ben3 shi4 ying1 xiong2 ren2 ， bai2 lian2 hua1 xian4 guo2 zhu3 shen1 。
- she2 xiang1 hu3 luo4 gou3 jiao3 zhen4 ， he2 ru2 hong2 pao2 yu4 dai4 cheng1 gong1 chen2 。
- tian1 feng1 che4 kai1 ji2 tui4 ting1 ， liang3 zhe4 bu4 wen2 jia1 gu3 jing4 。
- gui1 lai2 fo2 zi3 zuo4 hu4 chi2 ， tai4 shi1 shang4 fu4 shang4 shu1 ling4 。
- yi4 mei2 chuan2 dao4 bai2 shi2 sheng1 ， sheng1 jin1 dan4 you3 neng2 shi1 sheng1 。
- tong2 pao2 qin2 wai4 xian1 shi1 xiong1 ， o4 shi1 li3 ta3 zuo4 fo2 shi4 ， tong2 chi1 di4 lu2 shan1 yu4 geng1 。
- he2 ceng2 xun1 lu4 qi3 chuang2 gong4 ， dan4 jian4 xiang1 lun2 tong2 lü4 ming2 。
- o4 shi1 li3 ta3 you2 wei4 bi4 ， lu2 ye4 di1 fei1 shan1 yu3 shi1 。

## 注释

## 译文

## 赏析
