---
id: zhou-wen-pu-jin-niu-dong
title: 金牛洞
titlePinyin: jin1 niu2 dong4
titleSlug: jin-niu-dong
author: 周文璞
authorPinyin: zhou1 wen2 pu2
authorSlug: zhou-wen-pu
dynasty: 宋
dynastyPinyin: song4
dynastySlug: song
tags: []
---

## 正文

- 凌兢下危梯，俯傴生深穴。
- 回身避雲霧，偃面視日月。
- 藥苗護谽谺，竹節截㠔嶭。
- 安知幽蹊下，有此大奇絕。
- 金牛鏟光景，仙牒尚可閲。
- 崗頭春已半，枸杞如點血。
- 便恐顛風興，橫吹石崖裂。

## 拼音

- ling2 jing1 xia4 wei1 ti1 ， fu3 yu3 sheng1 shen1 xue2 。
- hui2 shen1 bi4 yun2 wu4 ， yan3 mian4 shi4 ri4 yue4 。
- yao4 miao2 hu4 han1 xia1 ， zhu2 jie2 jie2 㠔 nie4 。
- an1 zhi1 you1 qi1 xia4 ， you3 ci3 da4 qi2 jue2 。
- jin1 niu2 chan3 guang1 jing3 ， xian1 die2 shang4 ke3 yue4 。
- gang3 tou2 chun1 yi3 ban4 ， gou3 qi3 ru2 dian3 xue4 。
- bian4 kong3 dian1 feng1 xing1 ， heng2 chui1 shi2 ya2 lie4 。

## 注释

## 译文

## 赏析
