---
id: zhou-wen-pu-ti-yu-yu-quan-jia-yi-ke-le-ting
title: 題喻玉泉家亦可樂亭
titlePinyin: ti2 yu4 yu4 quan2 jia1 yi4 ke3 le4 ting2
titleSlug: ti-yu-yu-quan-jia-yi-ke-le-ting
author: 周文璞
authorPinyin: zhou1 wen2 pu2
authorSlug: zhou-wen-pu
dynasty: 宋
dynastyPinyin: song4
dynastySlug: song
tags: []
---

## 正文

- 先生亭非伯夷築，亭柱亦用秋山竹。
- 但令家有滿架書，何慮妻兒少饘粥。
- 朝來相對亭上賓，洙泗尺度羲皇人。
- 先生已死名不泯，常與此亭作標準。
- 後來鄰觸閼伯怒，僕夫預起池魚慮。
- 拆亭拆亭先拆柱，有孫抱柱出煙去。
- 三十年餘復改觀，有孫如此不待贊。
- 似魯靈光偶不全，令人見此空三嘆。

## 拼音

- xian1 sheng0 ting2 fei1 bo2 yi2 zhu4 ， ting2 zhu4 yi4 yong4 qiu1 shan1 zhu2 。
- dan4 ling4 jia1 you3 man3 jia4 shu1 ， he2 lü4 qi1 er2 shao3 zhan1 zhou1 。
- chao2 lai2 xiang1 dui4 ting2 shang4 bin1 ， zhu1 si4 chi3 du4 xi1 huang2 ren2 。
- xian1 sheng1 yi3 si3 ming2 bu4 min3 ， chang2 yu3 ci3 ting2 zuo4 biao1 zhun3 。
- hou4 lai2 lin2 chu4 e4 bo2 nu4 ， pu2 fu1 yu4 qi3 chi2 yu2 lü4 。
- chai1 ting2 chai1 ting2 xian1 chai1 zhu4 ， you3 sun1 bao4 zhu4 chu1 yan1 qu4 。
- san1 shi2 nian2 yu2 fu4 gai3 guan1 ， you3 sun1 ru2 ci3 bu2 dai4 zan4 。
- si4 lu3 ling2 guang1 ou3 bu4 quan2 ， ling4 ren2 jian4 ci3 kong1 san1 tan4 。

## 注释

## 译文

## 赏析
