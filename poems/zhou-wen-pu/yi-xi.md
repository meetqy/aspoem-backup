---
id: zhou-wen-pu-yi-xi
title: 憶昔
titlePinyin: yi4 xi1
titleSlug: yi-xi
author: 周文璞
authorPinyin: zhou1 wen2 pu2
authorSlug: zhou-wen-pu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 憶昔在童初，身輕俗累無。
- 雲霞明道服，日月綴僊都。
- 屑玉三危露，泥金一丈符。
- 遨遊即閶闔，佩带或昆吾。
- 學語闚真誥，談玄校易圖。
- 竹間時搏拊，松下亦樗蒲。
- 謫墮歸巖壑，庸凡近僕奴。
- 極知方匿景，何敢遽摶扶。
- 請命書盈紙，祈真淚迸珠。
- 但能覘帝座，不恨守天厨。
- 譴巨知難逭，心安敢自誣。
- 相隨有芒屨，還欲化雙鳬。

## 拼音

- yi4 xi1 zai4 tong2 chu1 ， shen1 qing1 su2 lei4 wu2 。
- yun2 xia2 ming2 dao4 fu2 ， ri4 yue4 zhui4 xian1 dou1 。
- xie4 yu4 san1 wei1 lu4 ， ni2 jin1 yi2 zhang4 fu2 。
- ao2 you2 ji2 chang1 he2 ， pei4 dai4 huo4 kun1 wu2 。
- xue2 yu3 kui1 zhen1 gao4 ， tan2 xuan2 xiao4 yi4 tu2 。
- zhu2 jian4 shi2 bo2 fu3 ， song1 xia4 yi4 chu1 pu2 。
- zhe2 duo4 gui1 yan2 he4 ， yong1 fan2 jin4 pu2 nu2 。
- ji2 zhi1 fang1 ni4 jing3 ， he2 gan3 ju4 tuan2 fu2 。
- qing3 ming4 shu1 ying2 zhi3 ， qi2 zhen1 lei4 beng4 zhu1 。
- dan4 neng2 chan1 di4 zuo4 ， bu2 hen4 shou3 tian1 chu2 。
- qian3 ju4 zhi1 nan2 huan4 ， xin1 an1 gan3 zi4 wu1 。
- xiang1 sui2 you3 mang2 ju4 ， huan2 yu4 hua4 shuang1 fu2 。

## 注释

## 译文

## 赏析
