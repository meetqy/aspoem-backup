---
id: zhou-wen-pu-qu-tang-shen-jun-ge
title: 瞿塘神君歌
titlePinyin: qu2 tang2 shen2 jun1 ge1
titleSlug: qu-tang-shen-jun-ge
author: 周文璞
authorPinyin: zhou1 wen2 pu2
authorSlug: zhou-wen-pu
dynasty: 宋
dynastyPinyin: song4
dynastySlug: song
tags: []
---

## 正文

- 黄衫紗帽佳少年，炯然餓虎窮山淵。
- 不居秦鹿祖龍畔，却走碧鷄金馬邊。
- 左手斜執巨靈鑿，右手敬抱禹貢篇。
- 離堆順流已受命，一下不打天吳鞭。
- 有時挾彈暮雲表，有時蹴遊春風前。
- 有時却自著絳帕，走入藥市尋神仙。
- 爲人定似李太白，學道定似葛稚川。
- 孫翁走避乖崖叟，遣僕送畫不取錢。
- 神君廟食與畫像，千古萬古當流傳。
- 我昔夢上神君殿，偶值蓬萊衆真宴。
- 洛陽開盡姚黄花，銅駝陌上難相見。

## 拼音

- huang2 shan1 sha1 mao4 jia1 shao4 nian2 ， jiong3 ran2 e4 hu3 qiong2 shan1 yuan1 。
- bu4 ju1 qin2 lu4 zu3 long2 pan4 ， que4 zou3 bi4 ji1 jin1 ma3 bian1 。
- zuo3 shou3 xie2 zhi2 ju4 ling2 zao2 ， you4 shou3 jing4 bao4 yu3 gong4 pian1 。
- li2 dui1 shun4 liu2 yi3 shou4 ming4 ， yi2 xia4 bu4 da3 tian1 wu2 bian1 。
- you3 shi2 xie2 dan4 mu4 yun2 biao3 ， you3 shi2 cu4 you2 chun1 feng1 qian2 。
- you3 shi2 que4 zi4 zhu4 jiang4 pa4 ， zou3 ru4 yao4 shi4 xun2 shen2 xian1 。
- wei2 ren2 ding4 si4 li3 tai4 bai2 ， xue2 dao4 ding4 si4 ge3 zhi4 chuan1 。
- sun1 weng1 zou3 bi4 guai1 ya2 sou3 ， qian3 pu2 song4 hua4 bu4 qu3 qian2 。
- shen2 jun1 miao4 shi2 yu3 hua4 xiang4 ， qian1 gu3 wan4 gu3 dang1 liu2 chuan2 。
- wo3 xi1 meng4 shang4 shen2 jun1 dian4 ， ou3 zhi2 peng2 lai2 zhong4 zhen1 yan4 。
- luo4 yang2 kai1 jin4 yao2 huang2 hua1 ， tong2 tuo2 mo4 shang4 nan2 xiang1 jian4 。

## 注释

## 译文

## 赏析
