---
id: zhou-wen-pu-shi-yue-guo-feng-shan-zhou-hui-ru-xiang-wang-ci-yong-qian-yun
title: 十月過鳳山舟回入項王祠用前韵
titlePinyin: shi2 yue4 guo4 feng4 shan1 zhou1 hui2 ru4 xiang4 wang2 ci2 yong4 qian2 yun4
titleSlug: shi-yue-guo-feng-shan-zhou-hui-ru-xiang-wang-ci-yong-qian-yun
author: 周文璞
authorPinyin: zhou1 wen2 pu2
authorSlug: zhou-wen-pu
dynasty: 宋
dynastyPinyin: song4
dynastySlug: song
tags: []
---

## 正文

- 墜葉濃於染，孤花凈似霜。
- 溪山如有待，朱粉玄施妝。
- 勝境如天上，雄鳴自帝旁。
- 工陳白玉琯，人坐紫金床。
- 古兕稱春酒，靈虬換夕香。
- 風箏猶有韵，星弁忽分行。
- 念此鋤榛壟，頻來渡葦航。
- 欲揮終極淚，只廢苦吟章。
- 慨慷辭歡伯，英雄憶憤王。
- 逝騅嗟弗及，撞斗恨難量。
- 起舞何勞短，行歌未要狂。
- 斷雲將落日，千古助哀凉。

## 拼音

- zhui4 ye4 nong2 wu1 ran3 ， gu1 hua1 jing4 si4 shuang1 。
- xi1 shan1 ru2 you3 dai4 ， zhu1 fen3 xuan2 shi1 zhuang1 。
- sheng4 jing4 ru2 tian1 shang4 ， xiong2 ming2 zi4 di4 pang2 。
- gong1 chen2 bai2 yu4 guan3 ， ren2 zuo4 zi3 jin1 chuang2 。
- gu3 si4 cheng1 chun1 jiu3 ， ling2 qiu2 huan4 xi1 xiang1 。
- feng1 zheng1 you2 you3 yun4 ， xing1 bian4 hu1 fen1 hang2 。
- nian4 ci3 chu2 zhen1 long3 ， bin1 lai2 du4 wei3 hang2 。
- yu4 hui1 zhong1 ji2 lei4 ， zhi1 fei4 ku3 yin2 zhang1 。
- kai3 kang1 ci2 huan1 bo2 ， ying1 xiong2 yi4 fen4 wang2 。
- shi4 zhui1 jie1 fu2 ji2 ， zhuang4 dou4 hen4 nan2 liang2 。
- qi3 wu3 he2 lao2 duan3 ， xing2 ge1 wei4 yao4 kuang2 。
- duan4 yun2 jiang1 luo4 ri4 ， qian1 gu3 zhu4 ai1 liang2 。

## 注释

## 译文

## 赏析
