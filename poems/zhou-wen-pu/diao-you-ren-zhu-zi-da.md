---
id: zhou-wen-pu-diao-you-ren-zhu-zi-da
title: 吊友人朱子大
titlePinyin: diao4 you3 ren2 zhu1 zi3 da4
titleSlug: diao-you-ren-zhu-zi-da
author: 周文璞
authorPinyin: zhou1 wen2 pu2
authorSlug: zhou-wen-pu
dynasty: 宋
dynastyPinyin: song4
dynastySlug: song
tags: []
---

## 正文

- 與君昔並丹陽船，形容惘愴俱可憐。
- 自說宅囿及百年，藏三小山出雲煙。
- 土伯小廟自題扁，持照清池分醜妍。
- 吁嗟先君方下世，姪子賣半相炒煎。
- 出尋方伯待救護，與我密者纔萬錢。
- 是身災疢恐凋謝，語未脫口吁皇天。
- 那知君今亦逝川，洪崖白石夢杳然，竟從他姓改受廛。
- 嗚呼，朱君無歸，歸來但見空屋椽，入抱山骨於黄泉。

## 拼音

- yu3 jun1 xi1 bing4 dan1 yang2 chuan2 ， xing2 rong2 wang3 chuang4 ju4 ke3 lian2 。
- zi4 shuo1 zhai2 you4 ji2 bai3 nian2 ， cang2 san1 xiao3 shan1 chu1 yun2 yan1 。
- tu3 bo2 xiao3 miao4 zi4 ti2 bian3 ， chi2 zhao4 qing1 chi2 fen1 chou3 yan2 。
- xu1 jie1 xian1 jun1 fang1 xia4 shi4 ， zhi2 zi3 mai4 ban4 xiang1 chao3 jian1 。
- chu1 xun2 fang1 bo2 dai4 jiu4 hu4 ， yu3 wo3 mi4 zhe3 cai2 wan4 qian2 。
- shi4 shen1 zai1 chen4 kong3 diao1 xie4 ， yu3 wei4 tuo1 kou3 xu1 huang2 tian1 。
- na4 zhi1 jun1 jin1 yi4 shi4 chuan1 ， hong2 ya2 bai2 shi2 meng4 yao3 ran2 ， jing4 cong2 ta1 xing4 gai3 shou4 chan2 。
- wu1 hu1 ， zhu1 jun1 wu2 gui1 ， gui1 lai2 dan4 jian4 kong1 wu1 chuan2 ， ru4 bao4 shan1 gu3 wu1 huang2 quan2 。

## 注释

## 译文

## 赏析
