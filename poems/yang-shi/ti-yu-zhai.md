---
id: yang-shi-ti-yu-zhai
title: 題愚齋
titlePinyin: ti2 yu2 zhai1
titleSlug: ti-yu-zhai
author: 楊時
authorPinyin: yang2 shi2
authorSlug: yang-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 結廬依林丘，回峰爭盤紆。
- 下闞清池淵，憑軒數游魚。
- 飛閣出雲表，浮烟襲簪裾。
- 中有傲世士，脫略自謂愚。
- 高義輕籯金，貽謀有詩書。
- 青編富充宇，散秩羅瓊琚。
- 鱗鱗壁間題，一一露珊瑚。
- 嗟予久昏塞，荒蹊少耘鋤。
- 昌黎已隔世，將焉問夷塗。
- 道逢北山公，荷鍤時與俱。
- 皎皎河曲叟，朋儕共欷歔。
- 高齋一來遊，豁然心神舒。
- 籬東有餘址，誰能薙榛蕪。
- 結茅可容席，一瓢來此居。
- 寄謝陶彭澤，何必愛吾廬。

## 拼音

- jie2 lu2 yi1 lin2 qiu1 ， hui2 feng1 zheng1 pan2 yu1 。
- xia4 kan4 qing1 chi2 yuan1 ， ping2 xuan1 shu4 you2 yu2 。
- fei1 ge2 chu1 yun2 biao3 ， fu2 yan1 xi2 zan1 ju1 。
- zhong1 you3 ao4 shi4 shi4 ， tuo1 lüe4 zi4 wei4 yu2 。
- gao1 yi4 qing1 ying2 jin1 ， yi2 mou2 you3 shi1 shu1 。
- qing1 bian1 fu4 chong1 yu3 ， san4 zhi4 luo2 qiong2 ju1 。
- lin2 lin2 bi4 jian4 ti2 ， yi1 yi1 lu4 shan1 hu2 。
- jie1 yu3 jiu3 hun1 sai1 ， huang1 qi1 shao3 yun2 chu2 。
- chang1 li2 yi3 ge2 shi4 ， jiang1 yan1 wen4 yi2 tu2 。
- dao4 feng2 bei3 shan1 gong1 ， he2 cha1 shi2 yu3 ju4 。
- jiao3 jiao3 he2 qu1 sou3 ， peng2 chai2 gong4 xi1 xu1 。
- gao1 zhai1 yi4 lai2 you2 ， huo4 ran2 xin1 shen2 shu1 。
- li2 dong1 you3 yu2 zhi3 ， shui2 neng2 ti4 zhen1 wu2 。
- jie2 mao2 ke3 rong2 xi2 ， yi4 piao2 lai2 ci3 ju1 。
- ji4 xie4 tao2 peng2 ze2 ， he2 bi4 ai4 wu2 lu2 。

## 注释

## 译文

## 赏析
