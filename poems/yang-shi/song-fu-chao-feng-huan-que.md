---
id: yang-shi-song-fu-chao-feng-huan-que
title: 送富朝奉還闕
titlePinyin: song4 fu4 chao2 feng4 huan2 que4
titleSlug: song-fu-chao-feng-huan-que
author: 楊時
authorPinyin: yang2 shi2
authorSlug: yang-shi
dynasty: 宋
dynastyPinyin: song4
dynastySlug: song
tags: []
---

## 正文

- 君不見慶曆承平道如砥，馳車八荒同一軌。
- 虜人鴟張怒螳臂，百萬雲屯若封豕。
- 又不見朔方橫流漲天起，腐麥蛾飛木生耳。
- 扶携道路雜老幼，操瓢溝中半爲鬼。
- 關河日夜刁斗驚，嫚書乘駟來渝平。
- 兵間持節得英傑，談笑坐使羈長纓。
- 青社環城萬區屋，發廩分曹具饘粥。
- 饑羸枯頰陡生光，叢塚不聞新鬼哭。
- 臧孫有後天匪親，閭門容車何足論。
- 朅來濉上見猶子，雄姿宛有典型存。
- 驊騮已渡渥洼水，朝燕暮越應千里。
- 行看玉勒駕鑾輿，濯足瑶池從此始。

## 拼音

- jun1 bu2 jian4 qing4 li4 cheng2 ping2 dao4 ru2 di3 ， chi2 ju1 ba1 huang1 tong2 yi4 gui3 。
- lu3 ren2 chi1 zhang1 nu4 tang2 bi4 ， bai3 wan4 yun2 tun2 ruo4 feng1 shi3 。
- you4 bu2 jian4 shuo4 fang1 heng2 liu2 zhang3 tian1 qi3 ， fu3 mai4 e2 fei1 mu4 sheng1 er3 。
- fu2 xie2 dao4 lu4 za2 lao3 you4 ， cao1 piao2 gou1 zhong1 ban4 wei2 gui3 。
- guan1 he2 ri4 ye4 diao1 dou4 jing1 ， man4 shu1 cheng2 si4 lai2 yu2 ping2 。
- bing1 jian4 chi2 jie2 de2 ying1 jie2 ， tan2 xiao4 zuo4 shi3 ji1 chang2 ying1 。
- qing1 she4 huan2 cheng2 wan4 qu1 wu1 ， fa1 lin3 fen1 cao2 ju4 zhan1 zhou1 。
- ji1 lei2 ku1 jia2 dou3 sheng1 guang1 ， cong2 zhong3 bu4 wen2 xin1 gui3 ku1 。
- zang1 sun1 you3 hou4 tian1 fei3 qin1 ， lü2 men2 rong2 ju1 he2 zu2 lun4 。
- qie4 lai2 sui1 shang4 jian4 you2 zi3 ， xiong2 zi1 wan3 you3 dian3 xing2 cun2 。
- hua2 liu2 yi3 du4 wo4 wa1 shui3 ， chao2 yan4 mu4 yue4 ying1 qian1 li3 。
- xing2 kan4 yu4 le4 jia4 luan2 yu2 ， zhuo2 zu2 yao2 chi2 cong2 ci3 shi3 。

## 注释

## 译文

## 赏析
