---
id: yang-shi-xie-zhan-si-ye-song-jiu
title: 謝詹司業送酒
titlePinyin: xie4 zhan1 si1 ye4 song4 jiu3
titleSlug: xie-zhan-si-ye-song-jiu
author: 楊時
authorPinyin: yang2 shi2
authorSlug: yang-shi
dynasty: 宋
dynastyPinyin: song4
dynastySlug: song
tags: []
---

## 正文

- 鄭公負才名，流落四十年。
- 高視隘八荒，天寒坐無氈。
- 忘形頼司業，時與送酒錢。
- 嗟予樗櫟材，臃腫世所捐。
- 云何附青雲，拜賜追前賢。
- 開壺對青樽，內愧顔靦然。
- 公乎廊廟姿，直幹上參天。
- 袨服羣娃宮，不虞姑爭妍。
- 驊騮誤一蹶，萬里終騰騫。
- 朝燕暮刷越，駑馬安能先。
- 玉瑩本無瑕，寧須事磨鎸。
- 宣室久虛席，茲行定詳延。
- 陋儒氣填臆，感慨聊自宣。
- 辱惠不知報，强歌成短篇。

## 拼音

- zheng4 gong1 fu4 cai2 ming2 ， liu2 luo4 si4 shi2 nian2 。
- gao1 shi4 ai4 ba1 huang1 ， tian1 han2 zuo4 wu2 zhan1 。
- wang4 xing2 lai4 si1 ye4 ， shi2 yu3 song4 jiu3 qian2 。
- jie1 yu3 chu1 li4 cai2 ， yong1 zhong3 shi4 suo3 juan1 。
- yun2 he2 fu4 qing1 yun2 ， bai4 ci4 zhui1 qian2 xian2 。
- kai1 hu2 dui4 qing1 zun1 ， nei4 kui4 yan2 mian3 ran2 。
- gong1 hu1 lang2 miao4 zi1 ， zhi2 gan4 shang4 can1 tian1 。
- xuan4 fu2 qun2 wa2 gong1 ， bu4 yu2 gu1 zheng1 yan2 。
- hua2 liu2 wu4 yi4 jue3 ， wan4 li3 zhong1 teng2 qian1 。
- chao2 yan4 mu4 shua1 yue4 ， nu2 ma3 an1 neng2 xian1 。
- yu4 ying2 ben3 wu2 xia2 ， ning2 xu1 shi4 mo2 juan1 。
- xuan1 shi4 jiu3 xu1 xi2 ， zi1 xing2 ding4 xiang2 yan2 。
- lou4 ru2 qi4 tian2 yi4 ， gan3 kai3 liao2 zi4 xuan1 。
- ru3 hui4 bu4 zhi1 bao4 ， qiang2 ge1 cheng2 duan3 pian1 。

## 注释

## 译文

## 赏析
