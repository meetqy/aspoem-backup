---
id: yang-shi-ji-lian-zi-an-jiao-shou
title: 寄練子安教授
titlePinyin: ji4 lian4 zi3 an1 jiao4 shou4
titleSlug: ji-lian-zi-an-jiao-shou
author: 楊時
authorPinyin: yang2 shi2
authorSlug: yang-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 憶昨吾子客上都，我獨奔走天南隅。
- 各年未壯已多累，誤投世網身攣拘。
- 飄零今日偶相值，乃復咫尺不得與子俱。
- 人生委質金在爐，大冶鼓鑄誰號呼。
- 惟愁踆踆走塵土，舊業已廢成荒蕪。
- 惜君高才卓犖與世畸，雄文洒落珠陸離。
- 雷驚電赫轉坤軸，風號浪擊飛天池。
- 珊瑚挺幹滄海竭，麒麟超軼不可羈。
- 經綸有道世莫知，櫝中良璧始自奇。
- 君不見扶藜隘巷蓬蓽居，短褐甕牖桑爲樞。
- 擁門軒蓋何所慕，藜羹自飽非癯如。
- 又不見揚雄寂寞守太玄，棄捐覆瓿真可憐。
- 折腰小吏昔所恥，田園須賦歸來篇。
- 終當結屋蒼崖巔，期子相與臨清泉。
- 投簪解带謝人世，拂塵披蠹親遺編。
- 松皴檜老生青烟，雨餘風弄鳴哀弦。
- 低回野興有真意，浮名鸛雀過吾前。
- 結歡膠漆常連連，從游鹿豕終長年。

## 拼音

- yi4 zuo2 wu2 zi3 ke4 shang4 dou1 ， wo3 du2 ben1 zou3 tian1 nan2 yu2 。
- ge4 nian2 wei4 zhuang4 yi3 duo1 lei4 ， wu4 tou2 shi4 wang3 shen1 luan2 ju1 。
- piao1 ling2 jin1 ri4 ou3 xiang1 zhi2 ， nai3 fu4 zhi3 chi3 bu4 de2 yu3 zi3 ju4 。
- ren2 sheng1 wei3 zhi4 jin1 zai4 lu2 ， da4 ye3 gu3 zhu4 shui2 hao4 hu1 。
- wei2 chou2 cun1 cun1 zou3 chen2 tu3 ， jiu4 ye4 yi3 fei4 cheng2 huang1 wu2 。
- xi1 jun1 gao1 cai2 zhuo2 luo4 yu3 shi4 ji1 ， xiong2 wen2 sa3 luo4 zhu1 lu4 li2 。
- lei2 jing1 dian4 he4 zhuan3 kun1 zhou2 ， feng1 hao4 lang4 ji1 fei1 tian1 chi2 。
- shan1 hu2 ting3 gan4 cang1 hai3 jie2 ， qi2 lin2 chao1 yi4 bu4 ke3 ji1 。
- jing1 lun2 you3 dao4 shi4 mo4 zhi1 ， du2 zhong1 liang2 bi4 shi3 zi4 qi2 。
- jun1 bu2 jian4 fu2 li2 ai4 xiang4 peng2 bi4 ju1 ， duan3 he4 weng4 you3 sang1 wei2 shu1 。
- yong1 men2 xuan1 gai4 he2 suo3 mu4 ， li2 geng1 zi4 bao3 fei1 qu2 ru2 。
- you4 bu2 jian4 yang2 xiong2 ji4 mo4 shou3 tai4 xuan2 ， qi4 juan1 fu4 bu4 zhen1 ke3 lian2 。
- zhe2 yao1 xiao3 li4 xi1 suo3 chi3 ， tian2 yuan2 xu1 fu4 gui1 lai2 pian1 。
- zhong1 dang1 jie2 wu1 cang1 ya2 dian1 ， qi1 zi3 xiang1 yu3 lin2 qing1 quan2 。
- tou2 zan1 jie3 dai4 xie4 ren2 shi4 ， fu2 chen2 pi1 du4 qin1 yi2 bian1 。
- song1 cun1 gui4 lao3 sheng1 qing1 yan1 ， yu3 yu2 feng1 nong4 ming2 ai1 xian2 。
- di1 hui2 ye3 xing1 you3 zhen1 yi4 ， fu2 ming2 guan4 que4 guo4 wu2 qian2 。
- jie2 huan1 jiao1 qi1 chang2 lian2 lian2 ， cong2 you2 lu4 shi3 zhong1 chang2 nian2 。

## 注释

## 译文

## 赏析
