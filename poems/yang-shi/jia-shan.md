---
id: yang-shi-jia-shan
title: 假山
titlePinyin: jia3 shan1
titleSlug: jia-shan
author: 楊時
authorPinyin: yang2 shi2
authorSlug: yang-shi
dynasty: 宋
dynastyPinyin: song4
dynastySlug: song
tags: []
---

## 正文

- 衡湘側南二千里，清淑之氣常蜿蜒。
- 丹沙玉石氣所感，融結萬狀非磨鎸。
- 窮源荒蹊異岱畎，不逢禹績輕棄捐。
- 苔封土蝕誰復問，嶙峋僵卧當市廛。
- 龜山老叟見之喜，鳩徒輦置羅前軒。
- 岧嶢孤峰露仙掌，屹若太華青摩天。
- 傾崖斷壑坐中見，葱蒨似玉生雲烟。
- 初疑祖龍未死日，浮梁擬跨咸池淵。
- 神號鬼怒驅不前，捶繫刓磷成枅圈。
- 又疑巨人出龍伯，揭竿來自崑崙巔。
- 連鼇合負雲濤翻，蓬壺簸蕩留平川。
- 繄予竟日倚欄檻，矯首便欲追靈仙。
- 尻輪神馬自足駕，已覺兩腋風泠然。
- 瓊臺浮游與世隔，醉傲笑拊洪崖肩。
- 山間草木即靈餌，含英茹實資長年。
- 悠悠廣息變今古，坐看溟渤成桑田。

## 拼音

- heng2 xiang1 ce4 nan2 er4 qian1 li3 ， qing1 shu1 zhi1 qi4 chang2 wan1 yan2 。
- dan1 sha1 yu4 shi2 qi4 suo3 gan3 ， rong2 jie2 wan4 zhuang4 fei1 mo2 juan1 。
- qiong2 yuan2 huang1 qi1 yi4 dai4 quan3 ， bu4 feng2 yu3 ji4 qing1 qi4 juan1 。
- tai2 feng1 tu3 shi2 shui2 fu4 wen4 ， lin2 xun2 jiang1 wo4 dang1 shi4 chan2 。
- gui1 shan1 lao3 sou3 jian4 zhi1 xi3 ， jiu1 tu2 nian3 zhi4 luo2 qian2 xuan1 。
- tiao2 yao2 gu1 feng1 lu4 xian1 zhang3 ， yi4 ruo4 tai4 hua2 qing1 mo2 tian1 。
- qing1 ya2 duan4 he4 zuo4 zhong1 jian4 ， cong1 qian4 si4 yu4 sheng1 yun2 yan1 。
- chu1 yi2 zu3 long2 wei4 si3 ri4 ， fu2 liang2 ni3 kua4 xian2 chi2 yuan1 。
- shen2 hao4 gui3 nu4 qu1 bu4 qian2 ， chui2 xi4 wan2 lin2 cheng2 ji1 quan1 。
- you4 yi2 ju4 ren2 chu1 long2 bo2 ， jie1 gan1 lai2 zi4 kun1 lun2 dian1 。
- lian2 ao2 he2 fu4 yun2 tao1 fan1 ， peng2 hu2 bo4 dang4 liu2 ping2 chuan1 。
- yi1 yu3 jing4 ri4 yi3 lan2 jian4 ， jiao3 shou3 bian4 yu4 zhui1 ling2 xian1 。
- kao1 lun2 shen2 ma3 zi4 zu2 jia4 ， yi3 jue2 liang3 ye4 feng1 ling2 ran2 。
- qiong2 tai2 fu2 you2 yu3 shi4 ge2 ， zui4 ao4 xiao4 fu3 hong2 ya2 jian1 。
- shan1 jian4 cao3 mu4 ji2 ling2 er3 ， han2 ying1 ru2 shi2 zi1 chang2 nian2 。
- you1 you1 guang3 xi1 bian4 jin1 gu3 ， zuo4 kan4 ming2 bo2 cheng2 sang1 tian2 。

## 注释

## 译文

## 赏析
