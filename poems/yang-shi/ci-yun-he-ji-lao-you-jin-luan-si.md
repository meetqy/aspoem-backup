---
id: yang-shi-ci-yun-he-ji-lao-you-jin-luan-si
title: 次韵何吉老遊金鑾寺
titlePinyin: ci4 yun4 he2 ji2 lao3 you2 jin1 luan2 si4
titleSlug: ci-yun-he-ji-lao-you-jin-luan-si
author: 楊時
authorPinyin: yang2 shi2
authorSlug: yang-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 榮名嗟何爲，病木自生癭。
- 彭殤一夢覺，烏用論久頃。
- 寄身淵明廬，翛然在人境。
- 衛生鄙樊雉，放浪任流梗。
- 相忘到形影，世累不須屏。
- 剉鍼聊自營，寧復事干請。
- 負暄有餘燠，蓬鬢亂垂頸。
- 客來坐無氈，誰顧廣文冷。
- 忽聞過吾門，冠屨不暇整。
- 邀我招提游，並轡相與騁。
- 僧關叩禪寂，未語心已領。
- 並游皆韓徒，辭刃淬鋒穎。
- 多聞富如坻，吾方拾遺秉。
- 顧慚管窺陋，未睹豹文炳。
- 謬追俊游後，如渴得甘井。
- 願從借金篦，爲割眼中眚。
- 鼻端堊墁久，妙質愧非郢。
- 賡酬困詩律，恐坐杜陵㾪。
- 相携上層崗，出戶畏深穽。
- 每虞參也魯，跬步輒三省。
- 遲回月初上，雲間掛金餠。
- 昏鴉鳴相呼，更覺林逾靜。
- 湖光湛星漢，渺渺天水永。
- 歸蹊暗塵土，回首失清景。
- 角聲下譙門，歸步怯脩嶺。
- 晚市人迹稀，青燈耿疏影。

## 拼音

- rong2 ming2 jie1 he2 wei2 ， bing4 mu4 zi4 sheng1 ying3 。
- peng2 shang1 yi2 meng4 jue2 ， wu1 yong4 lun4 jiu3 qing3 。
- ji4 shen1 yuan1 ming2 lu2 ， xiao1 ran2 zai4 ren2 jing4 。
- wei4 sheng1 bi3 fan2 zhi4 ， fang4 lang4 ren4 liu2 geng3 。
- xiang1 wang4 dao4 xing2 ying3 ， shi4 lei4 bu4 xu1 ping2 。
- cuo4 zhen1 liao2 zi4 ying2 ， ning2 fu4 shi4 gan1 qing3 。
- fu4 xuan1 you3 yu2 yu4 ， peng2 bin4 luan4 chui2 jing3 。
- ke4 lai2 zuo4 wu2 zhan1 ， shui2 gu4 guang3 wen2 leng3 。
- hu1 wen2 guo4 wu2 men2 ， guan1 ju4 bu4 xia2 zheng3 。
- yao1 wo3 zhao1 ti2 you2 ， bing4 pei4 xiang1 yu3 cheng3 。
- seng1 guan1 kou4 shan4 ji4 ， wei4 yu3 xin1 yi3 ling3 。
- bing4 you2 jie1 han2 tu2 ， ci2 ren4 cui4 feng1 ying3 。
- duo1 wen2 fu4 ru2 di3 ， wu2 fang1 shi2 yi2 bing3 。
- gu4 can2 guan3 kui1 lou4 ， wei4 du3 bao4 wen2 bing3 。
- miu4 zhui1 jun4 you2 hou4 ， ru2 ke3 de2 gan1 jing3 。
- yuan4 cong2 jie4 jin1 bi4 ， wei2 ge1 yan3 zhong1 sheng3 。
- bi2 duan1 e4 man4 jiu3 ， miao4 zhi4 kui4 fei1 ying3 。
- geng1 chou2 kun4 shi1 lü4 ， kong3 zuo4 du4 ling2 㾪。
- xiang1 xie2 shang4 ceng2 gang3 ， chu1 hu4 wei4 shen1 jing3 。
- mei3 yu2 can1 ye3 lu3 ， kui3 bu4 zhe2 san1 sheng3 。
- chi2 hui2 yue4 chu1 shang4 ， yun2 jian4 gua4 jin1 bing3 。
- hun1 ya1 ming2 xiang1 hu1 ， geng4 jue2 lin2 yu2 jing4 。
- hu2 guang1 zhan4 xing1 han4 ， miao3 miao3 tian1 shui3 yong3 。
- gui1 qi1 an4 chen2 tu3 ， hui2 shou3 shi1 qing1 jing3 。
- jiao3 sheng1 xia4 qiao2 men2 ， gui1 bu4 qie4 xiu1 ling3 。
- wan3 shi4 ren2 ji4 xi1 ， qing1 deng1 geng3 shu1 ying3 。

## 注释

## 译文

## 赏析
