---
id: yang-shi-zeng-yi-zhe-deng-xian-kuang
title: 贈醫者鄧獻匡
titlePinyin: zeng4 yi1 zhe3 deng4 xian4 kuang1
titleSlug: zeng-yi-zhe-deng-xian-kuang
author: 楊時
authorPinyin: yang2 shi2
authorSlug: yang-shi
dynasty: 宋
dynastyPinyin: song4
dynastySlug: song
tags: []
---

## 正文

- 天地一氣猶冶甄，埏埴萬彙隨方圓。
- 神形九藏通九野，八風中物如戈鋋。
- 天元玉冊有遺義，探索始自三皇前。
- 桑君越人不世出，鑱石鍼灸誰能傳。
- 賤工增餘損不足，往往橫夭殘天年。
- 羨君妙齡踵其學，至理隠賾常精研。
- 聞陰得陽以神遇，反視方術猶蹄筌。
- 道隅併虀即爲餌，車上已有長蛇懸。
- 嗟予羸苶苦多病，維摩丈室方蕭然。
- 願君速已天下疾，爲予一洗沉痾痊。

## 拼音

- tian1 di4 yi2 qi4 you2 ye3 zhen1 ， shan1 zhi2 wan4 hui4 sui2 fang1 yuan2 。
- shen2 xing2 jiu3 cang2 tong1 jiu3 ye3 ， ba1 feng1 zhong1 wu4 ru2 ge1 chan2 。
- tian1 yuan2 yu4 ce4 you3 yi2 yi4 ， tan4 suo3 shi3 zi4 san1 huang2 qian2 。
- sang1 jun1 yue4 ren2 bu2 shi4 chu1 ， chan2 shi2 zhen1 jiu3 shui2 neng2 chuan2 。
- jian4 gong1 zeng1 yu2 sun3 bu4 zu2 ， wang3 wang3 heng2 yao1 can2 tian1 nian2 。
- xian4 jun1 miao4 ling2 zhong3 qi2 xue2 ， zhi4 li3 yin3 ze2 chang2 jing1 yan2 。
- wen2 yin1 de2 yang2 yi3 shen2 yu4 ， fan3 shi4 fang1 shu4 you2 ti2 quan2 。
- dao4 yu2 bing4 ji1 ji2 wei2 er3 ， ju1 shang4 yi3 you3 chang2 she2 xuan2 。
- jie1 yu3 lei2 nie2 ku3 duo1 bing4 ， wei2 mo2 zhang4 shi4 fang1 xiao1 ran2 。
- yuan4 jun1 su4 yi3 tian1 xia4 ji2 ， wei2 yu3 yi4 xi3 chen2 ke1 quan2 。

## 注释

## 译文

## 赏析
