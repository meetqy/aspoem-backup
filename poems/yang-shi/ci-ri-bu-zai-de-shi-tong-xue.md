---
id: yang-shi-ci-ri-bu-zai-de-shi-tong-xue
title: 此日不再得示同學
titlePinyin: ci3 ri4 bu2 zai4 de2 shi4 tong2 xue2
titleSlug: ci-ri-bu-zai-de-shi-tong-xue
author: 楊時
authorPinyin: yang2 shi2
authorSlug: yang-shi
dynasty: 宋
dynastyPinyin: song4
dynastySlug: song
tags: []
---

## 正文

- 此日不再得，頹波注扶桑。
- 躚躚黄小羣，毛髮忽已蒼。
- 願言績學子，共惜此日光。
- 術業貴及時，勉之在青陽。
- 行己慎所之，戒哉畏迷方。
- 舜跖善利間，所差亦毫芒。
- 富貴如浮雲，苟得非所臧。
- 貧賤豈吾羞，逐物乃自戕。
- 胼胝奏艱食，一瓢甘糟糠。
- 所逢義適然，未殊行與藏。
- 斯人已云沒，簡編有遺芳。
- 希顔亦顔徒，要在用心剛。
- 譬猶適千里，駕言勿徊徨。
- 驅馬日云遠，誰謂阻且長。
- 末流學多岐，倚門誦韓莊。
- 出入方寸間，雕鎸事辭章。
- 學成欲何用，奔趨利名場。
- 挾策博塞游，異趣均亡羊。
- 我懶心意衰，撫事多遺忘。
- 念子方妙齡，壯圖宜自彊。
- 至寶在高深，不憚勤梯航。
- 茫茫定何求，所得安能常。
- 萬物備吾身，求得舍即亡。
- 鷄犬猶知尋，自棄良可傷。
- 欲爲君子儒，勿謂予言狂。

## 拼音

- ci3 ri4 bu2 zai4 de2 ， tui2 bo1 zhu4 fu2 sang1 。
- xian1 xian1 huang2 xiao3 qun2 ， mao2 fa4 hu1 yi3 cang1 。
- yuan4 yan2 ji4 xue2 zi3 ， gong4 xi1 ci3 ri4 guang1 。
- shu4 ye4 gui4 ji2 shi2 ， mian3 zhi1 zai4 qing1 yang2 。
- xing2 ji3 shen4 suo3 zhi1 ， jie4 zai1 wei4 mi2 fang1 。
- shun4 zhi2 shan4 li4 jian4 ， suo3 cha4 yi4 hao2 mang2 。
- fu4 gui4 ru2 fu2 yun2 ， gou3 de2 fei1 suo3 zang1 。
- pin2 jian4 qi3 wu2 xiu1 ， zhu2 wu4 nai3 zi4 qiang1 。
- pian2 zhi1 zou4 jian1 shi2 ， yi4 piao2 gan1 zao1 kang1 。
- suo3 feng2 yi4 shi4 ran2 ， wei4 shu1 xing2 yu3 cang2 。
- si1 ren2 yi3 yun2 mei2 ， jian3 bian1 you3 yi2 fang1 。
- xi1 yan2 yi4 yan2 tu2 ， yao4 zai4 yong4 xin1 gang1 。
- pi4 you2 shi4 qian1 li3 ， jia4 yan2 wu4 huai2 huang2 。
- qu1 ma3 ri4 yun2 yuan3 ， shui2 wei4 zu3 qie3 chang2 。
- mo4 liu2 xue2 duo1 qi2 ， yi3 men2 song4 han2 zhuang1 。
- chu1 ru4 fang1 cun4 jian4 ， diao1 juan1 shi4 ci2 zhang1 。
- xue2 cheng2 yu4 he2 yong4 ， ben1 qu1 li4 ming2 chang3 。
- xie2 ce4 bo2 sai1 you2 ， yi4 qu4 jun1 wang2 yang2 。
- wo3 lan3 xin1 yi4 shuai1 ， fu3 shi4 duo1 yi2 wang4 。
- nian4 zi3 fang1 miao4 ling2 ， zhuang4 tu2 yi2 zi4 qiang2 。
- zhi4 bao3 zai4 gao1 shen1 ， bu2 dan4 qin2 ti1 hang2 。
- mang2 mang2 ding4 he2 qiu2 ， suo3 de2 an1 neng2 chang2 。
- wan4 wu4 bei4 wu2 shen1 ， qiu2 de2 she4 ji2 wang2 。
- ji1 quan3 you2 zhi1 xun2 ， zi4 qi4 liang2 ke3 shang1 。
- yu4 wei2 jun1 zi3 ru2 ， wu4 wei4 yu3 yan2 kuang2 。

## 注释

## 译文

## 赏析
