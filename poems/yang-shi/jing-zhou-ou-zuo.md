---
id: yang-shi-jing-zhou-ou-zuo
title: 荆州偶作
titlePinyin: jing1 zhou1 ou3 zuo4
titleSlug: jing-zhou-ou-zuo
author: 楊時
authorPinyin: yang2 shi2
authorSlug: yang-shi
dynasty: 宋
dynastyPinyin: song4
dynastySlug: song
tags: []
---

## 正文

- 鄭公嵇阮流，野性本麋鹿。
- 平生傲羲皇，白首就羈束。
- 大寒客無氈，官冷飯不足。
- 顧予支離人，攘臂受餘粟。
- 江魚尾盈尺，飽食勝粱肉。
- 荆山富樵蘇，丈室有餘燠。
- 頑疏愧前哲，所得踰往躅。
- 談經追時好，俯仰負愧忸。
- 流光逝不反，愁鬢日改綠。
- 世道劫火燃，不燔乃良玉。
- 晚交定難恃，雲雨手翻覆。
- 官居真蘧廬，束擔聊託宿。
- 求田意雖鄙，此計正宜速。
- 歸尋谷口耕，勝賣成都卜。
- 坐想带經鋤，倚耒聽布穀。

## 拼音

- zheng4 gong1 ji1 ruan3 liu2 ， ye3 xing4 ben3 mi2 lu4 。
- ping2 sheng1 ao4 xi1 huang2 ， bai2 shou3 jiu4 ji1 shu4 。
- da4 han2 ke4 wu2 zhan1 ， guan1 leng3 fan4 bu4 zu2 。
- gu4 yu3 zhi1 li2 ren2 ， rang3 bi4 shou4 yu2 su4 。
- jiang1 yu2 wei3 ying2 chi3 ， bao3 shi2 sheng4 liang2 rou4 。
- jing1 shan1 fu4 qiao2 su1 ， zhang4 shi4 you3 yu2 yu4 。
- wan2 shu1 kui4 qian2 zhe2 ， suo3 de2 yu2 wang3 zhu2 。
- tan2 jing1 zhui1 shi2 hao3 ， fu3 yang3 fu4 kui4 niu3 。
- liu2 guang1 shi4 bu4 fan3 ， chou2 bin4 ri4 gai3 lü4 。
- shi4 dao4 jie2 huo3 ran2 ， bu4 fan2 nai3 liang2 yu4 。
- wan3 jiao1 ding4 nan2 shi4 ， yun2 yu3 shou3 fan1 fu4 。
- guan1 ju1 zhen1 qu2 lu2 ， shu4 dan1 liao2 tuo1 su4 。
- qiu2 tian2 yi4 sui1 bi3 ， ci3 ji4 zheng4 yi2 su4 。
- gui1 xun2 gu3 kou3 geng1 ， sheng4 mai4 cheng2 du1 bu3 。
- zuo4 xiang3 dai4 jing1 chu2 ， yi3 lei3 ting1 bu4 gu3 。

## 注释

## 译文

## 赏析
