---
id: yang-shi-yue-yang-shu-shi
title: 岳陽書事
titlePinyin: yue4 yang2 shu1 shi4
titleSlug: yue-yang-shu-shi
author: 楊時
authorPinyin: yang2 shi2
authorSlug: yang-shi
dynasty: 宋
dynastyPinyin: song4
dynastySlug: song
tags: []
---

## 正文

- 洞庭水落洲渚出，疊翠疏峰遠烟沒。
- 重樓百尺壓高城，畫棟沉沉倚天闕。
- 湖光上下天水融，中以日月分西東。
- 氣凌雲夢吞八九，欲與溟渤爭雌雄。
- 澄瀾無風雨新霽，一日萬頃磨青銅。
- 琉璃夜影貯星漢，騎鯨已在銀河中。
- 湘妃帝子昔何許，但有林壑青浮空。
- 蒼梧雲深不可見，遺恨千古嗟何窮。
- 須臾晦冥各異色，風怒濤翻際天黑。
- 乘陵瀨壑走魑魅，渟滀百怪誰能測。
- 忽看舟子玩行險，更欲飛帆借風力。
- 安得晴雲萬里開，依舊寒光浸虛碧。

## 拼音

- dong4 ting2 shui3 luo4 zhou1 zhu3 chu1 ， die2 cui4 shu1 feng1 yuan3 yan1 mei2 。
- zhong4 lou2 bai3 chi3 ya1 gao1 cheng2 ， hua4 dong4 chen2 chen2 yi3 tian1 que4 。
- hu2 guang1 shang4 xia4 tian1 shui3 rong2 ， zhong1 yi3 ri4 yue4 fen1 xi1 dong1 。
- qi4 ling2 yun2 meng4 tun1 ba1 jiu3 ， yu4 yu3 ming2 bo2 zheng1 ci2 xiong2 。
- cheng2 lan2 wu2 feng1 yu3 xin1 ji4 ， yi2 ri4 wan4 qing3 mo2 qing1 tong2 。
- liu2 li2 ye4 ying3 zhu4 xing1 han4 ， qi2 jing1 yi3 zai4 yin2 he2 zhong1 。
- xiang1 fei1 di4 zi3 xi1 he2 xu1 ， dan4 you3 lin2 he4 qing1 fu2 kong1 。
- cang1 wu2 yun2 shen1 bu4 ke3 jian4 ， yi2 hen4 qian1 gu3 jie1 he2 qiong2 。
- xu1 yu2 hui4 ming2 ge4 yi4 se4 ， feng1 nu4 tao1 fan1 ji4 tian1 hei1 。
- cheng2 ling2 lai4 he4 zou3 chi1 mei4 ， ting2 chu4 bai3 guai4 shui2 neng2 ce4 。
- hu1 kan4 zhou1 zi3 wan2 xing2 xian3 ， geng4 yu4 fei1 fan1 jie4 feng1 li4 。
- an1 de2 qing2 yun2 wan4 li3 kai1 ， yi1 jiu4 han2 guang1 jin4 xu1 bi4 。

## 注释

## 译文

## 赏析
