---
id: yang-shi-song-qian-shou-chu-dai-fu
title: 送虔守楚大夫
titlePinyin: song4 qian2 shou3 chu3 dai4 fu0
titleSlug: song-qian-shou-chu-dai-fu
author: 楊時
authorPinyin: yang2 shi2
authorSlug: yang-shi
dynasty: 宋
dynastyPinyin: song4
dynastySlug: song
tags: []
---

## 正文

- 象緯辰心次，雄都水濁時。
- 經天浮瑞彩，絕代出英姿。
- 厚德千金璧，虛懷萬頃陂。
- 霜蹄來漢苑，雲翮上天池。
- 籍籍才猷美，皇皇使節馳。
- 飛書騰衆吻，橫穽寘通逵。
- 剖竹章流遠，還車蜀道巇。
- 秦庭徒被指，趙璧本無虧。
- 黄霸初勤細，裴公可範規。
- 惠流三郡俗，名掩四賢祠。
- 大厦資梁棟，承祧頼鼎彝。
- 會須紆衮繡，寧久駐旌麾。
- 畫航行空挽，甘棠去益思。
- 烟波迎棹急，江柳拂牆低。
- 賤士行藏拙，參軍秩序卑。
- 生涯惟蠹簡，事業付毛錐。
- 懶惰文園病，伶仃曼倩饑。
- 自甘同跛鼈，未忍舍靈龜。
- 朽質難雕繪，餘生辱品題。
- 寒荄回暖律，陰壑得晴曦。
- 終愧麞頭賤，難酬國士知。
- 兩行淵客淚，感激自沾頤。

## 拼音

- xiang4 wei3 chen2 xin1 ci4 ， xiong2 dou1 shui3 zhuo2 shi2 。
- jing1 tian1 fu2 rui4 cai3 ， jue2 dai4 chu1 ying1 zi1 。
- hou4 de2 qian1 jin1 bi4 ， xu1 huai2 wan4 qing3 bei1 。
- shuang1 ti2 lai2 han4 yuan4 ， yun2 he2 shang4 tian1 chi2 。
- ji2 ji2 cai2 you2 mei3 ， huang2 huang2 shi3 jie2 chi2 。
- fei1 shu1 teng2 zhong4 wen3 ， heng2 jing3 zhi4 tong1 kui2 。
- pou1 zhu2 zhang1 liu2 yuan3 ， huan2 ju1 shu3 dao4 xi1 。
- qin2 ting2 tu2 bei4 zhi3 ， zhao4 bi4 ben3 wu2 kui1 。
- huang2 ba4 chu1 qin2 xi4 ， pei2 gong1 ke3 fan4 gui1 。
- hui4 liu2 san1 jun4 su2 ， ming2 yan3 si4 xian2 ci2 。
- da4 sha4 zi1 liang2 dong4 ， cheng2 tiao1 lai4 ding3 yi2 。
- hui4 xu1 yu1 gun3 xiu4 ， ning2 jiu3 zhu4 jing1 hui1 。
- hua4 hang2 xing2 kong1 wan3 ， gan1 tang2 qu4 yi4 si1 。
- yan1 bo1 ying2 zhao4 ji2 ， jiang1 liu3 fu2 qiang2 di1 。
- jian4 shi4 xing2 cang2 zhuo1 ， can1 jun1 zhi4 xu4 bei1 。
- sheng1 ya2 wei2 du4 jian3 ， shi4 ye4 fu4 mao2 zhui1 。
- lan3 duo4 wen2 yuan2 bing4 ， ling2 ding1 man4 qian4 ji1 。
- zi4 gan1 tong2 bo3 bie1 ， wei4 ren3 she4 ling2 gui1 。
- xiu3 zhi4 nan2 diao1 hui4 ， yu2 sheng1 ru3 pin3 ti2 。
- han2 gai1 hui2 nuan3 lü4 ， yin1 he4 de2 qing2 xi1 。
- zhong1 kui4 zhang1 tou2 jian4 ， nan2 chou2 guo2 shi4 zhi1 。
- liang3 xing2 yuan1 ke4 lei4 ， gan3 ji1 zi4 zhan1 yi2 。

## 注释

## 译文

## 赏析
