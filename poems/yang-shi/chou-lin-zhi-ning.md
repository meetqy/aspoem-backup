---
id: yang-shi-chou-lin-zhi-ning
title: 酬林志寧
titlePinyin: chou2 lin2 zhi4 ning2
titleSlug: chou-lin-zhi-ning
author: 楊時
authorPinyin: yang2 shi2
authorSlug: yang-shi
dynasty: 宋
dynastyPinyin: song4
dynastySlug: song
tags: []
---

## 正文

- 君不見昔時卜年公，坼龜食墨瀍澗東。
- 伊流洛水環紫宮，廣輪千里天地中。
- 真人一往不復見，鼎湖弓劍空遺蹤。
- 陰陽所交風雨會，和氣自古生英雄。
- 邇來百千歲，零落多奇窮。
- 鳴皋少室崢嶸倚天闕，下有回淵萬仞蟠雙龍，蒸雲結雨氣濛濛。
- 惟有蒼髯紫頷包玄珠，時發光燄凌烟虹。
- 成周太平鬰餘策，但令洙泗生清風。
- 羨君妙齡有仙骨，乘槎暗與天潢通。
- 萬里不一息，去若孤征鴻。
- 决開銀河浪，分出一派懸秋空。
- 顧予山野姿，未老心已慵。
- 謬從君子游，營道術偶同。
- 有如退之與東野，自慚青蒿倚長松。
- 感君惠然抵山谷，開談冰雪清吾胸。
- 高堂黑髮顔如童，未須念此心忡忡。
- 幸有山前清泉冷可酌，與君啜甘茹草忘春冬。

## 拼音

- jun1 bu2 jian4 xi1 shi2 bu3 nian2 gong1 ， che4 gui1 shi2 mo4 chan2 jian4 dong1 。
- yi1 liu2 luo4 shui3 huan2 zi3 gong1 ， guang3 lun2 qian1 li3 tian1 di4 zhong1 。
- zhen1 ren2 yi4 wang3 bu2 fu4 jian4 ， ding3 hu2 gong1 jian4 kong1 yi2 zong1 。
- yin1 yang2 suo3 jiao1 feng1 yu3 hui4 ， he2 qi4 zi4 gu3 sheng1 ying1 xiong2 。
- er3 lai2 bai3 qian1 sui4 ， ling2 luo4 duo1 qi2 qiong2 。
- ming2 gao1 shao3 shi4 zheng1 rong2 yi3 tian1 que4 ， xia4 you3 hui2 yuan1 wan4 ren4 pan2 shuang1 long2 ， zheng1 yun2 jie2 yu3 qi4 meng2 meng2 。
- wei2 you3 cang1 ran2 zi3 han4 bao1 xuan2 zhu1 ， shi2 fa1 guang1 yan4 ling2 yan1 hong2 。
- cheng2 zhou1 tai4 ping2 yu4 yu2 ce4 ， dan4 ling4 zhu1 si4 sheng1 qing1 feng1 。
- xian4 jun1 miao4 ling2 you3 xian1 gu3 ， cheng2 cha2 an4 yu3 tian1 huang2 tong1 。
- wan4 li3 bu4 yi4 xi1 ， qu4 ruo4 gu1 zheng1 hong2 。
- jue2 kai1 yin2 he2 lang4 ， fen1 chu1 yi2 pai4 xuan2 qiu1 kong1 。
- gu4 yu3 shan1 ye3 zi1 ， wei4 lao3 xin1 yi3 yong1 。
- miu4 cong2 jun1 zi3 you2 ， ying2 dao4 shu4 ou3 tong2 。
- you3 ru2 tui4 zhi1 yu3 dong1 ye3 ， zi4 can2 qing1 hao1 yi3 chang2 song1 。
- gan3 jun1 hui4 ran2 di3 shan1 gu3 ， kai1 tan2 bing1 xue3 qing1 wu2 xiong1 。
- gao1 tang2 hei1 fa4 yan2 ru2 tong2 ， wei4 xu1 nian4 ci3 xin1 chong1 chong1 。
- xing4 you3 shan1 qian2 qing1 quan2 leng3 ke3 zhuo2 ， yu3 jun1 chuo4 gan1 ru2 cao3 wang4 chun1 dong1 。

## 注释

## 译文

## 赏析
