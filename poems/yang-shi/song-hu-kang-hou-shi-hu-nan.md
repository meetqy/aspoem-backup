---
id: yang-shi-song-hu-kang-hou-shi-hu-nan
title: 送胡康侯使湖南
titlePinyin: song4 hu2 kang1 hou2 shi3 hu2 nan2
titleSlug: song-hu-kang-hou-shi-hu-nan
author: 楊時
authorPinyin: yang2 shi2
authorSlug: yang-shi
dynasty: 宋
dynastyPinyin: song4
dynastySlug: song
tags: []
---

## 正文

- 北溟有潜鱗，其廣數千里。
- 揚鬐厲東海，汎汎等蜉蟻。
- 百川競奔注，漫不見涯涘。
- 寄之天地間，大澤礨空耳。
- 胡侯荆山資，妙質久礱砥。
- 飛聲動旒冕，持節照湘水。
- 功名與時會，事道從此始。
- 驊騮駕輕車，夷路道九軌。
- 朝燕暮騰越，快意未爲喜。
- 聖門學須彊，一簣虧可耻。
- 擴之天地寬，於道乃云邇。
- 爲士貴弘毅，無忘味斯旨。

## 拼音

- bei3 ming2 you3 qian2 lin2 ， qi2 guang3 shu4 qian1 li3 。
- yang2 qi2 li4 dong1 hai3 ， fan4 fan4 deng3 fu2 yi3 。
- bai3 chuan1 jing4 ben1 zhu4 ， man4 bu2 jian4 ya2 si4 。
- ji4 zhi1 tian1 di4 jian4 ， da4 ze2 lei3 kong1 er3 。
- hu2 hou2 jing1 shan1 zi1 ， miao4 zhi4 jiu3 long2 di3 。
- fei1 sheng1 dong4 liu2 mian3 ， chi2 jie2 zhao4 xiang1 shui3 。
- gong1 ming2 yu3 shi2 hui4 ， shi4 dao4 cong2 ci3 shi3 。
- hua2 liu2 jia4 qing1 ju1 ， yi2 lu4 dao4 jiu3 gui3 。
- chao2 yan4 mu4 teng2 yue4 ， kuai4 yi4 wei4 wei2 xi3 。
- sheng4 men2 xue2 xu1 qiang2 ， yi2 kui4 kui1 ke3 chi3 。
- kuo4 zhi1 tian1 di4 kuan1 ， wu1 dao4 nai3 yun2 er3 。
- wei2 shi4 gui4 hong2 yi4 ， wu2 wang4 wei4 si1 zhi3 。

## 注释

## 译文

## 赏析
