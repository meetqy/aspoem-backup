---
id: yao-kuan-zhao-jun-qu
title: 昭君曲
titlePinyin: zhao1 jun1 qu3
titleSlug: zhao-jun-qu
author: 姚寬
authorPinyin: yao2 kuan1
authorSlug: yao-kuan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 漢宮深鎖千蛾眉，妬寵爭妍君不知。
- 昭君自恃色殊衆，畫師忍爲黄金欺。
- 當時望幸君不顧，淚濕花枝怨無主。
- 一朝按圖聘絕域，慷慨尊前爲君去。
- 蕭蕭車騎如流水，慘澹風沙千萬里。
- 昔年公主嫁烏孫，妾身况是良家子。
- 自嗟薄命無歸路，弱質安能事强主。
- 可憐宮錦換氊裘，忍變故音作新語。
- 馬上琵琶送將遠，行路聞之亦凄斷。
- 寄書空憶鴈南飛，只有怨歌傳入漢。
- 漢家失計何所獲，羽林射士空頭白。
- 白璧駿馬無時無，傾國傾城難再得。

## 拼音

- han4 gong1 shen1 suo3 qian1 e2 mei2 ， du4 chong3 zheng1 yan2 jun1 bu4 zhi1 。
- zhao1 jun1 zi4 shi4 se4 shu1 zhong4 ， hua4 shi1 ren3 wei2 huang2 jin1 qi1 。
- dang1 shi2 wang4 xing4 jun1 bu2 gu4 ， lei4 shi1 hua1 zhi1 yuan4 wu2 zhu3 。
- yi4 zhao1 an4 tu2 pin4 jue2 yu4 ， kang1 kai3 zun1 qian2 wei2 jun1 qu4 。
- xiao1 xiao1 ju1 qi2 ru2 liu2 shui3 ， can3 dan4 feng1 sha1 qian1 wan4 li3 。
- xi1 nian2 gong1 zhu3 jia4 wu1 sun1 ， qie4 shen1 kuang4 shi4 liang2 jia1 zi0 。
- zi4 jie1 bo2 ming4 wu2 gui1 lu4 ， ruo4 zhi4 an1 neng2 shi4 qiang2 zhu3 。
- ke3 lian2 gong1 jin3 huan4 zhan1 qiu2 ， ren3 bian4 gu4 yin1 zuo4 xin1 yu3 。
- ma3 shang4 pi2 pa0 song4 jiang1 yuan3 ， xing2 lu4 wen2 zhi1 yi4 qi1 duan4 。
- ji4 shu1 kong1 yi4 yan4 nan2 fei1 ， zhi3 you3 yuan4 ge1 chuan2 ru4 han4 。
- han4 jia1 shi1 ji4 he2 suo3 huo4 ， yu3 lin2 she4 shi4 kong1 tou2 bai2 。
- bai2 bi4 jun4 ma3 wu2 shi2 wu2 ， qing1 guo2 qing1 cheng2 nan2 zai4 de2 。

## 注释

## 译文

## 赏析
