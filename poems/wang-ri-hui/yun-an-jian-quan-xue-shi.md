---
id: wang-ri-hui-yun-an-jian-quan-xue-shi
title: 雲安監勸學詩
titlePinyin: yun2 an1 jian1 quan4 xue2 shi1
titleSlug: yun-an-jian-quan-xue-shi
author: 王日翬
authorPinyin: wang2 ri4 hui1
authorSlug: wang-ri-hui
dynasty: 宋
dynastyPinyin: song4
dynastySlug: song
tags: []
---

## 正文

- 雲安古湯谿，□□□□濱。
- 無室不鹽煙，無民不樵薪。
- 士子獨希少，錐刀事艱辛。
- 我因沿檄來，暇日聊咨詢。
- 谿山秀且清，湛碧高嶙峋。
- 衣冠杳不報，敢問夫何因。
- 盛言漢廷尉，有語詒鄉鄰。
- 三牛對馬嶺，有井無貴人。
- 斯言既篤信，詩禮不復聞。
- 我聞爲咨嗟，此語深非仁。
- 儒風一旦掃，有甚遭燒焚。
- 因言廷尉者，其生豈不神。
- 既稟神靈姿，甯非賢聖倫。
- 安得鄙俚語，千載愚斯民。
- 斯民有幸氏，貴豈無足尊。
- 唐皇上柱國，僞蜀掌絲綸。
- 遺誥尚可考，苗裔亦詵詵。
- 後生宜可畏，況逢堯舜辰。
- 如何三百年，自棄甘煨塵。
- 前賢不知慕，俚語常書紳。
- 不知非格言，野老相因循。
- 爲言聽我語，蜀氏初頑囂。
- 文翁爲益州，化蜀與維新。
- 英才出王馬，繼世揚子雲。
- 詞章靄當世，至今耀清芬。
- 自爾吾蜀士，文學多彬彬。
- 乃知湯谿上，未必無國珍。
- 琢磨始成器，匪即爲荆榛。
- 我雖非文翁，志使風俗淳。
- 亦非好辯者，示勸聊諄諄。
- 公侯甯有種，自致唯斯文。
- 蜀學乃孤陋，師友須隆親。
- 又當聽我言，既學須能勤。
- 不勤如不學，勤學始成身。
- 窮兮世巨儒，達兮國名臣。
- 唯恐學不至，學必無沈淪。
- 如不學爲名，不如復煎熏。
- 十室有忠信，見者希能遵。
- 會觀集歲後，俊造來誾誾。
- 一成詩禮鄉，舉充觀國賓。

## 拼音

- yun2 an1 gu3 tang1 xi1 ，□□□□ bin1 。
- wu2 shi4 bu4 yan2 yan1 ， wu2 min2 bu4 qiao2 xin1 。
- shi4 zi3 du2 xi1 shao3 ， zhui1 dao1 shi4 jian1 xin1 。
- wo3 yin1 yan2 xi2 lai2 ， xia2 ri4 liao2 zi1 xun2 。
- xi1 shan1 xiu4 qie3 qing1 ， zhan4 bi4 gao1 lin2 xun2 。
- yi1 guan1 yao3 bu2 bao4 ， gan3 wen4 fu1 he2 yin1 。
- sheng4 yan2 han4 ting2 wei4 ， you3 yu3 yi2 xiang1 lin2 。
- san1 niu2 dui4 ma3 ling3 ， you3 jing3 wu2 gui4 ren2 。
- si1 yan2 ji4 du3 xin4 ， shi1 li3 bu2 fu4 wen2 。
- wo3 wen2 wei2 zi1 jie1 ， ci3 yu3 shen1 fei1 ren2 。
- ru2 feng1 yi2 dan4 sao3 ， you3 shen4 zao1 shao1 fen2 。
- yin1 yan2 ting2 wei4 zhe3 ， qi2 sheng1 qi3 bu4 shen2 。
- ji4 bing3 shen2 ling2 zi1 ， ning2 fei1 xian2 sheng4 lun2 。
- an1 de2 bi3 li3 yu3 ， qian1 zai4 yu2 si1 min2 。
- si1 min2 you3 xing4 shi4 ， gui4 qi3 wu2 zu2 zun1 。
- tang2 huang2 shang0 zhu4 guo2 ， wei3 shu3 zhang3 si1 lun2 。
- yi2 gao4 shang4 ke3 kao3 ， miao2 yi4 yi4 shen1 shen1 。
- hou4 sheng1 yi2 ke3 wei4 ， kuang4 feng2 yao2 shun4 chen2 。
- ru2 he2 san1 bai3 nian2 ， zi4 qi4 gan1 wei1 chen2 。
- qian2 xian2 bu4 zhi1 mu4 ， li3 yu3 chang2 shu1 shen1 。
- bu4 zhi1 fei1 ge2 yan2 ， ye3 lao3 xiang1 yin1 xun2 。
- wei2 yan2 ting1 wo3 yu3 ， shu3 shi4 chu1 wan2 xiao1 。
- wen2 weng1 wei2 yi4 zhou1 ， hua4 shu3 yu3 wei2 xin1 。
- ying1 cai2 chu1 wang2 ma3 ， ji4 shi4 yang2 zi3 yun2 。
- ci2 zhang1 ai3 dang1 shi4 ， zhi4 jin1 yao4 qing1 fen1 。
- zi4 er3 wu2 shu3 shi4 ， wen2 xue2 duo1 bin1 bin1 。
- nai3 zhi1 tang1 xi1 shang4 ， wei4 bi4 wu2 guo2 zhen1 。
- zuo2 mo0 shi3 cheng2 qi4 ， fei3 ji2 wei2 jing1 zhen1 。
- wo3 sui1 fei1 wen2 weng1 ， zhi4 shi3 feng1 su2 chun2 。
- yi4 fei1 hao3 bian4 zhe3 ， shi4 quan4 liao2 zhun1 zhun1 。
- gong1 hou2 ning2 you3 zhong3 ， zi4 zhi4 wei2 si1 wen2 。
- shu3 xue2 nai3 gu1 lou4 ， shi1 you3 xu1 long2 qin1 。
- you4 dang1 ting1 wo3 yan2 ， ji4 xue2 xu1 neng2 qin2 。
- bu4 qin2 ru2 bu4 xue2 ， qin2 xue2 shi3 cheng2 shen1 。
- qiong2 xi1 shi4 ju4 ru2 ， da2 xi1 guo2 ming2 chen2 。
- wei2 kong3 xue2 bu2 zhi4 ， xue2 bi4 wu2 shen3 lun2 。
- ru2 bu4 xue2 wei2 ming2 ， bu4 ru2 fu4 jian1 xun1 。
- shi2 shi4 you3 zhong1 xin4 ， jian4 zhe3 xi1 neng2 zun1 。
- hui4 guan1 ji2 sui4 hou4 ， jun4 zao4 lai2 yin2 yin2 。
- yi4 cheng2 shi1 li3 xiang1 ， ju3 chong1 guan1 guo2 bin1 。

## 注释

## 译文

## 赏析
