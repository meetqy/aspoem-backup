---
id: han-ju-song-zi-fei-di-gui-jing-nan
title: 送子飛弟歸荆南
titlePinyin: song4 zi3 fei1 di4 gui1 jing1 nan2
titleSlug: song-zi-fei-di-gui-jing-nan
author: 韓駒
authorPinyin: han2 ju1
authorSlug: han-ju
dynasty: 唐
dynastyPinyin: tang2
dynastySlug: tang
tags: [] 
---

## 正文

- 往在東堂時，唯汝年尚少。
- 木槍鬭羣兒，竹弓射飛鳥。
- 今來跨鞍馬，昂然丈夫表。
- 入門恍莫識，與語意方了。
- 脫汝來時装，夜闌酌清醥。
- 當歌喜未定，感舊色已悄。
- 念我三年官，自裹衣中麨。
- 東去盡勾吳，北行薄全趙。
- 汝亦上岷峨，大江窮浩渺。
- 一年兩附書，皮筒到家少。
- 那知此相遇，乾鵲果前兆。
- 我性本齊緩，汝資誠楚慓。
- 相逢各相規，一月語連曉。
- 憶汝初結髪，讀書先尉繚。
- 謂須壮執殳，單于壘時挑。
- 豈期尚羈旅，但存雙目瞭。
- 我恨緣詩窮，賃屋隘而湫。
- 尚容三尺牀，使汝眠奥穾。
- 二升糴祿粟，醜婢羮荼蓼。
- 時時得鶉兔，傍竈親燔燎。
- 纔爲十日歡，鄰里厭煩擾。
- 朝來著戎服，數匝絲絛繞。
- 辭我出門去，歸袖風矯矯。
- 還家對寒食，渚宮聞雉鷕。
- 想見阿頌君，把卷倚叢篠。
- 弟妹乘羊車，堂前走相嬲。
- 何當總見之，緩我歸思杳。
- 汝歸與俱來，繁臺及秋杪。

## 拼音

- wang3 zai4 dong1 tang2 shi2 ， wei2 ru3 nian2 shang4 shao3 。
- mu4 qiang1 dou4 qun2 er2 ， zhu2 gong1 she4 fei1 niao3 。
- jin1 lai2 kua4 an1 ma3 ， ang2 ran2 zhang4 fu0 biao3 。
- ru4 men2 huang3 mo4 shi2 ， yu3 yu3 yi4 fang1 le0 。
- tuo1 ru3 lai2 shi2 zhuang1 ， ye4 lan2 zhuo2 qing1 piao3 。
- dang1 ge1 xi3 wei4 ding4 ， gan3 jiu4 se4 yi3 qiao1 。
- nian4 wo3 san1 nian2 guan1 ， zi4 guo3 yi1 zhong1 chao3 。
- dong1 qu4 jin4 gou1 wu2 ， bei3 xing2 bao2 quan2 zhao4 。
- ru3 yi4 shang4 min2 e2 ， da4 jiang1 qiong2 hao4 miao3 。
- yi4 nian2 liang3 fu4 shu1 ， pi2 tong3 dao4 jia1 shao3 。
- na4 zhi1 ci3 xiang1 yu4 ， qian2 que4 guo3 qian2 zhao4 。
- wo3 xing4 ben3 qi2 huan3 ， ru3 zi1 cheng2 chu3 piao1 。
- xiang1 feng2 ge4 xiang1 gui1 ， yi1 yue4 yu3 lian2 xiao3 。
- yi4 ru3 chu1 jie2 fa4 ， du2 shu1 xian1 wei4 liao2 。
- wei4 xu1 zhuang4 zhi2 shu1 ， dan1 yu2 lei3 shi2 tiao1 。
- qi3 qi1 shang4 ji1 lü3 ， dan4 cun2 shuang1 mu4 liao4 。
- wo3 hen4 yuan2 shi1 qiong2 ， lin4 wu1 ai4 er2 qiu1 。
- shang4 rong2 san1 chi3 chuang2 ， shi3 ru3 mian2 ao4 yao4 。
- er4 sheng1 di2 lu4 su4 ， chou3 bi4 geng1 tu2 liao3 。
- shi2 shi2 de2 chun2 tu4 ， bang4 zao4 qin1 fan2 liao2 。
- cai2 wei2 shi2 ri4 huan1 ， lin2 li3 yan4 fan2 rao3 。
- chao2 lai2 zhu4 rong2 fu2 ， shu4 za1 si1 tao1 rao4 。
- ci2 wo3 chu1 men2 qu4 ， gui1 xiu4 feng1 jiao3 jiao3 。
- huan2 jia1 dui4 han2 shi2 ， zhu3 gong1 wen2 zhi4 yao3 。
- xiang3 jian4 a1 song4 jun1 ， ba3 juan4 yi3 cong2 xiao3 。
- di4 mei4 cheng2 yang2 ju1 ， tang2 qian2 zou3 xiang1 niao3 。
- he2 dang1 zong3 jian4 zhi1 ， huan3 wo3 gui1 si1 yao3 。
- ru3 gui1 yu3 ju4 lai2 ， fan2 tai2 ji2 qiu1 miao3 。

## 注释

## 译文

## 赏析
