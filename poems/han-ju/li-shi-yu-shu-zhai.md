---
id: han-ju-li-shi-yu-shu-zhai
title: 李氏娛書齋
titlePinyin: li3 shi4 yu2 shu1 zhai1
titleSlug: li-shi-yu-shu-zhai
author: 韓駒
authorPinyin: han2 ju1
authorSlug: han-ju
dynasty: 宋
dynastyPinyin: song4
dynastySlug: song
tags: []
---

## 正文

- 欲樂誑凡夫，須臾皆變壞。
- 惟書有真樂，意味久猶在。
- 李君名家流，事業窺前輩。
- 澹然無他娛，開卷與心會。
- 憶吾童稚時，書亦甚所愛。
- 傳抄春復秋，諷誦晝連晦。
- 飲食忘辛鹹，汙垢失盥頮。
- 爾來歡喜處，乃在文字外。
- 卷藏二萬籖，棐几静相對。
- 此樂君未知，狂言勿吾怪。

## 拼音

- yu4 le4 kuang2 fan2 fu1 ， xu1 yu2 jie1 bian4 huai4 。
- wei2 shu1 you3 zhen1 le4 ， yi4 wei4 jiu3 you2 zai4 。
- li3 jun1 ming2 jia1 liu2 ， shi4 ye4 kui1 qian2 bei4 。
- dan4 ran2 wu2 ta1 yu2 ， kai1 juan4 yu3 xin1 hui4 。
- yi4 wu2 tong2 zhi4 shi2 ， shu1 yi4 shen4 suo3 ai4 。
- chuan2 chao1 chun1 fu4 qiu1 ， feng3 song4 zhou4 lian2 hui4 。
- yin3 shi2 wang4 xin1 xian2 ， wu1 gou4 shi1 guan4 hui4 。
- er3 lai2 huan1 xi3 chu3 ， nai3 zai4 wen2 zi4 wai4 。
- juan4 cang2 er4 wan4 qian1 ， fei3 ji3 jing4 xiang1 dui4 。
- ci3 le4 jun1 wei4 zhi1 ， kuang2 yan2 wu4 wu2 guai4 。

## 注释

## 译文

## 赏析
