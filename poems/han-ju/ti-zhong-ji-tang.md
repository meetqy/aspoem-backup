---
id: han-ju-ti-zhong-ji-tang
title: 題中寂堂
titlePinyin: ti2 zhong1 ji4 tang2
titleSlug: ti-zhong-ji-tang
author: 韓駒
authorPinyin: han2 ju1
authorSlug: han-ju
dynasty: 宋
dynastyPinyin: song4
dynastySlug: song
tags: []
---

## 正文

- 虎卧文公廬，鳥巢道林室。
- 本自無俗喧，何由辨真寂。
- 逃溺必登山，避燔必趨澤。
- 君看好静人，萬慮固未息。
- 是心儻已刳，對境起亦得。
- 上人早聞道，晚順世間迹。
- 振衣下靈巖，飛錫來上國。
- 高堂亦何有，萬卷繞四壁。
- 客來倚風廊，晤語終日夕。
- 莫言門如市，中有忘機客。
- 吾曹詩酒汙，此道誰目擊。
- 唯應寂時趣，獨有清士識。

## 拼音

- hu3 wo4 wen2 gong1 lu2 ， niao3 chao2 dao4 lin2 shi4 。
- ben3 zi4 wu2 su2 xuan1 ， he2 you2 bian4 zhen1 ji4 。
- tao2 ni4 bi4 deng1 shan1 ， bi4 fan2 bi4 qu1 ze2 。
- jun1 kan4 hao3 jing4 ren2 ， wan4 lü4 gu4 wei4 xi1 。
- shi4 xin1 tang3 yi3 ku1 ， dui4 jing4 qi3 yi4 de2 。
- shang4 ren2 zao3 wen2 dao4 ， wan3 shun4 shi4 jian4 ji4 。
- zhen4 yi1 xia4 ling2 yan2 ， fei1 xi1 lai2 shang4 guo2 。
- gao1 tang2 yi4 he2 you3 ， wan4 juan4 rao4 si4 bi4 。
- ke4 lai2 yi3 feng1 lang2 ， wu4 yu3 zhong1 ri4 xi1 。
- mo4 yan2 men2 ru2 shi4 ， zhong1 you3 wang4 ji1 ke4 。
- wu2 cao2 shi1 jiu3 wu1 ， ci3 dao4 shui2 mu4 ji1 。
- wei2 ying1 ji4 shi2 qu4 ， du2 you3 qing1 shi4 shi2 。

## 注释

## 译文

## 赏析
