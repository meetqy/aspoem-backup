---
id: han-ju-shang-cao-shi-sheng-chen-shi
title: 上漕使生辰詩
titlePinyin: shang4 cao2 shi3 sheng1 chen2 shi1
titleSlug: shang-cao-shi-sheng-chen-shi
author: 韓駒
authorPinyin: han2 ju1
authorSlug: han-ju
dynasty: 宋
dynastyPinyin: song4
dynastySlug: song
tags: []
---

## 正文

- 於皇聖運齊中興，地應嶽瀆天垂星。
- 儲靈韞異一發越，中和備體生奇英。
- 清淮無波萬瀨肅，纖雲四卷澄水玉。
- 薰風庭院倏經秋，長庚入夢祥光燭。
- 童年氣韻已不羣，四座愕視天麒麟。
- 蘭筋勁翮翔萬里，蓬山錦帳皆彌綸。
- 五袴興謠謚三郡，筠秦東甌漸澤潤。
- 褰幃便使八州清，光華併管三司峻。
- 高懷違俗星斗寒，偉度照人雲夢寬。
- 刑清財阜治尤最，天語璿題永不刊。
- 夜觀三極三台上，玉節光芒邇天杖。
- 浮丘自是地行仙，天遣夔龍助君相。
- 仲舒簡古帝所思，弱翁治行已深知。
- 粉澤典章混文軌，燕許大手非公誰。
- 維南不爲承恩祝，直爲蒼現並蒙福。
- 致君堯舜億千齡，頌聲徧寫南山竹。

## 拼音

- wu1 huang2 sheng4 yun4 qi2 zhong1 xing1 ， di4 ying1 yue4 du2 tian1 chui2 xing1 。
- chu3 ling2 yun4 yi4 yi4 fa1 yue4 ， zhong1 he2 bei4 ti3 sheng1 qi2 ying1 。
- qing1 huai2 wu2 bo1 wan4 lai4 su4 ， xian1 yun2 si4 juan4 cheng2 shui3 yu4 。
- xun1 feng1 ting2 yuan4 shu1 jing1 qiu1 ， chang2 geng1 ru4 meng4 xiang2 guang1 zhu2 。
- tong2 nian2 qi4 yun4 yi3 bu4 qun2 ， si4 zuo4 e4 shi4 tian1 qi2 lin2 。
- lan2 jin1 jin4 he2 xiang2 wan4 li3 ， peng2 shan1 jin3 zhang4 jie1 mi2 lun2 。
- wu3 ku4 xing1 yao2 shi4 san1 jun4 ， yun2 qin2 dong1 ou1 jian4 ze2 run4 。
- qian1 wei2 bian4 shi3 ba1 zhou1 qing1 ， guang1 hua2 bing4 guan3 san1 si1 jun4 。
- gao1 huai2 wei2 su2 xing1 dou3 han2 ， wei3 du4 zhao4 ren2 yun2 meng4 kuan1 。
- xing2 qing1 cai2 fu4 zhi4 you2 zui4 ， tian1 yu3 xuan2 ti2 yong3 bu4 kan1 。
- ye4 guan1 san1 ji2 san1 tai2 shang4 ， yu4 jie2 guang1 mang2 er3 tian1 zhang4 。
- fu2 qiu1 zi4 shi4 di4 xing2 xian1 ， tian1 qian3 kui2 long2 zhu4 jun1 xiang1 。
- zhong4 shu1 jian3 gu3 di4 suo3 si1 ， ruo4 weng1 zhi4 xing2 yi3 shen1 zhi1 。
- fen3 ze2 dian3 zhang1 hun4 wen2 gui3 ， yan4 xu1 da4 shou3 fei1 gong1 shui2 。
- wei2 nan2 bu4 wei2 cheng2 en1 zhu4 ， zhi2 wei2 cang1 xian4 bing4 meng2 fu2 。
- zhi4 jun1 yao2 shun4 yi4 qian1 ling2 ， song4 sheng1 bian4 xie3 nan2 shan1 zhu2 。

## 注释

## 译文

## 赏析
