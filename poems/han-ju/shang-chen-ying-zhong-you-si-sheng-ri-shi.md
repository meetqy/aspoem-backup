---
id: han-ju-shang-chen-ying-zhong-you-si-sheng-ri-shi
title: 上陳瑩中右司生日詩
titlePinyin: shang4 chen2 ying2 zhong1 you4 si1 sheng1 ri4 shi1
titleSlug: shang-chen-ying-zhong-you-si-sheng-ri-shi
author: 韓駒
authorPinyin: han2 ju1
authorSlug: han-ju
dynasty: 宋
dynastyPinyin: song4
dynastySlug: song
tags: []
---

## 正文

- 悠悠大塊間，萬類紛相敵。
- 偉哉拔俗人，真宰豈無力。
- 六經陷邪說，諸儒用一律。
- 天未喪斯文，公生抱絕識。
- 著書羅古今，射策開胸臆。
- 前輩幾欲盡，後來昧所適。
- 天將激頹波，公生秉孤直。
- 數諫難居中，三已無愠色。
- 海宇屬無虞，天工或曠職。
- 天實佑皇帝，公生藴奇德。
- 培成棟梁資，一旦壯王國。
- 禁網雖小寛，疲俗未全逸。
- 天惟念我民，公生冨才術。
- 簸揚雲雨勢，諸方待膏澤。
- 天既責公深，眉壽天何惜。
- 行看佩相印，不羨登仙籍。
- 南山雅望重，北斗威聲赫。
- 禀生固難朽，吐納自不息。
- 惟昔軒冕徒，浪喜山林迹。
- 留侯追赤松，志就亦何益。
- 傅說爲列星，但已脫寰域。
- 孰知我公貴，與國長無極。

## 拼音

- you1 you1 da4 kuai4 jian4 ， wan4 lei4 fen1 xiang1 di2 。
- wei3 zai1 ba2 su2 ren2 ， zhen1 zai3 qi3 wu2 li4 。
- liu4 jing1 xian4 xie2 shuo1 ， zhu1 ru2 yong4 yi2 lü4 。
- tian1 wei4 sang1 si1 wen2 ， gong1 sheng1 bao4 jue2 shi2 。
- zhu4 shu1 luo2 gu3 jin1 ， she4 ce4 kai1 xiong1 yi4 。
- qian2 bei4 ji1 yu4 jin4 ， hou4 lai2 mei4 suo3 shi4 。
- tian1 jiang1 ji1 tui2 bo1 ， gong1 sheng1 bing3 gu1 zhi2 。
- shu4 jian4 nan2 ju1 zhong1 ， san1 yi3 wu2 yun4 se4 。
- hai3 yu3 shu3 wu2 yu2 ， tian1 gong1 huo4 kuang4 zhi2 。
- tian1 shi2 you4 huang2 di4 ， gong1 sheng1 yun4 qi2 de2 。
- pei2 cheng2 dong4 liang2 zi1 ， yi2 dan4 zhuang4 wang2 guo2 。
- jin4 wang3 sui1 xiao3 kuan1 ， pi2 su2 wei4 quan2 yi4 。
- tian1 wei2 nian4 wo3 min2 ， gong1 sheng1 fu4 cai2 shu4 。
- bo4 yang2 yun2 yu3 shi4 ， zhu1 fang1 dai4 gao1 ze2 。
- tian1 ji4 ze2 gong1 shen1 ， mei2 shou4 tian1 he2 xi1 。
- xing2 kan4 pei4 xiang1 yin4 ， bu2 xian4 deng1 xian1 ji2 。
- nan2 shan1 ya3 wang4 zhong4 ， bei3 dou3 wei1 sheng1 he4 。
- bing3 sheng1 gu4 nan2 xiu3 ， tu3 na4 zi4 bu4 xi1 。
- wei2 xi1 xuan1 mian3 tu2 ， lang4 xi3 shan1 lin2 ji4 。
- liu2 hou2 zhui1 chi4 song1 ， zhi4 jiu4 yi4 he2 yi4 。
- fu4 shuo1 wei2 lie4 xing1 ， dan4 yi3 tuo1 huan2 yu4 。
- shu2 zhi1 wo3 gong1 gui4 ， yu3 guo2 chang2 wu2 ji2 。

## 注释

## 译文

## 赏析
