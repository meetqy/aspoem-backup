---
id: han-ju-li-ji-qiao-ting-shi
title: 利濟橋亭詩
titlePinyin: li4 ji4 qiao2 ting2 shi1
titleSlug: li-ji-qiao-ting-shi
author: 韓駒
authorPinyin: han2 ju1
authorSlug: han-ju
dynasty: 宋
dynastyPinyin: song4
dynastySlug: song
tags: []
---

## 正文

- 大夫官業世所驚，老覺軒冕非真榮。
- 斯文自屬吾黨事，正恐無路逃虚名。
- 生猶不見皇甫謐，死豈肯投劉禹錫。
- 茂陵一幅入漢宮，世間共怪無遺帙。
- 哀哉若人用意深，自言身作鶴鳴陰。
- 著書遺子千萬軸，人初笑我籯無金。
- 萬仞磨崖刊好語，那知百年蒼蘚汙。
- 爾來夜夜虹貫天，山下居民未知處。
- 周詩不列石鼓歌，後世恐歎遺羲娥。
- 於今購市完家集，野老何知亦摩挲。
- 川流可平石可腐，只此殺青垂萬古。
- 五百驪珠固已奇，插架不知猶幾許。
- 公今未暇歸田廬，且當驅童曬蠧魚。
- 不辭借取車連軫，要讀人間未見書。

## 拼音

- dai4 fu0 guan1 ye4 shi4 suo3 jing1 ， lao3 jue2 xuan1 mian3 fei1 zhen1 rong2 。
- si1 wen2 zi4 shu3 wu2 dang3 shi4 ， zheng4 kong3 wu2 lu4 tao2 xu1 ming2 。
- sheng1 you2 bu2 jian4 huang2 fu3 mi4 ， si3 qi3 ken3 tou2 liu2 yu3 xi1 。
- mao4 ling2 yi4 fu2 ru4 han4 gong1 ， shi4 jian4 gong4 guai4 wu2 yi2 zhi4 。
- ai1 zai1 ruo4 ren2 yong4 yi4 shen1 ， zi4 yan2 shen1 zuo4 he4 ming2 yin1 。
- zhu4 shu1 yi2 zi3 qian1 wan4 zhou2 ， ren2 chu1 xiao4 wo3 ying2 wu2 jin1 。
- wan4 ren4 mo2 ya2 kan1 hao3 yu3 ， na4 zhi1 bai3 nian2 cang1 xian3 wu1 。
- er3 lai2 ye4 ye4 hong2 guan4 tian1 ， shan1 xia4 ju1 min2 wei4 zhi1 chu3 。
- zhou1 shi1 bu2 lie4 shi2 gu3 ge1 ， hou4 shi4 kong3 tan4 yi2 xi1 e2 。
- wu1 jin1 gou4 shi4 wan2 jia1 ji2 ， ye3 lao3 he2 zhi1 yi4 mo2 suo1 。
- chuan1 liu2 ke3 ping2 shi2 ke3 fu3 ， zhi3 ci3 sha1 qing1 chui2 wan4 gu3 。
- wu3 bai3 li2 zhu1 gu4 yi3 qi2 ， cha1 jia4 bu4 zhi1 you2 ji1 xu1 。
- gong1 jin1 wei4 xia2 gui1 tian2 lu2 ， qie3 dang1 qu1 tong2 shai4 du4 yu2 。
- bu4 ci2 jie4 qu3 ju1 lian2 zhen3 ， yao4 du2 ren2 jian4 wei4 jian4 shu1 。

## 注释

## 译文

## 赏析
