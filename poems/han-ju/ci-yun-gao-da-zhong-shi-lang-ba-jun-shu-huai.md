---
id: han-ju-ci-yun-gao-da-zhong-shi-lang-ba-jun-shu-huai
title: 次韻高大中侍郎罷郡書懷
titlePinyin: ci4 yun4 gao1 da4 zhong1 shi4 lang2 ba4 jun4 shu1 huai2
titleSlug: ci-yun-gao-da-zhong-shi-lang-ba-jun-shu-huai
author: 韓駒
authorPinyin: han2 ju1
authorSlug: han-ju
dynasty: 宋
dynastyPinyin: song4
dynastySlug: song
tags: []
---

## 正文

- 公詩如秋聲，蕭蕭薄炎熾。
- 我窮卧荒山，無復文墨事。
- 兹焉和高唱，出語愧蕪累。
- 五馬一花驄，得非天廐駟。
- 會當親戎行，一快平生志。
- 雖云鬻千金，此計恐非遂。
- 人生行樂耳，屢空何用愧。
- 况今紛紜時，一笑豈云易。
- 求船真戲言，換妾乃深意。
- 梅堂極虚明，壺漿有新餽。
- 何時具杯杓，洗我色憔悴。
- 李侯飲中仙，亦有塵外思。
- 藜杖方叩門，君歸與徐議。

## 拼音

- gong1 shi1 ru2 qiu1 sheng1 ， xiao1 xiao1 bao2 yan2 chi4 。
- wo3 qiong2 wo4 huang1 shan1 ， wu2 fu4 wen2 mo4 shi4 。
- zi1 yan1 he2 gao1 chang4 ， chu1 yu3 kui4 wu2 lei4 。
- wu3 ma3 yi4 hua1 cong1 ， de2 fei1 tian1 jiu4 si4 。
- hui4 dang1 qin1 rong2 xing2 ， yi2 kuai4 ping2 sheng1 zhi4 。
- sui1 yun2 yu4 qian1 jin1 ， ci3 ji4 kong3 fei1 sui4 。
- ren2 sheng1 xing2 le4 er3 ， lü3 kong1 he2 yong4 kui4 。
- kuang4 jin1 fen1 yun2 shi2 ， yi2 xiao4 qi3 yun2 yi4 。
- qiu2 chuan2 zhen1 xi4 yan2 ， huan4 qie4 nai3 shen1 yi4 。
- mei2 tang2 ji2 xu1 ming2 ， hu2 jiang1 you3 xin1 kui4 。
- he2 shi2 ju4 bei1 shao2 ， xi3 wo3 se4 qiao2 cui4 。
- li3 hou2 yin3 zhong1 xian1 ， yi4 you3 chen2 wai4 si1 。
- li2 zhang4 fang1 kou4 men2 ， jun1 gui1 yu3 xu2 yi4 。

## 注释

## 译文

## 赏析
