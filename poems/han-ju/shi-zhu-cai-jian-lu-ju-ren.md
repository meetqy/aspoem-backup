---
id: han-ju-shi-zhu-cai-jian-lu-ju-ren
title: 食煮菜簡呂居仁
titlePinyin: shi2 zhu3 cai4 jian3 lü3 ju1 ren2
titleSlug: shi-zhu-cai-jian-lu-ju-ren
author: 韓駒
authorPinyin: han2 ju1
authorSlug: han-ju
dynasty: 宋
dynastyPinyin: song4
dynastySlug: song
tags: []
---

## 正文

- 曉謁呂公子，解带浮屠宮。
- 留我具朝餐，喚奴求晚菘。
- 洗箸點鹽豉，鳴刀芼薑葱。
- 俄頃香馥坐，雨聲傳鼎中。
- 方觀翠浪涌，忽變黄雲濃。
- 爭貪歙鉢暖，不覺定碗空。
- 憶登金山頂，僧飯與此同。
- 還家不能學，永費烹調功。
- 硬恐動牙頰，冷愁傷肺胸。
- 君獨得其妙，堪持餉衰翁。
- 異時聞豪氣，愛客行庖豐。
- 殷勤故煮菜，知我林下風。
- 人生各有道，旨蓄用禦冬。
- 今我無所營，枵腹何由充。
- 豈惟臺無餽，菜把尚不蒙。
- 念當勤致此，亦足慰途窮。

## 拼音

- xiao3 ye4 lü3 gong1 zi3 ， jie3 dai4 fu2 tu2 gong1 。
- liu2 wo3 ju4 chao2 can1 ， huan4 nu2 qiu2 wan3 song1 。
- xi3 zhu4 dian3 yan2 chi3 ， ming2 dao1 mao4 jiang1 cong1 。
- e2 qing3 xiang1 fu4 zuo4 ， yu3 sheng1 chuan2 ding3 zhong1 。
- fang1 guan1 cui4 lang4 yong3 ， hu1 bian4 huang2 yun2 nong2 。
- zheng1 tan1 xi1 bo1 nuan3 ， bu4 jue2 ding4 wan3 kong1 。
- yi4 deng1 jin1 shan1 ding3 ， seng1 fan4 yu3 ci3 tong2 。
- huan2 jia1 bu4 neng2 xue2 ， yong3 fei4 peng1 diao4 gong1 。
- ying4 kong3 dong4 ya2 jia2 ， leng3 chou2 shang1 fei4 xiong1 。
- jun1 du2 de2 qi2 miao4 ， kan1 chi2 xiang3 shuai1 weng1 。
- yi4 shi2 wen2 hao2 qi4 ， ai4 ke4 xing2 pao2 feng1 。
- yin1 qin2 gu4 zhu3 cai4 ， zhi1 wo3 lin2 xia4 feng1 。
- ren2 sheng1 ge4 you3 dao4 ， zhi3 xu4 yong4 yu4 dong1 。
- jin1 wo3 wu2 suo3 ying2 ， xiao1 fu4 he2 you2 chong1 。
- qi3 wei2 tai2 wu2 kui4 ， cai4 ba3 shang4 bu4 meng2 。
- nian4 dang1 qin2 zhi4 ci3 ， yi4 zu2 wei4 tu2 qiong2 。

## 注释

## 译文

## 赏析
