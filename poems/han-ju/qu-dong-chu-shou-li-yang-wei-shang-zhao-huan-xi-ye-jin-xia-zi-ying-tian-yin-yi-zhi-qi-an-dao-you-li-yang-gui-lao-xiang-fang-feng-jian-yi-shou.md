---
id: han-ju-qu-dong-chu-shou-li-yang-wei-shang-zhao-huan-xi-ye-jin-xia-zi-ying-tian-yin-yi-zhi-qi-an-dao-you-li-yang-gui-lao-xiang-fang-feng-jian-yi-shou
title: 去冬除守歷陽未上召還西掖今夏自應天尹移知齊安道由歷陽珪老相訪奉柬一首
titlePinyin: qu4 dong1 chu2 shou3 li4 yang2 wei4 shang4 zhao4 huan2 xi1 ye4 jin1 xia4 zi4 ying1 tian1 yin3 yi2 zhi1 qi2 an1 dao4 you2 li4 yang2 gui1 lao3 xiang4 fang3 feng4 jian3 yi4 shou3
titleSlug: qu-dong-chu-shou-li-yang-wei-shang-zhao-huan-xi-ye-jin-xia-zi-ying-tian-yin-yi-zhi-qi-an-dao-you-li-yang-gui-lao-xiang-fang-feng-jian-yi-shou
author: 韓駒
authorPinyin: han2 ju1
authorSlug: han-ju
dynasty: 宋
dynastyPinyin: song4
dynastySlug: song
tags: []
---

## 正文

- 嘗聞歷陽郡，寺有褒禪山。
- 及我分竹符，欲往窮躋攀。
- 驅車發半道，尺一喚我還。
- 歎息巗下水，何時照衰顔。
- 復持齊安節，稅駕臨通闤。
- 屬有行役累，無由叩僧關。
- 珪公岷峨秀，逸韻超人寰。
- 攜詩遠過我，殷勤請加刪。
- 少年意氣盛，笑我毛髪斑。
- 夜語不知寢，起看江月彎。
- 浮生浪擾擾，萬法本自閑。
- 爲吏何足論，逝將老榛菅。
- 買田未及議，我實貧非慳。
- 奉乞一菴地，往來泉石間。

## 拼音

- chang2 wen2 li4 yang2 jun4 ， si4 you3 bao1 shan4 shan1 。
- ji2 wo3 fen1 zhu2 fu2 ， yu4 wang3 qiong2 ji1 pan1 。
- qu1 ju1 fa1 ban4 dao4 ， chi3 yi2 huan4 wo3 huan2 。
- tan4 xi1 yan2 xia4 shui3 ， he2 shi2 zhao4 shuai1 yan2 。
- fu4 chi2 qi2 an1 jie2 ， shui4 jia4 lin2 tong1 huan2 。
- shu3 you3 xing2 yi4 lei4 ， wu2 you2 kou4 seng1 guan1 。
- gui1 gong1 min2 e2 xiu4 ， yi4 yun4 chao1 ren2 huan2 。
- xie2 shi1 yuan3 guo4 wo3 ， yin1 qin2 qing3 jia1 shan1 。
- shao4 nian2 yi4 qi4 sheng4 ， xiao4 wo3 mao2 fa4 ban1 。
- ye4 yu3 bu4 zhi1 qin3 ， qi3 kan4 jiang1 yue4 wan1 。
- fu2 sheng1 lang4 rao3 rao3 ， wan4 fa3 ben3 zi4 xian2 。
- wei2 li4 he2 zu2 lun4 ， shi4 jiang1 lao3 zhen1 jian1 。
- mai3 tian2 wei4 ji2 yi4 ， wo3 shi2 pin2 fei1 qian1 。
- feng4 qi3 yi4 an1 di4 ， wang3 lai2 quan2 shi2 jian4 。

## 注释

## 译文

## 赏析
