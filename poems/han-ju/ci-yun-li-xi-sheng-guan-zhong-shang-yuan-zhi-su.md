---
id: han-ju-ci-yun-li-xi-sheng-guan-zhong-shang-yuan-zhi-su
title: 次韻李希聲館中上元直宿
titlePinyin: ci4 yun4 li3 xi1 sheng1 guan3 zhong1 shang4 yuan2 zhi2 su4
titleSlug: ci-yun-li-xi-sheng-guan-zhong-shang-yuan-zhi-su
author: 韓駒
authorPinyin: han2 ju1
authorSlug: han-ju
dynasty: 宋
dynastyPinyin: song4
dynastySlug: song
tags: []
---

## 正文

- 海上飛來百尺山，三呼萬歲亦迎鑾。
- 春連禁籞常年早，夜近清都特地寒。
- 不見星橋開鐵鎖，似聞雷鼓落銅丸。
- 起呵凍筆哦詩罷，月傍蓬萊漢閣殘。

## 拼音

- hai3 shang4 fei1 lai2 bai3 chi3 shan1 ， san1 hu1 wan4 sui4 yi4 ying2 luan2 。
- chun1 lian2 jin4 yu4 chang2 nian2 zao3 ， ye4 jin4 qing1 dou1 te4 di4 han2 。
- bu2 jian4 xing1 qiao2 kai1 tie3 suo3 ， si4 wen2 lei2 gu3 luo4 tong2 wan2 。
- qi3 he1 dong4 bi3 o4 shi1 ba4 ， yue4 bang4 peng2 lai2 han4 ge2 can2 。

## 注释

## 译文

## 赏析
