---
id: han-ju-da-cai-bo-shi-shi-sun
title: 答蔡伯世食筍
titlePinyin: da2 cai4 bo2 shi4 shi2 sun3
titleSlug: da-cai-bo-shi-shi-sun
author: 韓駒
authorPinyin: han2 ju1
authorSlug: han-ju
dynasty: 宋
dynastyPinyin: song4
dynastySlug: song
tags: []
---

## 正文

- 蓴絲化鹽豉，槐葉資新麵。
- 豈知苦竹萌，風味常獨擅。
- 昔我居錦城，屢喫田家飯。
- 扶杖自入箐，煨此犢角蠒。
- 後參鶴林禪，餽我桑門饌。
- 烝烝沸鼎中，亂下白玉片。
- 惟無他物乘，始覺真味現。
- 三年客東都，錦籜寧復見。
- 千金洛陽來，惟充大官饍。
- 前時過君食，欣逢故人面。
- 那知列仙臞，已雜蒯通雋。
- 吾寧飽甘肥，憤吒那忍嚥。
- 請歸謂主孟，廚人後當諫。
- 苦苣雜嘉蔬，沉香和甲煎。
- 柯亭既誤椽，畫障或遭練。
- 古來可歎事，千載寄明辨。
- 作詩弔籜龍，助子當食歎。

## 拼音

- chun2 si1 hua4 yan2 chi3 ， huai2 ye4 zi1 xin1 mian4 。
- qi3 zhi1 ku3 zhu2 meng2 ， feng1 wei4 chang2 du2 shan4 。
- xi1 wo3 ju1 jin3 cheng2 ， lü3 chi1 tian2 jia1 fan4 。
- fu2 zhang4 zi4 ru4 jing1 ， wei1 ci3 du2 jiao3 jian3 。
- hou4 can1 he4 lin2 shan4 ， kui4 wo3 sang1 men2 zhuan4 。
- zheng1 zheng1 fei4 ding3 zhong1 ， luan4 xia4 bai2 yu4 pian4 。
- wei2 wu2 ta1 wu4 cheng2 ， shi3 jue2 zhen1 wei4 xian4 。
- san1 nian2 ke4 dong1 dou1 ， jin3 tuo4 ning2 fu4 jian4 。
- qian1 jin1 luo4 yang2 lai2 ， wei2 chong1 da4 guan1 shan4 。
- qian2 shi2 guo4 jun1 shi2 ， xin1 feng2 gu4 ren2 mian4 。
- na4 zhi1 lie4 xian1 qu2 ， yi3 za2 kuai3 tong1 jun4 。
- wu2 ning2 bao3 gan1 fei2 ， fen4 zha4 na4 ren3 yan4 。
- qing3 gui1 wei4 zhu3 meng4 ， chu2 ren2 hou4 dang1 jian4 。
- ku3 ju4 za2 jia1 shu1 ， chen2 xiang1 he2 jia3 jian1 。
- ke1 ting2 ji4 wu4 chuan2 ， hua4 zhang4 huo4 zao1 lian4 。
- gu3 lai2 ke3 tan4 shi4 ， qian1 zai4 ji4 ming2 bian4 。
- zuo4 shi1 diao4 tuo4 long2 ， zhu4 zi3 dang1 shi2 tan4 。

## 注释

## 译文

## 赏析
