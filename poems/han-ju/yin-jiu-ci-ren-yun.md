---
id: han-ju-yin-jiu-ci-ren-yun
title: 飲酒次人韻
titlePinyin: yin3 jiu3 ci4 ren2 yun4
titleSlug: yin-jiu-ci-ren-yun
author: 韓駒
authorPinyin: han2 ju1
authorSlug: han-ju
dynasty: 唐
dynastyPinyin: tang2
dynastySlug: tang
tags: [] 
---

## 正文

- 淺瀨見魚游，澄潭知鶴没。
- 疑乘青霞珮，徑墮白銀闕。
- 平生探學海，中年悟禪悅。
- 應須臨渺瀰，庶以稱超越。
- 回塘大圓鏡，新蒲細于髪。
- 綠扇互低昂，玉顔爭秀發。
- 良辰宴觴豆，炎曦脫巾韈。
- 荷聲過急雨，竹影敷凉月。
- 緩行躡芳草，移坐蔭深樾。
- 何當酒拍浮，恣聽舟搖兀。
- 而我方抱鉛，上馬自腰笏。
- 叩門不聞呼，造席無乃咄。
- 詎敢陵崆屼，幸許窺剞劂。
- 願公開迷雲，令我入理窟。
- 雄篇出月脇，妙思露天骨。
- 蹇步那由追，眢井愧先竭。

## 拼音

- qian3 lai4 jian4 yu2 you2 ， cheng2 tan2 zhi1 he4 mei2 。
- yi2 cheng2 qing1 xia2 pei4 ， jing4 duo4 bai2 yin2 que4 。
- ping2 sheng1 tan4 xue2 hai3 ， zhong1 nian2 wu4 shan4 yue4 。
- ying1 xu1 lin2 miao3 mi2 ， shu4 yi3 cheng1 chao1 yue4 。
- hui2 tang2 da4 yuan2 jing4 ， xin1 pu2 xi4 yu2 fa4 。
- lü4 shan4 hu4 di1 ang2 ， yu4 yan2 zheng1 xiu4 fa1 。
- liang2 chen2 yan4 shang1 dou4 ， yan2 xi1 tuo1 jin1 wa1 。
- he2 sheng1 guo4 ji2 yu3 ， zhu2 ying3 fu1 liang2 yue4 。
- huan3 xing2 nie4 fang1 cao3 ， yi2 zuo4 yin1 shen1 yue4 。
- he2 dang1 jiu3 pai1 fu2 ， zi4 ting1 zhou1 yao2 wu4 。
- er2 wo3 fang1 bao4 qian1 ， shang4 ma3 zi4 yao1 hu4 。
- kou4 men2 bu4 wen2 hu1 ， zao4 xi2 wu2 nai3 duo1 。
- ju4 gan3 ling2 kong1 wu4 ， xing4 xu1 kui1 ji1 jue2 。
- yuan4 gong1 kai1 mi2 yun2 ， ling4 wo3 ru4 li3 ku1 。
- xiong2 pian1 chu1 yue4 xie2 ， miao4 si1 lu4 tian1 gu3 。
- jian3 bu4 na4 you2 zhui1 ， yuan1 jing3 kui4 xian1 jie2 。

## 注释

## 译文

## 赏析
