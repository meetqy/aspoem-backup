---
id: han-ju-zeng-zou-yi
title: 贈鄒醫
titlePinyin: zeng4 zou1 yi1
titleSlug: zeng-zou-yi
author: 韓駒
authorPinyin: han2 ju1
authorSlug: han-ju
dynasty: 宋
dynastyPinyin: song4
dynastySlug: song
tags: []
---

## 正文

- 華陀一卷世不留，玉函三十龍宮收。
- 奇方异訣上帝求，稚川肘後真悠悠。
- 東京仲景儒家流，韻疏思密豈自由。
- 妙技乃與俞跗侔，後來繼之有髯鄒。
- 二子天授非人謀，內經歳久誤弗讐。
- 髯獨覃思窮披搜，草木寒温脉沉浮。
- 如磁取鐵無虚投，朅來游梁自高郵，翰林雜試推君優。
- 天廷錫带塗精鏐，我窮羈旅古汴溝。
- 有婦抱病柴門幽，巫醫百請不頷頭。
- 卒然邀君爲停輈，决去沉痾如决疣。
- 自言不取千金酬，只求一詩當琳璆。
- 高風絕藝兩罕儔，我才不迨前人羞。
- 祝君尚壮勉勿休，自致名譽傾公侯。

## 拼音

- hua2 tuo2 yi2 juan4 shi4 bu4 liu2 ， yu4 han2 san1 shi2 long2 gong1 shou1 。
- qi2 fang1 yi4 jue2 shang4 di4 qiu2 ， zhi4 chuan1 zhou3 hou4 zhen1 you1 you1 。
- dong1 jing1 zhong4 jing3 ru2 jia1 liu2 ， yun4 shu1 si1 mi4 qi3 zi4 you2 。
- miao4 ji4 nai3 yu3 yu2 fu1 mou2 ， hou4 lai2 ji4 zhi1 you3 ran2 zou1 。
- er4 zi3 tian1 shou4 fei1 ren2 mou2 ， nei4 jing1 sui4 jiu3 wu4 fu2 chou2 。
- ran2 du2 qin2 si1 qiong2 pi1 sou1 ， cao3 mu4 han2 wen1 mai4 chen2 fu2 。
- ru2 ci2 qu3 tie3 wu2 xu1 tou2 ， qie4 lai2 you2 liang2 zi4 gao1 you2 ， han4 lin2 za2 shi4 tui1 jun1 you1 。
- tian1 ting2 xi1 dai4 tu2 jing1 liu2 ， wo3 qiong2 ji1 lü3 gu3 bian4 gou1 。
- you3 fu4 bao4 bing4 chai2 men2 you1 ， wu1 yi1 bai3 qing3 bu2 han4 tou2 。
- zu2 ran2 yao1 jun1 wei2 ting2 zhou1 ， jue2 qu4 chen2 ke1 ru2 jue2 you2 。
- zi4 yan2 bu4 qu3 qian1 jin1 chou2 ， zhi3 qiu2 yi4 shi1 dang1 lin2 qiu2 。
- gao1 feng1 jue2 yi4 liang3 han3 chou2 ， wo3 cai2 bu2 dai4 qian2 ren2 xiu1 。
- zhu4 jun1 shang4 zhuang4 mian3 wu4 xiu1 ， zi4 zhi4 ming2 yu4 qing1 gong1 hou2 。

## 注释

## 译文

## 赏析
