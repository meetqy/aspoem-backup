---
id: han-ju-ye-yu-shu-shan-qing-gong-dui-yu-yin-she-guo-gong-xi-cheng-chang-ju
title: 夜與疏山清公對語因設果供戲成長句
titlePinyin: ye4 yu3 shu1 shan1 qing1 gong1 dui4 yu3 yin1 she4 guo3 gong4 xi4 cheng2 chang2 ju4
titleSlug: ye-yu-shu-shan-qing-gong-dui-yu-yin-she-guo-gong-xi-cheng-chang-ju
author: 韓駒
authorPinyin: han2 ju1
authorSlug: han-ju
dynasty: 唐
dynastyPinyin: tang2
dynastySlug: tang
tags: [] 
---

## 正文

- 落葉屑窣鳴風廊，四無人聲夜未央。
- 道人過我談真常，客舍有底相迎將。
- 竹爐篝火曲木牀，烏桕爲燭楓脂香。
- 青棃纍纍飣坐光，黄甘十子近著霜。
- 醯梅蜜杏經年藏，紅糝綴枝加柘漿。
- 蓴藕藷芋蘘荷薑，堆盤滿桉次第嘗。
- 憶初見翁修水旁，轉頭八十鬚眉蒼。
- 爾時尊宿略喪亡，屹如樅檜老不僵。
- 而我昔漫參朝行，十年投閑坐老狂。
- 人生一夣炊黄粱，諸法本閑人自忙。
- 况今世故甚擾攘，與翁幸憩菩提坊。
- 夜闌一酌餘甘湯，他年此樂不可忘。

## 拼音

- luo4 ye4 xie4 su1 ming2 feng1 lang2 ， si4 wu2 ren2 sheng1 ye4 wei4 yang1 。
- dao4 ren2 guo4 wo3 tan2 zhen1 chang2 ， ke4 she4 you3 di3 xiang1 ying2 jiang1 。
- zhu2 lu2 gou1 huo3 qu3 mu4 chuang2 ， wu1 jiu4 wei2 zhu2 feng1 zhi1 xiang1 。
- qing1 li2 lei2 lei2 ding4 zuo4 guang1 ， huang2 gan1 shi2 zi3 jin4 zhu4 shuang1 。
- xi1 mei2 mi4 xing4 jing1 nian2 cang2 ， hong2 san3 zhui4 zhi1 jia1 zhe4 jiang1 。
- chun2 ou3 shu3 yu4 rang2 he2 jiang1 ， dui1 pan2 man3 an1 ci4 di4 chang2 。
- yi4 chu1 jian4 weng1 xiu1 shui3 pang2 ， zhuan3 tou2 ba1 shi2 xu1 mei2 cang1 。
- er3 shi2 zun1 su4 lüe4 sang1 wang2 ， yi4 ru2 cong1 gui4 lao3 bu4 jiang1 。
- er2 wo3 xi1 man4 can1 chao2 xing2 ， shi2 nian2 tou2 xian2 zuo4 lao3 kuang2 。
- ren2 sheng1 yi2 meng4 chui1 huang2 liang2 ， zhu1 fa3 ben3 xian2 ren2 zi4 mang2 。
- kuang4 jin1 shi4 gu4 shen4 rao3 rang3 ， yu3 weng1 xing4 qi4 pu2 ti2 fang1 。
- ye4 lan2 yi4 zhuo2 yu2 gan1 tang1 ， ta1 nian2 ci3 le4 bu4 ke3 wang4 。

## 注释

## 译文

## 赏析
