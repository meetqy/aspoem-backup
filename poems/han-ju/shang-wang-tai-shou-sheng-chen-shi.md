---
id: han-ju-shang-wang-tai-shou-sheng-chen-shi
title: 上王太守生辰詩
titlePinyin: shang4 wang2 tai4 shou3 sheng1 chen2 shi1
titleSlug: shang-wang-tai-shou-sheng-chen-shi
author: 韓駒
authorPinyin: han2 ju1
authorSlug: han-ju
dynasty: 宋
dynastyPinyin: song4
dynastySlug: song
tags: []
---

## 正文

- 碧落仙家瓊樹枝，傳芳何處慶雲低。
- 人間鳳曆將移朔，天上瑤光欲轉西。
- 丹穴巢空騫瑞翼，渥漥波漲奮霜蹄。
- 堂堂風骨端如岳，凜凜神姿秀入奎。
- 紫殿文章驚獨步，黄金名字最先題。
- 袖將月窟三春桂，踏盡雲頭萬級梯。
- 北闕一麾新出守，南州五馬總驕嘶。
- 鈴齋玉麈清談笑，晏館金花貼鼓鼙。
- 詩焰迸騰昏日月，酒觴沉困吸虹蜺。
- 未能度嶺尋真去，直欲枯潭覓劍攜。
- 千里暫煩傾皂蓋，九重終看步沙堤。
- 吏情何以爲公頌，祇賦嵩高與壽齊。

## 拼音

- bi4 luo4 xian1 jia1 qiong2 shu4 zhi1 ， chuan2 fang1 he2 chu3 qing4 yun2 di1 。
- ren2 jian4 feng4 li4 jiang1 yi2 shuo4 ， tian1 shang4 yao2 guang1 yu4 zhuan3 xi1 。
- dan1 xue2 chao2 kong1 qian1 rui4 yi4 ， wo4 wa1 bo1 zhang3 fen4 shuang1 ti2 。
- tang2 tang2 feng1 gu3 duan1 ru2 yue4 ， lin3 lin3 shen2 zi1 xiu4 ru4 kui2 。
- zi3 dian4 wen2 zhang1 jing1 du2 bu4 ， huang2 jin1 ming2 zi4 zui4 xian1 ti2 。
- xiu4 jiang1 yue4 ku1 san1 chun1 gui4 ， ta4 jin4 yun2 tou2 wan4 ji2 ti1 。
- bei3 que4 yi4 hui1 xin1 chu1 shou3 ， nan2 zhou1 wu3 ma3 zong3 jiao1 si1 。
- ling2 zhai1 yu4 zhu3 qing1 tan2 xiao4 ， yan4 guan3 jin1 hua1 tie1 gu3 pi2 。
- shi1 yan4 beng4 teng2 hun1 ri4 yue4 ， jiu3 shang1 chen2 kun4 xi1 hong2 ni2 。
- wei4 neng2 du4 ling3 xun2 zhen1 qu4 ， zhi2 yu4 ku1 tan2 mi4 jian4 xie2 。
- qian1 li3 zan4 fan2 qing1 zao4 gai4 ， jiu3 chong2 zhong1 kan4 bu4 sha1 di1 。
- li4 qing2 he2 yi3 wei2 gong1 song4 ， qi2 fu4 song1 gao1 yu3 shou4 qi2 。

## 注释

## 译文

## 赏析
