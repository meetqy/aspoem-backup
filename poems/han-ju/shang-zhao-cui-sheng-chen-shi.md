---
id: han-ju-shang-zhao-cui-sheng-chen-shi
title: 上趙倅生辰詩
titlePinyin: shang4 zhao4 cui4 sheng1 chen2 shi1
titleSlug: shang-zhao-cui-sheng-chen-shi
author: 韓駒
authorPinyin: han2 ju1
authorSlug: han-ju
dynasty: 唐
dynastyPinyin: tang2
dynastySlug: tang
tags: [] 
---

## 正文

- 世運千齡遇，皇圖永紹休。
- 天方祚堯舜，家自產伊周。
- 戟路炎風轉，弧門喜氣浮。
- 九苞惟得鳳，三日已窺牛。
- 祖牒綿瓜瓞，親庭結冕旒。
- 朱轓資佐理，黄屋得分憂。
- 白賀才名遠，毛原德業優。
- 維城流雅詠，戲綵晢民謳。
- 暫出丞侯度，行歸炳帝猷。
- 職堪調玉鉉，名已覆金甌。
- 甲第開華旦，瓊筵盛薦羞。
- 寶釵分樂隊，珠玉萃賓游。
- 龜鶴齊稱壽，觥船遞獻酬。
- 後天長不老，仙袂拍浮丘。

## 拼音

- shi4 yun4 qian1 ling2 yu4 ， huang2 tu2 yong3 shao4 xiu1 。
- tian1 fang1 zuo4 yao2 shun4 ， jia1 zi4 chan3 yi1 zhou1 。
- ji3 lu4 yan2 feng1 zhuan3 ， hu2 men2 xi3 qi4 fu2 。
- jiu3 bao1 wei2 de2 feng4 ， san1 ri4 yi3 kui1 niu2 。
- zu3 die2 mian2 gua1 die2 ， qin1 ting2 jie2 mian3 liu2 。
- zhu1 fan1 zi1 zuo3 li3 ， huang2 wu1 de2 fen1 you1 。
- bai2 he4 cai2 ming2 yuan3 ， mao2 yuan2 de2 ye4 you1 。
- wei2 cheng2 liu2 ya3 yong3 ， xi4 cai3 zhe2 min2 ou1 。
- zan4 chu1 cheng2 hou2 du4 ， xing2 gui1 bing3 di4 you2 。
- zhi2 kan1 diao4 yu4 xuan4 ， ming2 yi3 fu4 jin1 ou1 。
- jia3 di4 kai1 hua2 dan4 ， qiong2 yan2 sheng4 jian4 xiu1 。
- bao3 chai1 fen1 le4 dui4 ， zhu1 yu4 cui4 bin1 you2 。
- gui1 he4 qi2 cheng1 shou4 ， gong1 chuan2 di4 xian4 chou2 。
- hou4 tian1 chang2 bu4 lao3 ， xian1 mei4 pai1 fu2 qiu1 。

## 注释

## 译文

## 赏析
