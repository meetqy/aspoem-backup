---
id: han-ju-shang-xian-yu-shi-jun-sheng-chen-shi
title: 上鮮于使君生辰詩
titlePinyin: shang4 xian1 yu2 shi3 jun1 sheng1 chen2 shi1
titleSlug: shang-xian-yu-shi-jun-sheng-chen-shi
author: 韓駒
authorPinyin: han2 ju1
authorSlug: han-ju
dynasty: 宋
dynastyPinyin: song4
dynastySlug: song
tags: []
---

## 正文

- 惟昔高唐夢，熊羆召吉占。
- 氣鍾西蜀秀，時應仲秋嚴。
- 江漢揮麈尾，風雲起筆尖。
- 微詞追屈宋，精義到黄炎。
- 操履禁寒柏，名聲耿衣蟾。
- 擊強雕鶚健，治劇鸊鵜銛。
- 使者旌旄易，將軍印綬添。
- 鴛鴦隨步武，虎豹入韜鈐。
- 錦覆郎官被，彤垂太守襜。
- 兩行分蜜炬，十里上珠簾。
- 禮士嘗懸榻，誅奸忽奮髯。
- 雨堂昏絳帳，風帙亂牙籤。
- 銀漢星初煥，金莖露已霑。
- 歡聲連北固，壽邑更東漸。
- 麗句充文几，奇香溢玉奩。
- 簪紳五福具，樽俎四夷兼。
- 賤子真殊幸，清標獲屢覘。
- 談蒙雕朽木，猥辱畫無鹽。
- 嘉運方熙洽，英才豈滯淹。
- 佇公歸法從，斯道慰民瞻。

## 拼音

- wei2 xi1 gao1 tang2 meng4 ， xiong2 pi2 zhao4 ji2 zhan4 。
- qi4 zhong1 xi1 shu3 xiu4 ， shi2 ying1 zhong4 qiu1 yan2 。
- jiang1 han4 hui1 zhu3 wei3 ， feng1 yun2 qi3 bi3 jian1 。
- wei1 ci2 zhui1 qu1 song4 ， jing1 yi4 dao4 huang2 yan2 。
- cao1 lü3 jin4 han2 bai3 ， ming2 sheng1 geng3 yi1 chan2 。
- ji1 qiang2 diao1 e4 jian4 ， zhi4 ju4 pi4 ti2 xian1 。
- shi3 zhe3 jing1 mao2 yi4 ， jiang1 jun1 yin4 shou4 tian1 。
- yuan1 yang1 sui2 bu4 wu3 ， hu3 bao4 ru4 tao1 qian2 。
- jin3 fu4 lang2 guan1 bei4 ， tong2 chui2 tai4 shou3 chan1 。
- liang3 xing2 fen1 mi4 ju4 ， shi2 li3 shang4 zhu1 lian2 。
- li3 shi4 chang2 xuan2 ta4 ， zhu1 jian1 hu1 fen4 ran2 。
- yu3 tang2 hun1 jiang4 zhang4 ， feng1 zhi4 luan4 ya2 qian1 。
- yin2 han4 xing1 chu1 huan4 ， jin1 jing4 lu4 yi3 zhan1 。
- huan1 sheng1 lian2 bei3 gu4 ， shou4 yi4 geng4 dong1 jian4 。
- li2 ju4 chong1 wen2 ji3 ， qi2 xiang1 yi4 yu4 lian2 。
- zan1 shen1 wu3 fu2 ju4 ， zun1 zu3 si4 yi2 jian1 。
- jian4 zi3 zhen1 shu1 xing4 ， qing1 biao1 huo4 lü3 chan1 。
- tan2 meng2 diao1 xiu3 mu4 ， wei3 ru3 hua4 wu2 yan2 。
- jia1 yun4 fang1 xi1 qia4 ， ying1 cai2 qi3 zhi4 yan1 。
- zhu4 gong1 gui1 fa3 cong2 ， si1 dao4 wei4 min2 zhan1 。

## 注释

## 译文

## 赏析
