---
id: han-ju-song-ni-ju-ji-jiang-shi
title: 送倪巨濟將仕
titlePinyin: song4 ni2 ju4 ji4 jiang1 shi4
titleSlug: song-ni-ju-ji-jiang-shi
author: 韓駒
authorPinyin: han2 ju1
authorSlug: han-ju
dynasty: 唐
dynastyPinyin: tang2
dynastySlug: tang
tags: [] 
---

## 正文

- 汴流六月翻黄沙，小舟兀浪如乘槎。
- 赤日下照烘朝霞，腹鳴肩舉氣喘呀。
- 亂眠僕夫股相加，柁樓晨飯羮黄茄。
- 時時矯首望土岸，木末殷轉江州車。
- 渴逢石泉不得汲，椎鼓催發無停檛。
- 問君何爲趣還家，答云五載居京華。
- 夜窗讀書眼生花，每食不飽潛咨嗟。
- 母髪半白弟髻丫，有妹久闕躬絲麻。
- 寄書細字如昏鴉，問胡眷戀歸期賒。
- 來時書笈手自拏，今歸上堂兩脚靴。
- 壽觴要及開霜瓜，子志如此良可嘉。
- 勸子博學如横罝，麋麟兔鹿盡所遮。
- 或典而法浮而葩，要歸於正謹去邪。
- 行如種植慎萌芽，念當務實勿求誇。
- 我行買犢耕三巴，佇子佳譽來天涯。

## 拼音

- bian4 liu2 liu4 yue4 fan1 huang2 sha1 ， xiao3 zhou1 wu4 lang4 ru2 cheng2 cha2 。
- chi4 ri4 xia4 zhao4 hong1 zhao1 xia2 ， fu4 ming2 jian1 ju3 qi4 chuan3 ya0 。
- luan4 mian2 pu2 fu1 gu3 xiang1 jia1 ， tuo2 lou2 chen2 fan4 geng1 huang2 qie2 。
- shi2 shi2 jiao3 shou3 wang4 tu3 an4 ， mu4 mo4 yin1 zhuan3 jiang1 zhou1 ju1 。
- ke3 feng2 shi2 quan2 bu4 de2 ji2 ， chui2 gu3 cui1 fa1 wu2 ting2 zhua1 。
- wen4 jun1 he2 wei2 qu4 huan2 jia1 ， da2 yun2 wu3 zai4 ju1 jing1 hua2 。
- ye4 chuang1 du2 shu1 yan3 sheng1 hua1 ， mei3 shi2 bu4 bao3 qian2 zi1 jie1 。
- mu3 fa4 ban4 bai2 di4 ji4 ya1 ， you3 mei4 jiu3 que4 gong1 si1 ma2 。
- ji4 shu1 xi4 zi4 ru2 hun1 ya1 ， wen4 hu2 juan4 lian4 gui1 qi1 she1 。
- lai2 shi2 shu1 ji2 shou3 zi4 na2 ， jin1 gui1 shang4 tang2 liang3 jiao3 xue1 。
- shou4 shang1 yao4 ji2 kai1 shuang1 gua1 ， zi3 zhi4 ru2 ci3 liang2 ke3 jia1 。
- quan4 zi3 bo2 xue2 ru2 heng2 ju1 ， mi2 lin2 tu4 lu4 jin4 suo3 zhe1 。
- huo4 dian3 er2 fa3 fu2 er2 pa1 ， yao4 gui1 wu1 zheng4 jin3 qu4 xie2 。
- xing2 ru2 zhong3 zhi2 shen4 meng2 ya2 ， nian4 dang1 wu4 shi2 wu4 qiu2 kua1 。
- wo3 xing2 mai3 du2 geng1 san1 ba1 ， zhu4 zi3 jia1 yu4 lai2 tian1 ya2 。

## 注释

## 译文

## 赏析
