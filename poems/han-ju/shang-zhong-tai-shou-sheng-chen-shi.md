---
id: han-ju-shang-zhong-tai-shou-sheng-chen-shi
title: 上鍾太守生辰詩
titlePinyin: shang4 zhong1 tai4 shou3 sheng1 chen2 shi1
titleSlug: shang-zhong-tai-shou-sheng-chen-shi
author: 韓駒
authorPinyin: han2 ju1
authorSlug: han-ju
dynasty: 唐
dynastyPinyin: tang2
dynastySlug: tang
tags: [] 
---

## 正文

- 道在軻雄出，時平稷契生。
- 荆山方秀整，金氣與高明。
- 磊落難藏器，崢嶸易得名。
- 宏才須視草，大手本調羹。
- 欲賦龍驤遠，方看鳳翥橫。
- 海門迎五馬，桂嶺換雙旌。
- 漸許含香侍，寧爲剖竹行。
- 悠悠真任物，擾擾不關情。
- 札有十行賜，政應期月成。
- 風流前輩似，文采後來傾。
- 日月開黄道，雲煙煥赤城。
- 還朝充柱石，與世作權衡。
- 仙果千年實，洪濤幾度清。
- 於公一俯仰，几杖表餘榮。

## 拼音

- dao4 zai4 ke1 xiong2 chu1 ， shi2 ping2 ji4 qi4 sheng1 。
- jing1 shan1 fang1 xiu4 zheng3 ， jin1 qi4 yu3 gao1 ming2 。
- lei3 luo4 nan2 cang2 qi4 ， zheng1 rong2 yi4 de2 ming2 。
- hong2 cai2 xu1 shi4 cao3 ， da4 shou3 ben3 diao4 geng1 。
- yu4 fu4 long2 xiang1 yuan3 ， fang1 kan4 feng4 zhu4 heng2 。
- hai3 men2 ying2 wu3 ma3 ， gui4 ling3 huan4 shuang1 jing1 。
- jian4 xu1 han2 xiang1 shi4 ， ning2 wei2 pou1 zhu2 xing2 。
- you1 you1 zhen1 ren4 wu4 ， rao3 rao3 bu4 guan1 qing2 。
- zha2 you3 shi2 hang2 ci4 ， zheng4 ying1 qi1 yue4 cheng2 。
- feng1 liu2 qian2 bei4 si4 ， wen2 cai3 hou4 lai2 qing1 。
- ri4 yue4 kai1 huang2 dao4 ， yun2 yan1 huan4 chi4 cheng2 。
- huan2 chao2 chong1 zhu4 shi2 ， yu3 shi4 zuo4 quan2 heng2 。
- xian1 guo3 qian1 nian2 shi2 ， hong2 tao1 ji1 du4 qing1 。
- wu1 gong1 yi4 fu3 yang3 ， ji3 zhang4 biao3 yu2 rong2 。

## 注释

## 译文

## 赏析
