---
id: han-ju-ti-wang-nei-han-jia-li-bo-shi-hua-tai-yi-gu-she-tu-er-shou-qi-yi
title: 題王內翰家李伯時畫太一姑射圖二首  其一
titlePinyin: ti2 wang2 nei4 han4 jia1 li3 bo2 shi2 hua4 tai4 yi4 gu1 she4 tu2 er4 shou3     qi2 yi1
titleSlug: ti-wang-nei-han-jia-li-bo-shi-hua-tai-yi-gu-she-tu-er-shou-qi-yi
author: 韓駒
authorPinyin: han2 ju1
authorSlug: han-ju
dynasty: 宋
dynastyPinyin: song4
dynastySlug: song
tags: []
---

## 正文

- 太一真人蓮葉舟，脫巾露髪寒颼飀。
- 輕風爲帆浪爲檝，卧看玉宇浮中流。
- 中流蕩漾翠綃舞，穩如龍驤萬斛舉。
- 不是峰頭十丈花，世間那得蓮如許。
- 龍眠畫手老入神，尺素幻出真天人。
- 恍然坐我水仙府，蒼烟萬頃波粼粼。
- 玉堂學士今劉向，禁直岧嶤九天上。
- 不須對此融心神，會植青藜夜相訪。

## 拼音

- tai4 yi4 zhen1 ren2 lian2 ye4 zhou1 ， tuo1 jin1 lu4 fa4 han2 sou1 liu2 。
- qing1 feng1 wei2 fan1 lang4 wei2 ji2 ， wo4 kan4 yu4 yu3 fu2 zhong1 liu2 。
- zhong1 liu2 dang4 yang4 cui4 xiao1 wu3 ， wen3 ru2 long2 xiang1 wan4 hu2 ju3 。
- bu2 shi4 feng1 tou2 shi2 zhang4 hua1 ， shi4 jian4 na4 de2 lian2 ru2 xu1 。
- long2 mian2 hua4 shou3 lao3 ru4 shen2 ， chi3 su4 huan4 chu1 zhen1 tian1 ren2 。
- huang3 ran2 zuo4 wo3 shui3 xian1 fu3 ， cang1 yan1 wan4 qing3 bo1 lin2 lin2 。
- yu4 tang2 xue2 shi4 jin1 liu2 xiang4 ， jin4 zhi2 tiao2 yao2 jiu3 tian1 shang4 。
- bu4 xu1 dui4 ci3 rong2 xin1 shen2 ， hui4 zhi2 qing1 li2 ye4 xiang1 fang3 。

## 注释

## 译文

## 赏析
