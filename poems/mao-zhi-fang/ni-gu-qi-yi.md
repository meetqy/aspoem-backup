---
id: mao-zhi-fang-ni-gu-qi-yi
title: 擬古  其一
titlePinyin: ni3 gu3     qi2 yi1
titleSlug: ni-gu-qi-yi
author: 毛直方
authorPinyin: mao2 zhi2 fang1
authorSlug: mao-zhi-fang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 高堂列綺席，賓御何委蛇。
- 粲粲金芙蓉，春葩照蛾眉。
- 檀槽起清籟，鐵撥弦鵾雞。
- 祇聞筵中曲，不聞曲中詞。
- 蕭蕭青冢魂，化作秋雁歸。
- 玉關去時淚，點點濕朱絲。
- 豈知哀怨情，及此歡笑期。
- 彈者錦纏頭，聽者金屈卮。
- 但令今人樂，不惜古人悲。

## 拼音

- gao1 tang2 lie4 qi3 xi2 ， bin1 yu4 he2 wei1 yi2 。
- can4 can4 jin1 fu2 rong2 ， chun1 pa1 zhao4 e2 mei2 。
- tan2 cao2 qi3 qing1 lai4 ， tie3 bo1 xian2 kun1 ji1 。
- qi2 wen2 yan2 zhong1 qu3 ， bu4 wen2 qu3 zhong1 ci2 。
- xiao1 xiao1 qing1 zhong3 hun2 ， hua4 zuo4 qiu1 yan4 gui1 。
- yu4 guan1 qu4 shi2 lei4 ， dian3 dian3 shi1 zhu1 si1 。
- qi3 zhi1 ai1 yuan4 qing2 ， ji2 ci3 huan1 xiao4 qi1 。
- dan4 zhe3 jin3 chan2 tou2 ， ting1 zhe3 jin1 qu1 zhi1 。
- dan4 ling4 jin1 ren2 le4 ， bu4 xi1 gu3 ren2 bei1 。

## 注释

## 译文

## 赏析
