---
id: yan-wu-ti-ba-zhou-guang-fu-si-nan-mu
title: 題巴州光福寺楠木
titlePinyin: ti2 ba1 zhou1 guang1 fu2 si4 nan2 mu4
titleSlug: ti-ba-zhou-guang-fu-si-nan-mu
author: 嚴武
authorPinyin: yan2 wu3
authorSlug: yan-wu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 楚江長流對楚寺，楠木幽生赤崖背。
- 臨谿插石盤老根，苔色青蒼山雨痕。
- 高枝鬧葉鳥不度，半掩白雲朝與暮。
- 香殿蕭條轉密陰，花龕滴瀝垂清露。
- 聞道偏多越水頭，煙生霽歛使人愁。
- 月明忽憶湘川夜，猨呌還思鄂渚秋。
- 看君幽靄幾千丈，寂寞窮山今遇賞。
- 亦知鐘梵報黃昏，猶臥禪牀戀奇響。

## 拼音

- chu3 jiang1 chang2 liu2 dui4 chu3 si4 ， nan2 mu4 you1 sheng1 chi4 ya2 bei4 。
- lin2 xi1 cha1 shi2 pan2 lao3 gen1 ， tai2 se4 qing1 cang1 shan1 yu3 hen2 。
- gao1 zhi1 nao4 ye4 niao3 bu2 du4 ， ban4 yan3 bai2 yun2 chao2 yu3 mu4 。
- xiang1 dian4 xiao1 tiao2 zhuan3 mi4 yin1 ， hua1 kan1 di1 li4 chui2 qing1 lu4 。
- wen2 dao4 pian1 duo1 yue4 shui3 tou2 ， yan1 sheng1 ji4 lian3 shi3 ren2 chou2 。
- yue4 ming2 hu1 yi4 xiang1 chuan1 ye4 ， yuan2 jiao4 huan2 si1 e4 zhu3 qiu1 。
- kan4 jun1 you1 ai3 ji1 qian1 zhang4 ， ji4 mo4 qiong2 shan1 jin1 yu4 shang3 。
- yi4 zhi1 zhong1 fan4 bao4 huang2 hun1 ， you2 wo4 shan4 chuang2 lian4 qi2 xiang3 。

## 注释

## 译文

## 赏析
