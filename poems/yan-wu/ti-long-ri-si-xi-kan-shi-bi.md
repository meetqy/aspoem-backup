---
id: yan-wu-ti-long-ri-si-xi-kan-shi-bi
title: 題龍日寺西龕石壁
titlePinyin: ti2 long2 ri4 si4 xi1 kan1 shi2 bi4
titleSlug: ti-long-ri-si-xi-kan-shi-bi
author: 嚴武
authorPinyin: yan2 wu3
authorSlug: yan-wu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 聖澤久潤物，皇明常獨幽。
- 恩從祥風翱，德與和氣遊。
- 報國建香剎，開蠻臨僻州。
- 天長面綠水，地迥起朱樓。
- 尋異遍衆壑，坐禪逢一丘。
- 永懷根本妙，誓以身心修。
- 奇色艷草滿，珍名嘉樹稠。
- 遠江崩濤喧，復澗微雨休。
- 嘹唳猿響谷，參差峯入流。
- 碧煙曳篁徑，白日懸沙洲。
- 泛海謝安石，吟詩王子猷。
- 揚雄愛清靜，山簡多優游。
- 性分固有適，蓍龜何足求？
- 神閒孤臺月，目送千里舟。
- 攜手逸羣品，浩歌邈悠悠。
- 山情慕禽尚，詩格驚曹劉。
- 旌能舉滯時，選異拔奇儔。
- 鼎食當自致，巖棲難久留。
- 嗟余參符守，漢主遠分憂。
- 往往行春到，聞鐘散客愁。
- （《蜀中名勝記》二五《保寧府・巴州》）。

## 拼音

- sheng4 ze2 jiu3 run4 wu4 ， huang2 ming2 chang2 du2 you1 。
- en1 cong2 xiang2 feng1 ao2 ， de2 yu3 he2 qi4 you2 。
- bao4 guo2 jian4 xiang1 cha4 ， kai1 man2 lin2 pi4 zhou1 。
- tian1 chang2 mian4 lü4 shui3 ， di4 jiong3 qi3 zhu1 lou2 。
- xun2 yi4 bian4 zhong4 he4 ， zuo4 shan4 feng2 yi4 qiu1 。
- yong3 huai2 gen1 ben3 miao4 ， shi4 yi3 shen1 xin1 xiu1 。
- qi2 se4 yan4 cao3 man3 ， zhen1 ming2 jia1 shu4 chou2 。
- yuan3 jiang1 beng1 tao1 xuan1 ， fu4 jian4 wei1 yu3 xiu1 。
- liao2 li4 yuan2 xiang3 gu3 ， can1 cha4 feng1 ru4 liu2 。
- bi4 yan1 ye4 huang2 jing4 ， bai2 ri4 xuan2 sha1 zhou1 。
- fan4 hai3 xie4 an1 shi2 ， yin2 shi1 wang2 zi3 you2 。
- yang2 xiong2 ai4 qing1 jing4 ， shan1 jian3 duo1 you1 you2 。
- xing4 fen1 gu4 you3 shi4 ， shi1 gui1 he2 zu2 qiu2 ？
- shen2 xian2 gu1 tai2 yue4 ， mu4 song4 qian1 li3 zhou1 。
- xie2 shou3 yi4 qun2 pin3 ， hao4 ge1 miao3 you1 you1 。
- shan1 qing2 mu4 qin2 shang4 ， shi1 ge2 jing1 cao2 liu2 。
- jing1 neng2 ju3 zhi4 shi2 ， xuan3 yi4 ba2 qi2 chou2 。
- ding3 shi2 dang1 zi4 zhi4 ， yan2 qi1 nan2 jiu3 liu2 。
- jie1 yu2 can1 fu2 shou3 ， han4 zhu3 yuan3 fen1 you1 。
- wang3 wang3 xing2 chun1 dao4 ， wen2 zhong1 san4 ke4 chou2 。
- （《 shu3 zhong1 ming2 sheng4 ji4 》 er4 wu3 《 bao3 ning2 fu3 ・ ba1 zhou1 》）。

## 注释

## 译文

## 赏析
