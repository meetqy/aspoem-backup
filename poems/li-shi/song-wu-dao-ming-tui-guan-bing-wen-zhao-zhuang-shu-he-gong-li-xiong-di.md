---
id: li-shi-song-wu-dao-ming-tui-guan-bing-wen-zhao-zhuang-shu-he-gong-li-xiong-di
title: 送吳道明推官并問趙莊叔何公禮兄弟
titlePinyin: song4 wu2 dao4 ming2 tui1 guan1 bing4 wen4 zhao4 zhuang1 shu1 he2 gong1 li3 xiong1 di4
titleSlug: song-wu-dao-ming-tui-guan-bing-wen-zhao-zhuang-shu-he-gong-li-xiong-di
author: 李石
authorPinyin: li3 shi2
authorSlug: li-shi
dynasty: 宋
dynastyPinyin: song4
dynastySlug: song
tags: []
---

## 正文

- 送客涪水上，我家珠水湄。
- 我適歸未得，此別那不思。
- 高才府從事，芙蕖映清池。
- 堂堂萬卷書，樂此簿領卑。
- 公退得繞膝，戲綵笑脫頤。
- 山路宿雨乾，籬落黄橘垂。
- 歸鞍三百里，處處吟酒旗。
- 趙子與南陽，衡門各棲遲。
- 下馬恐問及，說與黄梅期。
- 尚念鴻鴈行，冷落秋風吹。

## 拼音

- song4 ke4 fu2 shui3 shang4 ， wo3 jia1 zhu1 shui3 mei2 。
- wo3 shi4 gui1 wei4 de2 ， ci3 bie2 na4 bu4 si1 。
- gao1 cai2 fu3 cong2 shi4 ， fu2 qu2 ying4 qing1 chi2 。
- tang2 tang2 wan4 juan4 shu1 ， le4 ci3 bo2 ling3 bei1 。
- gong1 tui4 de2 rao4 xi1 ， xi4 cai3 xiao4 tuo1 yi2 。
- shan1 lu4 su4 yu3 qian2 ， li2 luo4 huang2 ju2 chui2 。
- gui1 an1 san1 bai3 li3 ， chu3 chu3 yin2 jiu3 qi2 。
- zhao4 zi3 yu3 nan2 yang2 ， heng2 men2 ge4 qi1 chi2 。
- xia4 ma3 kong3 wen4 ji2 ， shuo1 yu3 huang2 mei2 qi1 。
- shang4 nian4 hong2 yan4 xing2 ， leng3 luo4 qiu1 feng1 chui1 。

## 注释

## 译文

## 赏析
