---
id: li-shi-zhi-cao
title: 芝草
titlePinyin: zhi1 cao3
titleSlug: zhi-cao
author: 李石
authorPinyin: li3 shi2
authorSlug: li-shi
dynasty: 宋
dynastyPinyin: song4
dynastySlug: song
tags: []
---

## 正文

- 邊上秋風生，衆芳感蕭瑟。
- 何由九地底，一氣回暖脈。
- 官居類僧坊，忽有芝草坼。
- 駢跗間紅紫，合蓋暈黄白。
- 秋菌苦爭氣，渠自凡眼窄。
- 此理豈人爲，信我匪天厄。
- 年餘竊邊廩，菜飽固不擇。
- 謬政鬼所笑，敢望神意格。
- 山中合歡桃，隴上六歧麥。
- 一年獲三瑞，助我動行色。
- 歸來及受釐，藉口緩誅責。
- 從今歸商山，舉手謝樵客。

## 拼音

- bian1 shang4 qiu1 feng1 sheng1 ， zhong4 fang1 gan3 xiao1 se4 。
- he2 you2 jiu3 di4 di3 ， yi2 qi4 hui2 nuan3 mai4 。
- guan1 ju1 lei4 seng1 fang1 ， hu1 you3 zhi1 cao3 che4 。
- pian2 fu1 jian4 hong2 zi3 ， he2 gai4 yun4 huang2 bai2 。
- qiu1 jun1 ku3 zheng1 qi4 ， qu2 zi4 fan2 yan3 zhai3 。
- ci3 li3 qi3 ren2 wei2 ， xin4 wo3 fei3 tian1 e4 。
- nian2 yu2 qie4 bian1 lin3 ， cai4 bao3 gu4 bu4 ze2 。
- miu4 zheng4 gui3 suo3 xiao4 ， gan3 wang4 shen2 yi4 ge2 。
- shan1 zhong1 he2 huan1 tao2 ， long3 shang4 liu4 qi2 mai4 。
- yi4 nian2 huo4 san1 rui4 ， zhu4 wo3 dong4 xing2 se4 。
- gui1 lai2 ji2 shou4 li2 ， jie4 kou3 huan3 zhu1 ze2 。
- cong2 jin1 gui1 shang1 shan1 ， ju3 shou3 xie4 qiao2 ke4 。

## 注释

## 译文

## 赏析
