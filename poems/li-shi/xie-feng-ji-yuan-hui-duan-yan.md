---
id: li-shi-xie-feng-ji-yuan-hui-duan-yan
title: 謝馮濟遠惠端硯
titlePinyin: xie4 feng2 ji4 yuan3 hui4 duan1 yan4
titleSlug: xie-feng-ji-yuan-hui-duan-yan
author: 李石
authorPinyin: li3 shi2
authorSlug: li-shi
dynasty: 宋
dynastyPinyin: song4
dynastySlug: song
tags: []
---

## 正文

- 學道本屢空，所積豈爲貧。
- 我生無長物，有輒恐累身。
- 挾塊公子伯，陶土帝者仁。
- 可惜水玉姿，下與瓦礫親。
- 吾子泮林舊，文采含青春。
- 江湖挹餘波，謂此席上珍。
- 方正自溫潤，玉德如其人。
- 潦倒竟何用，厚德山岳均。
- 愧非筆札才，不堪演絲綸。
- 三召已三逐，琬琰甘猥塵。
- 抆拭置前列，濯以天漢津。
- 斯文儻未喪，六經要鋪陳。
- 大易伏羲祖，春秋丘明臣。
- 琢磨三益友，几案增日新。
- 定非注蟲魚，與世書鳳麟。

## 拼音

- xue2 dao4 ben3 lü3 kong1 ， suo3 ji1 qi3 wei2 pin2 。
- wo3 sheng1 wu2 chang2 wu4 ， you3 zhe2 kong3 lei4 shen1 。
- xie2 kuai4 gong1 zi3 bo2 ， tao2 tu3 di4 zhe3 ren2 。
- ke3 xi1 shui3 yu4 zi1 ， xia4 yu3 wa3 li4 qin1 。
- wu2 zi3 pan4 lin2 jiu4 ， wen2 cai3 han2 qing1 chun1 。
- jiang1 hu2 yi4 yu2 bo1 ， wei4 ci3 xi2 shang4 zhen1 。
- fang1 zheng4 zi4 wen1 run4 ， yu4 de2 ru2 qi2 ren2 。
- liao2 dao3 jing4 he2 yong4 ， hou4 de2 shan1 yue4 jun1 。
- kui4 fei1 bi3 zha2 cai2 ， bu4 kan1 yan3 si1 lun2 。
- san1 zhao4 yi3 san1 zhu2 ， wan3 yan3 gan1 wei3 chen2 。
- wen3 shi4 zhi4 qian2 lie4 ， zhuo2 yi3 tian1 han4 jin1 。
- si1 wen2 tang3 wei4 sang1 ， liu4 jing1 yao4 pu1 chen2 。
- da4 yi4 fu2 xi1 zu3 ， chun1 qiu1 qiu1 ming2 chen2 。
- zuo2 mo0 san1 yi4 you3 ， ji1 an4 zeng1 ri4 xin1 。
- ding4 fei1 zhu4 chong2 yu2 ， yu3 shi4 shu1 feng4 lin2 。

## 注释

## 译文

## 赏析
