---
id: li-shi-bing-zhong-xie-san-shan-wen-xun
title: 病中謝三山問訊
titlePinyin: bing4 zhong1 xie4 san1 shan1 wen4 xun4
titleSlug: bing-zhong-xie-san-shan-wen-xun
author: 李石
authorPinyin: li3 shi2
authorSlug: li-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 我昔擇師友，所至多朋儔。
- 道義自然合，如以膠漆投。
- 一官既已得，勢利尋戈矛。
- 向者市道交，日親成日讎。
- 僅餘山林士，共結方外游。
- 一語不及俗，自是無悔尤。
- 况乃生死事，同參無異謀。
- 何暇及汝曹，惴惴性命憂。
- 此間地步窄，椰子包山丘。
- 三山妙僧傑，道眼寬處求。
- 憐我本逐客，饑凍妻孥羞。
- 有如呼雲鶴，拍拍青泥溝。
- 儻非香火緣，詎肯相恤收。
- 阿璋栴檀林，手挽銀河流。
- 便欲洗俗輩，歡喜解我愁。
- 阿興兩隨我，五湖盟白鷗。
- 對師思亡友，中書爛銀鈎。
- 阿鑑殊可人，出世依大侯。
- 禪學瑄演輩，圭峯家法優。
- 人人蹴龍象，一笑風馬牛。
- 死鼠豈鳳食，徒然嚇鵂鶹。
- 行藏汝自用，吾生去來休。

## 拼音

- wo3 xi1 ze2 shi1 you3 ， suo3 zhi4 duo1 peng2 chou2 。
- dao4 yi4 zi4 ran2 he2 ， ru2 yi3 jiao1 qi1 tou2 。
- yi4 guan1 ji4 yi3 de2 ， shi4 li4 xun2 ge1 mao2 。
- xiang4 zhe3 shi4 dao4 jiao1 ， ri4 qin1 cheng2 ri4 chou2 。
- jin3 yu2 shan1 lin2 shi4 ， gong4 jie2 fang1 wai4 you2 。
- yi4 yu3 bu4 ji2 su2 ， zi4 shi4 wu2 hui3 you2 。
- kuang4 nai3 sheng1 si3 shi4 ， tong2 can1 wu2 yi4 mou2 。
- he2 xia2 ji2 ru3 cao2 ， zhui4 zhui4 xing4 ming4 you1 。
- ci3 jian4 di4 bu4 zhai3 ， ye1 zi0 bao1 shan1 qiu1 。
- san1 shan1 miao4 seng1 jie2 ， dao4 yan3 kuan1 chu3 qiu2 。
- lian2 wo3 ben3 zhu2 ke4 ， ji1 dong4 qi1 nu2 xiu1 。
- you3 ru2 hu1 yun2 he4 ， pai1 pai1 qing1 ni2 gou1 。
- tang3 fei1 xiang1 huo3 yuan2 ， ju4 ken3 xiang1 xu4 shou1 。
- a1 zhang1 zhan1 tan2 lin2 ， shou3 wan3 yin2 he2 liu2 。
- bian4 yu4 xi3 su2 bei4 ， huan1 xi3 jie3 wo3 chou2 。
- a1 xing1 liang3 sui2 wo3 ， wu3 hu2 meng2 bai2 ou1 。
- dui4 shi1 si1 wang2 you3 ， zhong1 shu1 lan4 yin2 gou1 。
- a1 jian4 shu1 ke3 ren2 ， chu1 shi4 yi1 da4 hou2 。
- shan4 xue2 xuan1 yan3 bei4 ， gui1 feng1 jia1 fa3 you1 。
- ren2 ren2 cu4 long2 xiang4 ， yi2 xiao4 feng1 ma3 niu2 。
- si3 shu3 qi3 feng4 shi2 ， tu2 ran2 he4 xiu1 liu2 。
- xing2 cang2 ru3 zi4 yong4 ， wu2 sheng1 qu4 lai2 xiu1 。

## 注释

## 译文

## 赏析
