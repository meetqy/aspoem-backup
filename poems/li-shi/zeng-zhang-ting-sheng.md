---
id: li-shi-zeng-zhang-ting-sheng
title: 贈張聽聲
titlePinyin: zeng4 zhang1 ting1 sheng1
titleSlug: zeng-zhang-ting-sheng
author: 李石
authorPinyin: li3 shi2
authorSlug: li-shi
dynasty: 宋
dynastyPinyin: song4
dynastySlug: song
tags: []
---

## 正文

- 人言鼻聽無如龍，聽不以耳乃反聾。
- 未若水母本無目，隔水響應相鳴雄。
- 我持此理問張瞍，廢目任耳偏能聰。
- 忍聞此聲亦憒憒，俗囂政在羣鳴中。
- 枉將蟻動作牛鬭，妄遣蚊聚成雷公。
- 昔人樂歸瞽其職，五音六律詩人矇。
- 我琴三尺玉橫膝，欲廣舜孝歌時雍。
- 游魚舞獸解人意，此意憂樂斯民同。
- 瞍乎洗耳試一聽，莫似北客歌南風。

## 拼音

- ren2 yan2 bi2 ting1 wu2 ru2 long2 ， ting1 bu4 yi3 er3 nai3 fan3 long2 。
- wei4 ruo4 shui3 mu3 ben3 wu2 mu4 ， ge2 shui3 xiang3 ying1 xiang1 ming2 xiong2 。
- wo3 chi2 ci3 li3 wen4 zhang1 sou3 ， fei4 mu4 ren4 er3 pian1 neng2 cong1 。
- ren3 wen2 ci3 sheng1 yi4 kui4 kui4 ， su2 xiao1 zheng4 zai4 qun2 ming2 zhong1 。
- wang3 jiang1 yi3 dong4 zuo4 niu2 dou4 ， wang4 qian3 wen2 ju4 cheng2 lei2 gong1 。
- xi1 ren2 le4 gui1 gu3 qi2 zhi2 ， wu3 yin1 liu4 lü4 shi1 ren2 meng1 。
- wo3 qin2 san1 chi3 yu4 heng2 xi1 ， yu4 guang3 shun4 xiao4 ge1 shi2 yong1 。
- you2 yu2 wu3 shou4 jie3 ren2 yi4 ， ci3 yi4 you1 le4 si1 min2 tong2 。
- sou3 hu1 xi3 er3 shi4 yi4 ting1 ， mo4 si4 bei3 ke4 ge1 nan2 feng1 。

## 注释

## 译文

## 赏析
