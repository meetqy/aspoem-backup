---
id: li-shi-zhou-yu
title: 驟雨
titlePinyin: zhou4 yu3
titleSlug: zhou-yu
author: 李石
authorPinyin: li3 shi2
authorSlug: li-shi
dynasty: 宋
dynastyPinyin: song4
dynastySlug: song
tags: []
---

## 正文

- 荒風吼其前，大雷擊其後。
- 人言黄昏雨，此意無乃驟。
- 飄飄豈惡聲，側耳聽簷溜。
- 一睡喜暫凉，破窗落星宿。
- 明朝看東方，老火已復晝。
- 起行視畦隴，微露泫深秀。
- 枯溝澀不流，焦塊濡未透。
- 看看歲云秋，槁死念誰救。
- 濫興桑羊誅，妄使土龍鬭。
- 彼巫乃誣爾，拜舞雜符呪。
- 舉頭亦茫茫，萬一幸天漏。
- 雲行則雨施，坎畫自羲后。
- 爲霖有真源，中路困坑竇。
- 眼前蒼狗姿，津潤豈能潄。
- 何當捲江海，九萬廣天覆。
- 有禱恐未遲，帝閽吾欲叩。

## 拼音

- huang1 feng1 hou3 qi2 qian2 ， da4 lei2 ji1 qi2 hou4 。
- ren2 yan2 huang2 hun1 yu3 ， ci3 yi4 wu2 nai3 zhou4 。
- piao1 piao1 qi3 e4 sheng1 ， ce4 er3 ting1 yan2 liu1 。
- yi2 shui4 xi3 zan4 liang2 ， po4 chuang1 luo4 xing1 xiu4 。
- ming2 chao2 kan4 dong1 fang1 ， lao3 huo3 yi3 fu4 zhou4 。
- qi3 xing2 shi4 qi2 long3 ， wei1 lu4 xuan4 shen1 xiu4 。
- ku1 gou1 se4 bu4 liu2 ， jiao1 kuai4 ru2 wei4 tou4 。
- kan4 kan4 sui4 yun2 qiu1 ， gao3 si3 nian4 shui2 jiu4 。
- lan4 xing1 sang1 yang2 zhu1 ， wang4 shi3 tu3 long2 dou4 。
- bi3 wu1 nai3 wu1 er3 ， bai4 wu3 za2 fu2 zhou4 。
- ju3 tou2 yi4 mang2 mang2 ， wan4 yi2 xing4 tian1 lou4 。
- yun2 xing2 ze2 yu3 shi1 ， kan3 hua4 zi4 xi1 hou4 。
- wei2 lin2 you3 zhen1 yuan2 ， zhong1 lu4 kun4 keng1 dou4 。
- yan3 qian2 cang1 gou3 zi1 ， jin1 run4 qi3 neng2 shu4 。
- he2 dang1 juan3 jiang1 hai3 ， jiu3 wan4 guang3 tian1 fu4 。
- you3 dao3 kong3 wei4 chi2 ， di4 hun1 wu2 yu4 kou4 。

## 注释

## 译文

## 赏析
