---
id: li-shi-shi-jing-tang
title: 石經堂
titlePinyin: shi2 jing1 tang2
titleSlug: shi-jing-tang
author: 李石
authorPinyin: li3 shi2
authorSlug: li-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 我來一登石經堂，從以諸生行兩廡。
- 諸生讀經半白頭，問以始終箝不語。
- 我聞此經昔中都，郎中所隸乃其祖。
- 邇來離亂已亡失，楷本僅能傳蜀土。
- 蜀王閏位供掃除，獨此仍爲盛時取。
- 爲將嚴鐍守重扃，護以繚垣崇邃宇。
- 列之學官豈無意，不但闕文存夏五。
- 大開明鏡別妍媸，時扣洪鐘諧律呂。
- 後生不復事丹鉛，抵死唯知守藤楮。
- 字音隨口妄蜺霓，點畫分毫謬魚魯。
- 日月當天空委照，盲俗相欺紛莫覩。
- 石經雖古奈爾何，人競傳今不傳古。
- 行行矧肯捩眼覷，蘚剝苔封費撐拄。
- 堅鑱僅免飽蟫魚，隘道爭來宅狐鼠。
- 此間鄒人儻借問，爲問石經誰是主。
- 憶昨敲門肆訶斥，幾度循牆誇傴僂。
- 登登閣閣隠金槌，耳聒散空垂雹雨。
- 蠟薰煤染連作卷，玉軸錦裝如束杵。
- 豈無一物媚權豪，幾紙才堪博圭組。
- 爾之所得固么麽，我則何由寬擊拊。
- 一槌只作一字訛，訛至萬千那復數。
- 石經之害此其大，縱有鬼神誰可禦。
- 憶昔嘗爲博士官，首善堂中容接武。
- 心知不是世間書，雲漢森然城百堵。
- 恢恢帝所有餘地，忍使石經留外府。
- 便當連舸下瞿塘，飛上三山如插羽。
- 縑緗舛謬鐘鼎暗，天罅豈容無一補。
- 巍巍玉帝殿中央，河洛東西翼龍虎。
- 雖然斯文屬興廢，帝既有心天亦許。
- 作詩未用擬韓公，考篆庶幾追石鼓。

## 拼音

- wo3 lai2 yi4 deng1 shi2 jing1 tang2 ， cong2 yi3 zhu1 sheng1 xing2 liang3 wu3 。
- zhu1 sheng1 du2 jing1 ban4 bai2 tou2 ， wen4 yi3 shi3 zhong1 qian2 bu4 yu3 。
- wo3 wen2 ci3 jing1 xi1 zhong1 du1 ， lang2 zhong1 suo3 li4 nai3 qi2 zu3 。
- er3 lai2 li2 luan4 yi3 wang2 shi1 ， kai3 ben3 jin3 neng2 chuan2 shu3 tu3 。
- shu3 wang2 run4 wei4 gong4 sao3 chu2 ， du2 ci3 reng2 wei2 sheng4 shi2 qu3 。
- wei2 jiang1 yan2 jue2 shou3 zhong4 jiong1 ， hu4 yi3 liao2 yuan2 chong2 sui4 yu3 。
- lie4 zhi1 xue2 guan1 qi3 wu2 yi4 ， bu2 dan4 que4 wen2 cun2 xia4 wu3 。
- da4 kai1 ming2 jing4 bie2 yan2 chi1 ， shi2 kou4 hong2 zhong1 xie2 lü4 lü3 。
- hou4 sheng1 bu2 fu4 shi4 dan1 qian1 ， di3 si3 wei2 zhi1 shou3 teng2 chu3 。
- zi4 yin1 sui2 kou3 wang4 ni2 ni2 ， dian3 hua4 fen1 hao2 miu4 yu2 lu3 。
- ri4 yue4 dang1 tian1 kong1 wei3 zhao4 ， mang2 su2 xiang1 qi1 fen1 mo4 du3 。
- shi2 jing1 sui1 gu3 nai4 er3 he2 ， ren2 jing4 chuan2 jin1 bu4 chuan2 gu3 。
- hang2 hang2 shen3 ken3 lie4 yan3 qu4 ， xian3 bao1 tai2 feng1 fei4 cheng1 zhu3 。
- jian1 chan2 jin3 mian3 bao3 yin2 yu2 ， ai4 dao4 zheng1 lai2 zhai2 hu2 shu3 。
- ci3 jian4 zou1 ren2 tang3 jie4 wen4 ， wei2 wen4 shi2 jing1 shui2 shi4 zhu3 。
- yi4 zuo2 qiao1 men2 si4 he1 chi4 ， ji1 du4 xun2 qiang2 kua1 yu3 lü3 。
- deng1 deng1 ge2 ge2 yin3 jin1 chui2 ， er3 guo1 san4 kong1 chui2 bao2 yu3 。
- la4 xun1 mei2 ran3 lian2 zuo4 juan4 ， yu4 zhou2 jin3 zhuang1 ru2 shu4 chu3 。
- qi3 wu2 yi2 wu4 mei4 quan2 hao2 ， ji1 zhi3 cai2 kan1 bo2 gui1 zu3 。
- er3 zhi1 suo3 de2 gu4 me0 mo2 ， wo3 ze2 he2 you2 kuan1 ji1 fu3 。
- yi4 chui2 zhi1 zuo4 yi2 zi4 e2 ， e2 zhi4 wan4 qian1 na4 fu4 shu4 。
- shi2 jing1 zhi1 hai4 ci3 qi2 da4 ， zong4 you3 gui3 shen2 shui2 ke3 yu4 。
- yi4 xi1 chang2 wei2 bo2 shi4 guan1 ， shou3 shan4 tang2 zhong1 rong2 jie1 wu3 。
- xin1 zhi1 bu2 shi4 shi4 jian4 shu1 ， yun2 han4 sen1 ran2 cheng2 bai3 du3 。
- hui1 hui1 di4 suo3 you3 yu2 di4 ， ren3 shi3 shi2 jing1 liu2 wai4 fu3 。
- bian4 dang1 lian2 ge3 xia4 qu2 tang2 ， fei1 shang4 san1 shan1 ru2 cha1 yu3 。
- jian1 xiang1 chuan3 miu4 zhong1 ding3 an4 ， tian1 xia4 qi3 rong2 wu2 yi4 bu3 。
- wei1 wei1 yu4 di4 dian4 zhong1 yang1 ， he2 luo4 dong1 xi1 yi4 long2 hu3 。
- sui1 ran2 si1 wen2 shu3 xing1 fei4 ， di4 ji4 you3 xin1 tian1 yi4 xu1 。
- zuo4 shi1 wei4 yong4 ni3 han2 gong1 ， kao3 zhuan4 shu4 ji1 zhui1 shi2 gu3 。

## 注释

## 译文

## 赏析
