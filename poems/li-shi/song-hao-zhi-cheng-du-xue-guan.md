---
id: li-shi-song-hao-zhi-cheng-du-xue-guan
title: 送浩姪成都學官
titlePinyin: song4 hao4 zhi2 cheng2 du1 xue2 guan1
titleSlug: song-hao-zhi-cheng-du-xue-guan
author: 李石
authorPinyin: li3 shi2
authorSlug: li-shi
dynasty: 宋
dynastyPinyin: song4
dynastySlug: song
tags: []
---

## 正文

- 憶昔官博士，所得英俊多。
- 斥去典蜀學，蜀士煩搜羅。
- 二井轉轆轤，猶能挹餘波。
- 袍子白紛紛，有如鏡重磨。
- 愛汝似二父，此地曾經過。
- 分職有十師，聖門嚴四科。
- 儻非一萬卷，難取三百禾。
- 我有十詠詩，考古煩吟哦。
- 鼓鐘樂高文，羽翼崇雄軻。
- 似聞禮殿栢，久矣尋斧柯。
- 古物天爲惜，蒸薪鬼所呵。
- 堂堂公議地，歲月窮羲娥。
- 忍此恣橫說，後來敢誰何。
- 我集四庫書，琬琰藏洛河。
- 此外有石經，參酌正舛訛。
- 熟讀懋汝學，師友相切磋。
- 汝有屋三間，竹墅連松坡。
- 日夜望汝成，門戶高嵯峩。
- 我貧自有道，一竿釣漁蓑。
- 後生問老子，守死山之阿。

## 拼音

- yi4 xi1 guan1 bo2 shi4 ， suo3 de2 ying1 jun4 duo1 。
- chi4 qu4 dian3 shu3 xue2 ， shu3 shi4 fan2 sou1 luo2 。
- er4 jing3 zhuan3 lu4 lu2 ， you2 neng2 yi4 yu2 bo1 。
- pao2 zi0 bai2 fen1 fen1 ， you3 ru2 jing4 zhong4 mo2 。
- ai4 ru3 si4 er4 fu4 ， ci3 di4 ceng2 jing1 guo4 。
- fen1 zhi2 you3 shi2 shi1 ， sheng4 men2 yan2 si4 ke1 。
- tang3 fei1 yi2 wan4 juan4 ， nan2 qu3 san1 bai3 he2 。
- wo3 you3 shi2 yong3 shi1 ， kao3 gu3 fan2 yin2 e2 。
- gu3 zhong1 le4 gao1 wen2 ， yu3 yi4 chong2 xiong2 ke1 。
- si4 wen2 li3 dian4 bai3 ， jiu3 yi3 xun2 fu3 ke1 。
- gu3 wu4 tian1 wei2 xi1 ， zheng1 xin1 gui3 suo3 he1 。
- tang2 tang2 gong1 yi4 di4 ， sui4 yue4 qiong2 xi1 e2 。
- ren3 ci3 zi4 heng2 shuo1 ， hou4 lai2 gan3 shui2 he2 。
- wo3 ji2 si4 ku4 shu1 ， wan3 yan3 cang2 luo4 he2 。
- ci3 wai4 you3 shi2 jing1 ， can1 zhuo2 zheng4 chuan3 e2 。
- shu2 du2 mao4 ru3 xue2 ， shi1 you3 xiang1 qie1 cuo1 。
- ru3 you3 wu1 san1 jian4 ， zhu2 shu4 lian2 song1 po1 。
- ri4 ye4 wang4 ru3 cheng2 ， men2 hu4 gao1 cuo2 e2 。
- wo3 pin2 zi4 you3 dao4 ， yi4 gan1 diao4 yu2 suo1 。
- hou4 sheng1 wen4 lao3 zi3 ， shou3 si3 shan1 zhi1 a1 。

## 注释

## 译文

## 赏析
