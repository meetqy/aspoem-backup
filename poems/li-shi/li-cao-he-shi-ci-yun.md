---
id: li-shi-li-cao-he-shi-ci-yun
title: 李漕和詩次韻
titlePinyin: li3 cao2 he2 shi1 ci4 yun4
titleSlug: li-cao-he-shi-ci-yun
author: 李石
authorPinyin: li3 shi2
authorSlug: li-shi
dynasty: 宋
dynastyPinyin: song4
dynastySlug: song
tags: []
---

## 正文

- 斯文百官富，未易衆目窺。
- 共此一鳥過，誰其補三遺。
- 粗能述前輩，抗說不敢卑。
- 一朝得印可，寵若華衮辭。
- 神仙點金手，爲脫瓦礫姿。
- 微吟氷雪鏤，落墨星虹垂。
- 老成今幾人，縻以歲月遲。
- 未用五字工，護此兩鬢絲。
- 聖賢無盡藏，一一生物滋。
- 丐公且藏舌，尚結他時知。

## 拼音

- si1 wen2 bai3 guan1 fu4 ， wei4 yi4 zhong4 mu4 kui1 。
- gong4 ci3 yi4 niao3 guo4 ， shui2 qi2 bu3 san1 yi2 。
- cu1 neng2 shu4 qian2 bei4 ， kang4 shuo1 bu4 gan3 bei1 。
- yi4 zhao1 de2 yin4 ke3 ， chong3 ruo4 hua2 gun3 ci2 。
- shen2 xian1 dian3 jin1 shou3 ， wei2 tuo1 wa3 li4 zi1 。
- wei1 yin2 bing1 xue3 lou4 ， luo4 mo4 xing1 hong2 chui2 。
- lao3 cheng2 jin1 ji1 ren2 ， mi2 yi3 sui4 yue4 chi2 。
- wei4 yong4 wu3 zi4 gong1 ， hu4 ci3 liang3 bin4 si1 。
- sheng4 xian2 wu2 jin4 cang2 ， yi1 yi1 sheng1 wu4 zi1 。
- gai4 gong1 qie3 cang2 she2 ， shang4 jie2 ta1 shi2 zhi1 。

## 注释

## 译文

## 赏析
