---
id: xiao-ying-shi-zhong-yang-ri-pei-yuan-lu-shan-de-xiu-deng-bei-cheng-zhu-dui-xin-ji-yin-yi-zeng-bie
title: 重陽日陪元魯山德秀登北城矚對新霽因以贈別
titlePinyin: zhong4 yang2 ri4 pei2 yuan2 lu3 shan1 de2 xiu4 deng1 bei3 cheng2 zhu3 dui4 xin1 ji4 yin1 yi3 zeng4 bie2
titleSlug: zhong-yang-ri-pei-yuan-lu-shan-de-xiu-deng-bei-cheng-zhu-dui-xin-ji-yin-yi-zeng-bie
author: 蕭穎士
authorPinyin: xiao1 ying3 shi4
authorSlug: xiao-ying-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 山縣遶古堞，悠悠快登望。
- 雨餘秋天高，目盡無隱狀。
- 綿連滍川迴，杳渺鴉路深。
- 彭澤興不淺，臨風動歸心。
- 賴茲琴堂暇，傲睨傾菊酒。
- 人和歲已登，從政復何有。
- 遠山十里碧，一道銜長雲。
- 青霞半落日，混合疑晴曛。
- 漸聞驚栖羽，坐歎清夜月。
- 中歡愴有違，行子念明發。
- 僅能泯寵辱，未免傷別離。
- 江湖不可忘，風雨勞相思。
- 明時當盛才，短伎安所設。
- 何日謝百里，從君漢之澨。

## 拼音

- shan1 xian4 rao4 gu3 die2 ， you1 you1 kuai4 deng1 wang4 。
- yu3 yu2 qiu1 tian1 gao1 ， mu4 jin4 wu2 yin3 zhuang4 。
- mian2 lian2 zhi4 chuan1 hui2 ， yao3 miao3 ya1 lu4 shen1 。
- peng2 ze2 xing1 bu4 qian3 ， lin2 feng1 dong4 gui1 xin1 。
- lai4 zi1 qin2 tang2 xia2 ， ao4 ni4 qing1 ju2 jiu3 。
- ren2 he2 sui4 yi3 deng1 ， cong2 zheng4 fu4 he2 you3 。
- yuan3 shan1 shi2 li3 bi4 ， yi2 dao4 xian2 chang2 yun2 。
- qing1 xia2 ban4 luo4 ri4 ， hun4 he2 yi2 qing2 xun1 。
- jian4 wen2 jing1 qi1 yu3 ， zuo4 tan4 qing1 ye4 yue4 。
- zhong1 huan1 chuang4 you3 wei2 ， xing2 zi3 nian4 ming2 fa1 。
- jin3 neng2 min3 chong3 ru3 ， wei4 mian3 shang1 bie2 li2 。
- jiang1 hu2 bu4 ke3 wang4 ， feng1 yu3 lao2 xiang1 si1 。
- ming2 shi2 dang1 sheng4 cai2 ， duan3 ji4 an1 suo3 she4 。
- he2 ri4 xie4 bai3 li3 ， cong2 jun1 han4 zhi1 shi4 。

## 注释

## 译文

## 赏析
