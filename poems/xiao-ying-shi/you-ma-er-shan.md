---
id: xiao-ying-shi-you-ma-er-shan
title: 遊馬耳山
titlePinyin: you2 ma3 er3 shan1
titleSlug: you-ma-er-shan
author: 蕭頴士
authorPinyin: xiao1 ying3 shi4
authorSlug: xiao-ying-shi
dynasty: 唐
dynastyPinyin: tang2
dynastySlug: tang
tags: []
---

## 正文

- 茲山表東服，遠近瞻其名。
- 合沓盡溟漲，渾渾連太清。
- 我來疑初伏，幽路無炎精。
- 流水出溪盡，覆蘿搖風輕。
- 高深變氣候，俯仰暮天晴。
- 入谷煙雨潤，登崖雲日明。
- 乾坤正含養，種植總滋榮。
- 草樹皆秀色，雛麋亂新聲。
- 攀巖挹桂髓，洞穴拾瑤英。
- 此地隱微逕，何人得長生。
- 宿心尚葛許，彌願棲蓬瀛。
- 太息宦名路，遲迴忠孝情。
- 還丹昧遠術，養素慚幽貞。
- 安得從此去，悠然昇玉京。

## 拼音

- zi1 shan1 biao3 dong1 fu2 ， yuan3 jin4 zhan1 qi2 ming2 。
- he2 ta4 jin4 ming2 zhang3 ， hun2 hun2 lian2 tai4 qing1 。
- wo3 lai2 yi2 chu1 fu2 ， you1 lu4 wu2 yan2 jing1 。
- liu2 shui3 chu1 xi1 jin4 ， fu4 luo2 yao2 feng1 qing1 。
- gao1 shen1 bian4 qi4 hou4 ， fu3 yang3 mu4 tian1 qing2 。
- ru4 gu3 yan1 yu3 run4 ， deng1 ya2 yun2 ri4 ming2 。
- qian2 kun1 zheng4 han2 yang3 ， zhong3 zhi2 zong3 zi1 rong2 。
- cao3 shu4 jie1 xiu4 se4 ， chu2 mi2 luan4 xin1 sheng1 。
- pan1 yan2 yi4 gui4 sui3 ， dong4 xue2 shi2 yao2 ying1 。
- ci3 di4 yin3 wei1 jing4 ， he2 ren2 de2 chang2 sheng1 。
- su4 xin1 shang4 ge3 xu1 ， mi2 yuan4 qi1 peng2 ying2 。
- tai4 xi1 huan4 ming2 lu4 ， chi2 hui2 zhong1 xiao4 qing2 。
- huan2 dan1 mei4 yuan3 shu4 ， yang3 su4 can2 you1 zhen1 。
- an1 de2 cong2 ci3 qu4 ， you1 ran2 sheng1 yu4 jing1 。

## 注释

## 译文

## 赏析
