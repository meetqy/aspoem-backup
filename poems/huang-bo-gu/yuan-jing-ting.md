---
id: huang-bo-gu-yuan-jing-ting
title: 淵靚亭
titlePinyin: yuan1 jing4 ting2
titleSlug: yuan-jing-ting
author: 黄伯固
authorPinyin: huang2 bo2 gu4
authorSlug: huang-bo-gu
dynasty: 宋
dynastyPinyin: song4
dynastySlug: song
tags: []
---

## 正文

- 江山無古今，闡發自我輩。
- 心期得地勝，有目皆一快。
- 負郭西繚川，衆流翕以匯。
- 水光開三面，結屋此其最。
- 囂塵劃清漪，景象極爽塏。
- 泓澄湛寒碧，潭影尤可愛。
- 巖前列烟樹，翠色聯不解。
- 盤坳石下瞰，林立錯奇怪。
- 雄觀喜新獲，曠境了無碍。
- 人謀孰使然，天作若有待。
- 學宮爾多士，游息於此在。
- 豈但濯爾纓，亦可湔爾佩。
- 翛然魚在藻，行矣鯤化海。
- 維茲淵靚名，妙處默領會。
- 中庸至矣夫，智者樂在內。
- 水德本無虛，人心亦清灑。
- 即物以察己，致之不在大。
- 清源堪疏瀹，世慮滌昏昧。
- 曾子浴乎沂，不出一唯外。
- 淡乎賈傅心，或可分一派。

## 拼音

- jiang1 shan1 wu2 gu3 jin1 ， chan3 fa1 zi4 wo3 bei4 。
- xin1 qi1 de2 di4 sheng4 ， you3 mu4 jie1 yi2 kuai4 。
- fu4 guo1 xi1 liao2 chuan1 ， zhong4 liu2 xi1 yi3 hui4 。
- shui3 guang1 kai1 san1 mian4 ， jie2 wu1 ci3 qi2 zui4 。
- xiao1 chen2 hua2 qing1 yi1 ， jing3 xiang4 ji2 shuang3 kai3 。
- hong2 cheng2 zhan4 han2 bi4 ， tan2 ying3 you2 ke3 ai4 。
- yan2 qian2 lie4 yan1 shu4 ， cui4 se4 lian2 bu4 jie3 。
- pan2 ao4 shi2 xia4 kan4 ， lin2 li4 cuo4 qi2 guai4 。
- xiong2 guan1 xi3 xin1 huo4 ， kuang4 jing4 le0 wu2 ai4 。
- ren2 mou2 shu2 shi3 ran2 ， tian1 zuo4 ruo4 you3 dai4 。
- xue2 gong1 er3 duo1 shi4 ， you2 xi1 wu1 ci3 zai4 。
- qi3 dan4 zhuo2 er3 ying1 ， yi4 ke3 jian1 er3 pei4 。
- xiao1 ran2 yu2 zai4 zao3 ， xing2 yi3 kun1 hua4 hai3 。
- wei2 zi1 yuan1 jing4 ming2 ， miao4 chu3 mo4 ling3 hui4 。
- zhong1 yong1 zhi4 yi3 fu1 ， zhi4 zhe3 le4 zai4 nei4 。
- shui3 de2 ben3 wu2 xu1 ， ren2 xin1 yi4 qing1 sa3 。
- ji2 wu4 yi3 cha2 ji3 ， zhi4 zhi1 bu2 zai4 da4 。
- qing1 yuan2 kan1 shu1 yue4 ， shi4 lü4 di2 hun1 mei4 。
- ceng2 zi3 yu4 hu1 yi2 ， bu4 chu1 yi4 wei2 wai4 。
- dan4 hu1 jia3 fu4 xin1 ， huo4 ke3 fen1 yi2 pai4 。

## 注释

## 译文

## 赏析
