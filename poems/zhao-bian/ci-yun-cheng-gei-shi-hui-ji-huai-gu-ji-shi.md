---
id: zhao-bian-ci-yun-cheng-gei-shi-hui-ji-huai-gu-ji-shi
title: 次韻程給事會稽懷古即事
titlePinyin: ci4 yun4 cheng2 gei3 shi4 hui4 ji1 huai2 gu3 ji2 shi4
titleSlug: ci-yun-cheng-gei-shi-hui-ji-huai-gu-ji-shi
author: 趙抃
authorPinyin: zhao4 bian4
authorSlug: zhao-bian
dynasty: 宋
dynastyPinyin: song4
dynastySlug: song
tags: []
---

## 正文

- 東南杭與越，形勢夾長川。
- 地占一方秀，天生萬象全。
- 兩城俱卓爾，列郡豈加焉。
- 異世稱無間，同時較有偏。
- 厥民如貴簡，彼國實居先。
- 大海收淮瀆，羣山冠幅員。
- 古人蹤欲見，遊客目先穿。
- 況自醇風俗，從來省朴鞭。
- 有年人既庶，樂教志彌堅。
- 每得前朝事，嘗由眾口傳。
- 土疆歸闕下，州宇闢湖邊。
- 未苦秦來幸，先經霸擅權。
- 有賢思避世，擇地效高眠。
- 盤屈稽山勢，嵯峨玉笥巔。
- 茂林侵碧漢，修竹掛青烟。
- 東浙潮聲近，西陵草色鮮。
- 四明登陸顯，五泄夾溪沿。
- 漁浦從舟楫，仙居遠市廛。
- 山青難入畫，花灼正如燃。
- 石傘陰遮徑，松潭韻寫絃。
- 千峯雲靉靆，雙澗水潺湲。
- 靈迹曾遊處，清風可坐延。
- 龜浮山出浪，龍去井迷年。
- 泉湧尋源出，蘿繁附木纏。
- 屏危開石上，星摘射巖前。
- 仙髻傳今古，峯形露醜妍。
- 法華初賜號，釋子已超禪。
- 一感因人異，羣言可理詮。
- 遍隨高下賞，潛解利名牽。
- 民室常盈目，城闉異及肩。
- 通幽雲底路，朝接洞中天。
- 必有千年隱，都忘萬事煎。
- 嚴園烟水亂，樊榭柳花顛。
- 聖閣迎仙母，湖樓望綵船。
- 越臺凌縹緲，溪女鬭嬋娟。
- 野景誠無限，遊人豈獨專。
- 清虛宮剎古，恍惚歲時遷。
- 寶相靈猶驗，雲門瑞復還。
- 塵埃籠古壁，章句列前賢。
- 醮禮因勤甚，龍宮尚儼然。
- 魚池乖本意，僧罟觸輕漣。
- 鑿石成金像，營庵對玉蓮。
- 瑰奇天桂室，瀟灑寶林篇。
- 歷歷森豪俊，昭昭著簡編。
- 蘭亭真翰筆，桃谷舊神仙。
- 想像人堪慕，淒涼物足憐。
- 公卿誇道路，父子遁林泉。
- 廢宅仙宮立，還鄉世事捐。
- 嗟時徒役役，味道益乾乾。
- 種墓藏山穴，聳祠闞水壖。
- 方干栖逸地，祖貫起英躔。
- 相隱今遺跡，侯封昔見旜。
- 錦衣漸我得，車帳爲民褰。
- 臣力難堪矣，君仁未舍旃。
- 挺身徒盡瘁，報德乏微涓。
- 所向知師古，干時愧學圓。
- 璣衡中切冒，條教外頒宣。
- 每慕黄居潁，曾卑隗相燕。
- 有爲懷黽勉，無術可收甄。
- 得請鄉邦便，躬祠祖垅虔。
- 耕桑初勸諭，饑疫偶成連。
- 賑發無深惠，疲勞獲少痊。
- 闔封方富稔，載路息迍邅。
- 近幸同年代，前符昔日緣。
- 一麾來鎮撫，千騎爲盤旋。
- 弊政因民革，煩文到日蠲。
- 恩隨和氣浹，令比置郵遄。
- 美譽皆騰實，清香已勝羶。
- 善良陶靜化，姦猾洗前愆。
- 吏畏輸心鑒，民深入善淵。
- 課書人第一，軺召里逾千。
- 身起侯藩政，班趨秘殿聯。
- 謀猷光帝座，議論溢經筵。
- 道合風雲會，功高玉石鎸。
- 正宜裨日月，未可問園田。
- 士論逾時望，人心曷月湔。
- 聲名加顯顯，歌頌轉翾翾。
- 預喜明賢遇，須知直道便。
- 中宸深有眷，外補實難銓。
- 行爲山陰老，聊收一大錢。

## 拼音

- dong1 nan2 hang2 yu3 yue4 ， xing2 shi4 jia1 chang2 chuan1 。
- di4 zhan4 yi4 fang1 xiu4 ， tian1 sheng1 wan4 xiang4 quan2 。
- liang3 cheng2 ju4 zhuo2 er3 ， lie4 jun4 qi3 jia1 yan1 。
- yi4 shi4 cheng1 wu2 jian4 ， tong2 shi2 jiao4 you3 pian1 。
- jue2 min2 ru2 gui4 jian3 ， bi3 guo2 shi2 ju1 xian1 。
- da4 hai3 shou1 huai2 du2 ， qun2 shan1 guan1 fu2 yuan2 。
- gu3 ren2 zong1 yu4 jian4 ， you2 ke4 mu4 xian1 chuan1 。
- kuang4 zi4 chun2 feng1 su2 ， cong2 lai2 sheng3 pu3 bian1 。
- you3 nian2 ren2 ji4 shu4 ， le4 jiao4 zhi4 mi2 jian1 。
- mei3 de2 qian2 chao2 shi4 ， chang2 you2 zhong4 kou3 chuan2 。
- tu3 jiang1 gui1 que4 xia4 ， zhou1 yu3 pi4 hu2 bian1 。
- wei4 ku3 qin2 lai2 xing4 ， xian1 jing1 ba4 shan4 quan2 。
- you3 xian2 si1 bi4 shi4 ， ze2 di4 xiao4 gao1 mian2 。
- pan2 qu1 ji1 shan1 shi4 ， cuo2 e2 yu4 si4 dian1 。
- mao4 lin2 qin1 bi4 han4 ， xiu1 zhu2 gua4 qing1 yan1 。
- dong1 zhe4 chao2 sheng1 jin4 ， xi1 ling2 cao3 se4 xian1 。
- si4 ming2 deng1 lu4 xian3 ， wu3 xie4 jia1 xi1 yan2 。
- yu2 pu3 cong2 zhou1 ji2 ， xian1 ju1 yuan3 shi4 chan2 。
- shan1 qing1 nan2 ru4 hua4 ， hua1 zhuo2 zheng4 ru2 ran2 。
- shi2 san3 yin1 zhe1 jing4 ， song1 tan2 yun4 xie3 xian2 。
- qian1 feng1 yun2 ai4 dai4 ， shuang1 jian4 shui3 chan2 yuan2 。
- ling2 ji4 ceng2 you2 chu3 ， qing1 feng1 ke3 zuo4 yan2 。
- gui1 fu2 shan1 chu1 lang4 ， long2 qu4 jing3 mi2 nian2 。
- quan2 yong3 xun2 yuan2 chu1 ， luo2 fan2 fu4 mu4 chan2 。
- ping2 wei1 kai1 shi2 shang4 ， xing1 zhai1 she4 yan2 qian2 。
- xian1 ji4 chuan2 jin1 gu3 ， feng1 xing2 lu4 chou3 yan2 。
- fa3 hua2 chu1 ci4 hao4 ， shi4 zi3 yi3 chao1 shan4 。
- yi4 gan3 yin1 ren2 yi4 ， qun2 yan2 ke3 li3 quan2 。
- bian4 sui2 gao1 xia4 shang3 ， qian2 jie3 li4 ming2 qian1 。
- min2 shi4 chang2 ying2 mu4 ， cheng2 yin1 yi4 ji2 jian1 。
- tong1 you1 yun2 di3 lu4 ， chao2 jie1 dong4 zhong1 tian1 。
- bi4 you3 qian1 nian2 yin3 ， dou1 wang4 wan4 shi4 jian1 。
- yan2 yuan2 yan1 shui3 luan4 ， fan2 xie4 liu3 hua1 dian1 。
- sheng4 ge2 ying2 xian1 mu3 ， hu2 lou2 wang4 cai3 chuan2 。
- yue4 tai2 ling2 piao3 miao3 ， xi1 nü3 dou4 chan2 juan1 。
- ye3 jing3 cheng2 wu2 xian4 ， you2 ren2 qi3 du2 zhuan1 。
- qing1 xu1 gong1 cha4 gu3 ， huang3 hu1 sui4 shi2 qian1 。
- bao3 xiang1 ling2 you2 yan4 ， yun2 men2 rui4 fu4 huan2 。
- chen2 ai1 long2 gu3 bi4 ， zhang1 ju4 lie4 qian2 xian2 。
- jiao4 li3 yin1 qin2 shen4 ， long2 gong1 shang4 yan3 ran2 。
- yu2 chi2 guai1 ben3 yi4 ， seng1 gu3 chu4 qing1 lian2 。
- zao2 shi2 cheng2 jin1 xiang4 ， ying2 an1 dui4 yu4 lian2 。
- gui1 qi2 tian1 gui4 shi4 ， xiao1 sa3 bao3 lin2 pian1 。
- li4 li4 sen1 hao2 jun4 ， zhao1 zhao1 zhu4 jian3 bian1 。
- lan2 ting2 zhen1 han4 bi3 ， tao2 gu3 jiu4 shen2 xian1 。
- xiang3 xiang4 ren2 kan1 mu4 ， qi1 liang2 wu4 zu2 lian2 。
- gong1 qing1 kua1 dao4 lu4 ， fu4 zi3 dun4 lin2 quan2 。
- fei4 zhai2 xian1 gong1 li4 ， huan2 xiang1 shi4 shi4 juan1 。
- jie1 shi2 tu2 yi4 yi4 ， wei4 dao4 yi4 qian2 qian2 。
- zhong3 mu4 cang2 shan1 xue2 ， song3 ci2 kan4 shui3 ruan2 。
- fang1 gan1 qi1 yi4 di4 ， zu3 guan4 qi3 ying1 chan2 。
- xiang1 yin3 jin1 yi2 ji4 ， hou2 feng1 xi1 jian4 zhan1 。
- jin3 yi1 jian4 wo3 de2 ， ju1 zhang4 wei2 min2 qian1 。
- chen2 li4 nan2 kan1 yi3 ， jun1 ren2 wei4 she4 zhan1 。
- ting3 shen1 tu2 jin4 cui4 ， bao4 de2 fa2 wei1 juan1 。
- suo3 xiang4 zhi1 shi1 gu3 ， gan1 shi2 kui4 xue2 yuan2 。
- ji1 heng2 zhong1 qie4 mao4 ， tiao2 jiao4 wai4 ban1 xuan1 。
- mei3 mu4 huang2 ju1 ying3 ， ceng2 bei1 wei3 xiang1 yan4 。
- you3 wei2 huai2 min3 mian3 ， wu2 shu4 ke3 shou1 zhen1 。
- de2 qing3 xiang1 bang1 bian4 ， gong1 ci2 zu3 long3 qian2 。
- geng1 sang1 chu1 quan4 yu4 ， ji1 yi4 ou3 cheng2 lian2 。
- zhen4 fa1 wu2 shen1 hui4 ， pi2 lao2 huo4 shao3 quan2 。
- he2 feng1 fang1 fu4 ren3 ， zai4 lu4 xi1 zhun1 zhan1 。
- jin4 xing4 tong2 nian2 dai4 ， qian2 fu2 xi1 ri4 yuan2 。
- yi4 hui1 lai2 zhen4 fu3 ， qian1 qi2 wei2 pan2 xuan2 。
- bi4 zheng4 yin1 min2 ge2 ， fan2 wen2 dao4 ri4 juan1 。
- en1 sui2 he2 qi4 jia1 ， ling4 bi3 zhi4 you2 chuan2 。
- mei3 yu4 jie1 teng2 shi2 ， qing1 xiang1 yi3 sheng4 shan1 。
- shan4 liang2 tao2 jing4 hua4 ， jian1 hua2 xi3 qian2 qian1 。
- li4 wei4 shu1 xin1 jian4 ， min2 shen1 ru4 shan4 yuan1 。
- ke4 shu1 ren2 di4 yi1 ， yao2 zhao4 li3 yu2 qian1 。
- shen1 qi3 hou2 fan1 zheng4 ， ban1 qu1 mi4 dian4 lian2 。
- mou2 you2 guang1 di4 zuo4 ， yi4 lun4 yi4 jing1 yan2 。
- dao4 he2 feng1 yun2 hui4 ， gong1 gao1 yu4 shi2 juan1 。
- zheng4 yi2 bi4 ri4 yue4 ， wei4 ke3 wen4 yuan2 tian2 。
- shi4 lun4 yu2 shi2 wang4 ， ren2 xin1 he2 yue4 jian1 。
- sheng1 ming2 jia1 xian3 xian3 ， ge1 song4 zhuan3 xuan1 xuan1 。
- yu4 xi3 ming2 xian2 yu4 ， xu1 zhi1 zhi2 dao4 bian4 。
- zhong1 chen2 shen1 you3 juan4 ， wai4 bu3 shi2 nan2 quan2 。
- xing2 wei2 shan1 yin1 lao3 ， liao2 shou1 yi2 da4 qian2 。

## 注释

## 译文

## 赏析
