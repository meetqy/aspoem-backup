---
id: zhao-bian-song-zhou-ying-zhi-jing-shi
title: 送周穎之京師
titlePinyin: song4 zhou1 ying3 zhi1 jing1 shi1
titleSlug: song-zhou-ying-zhi-jing-shi
author: 趙抃
authorPinyin: zhao4 bian4
authorSlug: zhao-bian
dynasty: 宋
dynastyPinyin: song4
dynastySlug: song
tags: []
---

## 正文

- 吾鄉伯堅真丈夫，氣剛色强言詞疎。
- 胸中一物不使有，日儲月斂唯詩書。
- 布裘落魄韋带緩，權門不肯低眉趨。
- 朋游累百誰爾汝，人皆不與爭揶揄。
- 掩關啜菽苦意氣，糞壤玉璧泥沙珠。
- 宣慈中山我孤處，昨日走介貽我書。
- 書云詔下籲俊乂，父兄命頴之京都。
- 古人求養志擇祿，今而豈得逃馳驅。
- 肩書手劍出門去，嚌咨肯復兒女如。
- 我聞此語涕交下，人皆欲養繄我無。
- 羨子之爲與道合，勸子亟往無踟躕。
- 明年得志拜堂上，豈非人子榮親歟。

## 拼音

- wu2 xiang1 bo2 jian1 zhen1 zhang4 fu0 ， qi4 gang1 se4 qiang2 yan2 ci2 shu1 。
- xiong1 zhong1 yi2 wu4 bu4 shi3 you3 ， ri4 chu3 yue4 lian3 wei2 shi1 shu1 。
- bu4 qiu2 luo4 po4 wei2 dai4 huan3 ， quan2 men2 bu4 ken3 di1 mei2 qu1 。
- peng2 you2 lei4 bai3 shui2 er3 ru3 ， ren2 jie1 bu4 yu3 zheng1 ye2 yu2 。
- yan3 guan1 chuo4 shu1 ku3 yi4 qi4 ， fen4 rang3 yu4 bi4 ni2 sha1 zhu1 。
- xuan1 ci2 zhong1 shan1 wo3 gu1 chu3 ， zuo2 ri4 zou3 jie4 yi2 wo3 shu1 。
- shu1 yun2 zhao4 xia4 yu4 jun4 yi4 ， fu4 xiong1 ming4 ying3 zhi1 jing1 du1 。
- gu3 ren2 qiu2 yang3 zhi4 ze2 lu4 ， jin1 er2 qi3 de2 tao2 chi2 qu1 。
- jian1 shu1 shou3 jian4 chu1 men2 qu4 ， ji4 zi1 ken3 fu4 er2 nü3 ru2 。
- wo3 wen2 ci3 yu3 ti4 jiao1 xia4 ， ren2 jie1 yu4 yang3 yi1 wo3 wu2 。
- xian4 zi3 zhi1 wei2 yu3 dao4 he2 ， quan4 zi3 ji2 wang3 wu2 chi2 chu2 。
- ming2 nian2 de2 zhi4 bai4 tang2 shang4 ， qi3 fei1 ren2 zi3 rong2 qin1 yu2 。

## 注释

## 译文

## 赏析
