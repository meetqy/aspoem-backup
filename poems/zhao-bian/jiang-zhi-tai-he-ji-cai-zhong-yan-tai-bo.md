---
id: zhao-bian-jiang-zhi-tai-he-ji-cai-zhong-yan-tai-bo
title: 將至太和寄蔡仲偃太博
titlePinyin: jiang1 zhi4 tai4 he2 ji4 cai4 zhong4 yan3 tai4 bo2
titleSlug: jiang-zhi-tai-he-ji-cai-zhong-yan-tai-bo
author: 趙抃
authorPinyin: zhao4 bian4
authorSlug: zhao-bian
dynasty: 宋
dynastyPinyin: song4
dynastySlug: song
tags: []
---

## 正文

- 我憶去年仲冬月，夜醉離尊曉船發。
- 鼕鼕畫鼓上窮江，章貢川源接南粵。
- 虔州之民十萬家，下車公議亂如麻。
- 去除煩苛養疲瘵，令嚴訟簡俗亦嘉。
- 農事屢登稻粱積，獄犴空虛寇衰息。
- 遠陬安堵幸實天，闕然自愧予何力。
- 邇來被旨還神京，乘秋擊棹烟波行。
- 夷猶入境奚所喜，故人樂土絃歌聲。

## 拼音

- wo3 yi4 qu4 nian2 zhong4 dong1 yue4 ， ye4 zui4 li2 zun1 xiao3 chuan2 fa1 。
- dong1 dong1 hua4 gu3 shang4 qiong2 jiang1 ， zhang1 gong4 chuan1 yuan2 jie1 nan2 yue4 。
- qian2 zhou1 zhi1 min2 shi2 wan4 jia1 ， xia4 ju1 gong1 yi4 luan4 ru2 ma2 。
- qu4 chu2 fan2 ke1 yang3 pi2 zhai4 ， ling4 yan2 song4 jian3 su2 yi4 jia1 。
- nong2 shi4 lü3 deng1 dao4 liang2 ji1 ， yu4 an4 kong1 xu1 kou4 shuai1 xi1 。
- yuan3 zou1 an1 du3 xing4 shi2 tian1 ， que4 ran2 zi4 kui4 yu3 he2 li4 。
- er3 lai2 bei4 zhi3 huan2 shen2 jing1 ， cheng2 qiu1 ji1 zhao4 yan1 bo1 xing2 。
- yi2 you2 ru4 jing4 xi1 suo3 xi3 ， gu4 ren2 le4 tu3 xian2 ge1 sheng1 。

## 注释

## 译文

## 赏析
