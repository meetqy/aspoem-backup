---
id: zhao-bian-yu-gu-tai
title: 鬰孤臺
titlePinyin: yu4 gu1 tai2
titleSlug: yu-gu-tai
author: 趙抃
authorPinyin: zhao4 bian4
authorSlug: zhao-bian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 羣峯鬰然起，惟此山獨孤。
- 筑臺山之巔，鬰孤名以呼。
- 窮江足樓閣，危壓斗牛墟。
- 直登四臨瞰，眾勢不可踰。
- 贛川繚左右，庾嶺前崎嶇。
- 望闕峙其後，北向日月都。
- 人家雜烟水，原野周城郛。
- 烜潤或晴雨，明晦或曉晡。
- 春榮夏物茂，秋肅冬林枯。
- 氣象日千變，一一如畫圖。
- 比予去諫舍，乞此養慵愚。
- 事訛得以正，俗瘵得以蘇。
- 歲豐盜攘息，獄命寃繫無。
- 熙然與民共，所喜朋僚俱。
- 中淡有琴詠，外喧有歌歈。
- 樽罍有美酒，盤餐有嘉魚。
- 優游一臺上，四序不暫辜。
- 乃知爲郡樂，況復今唐虞。

## 拼音

- qun2 feng1 yu4 ran2 qi3 ， wei2 ci3 shan1 du2 gu1 。
- zhu4 tai2 shan1 zhi1 dian1 ， yu4 gu1 ming2 yi3 hu1 。
- qiong2 jiang1 zu2 lou2 ge2 ， wei1 ya1 dou4 niu2 xu1 。
- zhi2 deng1 si4 lin2 kan4 ， zhong4 shi4 bu4 ke3 yu2 。
- gan4 chuan1 liao2 zuo3 you4 ， yu3 ling3 qian2 qi2 qu1 。
- wang4 que4 zhi4 qi2 hou4 ， bei3 xiang4 ri4 yue4 dou1 。
- ren2 jia1 za2 yan1 shui3 ， yuan2 ye3 zhou1 cheng2 fu2 。
- xuan1 run4 huo4 qing2 yu3 ， ming2 hui4 huo4 xiao3 bu1 。
- chun1 rong2 xia4 wu4 mao4 ， qiu1 su4 dong1 lin2 ku1 。
- qi4 xiang4 ri4 qian1 bian4 ， yi1 yi1 ru2 hua4 tu2 。
- bi3 yu3 qu4 jian4 she4 ， qi3 ci3 yang3 yong1 yu2 。
- shi4 e2 de2 yi3 zheng4 ， su2 zhai4 de2 yi3 su1 。
- sui4 feng1 dao4 rang3 xi1 ， yu4 ming4 yuan1 xi4 wu2 。
- xi1 ran2 yu3 min2 gong4 ， suo3 xi3 peng2 liao2 ju4 。
- zhong1 dan4 you3 qin2 yong3 ， wai4 xuan1 you3 ge1 yu2 。
- zun1 lei2 you3 mei3 jiu3 ， pan2 can1 you3 jia1 yu2 。
- you1 you2 yi4 tai2 shang4 ， si4 xu4 bu2 zan4 gu1 。
- nai3 zhi1 wei2 jun4 le4 ， kuang4 fu4 jin1 tang2 yu2 。

## 注释

## 译文

## 赏析
