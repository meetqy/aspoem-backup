---
id: zhao-bian-shi-ba-nan-wu-wen-ying-yu-yan-dang-wen-shou-shi-mu-zhi-yi-shi-jian-ji-ci-yun
title: 十八男屼溫㞦迎于鴈蕩溫守石牧之以詩見寄次韻
titlePinyin: shi2 ba1 nan2 wu4 wen1 㞦 ying2 yu2 yan4 dang4 wen1 shou3 shi2 mu4 zhi1 yi3 shi1 jian4 ji4 ci4 yun4
titleSlug: shi-ba-nan-wu-wen-ying-yu-yan-dang-wen-shou-shi-mu-zhi-yi-shi-jian-ji-ci-yun
author: 趙抃
authorPinyin: zhao4 bian4
authorSlug: zhao-bian
dynasty: 宋
dynastyPinyin: song4
dynastySlug: song
tags: []
---

## 正文

- 自諳趨拜力惟艱，柯嶺歸休遠帝寰。
- 抱甕不能師老圃，驅車猶足訪名山。
- 魚書入手慇懃後，鴈字排空杳靄間。
- 多荷主人期我意，謝公遺跡願躋攀。

## 拼音

- zi4 an1 qu1 bai4 li4 wei2 jian1 ， ke1 ling3 gui1 xiu1 yuan3 di4 huan2 。
- bao4 weng4 bu4 neng2 shi1 lao3 pu3 ， qu1 ju1 you2 zu2 fang3 ming2 shan1 。
- yu2 shu1 ru4 shou3 yin1 qin2 hou4 ， yan4 zi4 pai2 kong1 yao3 ai3 jian4 。
- duo1 he2 zhu3 ren2 qi1 wo3 yi4 ， xie4 gong1 yi2 ji4 yuan4 ji1 pan1 。

## 注释

## 译文

## 赏析
