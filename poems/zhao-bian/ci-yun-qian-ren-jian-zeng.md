---
id: zhao-bian-ci-yun-qian-ren-jian-zeng
title: 次韻前人見贈
titlePinyin: ci4 yun4 qian2 ren2 jian4 zeng4
titleSlug: ci-yun-qian-ren-jian-zeng
author: 趙抃
authorPinyin: zhao4 bian4
authorSlug: zhao-bian
dynasty: 宋
dynastyPinyin: song4
dynastySlug: song
tags: []
---

## 正文

- 惟公治迹嶠之南，增秩頒金出帝僉。
- 蠻獠望風安畛域，城闉興筑賴韜鈐。
- 恩行稚耋增和樂，令下姦豪盡伏潛。
- 撫俗上寬當寧念，揚風深副遠民瞻。
- 潮陽鱷去因誠禱，合浦珠還表性廉。
- 五嶺盛傳威德著，九天俄下詔書嚴。
- 紫宸入覲輸忠讜，青瑣歸來發滯淹。
- 謇謇去爲中國使，皇皇寧許外夷覘。
- 河冰日度疑鋪玉，朔雪時逢類撒鹽。
- 持節塞垣先正席，過塗溪館盡窮閻。
- 光華不辱熙朝命，誹訕因知黠虜憸。
- 去路冬迎風若箭，還朝春早月如鐮。
- 論勳已出庭臣右，得禮應須史筆添。
- 賜對預陳官政致，稱褒親被德音恬。
- 天人密語依旒冕，風日微和滿扇簾。
- 得請鄉州心且適，暫違黼座義無嫌。
- 都門客况千鐘餞，禁掖詩仍二府兼。
- 巨艦解維桃浪緊，高樓夾岸柳絲纖。
- 經途駐節頻開旆，密宴噴香似展匳。
- 會友樽罍醅潑蟻，渡淮詩什硯磨蟾。
- 居常志氣惟中立，雖久淹徊肯附炎。
- 夜泊每窺漁父火，曉行遥認酒家帘。
- 吳江橘柚津偏美，茂苑鱸蓴味正甜。
- 上冢朋從空里巷，過家車馬擁門簷。
- 隣邦餉勞迎旌棨，樂榭歌歡散綵縑。
- 渡越一潮催疊鼓，去杭千騎擁行襜。
- 抑强撫弱恩先被，宣化承流澤下霑。
- 鑑水漁樵隨業樂，秦山草木盡仁漸。
- 想經歲月須膺召，縱有蓍龜不在占。
- 屢寄詩筒追故事，親揮墨寶見勞謙。
- 冰清氣誼同初淡，膠固情懷未比粘。
- 何日西歸容迓禮，莫辭吟醉夜厭厭。

## 拼音

- wei2 gong1 zhi4 ji4 jiao4 zhi1 nan2 ， zeng1 zhi4 ban1 jin1 chu1 di4 qian1 。
- man2 liao2 wang4 feng1 an1 zhen3 yu4 ， cheng2 yin1 xing1 zhu4 lai4 tao1 qian2 。
- en1 xing2 zhi4 die2 zeng1 he2 le4 ， ling4 xia4 jian1 hao2 jin4 fu2 qian2 。
- fu3 su2 shang4 kuan1 dang1 ning2 nian4 ， yang2 feng1 shen1 fu4 yuan3 min2 zhan1 。
- chao2 yang2 e4 qu4 yin1 cheng2 dao3 ， he2 pu3 zhu1 huan2 biao3 xing4 lian2 。
- wu3 ling3 sheng4 chuan2 wei1 de2 zhu4 ， jiu3 tian1 e2 xia4 zhao4 shu1 yan2 。
- zi3 chen2 ru4 jin4 shu1 zhong1 dang3 ， qing1 suo3 gui1 lai2 fa1 zhi4 yan1 。
- jian3 jian3 qu4 wei2 zhong1 guo2 shi3 ， huang2 huang2 ning2 xu1 wai4 yi2 chan1 。
- he2 bing1 ri4 du4 yi2 pu1 yu4 ， shuo4 xue3 shi2 feng2 lei4 sa1 yan2 。
- chi2 jie2 sai1 yuan2 xian1 zheng4 xi2 ， guo4 tu2 xi1 guan3 jin4 qiong2 yan2 。
- guang1 hua2 bu4 ru3 xi1 chao2 ming4 ， fei3 shan4 yin1 zhi1 xia2 lu3 xian1 。
- qu4 lu4 dong1 ying2 feng1 ruo4 jian4 ， huan2 chao2 chun1 zao3 yue4 ru2 lian2 。
- lun4 xun1 yi3 chu1 ting2 chen2 you4 ， de2 li3 ying1 xu1 shi3 bi3 tian1 。
- ci4 dui4 yu4 chen2 guan1 zheng4 zhi4 ， cheng1 bao1 qin1 bei4 de2 yin1 tian2 。
- tian1 ren2 mi4 yu3 yi1 liu2 mian3 ， feng1 ri4 wei1 he2 man3 shan4 lian2 。
- de2 qing3 xiang1 zhou1 xin1 qie3 shi4 ， zan4 wei2 fu3 zuo4 yi4 wu2 xian2 。
- dou1 men2 ke4 kuang4 qian1 zhong1 jian4 ， jin4 ye4 shi1 reng2 er4 fu3 jian1 。
- ju4 jian4 jie3 wei2 tao2 lang4 jin3 ， gao1 lou2 jia1 an4 liu3 si1 xian1 。
- jing1 tu2 zhu4 jie2 bin1 kai1 pei4 ， mi4 yan4 pen1 xiang1 si4 zhan3 lian2 。
- hui4 you3 zun1 lei2 pei1 po1 yi3 ， du4 huai2 shi1 shen2 yan4 mo2 chan2 。
- ju1 chang2 zhi4 qi4 wei2 zhong1 li4 ， sui1 jiu3 yan1 huai2 ken3 fu4 yan2 。
- ye4 bo2 mei3 kui1 yu2 fu4 huo3 ， xiao3 xing2 yao2 ren4 jiu3 jia1 lian2 。
- wu2 jiang1 ju2 you4 jin1 pian1 mei3 ， mao4 yuan4 lu2 chun2 wei4 zheng4 tian2 。
- shang4 zhong3 peng2 cong2 kong1 li3 xiang4 ， guo4 jia1 ju1 ma3 yong1 men2 yan2 。
- lin2 bang1 xiang3 lao2 ying2 jing1 qi3 ， le4 xie4 ge1 huan1 san4 cai3 jian1 。
- du4 yue4 yi4 chao2 cui1 die2 gu3 ， qu4 hang2 qian1 qi2 yong1 xing2 chan1 。
- yi4 qiang2 fu3 ruo4 en1 xian1 bei4 ， xuan1 hua4 cheng2 liu2 ze2 xia4 zhan1 。
- jian4 shui3 yu2 qiao2 sui2 ye4 le4 ， qin2 shan1 cao3 mu4 jin4 ren2 jian4 。
- xiang3 jing1 sui4 yue4 xu1 ying1 zhao4 ， zong4 you3 shi1 gui1 bu2 zai4 zhan4 。
- lü3 ji4 shi1 tong3 zhui1 gu4 shi0 ， qin1 hui1 mo4 bao3 jian4 lao2 qian1 。
- bing1 qing1 qi4 yi4 tong2 chu1 dan4 ， jiao1 gu4 qing2 huai2 wei4 bi3 nian2 。
- he2 ri4 xi1 gui1 rong2 ya4 li3 ， mo4 ci2 yin2 zui4 ye4 yan4 yan4 。

## 注释

## 译文

## 赏析
