---
id: zhao-bian-xie-ci-fei-bai-yu-shu-yan-qun-yu-dian
title: 謝賜飛白御書晏羣玉殿
titlePinyin: xie4 ci4 fei1 bai2 yu4 shu1 yan4 qun2 yu4 dian4
titleSlug: xie-ci-fei-bai-yu-shu-yan-qun-yu-dian
author: 趙抃
authorPinyin: zhao4 bian4
authorSlug: zhao-bian
dynasty: 宋
dynastyPinyin: song4
dynastySlug: song
tags: []
---

## 正文

- 朝野歡和際，君臣愷樂時。
- 聖謨天地久，睿藻日星垂。
- 內閤羣編啟，靈函眾寶披。
- 光華頒帝翰，密勿寵官師。
- 雨露神毫灑，風雲上意綏。
- 翱翔轉鸞鳳，夭矯奮龍螭。
- 侍宴聆清問，銜杯拱睟儀。
- 御香蒙領袖，和氣入肝脾。
- 言念宸恩重，曾非賤士遺。
- 天顔瞻咫尺，臣職愧箴規。
- 補闕難言衮，傾心竊比葵。
- 養賢兼養正，所願易求頤。

## 拼音

- chao2 ye3 huan1 he2 ji4 ， jun1 chen2 kai3 le4 shi2 。
- sheng4 mo2 tian1 di4 jiu3 ， rui4 zao3 ri4 xing1 chui2 。
- nei4 he2 qun2 bian1 qi3 ， ling2 han2 zhong4 bao3 pi1 。
- guang1 hua2 ban1 di4 han4 ， mi4 wu4 chong3 guan1 shi1 。
- yu3 lu4 shen2 hao2 sa3 ， feng1 yun2 shang4 yi4 sui2 。
- ao2 xiang2 zhuan3 luan2 feng4 ， yao1 jiao3 fen4 long2 chi1 。
- shi4 yan4 ling2 qing1 wen4 ， xian2 bei1 gong3 sui4 yi2 。
- yu4 xiang1 meng2 ling3 xiu4 ， he2 qi4 ru4 gan1 pi2 。
- yan2 nian4 chen2 en1 zhong4 ， ceng2 fei1 jian4 shi4 yi2 。
- tian1 yan2 zhan1 zhi3 chi3 ， chen2 zhi2 kui4 zhen1 gui1 。
- bu3 que4 nan2 yan2 gun3 ， qing1 xin1 qie4 bi3 kui2 。
- yang3 xian2 jian1 yang3 zheng4 ， suo3 yuan4 yi4 qiu2 yi2 。

## 注释

## 译文

## 赏析
