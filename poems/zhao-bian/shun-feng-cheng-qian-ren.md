---
id: zhao-bian-shun-feng-cheng-qian-ren
title: 順風呈前人
titlePinyin: shun4 feng1 cheng2 qian2 ren2
titleSlug: shun-feng-cheng-qian-ren
author: 趙抃
authorPinyin: zhao4 bian4
authorSlug: zhao-bian
dynasty: 宋
dynastyPinyin: song4
dynastySlug: song
tags: []
---

## 正文

- 濠州抵泗里數百，長淮波平曉如席。
- 鳴鼙解纜楊柳堤，畫船中有東吳客。
- 君恩得請許歸去，聊治里閭去咫尺。
- 歲窮天遠心欲飛，念之汲汲事行役。
- 豁如天意適我願，號令西北起風伯。
- 初時淅淅以鼓動，布帆尚留十幅窄。
- 孤檣得勢安以平，中流激箭巨浪劈。
- 篙橫櫓閣力不用，疾若摯隼增羽翮。
- 瞥然兩岸瞬霎過，木葉馳黄山走碧。
- 拏舟月餘今日快，一樽自歌兩手拍。
- 樽中酒空不自歌，順風好景如之何。
- 毗陵太守同此樂，爲言無惜新詩多。

## 拼音

- hao2 zhou1 di3 si4 li3 shu4 bai3 ， chang2 huai2 bo1 ping2 xiao3 ru2 xi2 。
- ming2 pi2 jie3 lan3 yang2 liu3 di1 ， hua4 chuan2 zhong1 you3 dong1 wu2 ke4 。
- jun1 en1 de2 qing3 xu1 gui1 qu4 ， liao2 zhi4 li3 lü2 qu4 zhi3 chi3 。
- sui4 qiong2 tian1 yuan3 xin1 yu4 fei1 ， nian4 zhi1 ji2 ji2 shi4 xing2 yi4 。
- huo1 ru2 tian1 yi4 shi4 wo3 yuan4 ， hao4 ling4 xi1 bei3 qi3 feng1 bo2 。
- chu1 shi2 xi1 xi1 yi3 gu3 dong4 ， bu4 fan1 shang4 liu2 shi2 fu2 zhai3 。
- gu1 qiang2 de2 shi4 an1 yi3 ping2 ， zhong1 liu2 ji1 jian4 ju4 lang4 pi1 。
- gao1 heng2 lu3 ge2 li4 bu2 yong4 ， ji2 ruo4 zhi4 sun3 zeng1 yu3 he2 。
- pie1 ran2 liang3 an4 shun4 sha4 guo4 ， mu4 ye4 chi2 huang2 shan1 zou3 bi4 。
- na2 zhou1 yue4 yu2 jin1 ri4 kuai4 ， yi4 zun1 zi4 ge1 liang3 shou3 pai1 。
- zun1 zhong1 jiu3 kong1 bu2 zi4 ge1 ， shun4 feng1 hao3 jing3 ru2 zhi1 he2 。
- pi2 ling2 tai4 shou3 tong2 ci3 le4 ， wei2 yan2 wu2 xi1 xin1 shi1 duo1 。

## 注释

## 译文

## 赏析
