---
id: zhao-bian-ti-qu-zhou-tang-tai-shan
title: 題衢州唐臺山
titlePinyin: ti2 qu2 zhou1 tang2 tai2 shan1
titleSlug: ti-qu-zhou-tang-tai-shan
author: 趙抃
authorPinyin: zhao4 bian4
authorSlug: zhao-bian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 唐臺壓郡東北陲，勢旋力轉奔而馳。
- 偉哉造物誰其尸，一山中起高峩巍。
- 羣峯環輔拱以立，背面肘腋相倚毗。
- 怪石差差少媚色，長松落落無邪姿。
- 巖隈有路數百仞，直登不悔形神疲。
- 中間軒豁浮圖舍，棟宇綵錯金璧輝。
- 寒泉一畝清可鑑，優游鱣鮪揚鱗鬐。
- 猿閒鳥暇兩呼笑，老僧矍鑠趨且嬉。
- 天風烈烈骨毛竦，更云六月無炎曦。
- 攀緣絕頂下四顧，溪山百里如掌窺。
- 我思宜有隱君子，放心不與時安危。
- 巢由之行已高世，白雲卧此逃堯媯。

## 拼音

- tang2 tai2 ya1 jun4 dong1 bei3 chui2 ， shi4 xuan2 li4 zhuan3 ben1 er2 chi2 。
- wei3 zai1 zao4 wu4 shui2 qi2 shi1 ， yi4 shan1 zhong1 qi3 gao1 e2 wei1 。
- qun2 feng1 huan2 fu3 gong3 yi3 li4 ， bei4 mian4 zhou3 ye4 xiang1 yi3 pi2 。
- guai4 shi2 cha4 cha4 shao3 mei4 se4 ， chang2 song1 luo4 luo4 wu2 xie2 zi1 。
- yan2 wei1 you3 lu4 shu4 bai3 ren4 ， zhi2 deng1 bu4 hui3 xing2 shen2 pi2 。
- zhong1 jian4 xuan1 huo1 fu2 tu2 she4 ， dong4 yu3 cai3 cuo4 jin1 bi4 hui1 。
- han2 quan2 yi4 mu3 qing1 ke3 jian4 ， you1 you2 zhan1 wei3 yang2 lin2 qi2 。
- yuan2 xian2 niao3 xia2 liang3 hu1 xiao4 ， lao3 seng1 jue2 shuo4 qu1 qie3 xi1 。
- tian1 feng1 lie4 lie4 gu3 mao2 song3 ， geng4 yun2 liu4 yue4 wu2 yan2 xi1 。
- pan1 yuan2 jue2 ding3 xia4 si4 gu4 ， xi1 shan1 bai3 li3 ru2 zhang3 kui1 。
- wo3 si1 yi2 you3 yin3 jun1 zi3 ， fang4 xin1 bu4 yu3 shi2 an1 wei1 。
- chao2 you2 zhi1 xing2 yi3 gao1 shi4 ， bai2 yun2 wo4 ci3 tao2 yao2 gui1 。

## 注释

## 译文

## 赏析
