---
id: li-cong-xun-wu-ma-shan
title: 五馬山
titlePinyin: wu3 ma3 shan1
titleSlug: wu-ma-shan
author: 李從訓
authorPinyin: li3 cong2 xun4
authorSlug: li-cong-xun
dynasty: 宋
dynastyPinyin: song4
dynastySlug: song
tags: []
---

## 正文

- 北山從何來，崑岷而鼻祖。
- 並包河與江，考歷不能譜。
- 近推連括蒼，繼乃至天姥。
- 既而南入台，盤桓遂東下。
- 嵯峨起東峁，沃洲兀牆堵。
- 孟塘五山頂，樂祖舊遊處。
- 時髦集松下，抵掌道今古。
- 秀分爲五龍，駢首飲平楚。
- 環縣如負扆，爲縣護生聚。
- 隱岳聳其南，西隅列旗鼓。
- 其間諸名流，晉宋最旁午。
- 我慚貂尾續，於汝竟何補。
- 登樓覽清秋，黄菊滿樽俎。
- 持螯送新酒，醉爲山起舞。
- 人生行樂耳，無徒與羊祜。

## 拼音

- bei3 shan1 cong2 he2 lai2 ， kun1 min2 er2 bi2 zu3 。
- bing4 bao1 he2 yu3 jiang1 ， kao3 li4 bu4 neng2 pu3 。
- jin4 tui1 lian2 kuo4 cang1 ， ji4 nai3 zhi4 tian1 lao3 。
- ji4 er2 nan2 ru4 tai2 ， pan2 huan2 sui4 dong1 xia4 。
- cuo2 e2 qi3 dong1 mao3 ， wo4 zhou1 wu4 qiang2 du3 。
- meng4 tang2 wu3 shan1 ding3 ， le4 zu3 jiu4 you2 chu3 。
- shi2 mao2 ji2 song1 xia4 ， di3 zhang3 dao4 jin1 gu3 。
- xiu4 fen1 wei2 wu3 long2 ， pian2 shou3 yin3 ping2 chu3 。
- huan2 xian4 ru2 fu4 yi3 ， wei2 xian4 hu4 sheng1 ju4 。
- yin3 yue4 song3 qi2 nan2 ， xi1 yu2 lie4 qi2 gu3 。
- qi2 jian4 zhu1 ming2 liu2 ， jin4 song4 zui4 pang2 wu3 。
- wo3 can2 diao1 wei3 xu4 ， wu1 ru3 jing4 he2 bu3 。
- deng1 lou2 lan3 qing1 qiu1 ， huang2 ju2 man3 zun1 zu3 。
- chi2 ao2 song4 xin1 jiu3 ， zui4 wei2 shan1 qi3 wu3 。
- ren2 sheng1 xing2 le4 er3 ， wu2 tu2 yu3 yang2 hu4 。

## 注释

## 译文

## 赏析
