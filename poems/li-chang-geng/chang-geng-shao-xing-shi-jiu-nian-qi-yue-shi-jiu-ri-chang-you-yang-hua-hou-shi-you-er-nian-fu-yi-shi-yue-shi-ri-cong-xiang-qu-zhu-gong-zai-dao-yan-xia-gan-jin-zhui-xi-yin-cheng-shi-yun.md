---
id: li-chang-geng-chang-geng-shao-xing-shi-jiu-nian-qi-yue-shi-jiu-ri-chang-you-yang-hua-hou-shi-you-er-nian-fu-yi-shi-yue-shi-ri-cong-xiang-qu-zhu-gong-zai-dao-yan-xia-gan-jin-zhui-xi-yin-cheng-shi-yun
title: 長庚紹興十九年七月十九日嘗遊陽華後十有二年復以是月是日從鄉曲諸公再到巖下感今追昔因成十韻
titlePinyin: chang2 geng1 shao4 xing1 shi2 jiu3 nian2 qi1 yue4 shi2 jiu3 ri4 chang2 you2 yang2 hua2 hou4 shi2 you3 er4 nian2 fu4 yi3 shi4 yue4 shi4 ri4 cong2 xiang1 qu3 zhu1 gong1 zai4 dao4 yan2 xia4 gan3 jin1 zhui1 xi1 yin1 cheng2 shi2 yun4
titleSlug: chang-geng-shao-xing-shi-jiu-nian-qi-yue-shi-jiu-ri-chang-you-yang-hua-hou-shi-you-er-nian-fu-yi-shi-yue-shi-ri-cong-xiang-qu-zhu-gong-zai-dao-yan-xia-gan-jin-zhui-xi-yin-cheng-shi-yun
author: 李長庚
authorPinyin: li3 chang2 geng1
authorSlug: li-chang-geng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 陽華近七里，不到餘十年。
- 乃知聲名鎖，能障山水緣。
- 今日與鄰曲，勝遊追斜川。
- 瘦藤穿犖确，一葉弄潺湲。
- 巖扃隠翠竹，梵宇浄青蓮。
- 一笑躡飛虹，毛骨清欲仙。
- 婆娑寶瓔珞，放浪玉壺天。
- 曲肱卧盤石，滌耳聽流泉。
- 片雲飛雨來，更覺秋凜然。
- 酒盡與歸去，千林昏暝煙。

## 拼音

- yang2 hua2 jin4 qi1 li3 ， bu2 dao4 yu2 shi2 nian2 。
- nai3 zhi1 sheng1 ming2 suo3 ， neng2 zhang4 shan1 shui3 yuan2 。
- jin1 ri4 yu3 lin2 qu3 ， sheng4 you2 zhui1 xie2 chuan1 。
- shou4 teng2 chuan1 luo4 que4 ， yi2 ye4 nong4 chan2 yuan2 。
- yan2 jiong1 yin3 cui4 zhu2 ， fan4 yu3 jing4 qing1 lian2 。
- yi2 xiao4 nie4 fei1 hong2 ， mao2 gu3 qing1 yu4 xian1 。
- po2 suo1 bao3 ying1 luo4 ， fang4 lang4 yu4 hu2 tian1 。
- qu1 gong1 wo4 pan2 shi2 ， di2 er3 ting1 liu2 quan2 。
- pian4 yun2 fei1 yu3 lai2 ， geng4 jue2 qiu1 lin3 ran2 。
- jiu3 jin4 yu3 gui1 qu4 ， qian1 lin2 hun1 ming2 yan1 。

## 注释

## 译文

## 赏析
