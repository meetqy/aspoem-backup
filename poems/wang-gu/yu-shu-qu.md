---
id: wang-gu-yu-shu-qu
title: 玉樹曲
titlePinyin: yu4 shu4 qu3
titleSlug: yu-shu-qu
author: 王轂
authorPinyin: wang2 gu3
authorSlug: wang-gu
dynasty: 唐
dynastyPinyin: tang2
dynastySlug: tang
tags: []
---

## 正文

- 陳宮內宴明朝日，玉樹新妝逞嬌逸。
- 三閣霞明天上開，靈鼉振攂神仙出。
- 天花數朵風吹綻，對舞輕盈瑞香散。
- 金管紅弦旖旎隨，霓旌玉佩參差轉。
- 璧月夜滿樓風輕，蓮舌泠泠詞調新。
- 當行狎客盡持祿，直諫犯顏無一人。
- 歌舞未終樂未闋，晉王劍上黏腥血。
- 君臣猶在醉鄉中，一面已無陳日月。
- 聖唐御宇三百祀，濮上桑間宜禁止。
- 請停此曲歸正聲，願將雅樂調元氣。

## 拼音

- chen2 gong1 nei4 yan4 ming2 chao2 ri4 ， yu4 shu4 xin1 zhuang1 cheng3 jiao1 yi4 。
- san1 ge2 xia2 ming2 tian1 shang4 kai1 ， ling2 tuo2 zhen4 lei4 shen2 xian1 chu1 。
- tian1 hua1 shu4 duo3 feng1 chui1 zhan4 ， dui4 wu3 qing1 ying2 rui4 xiang1 san4 。
- jin1 guan3 hong2 xian2 yi3 ni3 sui2 ， ni2 jing1 yu4 pei4 can1 cha4 zhuan3 。
- bi4 yue4 ye4 man3 lou2 feng1 qing1 ， lian2 she2 ling2 ling2 ci2 diao4 xin1 。
- dang1 xing2 xia2 ke4 jin4 chi2 lu4 ， zhi2 jian4 fan4 yan2 wu2 yi4 ren2 。
- ge1 wu3 wei4 zhong1 le4 wei4 que4 ， jin4 wang2 jian4 shang4 nian2 xing1 xue4 。
- jun1 chen2 you2 zai4 zui4 xiang1 zhong1 ， yi2 mian4 yi3 wu2 chen2 ri4 yue4 。
- sheng4 tang2 yu4 yu3 san1 bai3 si4 ， pu2 shang4 sang1 jian4 yi2 jin4 zhi3 。
- qing3 ting2 ci3 qu3 gui1 zheng4 sheng1 ， yuan4 jiang1 ya3 le4 diao4 yuan2 qi4 。

## 注释

## 译文

## 赏析
