---
id: he-zhu-yu-gou-huan-ge
title: 玉鉤環歌
titlePinyin: yu4 gou1 huan2 ge1
titleSlug: yu-gou-huan-ge
author: 賀鑄
authorPinyin: he4 zhu4
authorSlug: he-zhu
dynasty: 宋
dynastyPinyin: song4
dynastySlug: song
tags: []
---

## 正文

- 良工得玉藍溪窟，相璞命形心匠出。
- 螳蜋倔彊疑有骨，頸繫一環猶莫屈。
- 鏡湖老狂厭袍笏，素裰纁縚須此物。
- 價比連城不容乞，王孫輟好人所難。
- 何以報之明月盤，薰爐波面山巑岏。
- 吾鄉美笴鵾雞翰，閩瓷兔碗霜毛寒。
- 稱是頭貢雙龍團，聊送公齋增冗長。
- 短歌粗可評珍貺，吾方野裝事遊放。
- 跼步臞顔曳藜杖，薄暮微吟江漢上。
- 彼漁丈人誤相訪，謂似三閭大夫樣。

## 拼音

- liang2 gong1 de2 yu4 lan2 xi1 ku1 ， xiang1 pu2 ming4 xing2 xin1 jiang4 chu1 。
- tang2 lang2 jue4 qiang2 yi2 you3 gu3 ， jing3 xi4 yi4 huan2 you2 mo4 qu1 。
- jing4 hu2 lao3 kuang2 yan4 pao2 hu4 ， su4 duo1 xun1 tao1 xu1 ci3 wu4 。
- jia4 bi3 lian2 cheng2 bu4 rong2 qi3 ， wang2 sun1 chuo4 hao3 ren2 suo3 nan2 。
- he2 yi3 bao4 zhi1 ming2 yue4 pan2 ， xun1 lu2 bo1 mian4 shan1 cuan2 wan2 。
- wu2 xiang1 mei3 gan3 kun1 ji1 han4 ， min3 ci2 tu4 wan3 shuang1 mao2 han2 。
- cheng1 shi4 tou2 gong4 shuang1 long2 tuan2 ， liao2 song4 gong1 zhai1 zeng1 rong3 chang2 。
- duan3 ge1 cu1 ke3 ping2 zhen1 kuang4 ， wu2 fang1 ye3 zhuang1 shi4 you2 fang4 。
- ju2 bu4 qu2 yan2 ye4 li2 zhang4 ， bo2 mu4 wei1 yin2 jiang1 han4 shang4 。
- bi3 yu2 zhang4 ren2 wu4 xiang1 fang3 ， wei4 si4 san1 lü2 dai4 fu0 yang4 。

## 注释

## 译文

## 赏析
