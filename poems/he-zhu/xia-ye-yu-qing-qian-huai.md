---
id: he-zhu-xia-ye-yu-qing-qian-huai
title: 夏夜雨晴遣懷
titlePinyin: xia4 ye4 yu3 qing2 qian3 huai2
titleSlug: xia-ye-yu-qing-qian-huai
author: 賀鑄
authorPinyin: he4 zhu4
authorSlug: he-zhu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 積潦被廣陌，誰過牛儈翁。
- 閉關養尪瘵，藥石收良工。
- 高齋俯嘉樾，疏箔延清風。
- 左右列圖史，披張俄一通。
- 從嗤獺祭魚，聊學蠹書蟲。
- 坐挹古人語，孰云吾道窮。
- 浮生夢境間，不蔕之驚蓬。
- 生死猶物化，今昔賢愚同。
- 分陰賤垂棘，白日莫再中。
- 薄暮紛滓澄，寥寥還太空。
- 爲問此何夕，凉蟾生自東。
- 荒哉西園士，聯蓋追輕鴻。
- 行樂以至斯，不知息微躬。
- 側聆天雞鳴，凡耳初破聾。
- 吾從汗漫遊，遡景鞭垂虹。
- 濯纓咸池淵，晞髮若木叢。
- 親串不我忘，惠音赤鯶公。
- 長哦賦來歸，閱爾世上雄。

## 拼音

- ji1 liao2 bei4 guang3 mo4 ， shui2 guo4 niu2 kuai4 weng1 。
- bi4 guan1 yang3 wang1 zhai4 ， yao4 shi2 shou1 liang2 gong1 。
- gao1 zhai1 fu3 jia1 yue4 ， shu1 bo2 yan2 qing1 feng1 。
- zuo3 you4 lie4 tu2 shi3 ， pi1 zhang1 e2 yi4 tong1 。
- cong2 chi1 ta3 ji4 yu2 ， liao2 xue2 du4 shu1 chong2 。
- zuo4 yi4 gu3 ren2 yu3 ， shu2 yun2 wu2 dao4 qiong2 。
- fu2 sheng1 meng4 jing4 jian4 ， bu2 di4 zhi1 jing1 peng2 。
- sheng1 si3 you2 wu4 hua4 ， jin1 xi1 xian2 yu2 tong2 。
- fen1 yin1 jian4 chui2 ji2 ， bai2 ri4 mo4 zai4 zhong1 。
- bo2 mu4 fen1 zi3 cheng2 ， liao2 liao2 huan2 tai4 kong1 。
- wei2 wen4 ci3 he2 xi1 ， liang2 chan2 sheng1 zi4 dong1 。
- huang1 zai1 xi1 yuan2 shi4 ， lian2 gai4 zhui1 qing1 hong2 。
- xing2 le4 yi3 zhi4 si1 ， bu4 zhi1 xi1 wei1 gong1 。
- ce4 ling2 tian1 ji1 ming2 ， fan2 er3 chu1 po4 long2 。
- wu2 cong2 han4 man4 you2 ， su4 jing3 bian1 chui2 hong2 。
- zhuo2 ying1 xian2 chi2 yuan1 ， xi1 fa4 ruo4 mu4 cong2 。
- qin1 chuan4 bu4 wo3 wang4 ， hui4 yin1 chi4 huan4 gong1 。
- chang2 o4 fu4 lai2 gui1 ， yue4 er3 shi4 shang4 xiong2 。

## 注释

## 译文

## 赏析
