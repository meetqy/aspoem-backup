---
id: he-zhu-san-niao-yong-zhu-ji-ci
title: 三鳥詠 竹雞詞
titlePinyin: san1 niao3 yong3   zhu2 ji1 ci2
titleSlug: san-niao-yong-zhu-ji-ci
author: 賀鑄
authorPinyin: he4 zhu4
authorSlug: he-zhu
dynasty: 宋
dynastyPinyin: song4
dynastySlug: song
tags: []
---

## 正文

- 東南澤國陂塘闊，旱歲少逢晴五月。
- 田間蛙喜雨冥冥，竹下雞啼泥滑滑。
- 而予不耕陂下田，田皋驅馬揮長鞭。
- 稻塍微茫絕復連，如躡鏡面流鮫涎。
- 植蹄沮洳不敢前，何暇顧惜青蓮乾。
- 竹雞鳥，汝幸飛翔羅罻外，安知此塗吁可畏。
- 雄雌更鳴方自慰，汝不能言意爲對。
- 君不見日圍赫赫是長安，大明宮闕開雲端。
- 雞人唱漏辰三刻，左右相君朝謁還。
- 前騶誰敢干，後乘不可攀。
- 飄颻青蓋望已遠，綠槐陰下沙隄閑。
- 長隄千步沙漫漫，風不驚塵雨亦乾。
- 君能馳騖此其所，何事江鄉行路難。

## 拼音

- dong1 nan2 ze2 guo2 bei1 tang2 kuo4 ， han4 sui4 shao3 feng2 qing2 wu3 yue4 。
- tian2 jian4 wa1 xi3 yu3 ming2 ming2 ， zhu2 xia4 ji1 ti2 ni2 hua2 hua2 。
- er2 yu3 bu4 geng1 bei1 xia4 tian2 ， tian2 gao1 qu1 ma3 hui1 chang2 bian1 。
- dao4 cheng2 wei1 mang2 jue2 fu4 lian2 ， ru2 nie4 jing4 mian4 liu2 jiao1 xian2 。
- zhi2 ti2 ju4 ru4 bu4 gan3 qian2 ， he2 xia2 gu4 xi1 qing1 lian2 qian2 。
- zhu2 ji1 niao3 ， ru3 xing4 fei1 xiang2 luo2 wei4 wai4 ， an1 zhi1 ci3 tu2 xu1 ke3 wei4 。
- xiong2 ci2 geng4 ming2 fang1 zi4 wei4 ， ru3 bu4 neng2 yan2 yi4 wei2 dui4 。
- jun1 bu2 jian4 ri4 wei2 he4 he4 shi4 chang2 an1 ， da4 ming2 gong1 que4 kai1 yun2 duan1 。
- ji1 ren2 chang4 lou4 chen2 san1 ke4 ， zuo3 you4 xiang1 jun1 chao2 ye4 huan2 。
- qian2 zou1 shui2 gan3 gan4 ， hou4 cheng2 bu4 ke3 pan1 。
- piao1 yao2 qing1 gai4 wang4 yi3 yuan3 ， lü4 huai2 yin1 xia4 sha1 di1 xian2 。
- chang2 di1 qian1 bu4 sha1 man4 man4 ， feng1 bu4 jing1 chen2 yu3 yi4 qian2 。
- jun1 neng2 chi2 wu4 ci3 qi2 suo3 ， he2 shi4 jiang1 xiang1 xing2 lu4 nan2 。

## 注释

## 译文

## 赏析
