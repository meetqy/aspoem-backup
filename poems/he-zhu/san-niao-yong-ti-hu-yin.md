---
id: he-zhu-san-niao-yong-ti-hu-yin
title: 三鳥詠 提壺引
titlePinyin: san1 niao3 yong3   ti2 hu2 yin3
titleSlug: san-niao-yong-ti-hu-yin
author: 賀鑄
authorPinyin: he4 zhu4
authorSlug: he-zhu
dynasty: 宋
dynastyPinyin: song4
dynastySlug: song
tags: []
---

## 正文

- 綠野带江春漠漠，露溼花蔫朝暮薄。
- 年芳婉娩欲辭人，啼鳥殷勤勸行樂。
- 提壺真起予，十千美酒當賸沽。
- 金龜寶貂家所無，持底可過黄公壚。
- 調官東來今幾日，謂有公田宜種秫。
- 朝廷未除私釀律，安得一試焦革術。
- 提壺鳥，嘆吾與爾皆悠悠。
- 君不見長安兩市多高樓，大書酒旆招貴遊。
- 脫聞提壺鳴樹頭，論槽買甕更獻酬。
- 庶幾此聲知所投，胡爲南鄉長滯留，端使北宗狂客羞。

## 拼音

- lü4 ye3 dai4 jiang1 chun1 mo4 mo4 ， lu4 shi1 hua1 nian1 zhao1 mu4 bao2 。
- nian2 fang1 wan3 mian3 yu4 ci2 ren2 ， ti2 niao3 yin1 qin2 quan4 xing2 le4 。
- ti2 hu2 zhen1 qi3 yu3 ， shi2 qian1 mei3 jiu3 dang1 sheng4 gu1 。
- jin1 gui1 bao3 diao1 jia1 suo3 wu2 ， chi2 di3 ke3 guo4 huang2 gong1 lu2 。
- diao4 guan1 dong1 lai2 jin1 ji1 ri4 ， wei4 you3 gong1 tian2 yi2 zhong3 shu2 。
- chao2 ting2 wei4 chu2 si1 niang4 lü4 ， an1 de2 yi2 shi4 jiao1 ge2 shu4 。
- ti2 hu2 niao3 ， tan4 wu2 yu3 er3 jie1 you1 you1 。
- jun1 bu2 jian4 chang2 an1 liang3 shi4 duo1 gao1 lou2 ， da4 shu1 jiu3 pei4 zhao1 gui4 you2 。
- tuo1 wen2 ti2 hu2 ming2 shu4 tou2 ， lun4 cao2 mai3 weng4 geng4 xian4 chou2 。
- shu4 ji1 ci3 sheng1 zhi1 suo3 tou2 ， hu2 wei2 nan2 xiang1 chang2 zhi4 liu2 ， duan1 shi3 bei3 zong1 kuang2 ke4 xiu1 。

## 注释

## 译文

## 赏析
