---
id: he-zhu-chu-ye-tan
title: 除夜歎
titlePinyin: chu2 ye4 tan4
titleSlug: chu-ye-tan
author: 賀鑄
authorPinyin: he4 zhu4
authorSlug: he-zhu
dynasty: 宋
dynastyPinyin: song4
dynastySlug: song
tags: []
---

## 正文

- 壯髮忽種種，華年今復窮。
- 客懷少安適，況乃京塵中。
- 病肺厭斟酌，疲筋謝過從。
- 閑坊稅老屋，車馬無來蹤。
- 日俸纔百錢，鹽齏猶不供。
- 夜榻覆龍具，晨炊熏馬通。
- 出門欲貸乞，羞汗難爲容。
- 安得一扁舟，浮家乘興東。
- 江山此深隠，終老爲田翁。
- 春秧二頃苗，秋穫期百鍾。
- 稚子課樵汲，壯妻兼織舂。
- 行歌滄浪清，卧快柴桑風。
- 神明養內觀，憂患無旁攻。
- 有客聞此言，誚余何不衷。
- 茲行果勇决，誰攬冥冥鴻。
- 安知祿籍間，去就如樊籠。
- 微尚良自信，所悲君不同。

## 拼音

- zhuang4 fa4 hu1 zhong3 zhong3 ， hua2 nian2 jin1 fu4 qiong2 。
- ke4 huai2 shao3 an1 shi4 ， kuang4 nai3 jing1 chen2 zhong1 。
- bing4 fei4 yan4 zhen1 zhuo2 ， pi2 jin1 xie4 guo4 cong2 。
- xian2 fang1 shui4 lao3 wu1 ， ju1 ma3 wu2 lai2 zong1 。
- ri4 feng4 cai2 bai3 qian2 ， yan2 ji1 you2 bu2 gong4 。
- ye4 ta4 fu4 long2 ju4 ， chen2 chui1 xun1 ma3 tong1 。
- chu1 men2 yu4 dai4 qi3 ， xiu1 han4 nan2 wei2 rong2 。
- an1 de2 yi4 pian1 zhou1 ， fu2 jia1 cheng2 xing1 dong1 。
- jiang1 shan1 ci3 shen1 yin3 ， zhong1 lao3 wei2 tian2 weng1 。
- chun1 yang1 er4 qing3 miao2 ， qiu1 huo4 qi1 bai3 zhong1 。
- zhi4 zi3 ke4 qiao2 ji2 ， zhuang4 qi1 jian1 zhi1 chong1 。
- xing2 ge1 cang1 lang4 qing1 ， wo4 kuai4 chai2 sang1 feng1 。
- shen2 ming2 yang3 nei4 guan1 ， you1 huan4 wu2 pang2 gong1 。
- you3 ke4 wen2 ci3 yan2 ， qiao4 yu2 he2 bu4 zhong1 。
- zi1 xing2 guo3 yong3 jue2 ， shui2 lan3 ming2 ming2 hong2 。
- an1 zhi1 lu4 ji2 jian4 ， qu4 jiu4 ru2 fan2 long2 。
- wei1 shang4 liang2 zi4 xin4 ， suo3 bei1 jun1 bu4 tong2 。

## 注释

## 译文

## 赏析
