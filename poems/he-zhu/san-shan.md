---
id: he-zhu-san-shan
title: 三山
titlePinyin: san1 shan1
titleSlug: san-shan
author: 賀鑄
authorPinyin: he4 zhu4
authorSlug: he-zhu
dynasty: 宋
dynastyPinyin: song4
dynastySlug: song
tags: []
---

## 正文

- 南朝鳳皇臺，置酒昔高會。
- 酒酣望三山，宛在青天外。
- 長哦謫仙吟，如啖鯨鯢鱠。
- 明日信東風，孤帆出其背。
- 荒戍接江濆，開門適相對。
- 鼎足跱長川，不爲舟檝礙。
- 雨暘雲吞吐，早晏潮進退。
- 萬古免浮沈，曾微抃鰲戴。
- 伊余厭塵坌，閉目何可奈。
- 爽氣豁襟靈，山乎吾有頼。
- 嘗聞晉阿童，萬艫飛戈快。
- 徑造此山陲，滄波爲之隘。
- 顧我疲軟姿，功名讓前輩。
- 玄暉昔憑眺，物色頗有在。
- 他時挂武冠，刀劍行且賣。
- 山價略可酬，庵栖謝當代。
- 遠持三山磯，况彼七里瀨。
- 猶得傲狂奴，吾無故人待。

## 拼音

- nan2 chao2 feng4 huang2 tai2 ， zhi4 jiu3 xi1 gao1 hui4 。
- jiu3 han1 wang4 san1 shan1 ， wan3 zai4 qing1 tian1 wai4 。
- chang2 o4 zhe2 xian1 yin2 ， ru2 dan4 jing1 ni2 kuai4 。
- ming2 ri4 xin4 dong1 feng1 ， gu1 fan1 chu1 qi2 bei4 。
- huang1 shu4 jie1 jiang1 pen1 ， kai1 men2 shi4 xiang1 dui4 。
- ding3 zu2 zhi4 chang2 chuan1 ， bu4 wei2 zhou1 ji2 ai4 。
- yu3 yang2 yun2 tun1 tu3 ， zao3 yan4 chao2 jin4 tui4 。
- wan4 gu3 mian3 fu2 shen3 ， ceng2 wei1 bian4 ao2 dai4 。
- yi1 yu2 yan4 chen2 ben4 ， bi4 mu4 he2 ke3 nai4 。
- shuang3 qi4 huo1 jin1 ling2 ， shan1 hu1 wu2 you3 lai4 。
- chang2 wen2 jin4 a1 tong2 ， wan4 lu2 fei1 ge1 kuai4 。
- jing4 zao4 ci3 shan1 chui2 ， cang1 bo1 wei2 zhi1 ai4 。
- gu4 wo3 pi2 ruan3 zi1 ， gong1 ming2 rang4 qian2 bei4 。
- xuan2 hui1 xi1 ping2 tiao4 ， wu4 se4 po1 you3 zai4 。
- ta1 shi2 gua4 wu3 guan1 ， dao1 jian4 xing2 qie3 mai4 。
- shan1 jia4 lüe4 ke3 chou2 ， an1 qi1 xie4 dang1 dai4 。
- yuan3 chi2 san1 shan1 ji1 ， kuang4 bi3 qi1 li3 lai4 。
- you2 de2 ao4 kuang2 nu2 ， wu2 wu2 gu4 ren2 dai4 。

## 注释

## 译文

## 赏析
