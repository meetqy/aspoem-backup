---
id: he-zhu-dong-hua-ma-shang-huai-ji-qing-liang-he-gong-jian-jian-she-zhong-wang-zhuo-ju-shi
title: 東華馬上懷寄清凉和公兼簡社中王拙居士
titlePinyin: dong1 hua2 ma3 shang4 huai2 ji4 qing1 liang2 he2 gong1 jian1 jian3 she4 zhong1 wang2 zhuo1 ju1 shi4
titleSlug: dong-hua-ma-shang-huai-ji-qing-liang-he-gong-jian-jian-she-zhong-wang-zhuo-ju-shi
author: 賀鑄
authorPinyin: he4 zhu4
authorSlug: he-zhu
dynasty: 宋
dynastyPinyin: song4
dynastySlug: song
tags: []
---

## 正文

- 雞鳴紞五鼓，驅馬東華路。
- 月落潮上時，雲披日生處。
- 搖搖漁艇子，挂席淩江去。
- 送目思悠悠，橫槊聊一賦。
- 鴻雁南飛江北流，亭亭雙塔是昇州。
- 前朝物色今何見，白鷺平沙接石頭。
- 石頭城上清凉國，中有彌天大比丘。
- 右軍遠孫傲時者，巾鉢久從蓮社遊。
- 吾亦明年及瓜代，一庵見寄外何求。

## 拼音

- ji1 ming2 dan3 wu3 gu3 ， qu1 ma3 dong1 hua2 lu4 。
- yue4 luo4 chao2 shang4 shi2 ， yun2 pi1 ri4 sheng1 chu3 。
- yao2 yao2 yu2 ting3 zi3 ， gua4 xi2 ling2 jiang1 qu4 。
- song4 mu4 si1 you1 you1 ， heng2 shuo4 liao2 yi2 fu4 。
- hong2 yan4 nan2 fei1 jiang1 bei3 liu2 ， ting2 ting2 shuang1 ta3 shi4 sheng1 zhou1 。
- qian2 chao2 wu4 se4 jin1 he2 jian4 ， bai2 lu4 ping2 sha1 jie1 shi2 tou2 。
- shi2 tou2 cheng2 shang4 qing1 liang2 guo2 ， zhong1 you3 mi2 tian1 da4 bi3 qiu1 。
- you4 jun1 yuan3 sun1 ao4 shi2 zhe3 ， jin1 bo1 jiu3 cong2 lian2 she4 you2 。
- wu2 yi4 ming2 nian2 ji2 gua1 dai4 ， yi4 an1 jian4 ji4 wai4 he2 qiu2 。

## 注释

## 译文

## 赏析
