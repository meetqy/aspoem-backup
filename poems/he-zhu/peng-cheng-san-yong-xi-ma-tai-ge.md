---
id: he-zhu-peng-cheng-san-yong-xi-ma-tai-ge
title: 彭城三詠 戲馬臺歌
titlePinyin: peng2 cheng2 san1 yong3   xi4 ma3 tai2 ge1
titleSlug: peng-cheng-san-yong-xi-ma-tai-ge
author: 賀鑄
authorPinyin: he4 zhu4
authorSlug: he-zhu
dynasty: 宋
dynastyPinyin: song4
dynastySlug: song
tags: []
---

## 正文

- 秦蛇已中斷，劉項方龍戰。
- 叱咤沮風雲，睢盱走霆電。
- 鴻溝一畫天地開，楚王洗劍東歸來。
- 新都形勝控淮泗，籠山絡谷營高臺。
- 重瞳登覽何爲者，不知招賢知戲馬。
- 上如激矢下投丸，蘭筋霜腕便回盤。
- 半夜悲歌騅不逝，明日陰陵行路難。
- 騋牝三千歸漢閑，粟豆尤聞蠹縣官。
- 君不見華山之陽古坰牧，春風吹草年年綠。

## 拼音

- qin2 she2 yi3 zhong1 duan4 ， liu2 xiang4 fang1 long2 zhan4 。
- chi4 zha4 ju3 feng1 yun2 ， sui1 xu1 zou3 ting2 dian4 。
- hong2 gou1 yi2 hua4 tian1 di4 kai1 ， chu3 wang2 xi3 jian4 dong1 gui1 lai2 。
- xin1 dou1 xing2 sheng4 kong4 huai2 si4 ， long2 shan1 luo4 gu3 ying2 gao1 tai2 。
- zhong4 tong2 deng1 lan3 he2 wei2 zhe3 ， bu4 zhi1 zhao1 xian2 zhi1 xi4 ma3 。
- shang4 ru2 ji1 shi3 xia4 tou2 wan2 ， lan2 jin1 shuang1 wan4 bian4 hui2 pan2 。
- ban4 ye4 bei1 ge1 zhui1 bu2 shi4 ， ming2 ri4 yin1 ling2 xing2 lu4 nan2 。
- lai2 pin4 san1 qian1 gui1 han4 xian2 ， su4 dou4 you2 wen2 du4 xian4 guan1 。
- jun1 bu2 jian4 hua2 shan1 zhi1 yang2 gu3 jiong1 mu4 ， chun1 feng1 chui1 cao3 nian2 nian2 lü4 。

## 注释

## 译文

## 赏析
