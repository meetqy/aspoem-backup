---
id: he-zhu-xi-yu
title: 喜雨
titlePinyin: xi3 yu3
titleSlug: xi-yu
author: 賀鑄
authorPinyin: he4 zhu4
authorSlug: he-zhu
dynasty: 宋
dynastyPinyin: song4
dynastySlug: song
tags: []
---

## 正文

- 終春久旱暵，涉夏俄溽暑。
- 垢汗浼衣襟，梅津蒸柱礎。
- 黄霾閉赤景，測候錯辰午。
- 沙燕逐風鳶，翻飛遡來雨。
- 紛紛白羽箭，齊發萬牛弩。
- 落瓦復鳴階，浮漚如沸煮。
- 崇朝已沛浹，枯渴頓清瘉。
- 田父喜過從，迎門好相語。
- 蠶桑薄可具，豚酒與簫鼓。
- 擇吉謝叢祠，巫娘罷狂舞。
- 晨炊飽丁壯，庇笠耕舄鹵。
- 少緩麥租期，庶將秋稼補。
- 輸入太倉中，蕃肥任黄鼠。

## 拼音

- zhong1 chun1 jiu3 han4 han4 ， she4 xia4 e2 ru4 shu3 。
- gou4 han4 mei3 yi1 jin1 ， mei2 jin1 zheng1 zhu4 chu3 。
- huang2 mai2 bi4 chi4 jing3 ， ce4 hou4 cuo4 chen2 wu3 。
- sha1 yan4 zhu2 feng1 yuan1 ， fan1 fei1 su4 lai2 yu3 。
- fen1 fen1 bai2 yu3 jian4 ， qi2 fa1 wan4 niu2 nu3 。
- luo4 wa3 fu4 ming2 jie1 ， fu2 ou1 ru2 fei4 zhu3 。
- chong2 chao2 yi3 pei4 jia1 ， ku1 ke3 dun4 qing1 yu4 。
- tian2 fu4 xi3 guo4 cong2 ， ying2 men2 hao3 xiang1 yu3 。
- can2 sang1 bao2 ke3 ju4 ， tun2 jiu3 yu3 xiao1 gu3 。
- ze2 ji2 xie4 cong2 ci2 ， wu1 niang2 ba4 kuang2 wu3 。
- chen2 chui1 bao3 ding1 zhuang4 ， bi4 li4 geng1 xi4 lu3 。
- shao3 huan3 mai4 zu1 qi1 ， shu4 jiang1 qiu1 jia4 bu3 。
- shu1 ru4 tai4 cang1 zhong1 ， fan1 fei2 ren4 huang2 shu3 。

## 注释

## 译文

## 赏析
