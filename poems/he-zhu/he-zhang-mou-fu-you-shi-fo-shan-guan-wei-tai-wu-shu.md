---
id: he-zhu-he-zhang-mou-fu-you-shi-fo-shan-guan-wei-tai-wu-shu
title: 和張謀父遊石佛山觀魏太武書
titlePinyin: he2 zhang1 mou2 fu4 you2 shi2 fo2 shan1 guan1 wei4 tai4 wu3 shu1
titleSlug: he-zhang-mou-fu-you-shi-fo-shan-guan-wei-tai-wu-shu
author: 賀鑄
authorPinyin: he4 zhu4
authorSlug: he-zhu
dynasty: 宋
dynastyPinyin: song4
dynastySlug: song
tags: []
---

## 正文

- 中夏昔屯否，代邦天所開。
- 鴻圖屬太武，不世英雄才。
- 南洗洛陽血，西盪長安灰。
- 氈車十萬乘，略地驅風雷。
- 一葦濟長淮，築宮瓜步隈。
- 東鄰拜牢餼，走使爲婚媒。
- 雲旗即歸路，覽勝此裴徊。
- 俯揮鐵馬鞭，頑石同陶坏。
- 劃成四大字，屹栗陰虹摧。
- 淪精入崖壑，怒氣羞蟠回。
- 茫茫六百年，風雨生莓苔。
- 偉蹟寖銷泯，威靈安在哉。
- 生存貴無上，零落等塵埃。
- 君爲訪古遊，賦詩追七哀。
- 人生誰不爾，莫負手中杯。

## 拼音

- zhong1 xia4 xi1 tun2 fou3 ， dai4 bang1 tian1 suo3 kai1 。
- hong2 tu2 shu3 tai4 wu3 ， bu2 shi4 ying1 xiong2 cai2 。
- nan2 xi3 luo4 yang2 xue4 ， xi1 dang4 chang2 an1 hui1 。
- zhan1 ju1 shi2 wan4 cheng2 ， lüe4 di4 qu1 feng1 lei2 。
- yi4 wei3 ji4 chang2 huai2 ， zhu4 gong1 gua1 bu4 wei1 。
- dong1 lin2 bai4 lao2 xi4 ， zou3 shi3 wei2 hun1 mei2 。
- yun2 qi2 ji2 gui1 lu4 ， lan3 sheng4 ci3 pei2 huai2 。
- fu3 hui1 tie3 ma3 bian1 ， wan2 shi2 tong2 tao2 huai4 。
- hua2 cheng2 si4 da4 zi4 ， yi4 li4 yin1 hong2 cui1 。
- lun2 jing1 ru4 ya2 he4 ， nu4 qi4 xiu1 pan2 hui2 。
- mang2 mang2 liu4 bai3 nian2 ， feng1 yu3 sheng1 mei2 tai2 。
- wei3 ji4 jin4 xiao1 min3 ， wei1 ling2 an1 zai4 zai1 。
- sheng1 cun2 gui4 wu2 shang4 ， ling2 luo4 deng3 chen2 ai1 。
- jun1 wei2 fang3 gu3 you2 ， fu4 shi1 zhui1 qi1 ai1 。
- ren2 sheng1 shui2 bu4 er3 ， mo4 fu4 shou3 zhong1 bei1 。

## 注释

## 译文

## 赏析
