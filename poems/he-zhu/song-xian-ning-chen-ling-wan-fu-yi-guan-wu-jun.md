---
id: he-zhu-song-xian-ning-chen-ling-wan-fu-yi-guan-wu-jun
title: 送咸寧陳令完夫移官吳郡
titlePinyin: song4 xian2 ning2 chen2 ling4 wan2 fu1 yi2 guan1 wu2 jun4
titleSlug: song-xian-ning-chen-ling-wan-fu-yi-guan-wu-jun
author: 賀鑄
authorPinyin: he4 zhu4
authorSlug: he-zhu
dynasty: 宋
dynastyPinyin: song4
dynastySlug: song
tags: []
---

## 正文

- 蒿萊東郭居，長者車成轍。
- 禮經尚往來，豈爲我輩設。
- 臨分懷出餞，津遠舟速發。
- 十月雁啼寒，滄波洒微雪。
- 送君一樽酒，孤飲聊耳熱。
- 會取屈平書，商聲歌九闋。
- 開正到吳郡，暘暖張燈節。
- 兩地見梅花，相思不同折。
- 官閑羈紲□，陳迹得搜閱。
- 虎去丘隧空，燕驚宮火滅。
- 廊傾罷鳴屧，蘭劚香逕絕。
- 逮□故時人，唯餘劍池月。
- 名城見圖繪，丹墨殊滅裂。
- 細與賦新詩，長封寄天末。
- 老狐首丘志，客子敢忘越。
- 未死定歸東，柴荆晝常閉。
- 右軍領妙語，年大不堪別。
- 況復魚鳥情，飛沈方此訣。

## 拼音

- hao1 lai2 dong1 guo1 ju1 ， chang2 zhe3 ju1 cheng2 zhe2 。
- li3 jing1 shang4 wang3 lai2 ， qi3 wei2 wo3 bei4 she4 。
- lin2 fen1 huai2 chu1 jian4 ， jin1 yuan3 zhou1 su4 fa1 。
- shi2 yue4 yan4 ti2 han2 ， cang1 bo1 sa3 wei1 xue3 。
- song4 jun1 yi4 zun1 jiu3 ， gu1 yin3 liao2 er3 re4 。
- hui4 qu3 qu1 ping2 shu1 ， shang1 sheng1 ge1 jiu3 que4 。
- kai1 zheng4 dao4 wu2 jun4 ， yang2 nuan3 zhang1 deng1 jie2 。
- liang3 di4 jian4 mei2 hua1 ， xiang1 si1 bu4 tong2 zhe2 。
- guan1 xian2 ji1 xie4 □， chen2 ji4 de2 sou1 yue4 。
- hu3 qu4 qiu1 sui4 kong1 ， yan4 jing1 gong1 huo3 mie4 。
- lang2 qing1 ba4 ming2 xie4 ， lan2 zhu2 xiang1 jing4 jue2 。
- dai3 □ gu4 shi2 ren2 ， wei2 yu2 jian4 chi2 yue4 。
- ming2 cheng2 jian4 tu2 hui4 ， dan1 mo4 shu1 mie4 lie4 。
- xi4 yu3 fu4 xin1 shi1 ， chang2 feng1 ji4 tian1 mo4 。
- lao3 hu2 shou3 qiu1 zhi4 ， ke4 zi3 gan3 wang4 yue4 。
- wei4 si3 ding4 gui1 dong1 ， chai2 jing1 zhou4 chang2 bi4 。
- you4 jun1 ling3 miao4 yu3 ， nian2 da4 bu4 kan1 bie2 。
- kuang4 fu4 yu2 niao3 qing2 ， fei1 shen3 fang1 ci3 jue2 。

## 注释

## 译文

## 赏析
