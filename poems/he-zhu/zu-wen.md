---
id: he-zhu-zu-wen
title: 詛蚊
titlePinyin: zu3 wen2
titleSlug: zu-wen
author: 賀鑄
authorPinyin: he4 zhu4
authorSlug: he-zhu
dynasty: 宋
dynastyPinyin: song4
dynastySlug: song
tags: []
---

## 正文

- 公舍踞陰溝，維蚊得所在。
- 朝昕滅聲迹，曛暮相期會。
- 挾是黨與繁，豈資軀力大。
- 饑心過狼貪，毒喙甚蜂蠆。
- 侜張巧中人，勇悍將何奈。
- 貧無綃葛裯，拙計燃蕭艾。
- 徒自取熏蒸，舉家更嚏咳。
- 烟銷尚鼓箑，夜久禦益懈。
- 坦腹恣交攻，煩癢如搔疥。
- 神疲復夢悸，少不容清快。
- 如何造物工，種此生民害。
- 安得長風驅，投諸四荒外。
- 斷之嚴霜誅，併命不可貸。
- 醜類儻一遺，餘孽行當再。

## 拼音

- gong1 she4 ju4 yin1 gou1 ， wei2 wen2 de2 suo3 zai4 。
- chao2 xin1 mie4 sheng1 ji4 ， xun1 mu4 xiang1 qi1 hui4 。
- xie2 shi4 dang3 yu3 fan2 ， qi3 zi1 qu1 li4 da4 。
- ji1 xin1 guo4 lang2 tan1 ， du2 hui4 shen4 feng1 chai4 。
- zhou1 zhang1 qiao3 zhong1 ren2 ， yong3 han4 jiang1 he2 nai4 。
- pin2 wu2 xiao1 ge3 dao1 ， zhuo1 ji4 ran2 xiao1 ai4 。
- tu2 zi4 qu3 xun1 zheng1 ， ju3 jia1 geng4 ti4 hai1 。
- yan1 xiao1 shang4 gu3 sha4 ， ye4 jiu3 yu4 yi4 xie4 。
- tan3 fu4 zi4 jiao1 gong1 ， fan2 yang3 ru2 sao1 jie4 。
- shen2 pi2 fu4 meng4 ji4 ， shao3 bu4 rong2 qing1 kuai4 。
- ru2 he2 zao4 wu4 gong1 ， zhong3 ci3 sheng1 min2 hai4 。
- an1 de2 chang2 feng1 qu1 ， tou2 zhu1 si4 huang1 wai4 。
- duan4 zhi1 yan2 shuang1 zhu1 ， bing4 ming4 bu4 ke3 dai4 。
- chou3 lei4 tang3 yi4 yi2 ， yu2 nie4 xing2 dang1 zai4 。

## 注释

## 译文

## 赏析
