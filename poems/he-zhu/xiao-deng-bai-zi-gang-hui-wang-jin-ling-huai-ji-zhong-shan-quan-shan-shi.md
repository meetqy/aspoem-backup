---
id: he-zhu-xiao-deng-bai-zi-gang-hui-wang-jin-ling-huai-ji-zhong-shan-quan-shan-shi
title: 曉登柏子岡回望金陵懷寄鍾山泉禪師
titlePinyin: xiao3 deng1 bai3 zi3 gang1 hui2 wang4 jin1 ling2 huai2 ji4 zhong1 shan1 quan2 shan4 shi1
titleSlug: xiao-deng-bai-zi-gang-hui-wang-jin-ling-huai-ji-zhong-shan-quan-shan-shi
author: 賀鑄
authorPinyin: he4 zhu4
authorSlug: he-zhu
dynasty: 宋
dynastyPinyin: song4
dynastySlug: song
tags: []
---

## 正文

- 晨征念王事，駑駕煩屢叱。
- 既陟崔嵬高，稍辭叢薄密。
- 烏牛霑宿露，白鳥明初日。
- 清川舴艋遲，綠岸浮圖出。
- 緬懷秣陵遊，曾綴秦淮繂。
- 曳舄白下門，供香金粟室。
- 得聞四句偈，如奉三尺律。
- 損益非所知，婚嫁行且畢。
- 庶幾追老龐，薄暮徼萬一。
- 誓將遷枳根，待變江南橘。

## 拼音

- chen2 zheng1 nian4 wang2 shi4 ， nu2 jia4 fan2 lü3 chi4 。
- ji4 zhi4 cui1 wei2 gao1 ， shao1 ci2 cong2 bao2 mi4 。
- wu1 niu2 zhan1 su4 lu4 ， bai2 niao3 ming2 chu1 ri4 。
- qing1 chuan1 ze2 meng3 chi2 ， lü4 an4 fu2 tu2 chu1 。
- mian3 huai2 mo4 ling2 you2 ， ceng2 zhui4 qin2 huai2 lü4 。
- ye4 xi4 bai2 xia4 men2 ， gong4 xiang1 jin1 su4 shi4 。
- de2 wen2 si4 ju4 ji4 ， ru2 feng4 san1 chi3 lü4 。
- sun3 yi4 fei1 suo3 zhi1 ， hun1 jia4 xing2 qie3 bi4 。
- shu4 ji1 zhui1 lao3 pang2 ， bo2 mu4 jiao3 wan4 yi1 。
- shi4 jiang1 qian1 zhi3 gen1 ， dai4 bian4 jiang1 nan2 ju2 。

## 注释

## 译文

## 赏析
