---
id: he-zhu-ji-ti-li-ting-xian-ming-jia-ting
title: 寄題栗亭縣名嘉亭
titlePinyin: ji4 ti2 li4 ting2 xian4 ming2 jia1 ting2
titleSlug: ji-ti-li-ting-xian-ming-jia-ting
author: 賀鑄
authorPinyin: he4 zhu4
authorSlug: he-zhu
dynasty: 宋
dynastyPinyin: song4
dynastySlug: song
tags: []
---

## 正文

- 少陵昔避地，幽栖鳳皇川。
- 始願獲其所，賦詩此終焉。
- 睠彼美林麓，蔭膏腴上田。
- 陽坡饒垂珠，陰谷繁玉延。
- 長鑱勤采劚，服食攀飛仙。
- 兵祲奪和氣，力耕無善年。
- 林坰開冰雪，旬浹斷庖烟。
- 嗚呼歌七章，暮節西南遷。
- 環堵久蕪沒，斯亭名尚傳。
- 茂宰愴懷古，增崇殊過前。
- 雕甍揭長簾，下容十客筵。
- 嫩嵐隔春叢，清竹鳴夏蟬。
- 風月有高興，寫之武城弦。
- 狂客屬尪廢，駑筋難强鞭。
- 何暇遠登覽，但哦鯨海篇。
- 尚苦八口累，依稀同曩賢。
- 餘齡寄幻境，未斷東西緣。
- 江淮米價平，一舸去悠然。
- 幸此歲豐樂，浮游吾所便。
- 異時訪陳躅，復使後人憐。

## 拼音

- shao3 ling2 xi1 bi4 di4 ， you1 qi1 feng4 huang2 chuan1 。
- shi3 yuan4 huo4 qi2 suo3 ， fu4 shi1 ci3 zhong1 yan1 。
- juan4 bi3 mei3 lin2 lu4 ， yin1 gao1 yu2 shang4 tian2 。
- yang2 po1 rao2 chui2 zhu1 ， yin1 gu3 fan2 yu4 yan2 。
- chang2 chan2 qin2 cai3 zhu2 ， fu2 shi2 pan1 fei1 xian1 。
- bing1 jin4 duo2 he2 qi4 ， li4 geng1 wu2 shan4 nian2 。
- lin2 jiong1 kai1 bing1 xue3 ， xun2 jia1 duan4 pao2 yan1 。
- wu1 hu1 ge1 qi1 zhang1 ， mu4 jie2 xi1 nan2 qian1 。
- huan2 du3 jiu3 wu2 mei2 ， si1 ting2 ming2 shang4 chuan2 。
- mao4 zai3 chuang4 huai2 gu3 ， zeng1 chong2 shu1 guo4 qian2 。
- diao1 meng2 jie1 chang2 lian2 ， xia4 rong2 shi2 ke4 yan2 。
- nen4 lan2 ge2 chun1 cong2 ， qing1 zhu2 ming2 xia4 chan2 。
- feng1 yue4 you3 gao1 xing1 ， xie3 zhi1 wu3 cheng2 xian2 。
- kuang2 ke4 shu3 wang1 fei4 ， nu2 jin1 nan2 qiang2 bian1 。
- he2 xia2 yuan3 deng1 lan3 ， dan4 o4 jing1 hai3 pian1 。
- shang4 ku3 ba1 kou3 lei4 ， yi1 xi1 tong2 nang3 xian2 。
- yu2 ling2 ji4 huan4 jing4 ， wei4 duan4 dong1 xi1 yuan2 。
- jiang1 huai2 mi3 jia4 ping2 ， yi4 ge3 qu4 you1 ran2 。
- xing4 ci3 sui4 feng1 le4 ， fu2 you2 wu2 suo3 bian4 。
- yi4 shi2 fang3 chen2 zhu2 ， fu4 shi3 hou4 ren2 lian2 。

## 注释

## 译文

## 赏析
