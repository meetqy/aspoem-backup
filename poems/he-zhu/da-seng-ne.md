---
id: he-zhu-da-seng-ne
title: 答僧訥
titlePinyin: da2 seng1 ne4
titleSlug: da-seng-ne
author: 賀鑄
authorPinyin: he4 zhu4
authorSlug: he-zhu
dynasty: 宋
dynastyPinyin: song4
dynastySlug: song
tags: []
---

## 正文

- 唐代衣冠高四姓，天宗之亞滎陽鄭。
- 不墜家聲五百年，桂籍相望三葉慶。
- 上人猛謝區中緣，破冠投櫛還童顛。
- 寸灰已滅五經笥，來入辨才無礙禪。
- 我竊官糧衆人後，相逢宛是平生舊。
- 一聞南國白頭吟，萬媿西風碧雲陋。
- 老鶴終辭雞鶩羣，誰將斷綆絆浮雲。
- 它日傳衣度梅嶺，解留何語與將軍。

## 拼音

- tang2 dai4 yi1 guan1 gao1 si4 xing4 ， tian1 zong1 zhi1 ya1 xing2 yang2 zheng4 。
- bu2 zhui4 jia1 sheng1 wu3 bai3 nian2 ， gui4 ji2 xiang1 wang4 san1 ye4 qing4 。
- shang4 ren2 meng3 xie4 qu1 zhong1 yuan2 ， po4 guan1 tou2 zhi4 huan2 tong2 dian1 。
- cun4 hui1 yi3 mie4 wu3 jing1 si4 ， lai2 ru4 bian4 cai2 wu2 ai4 shan4 。
- wo3 qie4 guan1 liang2 zhong4 ren2 hou4 ， xiang1 feng2 wan3 shi4 ping2 sheng1 jiu4 。
- yi4 wen2 nan2 guo2 bai2 tou2 yin2 ， wan4 kui4 xi1 feng1 bi4 yun2 lou4 。
- lao3 he4 zhong1 ci2 ji1 wu4 qun2 ， shui2 jiang1 duan4 geng3 ban4 fu2 yun2 。
- ta1 ri4 chuan2 yi1 du4 mei2 ling3 ， jie3 liu2 he2 yu3 yu3 jiang1 jun1 。

## 注释

## 译文

## 赏析
