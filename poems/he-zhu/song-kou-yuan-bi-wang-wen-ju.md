---
id: he-zhu-song-kou-yuan-bi-wang-wen-ju
title: 送寇元弼王文舉
titlePinyin: song4 kou4 yuan2 bi4 wang2 wen2 ju3
titleSlug: song-kou-yuan-bi-wang-wen-ju
author: 賀鑄
authorPinyin: he4 zhu4
authorSlug: he-zhu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 無端嵇氏叟，早結曹家偶。
- 不遂龍蛇藏，翻從牛馬走。
- 東西祇强顔，清鏡照人頑。
- 敧枕知歸路，開屏認舊山。
- 甘心折腰膂，爲飽來西楚。
- 始驗釜生魚，還悲厠中鼠。
- 兩君冰玉人，傾蓋許相親。
- 何意塵埃地，欻游雲漢津。
- 佳時第行樂，不與華年約。
- 大白酒交酬，長箋詩間作。
- 俄報戍期秋，扁舟去莫留。
- 臺鄉淮水北，和氏玉坑頭。
- 飄颻同李郭，到岸逢搖落。
- 俱是長年人，得忘彌日惡。
- 勞生不自知，會合復何時。
- 籠鳥檻猿思，烹雞炊黍期。
- 此期諒難必，幸勿忘今日。
- 固有夢依依，可無書一一。
- 徐國壯山河，黄樓入望多。
- 後時三五夕，奈爾月明何。

## 拼音

- wu2 duan1 ji1 shi4 sou3 ， zao3 jie2 cao2 jia1 ou3 。
- bu2 sui4 long2 she2 cang2 ， fan1 cong2 niu2 ma3 zou3 。
- dong1 xi1 qi2 qiang2 yan2 ， qing1 jing4 zhao4 ren2 wan2 。
- qi1 zhen3 zhi1 gui1 lu4 ， kai1 ping2 ren4 jiu4 shan1 。
- gan1 xin1 zhe2 yao1 lü3 ， wei2 bao3 lai2 xi1 chu3 。
- shi3 yan4 fu3 sheng1 yu2 ， huan2 bei1 ce4 zhong1 shu3 。
- liang3 jun1 bing1 yu4 ren2 ， qing1 gai4 xu1 xiang1 qin1 。
- he2 yi4 chen2 ai1 di4 ， chua1 you2 yun2 han4 jin1 。
- jia1 shi2 di4 xing2 le4 ， bu4 yu3 hua2 nian2 yue1 。
- da4 bai2 jiu3 jiao1 chou2 ， chang2 jian1 shi1 jian4 zuo4 。
- e2 bao4 shu4 qi1 qiu1 ， pian1 zhou1 qu4 mo4 liu2 。
- tai2 xiang1 huai2 shui3 bei3 ， he2 shi4 yu4 keng1 tou2 。
- piao1 yao2 tong2 li3 guo1 ， dao4 an4 feng2 yao2 luo4 。
- ju4 shi4 chang2 nian2 ren2 ， de2 wang4 mi2 ri4 e4 。
- lao2 sheng1 bu2 zi4 zhi1 ， hui4 he2 fu4 he2 shi2 。
- long2 niao3 jian4 yuan2 si1 ， peng1 ji1 chui1 shu3 qi1 。
- ci3 qi1 liang4 nan2 bi4 ， xing4 wu4 wang4 jin1 ri4 。
- gu4 you3 meng4 yi1 yi1 ， ke3 wu2 shu1 yi4 yi1 。
- xu2 guo2 zhuang4 shan1 he2 ， huang2 lou2 ru4 wang4 duo1 。
- hou4 shi2 san1 wu3 xi1 ， nai4 er3 yue4 ming2 he2 。

## 注释

## 译文

## 赏析
