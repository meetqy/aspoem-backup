---
id: he-zhu-guang-ling-shan-guang-si-ye-ji-liu-bie-huang-cai-kun-zhong
title: 廣陵山光寺夜集留別黄材昆仲
titlePinyin: guang3 ling2 shan1 guang1 si4 ye4 ji2 liu2 bie2 huang2 cai2 kun1 zhong4
titleSlug: guang-ling-shan-guang-si-ye-ji-liu-bie-huang-cai-kun-zhong
author: 賀鑄
authorPinyin: he4 zhu4
authorSlug: he-zhu
dynasty: 宋
dynastyPinyin: song4
dynastySlug: song
tags: []
---

## 正文

- 維舟山光步，却顧廣陵城。
- 十里春風外，夾津芳草生。
- 漁篷銜尾來，愧爾故人情。
- 更卜連牀語，神房溫且清。
- 語闌夜自久，淚燭剪復明。
- 撤樽兀相視，酸涕流金纓。
- 我本山海士，誤遭時網嬰。
- 出身兩紀餘，何等爲浮名。
- 矧此一分首，幾年當合并。
- 離憂如驚瀾，蕩潏未易平。
- 疏親繫遠邇，斯言出荒傖。
- 音郵無禁限，勤訪白雲兄。

## 拼音

- wei2 zhou1 shan1 guang1 bu4 ， que4 gu4 guang3 ling2 cheng2 。
- shi2 li3 chun1 feng1 wai4 ， jia1 jin1 fang1 cao3 sheng1 。
- yu2 peng2 xian2 wei3 lai2 ， kui4 er3 gu4 ren2 qing2 。
- geng4 bu3 lian2 chuang2 yu3 ， shen2 fang2 wen1 qie3 qing1 。
- yu3 lan2 ye4 zi4 jiu3 ， lei4 zhu2 jian3 fu4 ming2 。
- che4 zun1 wu4 xiang1 shi4 ， suan1 ti4 liu2 jin1 ying1 。
- wo3 ben3 shan1 hai3 shi4 ， wu4 zao1 shi2 wang3 ying1 。
- chu1 shen1 liang3 ji4 yu2 ， he2 deng3 wei2 fu2 ming2 。
- shen3 ci3 yi4 fen1 shou3 ， ji1 nian2 dang1 he2 bing4 。
- li2 you1 ru2 jing1 lan2 ， dang4 yu4 wei4 yi4 ping2 。
- shu1 qin1 xi4 yuan3 er3 ， si1 yan2 chu1 huang1 cang1 。
- yin1 you2 wu2 jin4 xian4 ， qin2 fang3 bai2 yun2 xiong1 。

## 注释

## 译文

## 赏析
