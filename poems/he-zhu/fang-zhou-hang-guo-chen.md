---
id: he-zhu-fang-zhou-hang-guo-chen
title: 訪周沆郭忱
titlePinyin: fang3 zhou1 hang4 guo1 chen2
titleSlug: fang-zhou-hang-guo-chen
author: 賀鑄
authorPinyin: he4 zhu4
authorSlug: he-zhu
dynasty: 宋
dynastyPinyin: song4
dynastySlug: song
tags: []
---

## 正文

- 前日去薄官，驅車望城闕。
- 情親周與郭，契闊多年別。
- 征袍未及解，徑造郊扉謁。
- 存問審安娛，芝眉尉懷渴。
- 家飽具羹炙，笑我猶饕餮。
- 野色夜蒼茫，松陰步微月。
- 悲風應長嘯，灑面若冰雪。
- 狹室燭花青，壞爐擁駝褐。
- 歡呼講舊好，鄰夢憎驚聒。
- 念昔初冠年，朋從事顛蹶。
- 怱怱一回首，身志成老拙。
- 居諸信遄邁，又值陽生節。
- 春物行可期，良遊須屢結。
- 婦家酒醅美，升斗容丐輟。
- 斟酌挹東君，手選時芳折。
- 樽前有餘樂，身外無所切。
- 欲尋玉清路，難訪金丹訣。
- 修短三萬朝，黄塵共埋滅。

## 拼音

- qian2 ri4 qu4 bao2 guan1 ， qu1 ju1 wang4 cheng2 que4 。
- qing2 qin1 zhou1 yu3 guo1 ， qi4 kuo4 duo1 nian2 bie2 。
- zheng1 pao2 wei4 ji2 jie3 ， jing4 zao4 jiao1 fei1 ye4 。
- cun2 wen4 shen3 an1 yu2 ， zhi1 mei2 wei4 huai2 ke3 。
- jia1 bao3 ju4 geng1 zhi4 ， xiao4 wo3 you2 tao1 tie4 。
- ye3 se4 ye4 cang1 mang2 ， song1 yin1 bu4 wei1 yue4 。
- bei1 feng1 ying1 chang2 xiao4 ， sa3 mian4 ruo4 bing1 xue3 。
- xia2 shi4 zhu2 hua1 qing1 ， huai4 lu2 yong1 tuo2 he4 。
- huan1 hu1 jiang3 jiu4 hao3 ， lin2 meng4 zeng1 jing1 guo1 。
- nian4 xi1 chu1 guan1 nian2 ， peng2 cong2 shi4 dian1 jue3 。
- cong1 cong1 yi4 hui2 shou3 ， shen1 zhi4 cheng2 lao3 zhuo1 。
- ju1 zhu1 xin4 chuan2 mai4 ， you4 zhi2 yang2 sheng1 jie2 。
- chun1 wu4 xing2 ke3 qi1 ， liang2 you2 xu1 lü3 jie2 。
- fu4 jia1 jiu3 pei1 mei3 ， sheng1 dou3 rong2 gai4 chuo4 。
- zhen1 zhuo2 yi4 dong1 jun1 ， shou3 xuan3 shi2 fang1 zhe2 。
- zun1 qian2 you3 yu2 le4 ， shen1 wai4 wu2 suo3 qie4 。
- yu4 xun2 yu4 qing1 lu4 ， nan2 fang3 jin1 dan1 jue2 。
- xiu1 duan3 san1 wan4 chao2 ， huang2 chen2 gong4 mai2 mie4 。

## 注释

## 译文

## 赏析
