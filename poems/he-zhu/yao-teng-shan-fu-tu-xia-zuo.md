---
id: he-zhu-yao-teng-shan-fu-tu-xia-zuo
title: 腰疼山浮圖下作
titlePinyin: yao1 teng2 shan1 fu2 tu2 xia4 zuo4
titleSlug: yao-teng-shan-fu-tu-xia-zuo
author: 賀鑄
authorPinyin: he4 zhu4
authorSlug: he-zhu
dynasty: 宋
dynastyPinyin: song4
dynastySlug: song
tags: []
---

## 正文

- 茲山非峻極，名不載圖譜。
- 投策一攀躋，未覺病腰膂。
- 蒼松带寒日，交陰層窣堵。
- 儼然黄面師，粉繪色已古。
- 我貪五斗米，磬折向兒乳。
- 復著鞍馬勞，疲筋劇笞楚。
- 此身異金石，能涉幾寒暑。
- 誅茅結圓廬，宴坐此其所。
- 清心日焚誦，庶拔未來苦。
- 望塵彼何人，碌碌安足數。

## 拼音

- zi1 shan1 fei1 jun4 ji2 ， ming2 bu2 zai4 tu2 pu3 。
- tou2 ce4 yi4 pan1 ji1 ， wei4 jue2 bing4 yao1 lü3 。
- cang1 song1 dai4 han2 ri4 ， jiao1 yin1 ceng2 su1 du3 。
- yan3 ran2 huang2 mian4 shi1 ， fen3 hui4 se4 yi3 gu3 。
- wo3 tan1 wu3 dou3 mi3 ， qing4 zhe2 xiang4 er2 ru3 。
- fu4 zhu4 an1 ma3 lao2 ， pi2 jin1 ju4 chi1 chu3 。
- ci3 shen1 yi4 jin1 shi2 ， neng2 she4 ji1 han2 shu3 。
- zhu1 mao2 jie2 yuan2 lu2 ， yan4 zuo4 ci3 qi2 suo3 。
- qing1 xin1 ri4 fen2 song4 ， shu4 ba2 wei4 lai2 ku3 。
- wang4 chen2 bi3 he2 ren2 ， lu4 lu4 an1 zu2 shu4 。

## 注释

## 译文

## 赏析
