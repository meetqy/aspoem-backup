---
id: he-zhu-yan-zi-lou
title: 燕子樓
titlePinyin: yan4 zi0 lou2
titleSlug: yan-zi-lou
author: 賀鑄
authorPinyin: he4 zhu4
authorSlug: he-zhu
dynasty: 宋
dynastyPinyin: song4
dynastySlug: song
tags: []
---

## 正文

- 城據山川勝，千年楚故都。
- 高樓臨汴水，楊柳蔭芙蕖。
- 唐室中多故，將軍老鎮徐。
- 毬場朝戲馬，玉帳夜投壺。
- 白雪徵清唱，黄金得綠珠。
- 春風樓上醼，三日極歡娛。
- 紅粉夢雲散，白楊兵火餘。
- 當年賀厦燕，老盡幾番雛。
- 曲徑擁黄葉，西風時掃除。
- 寒鴟蹲老樹，睥睨女牆狐。
- 有客晚登覽，徬徨思壯圖。
- 荆榛閉銅雀，麋鹿遊姑蘇。
- 陳迹豈足道，舊歡何日無。
- 朱欄開酒場，寶勒迎官奴。
- 醉袖舞鸜鵒，艷聲歌鷓鴣。
- 遲留故時月，桂影來座隅。
- 回首一相詫，今人如不如。

## 拼音

- cheng2 ju4 shan1 chuan1 sheng4 ， qian1 nian2 chu3 gu4 du1 。
- gao1 lou2 lin2 bian4 shui3 ， yang2 liu3 yin1 fu2 qu2 。
- tang2 shi4 zhong1 duo1 gu4 ， jiang1 jun1 lao3 zhen4 xu2 。
- qiu2 chang3 chao2 xi4 ma3 ， yu4 zhang4 ye4 tou2 hu2 。
- bai2 xue3 zhi3 qing1 chang4 ， huang2 jin1 de2 lü4 zhu1 。
- chun1 feng1 lou2 shang4 yan4 ， san1 ri4 ji2 huan1 yu2 。
- hong2 fen3 meng4 yun2 san4 ， bai2 yang2 bing1 huo3 yu2 。
- dang1 nian2 he4 sha4 yan4 ， lao3 jin4 ji1 fan1 chu2 。
- qu3 jing4 yong1 huang2 ye4 ， xi1 feng1 shi2 sao3 chu2 。
- han2 chi1 dun1 lao3 shu4 ， pi4 ni4 nü3 qiang2 hu2 。
- you3 ke4 wan3 deng1 lan3 ， pang2 huang2 si1 zhuang4 tu2 。
- jing1 zhen1 bi4 tong2 que4 ， mi2 lu4 you2 gu1 su1 。
- chen2 ji4 qi3 zu2 dao4 ， jiu4 huan1 he2 ri4 wu2 。
- zhu1 lan2 kai1 jiu3 chang3 ， bao3 le4 ying2 guan1 nu2 。
- zui4 xiu4 wu3 qu2 yu4 ， yan4 sheng1 ge1 zhe4 gu1 。
- chi2 liu2 gu4 shi2 yue4 ， gui4 ying3 lai2 zuo4 yu2 。
- hui2 shou3 yi4 xiang1 cha4 ， jin1 ren2 ru2 bu4 ru2 。

## 注释

## 译文

## 赏析
