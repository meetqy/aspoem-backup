---
id: he-zhu-xiao-du-huang-ye-ling-dong-gu-huai-ji-jin-ling-wang-ju-shi-xian-sou
title: 曉度黄葉嶺東谷懷寄金陵王居士閑叟
titlePinyin: xiao3 du4 huang2 ye4 ling3 dong1 gu3 huai2 ji4 jin1 ling2 wang2 ju1 shi4 xian2 sou3
titleSlug: xiao-du-huang-ye-ling-dong-gu-huai-ji-jin-ling-wang-ju-shi-xian-sou
author: 賀鑄
authorPinyin: he4 zhu4
authorSlug: he-zhu
dynasty: 宋
dynastyPinyin: song4
dynastySlug: song
tags: []
---

## 正文

- 陰谷不寓暑，風松朝露零。
- 乳溪逗綠篠，琴筑聲泠泠。
- 老石漬金碧，窅然沈列星。
- 酌此石上泉，餌彼松下苓。
- 倏欻振飛步，豈徒制頹齡。
- 何須歷五嶽，即蹈神人庭。
- 顧余方有役，俗駕不敢停。
- 寄音采真子，來卜白雲扃。

## 拼音

- yin1 gu3 bu2 yu4 shu3 ， feng1 song1 zhao1 lu4 ling2 。
- ru3 xi1 dou4 lü4 xiao3 ， qin2 zhu4 sheng1 ling2 ling2 。
- lao3 shi2 zi4 jin1 bi4 ， yao3 ran2 shen3 lie4 xing1 。
- zhuo2 ci3 shi2 shang4 quan2 ， er3 bi3 song1 xia4 ling2 。
- shu1 chua1 zhen4 fei1 bu4 ， qi3 tu2 zhi4 tui2 ling2 。
- he2 xu1 li4 wu3 yue4 ， ji2 dao3 shen2 ren2 ting2 。
- gu4 yu2 fang1 you3 yi4 ， su2 jia4 bu4 gan3 ting2 。
- ji4 yin1 cai3 zhen1 zi3 ， lai2 bu3 bai2 yun2 jiong1 。

## 注释

## 译文

## 赏析
