---
id: chao-duan-bing-zui-mian-ting
title: 醉眠亭
titlePinyin: zui4 mian2 ting2
titleSlug: zui-mian-ting
author: 晁端稟
authorPinyin: chao2 duan1 bing3
authorSlug: chao-duan-bing
dynasty: 宋
dynastyPinyin: song4
dynastySlug: song
tags: []
---

## 正文

- 吏部甕閒眠，先生窗下卧。
- 夜偷綠醑飲，晝喜清風過。
- 人爲清風快於酒，擺落煩襟洗塵垢。
- 吾知醉寢勝閑睡，可以寄天真兮忘世累。
- 溝瀆超江漢，幕席視天地。
- 蝴蝶不知緣變化，黄粱未熟虛營利。
- 從來閑處得閑樂，何者功成與名遂。
- 隴西夫子稱世賢，世家自是酒中仙。
- 作亭占得松陵地，東坡名之爲醉眠。
- 醉復眠兮眠復醉，頤養鄒軻浩然氣。
- 賢人爲濁聖人清，昏昏夢寐都忘形。
- 花影滿身猶未覺，竹風吹面不知醒。
- 憶昔樂天貪醉吟，吟哦未免勞其心。
- 不如醉睡了無事，其樂陶陶得趣深。
- 我身走塵埃，羈鞅殊未息。
- 有所思兮在高軒，欲往從之路艱塞。
- 無緣一榻同醉眠，空禿千毫揮醉筆。

## 拼音

- li4 bu4 weng4 xian2 mian2 ， xian1 sheng0 chuang1 xia4 wo4 。
- ye4 tou1 lü4 xu3 yin3 ， zhou4 xi3 qing1 feng1 guo4 。
- ren2 wei2 qing1 feng1 kuai4 wu1 jiu3 ， bai3 luo4 fan2 jin1 xi3 chen2 gou4 。
- wu2 zhi1 zui4 qin3 sheng4 xian2 shui4 ， ke3 yi3 ji4 tian1 zhen1 xi1 wang4 shi4 lei4 。
- gou1 du2 chao1 jiang1 han4 ， mu4 xi2 shi4 tian1 di4 。
- hu2 die2 bu4 zhi1 yuan2 bian4 hua4 ， huang2 liang2 wei4 shu2 xu1 ying2 li4 。
- cong2 lai2 xian2 chu3 de2 xian2 le4 ， he2 zhe3 gong1 cheng2 yu3 ming2 sui4 。
- long3 xi1 fu1 zi3 cheng1 shi4 xian2 ， shi4 jia1 zi4 shi4 jiu3 zhong1 xian1 。
- zuo4 ting2 zhan4 de2 song1 ling2 di4 ， dong1 po1 ming2 zhi1 wei2 zui4 mian2 。
- zui4 fu4 mian2 xi1 mian2 fu4 zui4 ， yi2 yang3 zou1 ke1 hao4 ran2 qi4 。
- xian2 ren2 wei2 zhuo2 sheng4 ren2 qing1 ， hun1 hun1 meng4 mei4 dou1 wang4 xing2 。
- hua1 ying3 man3 shen1 you2 wei4 jue2 ， zhu2 feng1 chui1 mian4 bu4 zhi1 xing3 。
- yi4 xi1 le4 tian1 tan1 zui4 yin2 ， yin2 e2 wei4 mian3 lao2 qi2 xin1 。
- bu4 ru2 zui4 shui4 le0 wu2 shi4 ， qi2 le4 tao2 tao2 de2 qu4 shen1 。
- wo3 shen1 zou3 chen2 ai1 ， ji1 yang1 shu1 wei4 xi1 。
- you3 suo3 si1 xi1 zai4 gao1 xuan1 ， yu4 wang3 cong2 zhi1 lu4 jian1 sai1 。
- wu2 yuan2 yi2 ta4 tong2 zui4 mian2 ， kong1 tu1 qian1 hao2 hui1 zui4 bi3 。

## 注释

## 译文

## 赏析
