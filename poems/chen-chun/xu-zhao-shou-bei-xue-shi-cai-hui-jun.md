---
id: chen-chun-xu-zhao-shou-bei-xue-shi-cai-hui-jun
title: 敘趙守備學釋菜會餕
titlePinyin: xu4 zhao4 shou3 bei4 xue2 shi4 cai4 hui4 jun4
titleSlug: xu-zhao-shou-bei-xue-shi-cai-hui-jun
author: 陳淳
authorPinyin: chen2 chun2
authorSlug: chen-chun
dynasty: 宋
dynastyPinyin: song4
dynastySlug: song
tags: []
---

## 正文

- 嘉定四年日在房，趙侯來守南清漳。
- 下車百事所未遑，先務化原修泮宮。
- 發帑市材鳩衆工，改偏易陋規模洪。
- 大門復舊正當陽，直挹名第真仙峰。
- 泮渠下疏清波溶，時與潮汐相流通。
- 兩廊軒軒如翬飛，朱欄翼之森衛防。
- 講堂巖巖峙中央，高明洞豁無曖曚。
- 東西兩舍夾其旁，扉楹新廠標祠堂。
- 諸祠疇昔亂無章，從今一正嶢相望。
- 東祀無極濂溪翁，渾淪再闢如羲皇。
- 二程從而大發揚，千載絕學始有光。
- 文公繼之擷精剛，發揮大學明中庸。
- 善集諸儒粲朝綱，金聲玉振真玲瓏。
- 此邦况又舊遊鄉，流風遺澤尤洋洋。
- 合爲四座儼顒顒，卓示師表開羣矇。
- 女令聖門知所從，無徒自棄甘面牆。
- 西祀唐人相國常，首變蠻俗趨文風。
- 配以周歐二俊良，破荒桂籍先傳芳。
- 端明蔡公著清忠，始自蓮幕起騰驤。
- 東溪高公拔上庠，勁節凜凜凌秋霜。
- 力摧秦檜銳鋒鋩，瀕死奮不顧厥躬。
- 列爲五像竦昂昂，論世尚友激懦慵。
- 要令片善有磨礱，無往不切進修功。
- 越惟明年神祝融，羣工告備襡器藏。
- 侯曰輪奐美而彰，落成合與諸賓同。
- 釋菜之禮久已亡，在泮飲酒儀亦荒。
- 今其舉之始自邛，不宜草略宜周詳。
- 時惟月琯中林鍾，旬有三日方曈矓。
- 闔郡文武諸曹郎，下及生員隸學供。
- 廟廷敘立嚴班行，銀青錯間緋紫裳。
- 主人升自阼階東，束茅灌獻文宣王。
- 韭芹蔬筍羅芬薌，配食兗鄒二國封。
- 跪伏拜起儀從容，精神昭格孚冥茫。
- 恭惟道德萬世隆，參天配地相始終。
- 再詣東祠諸儒宗，薦以時器陳時饔。
- 粢盛醴齊烹羔羊，尊師一意照無窮。
- 三詣西祠諸賢蹤，饋薦一視東祠豐。
- 豈應故事誠有將，示人友善何日忘。
- 祀事既畢登堂堭，峨冠列坐咸肅恭。
- 廣文巍榻歌魯頌，講揚經義發童蒙。
- 卷經羣趨躋而蹌，舊堂序列環而重。
- 老少團拜敬而雍，申明孝弟消强梁。
- 更衣紫袖巾縮縫，旋復故坐舉餕觴。
- 羞桃華瓜仍蕉黄，左殽右胾羹及粱。
- 五行大白益靜莊，威儀秩秩無忀徉。
- 三勸和樂恩意濃，酬酢指遜交更相。
- 主人載笑色而康，方今太平無征攘。
- 幸與諸賓相慶逢，願均飲醉文字中。
- 衆賓欣謝且慚惶，此會曠典昔未嘗。
- 今幸親與沾霈霶，報之愧無圭與璋。
- 文班進請輸肺腸，泮儀民則詩言颺。
- 風教基本今既崇，禮遜興行道義充。
- 觀聽感德還降衷，自達閭巷無姦兇。
- 異時刺史入三公，又推此道柔萬邦。
- 移風易俗歸醇釀，均令天下躋虞唐。
- 武班進請披心胸，侯飲於泮爲道長。
- 可屈羣醜服淮羌，獻囚獻馘不告訩。
- 坐格飛鴞食我桑，賂金貢齒皆來降。
- 異時錫命侯弓彤，又相君德成安强。
- 樽俎自折萬里衝，會同四海來氐羌。
- 諸生繼進吐卑悰，惟申文武無異方。
- 加之俾爾熾而昌，加之俾爾壽而臧。
- 降爾遐福如陵岡，嗣續與國同無疆。
- 北溪野人狷且狂，躬陪盛儀喜莫量。
- 直述詩史爲鋪張，昭示來世驚盲聾。

## 拼音

- jia1 ding4 si4 nian2 ri4 zai4 fang2 ， zhao4 hou2 lai2 shou3 nan2 qing1 zhang1 。
- xia4 ju1 bai3 shi4 suo3 wei4 huang2 ， xian1 wu4 hua4 yuan2 xiu1 pan4 gong1 。
- fa1 tang3 shi4 cai2 jiu1 zhong4 gong1 ， gai3 pian1 yi4 lou4 gui1 mo2 hong2 。
- da4 men2 fu4 jiu4 zheng4 dang1 yang2 ， zhi2 yi4 ming2 di4 zhen1 xian1 feng1 。
- pan4 qu2 xia4 shu1 qing1 bo1 rong2 ， shi2 yu3 chao2 xi1 xiang1 liu2 tong1 。
- liang3 lang2 xuan1 xuan1 ru2 hui1 fei1 ， zhu1 lan2 yi4 zhi1 sen1 wei4 fang2 。
- jiang3 tang2 yan2 yan2 zhi4 zhong1 yang1 ， gao1 ming2 dong4 huo1 wu2 ai4 meng2 。
- dong1 xi1 liang3 she4 jia1 qi2 pang2 ， fei1 ying2 xin1 chang3 biao1 ci2 tang2 。
- zhu1 ci2 chou2 xi1 luan4 wu2 zhang1 ， cong2 jin1 yi2 zheng4 yao2 xiang1 wang4 。
- dong1 si4 wu2 ji2 lian2 xi1 weng1 ， hun2 lun2 zai4 pi4 ru2 xi1 huang2 。
- er4 cheng2 cong2 er2 da4 fa1 yang2 ， qian1 zai4 jue2 xue2 shi3 you3 guang1 。
- wen2 gong1 ji4 zhi1 xie2 jing1 gang1 ， fa1 hui1 da4 xue2 ming2 zhong1 yong1 。
- shan4 ji2 zhu1 ru2 can4 chao2 gang1 ， jin1 sheng1 yu4 zhen4 zhen1 ling2 long2 。
- ci3 bang1 kuang4 you4 jiu4 you2 xiang1 ， liu2 feng1 yi2 ze2 you2 yang2 yang2 。
- he2 wei2 si4 zuo4 yan3 yong2 yong2 ， zhuo2 shi4 shi1 biao3 kai1 qun2 meng1 。
- nü3 ling4 sheng4 men2 zhi1 suo3 cong2 ， wu2 tu2 zi4 qi4 gan1 mian4 qiang2 。
- xi1 si4 tang2 ren2 xiang1 guo2 chang2 ， shou3 bian4 man2 su2 qu1 wen2 feng1 。
- pei4 yi3 zhou1 ou1 er4 jun4 liang2 ， po4 huang1 gui4 ji2 xian1 chuan2 fang1 。
- duan1 ming2 cai4 gong1 zhu4 qing1 zhong1 ， shi3 zi4 lian2 mu4 qi3 teng2 xiang1 。
- dong1 xi1 gao1 gong1 ba2 shang4 xiang2 ， jin4 jie2 lin3 lin3 ling2 qiu1 shuang1 。
- li4 cui1 qin2 gui4 rui4 feng1 mang2 ， bin1 si3 fen4 bu2 gu4 jue2 gong1 。
- lie4 wei2 wu3 xiang4 song3 ang2 ang2 ， lun4 shi4 shang4 you3 ji1 nuo4 yong1 。
- yao4 ling4 pian4 shan4 you3 mo2 long2 ， wu2 wang3 bu2 qie4 jin4 xiu1 gong1 。
- yue4 wei2 ming2 nian2 shen2 zhu4 rong2 ， qun2 gong1 gao4 bei4 shu3 qi4 cang2 。
- hou2 yue1 lun2 huan4 mei3 er2 zhang1 ， luo4 cheng2 he2 yu3 zhu1 bin1 tong2 。
- shi4 cai4 zhi1 li3 jiu3 yi3 wang2 ， zai4 pan4 yin3 jiu3 yi2 yi4 huang1 。
- jin1 qi2 ju3 zhi1 shi3 zi4 qiong2 ， bu4 yi2 cao3 lüe4 yi2 zhou1 xiang2 。
- shi2 wei2 yue4 guan3 zhong1 lin2 zhong1 ， xun2 you3 san1 ri4 fang1 tong2 long2 。
- he2 jun4 wen2 wu3 zhu1 cao2 lang2 ， xia4 ji2 sheng1 yuan2 li4 xue2 gong4 。
- miao4 ting2 xu4 li4 yan2 ban1 xing2 ， yin2 qing1 cuo4 jian4 fei1 zi3 shang0 。
- zhu3 ren2 sheng1 zi4 zuo4 jie1 dong1 ， shu4 mao2 guan4 xian4 wen2 xuan1 wang2 。
- jiu3 qin2 shu1 sun3 luo2 fen1 xiang1 ， pei4 shi2 yan3 zou1 er4 guo2 feng1 。
- gui4 fu2 bai4 qi3 yi2 cong2 rong2 ， jing1 shen2 zhao1 ge2 fu2 ming2 mang2 。
- gong1 wei2 dao4 de2 wan4 shi4 long2 ， can1 tian1 pei4 di4 xiang1 shi3 zhong1 。
- zai4 yi4 dong1 ci2 zhu1 ru2 zong1 ， jian4 yi3 shi2 qi4 chen2 shi2 yong1 。
- zi1 sheng4 li3 qi2 peng1 gao1 yang2 ， zun1 shi1 yi2 yi4 zhao4 wu2 qiong2 。
- san1 yi4 xi1 ci2 zhu1 xian2 zong1 ， kui4 jian4 yi2 shi4 dong1 ci2 feng1 。
- qi3 ying1 gu4 shi0 cheng2 you3 jiang1 ， shi4 ren2 you3 shan4 he2 ri4 wang4 。
- si4 shi4 ji4 bi4 deng1 tang2 huang2 ， e2 guan1 lie4 zuo4 xian2 su4 gong1 。
- guang3 wen2 wei1 ta4 ge1 lu3 song4 ， jiang3 yang2 jing1 yi4 fa1 tong2 meng2 。
- juan4 jing1 qun2 qu1 ji1 er2 qiang1 ， jiu4 tang2 xu4 lie4 huan2 er2 zhong4 。
- lao3 shao4 tuan2 bai4 jing4 er2 yong1 ， shen1 ming2 xiao4 di4 xiao1 qiang2 liang2 。
- geng1 yi1 zi3 xiu4 jin1 suo1 feng2 ， xuan2 fu4 gu4 zuo4 ju3 jun4 shang1 。
- xiu1 tao2 hua2 gua1 reng2 jiao1 huang2 ， zuo3 yao2 you4 zi4 geng1 ji2 liang2 。
- wu3 xing2 da4 bai2 yi4 jing4 zhuang1 ， wei1 yi2 zhi4 zhi4 wu2 xiang1 yang2 。
- san1 quan4 he2 le4 en1 yi4 nong2 ， chou2 zuo4 zhi3 xun4 jiao1 geng4 xiang1 。
- zhu3 ren2 zai4 xiao4 se4 er2 kang1 ， fang1 jin1 tai4 ping2 wu2 zheng1 rang3 。
- xing4 yu3 zhu1 bin1 xiang1 qing4 feng2 ， yuan4 jun1 yin3 zui4 wen2 zi4 zhong1 。
- zhong4 bin1 xin1 xie4 qie3 can2 huang2 ， ci3 hui4 kuang4 dian3 xi1 wei4 chang2 。
- jin1 xing4 qin1 yu3 zhan1 pei4 pang1 ， bao4 zhi1 kui4 wu2 gui1 yu3 zhang1 。
- wen2 ban1 jin4 qing3 shu1 fei4 chang2 ， pan4 yi2 min2 ze2 shi1 yan2 yang2 。
- feng1 jiao4 ji1 ben3 jin1 ji4 chong2 ， li3 xun4 xing1 hang2 dao4 yi4 chong1 。
- guan1 ting1 gan3 de2 huan2 jiang4 zhong1 ， zi4 da2 lü2 xiang4 wu2 jian1 xiong1 。
- yi4 shi2 ci4 shi3 ru4 san1 gong1 ， you4 tui1 ci3 dao4 rou2 wan4 bang1 。
- yi2 feng1 yi4 su2 gui1 chun2 niang4 ， jun1 ling4 tian1 xia4 ji1 yu2 tang2 。
- wu3 ban1 jin4 qing3 pi1 xin1 xiong1 ， hou2 yin3 wu1 pan4 wei2 dao4 chang2 。
- ke3 qu1 qun2 chou3 fu2 huai2 qiang1 ， xian4 qiu2 xian4 guo2 bu2 gao4 xiong1 。
- zuo4 ge2 fei1 xiao1 shi2 wo3 sang1 ， lu4 jin1 gong4 chi3 jie1 lai2 jiang4 。
- yi4 shi2 xi1 ming4 hou2 gong1 tong2 ， you4 xiang1 jun1 de2 cheng2 an1 qiang2 。
- zun1 zu3 zi4 zhe2 wan4 li3 chong1 ， hui4 tong2 si4 hai3 lai2 di1 qiang1 。
- zhu1 sheng1 ji4 jin4 tu3 bei1 cong2 ， wei2 shen1 wen2 wu3 wu2 yi4 fang1 。
- jia1 zhi1 bi3 er3 chi4 er2 chang1 ， jia1 zhi1 bi3 er3 shou4 er2 zang1 。
- jiang4 er3 xia2 fu2 ru2 ling2 gang1 ， si4 xu4 yu3 guo2 tong2 wu2 jiang1 。
- bei3 xi1 ye3 ren2 juan4 qie3 kuang2 ， gong1 pei2 sheng4 yi2 xi3 mo4 liang2 。
- zhi2 shu4 shi1 shi3 wei2 pu1 zhang1 ， zhao1 shi4 lai2 shi4 jing1 mang2 long2 。

## 注释

## 译文

## 赏析
