---
id: chen-chun-he-lin-shu-ji-yong-fu-shou-lin-tang-yun-xie-yang-shou-ju-zhuang
title: 和林叔己詠福壽林塘韻謝楊守舉狀
titlePinyin: he2 lin2 shu1 ji3 yong3 fu2 shou4 lin2 tang2 yun4 xie4 yang2 shou3 ju3 zhuang4
titleSlug: he-lin-shu-ji-yong-fu-shou-lin-tang-yun-xie-yang-shou-ju-zhuang
author: 陳淳
authorPinyin: chen2 chun2
authorSlug: chen-chun
dynasty: 宋
dynastyPinyin: song4
dynastySlug: song
tags: []
---

## 正文

- 漳臺最尊第一峰，分支福壽飛雙虹。
- 壽山左蟠氣葱葱，福山右峙狀窿窿。
- 中有洞壺出塵蹤，景物簇聚造化功。
- 不減杜陵門城東，未數漆園舊崆峒。
- 高人卓犖關西公，神仙識趣清瀛蓬。
- 疏瀹寒泉衆流潈，刮築巖石羣山嵩。
- 滌洿剔穢輯和沖，飛甍敞棟勢如穹。
- 福壽林塘扁其中，銀鈎鐵畫燦黑松。
- 以次亭榭隨窠空，各各標揭題疎通。
- 濯纓一點塵不叢，澄澄北繞冰壺融。
- 新綠東開青藻芃，磨銅徹底瑩淵衷。
- 水竹環之翠垂弓，波光暗射驚魚蟲。
- 西問荷花滿地紅，千枝萬朵爛燒空。
- 行行半山杖履逢，小憇平章景異同。
- 絕巔奇觀趨陰朦，四方八達輝明瓏。
- 俯瞰闤闠罔利翁，徒登壟斷誇嵷嵷。
- 主人綠鬢碧方瞳，壽山嵯峩福海洪。
- 濟川才具如飛𦨴，須遊鳳池職乃充。
- 能蘇民瘼如香藭，須從禁苑馳華驄。
- 况屢乘麾天眷隆，陽春脚布隨處豐。
- 自當九二任發蒙，均陶生民天降侗。
- 未應山人邀渤仝，登高臨清玩曨瞳。
- 西隣隠霧有豹鼨，欲化龍虎九霄翀。
- 卵翼之恩始而終，端頼餘福錫厥躬，庶幾攀附于飛雄。

## 拼音

- zhang1 tai2 zui4 zun1 di4 yi1 feng1 ， fen1 zhi1 fu2 shou4 fei1 shuang1 hong2 。
- shou4 shan1 zuo3 pan2 qi4 cong1 cong1 ， fu2 shan1 you4 zhi4 zhuang4 long2 long2 。
- zhong1 you3 dong4 hu2 chu1 chen2 zong1 ， jing3 wu4 cu4 ju4 zao4 hua4 gong1 。
- bu4 jian3 du4 ling2 men2 cheng2 dong1 ， wei4 shu4 qi1 yuan2 jiu4 kong1 tong2 。
- gao1 ren2 zhuo2 luo4 guan1 xi1 gong1 ， shen2 xian1 shi2 qu4 qing1 ying2 peng2 。
- shu1 yue4 han2 quan2 zhong4 liu2 cong2 ， gua1 zhu4 yan2 shi2 qun2 shan1 song1 。
- di2 wu1 ti1 hui4 ji2 he2 chong1 ， fei1 meng2 chang3 dong4 shi4 ru2 qiong2 。
- fu2 shou4 lin2 tang2 bian3 qi2 zhong1 ， yin2 gou1 tie3 hua4 can4 hei1 song1 。
- yi3 ci4 ting2 xie4 sui2 ke1 kong1 ， ge4 ge4 biao1 jie1 ti2 shu1 tong1 。
- zhuo2 ying1 yi4 dian3 chen2 bu4 cong2 ， cheng2 cheng2 bei3 rao4 bing1 hu2 rong2 。
- xin1 lü4 dong1 kai1 qing1 zao3 peng2 ， mo2 tong2 che4 di3 ying2 yuan1 zhong1 。
- shui3 zhu2 huan2 zhi1 cui4 chui2 gong1 ， bo1 guang1 an4 she4 jing1 yu2 chong2 。
- xi1 wen4 he2 hua1 man3 di4 hong2 ， qian1 zhi1 wan4 duo3 lan4 shao1 kong1 。
- hang2 hang2 ban4 shan1 zhang4 lü3 feng2 ， xiao3 qi4 ping2 zhang1 jing3 yi4 tong2 。
- jue2 dian1 qi2 guan1 qu1 yin1 meng2 ， si4 fang1 ba1 da2 hui1 ming2 long2 。
- fu3 kan4 huan2 hui4 wang3 li4 weng1 ， tu2 deng1 long3 duan4 kua1 song3 song3 。
- zhu3 ren2 lü4 bin4 bi4 fang1 tong2 ， shou4 shan1 cuo2 e2 fu2 hai3 hong2 。
- ji4 chuan1 cai2 ju4 ru2 fei1 𦨴， xu1 you2 feng4 chi2 zhi2 nai3 chong1 。
- neng2 su1 min2 mo4 ru2 xiang1 qiong2 ， xu1 cong2 jin4 yuan4 chi2 hua2 cong1 。
- kuang4 lü3 cheng2 hui1 tian1 juan4 long2 ， yang2 chun1 jiao3 bu4 sui2 chu3 feng1 。
- zi4 dang1 jiu3 er4 ren4 fa1 meng2 ， jun1 tao2 sheng1 min2 tian1 jiang4 dong4 。
- wei4 ying1 shan1 ren2 yao1 bo2 tong2 ， deng1 gao1 lin2 qing1 wan2 long2 tong2 。
- xi1 lin2 yin3 wu4 you3 bao4 zhong1 ， yu4 hua4 long2 hu3 jiu3 xiao1 chong1 。
- luan3 yi4 zhi1 en1 shi3 er2 zhong1 ， duan1 lai4 yu2 fu2 xi1 jue2 gong1 ， shu4 ji1 pan1 fu4 yu2 fei1 xiong2 。

## 注释

## 译文

## 赏析
