---
id: chen-chun-ju-zi-ming-zi-yi
title: 榘子名字義
titlePinyin: ju3 zi3 ming2 zi4 yi4
titleSlug: ju-zi-ming-zi-yi
author: 陳淳
authorPinyin: chen2 chun2
authorSlug: chen-chun
dynasty: 宋
dynastyPinyin: song4
dynastySlug: song
tags: []
---

## 正文

- 小子爾定孫，來前吾語汝。
- 爾今既加冠，盍以成人遇。
- 今爾名以榘，字爾以方叟。
- 告爾名字義，爾其敬聽受。
- 榘所以爲方，是爲法度器。
- 極天下之方，不能外乎是。
- 在人事而言，不越乎此理。
- 此理根所性，其本一而已。
- 散諸事物間，各各有所止。
- 當然不容易，萬殊而一揆。
- 截截有成法，方正無少陂。
- 聖人安而行，所欲不踰此。
- 賢者勉而復，折旋必中矣。
- 學者思聖賢，於學亦必以。
- 所擇要精明，所執在固緻。
- 法皆自中定，方非由外至。
- 如或非禮視，是以不法視。
- 於視爲不方，隨物而妄伺。
- 如或非禮聽，是以不法聽。
- 於聽爲不方，隨物而妄應。
- 如或非禮言，是以不法言。
- 於言爲不方，隨物而妄宣。
- 如或非禮動，是以不法動。
- 於動爲不方，隨物而妄往。
- 惟視方而明，不爲非禮傾。
- 惟聽方而聰，不爲非禮從。
- 惟言方而信，不爲非禮徇。
- 惟動方而直，不爲非禮適。
- 一一守吾法，私意無容雜。
- 尋絕枉尺爲，乘戒詭遇合。
- 直道範馳驅，何行不檢押。
- 其可者則與，不可者必拒。
- 交遊自正方，不隨不可去。
- 有善者則從，不善者必克。
- 處事自正方，不隨不善溺。
- 隨物則爲圓，非圓特其偏。
- 同流而合汙，在方誠有愆。
- 先方而後圓，於圓乃可全。
- 既無一不方，斯無一不圓。
- 動容皆中禮，從心得孔傳。
- 豈但方之熟，實惟圓之安。
- 聖法萬世在，榘爾其勉旃。
- 稱名惕自省，聞字肅反觀。
- 斯義無爾愧，服膺常拳拳。

## 拼音

- xiao3 zi0 er3 ding4 sun1 ， lai2 qian2 wu2 yu3 ru3 。
- er3 jin1 ji4 jia1 guan1 ， he2 yi3 cheng2 ren2 yu4 。
- jin1 er3 ming2 yi3 ju3 ， zi4 er3 yi3 fang1 sou3 。
- gao4 er3 ming2 zi4 yi4 ， er3 qi2 jing4 ting1 shou4 。
- ju3 suo3 yi3 wei2 fang1 ， shi4 wei2 fa3 du4 qi4 。
- ji2 tian1 xia4 zhi1 fang1 ， bu4 neng2 wai4 hu1 shi4 。
- zai4 ren2 shi4 er2 yan2 ， bu2 yue4 hu1 ci3 li3 。
- ci3 li3 gen1 suo3 xing4 ， qi2 ben3 yi1 er2 yi3 。
- san4 zhu1 shi4 wu4 jian4 ， ge4 ge4 you3 suo3 zhi3 。
- dang1 ran2 bu4 rong2 yi4 ， wan4 shu1 er2 yi4 kui2 。
- jie2 jie2 you3 cheng2 fa3 ， fang1 zheng4 wu2 shao3 bei1 。
- sheng4 ren2 an1 er2 xing2 ， suo3 yu4 bu4 yu2 ci3 。
- xian2 zhe3 mian3 er2 fu4 ， zhe2 xuan2 bi4 zhong1 yi3 。
- xue2 zhe3 si1 sheng4 xian2 ， wu1 xue2 yi4 bi4 yi3 。
- suo3 ze2 yao4 jing1 ming2 ， suo3 zhi2 zai4 gu4 zhi4 。
- fa3 jie1 zi4 zhong1 ding4 ， fang1 fei1 you2 wai4 zhi4 。
- ru2 huo4 fei1 li3 shi4 ， shi4 yi3 bu4 fa3 shi4 。
- wu1 shi4 wei2 bu4 fang1 ， sui2 wu4 er2 wang4 si4 。
- ru2 huo4 fei1 li3 ting1 ， shi4 yi3 bu4 fa3 ting1 。
- wu1 ting1 wei2 bu4 fang1 ， sui2 wu4 er2 wang4 ying1 。
- ru2 huo4 fei1 li3 yan2 ， shi4 yi3 bu4 fa3 yan2 。
- wu1 yan2 wei2 bu4 fang1 ， sui2 wu4 er2 wang4 xuan1 。
- ru2 huo4 fei1 li3 dong4 ， shi4 yi3 bu4 fa3 dong4 。
- wu1 dong4 wei2 bu4 fang1 ， sui2 wu4 er2 wang4 wang3 。
- wei2 shi4 fang1 er2 ming2 ， bu4 wei2 fei1 li3 qing1 。
- wei2 ting1 fang1 er2 cong1 ， bu4 wei2 fei1 li3 cong2 。
- wei2 yan2 fang1 er2 xin4 ， bu4 wei2 fei1 li3 xun4 。
- wei2 dong4 fang1 er2 zhi2 ， bu4 wei2 fei1 li3 shi4 。
- yi1 yi1 shou3 wu2 fa3 ， si1 yi4 wu2 rong2 za2 。
- xun2 jue2 wang3 chi3 wei2 ， cheng2 jie4 gui3 yu4 he2 。
- zhi2 dao4 fan4 chi2 qu1 ， he2 xing2 bu4 jian3 ya1 。
- qi2 ke3 zhe3 ze2 yu3 ， bu4 ke3 zhe3 bi4 ju4 。
- jiao1 you2 zi4 zheng4 fang1 ， bu4 sui2 bu4 ke3 qu4 。
- you3 shan4 zhe3 ze2 cong2 ， bu2 shan4 zhe3 bi4 ke4 。
- chu3 shi4 zi4 zheng4 fang1 ， bu4 sui2 bu2 shan4 ni4 。
- sui2 wu4 ze2 wei2 yuan2 ， fei1 yuan2 te4 qi2 pian1 。
- tong2 liu2 er2 he2 wu1 ， zai4 fang1 cheng2 you3 qian1 。
- xian1 fang1 er2 hou4 yuan2 ， wu1 yuan2 nai3 ke3 quan2 。
- ji4 wu2 yi2 bu4 fang1 ， si1 wu2 yi2 bu4 yuan2 。
- dong4 rong2 jie1 zhong1 li3 ， cong2 xin1 de2 kong3 chuan2 。
- qi3 dan4 fang1 zhi1 shu2 ， shi2 wei2 yuan2 zhi1 an1 。
- sheng4 fa3 wan4 shi4 zai4 ， ju3 er3 qi2 mian3 zhan1 。
- cheng1 ming2 ti4 zi4 xing3 ， wen2 zi4 su4 fan3 guan1 。
- si1 yi4 wu2 er3 kui4 ， fu2 ying1 chang2 quan2 quan2 。

## 注释

## 译文

## 赏析
