---
id: wu-ju-ren-yong-mei
title: 咏梅
titlePinyin: yong3 mei2
titleSlug: yong-mei
author: 吳居仁
authorPinyin: wu2 ju1 ren2
authorSlug: wu-ju-ren
dynasty: 宋
dynastyPinyin: song4
dynastySlug: song
tags: []
---

## 正文

- 嶺南十月春漸回，妍暖先到前村梅。
- 問君何處識此妙，一枝冷艷隨霜開。
- 長江凜凜欲崩岸，乃見好事多牆隈。
- 初疑滲漉入瘴霧，更恐寂寞埋煙煤。
- 微風不動暗香遠，淡月入戶空徘徊。
- 坐看粉黛化羶惡，豈但桃李成輿臺。
- 我行萬里厭窮獨，疾病未已心先灰。
- 對此不覺三歎息，恐是轉側同南來。
- 異鄉久處少意緒，破壁相對無根荄。
- 古來寒士每如此，一世埋沒隨蒿萊。
- 遁光藏德老不耀，肯與世俗相追陪。
- 輪囷離奇多見用，犧尊青黄木爲災。
- 含毫吮墨去顔色，况自不必須穿裁。
- 歲窮路遠莫惆悵，此去保無蜂蝶猜。

## 拼音

- ling3 nan2 shi2 yue4 chun1 jian4 hui2 ， yan2 nuan3 xian1 dao4 qian2 cun1 mei2 。
- wen4 jun1 he2 chu3 shi2 ci3 miao4 ， yi4 zhi1 leng3 yan4 sui2 shuang1 kai1 。
- chang2 jiang1 lin3 lin3 yu4 beng1 an4 ， nai3 jian4 hao3 shi4 duo1 qiang2 wei1 。
- chu1 yi2 shen4 lu4 ru4 zhang4 wu4 ， geng4 kong3 ji4 mo4 mai2 yan1 mei2 。
- wei1 feng1 bu2 dong4 an4 xiang1 yuan3 ， dan4 yue4 ru4 hu4 kong1 pai2 huai2 。
- zuo4 kan4 fen3 dai4 hua4 shan1 e4 ， qi3 dan4 tao2 li3 cheng2 yu2 tai2 。
- wo3 xing2 wan4 li3 yan4 qiong2 du2 ， ji2 bing4 wei4 yi3 xin1 xian1 hui1 。
- dui4 ci3 bu4 jue2 san1 tan4 xi1 ， kong3 shi4 zhuan3 ce4 tong2 nan2 lai2 。
- yi4 xiang1 jiu3 chu3 shao3 yi4 xu4 ， po4 bi4 xiang1 dui4 wu2 gen1 gai1 。
- gu3 lai2 han2 shi4 mei3 ru2 ci3 ， yi2 shi4 mai2 mei2 sui2 hao1 lai2 。
- dun4 guang1 cang2 de2 lao3 bu2 yao4 ， ken3 yu3 shi4 su2 xiang1 zhui1 pei2 。
- lun2 qun1 li2 qi2 duo1 jian4 yong4 ， xi1 zun1 qing1 huang2 mu4 wei2 zai1 。
- han2 hao2 shun3 mo4 qu4 yan2 se4 ， kuang4 zi4 bu2 bi4 xu1 chuan1 cai2 。
- sui4 qiong2 lu4 yuan3 mo4 chou2 chang4 ， ci3 qu4 bao3 wu2 feng1 die2 cai1 。

## 注释

## 译文

## 赏析
