---
id: zhang-zi-yi-shi-zhong-zhu-ju
title: 移石種竹橘
titlePinyin: yi2 shi2 zhong3 zhu2 ju2
titleSlug: yi-shi-zhong-zhu-ju
author: 張鎡
authorPinyin: zhang1 zi1
authorSlug: zhang-zi
dynasty: 宋
dynastyPinyin: song4
dynastySlug: song
tags: []
---

## 正文

- 野性樂閒寂，况值秋氣清。
- 旋即東牆隈，削苔方甃平。
- 石立稍退步，薜荔纏珠纓。
- 橘香湖海趣，竹翠山林情。
- 二物昔所嗜，未暇同經營。
- 環種近百竿，葉葉琴筑聲。
- 對植纔兩樹，顆顆金玉明。
- 交枝與叢稍，拂巾須緩行。
- 其間兩席地，幽致吾主盟。
- 靜極坐累刻，焉有世慮縈。
- 人生會心處，小大景不爭。
- 長年興無涯，風月隨陰晴。
- 抽萌及吐蕊，預喜春林榮。
- 客來開茗鑪，禮意固匪輕。
- 作詩漸忘言，此語亦老成。
- 杜門安蹇拙，何急謀虛名。

## 拼音

- ye3 xing4 le4 xian2 ji4 ， kuang4 zhi2 qiu1 qi4 qing1 。
- xuan2 ji2 dong1 qiang2 wei1 ， xiao1 tai2 fang1 zhou4 ping2 。
- shi2 li4 shao1 tui4 bu4 ， bi4 li4 chan2 zhu1 ying1 。
- ju2 xiang1 hu2 hai3 qu4 ， zhu2 cui4 shan1 lin2 qing2 。
- er4 wu4 xi1 suo3 shi4 ， wei4 xia2 tong2 jing1 ying2 。
- huan2 zhong3 jin4 bai3 gan1 ， ye4 ye4 qin2 zhu4 sheng1 。
- dui4 zhi2 cai2 liang3 shu4 ， ke1 ke1 jin1 yu4 ming2 。
- jiao1 zhi1 yu3 cong2 shao1 ， fu2 jin1 xu1 huan3 xing2 。
- qi2 jian4 liang3 xi2 di4 ， you1 zhi4 wu2 zhu3 meng2 。
- jing4 ji2 zuo4 lei4 ke4 ， yan1 you3 shi4 lü4 ying2 。
- ren2 sheng1 hui4 xin1 chu3 ， xiao3 da4 jing3 bu4 zheng1 。
- chang2 nian2 xing1 wu2 ya2 ， feng1 yue4 sui2 yin1 qing2 。
- chou1 meng2 ji2 tu3 rui3 ， yu4 xi3 chun1 lin2 rong2 。
- ke4 lai2 kai1 ming2 lu2 ， li3 yi4 gu4 fei3 qing1 。
- zuo4 shi1 jian4 wang4 yan2 ， ci3 yu3 yi4 lao3 cheng2 。
- du4 men2 an1 jian3 zhuo1 ， he2 ji2 mou2 xu1 ming2 。

## 注释

## 译文

## 赏析
