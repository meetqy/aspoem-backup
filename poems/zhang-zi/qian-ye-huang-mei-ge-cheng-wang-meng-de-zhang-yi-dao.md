---
id: zhang-zi-qian-ye-huang-mei-ge-cheng-wang-meng-de-zhang-yi-dao
title: 千葉黄梅歌呈王夢得張以道
titlePinyin: qian1 ye4 huang2 mei2 ge1 cheng2 wang2 meng4 de2 zhang1 yi3 dao4
titleSlug: qian-ye-huang-mei-ge-cheng-wang-meng-de-zhang-yi-dao
author: 張鎡
authorPinyin: zhang1 zi1
authorSlug: zhang-zi
dynasty: 宋
dynastyPinyin: song4
dynastySlug: song
tags: []
---

## 正文

- 笛聲吹起南湖水，散作奇葩滿園裏。
- 被春收入玉照堂，不逐餘芳弄紅紫。
- 一春開霽能幾時，江梅正多人來稀。
- 光風屈指已過半，頼有緗蕊森高枝。
- 今朝拄杖偏宜到，暖碧紅烟染林草。
- 悠然試就花下行，便有疎英點烏帽。
- 細看寶靨輕金塗，密網粲綴萬斛珠。
- 一香舉處衆香發，幻巧更吐冰霜鬚。
- 叵羅盛酒如春沼，不待東風自開了。
- 呼童撼作晴雪飛，雪飛爭似花飛好。
- 上都賞翫爭出城，日高三丈車馬塵。
- 誰能擺脫熱官與銅臭，肯學花底真閒人。
- 時平空山老壯士，不得滅秦報君死。
- 鷄鳴撫劍起相歎，夢領全師渡河水。
- 吾曹恥作兒女愁，何如且插花滿頭。
- 一盞一盞復一盞，坐到落梅無始休。
- 無梅有月尤堪飲，醉卧蒼苔石爲枕。
- 醒來明月別尋花，桃岸翻霞杏堆錦。

## 拼音

- di2 sheng1 chui1 qi3 nan2 hu2 shui3 ， san4 zuo4 qi2 pa1 man3 yuan2 li3 。
- bei4 chun1 shou1 ru4 yu4 zhao4 tang2 ， bu4 zhu2 yu2 fang1 nong4 hong2 zi3 。
- yi4 chun1 kai1 ji4 neng2 ji1 shi2 ， jiang1 mei2 zheng4 duo1 ren2 lai2 xi1 。
- guang1 feng1 qu1 zhi3 yi3 guo4 ban4 ， lai4 you3 xiang1 rui3 sen1 gao1 zhi1 。
- jin1 zhao1 zhu3 zhang4 pian1 yi2 dao4 ， nuan3 bi4 hong2 yan1 ran3 lin2 cao3 。
- you1 ran2 shi4 jiu4 hua1 xia4 xing2 ， bian4 you3 shu1 ying1 dian3 wu1 mao4 。
- xi4 kan4 bao3 ye4 qing1 jin1 tu2 ， mi4 wang3 can4 zhui4 wan4 hu2 zhu1 。
- yi4 xiang1 ju3 chu3 zhong4 xiang1 fa1 ， huan4 qiao3 geng4 tu3 bing1 shuang1 xu1 。
- po3 luo2 cheng2 jiu3 ru2 chun1 zhao3 ， bu2 dai4 dong1 feng1 zi4 kai1 le0 。
- hu1 tong2 han4 zuo4 qing2 xue3 fei1 ， xue3 fei1 zheng1 si4 hua1 fei1 hao3 。
- shang4 dou1 shang3 wan2 zheng1 chu1 cheng2 ， ri4 gao1 san1 zhang4 ju1 ma3 chen2 。
- shui2 neng2 bai3 tuo1 re4 guan1 yu3 tong2 chou4 ， ken3 xue2 hua1 di3 zhen1 xian2 ren2 。
- shi2 ping2 kong1 shan1 lao3 zhuang4 shi4 ， bu4 de2 mie4 qin2 bao4 jun1 si3 。
- ji1 ming2 fu3 jian4 qi3 xiang1 tan4 ， meng4 ling3 quan2 shi1 du4 he2 shui3 。
- wu2 cao2 chi3 zuo4 er2 nü3 chou2 ， he2 ru2 qie3 cha1 hua1 man3 tou2 。
- yi4 zhan3 yi0 zhan3 fu4 yi4 zhan3 ， zuo4 dao4 luo4 mei2 wu2 shi3 xiu1 。
- wu2 mei2 you3 yue4 you2 kan1 yin3 ， zui4 wo4 cang1 tai2 shi2 wei2 zhen3 。
- xing3 lai2 ming2 yue4 bie2 xun2 hua1 ， tao2 an4 fan1 xia2 xing4 dui1 jin3 。

## 注释

## 译文

## 赏析
