---
id: zhang-zi-deng-mei-qiao-wang-gui-yin
title: 登梅橋望桂隠
titlePinyin: deng1 mei2 qiao2 wang4 gui4 yin3
titleSlug: deng-mei-qiao-wang-gui-yin
author: 張鎡
authorPinyin: zhang1 zi1
authorSlug: zhang-zi
dynasty: 宋
dynastyPinyin: song4
dynastySlug: song
tags: []
---

## 正文

- 常日居園不自奇，今朝勝處上橋知。
- 平湖百畝橫當戶，茂樹千章翠繞籬。
- 隣寺鐘魚初歷歷，里閭雞犬亦熙熙。
- 隔城更有青山在，朝揖吾家出好詩。

## 拼音

- chang2 ri4 ju1 yuan2 bu2 zi4 qi2 ， jin1 zhao1 sheng4 chu3 shang4 qiao2 zhi1 。
- ping2 hu2 bai3 mu3 heng2 dang1 hu4 ， mao4 shu4 qian1 zhang1 cui4 rao4 li2 。
- lin2 si4 zhong1 yu2 chu1 li4 li4 ， li3 lü2 ji1 quan3 yi4 xi1 xi1 。
- ge2 cheng2 geng4 you3 qing1 shan1 zai4 ， chao2 yi1 wu2 jia1 chu1 hao3 shi1 。

## 注释

## 译文

## 赏析
