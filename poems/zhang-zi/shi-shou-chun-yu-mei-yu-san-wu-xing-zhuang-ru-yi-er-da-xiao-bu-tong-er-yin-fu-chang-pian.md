---
id: zhang-zi-shi-shou-chun-yu-mei-yu-san-wu-xing-zhuang-ru-yi-er-da-xiao-bu-tong-er-yin-fu-chang-pian
title: 石首春魚梅魚三物形狀如一而大小不同爾因賦長篇
titlePinyin: shi2 shou3 chun1 yu2 mei2 yu2 san1 wu4 xing2 zhuang4 ru2 yi1 er2 da4 xiao3 bu4 tong2 er3 yin1 fu4 chang2 pian1
titleSlug: shi-shou-chun-yu-mei-yu-san-wu-xing-zhuang-ru-yi-er-da-xiao-bu-tong-er-yin-fu-chang-pian
author: 張鎡
authorPinyin: zhang1 zi1
authorSlug: zhang-zi
dynasty: 宋
dynastyPinyin: song4
dynastySlug: song
tags: []
---

## 正文

- 遐陬編戶居海濱，不但生涯仰蝦蟹。
- 煮鹽成雪雪成堆，清曝羣魚趨市賣。
- 其間石首最得名，隨潮百萬鼙鼓聲。
- 長艫巨艑鬭截取，急逐風便來王城。
- 頭中有物從何得，精衛含冤口拋石。
- 此魚腹小不容舟，只把石吞那患迮。
- 錯將轉上泥丸宮，又疑當年潄石翁。
- 臨流快嚥透入腦，化作鱗鬣金巃嵷。
- 子孫詵詵仍亹亹，曰春曰梅俱可喜。
- 醉鄉貪衒風味高，失身盤膾杯羹裏。
- 先生趁晴携酒觴，柳色正似鵝兒黄。
- 與渠豈暇考族譜，便結保社南湖傍。
- 軟炊玉飯乘燕艇，撐對柴門亂花徑。
- 併呼三子伴漁童，食肉諸公自時政。

## 拼音

- xia2 zou1 bian1 hu4 ju1 hai3 bin1 ， bu2 dan4 sheng1 ya2 yang3 xia1 xie4 。
- zhu3 yan2 cheng2 xue3 xue3 cheng2 dui1 ， qing1 pu4 qun2 yu2 qu1 shi4 mai4 。
- qi2 jian4 shi2 shou3 zui4 de2 ming2 ， sui2 chao2 bai3 wan4 pi2 gu3 sheng1 。
- chang2 lu2 ju4 bian4 dou4 jie2 qu3 ， ji2 zhu2 feng1 bian4 lai2 wang2 cheng2 。
- tou2 zhong1 you3 wu4 cong2 he2 de2 ， jing1 wei4 han2 yuan1 kou3 pao1 shi2 。
- ci3 yu2 fu4 xiao3 bu4 rong2 zhou1 ， zhi1 ba3 shi2 tun1 na4 huan4 ze2 。
- cuo4 jiang1 zhuan3 shang4 ni2 wan2 gong1 ， you4 yi2 dang1 nian2 shu4 shi2 weng1 。
- lin2 liu2 kuai4 yan4 tou4 ru4 nao3 ， hua4 zuo4 lin2 lie4 jin1 long2 song3 。
- zi3 sun1 shen1 shen1 reng2 wei3 wei3 ， yue1 chun1 yue1 mei2 ju4 ke3 xi3 。
- zui4 xiang1 tan1 xuan4 feng1 wei4 gao1 ， shi1 shen1 pan2 kuai4 bei1 geng1 li3 。
- xian1 sheng0 chen4 qing2 xie2 jiu3 shang1 ， liu3 se4 zheng4 si4 e2 er2 huang2 。
- yu3 qu2 qi3 xia2 kao3 zu2 pu3 ， bian4 jie2 bao3 she4 nan2 hu2 bang4 。
- ruan3 chui1 yu4 fan4 cheng2 yan4 ting3 ， cheng1 dui4 chai2 men2 luan4 hua1 jing4 。
- bing4 hu1 san1 zi3 ban4 yu2 tong2 ， shi2 rou4 zhu1 gong1 zi4 shi2 zheng4 。

## 注释

## 译文

## 赏析
