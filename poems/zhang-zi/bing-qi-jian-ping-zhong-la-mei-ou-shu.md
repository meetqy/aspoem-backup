---
id: zhang-zi-bing-qi-jian-ping-zhong-la-mei-ou-shu
title: 病起見缾中蠟梅偶書
titlePinyin: bing4 qi3 jian4 ping2 zhong1 la4 mei2 ou3 shu1
titleSlug: bing-qi-jian-ping-zhong-la-mei-ou-shu
author: 張鎡
authorPinyin: zhang1 zi1
authorSlug: zhang-zi
dynasty: 宋
dynastyPinyin: song4
dynastySlug: song
tags: []
---

## 正文

- 南湖地勝無凡木，只說寒梅誇不足。
- 四般風韻兩般高，黄如蜂蠟白如玉。
- 餘品緗紅亦總嘉，早開最喜黄白花。
- 去年樹下看不厭，吟興被壓空長嗟。
- 今冬一病恰半月，未暇尋梅踏殘雪。
- 數枝蠟蕊忽先來，吹香大慰經年別。
- 道人不作羣兒癡，三嗅喚醒勝良醫。
- 黄絹幼婦語難辨，一默自有無窮詩。
- 此機亦似維摩老，何曾真難文殊倒。
- 從茲不病是談禪，命花却爲金色仙。

## 拼音

- nan2 hu2 di4 sheng4 wu2 fan2 mu4 ， zhi1 shuo1 han2 mei2 kua1 bu4 zu2 。
- si4 ban1 feng1 yun4 liang3 ban1 gao1 ， huang2 ru2 feng1 la4 bai2 ru2 yu4 。
- yu2 pin3 xiang1 hong2 yi4 zong3 jia1 ， zao3 kai1 zui4 xi3 huang2 bai2 hua1 。
- qu4 nian2 shu4 xia4 kan4 bu2 yan4 ， yin2 xing1 bei4 ya1 kong1 chang2 jie1 。
- jin1 dong1 yi2 bing4 qia4 ban4 yue4 ， wei4 xia2 xun2 mei2 ta4 can2 xue3 。
- shu4 zhi1 la4 rui3 hu1 xian1 lai2 ， chui1 xiang1 da4 wei4 jing1 nian2 bie2 。
- dao4 ren2 bu2 zuo4 qun2 er2 chi1 ， san1 xiu4 huan4 xing3 sheng4 liang2 yi1 。
- huang2 juan4 you4 fu4 yu3 nan2 bian4 ， yi2 mo4 zi4 you3 wu2 qiong2 shi1 。
- ci3 ji1 yi4 si4 wei2 mo2 lao3 ， he2 ceng2 zhen1 nan2 wen2 shu1 dao3 。
- cong2 zi1 bu2 bing4 shi4 tan2 shan4 ， ming4 hua1 que4 wei2 jin1 se4 xian1 。

## 注释

## 译文

## 赏析
