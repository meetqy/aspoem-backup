---
id: zhang-zi-qian-you-yi-zun-jiu-xing
title: 前有一尊酒行
titlePinyin: qian2 you3 yi4 zun1 jiu3 xing2
titleSlug: qian-you-yi-zun-jiu-xing
author: 張鎡
authorPinyin: zhang1 zi1
authorSlug: zhang-zi
dynasty: 宋
dynastyPinyin: song4
dynastySlug: song
tags: []
---

## 正文

- 霖雨半月今夕晴，風堂人稀燈燭明。
- 凉蟲咽咽傍牆竹，聽久但促孤愁生。
- 愁生欲伏誰驅遣，渾汗翠液玻瓈軟。
- 五斗一石非所長，興來亦覺滄溟淺。
- 我生早患難，對酒無可娛。
- 辛勤識字不得力，漫事爾雅箋蟲魚。
- 痛心曩昔親庭趨，從容侍飲情有餘。
- 醉譚先烈從巡初，豈但勇力清疆隅。
- 公侯將相隨指呼，親挾日馭升天衢。
- 墓碑神龍護寶書，勳庸槩見中全疎。
- 機危謀大世莫睹，頼有帝訓昭難渝。
- 用心若比某人輩，相懸萬里非同途。
- 坐間歷歷言在耳，風木纏悲淚鉛水。
- 茫然此事莫輕論，不如盡付金樽裏。
- 神仙恍惚休强尋，壯士易老難爲心。
- 要須出處任天運，况我自判歸山林。
- 一杯復一杯，無客誰同斟。
- 案間幸有李白舊詩數百首，試讀精爽飛雲岑。
- 安得同渠游，霓裾碧瑶簪。
- 回頭却謝髠卓輩，棄置禮法幾荒淫。
- 何如高吟泣鬼神，模寫造化歸無垠。
- 誰能狸膏金距學鷄鬭，起捉簷柱矯首落落看星辰。

## 拼音

- lin2 yu3 ban4 yue4 jin1 xi1 qing2 ， feng1 tang2 ren2 xi1 deng1 zhu2 ming2 。
- liang2 chong2 yan4 yan4 bang4 qiang2 zhu2 ， ting1 jiu3 dan4 cu4 gu1 chou2 sheng1 。
- chou2 sheng1 yu4 fu2 shui2 qu1 qian3 ， hun2 han4 cui4 ye4 bo1 li2 ruan3 。
- wu3 dou3 yi4 shi2 fei1 suo3 chang2 ， xing1 lai2 yi4 jue2 cang1 ming2 qian3 。
- wo3 sheng1 zao3 huan4 nan2 ， dui4 jiu3 wu2 ke3 yu2 。
- xin1 qin2 shi2 zi4 bu4 de2 li4 ， man4 shi4 er3 ya3 jian1 chong2 yu2 。
- tong4 xin1 nang3 xi1 qin1 ting2 qu1 ， cong2 rong2 shi4 yin3 qing2 you3 yu2 。
- zui4 tan2 xian1 lie4 cong2 xun2 chu1 ， qi3 dan4 yong3 li4 qing1 jiang1 yu2 。
- gong1 hou2 jiang1 xiang1 sui2 zhi3 hu1 ， qin1 xie2 ri4 yu4 sheng1 tian1 qu2 。
- mu4 bei1 shen2 long2 hu4 bao3 shu1 ， xun1 yong1 gai4 jian4 zhong1 quan2 shu1 。
- ji1 wei1 mou2 da4 shi4 mo4 du3 ， lai4 you3 di4 xun4 zhao1 nan2 yu2 。
- yong4 xin1 ruo4 bi3 mou3 ren2 bei4 ， xiang1 xuan2 wan4 li3 fei1 tong2 tu2 。
- zuo4 jian4 li4 li4 yan2 zai4 er3 ， feng1 mu4 chan2 bei1 lei4 qian1 shui3 。
- mang2 ran2 ci3 shi4 mo4 qing1 lun4 ， bu4 ru2 jin4 fu4 jin1 zun1 li3 。
- shen2 xian1 huang3 hu1 xiu1 qiang2 xun2 ， zhuang4 shi4 yi4 lao3 nan2 wei2 xin1 。
- yao4 xu1 chu1 chu3 ren4 tian1 yun4 ， kuang4 wo3 zi4 pan4 gui1 shan1 lin2 。
- yi4 bei1 fu4 yi4 bei1 ， wu2 ke4 shui2 tong2 zhen1 。
- an4 jian4 xing4 you3 li3 bai2 jiu4 shi1 shu4 bai3 shou3 ， shi4 du2 jing1 shuang3 fei1 yun2 cen2 。
- an1 de2 tong2 qu2 you2 ， ni2 ju1 bi4 yao2 zan1 。
- hui2 tou2 que4 xie4 kun1 zhuo2 bei4 ， qi4 zhi4 li3 fa3 ji1 huang1 yin2 。
- he2 ru2 gao1 yin2 qi4 gui3 shen2 ， mo2 xie3 zao4 hua4 gui1 wu2 yin2 。
- shui2 neng2 li2 gao1 jin1 ju4 xue2 ji1 dou4 ， qi3 zhuo1 yan2 zhu4 jiao3 shou3 luo4 luo4 kan4 xing1 chen2 。

## 注释

## 译文

## 赏析
