---
id: zhang-zi-wang-jing-wen-gong-you-ke-zhi-dang-yin-jiu-pian-jiang-bang-jie-guang-qi-yi-fu-shi-jian-shi-you-yun-you-ke-gu-dang-yin-wu-ke-yin-geng-ge-you-ke-yu-wu-ke-tui-ran-tong-yi-ke-pu-yin-he-da-yi-shou
title: 王荆文公有客至當飲酒篇姜邦傑廣其意賦詩見示有云有客固當飲無客飲更歌有客與無客頹然同一科僕因和答一首
titlePinyin: wang2 jing1 wen2 gong1 you3 ke4 zhi4 dang1 yin3 jiu3 pian1 jiang1 bang1 jie2 guang3 qi2 yi4 fu4 shi1 jian4 shi4 you3 yun2 you3 ke4 gu4 dang1 yin3 wu2 ke4 yin3 geng4 ge1 you3 ke4 yu3 wu2 ke4 tui2 ran2 tong2 yi4 ke1 pu2 yin1 he2 da2 yi4 shou3
titleSlug: wang-jing-wen-gong-you-ke-zhi-dang-yin-jiu-pian-jiang-bang-jie-guang-qi-yi-fu-shi-jian-shi-you-yun-you-ke-gu-dang-yin-wu-ke-yin-geng-ge-you-ke-yu-wu-ke-tui-ran-tong-yi-ke-pu-yin-he-da-yi-shou
author: 張鎡
authorPinyin: zhang1 zi1
authorSlug: zhang-zi
dynasty: 宋
dynastyPinyin: song4
dynastySlug: song
tags: []
---

## 正文

- 客至當飲酒，客去亦飲酒。
- 有客與無客，酒杯不離手。
- 昔賢立意固可嘉，今賢廣之尤足誇。
- 人生都無四萬日，炊黍未辦鬢已華。
- 功名富貴軟鐵漢，四萬日中先太半。
- 穉衰憂病睡工夫，餘剩不能供罋算。
- 何當筠籠罩住兔與烏，請渠同道黄金壺。
- 皇王帝霸果何事，醉眼一覷皆虛無。
- 春風今年春雨粗，池中水通門前湖。
- 垂楊洲旁繫板舫，艷杏橋上行巾車。
- 纔晴肯放此樂緩，客有與無俱不管。
- 詩成書紙或書牆，後五十年墳草長。

## 拼音

- ke4 zhi4 dang1 yin3 jiu3 ， ke4 qu4 yi4 yin3 jiu3 。
- you3 ke4 yu3 wu2 ke4 ， jiu3 bei1 bu4 li2 shou3 。
- xi1 xian2 li4 yi4 gu4 ke3 jia1 ， jin1 xian2 guang3 zhi1 you2 zu2 kua1 。
- ren2 sheng1 dou1 wu2 si4 wan4 ri4 ， chui1 shu3 wei4 ban4 bin4 yi3 hua2 。
- gong1 ming2 fu4 gui4 ruan3 tie3 han4 ， si4 wan4 ri4 zhong1 xian1 tai4 ban4 。
- zhi4 shuai1 you1 bing4 shui4 gong1 fu1 ， yu2 sheng4 bu4 neng2 gong4 weng4 suan4 。
- he2 dang1 yun2 long2 zhao4 zhu4 tu4 yu3 wu1 ， qing3 qu2 tong2 dao4 huang2 jin1 hu2 。
- huang2 wang2 di4 ba4 guo3 he2 shi4 ， zui4 yan3 yi2 qu4 jie1 xu1 wu2 。
- chun1 feng1 jin1 nian2 chun1 yu3 cu1 ， chi2 zhong1 shui3 tong1 men2 qian2 hu2 。
- chui2 yang2 zhou1 pang2 xi4 ban3 fang3 ， yan4 xing4 qiao2 shang4 xing2 jin1 ju1 。
- cai2 qing2 ken3 fang4 ci3 le4 huan3 ， ke4 you3 yu3 wu2 ju4 bu4 guan3 。
- shi1 cheng2 shu1 zhi3 huo4 shu1 qiang2 ， hou4 wu3 shi2 nian2 fen2 cao3 chang2 。

## 注释

## 译文

## 赏析
