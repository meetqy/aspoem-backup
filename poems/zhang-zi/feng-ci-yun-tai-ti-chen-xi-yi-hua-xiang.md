---
id: zhang-zi-feng-ci-yun-tai-ti-chen-xi-yi-hua-xiang
title: 奉祠雲臺題陳希夷畫像
titlePinyin: feng4 ci2 yun2 tai2 ti2 chen2 xi1 yi2 hua4 xiang4
titleSlug: feng-ci-yun-tai-ti-chen-xi-yi-hua-xiang
author: 張鎡
authorPinyin: zhang1 zi1
authorSlug: zhang-zi
dynasty: 宋
dynastyPinyin: song4
dynastySlug: song
tags: []
---

## 正文

- 張子爲人懶無對，遮手一官追行輩。
- 撲緣埃壤半年餘，亡補公家真合退。
- 病羸應念故園荒，連緘力扣中書堂。
- 琳宮分秩問天得，給舍便喜書敕黄。
- 沉疴返舍倏去體，涸鮒順水回春塘。
- 壁間先掛陳處士，案上更置銅爐香。
- 易編與我爲四友，一段因緣殊不偶。
- 從容何止兩歲期，自此相依當耐久。
- 清腴氣貌儼如生，入京尚想騎馿行。
- 世間大事硬漢了，物有所重有所輕。
- 後來一曲愈可尚，不暇隨人作卿相。
- 急歸依舊白雲鄉，忍使猿驚空蕙帳。
- 東吳西華遥相望，海霧天風正摧盪。
- 無邊花月自依春，來伴南湖詩酒舫。

## 拼音

- zhang1 zi3 wei2 ren2 lan3 wu2 dui4 ， zhe1 shou3 yi4 guan1 zhui1 xing2 bei4 。
- pu1 yuan2 ai1 rang3 ban4 nian2 yu2 ， wang2 bu3 gong1 jia0 zhen1 he2 tui4 。
- bing4 lei2 ying1 nian4 gu4 yuan2 huang1 ， lian2 jian1 li4 kou4 zhong1 shu1 tang2 。
- lin2 gong1 fen1 zhi4 wen4 tian1 de2 ， gei3 she4 bian4 xi3 shu1 chi4 huang2 。
- chen2 ke1 fan3 she4 shu1 qu4 ti3 ， he2 fu4 shun4 shui3 hui2 chun1 tang2 。
- bi4 jian4 xian1 gua4 chen2 chu3 shi4 ， an4 shang4 geng4 zhi4 tong2 lu2 xiang1 。
- yi4 bian1 yu3 wo3 wei2 si4 you3 ， yi2 duan4 yin1 yuan2 shu1 bu4 ou3 。
- cong2 rong2 he2 zhi3 liang3 sui4 qi1 ， zi4 ci3 xiang1 yi1 dang1 nai4 jiu3 。
- qing1 yu2 qi4 mao4 yan3 ru2 sheng1 ， ru4 jing1 shang4 xiang3 qi2 lu2 xing2 。
- shi4 jian4 da4 shi4 ying4 han4 le0 ， wu4 you3 suo3 zhong4 you3 suo3 qing1 。
- hou4 lai2 yi4 qu3 yu4 ke3 shang4 ， bu4 xia2 sui2 ren2 zuo4 qing1 xiang1 。
- ji2 gui1 yi1 jiu4 bai2 yun2 xiang1 ， ren3 shi3 yuan2 jing1 kong1 hui4 zhang4 。
- dong1 wu2 xi1 hua2 yao2 xiang1 wang4 ， hai3 wu4 tian1 feng1 zheng4 cui1 dang4 。
- wu2 bian1 hua1 yue4 zi4 yi1 chun1 ， lai2 ban4 nan2 hu2 shi1 jiu3 fang3 。

## 注释

## 译文

## 赏析
