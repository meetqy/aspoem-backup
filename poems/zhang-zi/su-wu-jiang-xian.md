---
id: zhang-zi-su-wu-jiang-xian
title: 宿吳江縣
titlePinyin: su4 wu2 jiang1 xian4
titleSlug: su-wu-jiang-xian
author: 張鎡
authorPinyin: zhang1 zi1
authorSlug: zhang-zi
dynasty: 宋
dynastyPinyin: song4
dynastySlug: song
tags: []
---

## 正文

- 既望月輪遲未上，更深闊港喧輕浪。
- 舟人慣夜自牽撐，却嫌炬火光摇晃。
- 長橋千柱過頃刻，良久陰輝弄雲黑。
- 漁家裹鮓縛蟹來，波繫松鱸取艱得。
- 堤平步散情初適，此去垂虹纔咫尺。
- 登輿風力透衣綿，俯檻波聲卷沙磧。
- 商船魚貫昏煙隔，天水難分但空碧。
- 三賢遠矣英爽存，來往頻年定相識。
- 興亡慨嘆終何益，愚智俱爲百年客。
- 劃然長嘯起蛟龍，共向吟牋飛霹靂。

## 拼音

- ji4 wang4 yue4 lun2 chi2 wei4 shang4 ， geng4 shen1 kuo4 gang3 xuan1 qing1 lang4 。
- zhou1 ren2 guan4 ye4 zi4 qian1 cheng1 ， que4 xian2 ju4 huo3 guang1 yao2 huang4 。
- chang2 qiao2 qian1 zhu4 guo4 qing3 ke4 ， liang2 jiu3 yin1 hui1 nong4 yun2 hei1 。
- yu2 jia1 guo3 zha3 fu4 xie4 lai2 ， bo1 xi4 song1 lu2 qu3 jian1 de2 。
- di1 ping2 bu4 san4 qing2 chu1 shi4 ， ci3 qu4 chui2 hong2 cai2 zhi3 chi3 。
- deng1 yu2 feng1 li4 tou4 yi1 mian2 ， fu3 jian4 bo1 sheng1 juan4 sha1 qi4 。
- shang1 chuan2 yu2 guan4 hun1 yan1 ge2 ， tian1 shui3 nan2 fen1 dan4 kong1 bi4 。
- san1 xian2 yuan3 yi3 ying1 shuang3 cun2 ， lai2 wang3 bin1 nian2 ding4 xiang4 shi2 。
- xing1 wang2 kai3 tan4 zhong1 he2 yi4 ， yu2 zhi4 ju4 wei2 bai3 nian2 ke4 。
- hua2 ran2 chang2 xiao4 qi3 jiao1 long2 ， gong4 xiang4 yin2 jian1 fei1 pi1 li4 。

## 注释

## 译文

## 赏析
