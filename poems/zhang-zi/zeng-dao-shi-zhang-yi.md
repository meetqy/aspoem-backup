---
id: zhang-zi-zeng-dao-shi-zhang-yi
title: 贈道士張易
titlePinyin: zeng4 dao4 shi0 zhang1 yi4
titleSlug: zeng-dao-shi-zhang-yi
author: 張鎡
authorPinyin: zhang1 zi1
authorSlug: zhang-zi
dynasty: 宋
dynastyPinyin: song4
dynastySlug: song
tags: []
---

## 正文

- 道人生長清淮西，地荒戰血孤鬼啼。
- 飽知濁世一朝菌，擺落羈馽全天倪。
- 穿霞踏月半區宇，山水名勝隨攀躋。
- 我來欣逢大條左，握手便許論刀圭。
- 蕊珠七言素探討，敷析秘奧開羣迷。
- 綿綿玄牝斡兩曜，夜半虛室騰虹霓。
- 同居蜀客話清簡，物理返笑莊生齊。
- 坳堂燭暗坐頃刻，石頭路浄緣高低。
- 傾壺隨意薦巖果，不假沆瀣求交梨。
- 他年相就養靈液，肯復自棄淪塵泥。
- 蓬洲閬苑恣遊宴，有句更繼肩吾題。

## 拼音

- dao4 ren2 sheng1 chang2 qing1 huai2 xi1 ， di4 huang1 zhan4 xue4 gu1 gui3 ti2 。
- bao3 zhi1 zhuo2 shi4 yi4 zhao1 jun1 ， bai3 luo4 ji1 zhi2 quan2 tian1 ni2 。
- chuan1 xia2 ta4 yue4 ban4 qu1 yu3 ， shan1 shui3 ming2 sheng4 sui2 pan1 ji1 。
- wo3 lai2 xin1 feng2 da4 tiao2 zuo3 ， wo4 shou3 bian4 xu1 lun4 dao1 gui1 。
- rui3 zhu1 qi1 yan2 su4 tan4 tao3 ， fu1 xi1 mi4 ao4 kai1 qun2 mi2 。
- mian2 mian2 xuan2 pin4 wo4 liang3 yao4 ， ye4 ban4 xu1 shi4 teng2 hong2 ni2 。
- tong2 ju1 shu3 ke4 hua4 qing1 jian3 ， wu4 li3 fan3 xiao4 zhuang1 sheng1 qi2 。
- ao4 tang2 zhu2 an4 zuo4 qing3 ke4 ， shi2 tou2 lu4 jing4 yuan2 gao1 di1 。
- qing1 hu2 sui2 yi4 jian4 yan2 guo3 ， bu4 jia3 hang4 xie4 qiu2 jiao1 li2 。
- ta1 nian2 xiang1 jiu4 yang3 ling2 ye4 ， ken3 fu4 zi4 qi4 lun2 chen2 ni2 。
- peng2 zhou1 lang4 yuan4 zi4 you2 yan4 ， you3 ju4 geng4 ji4 jian1 wu2 ti2 。

## 注释

## 译文

## 赏析
