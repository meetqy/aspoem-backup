---
id: zhang-zi-huang-tai-zi-sheng-chen-shi
title: 皇太子生辰詩
titlePinyin: huang2 tai4 zi3 sheng1 chen2 shi1
titleSlug: huang-tai-zi-sheng-chen-shi
author: 張鎡
authorPinyin: zhang1 zi1
authorSlug: zhang-zi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 慶協丁年應，祥開甲觀雄。
- 九霞光絢爛，重日彩曈矓。
- 根本千齡固，元良萬口同。
- 文孫覿堯法，聖子奉虞聰。
- 視膳長遵度，怡顔但飭躬。
- 形容歌玉粹，瞻仰見淵沖。
- 象輅陳儀肅，鸞旌定制崇。
- 承祧雖位震，寶儉只扉銅。
- 典學勤無斁，談經異必攻。
- 性天元啟闢，講席更磨礱。
- 以貴釐京兆，維禋禮昊穹。
- 理繁情畢見，陪祝敬彌隆。
- 善政邦人洽，純誠帝賚通。
- 澄源基廣大，主鬯福延洪。
- 綺甪從遊盛，應劉藻思工。
- 德尊謀不用，唱古和無功。
- 八法誰云易，前朝論亦公。
- 規模傳聖上，意韻出胸中。
- 草軸方翔鳳，真題復起鴻。
- 聯翩來殿戟，焜燿到門蓬。
- 雨足湖山秀，秋成黍稷豐。
- 菊香金錯豔，橙嫩玉垂叢。
- 五學懽聲合，三宮喜氣充。
- 駢蕃恩莫紀，洋溢譽無窮。
- 得數多椿柏，齊年指華嵩。
- 前星高拱北，少海正儲東。
- 拜手羣僚集，裁詩瑞錦蒙。
- 何嘗慚魯頌，自是邁豳風。
- 拊迹希隨驥，馳心屬夢熊。
- 三熏申善禱，小伎媿鳴蟲。

## 拼音

- qing4 xie2 ding1 nian2 ying1 ， xiang2 kai1 jia3 guan1 xiong2 。
- jiu3 xia2 guang1 xuan4 lan4 ， zhong4 ri4 cai3 tong2 long2 。
- gen1 ben3 qian1 ling2 gu4 ， yuan2 liang2 wan4 kou3 tong2 。
- wen2 sun1 di2 yao2 fa3 ， sheng4 zi3 feng4 yu2 cong1 。
- shi4 shan4 chang2 zun1 du4 ， yi2 yan2 dan4 chi4 gong1 。
- xing2 rong2 ge1 yu4 cui4 ， zhan1 yang3 jian4 yuan1 chong1 。
- xiang4 lu4 chen2 yi2 su4 ， luan2 jing1 ding4 zhi4 chong2 。
- cheng2 tiao1 sui1 wei4 zhen4 ， bao3 jian3 zhi1 fei1 tong2 。
- dian3 xue2 qin2 wu2 yi4 ， tan2 jing1 yi4 bi4 gong1 。
- xing4 tian1 yuan2 qi3 pi4 ， jiang3 xi2 geng4 mo2 long2 。
- yi3 gui4 li2 jing1 zhao4 ， wei2 yin1 li3 hao4 qiong2 。
- li3 fan2 qing2 bi4 jian4 ， pei2 zhu4 jing4 mi2 long2 。
- shan4 zheng4 bang1 ren2 qia4 ， chun2 cheng2 di4 lai4 tong1 。
- cheng2 yuan2 ji1 guang3 da4 ， zhu3 chang4 fu2 yan2 hong2 。
- qi3 lu4 cong2 you2 sheng4 ， ying1 liu2 zao3 si1 gong1 。
- de2 zun1 mou2 bu2 yong4 ， chang4 gu3 he2 wu2 gong1 。
- ba1 fa3 shui2 yun2 yi4 ， qian2 chao2 lun4 yi4 gong1 。
- gui1 mo2 chuan2 sheng4 shang4 ， yi4 yun4 chu1 xiong1 zhong1 。
- cao3 zhou2 fang1 xiang2 feng4 ， zhen1 ti2 fu4 qi3 hong2 。
- lian2 pian1 lai2 dian4 ji3 ， kun1 yao4 dao4 men2 peng2 。
- yu3 zu2 hu2 shan1 xiu4 ， qiu1 cheng2 shu3 ji4 feng1 。
- ju2 xiang1 jin1 cuo4 yan4 ， cheng2 nen4 yu4 chui2 cong2 。
- wu3 xue2 huan1 sheng1 he2 ， san1 gong1 xi3 qi4 chong1 。
- pian2 fan1 en1 mo4 ji4 ， yang2 yi4 yu4 wu2 qiong2 。
- de2 shu4 duo1 chun1 bai3 ， qi2 nian2 zhi3 hua2 song1 。
- qian2 xing1 gao1 gong3 bei3 ， shao3 hai3 zheng4 chu3 dong1 。
- bai4 shou3 qun2 liao2 ji2 ， cai2 shi1 rui4 jin3 meng2 。
- he2 chang2 can2 lu3 song4 ， zi4 shi4 mai4 bin1 feng1 。
- fu3 ji4 xi1 sui2 ji4 ， chi2 xin1 shu3 meng4 xiong2 。
- san1 xun1 shen1 shan4 dao3 ， xiao3 ji4 kui4 ming2 chong2 。

## 注释

## 译文

## 赏析
