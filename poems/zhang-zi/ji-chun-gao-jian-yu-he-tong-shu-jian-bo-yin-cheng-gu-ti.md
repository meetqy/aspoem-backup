---
id: zhang-zi-ji-chun-gao-jian-yu-he-tong-shu-jian-bo-yin-cheng-gu-ti
title: 寄春膏牋與何同叔監簿因成古體
titlePinyin: ji4 chun1 gao1 jian1 yu3 he2 tong2 shu1 jian1 bo2 yin1 cheng2 gu3 ti3
titleSlug: ji-chun-gao-jian-yu-he-tong-shu-jian-bo-yin-cheng-gu-ti
author: 張鎡
authorPinyin: zhang1 zi1
authorSlug: zhang-zi
dynasty: 宋
dynastyPinyin: song4
dynastySlug: song
tags: []
---

## 正文

- 蘇州粉牋美如花，萍文霜粒古所誇。
- 近年專製淺蠟色，軟玉瑩膩無纖瑕。
- 盤門繫纜高橋住，呼僮徑訪孫華鋪。
- 琱鎪紅碧任成堆，春膏且問如何去。
- 乃知剡溪桃花黄，楮君同譜生殊鄉。
- 買來論擔不計數，直候東風花草香。
- 其時霢霂吹微雨，潤物無聲略膠土。
- 展開千幅向曉空，漬染都勻始輕杵，擣成一色堅且明。
- 幽具本豈鑽公卿，要供海內覓句客。
- 覓句只今誰有名，月湖老仙居胄監。
- 詩好工夫到平淡，寄分聊當野人芹。
- 莫充諫藁恐被焚，便將演綸登北門。

## 拼音

- su1 zhou1 fen3 jian1 mei3 ru2 hua1 ， ping2 wen2 shuang1 li4 gu3 suo3 kua1 。
- jin4 nian2 zhuan1 zhi4 qian3 la4 se4 ， ruan3 yu4 ying2 ni4 wu2 xian1 xia2 。
- pan2 men2 xi4 lan3 gao1 qiao2 zhu4 ， hu1 tong2 jing4 fang3 sun1 hua2 pu1 。
- diao1 sou1 hong2 bi4 ren4 cheng2 dui1 ， chun1 gao1 qie3 wen4 ru2 he2 qu4 。
- nai3 zhi1 shan4 xi1 tao2 hua1 huang2 ， chu3 jun1 tong2 pu3 sheng1 shu1 xiang1 。
- mai3 lai2 lun4 dan1 bu2 ji4 shu4 ， zhi2 hou4 dong1 feng1 hua1 cao3 xiang1 。
- qi2 shi2 mai4 mu4 chui1 wei1 yu3 ， run4 wu4 wu2 sheng1 lüe4 jiao1 tu3 。
- zhan3 kai1 qian1 fu2 xiang4 xiao3 kong1 ， zi4 ran3 dou1 yun2 shi3 qing1 chu3 ， dao3 cheng2 yi2 se4 jian1 qie3 ming2 。
- you1 ju4 ben3 qi3 zuan1 gong1 qing1 ， yao4 gong4 hai3 nei4 mi4 ju4 ke4 。
- mi4 ju4 zhi1 jin1 shui2 you3 ming2 ， yue4 hu2 lao3 xian1 ju1 zhou4 jian1 。
- shi1 hao3 gong1 fu1 dao4 ping2 dan4 ， ji4 fen1 liao2 dang1 ye3 ren2 qin2 。
- mo4 chong1 jian4 gao3 kong3 bei4 fen2 ， bian4 jiang1 yan3 lun2 deng1 bei3 men2 。

## 注释

## 译文

## 赏析
