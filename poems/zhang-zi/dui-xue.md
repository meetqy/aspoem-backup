---
id: zhang-zi-dui-xue
title: 對雪
titlePinyin: dui4 xue3
titleSlug: dui-xue
author: 張鎡
authorPinyin: zhang1 zi1
authorSlug: zhang-zi
dynasty: 宋
dynastyPinyin: song4
dynastySlug: song
tags: []
---

## 正文

- 漫記今年雪，先慳半月晴。
- 乍飄偏有熊，猛下却無聲。
- 水繞長春圃，人居不夜城。
- 弄寒羣犬戲，驚曉獨鷄鳴。
- 橋凍泥添滑，窗虛紙借明。
- 冷妨梅早慧，高妬柳輕生。
- 瀹茗嘗深鼎，臨書厭短檠。
- 鵝邊鷳失素，鷗混鷺爭盟。
- 日壑銀烹出，龍沙粉築成。
- 歌鹽唐按譜，聚米漢談兵。
- 曳履需公詔，吞氈感使旌。
- 初平羊變石，白起甲填坑。
- 賈舶停珠浦，朝驂萃玉京。
- 駝銅誇北錄，馬瑞遇東瀛。
- 雲凝情俱淡，風旋力驟獰。
- 藕邊侵緯宿，酥畔比螺蟶。
- 敞坐詩牋接，歡筵舞袖迎。
- 緣甍方盼轉，入幌忽縈盈。
- 煙滿空翔鶴，潮翻海縱鯨。
- 藍田難愛寶，月窟助蜚英。
- 甕罩杯誰覆，盆冰鏡不傾。
- 瑶隨王粲珮，璣綴李彪纓。
- 豹舄宜分色，麻衣浪擬清。
- 齊腰休更舉，巴曲試煩賡。

## 拼音

- man4 ji4 jin1 nian2 xue3 ， xian1 qian1 ban4 yue4 qing2 。
- zha4 piao1 pian1 you3 xiong2 ， meng3 xia4 que4 wu2 sheng1 。
- shui3 rao4 chang2 chun1 pu3 ， ren2 ju1 bu2 ye4 cheng2 。
- nong4 han2 qun2 quan3 xi4 ， jing1 xiao3 du2 ji1 ming2 。
- qiao2 dong4 ni2 tian1 hua2 ， chuang1 xu1 zhi3 jie4 ming2 。
- leng3 fang2 mei2 zao3 hui4 ， gao1 du4 liu3 qing1 sheng1 。
- yue4 ming2 chang2 shen1 ding3 ， lin2 shu1 yan4 duan3 qing2 。
- e2 bian1 xian2 shi1 su4 ， ou1 hun4 lu4 zheng1 meng2 。
- ri4 he4 yin2 peng1 chu1 ， long2 sha1 fen3 zhu4 cheng2 。
- ge1 yan2 tang2 an4 pu3 ， ju4 mi3 han4 tan2 bing1 。
- ye4 lü3 xu1 gong1 zhao4 ， tun1 zhan1 gan3 shi3 jing1 。
- chu1 ping2 yang2 bian4 shi2 ， bai2 qi3 jia3 tian2 keng1 。
- jia3 bo2 ting2 zhu1 pu3 ， chao2 can1 cui4 yu4 jing1 。
- tuo2 tong2 kua1 bei3 lu4 ， ma3 rui4 yu4 dong1 ying2 。
- yun2 ning2 qing2 ju4 dan4 ， feng1 xuan2 li4 zhou4 ning2 。
- ou3 bian1 qin1 wei3 su4 ， su1 pan4 bi3 luo2 cheng1 。
- chang3 zuo4 shi1 jian1 jie1 ， huan1 yan2 wu3 xiu4 ying2 。
- yuan2 meng2 fang1 pan4 zhuan3 ， ru4 huang3 hu1 ying2 ying2 。
- yan1 man3 kong1 xiang2 he4 ， chao2 fan1 hai3 zong4 jing1 。
- lan2 tian2 nan2 ai4 bao3 ， yue4 ku1 zhu4 fei1 ying1 。
- weng4 zhao4 bei1 shui2 fu4 ， pen2 bing1 jing4 bu4 qing1 。
- yao2 sui2 wang2 can4 pei4 ， ji1 zhui4 li3 biao1 ying1 。
- bao4 xi4 yi2 fen1 se4 ， ma2 yi1 lang4 ni3 qing1 。
- qi2 yao1 xiu1 geng4 ju3 ， ba1 qu3 shi4 fan2 geng1 。

## 注释

## 译文

## 赏析
