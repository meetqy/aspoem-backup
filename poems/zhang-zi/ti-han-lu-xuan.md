---
id: zhang-zi-ti-han-lu-xuan
title: 題寒綠軒
titlePinyin: ti2 han2 lü4 xuan1
titleSlug: ti-han-lu-xuan
author: 張鎡
authorPinyin: zhang1 zi1
authorSlug: zhang-zi
dynasty: 宋
dynastyPinyin: song4
dynastySlug: song
tags: []
---

## 正文

- 甫里先生窮到老，剩有詩文記林草。
- 杞苗菊葉果何佳，自喜春風顔色好。
- 現菴主人同吾張，故家文獻出大梁。
- 相過肯對桂隠榻，握手書社傾肝腸。
- 頃年客處東瀕海，灌畦不仰園官菜。
- 小窗寒綠獨專名，實與天隨同所愛。
- 所愛既同人亦同，豈較早晏時遭逢。
- 極知趣尚寓小物，過眼斥鷃高飛鴻。
- 閒關館舍人稀到，簷前席地聊從好。
- 維杞與菊復移栽，擷可烹茶羹可芼。
- 曉煙夕露清無邊，盡掃萬古紅紫緣。
- 對之飲水骨亦仙，屠沽兒家休擊鮮。

## 拼音

- fu3 li3 xian1 sheng0 qiong2 dao4 lao3 ， sheng4 you3 shi1 wen2 ji4 lin2 cao3 。
- qi3 miao2 ju2 ye4 guo3 he2 jia1 ， zi4 xi3 chun1 feng1 yan2 se4 hao3 。
- xian4 an1 zhu3 ren2 tong2 wu2 zhang1 ， gu4 jia1 wen2 xian4 chu1 da4 liang2 。
- xiang1 guo4 ken3 dui4 gui4 yin3 ta4 ， wo4 shou3 shu1 she4 qing1 gan1 chang2 。
- qing3 nian2 ke4 chu3 dong1 bin1 hai3 ， guan4 qi2 bu4 yang3 yuan2 guan1 cai4 。
- xiao3 chuang1 han2 lü4 du2 zhuan1 ming2 ， shi2 yu3 tian1 sui2 tong2 suo3 ai4 。
- suo3 ai4 ji4 tong2 ren2 yi4 tong2 ， qi3 jiao4 zao3 yan4 shi2 zao1 feng2 。
- ji2 zhi1 qu4 shang4 yu4 xiao3 wu4 ， guo4 yan3 chi4 yan4 gao1 fei1 hong2 。
- xian2 guan1 guan3 she4 ren2 xi1 dao4 ， yan2 qian2 xi2 di4 liao2 cong2 hao3 。
- wei2 qi3 yu3 ju2 fu4 yi2 zai1 ， xie2 ke3 peng1 cha2 geng1 ke3 mao4 。
- xiao3 yan1 xi1 lu4 qing1 wu2 bian1 ， jin4 sao3 wan4 gu3 hong2 zi3 yuan2 。
- dui4 zhi1 yin3 shui3 gu3 yi4 xian1 ， tu2 gu1 er2 jia1 xiu1 ji1 xian1 。

## 注释

## 译文

## 赏析
