---
id: zhang-zi-cheng-you-shi-lang-lu-li-bu
title: 呈尤侍郎陸禮部
titlePinyin: cheng2 you2 shi4 lang2 lu4 li3 bu4
titleSlug: cheng-you-shi-lang-lu-li-bu
author: 張鎡
authorPinyin: zhang1 zi1
authorSlug: zhang-zi
dynasty: 宋
dynastyPinyin: song4
dynastySlug: song
tags: []
---

## 正文

- 今春少晴天，雨聲常綿延。
- 曉來羲車展雲出，射我屋瓦生蒼烟。
- 憶昔既冠時，壯志平幽燕。
- 先王手扶太極起，餘事未竟騎星躔。
- 誓將膽與腸，剖析帝座前。
- 出師先定董郭薦，此老妙處心默傳。
- 甲庚子亥繫宿業，古來局殺英與賢。
- 蒼華蕭蕭葯裹側，不覺轉盼霜滿顛。
- 因念夢境中，此亦非小緣。
- 枉教心無片餉息，形氣自賤欲火然。
- 一根返源六根了，如何不遣情勾牽。
- 今朝好春風，歌鳥如管弦。
- 花香舒錦機，次第鋪我園。
- 柳柔曳金繩，高下拂我船。
- 伸臂攬六龍，莫過桑榆邊。
- 披猖車尾霞，丹碧如旂旜。
- 幻作萬石酒，爛醉三千年。
- 世間生死俱掃空，况復戲弄冕與軒。
- 江西揚子雲，道院方晝眠。
- 來書拆半月，欲報懶欲忺。
- 許我詩五十，方得見六篇。
- 清腴似陶謝，尤覺詞精便。
- 尤陸二丈人，和答尚未全。
- 賤子焉敢繼，口誦心膂鎸。
- 此月小築成，南湖向西偏。
- 規模從簡儉，門牆抵人肩。
- 池亭巧相通，萬竹夾澗泉。
- 風月豈易量，肯換閒憂煎。
- 懷公不能休，語盡終難宣。

## 拼音

- jin1 chun1 shao3 qing2 tian1 ， yu3 sheng1 chang2 mian2 yan2 。
- xiao3 lai2 xi1 ju1 zhan3 yun2 chu1 ， she4 wo3 wu1 wa3 sheng1 cang1 yan1 。
- yi4 xi1 ji4 guan1 shi2 ， zhuang4 zhi4 ping2 you1 yan1 。
- xian1 wang2 shou3 fu2 tai4 ji2 qi3 ， yu2 shi4 wei4 jing4 qi2 xing1 chan2 。
- shi4 jiang1 dan3 yu3 chang2 ， pou1 xi1 di4 zuo4 qian2 。
- chu1 shi1 xian1 ding4 dong3 guo1 jian4 ， ci3 lao3 miao4 chu3 xin1 mo4 chuan2 。
- jia3 geng1 zi3 hai4 xi4 su4 ye4 ， gu3 lai2 ju2 sha1 ying1 yu3 xian2 。
- cang1 hua2 xiao1 xiao1 yao4 guo3 ce4 ， bu4 jue2 zhuan3 pan4 shuang1 man3 dian1 。
- yin1 nian4 meng4 jing4 zhong1 ， ci3 yi4 fei1 xiao3 yuan2 。
- wang3 jiao4 xin1 wu2 pian4 xiang3 xi1 ， xing2 qi4 zi4 jian4 yu4 huo3 ran2 。
- yi4 gen1 fan3 yuan2 liu4 gen1 le0 ， ru2 he2 bu4 qian3 qing2 gou1 qian1 。
- jin1 zhao1 hao3 chun1 feng1 ， ge1 niao3 ru2 guan3 xian2 。
- hua1 xiang1 shu1 jin3 ji1 ， ci4 di4 pu1 wo3 yuan2 。
- liu3 rou2 ye4 jin1 sheng2 ， gao1 xia4 fu2 wo3 chuan2 。
- shen1 bi4 lan3 liu4 long2 ， mo4 guo4 sang1 yu2 bian1 。
- pi1 chang1 ju1 wei3 xia2 ， dan1 bi4 ru2 qi2 zhan1 。
- huan4 zuo4 wan4 shi2 jiu3 ， lan4 zui4 san1 qian1 nian2 。
- shi4 jian4 sheng1 si3 ju4 sao3 kong1 ， kuang4 fu4 xi4 nong4 mian3 yu3 xuan1 。
- jiang1 xi1 yang2 zi3 yun2 ， dao4 yuan4 fang1 zhou4 mian2 。
- lai2 shu1 chai1 ban4 yue4 ， yu4 bao4 lan3 yu4 xian1 。
- xu1 wo3 shi1 wu3 shi2 ， fang1 de2 jian4 liu4 pian1 。
- qing1 yu2 si4 tao2 xie4 ， you2 jue2 ci2 jing1 bian4 。
- you2 lu4 er4 zhang4 ren2 ， he2 da2 shang4 wei4 quan2 。
- jian4 zi3 yan1 gan3 ji4 ， kou3 song4 xin1 lü3 juan1 。
- ci3 yue4 xiao3 zhu4 cheng2 ， nan2 hu2 xiang4 xi1 pian1 。
- gui1 mo2 cong2 jian3 jian3 ， men2 qiang2 di3 ren2 jian1 。
- chi2 ting2 qiao3 xiang1 tong1 ， wan4 zhu2 jia1 jian4 quan2 。
- feng1 yue4 qi3 yi4 liang2 ， ken3 huan4 xian2 you1 jian1 。
- huai2 gong1 bu4 neng2 xiu1 ， yu3 jin4 zhong1 nan2 xuan1 。

## 注释

## 译文

## 赏析
