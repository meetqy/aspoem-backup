---
id: zhang-zi-qi-yue-wang-yan-bo-guan-dui-yue
title: 七月望煙波觀對月
titlePinyin: qi1 yue4 wang4 yan1 bo1 guan1 dui4 yue4
titleSlug: qi-yue-wang-yan-bo-guan-dui-yue
author: 張鎡
authorPinyin: zhang1 zi1
authorSlug: zhang-zi
dynasty: 宋
dynastyPinyin: song4
dynastySlug: song
tags: []
---

## 正文

- 我生好奇難比論，流水古木期終身。
- 卜居城隅易得趣，窗戶日與青山親。
- 出門陂湖舊湮涸，連歲乃爾成奫淪。
- 結亭據要雖屢賞，物景尚厭非清真。
- 商飈入序才兩夕，猛雨盡洗炎歊塵。
- 今晨已復暑不奈，揮汗幾欲捐衣巾。
- 晚風引履到雲鏡，蕭爽意象生無垠。
- 須臾從地出偉觀，光潔萬丈推冰輪。
- 波明上下互發越，彌望但怪鎔黄銀。
- 烟蘆窣颯雜蟲響，漁艇隠約收絲緡。
- 人生何用計俗眼，强起口笑勝眉顰。
- 急傾巨醆叫李白，今古不問交精神。
- 相隨擬造廣寒闕，共醉更住三千春。

## 拼音

- wo3 sheng1 hao4 qi2 nan2 bi3 lun4 ， liu2 shui3 gu3 mu4 qi1 zhong1 shen1 。
- bu3 ju1 cheng2 yu2 yi4 de2 qu4 ， chuang1 hu4 ri4 yu3 qing1 shan1 qin1 。
- chu1 men2 bei1 hu2 jiu4 yan1 he2 ， lian2 sui4 nai3 er3 cheng2 yun1 lun2 。
- jie2 ting2 ju4 yao4 sui1 lü3 shang3 ， wu4 jing3 shang4 yan4 fei1 qing1 zhen1 。
- shang1 biao1 ru4 xu4 cai2 liang3 xi1 ， meng3 yu3 jin4 xi3 yan2 xiao1 chen2 。
- jin1 chen2 yi3 fu4 shu3 bu2 nai4 ， hui1 han4 ji1 yu4 juan1 yi1 jin1 。
- wan3 feng1 yin3 lü3 dao4 yun2 jing4 ， xiao1 shuang3 yi4 xiang4 sheng1 wu2 yin2 。
- xu1 yu2 cong2 di4 chu1 wei3 guan1 ， guang1 jie2 wan4 zhang4 tui1 bing1 lun2 。
- bo1 ming2 shang4 xia4 hu4 fa1 yue4 ， mi2 wang4 dan4 guai4 rong2 huang2 yin2 。
- yan1 lu2 su1 sa4 za2 chong2 xiang3 ， yu2 ting3 yin3 yue1 shou1 si1 min2 。
- ren2 sheng1 he2 yong4 ji4 su2 yan3 ， qiang2 qi3 kou3 xiao4 sheng4 mei2 pin2 。
- ji2 qing1 ju4 zhan3 jiao4 li3 bai2 ， jin1 gu3 bu2 wen4 jiao1 jing1 shen2 。
- xiang1 sui2 ni3 zao4 guang3 han2 que4 ， gong4 zui4 geng4 zhu4 san1 qian1 chun1 。

## 注释

## 译文

## 赏析
