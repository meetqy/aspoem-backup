---
id: zhang-zi-shu-zu-ge-xue-sheng-chao-yi-dan-sha-zhu-jiu-bei-wei-shou
title: 叔祖閣學生朝以丹砂鑄酒盃爲壽
titlePinyin: shu1 zu3 ge2 xue2 sheng1 chao2 yi3 dan1 sha1 zhu4 jiu3 bei1 wei2 shou4
titleSlug: shu-zu-ge-xue-sheng-chao-yi-dan-sha-zhu-jiu-bei-wei-shou
author: 張鎡
authorPinyin: zhang1 zi1
authorSlug: zhang-zi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 真人玉練超塵質，尚假金鹽煮堅石。
- 要知草伏砂最難，護氣延年本仙術。
- 神爐秘炭呼祝融，日月出沒奔朱龍。
- 至今受化感靈藥，異寶具體專奇功。
- 鑄盃獻公酌沆瀣，雕盤棗實如瓜大。
- 飛瓊鼓簧雙成笙，醉色渥丹天所愛。
- 東風吹萬纔兩旬，誕序更數三千春。
- 丹砂爲金金生沙，坐閲東海揚車塵。
- 全才備德難具陳，紫樞黄閣旋洪鈞。
- 願從宏芘托此身，舉杯論文日相親。

## 拼音

- zhen1 ren2 yu4 lian4 chao1 chen2 zhi4 ， shang4 jia3 jin1 yan2 zhu3 jian1 shi2 。
- yao4 zhi1 cao3 fu2 sha1 zui4 nan2 ， hu4 qi4 yan2 nian2 ben3 xian1 shu4 。
- shen2 lu2 mi4 tan4 hu1 zhu4 rong2 ， ri4 yue4 chu1 mei2 ben1 zhu1 long2 。
- zhi4 jin1 shou4 hua4 gan3 ling2 yao4 ， yi4 bao3 ju4 ti3 zhuan1 qi2 gong1 。
- zhu4 bei1 xian4 gong1 zhuo2 hang4 xie4 ， diao1 pan2 zao3 shi2 ru2 gua1 da4 。
- fei1 qiong2 gu3 huang2 shuang1 cheng2 sheng1 ， zui4 se4 wo4 dan1 tian1 suo3 ai4 。
- dong1 feng1 chui1 wan4 cai2 liang3 xun2 ， dan4 xu4 geng4 shu4 san1 qian1 chun1 。
- dan1 sha1 wei2 jin1 jin1 sheng1 sha1 ， zuo4 yue4 dong1 hai3 yang2 ju1 chen2 。
- quan2 cai2 bei4 de2 nan2 ju4 chen2 ， zi3 shu1 huang2 ge2 xuan2 hong2 jun1 。
- yuan4 cong2 hong2 pi2 tuo1 ci3 shen1 ， ju3 bei1 lun4 wen2 ri4 xiang1 qin1 。

## 注释

## 译文

## 赏析
