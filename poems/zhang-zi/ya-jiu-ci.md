---
id: zhang-zi-ya-jiu-ci
title: 鴉舅辭
titlePinyin: ya1 jiu4 ci2
titleSlug: ya-jiu-ci
author: 張鎡
authorPinyin: zhang1 zi1
authorSlug: zhang-zi
dynasty: 宋
dynastyPinyin: song4
dynastySlug: song
tags: []
---

## 正文

- 自從結廬依北城，入夏常聽鴉舅聲。
- 五更欲盡日未上，繞樹往往偕鷄鳴。
- 想欣綠草露光濕，漸喜茂蔭晨輝清。
- 道人披衣起危坐，睡思頓去毛骨輕。
- 既免待旦赴朝集，祗欲和月隨農耕。
- 人言外甥多似舅，爾甥天資太濁陋。
- 固宜相見屢施拳，使瞻在前忽在後。
- 衣裾峭整紫翠長，更學燕燕玄爲裳。
- 鵲并鸜鵒定通譜，名曰鵯鵊字未詳。
- 我園聽鶑兼撫鶴，閒亭本是無心作。
- 未能授館專爲君，萬竹千松且同樂。

## 拼音

- zi4 cong2 jie2 lu2 yi1 bei3 cheng2 ， ru4 xia4 chang2 ting1 ya1 jiu4 sheng1 。
- wu3 geng1 yu4 jin4 ri4 wei4 shang4 ， rao4 shu4 wang3 wang3 xie2 ji1 ming2 。
- xiang3 xin1 lü4 cao3 lou4 guang1 shi1 ， jian4 xi3 mao4 yin1 chen2 hui1 qing1 。
- dao4 ren2 pi1 yi1 qi3 wei1 zuo4 ， shui4 si1 dun4 qu4 mao2 gu3 qing1 。
- ji4 mian3 dai4 dan4 fu4 chao2 ji2 ， zhi1 yu4 he2 yue4 sui2 nong2 geng1 。
- ren2 yan2 wai4 sheng0 duo1 si4 jiu4 ， er3 sheng1 tian1 zi1 tai4 zhuo2 lou4 。
- gu4 yi2 xiang1 jian4 lü3 shi1 quan2 ， shi3 zhan1 zai4 qian2 hu1 zai4 hou4 。
- yi1 ju1 qiao4 zheng3 zi3 cui4 chang2 ， geng4 xue2 yan4 yan4 xuan2 wei2 shang0 。
- que4 bing4 qu2 yu4 ding4 tong1 pu3 ， ming2 yue1 bei1 jia2 zi4 wei4 xiang2 。
- wo3 yuan2 ting1 ying1 jian1 fu3 he4 ， xian2 ting2 ben3 shi4 wu2 xin1 zuo4 。
- wei4 neng2 shou4 guan3 zhuan1 wei2 jun1 ， wan4 zhu2 qian1 song1 qie3 tong2 le4 。

## 注释

## 译文

## 赏析
