---
id: zhang-zi-da-di-dong-liu-ti
title: 大滌洞留題
titlePinyin: da4 di2 dong4 liu2 ti2
titleSlug: da-di-dong-liu-ti
author: 張鎡
authorPinyin: zhang1 zi1
authorSlug: zhang-zi
dynasty: 宋
dynastyPinyin: song4
dynastySlug: song
tags: []
---

## 正文

- 我生百無能，唯工說山水。
- 洞霄天一柱，真仙昔居止。
- 蒼崖入九鎖，修澗清徹底。
- 層林仰首看，冷霧隨步起。
- 饒君俗到骨，至此換却髓。
- 一亭巧當門，乃是壓澗尾。
- 便教寶玉做，思之未爲侈。
- 道人喜客來，先引玩清泚。
- 源頭放泉出，猛噴深壑裏。
- 頃刻百萬丈，寧論尺與咫。
- 冰濤卷雷鼓，滂湃力未已。
- 天然句滿眼，潤色謝東里。
- 擬議及思惟，望風當披靡。
- 回觀翠蛟語，舞字最不死。
- 兩詩故自妙，似覺泉在凡。
- 正須吾三人，作意共整理。
- 要令石點頭，滔滔那解此。

## 拼音

- wo3 sheng1 bai3 wu2 neng2 ， wei2 gong1 shuo1 shan1 shui3 。
- dong4 xiao1 tian1 yi2 zhu4 ， zhen1 xian1 xi1 ju1 zhi3 。
- cang1 ya2 ru4 jiu3 suo3 ， xiu1 jian4 qing1 che4 di3 。
- ceng2 lin2 yang3 shou3 kan4 ， leng3 wu4 sui2 bu4 qi3 。
- rao2 jun1 su2 dao4 gu3 ， zhi4 ci3 huan4 que4 sui3 。
- yi4 ting2 qiao3 dang1 men2 ， nai3 shi4 ya1 jian4 wei3 。
- bian4 jiao4 bao3 yu4 zuo4 ， si1 zhi1 wei4 wei2 chi3 。
- dao4 ren2 xi3 ke4 lai2 ， xian1 yin3 wan2 qing1 ci3 。
- yuan2 tou2 fang4 quan2 chu1 ， meng3 pen1 shen1 he4 li3 。
- qing3 ke4 bai3 wan4 zhang4 ， ning2 lun4 chi3 yu3 zhi3 。
- bing1 tao1 juan4 lei2 gu3 ， pang1 pai4 li4 wei4 yi3 。
- tian1 ran2 ju4 man3 yan3 ， run4 se4 xie4 dong1 li3 。
- ni3 yi4 ji2 si1 wei2 ， wang4 feng1 dang1 pi1 mi3 。
- hui2 guan1 cui4 jiao1 yu3 ， wu3 zi4 zui4 bu4 si3 。
- liang3 shi1 gu4 zi4 miao4 ， si4 jue2 quan2 zai4 fan2 。
- zheng4 xu1 wu2 san1 ren2 ， zuo4 yi4 gong4 zheng3 li3 。
- yao4 ling4 shi2 dian3 tou2 ， tao1 tao1 na4 jie3 ci3 。

## 注释

## 译文

## 赏析
