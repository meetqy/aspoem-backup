---
id: zhang-zi-wen
title: 蚊
titlePinyin: wen2
titleSlug: wen
author: 張鎡
authorPinyin: zhang1 zi1
authorSlug: zhang-zi
dynasty: 宋
dynastyPinyin: song4
dynastySlug: song
tags: []
---

## 正文

- 連夜雨作污渠泥，枯莖蠹葉紛滿蹊。
- 塘坳蠕蠕長科斗，罋腹攘攘翔醯鷄。
- 濕生別種蛆蛭類，倒擲橫跳浮却墜。
- 晴風一旦略噓吹，便解飛騰添足翅。
- 初即陽光緩緩遊，鼓隊趨羣屋角頭。
- 雪片有聲飄作陣，楊花無樹輥成毬。
- 爾自與人風馬牛，緣何耳邊鳴啾啾。
- 鳴啾啾，未爾罪，撲鬢噆膚驅不退。
- 有時深夜呵殿來，惱亂書燈猶作祟。
- 何人當年假爾名，曰蚊豈爲文足稱。
- 斕斑不過脚似豹，勇健未必拳如鷹。
- 蚊吾語汝汝切聽，爾詎不聞大鵬舉翼辭南溟，上九萬里如雲興。
- 爾又不聞鳳凰來儀虞帝庭，九章備體參四靈。
- 奚曾逐逐專囂塵，固知比擬非其倫。
- 我園牆陰容爾停，自全且效腐草螢。
- 吸露大勝血肉腥，口業既免報漸輕。
- 不然薰燎滅爾形，吾言匪妄如日星。

## 拼音

- lian2 ye4 yu3 zuo4 wu1 qu2 ni2 ， ku1 jing4 du4 ye4 fen1 man3 qi1 。
- tang2 ao4 ru2 ru2 chang2 ke1 dou4 ， weng4 fu4 rang3 rang3 xiang2 xi1 ji1 。
- shi1 sheng1 bie2 zhong3 qu1 zhi4 lei4 ， dao3 zhi4 heng2 tiao4 fu2 que4 zhui4 。
- qing2 feng1 yi2 dan4 lüe4 xu1 chui1 ， bian4 jie3 fei1 teng2 tian1 zu2 chi4 。
- chu1 ji2 yang2 guang1 huan3 huan3 you2 ， gu3 dui4 qu1 qun2 wu1 jiao3 tou2 。
- xue3 pian4 you3 sheng1 piao1 zuo4 zhen4 ， yang2 hua1 wu2 shu4 gun3 cheng2 qiu2 。
- er3 zi4 yu3 ren2 feng1 ma3 niu2 ， yuan2 he2 er3 bian1 ming2 jiu1 jiu1 。
- ming2 jiu1 jiu1 ， wei4 er3 zui4 ， pu1 bin4 zan3 fu1 qu1 bu2 tui4 。
- you3 shi2 shen1 ye4 he1 dian4 lai2 ， nao3 luan4 shu1 deng1 you2 zuo4 sui4 。
- he2 ren2 dang1 nian2 jia3 er3 ming2 ， yue1 wen2 qi3 wei2 wen2 zu2 cheng1 。
- lan2 ban1 bu2 guo4 jiao3 si4 bao4 ， yong3 jian4 wei4 bi4 quan2 ru2 ying1 。
- wen2 wu2 yu3 ru3 ru3 qie4 ting1 ， er3 ju4 bu4 wen2 da4 peng2 ju3 yi4 ci2 nan2 ming2 ， shang4 jiu3 wan4 li3 ru2 yun2 xing1 。
- er3 you4 bu4 wen2 feng4 huang2 lai2 yi2 yu2 di4 ting2 ， jiu3 zhang1 bei4 ti3 can1 si4 ling2 。
- xi1 ceng2 zhu2 zhu2 zhuan1 xiao1 chen2 ， gu4 zhi1 bi3 ni3 fei1 qi2 lun2 。
- wo3 yuan2 qiang2 yin1 rong2 er3 ting2 ， zi4 quan2 qie3 xiao4 fu3 cao3 ying2 。
- xi1 lu4 da4 sheng4 xue4 rou4 xing1 ， kou3 ye4 ji4 mian3 bao4 jian4 qing1 。
- bu4 ran2 xun1 liao2 mie4 er3 xing2 ， wu2 yan2 fei3 wang4 ru2 ri4 xing1 。

## 注释

## 译文

## 赏析
