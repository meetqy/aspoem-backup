---
id: zhang-zi-xiao-ji-shu-xing
title: 小疾書興
titlePinyin: xiao3 ji2 shu1 xing1
titleSlug: xiao-ji-shu-xing
author: 張鎡
authorPinyin: zhang1 zi1
authorSlug: zhang-zi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 卷懷無與適，著冠試徐行。
- 廊西小堂幽，叢篁雜荷聲。
- 吹衣怯風猛，簾垂一床橫。
- 坐餘忽屢嘆，安閒吾半生。
- 無端局官簿，隨羣覬浮榮。
- 出入與日俱，何嘗惠黎氓。
- 今晨疾在告，反覺意氣平。
- 爐烟結復開，遠度松梢明。
- 晴久色愈耐，枝疎韻尤清。
- 香去松不隨，香來松不迎。
- 倏然歸太虛，無心計虧盈。
- 一著要我决，豈在他人評。
- 還尋鷗鷺伴，靜樂烏可名。
- 眼前俗物空，秋老共身輕。

## 拼音

- juan4 huai2 wu2 yu3 shi4 ， zhu4 guan1 shi4 xu2 hang2 。
- lang2 xi1 xiao3 tang2 you1 ， cong2 huang2 za2 he2 sheng1 。
- chui1 yi1 qie4 feng1 meng3 ， lian2 chui2 yi4 chuang2 heng2 。
- zuo4 yu2 hu1 lü3 tan4 ， an1 xian2 wu2 ban4 sheng1 。
- wu2 duan1 ju2 guan1 bo2 ， sui2 qun2 ji4 fu2 rong2 。
- chu1 ru4 yu3 ri4 ju4 ， he2 chang2 hui4 li2 mang2 。
- jin1 chen2 ji2 zai4 gao4 ， fan3 jue2 yi4 qi4 ping2 。
- lu2 yan1 jie2 fu4 kai1 ， yuan3 du4 song1 shao1 ming2 。
- qing2 jiu3 se4 yu4 nai4 ， zhi1 shu1 yun4 you2 qing1 。
- xiang1 qu4 song1 bu4 sui2 ， xiang1 lai2 song1 bu4 ying2 。
- shu1 ran2 gui1 tai4 xu1 ， wu2 xin1 ji4 kui1 ying2 。
- yi2 zhu4 yao4 wo3 jue2 ， qi3 zai4 ta1 ren2 ping2 。
- huan2 xun2 ou1 lu4 ban4 ， jing4 le4 wu1 ke3 ming2 。
- yan3 qian2 su2 wu4 kong1 ， qiu1 lao3 gong4 shen1 qing1 。

## 注释

## 译文

## 赏析
