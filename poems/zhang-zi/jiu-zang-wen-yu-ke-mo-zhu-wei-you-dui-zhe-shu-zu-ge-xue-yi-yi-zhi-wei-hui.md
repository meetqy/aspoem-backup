---
id: zhang-zi-jiu-zang-wen-yu-ke-mo-zhu-wei-you-dui-zhe-shu-zu-ge-xue-yi-yi-zhi-wei-hui
title: 舊藏文與可墨竹未有對者叔祖閣學以一枝爲惠
titlePinyin: jiu4 zang4 wen2 yu3 ke3 mo4 zhu2 wei4 you3 dui4 zhe3 shu1 zu3 ge2 xue2 yi3 yi4 zhi1 wei2 hui4
titleSlug: jiu-zang-wen-yu-ke-mo-zhu-wei-you-dui-zhe-shu-zu-ge-xue-yi-yi-zhi-wei-hui
author: 張鎡
authorPinyin: zhang1 zi1
authorSlug: zhang-zi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 崔黄拂素桃李開，春閨融豔蜂蝶猜。
- 范郭揮毫水石具，古愁宛奧關山迴。
- 近代名家工寫物，妍媚嶙峋空傑出。
- 此君孤稟歲寒姿，不入尋常丹粉律。
- 江南鈎鎖殊拘攣，直幹蟠鬰羞雲煙。
- 湖州書飽翻老墨，放枝落紙爭流傳。
- 有來一幅垂虛壁，冷葉疎莖伴幽寂。
- 眼空四海無與儔，出手知公不勞力。
- 世間快意非人爲，曩昔經營心坐馳。
- 從容會合若符節，辛苦反悟皆兒癡。
- 從今相對成三友，憎愛俱損保長久。
- 茂林分蔭已無窮，更合新詩同不朽。

## 拼音

- cui1 huang2 fu2 su4 tao2 li3 kai1 ， chun1 gui1 rong2 yan4 feng1 die2 cai1 。
- fan4 guo1 hui1 hao2 shui3 shi2 ju4 ， gu3 chou2 wan3 ao4 guan1 shan1 hui2 。
- jin4 dai4 ming2 jia1 gong1 xie3 wu4 ， yan2 mei4 lin2 xun2 kong1 jie2 chu1 。
- ci3 jun1 gu1 bing3 sui4 han2 zi1 ， bu2 ru4 xun2 chang2 dan1 fen3 lü4 。
- jiang1 nan2 gou1 suo3 shu1 ju1 luan2 ， zhi2 gan4 pan2 yu4 xiu1 yun2 yan1 。
- hu2 zhou1 shu1 bao3 fan1 lao3 mo4 ， fang4 zhi1 luo4 zhi3 zheng1 liu2 chuan2 。
- you3 lai2 yi4 fu2 chui2 xu1 bi4 ， leng3 ye4 shu1 jing4 ban4 you1 ji4 。
- yan3 kong1 si4 hai3 wu2 yu3 chou2 ， chu1 shou3 zhi1 gong1 bu4 lao2 li4 。
- shi4 jian4 kuai4 yi4 fei1 ren2 wei2 ， nang3 xi1 jing1 ying2 xin1 zuo4 chi2 。
- cong2 rong2 hui4 he2 ruo4 fu2 jie2 ， xin1 ku3 fan3 wu4 jie1 er2 chi1 。
- cong2 jin1 xiang1 dui4 cheng2 san1 you3 ， zeng1 ai4 ju4 sun3 bao3 chang2 jiu3 。
- mao4 lin2 fen1 yin1 yi3 wu2 qiong2 ， geng4 he2 xin1 shi1 tong2 bu4 xiu3 。

## 注释

## 译文

## 赏析
