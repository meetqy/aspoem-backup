---
id: zhang-zi-ji-ti-zhuang-qi-zhi-zhao-yin-lou
title: 寄題莊器之招隠樓
titlePinyin: ji4 ti2 zhuang1 qi4 zhi1 zhao1 yin3 lou2
titleSlug: ji-ti-zhuang-qi-zhi-zhao-yin-lou
author: 張鎡
authorPinyin: zhang1 zi1
authorSlug: zhang-zi
dynasty: 宋
dynastyPinyin: song4
dynastySlug: song
tags: []
---

## 正文

- 得時則爲人，此固丈夫志。
- 生前必功名，說實起後世。
- 君看禹稷徒，烏有覬望意。
- 偶然事逢手，勢若破竹易。
- 所以極萬代，偉績不可槩。
- 紛紛務勉强，指日苟聲利。
- 等觀今昔爲，迷悟由性異。
- 莊侯海內士，豈特靜者類。
- 深歎末俗競，懶赴殊科試。
- 力田抄飯白，結屋傍山翠。
- 受用已有餘，推此更廣施。
- 名樓曰招隠，來者定弗棄。
- 我恨聞命晚，已買城北地。
- 湖濱林麓幽，市遠車馬避。
- 想像輞川寬，庶幾盤谷邃。
- 雖非千步門，肯換一品位。
- 桃蒸春浪活，桂馥秋風至。
- 其時思故友，命駕驚晝睡。
- 堂堂無他言，握手笑相視。
- 吾儕東西隔，橘枳本同味。
- 中年各菟裘，要非太早計。
- 何須並牆居，而後願始遂。

## 拼音

- de2 shi2 ze2 wei2 ren2 ， ci3 gu4 zhang4 fu0 zhi4 。
- sheng1 qian2 bi4 gong1 ming2 ， shuo1 shi2 qi3 hou4 shi4 。
- jun1 kan4 yu3 ji4 tu2 ， wu1 you3 ji4 wang4 yi4 。
- ou3 ran2 shi4 feng2 shou3 ， shi4 ruo4 po4 zhu2 yi4 。
- suo3 yi3 ji2 wan4 dai4 ， wei3 ji4 bu4 ke3 gai4 。
- fen1 fen1 wu4 mian3 qiang3 ， zhi3 ri4 gou3 sheng1 li4 。
- deng3 guan1 jin1 xi1 wei2 ， mi2 wu4 you2 xing4 yi4 。
- zhuang1 hou2 hai3 nei4 shi4 ， qi3 te4 jing4 zhe3 lei4 。
- shen1 tan4 mo4 su2 jing4 ， lan3 fu4 shu1 ke1 shi4 。
- li4 tian2 chao1 fan4 bai2 ， jie2 wu1 bang4 shan1 cui4 。
- shou4 yong4 yi3 you3 yu2 ， tui1 ci3 geng4 guang3 shi1 。
- ming2 lou2 yue1 zhao1 yin3 ， lai2 zhe3 ding4 fu2 qi4 。
- wo3 hen4 wen2 ming4 wan3 ， yi3 mai3 cheng2 bei3 di4 。
- hu2 bin1 lin2 lu4 you1 ， shi4 yuan3 ju1 ma3 bi4 。
- xiang3 xiang4 wang3 chuan1 kuan1 ， shu4 ji1 pan2 gu3 sui4 。
- sui1 fei1 qian1 bu4 men2 ， ken3 huan4 yi4 pin3 wei4 。
- tao2 zheng1 chun1 lang4 huo2 ， gui4 fu4 qiu1 feng1 zhi4 。
- qi2 shi2 si1 gu4 you3 ， ming4 jia4 jing1 zhou4 shui4 。
- tang2 tang2 wu2 ta1 yan2 ， wo4 shou3 xiao4 xiang1 shi4 。
- wu2 chai2 dong1 xi1 ge2 ， ju2 zhi3 ben3 tong2 wei4 。
- zhong1 nian2 ge4 tu2 qiu2 ， yao4 fei1 tai4 zao3 ji4 。
- he2 xu1 bing4 qiang2 ju1 ， er2 hou4 yuan4 shi3 sui4 。

## 注释

## 译文

## 赏析
