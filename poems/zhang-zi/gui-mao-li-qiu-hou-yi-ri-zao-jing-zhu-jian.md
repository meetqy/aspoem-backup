---
id: zhang-zi-gui-mao-li-qiu-hou-yi-ri-zao-jing-zhu-jian
title: 癸卯立秋後一日鑿井竹間
titlePinyin: gui3 mao3 li4 qiu1 hou4 yi2 ri4 zao2 jing3 zhu2 jian4
titleSlug: gui-mao-li-qiu-hou-yi-ri-zao-jing-zhu-jian
author: 張鎡
authorPinyin: zhang1 zi1
authorSlug: zhang-zi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 茲歲苦告晹，旱熯彌五旬。
- 老火秋益焚，陽螭燎朱鱗。
- 小寢屢亭午，牀移瞰墀垠。
- 迎南有風到，汛掃方無塵。
- 髯奴挈缾水，云此乞諸鄰。
- 同居雖楹連，列位難地均。
- 舊井蔭一亭，經夏汲取頻。
- 霤澤既稍愆，土脈幾就湮。
- 倏思書齋外，牆西種叢筠。
- 而間事墾掘，泉眼當津津。
- 涓辰甲戌良，霜鍤穿苔茵。
- 下浚十尺餘，疏泥出膠墐。
- 靈泉果旁溢，清泠潔如銀。
- 板松實爲底，環塼虛至脣。
- 汞沙赤顆塊，石英紫璘皴。
- 投置可蠲疾，釀麴尤甘醇。
- 青絲繫銅壺，挹玩醒心神。
- 當年負暄老，猶將獻嚴宸。
- 九重方焦勞，渴饑念黎民。
- 昨暮雨一篩，四野艱敷勻。
- 今晨直言詔，庶政勤咨詢。
- 諫聽將必行，純誠動蒼旻。
- 沾蘇徧原畝，丕昭吾君仁。

## 拼音

- zi1 sui4 ku3 gao4 yi4 ， han4 han4 mi2 wu3 xun2 。
- lao3 huo3 qiu1 yi4 fen2 ， yang2 chi1 liao2 zhu1 lin2 。
- xiao3 qin3 lü3 ting2 wu3 ， chuang2 yi2 kan4 chi2 yin2 。
- ying2 nan2 you3 feng1 dao4 ， xun4 sao3 fang1 wu2 chen2 。
- ran2 nu2 qie4 ping2 shui3 ， yun2 ci3 qi3 zhu1 lin2 。
- tong2 ju1 sui1 ying2 lian2 ， lie4 wei4 nan2 di4 jun1 。
- jiu4 jing3 yin1 yi4 ting2 ， jing1 xia4 ji2 qu3 bin1 。
- liu4 ze2 ji4 shao1 qian1 ， tu3 mai4 ji1 jiu4 yan1 。
- shu1 si1 shu1 zhai1 wai4 ， qiang2 xi1 zhong3 cong2 yun2 。
- er2 jian4 shi4 ken3 jue2 ， quan2 yan3 dang1 jin1 jin1 。
- juan1 chen2 jia3 xu1 liang2 ， shuang1 cha1 chuan1 tai2 yin1 。
- xia4 jun4 shi2 chi3 yu2 ， shu1 ni2 chu1 jiao1 jin4 。
- ling2 quan2 guo3 pang2 yi4 ， qing1 ling2 jie2 ru2 yin2 。
- ban3 song1 shi2 wei2 di3 ， huan2 zhuan1 xu1 zhi4 chun2 。
- gong3 sha1 chi4 ke1 kuai4 ， shi2 ying1 zi3 lin2 cun1 。
- tou2 zhi4 ke3 juan1 ji2 ， niang4 qu1 you2 gan1 chun2 。
- qing1 si1 xi4 tong2 hu2 ， yi4 wan2 xing3 xin1 shen2 。
- dang1 nian2 fu4 xuan1 lao3 ， you2 jiang1 xian4 yan2 chen2 。
- jiu3 chong2 fang1 jiao1 lao2 ， ke3 ji1 nian4 li2 min2 。
- zuo2 mu4 yu3 yi4 shai1 ， si4 ye3 jian1 fu1 yun2 。
- jin1 chen2 zhi2 yan2 zhao4 ， shu4 zheng4 qin2 zi1 xun2 。
- jian4 ting1 jiang1 bi4 xing2 ， chun2 cheng2 dong4 cang1 min2 。
- zhan1 su1 bian4 yuan2 mu3 ， pi1 zhao1 wu2 jun1 ren2 。

## 注释

## 译文

## 赏析
