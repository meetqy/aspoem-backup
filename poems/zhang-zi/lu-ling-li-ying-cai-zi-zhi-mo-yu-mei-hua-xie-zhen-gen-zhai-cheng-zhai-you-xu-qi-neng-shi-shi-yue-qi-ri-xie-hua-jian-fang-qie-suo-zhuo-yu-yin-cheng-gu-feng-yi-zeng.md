---
id: zhang-zi-lu-ling-li-ying-cai-zi-zhi-mo-yu-mei-hua-xie-zhen-gen-zhai-cheng-zhai-you-xu-qi-neng-shi-shi-yue-qi-ri-xie-hua-jian-fang-qie-suo-zhuo-yu-yin-cheng-gu-feng-yi-zeng
title: 廬陵李英才自製墨與梅花寫真艮齋誠齋又許其能詩十月七日携畫見訪且索拙語因成古風以贈
titlePinyin: lu2 ling2 li3 ying1 cai2 zi4 zhi4 mo4 yu3 mei2 hua1 xie3 zhen1 gen4 zhai1 cheng2 zhai1 you4 xu1 qi2 neng2 shi1 shi2 yue4 qi1 ri4 xie2 hua4 jian4 fang3 qie3 suo3 zhuo1 yu3 yin1 cheng2 gu3 feng1 yi3 zeng4
titleSlug: lu-ling-li-ying-cai-zi-zhi-mo-yu-mei-hua-xie-zhen-gen-zhai-cheng-zhai-you-xu-qi-neng-shi-shi-yue-qi-ri-xie-hua-jian-fang-qie-suo-zhuo-yu-yin-cheng-gu-feng-yi-zeng
author: 張鎡
authorPinyin: zhang1 zi1
authorSlug: zhang-zi
dynasty: 宋
dynastyPinyin: song4
dynastySlug: song
tags: []
---

## 正文

- 我家種梅三百樹，惱人不特香如霧。
- 階前花影二更來，月光到處縱橫住。
- 幾回欲畫嗟未曾，李君能事乃爾能。
- 素綃竊我當時景，更引夜月花邊升。
- 濡毫暈水厭凡墨，掃烟自就千枝燈。
- 客衣緇盡不復恨，但喜占藝清如冰。
- 圭玄漆響用不盡，博金價定無虧增。
- 又聞覓句頗清熟，社中宗匠交口稱。
- 雲臺萬事無心計，只學希夷多愛睡。
- 醒時非畫亦非詩，恣向虛空寫千偈。
- 君船再過嵎中未，烏丸併望新篇寄。
- 醉來染試陋溪藤，滿壁蛟龍風捲地。

## 拼音

- wo3 jia1 zhong3 mei2 san1 bai3 shu4 ， nao3 ren2 bu2 te4 xiang1 ru2 wu4 。
- jie1 qian2 hua1 ying3 er4 geng1 lai2 ， yue4 guang1 dao4 chu3 zong4 heng2 zhu4 。
- ji1 hui2 yu4 hua4 jie1 wei4 ceng2 ， li3 jun1 neng2 shi4 nai3 er3 neng2 。
- su4 xiao1 qie4 wo3 dang1 shi2 jing3 ， geng4 yin3 ye4 yue4 hua1 bian1 sheng1 。
- ru2 hao2 yun4 shui3 yan4 fan2 mo4 ， sao3 yan1 zi4 jiu4 qian1 zhi1 deng1 。
- ke4 yi1 zi1 jin4 bu2 fu4 hen4 ， dan4 xi3 zhan4 yi4 qing1 ru2 bing1 。
- gui1 xuan2 qi1 xiang3 yong4 bu2 jin4 ， bo2 jin1 jia4 ding4 wu2 kui1 zeng1 。
- you4 wen2 mi4 ju4 po1 qing1 shu2 ， she4 zhong1 zong1 jiang4 jiao1 kou3 cheng1 。
- yun2 tai2 wan4 shi4 wu2 xin1 ji4 ， zhi1 xue2 xi1 yi2 duo1 ai4 shui4 。
- xing3 shi2 fei1 hua4 yi4 fei1 shi1 ， zi4 xiang4 xu1 kong1 xie3 qian1 ji4 。
- jun1 chuan2 zai4 guo4 yu2 zhong1 wei4 ， wu1 wan2 bing4 wang4 xin1 pian1 ji4 。
- zui4 lai2 ran3 shi4 lou4 xi1 teng2 ， man3 bi4 jiao1 long2 feng1 juan3 di4 。

## 注释

## 译文

## 赏析
