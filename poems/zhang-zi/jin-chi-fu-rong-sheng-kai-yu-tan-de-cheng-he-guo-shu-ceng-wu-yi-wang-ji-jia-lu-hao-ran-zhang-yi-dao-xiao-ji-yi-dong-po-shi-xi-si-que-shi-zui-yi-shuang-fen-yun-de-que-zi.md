---
id: zhang-zi-jin-chi-fu-rong-sheng-kai-yu-tan-de-cheng-he-guo-shu-ceng-wu-yi-wang-ji-jia-lu-hao-ran-zhang-yi-dao-xiao-ji-yi-dong-po-shi-xi-si-que-shi-zui-yi-shuang-fen-yun-de-que-zi
title: 錦池芙蓉盛開與譚德稱何國叔曾無逸王季嘉呂浩然張以道小集以東坡詩細思却是最宜霜分韻得却字
titlePinyin: jin3 chi2 fu2 rong2 sheng4 kai1 yu3 tan2 de2 cheng1 he2 guo2 shu1 ceng2 wu2 yi4 wang2 ji4 jia1 lü3 hao4 ran2 zhang1 yi3 dao4 xiao3 ji2 yi3 dong1 po1 shi1 xi4 si1 que4 shi4 zui4 yi2 shuang1 fen1 yun4 de2 que4 zi4
titleSlug: jin-chi-fu-rong-sheng-kai-yu-tan-de-cheng-he-guo-shu-ceng-wu-yi-wang-ji-jia-lu-hao-ran-zhang-yi-dao-xiao-ji-yi-dong-po-shi-xi-si-que-shi-zui-yi-shuang-fen-yun-de-que-zi
author: 張鎡
authorPinyin: zhang1 zi1
authorSlug: zhang-zi
dynasty: 宋
dynastyPinyin: song4
dynastySlug: song
tags: []
---

## 正文

- 道人有園居，其門可羅爵。
- 夫何諸賢傑，疎野盡闊略。
- 聯鑣過柴荆，慰藉淡與泊。
- 爾時木芙蓉，酣酣縱雲萼。
- 呼酒亟對之，不復次杯酌。
- 西風吹雨小，池波晚烟閣。
- 紅癡高髼鬆，翠閙競參錯。
- 談叢及笑粲，大勝世俗樂。
- 翹摇鵬鳳羣，著我慙瘦鶴。
- 區中有此不，今古一開拓。
- 山林豈細故，人願要天諾。
- 侵尋霄霏舉，乃獨趣丘壑。
- 探韻睨大巫，疾走宜退却。
- 簪花謝慇懃，敢避句惡弱。
- 從今數名芳，消真屢成約。

## 拼音

- dao4 ren2 you3 yuan2 ju1 ， qi2 men2 ke3 luo2 jue2 。
- fu1 he2 zhu1 xian2 jie2 ， shu1 ye3 jin4 kuo4 lüe4 。
- lian2 biao1 guo4 chai2 jing1 ， wei4 jie4 dan4 yu3 bo2 。
- er3 shi2 mu4 fu2 rong2 ， han1 han1 zong4 yun2 e4 。
- hu1 jiu3 ji2 dui4 zhi1 ， bu2 fu4 ci4 bei1 zhuo2 。
- xi1 feng1 chui1 yu3 xiao3 ， chi2 bo1 wan3 yan1 ge2 。
- hong2 chi1 gao1 peng2 song1 ， cui4 nao4 jing4 can1 cuo4 。
- tan2 cong2 ji2 xiao4 can4 ， da4 sheng4 shi4 su2 le4 。
- qiao2 yao2 peng2 feng4 qun2 ， zhu4 wo3 can2 shou4 he4 。
- qu1 zhong1 you3 ci3 bu4 ， jin1 gu3 yi4 kai1 tuo4 。
- shan1 lin2 qi3 xi4 gu4 ， ren2 yuan4 yao4 tian1 nuo4 。
- qin1 xun2 xiao1 fei1 ju3 ， nai3 du2 qu4 qiu1 he4 。
- tan4 yun4 ni4 da4 wu1 ， ji2 zou3 yi2 tui4 que4 。
- zan1 hua1 xie4 yin1 qin2 ， gan3 bi4 ju4 e4 ruo4 。
- cong2 jin1 shu4 ming2 fang1 ， xiao1 zhen1 lü3 cheng2 yue1 。

## 注释

## 译文

## 赏析
