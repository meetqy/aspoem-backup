---
id: zhang-zi-ba-zhou-fang-hua-xi-yan-tu
title: 跋周昉畫錫宴圖
titlePinyin: ba2 zhou1 fang3 hua4 xi1 yan4 tu2
titleSlug: ba-zhou-fang-hua-xi-yan-tu
author: 張鎡
authorPinyin: zhang1 zi1
authorSlug: zhang-zi
dynasty: 宋
dynastyPinyin: song4
dynastySlug: song
tags: []
---

## 正文

- 汾陽賸建扶危功，清議那有魚軍容。
- 倖人恃寵自矜伐，似可唾去極力攻。
- 今也束带比肩立，絕口不問如盲聾。
- 水衡有錢誰敢費，設席授几爲爾供。
- 金鵝罩底果何品，異饌定不人間同。
- 翠環玉勺未分勸，坐列有序隨卑崇。
- 君恩天大且籠蓋，天意不假人方窮。
- 鳳凰五章爲世瑞，亦許梟獍鳴雌雄。
- 西山靈木作上藥，道旁惡草翻茸茸。
- 方圓白黑正殊調，端在處者全吾躬。
- 魯叟當年諾陽虎，望之計拙排顯恭。
- 我披此畫屢歎息，杜老謀深言至公。

## 拼音

- fen2 yang2 sheng4 jian4 fu2 wei1 gong1 ， qing1 yi4 na4 you3 yu2 jun1 rong2 。
- xing4 ren2 shi4 chong3 zi4 jin1 fa2 ， si4 ke3 tuo4 qu4 ji2 li4 gong1 。
- jin1 ye3 shu4 dai4 bi3 jian1 li4 ， jue2 kou3 bu2 wen4 ru2 mang2 long2 。
- shui3 heng2 you3 qian2 shui2 gan3 fei4 ， she4 xi2 shou4 ji3 wei2 er3 gong4 。
- jin1 e2 zhao4 di3 guo3 he2 pin3 ， yi4 zhuan4 ding4 bu4 ren2 jian4 tong2 。
- cui4 huan2 yu4 shao2 wei4 fen1 quan4 ， zuo4 lie4 you3 xu4 sui2 bei1 chong2 。
- jun1 en1 tian1 da4 qie3 long2 gai4 ， tian1 yi4 bu4 jia3 ren2 fang1 qiong2 。
- feng4 huang2 wu3 zhang1 wei2 shi4 rui4 ， yi4 xu1 xiao1 jing4 ming2 ci2 xiong2 。
- xi1 shan1 ling2 mu4 zuo4 shang4 yao4 ， dao4 pang2 e4 cao3 fan1 rong2 rong2 。
- fang1 yuan2 bai2 hei1 zheng4 shu1 diao4 ， duan1 zai4 chu3 zhe3 quan2 wu2 gong1 。
- lu3 sou3 dang1 nian2 nuo4 yang2 hu3 ， wang4 zhi1 ji4 zhuo1 pai2 xian3 gong1 。
- wo3 pi1 ci3 hua4 lü3 tan4 xi1 ， du4 lao3 mou2 shen1 yan2 zhi4 gong1 。

## 注释

## 译文

## 赏析
