---
id: zhang-zi-zu-ji-yu-yue-ke-you-hu-shang-yuan
title: 足疾愈約客遊湖上園
titlePinyin: zu2 ji2 yu4 yue1 ke4 you2 hu2 shang4 yuan2
titleSlug: zu-ji-yu-yue-ke-you-hu-shang-yuan
author: 張鎡
authorPinyin: zhang1 zi1
authorSlug: zhang-zi
dynasty: 宋
dynastyPinyin: song4
dynastySlug: song
tags: []
---

## 正文

- 平生志四方，豈願守三窟。
- 超凌風中驥，振迅霜後鶻。
- 無何足受濕，步履遽臲卼。
- 投鍼痛循筋，濯藥熱透骨。
- 重纏韈中絖，嬾顧囊內笏。
- 長懷駱賓王，曠邁困沉泊。
- 胸蟠經綸業，與氣共振拔。
- 紛紛灞上旅，太半貴肥腯。
- 儻其尚細謹，俗眼愈超忽。
- 臨壚指醇酒，洗滌去泥淈。
- 器宏事果遂，闊步黄金闕。
- 宿來病殊減，砌域可踔越。
- 拘攣日既深，得差興尤發。
- 湖山想貽笑，相忘兩逾月。
- 霜花著紅小，幽香逗疎樾。
- 風晴春一似，携具任倉卒。
- 招邀二三子，才思湧難竭。
- 却愁費吾詩，筆端口方訥。

## 拼音

- ping2 sheng1 zhi4 si4 fang1 ， qi3 yuan4 shou3 san1 ku1 。
- chao1 ling2 feng1 zhong1 ji4 ， zhen4 xun4 shuang1 hou4 gu3 。
- wu2 he2 zu2 shou4 shi1 ， bu4 lü3 ju4 nie4 wu4 。
- tou2 zhen1 tong4 xun2 jin1 ， zhuo2 yao4 re4 tou4 gu3 。
- zhong4 chan2 wa1 zhong1 kuang4 ， lan3 gu4 nang2 nei4 hu4 。
- chang2 huai2 luo4 bin1 wang2 ， kuang4 mai4 kun4 chen2 bo2 。
- xiong1 pan2 jing1 lun2 ye4 ， yu3 qi4 gong4 zhen4 ba2 。
- fen1 fen1 ba4 shang4 lü3 ， tai4 ban4 gui4 fei2 tu2 。
- tang3 qi2 shang4 xi4 jin3 ， su2 yan3 yu4 chao1 hu1 。
- lin2 lu2 zhi3 chun2 jiu3 ， xi3 di2 qu4 ni2 gu3 。
- qi4 hong2 shi4 guo3 sui4 ， kuo4 bu4 huang2 jin1 que4 。
- su4 lai2 bing4 shu1 jian3 ， qi4 yu4 ke3 chuo1 yue4 。
- ju1 luan2 ri4 ji4 shen1 ， de2 cha4 xing1 you2 fa1 。
- hu2 shan1 xiang3 yi2 xiao4 ， xiang1 wang4 liang3 yu2 yue4 。
- shuang1 hua1 zhu4 hong2 xiao3 ， you1 xiang1 dou4 shu1 yue4 。
- feng1 qing2 chun1 yi2 si4 ， xie2 ju4 ren4 cang1 zu2 。
- zhao1 yao1 er4 san1 zi3 ， cai2 si1 yong3 nan2 jie2 。
- que4 chou2 fei4 wu2 shi1 ， bi3 duan1 kou3 fang1 ne4 。

## 注释

## 译文

## 赏析
