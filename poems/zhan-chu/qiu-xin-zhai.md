---
id: zhan-chu-qiu-xin-zhai
title: 求心齋
titlePinyin: qiu2 xin1 zhai1
titleSlug: qiu-xin-zhai
author: 詹初
authorPinyin: zhan1 chu1
authorSlug: zhan-chu
dynasty: 宋
dynastyPinyin: song4
dynastySlug: song
tags: []
---

## 正文

- 生生天地心，吾人秉其真。
- 虛靈無一物，純然惟元仁。
- 如何彼放失，物欲共沉淪。
- 客感乃爲主，本主翳埃塵。
- 鑒此去物欲，而求我真純。
- 求之真即見，端然還在身。
- 祗恐物與欲，乘間復來侵。
- 念茲心益奮，日夜終惟寅。
- 戒懼與謹獨，式用存吾神。
- 于焉生生意，始與天地倫。

## 拼音

- sheng1 sheng1 tian1 di4 xin1 ， wu2 ren2 bing3 qi2 zhen1 。
- xu1 ling2 wu2 yi2 wu4 ， chun2 ran2 wei2 yuan2 ren2 。
- ru2 he2 bi3 fang4 shi1 ， wu4 yu4 gong4 chen2 lun2 。
- ke4 gan3 nai3 wei2 zhu3 ， ben3 zhu3 yi4 ai1 chen2 。
- jian4 ci3 qu4 wu4 yu4 ， er2 qiu2 wo3 zhen1 chun2 。
- qiu2 zhi1 zhen1 ji2 jian4 ， duan1 ran2 huan2 zai4 shen1 。
- zhi1 kong3 wu4 yu3 yu4 ， cheng2 jian4 fu4 lai2 qin1 。
- nian4 zi1 xin1 yi4 fen4 ， ri4 ye4 zhong1 wei2 yin2 。
- jie4 ju4 yu3 jin3 du2 ， shi4 yong4 cun2 wu2 shen2 。
- yu2 yan1 sheng1 sheng1 yi4 ， shi3 yu3 tian1 di4 lun2 。

## 注释

## 译文

## 赏析
