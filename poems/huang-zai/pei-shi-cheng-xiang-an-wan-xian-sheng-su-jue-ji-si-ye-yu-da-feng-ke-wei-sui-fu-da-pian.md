---
id: huang-zai-pei-shi-cheng-xiang-an-wan-xian-sheng-su-jue-ji-si-ye-yu-da-feng-ke-wei-sui-fu-da-pian
title: 陪侍丞相安晚先生宿覺際寺夜遇大風可畏遂賦大篇
titlePinyin: pei2 shi4 cheng2 xiang4 an1 wan3 xian1 sheng0 su4 jue2 ji4 si4 ye4 yu4 da4 feng1 ke3 wei4 sui4 fu4 da4 pian1
titleSlug: pei-shi-cheng-xiang-an-wan-xian-sheng-su-jue-ji-si-ye-yu-da-feng-ke-wei-sui-fu-da-pian
author: 黄載
authorPinyin: huang2 zai4
authorSlug: huang-zai
dynasty: 宋
dynastyPinyin: song4
dynastySlug: song
tags: []
---

## 正文

- 船頭落日如血紅，客言今夕當有風。
- 空山夢回刺骨冷，纊被無力身如弓。
- 但聞紙窗響僁窣，初意空厨饑鼠出。
- 忽然扉戶競開闔，猶謂偷兒入吾室。
- 須臾歘作號怒聲，鼙鼓百萬漁陽鳴。
- 室廬動摇地欲轉，林木震吼山如崩。
- 噫嘻異哉那有此，欹枕恍惚疑夢寐。
- 應是錢塘醉未醒，翻海胥濤騁游戲。
- 或者客寓紫塞旁，鐵騎赴敵古戰場。
- 不然此處安樂國，何遽隉阢猶乘航。
- 起來穴牖目如割，平湖已捲十堆雪。
- 乃知跋扈是飛廉，似妒晚來客饒舌。
- 因思前年到黄岡，朔風摇江驚斷腸。
- 驍將忍凍骨比鐵，壯士力鬭身如湯。
- 此身彷彿臨皋上，一感還生百惆悵。
- 長安貴人正酣眠，日高尚戀銷金帳。
- 東窗未白雞未啼，相公自起燒松枝。

## 拼音

- chuan2 tou2 luo4 ri4 ru2 xue4 hong2 ， ke4 yan2 jin1 xi1 dang1 you3 feng1 。
- kong1 shan1 meng4 hui2 ci4 gu3 leng3 ， kuang4 bei4 wu2 li4 shen1 ru2 gong1 。
- dan4 wen2 zhi3 chuang1 xiang3 xie4 su1 ， chu1 yi4 kong1 chu2 ji1 shu3 chu1 。
- hu1 ran2 fei1 hu4 jing4 kai1 he2 ， you2 wei4 tou1 er2 ru4 wu2 shi4 。
- xu1 yu2 xu1 zuo4 hao4 nu4 sheng1 ， pi2 gu3 bai3 wan4 yu2 yang2 ming2 。
- shi4 lu2 dong4 yao2 di4 yu4 zhuan3 ， lin2 mu4 zhen4 hou3 shan1 ru2 beng1 。
- yi1 xi1 yi4 zai1 na4 you3 ci3 ， qi1 zhen3 huang3 hu1 yi2 meng4 mei4 。
- ying1 shi4 qian2 tang2 zui4 wei4 xing3 ， fan1 hai3 xu1 tao1 cheng3 you2 xi4 。
- huo4 zhe3 ke4 yu4 zi3 sai1 pang2 ， tie3 qi2 fu4 di2 gu3 zhan4 chang3 。
- bu4 ran2 ci3 chu3 an1 le4 guo2 ， he2 ju4 nie4 wu4 you2 cheng2 hang2 。
- qi3 lai2 xue2 you3 mu4 ru2 ge1 ， ping2 hu2 yi3 juan3 shi2 dui1 xue3 。
- nai3 zhi1 ba2 hu4 shi4 fei1 lian2 ， si4 du4 wan3 lai2 ke4 rao2 she2 。
- yin1 si1 qian2 nian2 dao4 huang2 gang1 ， shuo4 feng1 yao2 jiang1 jing1 duan4 chang2 。
- xiao1 jiang1 ren3 dong4 gu3 bi3 tie3 ， zhuang4 shi4 li4 dou4 shen1 ru2 tang1 。
- ci3 shen1 pang2 fu2 lin2 gao1 shang4 ， yi4 gan3 huan2 sheng1 bai3 chou2 chang4 。
- chang2 an1 gui4 ren2 zheng4 han1 mian2 ， ri4 gao1 shang4 lian4 xiao1 jin1 zhang4 。
- dong1 chuang1 wei4 bai2 ji1 wei4 ti2 ， xiang4 gong0 zi4 qi3 shao1 song1 zhi1 。

## 注释

## 译文

## 赏析
