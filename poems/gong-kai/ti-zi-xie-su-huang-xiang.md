---
id: gong-kai-ti-zi-xie-su-huang-xiang
title: 題自寫蘇黄像
titlePinyin: ti2 zi4 xie3 su1 huang2 xiang4
titleSlug: ti-zi-xie-su-huang-xiang
author: 龔開
authorPinyin: gong1 kai1
authorSlug: gong-kai
dynasty: 宋
dynastyPinyin: song4
dynastySlug: song
tags: []
---

## 正文

- 海風吹髮如短蓬，精魄弄成禿鬢翁。
- 歸來已覺陽羨鄰里喜，不似雪堂概江空。
- 六年歲月幪尊中。
- 何况如今一螺墨，安能及公目如初生犢。
- 細觀此畫尤崛奇，兩顴巉巖無剩肉。
- 百年光景春夢婆，人閒遂少天上多。
- 一炷清香留永日，柰此堂堂不語何。
- 譬如寶鼎淪洄水，萬夫之力那能起。
- 後來博古彼誰子，猶寫雄深吞簠簋。
- 不然豈徒有三足兩耳□□，天地中閒泣神鬼。
- □□人之龍，文之虎，人言海內四學士，又云蘇門之六子。
- 洪崖肩高萬丈餘，談笑拍摩何軒渠。
- 當爲誰作前者王，當爲誰作後者盧。
- 詩到聖時不讀書，高處豈獨煮湯坐團蒲。
- 豈非迢迢百世下，好事亦寫蘇黄圖。
- 又非中郎虎賁之有身，又非叔敖身後之□死。
- 典刑摩詰劣少須，一丈精神三尺素，光芒射人數百步。
- 布袍便是山谷褐，可能其中有菜肚。

## 拼音

- hai3 feng1 chui1 fa4 ru2 duan3 peng2 ， jing1 po4 nong4 cheng2 tu1 bin4 weng1 。
- gui1 lai2 yi3 jue2 yang2 xian4 lin2 li3 xi3 ， bu2 si4 xue3 tang2 gai4 jiang1 kong1 。
- liu4 nian2 sui4 yue4 meng2 zun1 zhong1 。
- he2 kuang4 ru2 jin1 yi4 luo2 mo4 ， an1 neng2 ji2 gong1 mu4 ru2 chu1 sheng1 du2 。
- xi4 guan1 ci3 hua4 you2 jue2 qi2 ， liang3 quan2 chan2 yan2 wu2 sheng4 rou4 。
- bai3 nian2 guang1 jing3 chun1 meng4 po2 ， ren2 xian2 sui4 shao3 tian1 shang4 duo1 。
- yi2 zhu4 qing1 xiang1 liu2 yong3 ri4 ， nai4 ci3 tang2 tang2 bu4 yu3 he2 。
- pi4 ru2 bao3 ding3 lun2 hui2 shui3 ， wan4 fu1 zhi1 li4 na4 neng2 qi3 。
- hou4 lai2 bo2 gu3 bi3 shui2 zi3 ， you2 xie3 xiong2 shen1 tun1 fu3 gui3 。
- bu4 ran2 qi3 tu2 you3 san1 zu2 liang3 er3 □□， tian1 di4 zhong1 xian2 qi4 shen2 gui3 。
- □□ ren2 zhi1 long2 ， wen2 zhi1 hu3 ， ren2 yan2 hai3 nei4 si4 xue2 shi4 ， you4 yun2 su1 men2 zhi1 liu4 zi3 。
- hong2 ya2 jian1 gao1 wan4 zhang4 yu2 ， tan2 xiao4 pai1 mo2 he2 xuan1 qu2 。
- dang1 wei2 shui2 zuo4 qian2 zhe3 wang2 ， dang1 wei2 shui2 zuo4 hou4 zhe3 lu2 。
- shi1 dao4 sheng4 shi2 bu4 du2 shu1 ， gao1 chu3 qi3 du2 zhu3 tang1 zuo4 tuan2 pu2 。
- qi3 fei1 tiao2 tiao2 bai3 shi4 xia4 ， hao3 shi4 yi4 xie3 su1 huang2 tu2 。
- you4 fei1 zhong1 lang2 hu3 bi4 zhi1 you3 shen1 ， you4 fei1 shu1 ao2 shen1 hou4 zhi1 □ si3 。
- dian3 xing2 mo2 jie2 lie4 shao3 xu1 ， yi2 zhang4 jing1 shen2 san1 chi3 su4 ， guang1 mang2 she4 ren2 shu4 bai3 bu4 。
- bu4 pao2 bian4 shi4 shan1 gu3 he4 ， ke3 neng2 qi2 zhong1 you3 cai4 du4 。

## 注释

## 译文

## 赏析
