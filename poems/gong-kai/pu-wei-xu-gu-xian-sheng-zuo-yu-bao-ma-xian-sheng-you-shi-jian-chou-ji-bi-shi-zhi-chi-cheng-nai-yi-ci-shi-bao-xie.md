---
id: gong-kai-pu-wei-xu-gu-xian-sheng-zuo-yu-bao-ma-xian-sheng-you-shi-jian-chou-ji-bi-shi-zhi-chi-cheng-nai-yi-ci-shi-bao-xie
title: 僕爲虛谷先生作玉豹馬先生有詩見酬極筆勢之馳騁乃以此詩報謝
titlePinyin: pu2 wei2 xu1 gu3 xian1 sheng0 zuo4 yu4 bao4 ma3 xian1 sheng0 you3 shi1 jian4 chou2 ji2 bi3 shi4 zhi1 chi2 cheng3 nai3 yi3 ci3 shi1 bao4 xie4
titleSlug: pu-wei-xu-gu-xian-sheng-zuo-yu-bao-ma-xian-sheng-you-shi-jian-chou-ji-bi-shi-zhi-chi-cheng-nai-yi-ci-shi-bao-xie
author: 龔開
authorPinyin: gong1 kai1
authorSlug: gong-kai
dynasty: 唐
dynastyPinyin: tang2
dynastySlug: tang
tags: [] 
---

## 正文

- 南山有雄豹，隠霧成變化。
- 奇姿驚世人，毛物亦增價。
- 天上房星浥瑞光，孕成白馬而黑章。
- 爲誰容易來中國，風雪天山道路長。
- 頭爲王，欲得方。
- 目爲相，欲得明。
- 脊爲將軍欲得强，腹爲城郭欲得張。
- 絕憐此馬皆具足，十五肋中包腎腸。
- 嗟予老去有馬癖，豈但障泥知愛惜。
- 千金市駿已無人，禿筆松煤聊自得。
- 君侯昔如汗血駒，名場萬馬曾先驅。
- 山林鍾鼎今何有，歲晚江湖託著書。
- 白雲未信仙鄉遠，黄髮鬖鬖健有餘。
- 飲酒百川猶一吸，吟詩何嫌萬夫敵。
- 我持此馬將安歸，投之君侯如獻璧。
- 君侯作詩凜馳騖，八荒滿盈動雷雨。
- 定知此馬知此意，獨欠老奚通馬語。
- 曹將軍，杜工部，各有一心存萬古。
- 其傳非畫亦非詩，要在我輩之襟期，君侯君侯知不知。

## 拼音

- nan2 shan1 you3 xiong2 bao4 ， yin3 wu4 cheng2 bian4 hua4 。
- qi2 zi1 jing1 shi4 ren2 ， mao2 wu4 yi4 zeng1 jia4 。
- tian1 shang4 fang2 xing1 yi4 rui4 guang1 ， yun4 cheng2 bai2 ma3 er2 hei1 zhang1 。
- wei2 shui2 rong2 yi4 lai2 zhong1 guo2 ， feng1 xue3 tian1 shan1 dao4 lu4 chang2 。
- tou2 wei2 wang2 ， yu4 de2 fang1 。
- mu4 wei2 xiang1 ， yu4 de2 ming2 。
- ji3 wei2 jiang1 jun1 yu4 de2 qiang2 ， fu4 wei2 cheng2 guo1 yu4 de2 zhang1 。
- jue2 lian2 ci3 ma3 jie1 ju4 zu2 ， shi2 wu3 lei4 zhong1 bao1 shen4 chang2 。
- jie1 yu3 lao3 qu4 you3 ma3 pi3 ， qi3 dan4 zhang4 ni2 zhi1 ai4 xi1 。
- qian1 jin1 shi4 jun4 yi3 wu2 ren2 ， tu1 bi3 song1 mei2 liao2 zi4 de2 。
- jun1 hou2 xi1 ru2 han4 xue4 ju1 ， ming2 chang3 wan4 ma3 ceng2 xian1 qu1 。
- shan1 lin2 zhong1 ding3 jin1 he2 you3 ， sui4 wan3 jiang1 hu2 tuo1 zhu4 shu1 。
- bai2 yun2 wei4 xin4 xian1 xiang1 yuan3 ， huang2 fa4 san1 san1 jian4 you3 yu2 。
- yin3 jiu3 bai3 chuan1 you2 yi4 xi1 ， yin2 shi1 he2 xian2 wan4 fu1 di2 。
- wo3 chi2 ci3 ma3 jiang1 an1 gui1 ， tou2 zhi1 jun1 hou2 ru2 xian4 bi4 。
- jun1 hou2 zuo4 shi1 lin3 chi2 wu4 ， ba1 huang1 man3 ying2 dong4 lei2 yu3 。
- ding4 zhi1 ci3 ma3 zhi1 ci3 yi4 ， du2 qian4 lao3 xi1 tong1 ma3 yu3 。
- cao2 jiang1 jun1 ， du4 gong1 bu4 ， ge4 you3 yi4 xin1 cun2 wan4 gu3 。
- qi2 chuan2 fei1 hua4 yi4 fei1 shi1 ， yao4 zai4 wo3 bei4 zhi1 jin1 qi1 ， jun1 hou2 jun1 hou2 zhi1 bu4 zhi1 。

## 注释

## 译文

## 赏析
