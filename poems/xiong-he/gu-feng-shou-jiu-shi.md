---
id: xiong-he-gu-feng-shou-jiu-shi
title: 古風壽九十
titlePinyin: gu3 feng1 shou4 jiu3 shi2
titleSlug: gu-feng-shou-jiu-shi
author: 熊禾
authorPinyin: xiong2 he2
authorSlug: xiong-he
dynasty: 宋
dynastyPinyin: song4
dynastySlug: song
tags: []
---

## 正文

- 百年九十多，百里九十半。
- 我持千歲樽，祝公椿松算。
- 憶昔釣璜叟，桓桓鷹揚旦。
- 是時年未百，一出戡禍亂。
- 丹書佐太平，樹立更明煥。
- 又思淇澳翁，盛德爲世冠。
- 懿戒亦何年，耄境若童草。
- 前公十年期，丹扆隆簡眷。
- 太公出爲將，遠業俟時奮。
- 後公更五年，進德當不倦。
- 武公入爲相，蒼生副深願。
- 昭代儒老成，碩望孚衆觀。
- 百年未爲多，名節千載看。
- 后皇啟昌運，萬一效裨贊。

## 拼音

- bai3 nian2 jiu3 shi2 duo1 ， bai3 li3 jiu3 shi2 ban4 。
- wo3 chi2 qian1 sui4 zun1 ， zhu4 gong1 chun1 song1 suan4 。
- yi4 xi1 diao4 huang2 sou3 ， huan2 huan2 ying1 yang2 dan4 。
- shi4 shi2 nian2 wei4 bai3 ， yi4 chu1 kan1 huo4 luan4 。
- dan1 shu1 zuo3 tai4 ping2 ， shu4 li4 geng4 ming2 huan4 。
- you4 si1 qi2 ao4 weng1 ， sheng4 de2 wei2 shi4 guan1 。
- yi4 jie4 yi4 he2 nian2 ， mao4 jing4 ruo4 tong2 cao3 。
- qian2 gong1 shi2 nian2 qi1 ， dan1 yi3 long2 jian3 juan4 。
- tai4 gong1 chu1 wei2 jiang1 ， yuan3 ye4 si4 shi2 fen4 。
- hou4 gong1 geng4 wu3 nian2 ， jin4 de2 dang1 bu2 juan4 。
- wu3 gong1 ru4 wei2 xiang1 ， cang1 sheng1 fu4 shen1 yuan4 。
- zhao1 dai4 ru2 lao3 cheng2 ， shuo4 wang4 fu2 zhong4 guan1 。
- bai3 nian2 wei4 wei2 duo1 ， ming2 jie2 qian1 zai4 kan4 。
- hou4 huang2 qi3 chang1 yun4 ， wan4 yi2 xiao4 bi4 zan4 。

## 注释

## 译文

## 赏析
