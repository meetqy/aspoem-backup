---
id: xiong-he-san-gang-tan
title: 三綱嘆
titlePinyin: san1 gang1 tan4
titleSlug: san-gang-tan
author: 熊禾
authorPinyin: xiong2 he2
authorSlug: xiong-he
dynasty: 宋
dynastyPinyin: song4
dynastySlug: song
tags: []
---

## 正文

- 三綱首夫婦，大義天地侔。
- 世人不見理，人欲滔天流。
- 卦象利牝馬，詩歌美關鳩。
- 一陰與一陽，物物有匹逑。
- 引手戒援溺，發言愧中冓。
- 人道豈獸禽，今乃不爾猶。
- 明明白晝攫，豈復人間羞。
- 邇來六合混，不限風馬牛。
- 燕姬與越女，妙舞還清謳。
- 倍蓰與什百，但欲稱所求。
- 一星欲火炎，燄燄焚林丘。
- 大則相棄捐，小亦生懲尤。
- 六如與五耦，傾覆卒未休。
- 衽席有陷阱，談笑皆戈矛。
- 天性自此夷，同氣或爲仇。
- 讒言間黑白，骨肉成深仇。
- 每恨共世子，天分太甚柔。
- 事明易爲决，何至經瀆溝。
- 不如挺之兒，處變才俱優。
- 孝子成父美，豈是相嫉仇。
- 家人繼之睽，二女志不投。
- 一家祇三親，恩義本相繆。
- 乾綱一以解，渙散更莫收。
- 升堂道既絕，徒重薰養憂。
- 司徒久無官，經世乏遠猷。
- 架漏二千載，使我心悠悠。

## 拼音

- san1 gang1 shou3 fu1 fu4 ， da4 yi4 tian1 di4 mou2 。
- shi4 ren2 bu2 jian4 li3 ， ren2 yu4 tao1 tian1 liu2 。
- gua4 xiang4 li4 pin4 ma3 ， shi1 ge1 mei3 guan1 jiu1 。
- yi4 yin1 yu3 yi4 yang2 ， wu4 wu4 you3 pi3 qiu2 。
- yin3 shou3 jie4 yuan2 ni4 ， fa1 yan2 kui4 zhong1 gou4 。
- ren2 dao4 qi3 shou4 qin2 ， jin1 nai3 bu4 er3 you2 。
- ming2 ming2 bai0 zhou4 jue2 ， qi3 fu4 ren2 jian4 xiu1 。
- er3 lai2 liu4 he2 hun4 ， bu2 xian4 feng1 ma3 niu2 。
- yan4 ji1 yu3 yue4 nü3 ， miao4 wu3 huan2 qing1 ou1 。
- bei4 xi3 yu3 shen2 bai3 ， dan4 yu4 cheng1 suo3 qiu2 。
- yi4 xing1 yu4 huo3 yan2 ， yan4 yan4 fen2 lin2 qiu1 。
- da4 ze2 xiang1 qi4 juan1 ， xiao3 yi4 sheng1 cheng2 you2 。
- liu4 ru2 yu3 wu3 ou3 ， qing1 fu4 zu2 wei4 xiu1 。
- ren4 xi2 you3 xian4 jing3 ， tan2 xiao4 jie1 ge1 mao2 。
- tian1 xing4 zi4 ci3 yi2 ， tong2 qi4 huo4 wei2 chou2 。
- chan2 yan2 jian4 hei1 bai2 ， gu3 rou4 cheng2 shen1 chou2 。
- mei3 hen4 gong4 shi4 zi3 ， tian1 fen4 tai4 shen4 rou2 。
- shi4 ming2 yi4 wei2 jue2 ， he2 zhi4 jing1 du2 gou1 。
- bu4 ru2 ting3 zhi1 er2 ， chu3 bian4 cai2 ju4 you1 。
- xiao4 zi3 cheng2 fu4 mei3 ， qi3 shi4 xiang1 ji2 chou2 。
- jia1 ren2 ji4 zhi1 kui2 ， er4 nü3 zhi4 bu4 tou2 。
- yi4 jia1 qi2 san1 qin1 ， en1 yi4 ben3 xiang4 mou2 。
- qian2 gang1 yi4 yi3 jie3 ， huan4 san4 geng4 mo4 shou1 。
- sheng1 tang2 dao4 ji4 jue2 ， tu2 zhong4 xun1 yang3 you1 。
- si1 tu2 jiu3 wu2 guan1 ， jing1 shi4 fa2 yuan3 you2 。
- jia4 lou4 er4 qian1 zai4 ， shi3 wo3 xin1 you1 you1 。

## 注释

## 译文

## 赏析
