---
id: xiong-he-cha-li-yao
title: 茶荔謠
titlePinyin: cha2 li4 yao2
titleSlug: cha-li-yao
author: 熊禾
authorPinyin: xiong2 he2
authorSlug: xiong-he
dynasty: 宋
dynastyPinyin: song4
dynastySlug: song
tags: []
---

## 正文

- 陽春播一氣，著處成芳菲。
- 閩地本荒落，山川亦何奇。
- 嬴劉始爲郡，望秩暨武夷。
- 通仕良鮮少，貢入還稀微。
- 晚唐得常公，文化今有遺。
- 國初歸職方，况復兵革稀。
- 聖化溥涵育，生生浩無涯。
- 昭陵銳圖治，四夷息鞭笞。
- 峨峨四諫官，日晏猶彤墀。
- 君謨起南服，感知無不爲。
- 芹曝猶欲獻，茶貢詎非宜。
- 草木貴多識，荔譜何傷而。
- 豈意成濫觴，歲獻妨耕犁。
- 當年東坡老，作詩嘆荔枝。
- 詩語似成讖，采茶武夷溪。
- 民力固甚憊，卉木且具腓。
- 士人作是事，興言痛心脾。
- 閩溪何澍湃，閩山何嶔𡼭。
- 彼一草木秀，不憚勤航梯。
- 昌黎感二鳥，世道矧益漓。
- 我思全盛際，賢書連馹馳。
- 公卿項背望，仄席須謀惟。
- 十家九詩書，三年下芝泥。
- 宣靖名節著，炎紹勳業資。
- 乾淳道學稱，人物世有之。
- 大雅日以喪，迂闊貽世譏。
- 茫茫宇宙內，此柄伊誰司。
- 後生無典刑，流風砭人肌。
- 皇天豈將老，傷哉相淪彝。
- 地氣有旺歇，回斡應何遲。
- 百卉歲發榮，英傑生無時。
- 風氣諒有開，久矣斯人疲。
- 武夷大隠山，自有百世師。
- 來哲倘可俟，拳拳留此詩。

## 拼音

- yang2 chun1 bo1 yi2 qi4 ， zhu4 chu3 cheng2 fang1 fei1 。
- min3 di4 ben3 huang1 luo4 ， shan1 chuan1 yi4 he2 qi2 。
- ying2 liu2 shi3 wei2 jun4 ， wang4 zhi4 ji4 wu3 yi2 。
- tong1 shi4 liang2 xian1 shao3 ， gong4 ru4 huan2 xi1 wei1 。
- wan3 tang2 de2 chang2 gong1 ， wen2 hua4 jin1 you3 yi2 。
- guo2 chu1 gui1 zhi2 fang1 ， kuang4 fu4 bing1 ge2 xi1 。
- sheng4 hua4 pu3 han2 yu4 ， sheng1 sheng1 hao4 wu2 ya2 。
- zhao1 ling2 rui4 tu2 zhi4 ， si4 yi2 xi1 bian1 chi1 。
- e2 e2 si4 jian4 guan1 ， ri4 yan4 you2 tong2 chi2 。
- jun1 mo2 qi3 nan2 fu2 ， gan3 zhi1 wu2 bu4 wei2 。
- qin2 pu4 you2 yu4 xian4 ， cha2 gong4 ju4 fei1 yi2 。
- cao3 mu4 gui4 duo1 shi2 ， li4 pu3 he2 shang1 er2 。
- qi3 yi4 cheng2 lan4 shang1 ， sui4 xian4 fang2 geng1 li2 。
- dang1 nian2 dong1 po1 lao3 ， zuo4 shi1 tan4 li4 zhi1 。
- shi1 yu3 si4 cheng2 chen4 ， cai3 cha2 wu3 yi2 xi1 。
- min2 li4 gu4 shen4 bei4 ， hui4 mu4 qie3 ju4 fei2 。
- shi4 ren2 zuo4 shi4 shi4 ， xing1 yan2 tong4 xin1 pi2 。
- min3 xi1 he2 shu4 pai4 ， min3 shan1 he2 qin1 𡼭。
- bi3 yi4 cao3 mu4 xiu4 ， bu2 dan4 qin2 hang2 ti1 。
- chang1 li2 gan3 er4 niao3 ， shi4 dao4 shen3 yi4 li2 。
- wo3 si1 quan2 sheng4 ji4 ， xian2 shu1 lian2 ri4 chi2 。
- gong1 qing1 xiang4 bei4 wang4 ， ze4 xi2 xu1 mou2 wei2 。
- shi2 jia1 jiu3 shi1 shu1 ， san1 nian2 xia4 zhi1 ni2 。
- xuan1 jing4 ming2 jie2 zhu4 ， yan2 shao4 xun1 ye4 zi1 。
- qian2 chun2 dao4 xue2 cheng1 ， ren2 wu4 shi4 you3 zhi1 。
- da4 ya3 ri4 yi3 sang1 ， yu1 kuo4 yi2 shi4 ji1 。
- mang2 mang2 yu3 zhou4 nei4 ， ci3 bing3 yi1 shui2 si1 。
- hou4 sheng1 wu2 dian3 xing2 ， liu2 feng1 bian1 ren2 ji1 。
- huang2 tian1 qi3 jiang1 lao3 ， shang1 zai1 xiang1 lun2 yi2 。
- di4 qi4 you3 wang4 xie1 ， hui2 wo4 ying1 he2 chi2 。
- bai3 hui4 sui4 fa1 rong2 ， ying1 jie2 sheng1 wu2 shi2 。
- feng1 qi4 liang4 you3 kai1 ， jiu3 yi3 si1 ren2 pi2 。
- wu3 yi2 da4 yin3 shan1 ， zi4 you3 bai3 shi4 shi1 。
- lai2 zhe2 tang3 ke3 si4 ， quan2 quan2 liu2 ci3 shi1 。

## 注释

## 译文

## 赏析
