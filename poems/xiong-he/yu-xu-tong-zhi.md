---
id: xiong-he-yu-xu-tong-zhi
title: 與徐同知
titlePinyin: yu3 xu2 tong2 zhi1
titleSlug: yu-xu-tong-zhi
author: 熊禾
authorPinyin: xiong2 he2
authorSlug: xiong-he
dynasty: 宋
dynastyPinyin: song4
dynastySlug: song
tags: []
---

## 正文

- 武夷山中舊學子，汗漫偶作觀海遊。
- 此觀此遊亦何有，炎氛瘴雨爛不收。
- 蓬萊絕島固難望，何處大澤并高丘。
- 獨聞東南倚天聳石壁，上有一輪照耀之明月，下有一道演迤之清流。
- 此流不求清，此月不求明。
- 衆星冥濛日轂遠拍天，煙浪渺渺令人愁。
- 因思八極間，品彙豈不稠。
- 后皇生物至今日，茫茫大化無停輈。
- 群陰剝盡碩果在，新畬再闢陳根留。
- 我輩等是豐芑春，盛德何止數世謀。
- 男兒生世有不朽，百年易邁千載悠。
- 造物生材諒非偶，陽春有脚先南州。
- 八郡春已滿，忍使四海赤子寒颼颼。
- 一時澤物亦易足，旱須霖雨川須舟。
- 書生却顧動遐想，願爲來世蒼生憂。
- 斯文迓續正此時，安得古綆千尋脩。
- 莘郊匹夫樂堯道，朝鮮逋播敘禹疇。
- 兩生不來至今尚綿蕝，房魏背汗豈但唐人羞。
- 禮頹樂壞二千載，欲觀周道當何繇。
- 我聞伊洛道南後，武夷雲谷今魯鄒。
- 孔堂金石未盡泯，淹中斷簡猶堪搜。
- 獨抱遺經守迂拙，歲月兀兀春復秋。
- 蚊蝱負山力謾苦，精衛填海志未休。
- 書生迂拙公所知，此來見公亦何求。
- 窮通志也命當遂，天地傾缺人綢繆。
- 願公借我一片五色石，要補元氣混沌無瘡疣。
- 千載在我前，萬載在我後，山中事業非王侯。

## 拼音

- wu3 yi2 shan1 zhong1 jiu4 xue2 zi3 ， han4 man4 ou3 zuo4 guan1 hai3 you2 。
- ci3 guan1 ci3 you2 yi4 he2 you3 ， yan2 fen1 zhang4 yu3 lan4 bu4 shou1 。
- peng2 lai2 jue2 dao3 gu4 nan2 wang4 ， he2 chu3 da4 ze2 bing4 gao1 qiu1 。
- du2 wen2 dong1 nan2 yi3 tian1 song3 shi2 bi4 ， shang4 you3 yi4 lun2 zhao4 yao4 zhi1 ming2 yue4 ， xia4 you3 yi2 dao4 yan3 yi3 zhi1 qing1 liu2 。
- ci3 liu2 bu4 qiu2 qing1 ， ci3 yue4 bu4 qiu2 ming2 。
- zhong4 xing1 ming2 meng2 ri4 gu3 yuan3 pai1 tian1 ， yan1 lang4 miao3 miao3 ling4 ren2 chou2 。
- yin1 si1 ba1 ji2 jian4 ， pin3 hui4 qi3 bu4 chou2 。
- hou4 huang2 sheng1 wu4 zhi4 jin1 ri4 ， mang2 mang2 da4 hua4 wu2 ting2 zhou1 。
- qun2 yin1 bao1 jin4 shuo4 guo3 zai4 ， xin1 she1 zai4 pi4 chen2 gen1 liu2 。
- wo3 bei4 deng3 shi4 feng1 qi3 chun1 ， sheng4 de2 he2 zhi3 shu4 shi4 mou2 。
- nan2 er2 sheng1 shi4 you3 bu4 xiu3 ， bai3 nian2 yi4 mai4 qian1 zai4 you1 。
- zao4 wu4 sheng1 cai2 liang4 fei1 ou3 ， yang2 chun1 you3 jiao3 xian1 nan2 zhou1 。
- ba1 jun4 chun1 yi3 man3 ， ren3 shi3 si4 hai3 chi4 zi3 han2 sou1 sou1 。
- yi4 shi2 ze2 wu4 yi4 yi4 zu2 ， han4 xu1 lin2 yu3 chuan1 xu1 zhou1 。
- shu1 sheng1 que4 gu4 dong4 xia2 xiang3 ， yuan4 wei2 lai2 shi4 cang1 sheng1 you1 。
- si1 wen2 ya4 xu4 zheng4 ci3 shi2 ， an1 de2 gu3 geng3 qian1 xun2 xiu1 。
- shen1 jiao1 pi3 fu1 le4 yao2 dao4 ， chao2 xian1 bu1 bo1 xu4 yu3 chou2 。
- liang3 sheng1 bu4 lai2 zhi4 jin1 shang4 mian2 jue2 ， fang2 wei4 bei4 han4 qi3 dan4 tang2 ren2 xiu1 。
- li3 tui2 le4 huai4 er4 qian1 zai4 ， yu4 guan1 zhou1 dao4 dang1 he2 yao2 。
- wo3 wen2 yi1 luo4 dao4 nan2 hou4 ， wu3 yi2 yun2 gu3 jin1 lu3 zou1 。
- kong3 tang2 jin1 shi2 wei4 jin4 min3 ， yan1 zhong1 duan4 jian3 you2 kan1 sou1 。
- du2 bao4 yi2 jing1 shou3 yu1 zhuo1 ， sui4 yue4 wu4 wu4 chun1 fu4 qiu1 。
- wen2 meng2 fu4 shan1 li4 man2 ku3 ， jing1 wei4 tian2 hai3 zhi4 wei4 xiu1 。
- shu1 sheng1 yu1 zhuo1 gong1 suo3 zhi1 ， ci3 lai2 jian4 gong1 yi4 he2 qiu2 。
- qiong2 tong1 zhi4 ye3 ming4 dang1 sui4 ， tian1 di4 qing1 que1 ren2 chou2 mou2 。
- yuan4 gong1 jie4 wo3 yi2 pian4 wu3 se4 shi2 ， yao4 bu3 yuan2 qi4 hun4 dun4 wu2 chuang1 you2 。
- qian1 zai4 zai4 wo3 qian2 ， wan4 zai4 zai4 wo3 hou4 ， shan1 zhong1 shi4 ye4 fei1 wang2 hou2 。

## 注释

## 译文

## 赏析
