---
id: xiong-he-bie-yong-fu-zhu-you
title: 別永福諸友
titlePinyin: bie2 yong3 fu2 zhu1 you3
titleSlug: bie-yong-fu-zhu-you
author: 熊禾
authorPinyin: xiong2 he2
authorSlug: xiong-he
dynasty: 唐
dynastyPinyin: tang2
dynastySlug: tang
tags: [] 
---

## 正文

- 高哉永陽山，清哉永陽水。
- 不須問芝嶺，不須尋桃源，桃源芝嶺近在永陽裏。
- 此山朝朝暮暮有爽氣，此水一點不受汙泥滓。
- 黼冕峨峨盡周獻，弦誦洋洋尚周禮。
- 員顱方趾天地間，靖獻此心固何爾。
- 梅坡先生真絕俗，夜月清標照寒水。
- 年移物換耳不聞，不撓不汙直如矢。
- 留遠先生心更苦，風雪漫漫燕萬里。
- 腴田好爵某不顧，携手河梁得魚泚。
- 暘彼諸老皆典刑，三嘆此邦皆俗媺。
- 嗟哉世之人，醉中偷生夢中死。
- 高岡千仞亦陵遲，狂衆一啜滔滔是。
- 如此衣冠古人物，直入畫圖播青史。
- 更有一事興我聞，後生尚及見典刑。
- 兵戈生長三十載，豪傑豈必文王興。
- 邇來童冠入小學，能文何啻百許人。
- 雖然文章亦未授，山深最喜習氣淳。
- 萬方颯颯聲一概，此地未著裘馬塵。
- 甘能受和白受來，豈有質實無其文。
- 古云變魯可至道，百年正學亦失真。
- 尼山一何高，泗洙一何深。
- 聖門登臨別是一般起，處處山水滿我仁智心。
- 悠悠清泉滌我慮，飄飄長風吹我襟。
- 認取當年詠歸意，與我同賦暮春吟。

## 拼音

- gao1 zai1 yong3 yang2 shan1 ， qing1 zai1 yong3 yang2 shui3 。
- bu4 xu1 wen4 zhi1 ling3 ， bu4 xu1 xun2 tao2 yuan2 ， tao2 yuan2 zhi1 ling3 jin4 zai4 yong3 yang2 li3 。
- ci3 shan1 zhao1 zhao1 mu4 mu4 you3 shuang3 qi4 ， ci3 shui3 yi4 dian3 bu2 shou4 wu1 ni2 zi3 。
- fu3 mian3 e2 e2 jin4 zhou1 xian4 ， xian2 song4 yang2 yang2 shang4 zhou1 li3 。
- yuan2 lu2 fang1 zhi3 tian1 di4 jian4 ， jing4 xian4 ci3 xin1 gu4 he2 er3 。
- mei2 po1 xian1 sheng0 zhen1 jue2 su2 ， ye4 yue4 qing1 biao1 zhao4 han2 shui3 。
- nian2 yi2 wu4 huan4 er3 bu4 wen2 ， bu4 nao2 bu4 wu1 zhi2 ru2 shi3 。
- liu2 yuan3 xian1 sheng0 xin1 geng4 ku3 ， feng1 xue3 man4 man4 yan4 wan4 li3 。
- yu2 tian2 hao3 jue2 mou3 bu2 gu4 ， xie2 shou3 he2 liang2 de2 yu2 ci3 。
- yang2 bi3 zhu1 lao3 jie1 dian3 xing2 ， san1 tan4 ci3 bang1 jie1 su2 mei3 。
- jie1 zai1 shi4 zhi1 ren2 ， zui4 zhong1 tou1 sheng1 meng4 zhong1 si3 。
- gao1 gang1 qian1 ren4 yi4 ling2 chi2 ， kuang2 zhong4 yi2 chuo4 tao1 tao1 shi4 。
- ru2 ci3 yi1 guan1 gu3 ren2 wu4 ， zhi2 ru4 hua4 tu2 bo1 qing1 shi3 。
- geng4 you3 yi2 shi4 xing1 wo3 wen2 ， hou4 sheng1 shang4 ji2 jian4 dian3 xing2 。
- bing1 ge1 sheng1 chang2 san1 shi2 zai4 ， hao2 jie2 qi3 bi4 wen2 wang2 xing1 。
- er3 lai2 tong2 guan1 ru4 xiao3 xue2 ， neng2 wen2 he2 chi4 bai3 xu1 ren2 。
- sui1 ran2 wen2 zhang1 yi4 wei4 shou4 ， shan1 shen1 zui4 xi3 xi2 qi4 chun2 。
- wan4 fang1 sa4 sa4 sheng1 yi2 gai4 ， ci3 di4 wei4 zhu4 qiu2 ma3 chen2 。
- gan1 neng2 shou4 he2 bai2 shou4 lai2 ， qi3 you3 zhi4 shi2 wu2 qi2 wen2 。
- gu3 yun2 bian4 lu3 ke3 zhi4 dao4 ， bai3 nian2 zheng4 xue2 yi4 shi1 zhen1 。
- ni2 shan1 yi4 he2 gao1 ， si4 zhu1 yi4 he2 shen1 。
- sheng4 men2 deng1 lin2 bie2 shi4 yi4 ban1 qi3 ， chu3 chu3 shan1 shui3 man3 wo3 ren2 zhi4 xin1 。
- you1 you1 qing1 quan2 di2 wo3 lü4 ， piao1 piao1 chang2 feng1 chui1 wo3 jin1 。
- ren4 qu3 dang1 nian2 yong3 gui1 yi4 ， yu3 wo3 tong2 fu4 mu4 chun1 yin2 。

## 注释

## 译文

## 赏析
