---
id: xiong-he-yu-rong-chen-xin-wo-zhu-you-xiao-si-du-shu
title: 玉融陳心我諸友蕭寺讀書
titlePinyin: yu4 rong2 chen2 xin1 wo3 zhu1 you3 xiao1 si4 du2 shu1
titleSlug: yu-rong-chen-xin-wo-zhu-you-xiao-si-du-shu
author: 熊禾
authorPinyin: xiong2 he2
authorSlug: xiong-he
dynasty: 宋
dynastyPinyin: song4
dynastySlug: song
tags: []
---

## 正文

- 偶成汗漫遊，邂逅得良際。
- 畏途日如湯，且作旬日憩。
- 居然二三友，讀書此蕭寺。
- 古人固有之，豈意見吾世。
- 人生各有營，壯歲多穢氣。
- 紛紛陌上兒，倥傯名與利。
- 借曰未有知，蚩蚩事遊戲。
- 妖艷東家桃，醲鮮西鄰醉。
- 北山鬬雙陸，南園賞新荔。
- 誰能空山中，作此窮活計。
- 滿架儒先書，學成欲何濟。
- 真如嚼餘甘，泊然味無味。
- 是中有何好，吃吃不小置。
- 拱手對我言，此亦各有志。
- 童蒙本無知，未省學何事。
- 珍重希賢人，爲我重指示。
- 蔗境初未佳，漸久乃有嗜。
- 况茲得摳承，詎敢萌厭棄。
- 我聞重欣然，疑慮亦隨繼。
- 言之豈云艱，守此諒非易。
- 勇銳亦易能，堅苦方可畏。
- 河汾有禮樂，興邦定房魏。
- 燕山有義方，儀儼真世瑞。
- 斯人未云多，斯道今豈墜。
- 君看春後花，臘前已根蒂。
- 勗哉記斯言，晨夕慎無替。

## 拼音

- ou3 cheng2 han4 man4 you2 ， xie4 hou4 de2 liang2 ji4 。
- wei4 tu2 ri4 ru2 tang1 ， qie3 zuo4 xun2 ri4 qi4 。
- ju1 ran2 er4 san1 you3 ， du2 shu1 ci3 xiao1 si4 。
- gu3 ren2 gu4 you3 zhi1 ， qi3 yi4 jian4 wu2 shi4 。
- ren2 sheng1 ge4 you3 ying2 ， zhuang4 sui4 duo1 hui4 qi4 。
- fen1 fen1 mo4 shang4 er2 ， kong3 zong3 ming2 yu3 li4 。
- jie4 yue1 wei4 you3 zhi1 ， chi1 chi1 shi4 you2 xi4 。
- yao1 yan4 dong1 jia1 tao2 ， nong2 xian1 xi1 lin2 zui4 。
- bei3 shan1 dou4 shuang1 lu4 ， nan2 yuan2 shang3 xin1 li4 。
- shui2 neng2 kong1 shan1 zhong1 ， zuo4 ci3 qiong2 huo2 ji4 。
- man3 jia4 ru2 xian1 shu1 ， xue2 cheng2 yu4 he2 ji4 。
- zhen1 ru2 jiao2 yu2 gan1 ， bo2 ran2 wei4 wu2 wei4 。
- shi4 zhong1 you3 he2 hao3 ， chi1 chi1 bu4 xiao3 zhi4 。
- gong3 shou3 dui4 wo3 yan2 ， ci3 yi4 ge4 you3 zhi4 。
- tong2 meng2 ben3 wu2 zhi1 ， wei4 sheng3 xue2 he2 shi4 。
- zhen1 zhong4 xi1 xian2 ren2 ， wei2 wo3 zhong4 zhi3 shi4 。
- zhe4 jing4 chu1 wei4 jia1 ， jian4 jiu3 nai3 you3 shi4 。
- kuang4 zi1 de2 kou1 cheng2 ， ju4 gan3 meng2 yan4 qi4 。
- wo3 wen2 zhong4 xin1 ran2 ， yi2 lü4 yi4 sui2 ji4 。
- yan2 zhi1 qi3 yun2 jian1 ， shou3 ci3 liang4 fei1 yi4 。
- yong3 rui4 yi4 yi4 neng2 ， jian1 ku3 fang1 ke3 wei4 。
- he2 fen2 you3 li3 le4 ， xing1 bang1 ding4 fang2 wei4 。
- yan1 shan1 you3 yi4 fang1 ， yi2 yan3 zhen1 shi4 rui4 。
- si1 ren2 wei4 yun2 duo1 ， si1 dao4 jin1 qi3 zhui4 。
- jun1 kan4 chun1 hou4 hua1 ， la4 qian2 yi3 gen1 di4 。
- xu4 zai1 ji4 si1 yan2 ， chen2 xi1 shen4 wu2 ti4 。

## 注释

## 译文

## 赏析
