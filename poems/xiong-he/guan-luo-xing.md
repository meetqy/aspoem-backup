---
id: xiong-he-guan-luo-xing
title: 觀洛行
titlePinyin: guan1 luo4 xing2
titleSlug: guan-luo-xing
author: 熊禾
authorPinyin: xiong2 he2
authorSlug: xiong-he
dynasty: 宋
dynastyPinyin: song4
dynastySlug: song
tags: []
---

## 正文

- 我生海南萬山間，出門岡隴相迴環。
- 平田更無十里闊，何處知有天地寬。
- 男兒墮地六合志，抱此一寸常悁悁。
- 早年曾作天府客，長歌東出穆陵關。
- 關頭仰天坐嘆息，百年事業如彈丸。
- 乾坤只限衣带水，何繇萬里窺中原。
- 只今文軌一朝混，地不改辟時易然。
- 斯須洛京見嵩華，咫尺孔林登泰山。
- 聖賢往迹正在此，譬若木水有本原。
- 北方學道古所貴，當年楚産皆其偏。
- 從來一氣有旺歇，况及人事多移遷。
- 程門立雪道南後，幸此一脈猶綿延。
- 武夷考亭今洙泗，文公之學行八埏。
- 當時亦號小洛陽，游胡劉蔡居相聯。
- 風流不減程邵馬，至今故老人能言。
- 起來高目視八荒，斯文一縷千鈞懸。
- 人心不啻溺焚急，茫茫大柄伊誰顓。
- 但得人讀周孔書，不患古道今無傳。
- 圖書龍馬事闊遠，滎河溫洛仍當年。
- 疇分三三卦八八，舉目法象非虛玄。
- 大哉伊亳一德書，此極翼翼甸幅員。
- 太平六典深識此，下方餘意公惓惓。
- 不惟周官列三百，更將儀禮陳三千。
- 成周致治絕千古，空餘軌則留殘編。
- 尼山已嘆鳳不至，祇有夢寐相周旋。
- 從茲架漏過千載，何時赤子當息肩。
- 漢初自是有餘責，仁義經制皆蕝綿。
- 董公年老賈生少，至今秦法常襲沿。
- 婁敬一言豈通論，長雄氣習爭相挻。
- 絕愛東都一代治，猶是三代氣象存。
- 泱泱思樂鼓鐘地，冠带幾萬圜橋門。
- 尊師重傅古亦少，一變至道夫何難。
- 惜哉桓榮無此學，西方現出金光仙。
- 馬來牛去事甚淺，自此正氣常腥膻。
- 秣陵青山那得似，獨有此地餘衣冠。
- 王通元經莫輕議，太和文治誠班班。
- 一時禮樂盛興學，千閭萬井皆均田。
- 殷周而下此一治，王蘇諸老重討論。
- 却恨晉陽好昌運，大綱不正他何觀。
- 此幾一失又幾載，高天厚地銜深冤。
- 雖然正氣當有合，古今良會應非慳。
- 書生杜門三十載，邂逅三生一日緣。
- 願言挾冊拜曲阜，更欲促駕窺澗瀍。
- 河南夫子倡道地，似聞荒草凝凄煙。
- 聖賢事事在耳目，依然昔日佳山川。
- 文公之道會當北，古今此理常往還。
- 昭代表章自此始，九州四海須同文。
- 大道久分要統一，皇極一建趨蕩平。
- 老癃扶杖何日見，深衷寓此觀洛篇。
- 堯夫卜宅太平日，有道經世常一元。
- 揚帆東南必滄海，振屐西北須崑崙。
- 魯侯僖伯我有望，殘山剩水難爲妍。

## 拼音

- wo3 sheng1 hai3 nan2 wan4 shan1 jian4 ， chu1 men2 gang1 long3 xiang1 hui2 huan2 。
- ping2 tian2 geng4 wu2 shi2 li3 kuo4 ， he2 chu3 zhi1 you3 tian1 di4 kuan1 。
- nan2 er2 duo4 di4 liu4 he2 zhi4 ， bao4 ci3 yi2 cun4 chang2 yuan1 yuan1 。
- zao3 nian2 ceng2 zuo4 tian1 fu3 ke4 ， chang2 ge1 dong1 chu1 mu4 ling2 guan1 。
- guan1 tou2 yang3 tian1 zuo4 tan4 xi1 ， bai3 nian2 shi4 ye4 ru2 dan4 wan2 。
- qian2 kun1 zhi3 xian4 yi1 dai4 shui3 ， he2 yao2 wan4 li3 kui1 zhong1 yuan2 。
- zhi1 jin1 wen2 gui3 yi4 zhao1 hun4 ， di4 bu4 gai3 pi4 shi2 yi4 ran2 。
- si1 xu1 luo4 jing1 jian4 song1 hua2 ， zhi3 chi3 kong3 lin2 deng1 tai4 shan1 。
- sheng4 xian2 wang3 ji4 zheng4 zai4 ci3 ， pi4 ruo4 mu4 shui3 you3 ben3 yuan2 。
- bei3 fang1 xue2 dao4 gu3 suo3 gui4 ， dang1 nian2 chu3 chan3 jie1 qi2 pian1 。
- cong2 lai2 yi2 qi4 you3 wang4 xie1 ， kuang4 ji2 ren2 shi4 duo1 yi2 qian1 。
- cheng2 men2 li4 xue3 dao4 nan2 hou4 ， xing4 ci3 yi2 mai4 you2 mian2 yan2 。
- wu3 yi2 kao3 ting2 jin1 zhu1 si4 ， wen2 gong1 zhi1 xue2 xing2 ba1 shan1 。
- dang1 shi2 yi4 hao4 xiao3 luo4 yang2 ， you2 hu2 liu2 cai4 ju1 xiang1 lian2 。
- feng1 liu2 bu4 jian3 cheng2 shao4 ma3 ， zhi4 jin1 gu4 lao3 ren2 neng2 yan2 。
- qi3 lai2 gao1 mu4 shi4 ba1 huang1 ， si1 wen2 yi4 lü3 qian1 jun1 xuan2 。
- ren2 xin1 bu2 chi4 ni4 fen2 ji2 ， mang2 mang2 da4 bing3 yi1 shui2 zhuan1 。
- dan4 de2 ren2 du2 zhou1 kong3 shu1 ， bu2 huan4 gu3 dao4 jin1 wu2 chuan2 。
- tu2 shu1 long2 ma3 shi4 kuo4 yuan3 ， xing2 he2 wen1 luo4 reng2 dang1 nian2 。
- chou2 fen1 san1 san1 gua4 ba1 ba1 ， ju3 mu4 fa3 xiang4 fei1 xu1 xuan2 。
- da4 zai1 yi1 bo2 yi4 de2 shu1 ， ci3 ji2 yi4 yi4 dian4 fu2 yuan2 。
- tai4 ping2 liu4 dian3 shen1 shi2 ci3 ， xia4 fang1 yu2 yi4 gong1 quan2 quan2 。
- bu4 wei2 zhou1 guan1 lie4 san1 bai3 ， geng4 jiang1 yi2 li3 chen2 san1 qian1 。
- cheng2 zhou1 zhi4 zhi4 jue2 qian1 gu3 ， kong1 yu2 gui3 ze2 liu2 can2 bian1 。
- ni2 shan1 yi3 tan4 feng4 bu2 zhi4 ， qi2 you3 meng4 mei4 xiang1 zhou1 xuan2 。
- cong2 zi1 jia4 lou4 guo4 qian1 zai4 ， he2 shi2 chi4 zi3 dang1 xi1 jian1 。
- han4 chu1 zi4 shi4 you3 yu2 ze2 ， ren2 yi4 jing1 zhi4 jie1 jue2 mian2 。
- dong3 gong1 nian2 lao3 jia3 sheng1 shao3 ， zhi4 jin1 qin2 fa3 chang2 xi2 yan2 。
- lou2 jing4 yi4 yan2 qi3 tong1 lun4 ， chang2 xiong2 qi4 xi2 zheng1 xiang1 shan1 。
- jue2 ai4 dong1 dou1 yi2 dai4 zhi4 ， you2 shi4 san1 dai4 qi4 xiang4 cun2 。
- yang1 yang1 si1 le4 gu3 zhong1 di4 ， guan1 dai4 ji1 wan4 huan2 qiao2 men2 。
- zun1 shi1 zhong4 fu4 gu3 yi4 shao3 ， yi2 bian4 zhi4 dao4 fu1 he2 nan2 。
- xi1 zai1 huan2 rong2 wu2 ci3 xue2 ， xi1 fang1 xian4 chu1 jin1 guang1 xian1 。
- ma3 lai2 niu2 qu4 shi4 shen4 qian3 ， zi4 ci3 zheng4 qi4 chang2 xing1 shan1 。
- mo4 ling2 qing1 shan1 na4 de2 si4 ， du2 you3 ci3 di4 yu2 yi1 guan1 。
- wang2 tong1 yuan2 jing1 mo4 qing1 yi4 ， tai4 he2 wen2 zhi4 cheng2 ban1 ban1 。
- yi4 shi2 li3 le4 sheng4 xing1 xue2 ， qian1 lü2 wan4 jing3 jie1 jun1 tian2 。
- yin1 zhou1 er2 xia4 ci3 yi2 zhi4 ， wang2 su1 zhu1 lao3 zhong4 tao3 lun4 。
- que4 hen4 jin4 yang2 hao3 chang1 yun4 ， da4 gang1 bu2 zheng4 ta1 he2 guan1 。
- ci3 ji1 yi4 shi1 you4 ji1 zai4 ， gao1 tian1 hou4 di4 xian2 shen1 yuan1 。
- sui1 ran2 zheng4 qi4 dang1 you3 he2 ， gu3 jin1 liang2 hui4 ying1 fei1 qian1 。
- shu1 sheng1 du4 men2 san1 shi2 zai4 ， xie4 hou4 san1 sheng1 yi2 ri4 yuan2 。
- yuan4 yan2 xie2 ce4 bai4 qu1 fu4 ， geng4 yu4 cu4 jia4 kui1 jian4 chan2 。
- he2 nan2 fu1 zi3 chang4 dao4 di4 ， si4 wen2 huang1 cao3 ning2 qi1 yan1 。
- sheng4 xian2 shi4 shi4 zai4 er3 mu4 ， yi1 ran2 xi1 ri4 jia1 shan1 chuan1 。
- wen2 gong1 zhi1 dao4 hui4 dang1 bei3 ， gu3 jin1 ci3 li3 chang2 wang3 huan2 。
- zhao1 dai4 biao3 zhang1 zi4 ci3 shi3 ， jiu3 zhou1 si4 hai3 xu1 tong2 wen2 。
- da4 dao4 jiu3 fen1 yao4 tong3 yi1 ， huang2 ji2 yi2 jian4 qu1 dang4 ping2 。
- lao3 long2 fu2 zhang4 he2 ri4 jian4 ， shen1 zhong1 yu4 ci3 guan1 luo4 pian1 。
- yao2 fu1 bu3 zhai2 tai4 ping2 ri4 ， you3 dao4 jing1 shi4 chang2 yi4 yuan2 。
- yang2 fan1 dong1 nan2 bi4 cang1 hai3 ， zhen4 ji1 xi1 bei3 xu1 kun1 lun2 。
- lu3 hou2 xi1 bo2 wo3 you3 wang4 ， can2 shan1 sheng4 shui3 nan2 wei2 yan2 。

## 注释

## 译文

## 赏析
