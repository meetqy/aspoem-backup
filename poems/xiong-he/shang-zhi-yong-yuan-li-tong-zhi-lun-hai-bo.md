---
id: xiong-he-shang-zhi-yong-yuan-li-tong-zhi-lun-hai-bo
title: 上致用院李同知論海舶
titlePinyin: shang4 zhi4 yong4 yuan4 li3 tong2 zhi1 lun4 hai3 bo2
titleSlug: shang-zhi-yong-yuan-li-tong-zhi-lun-hai-bo
author: 熊禾
authorPinyin: xiong2 he2
authorSlug: xiong-he
dynasty: 唐
dynastyPinyin: tang2
dynastySlug: tang
tags: [] 
---

## 正文

- 易經致民用，肇自羲農先。
- 耒耜既生聚，市易還懋遷。
- 公私不交病，本末無倒懸。
- 古人致主術，稱物靡有偏。
- 厥初禹作貢，不但中邦田。
- 四海自錫貢，不憚來遠邊。
- 碣石來冀右，海岱青徐連。
- 東南並淮揚，亦自江海沿。
- 夫豈寶遠物，有道歸陶甄。
- 成周制國用，半在周官編。
- 虞衡與商賈，胡不末利捐。
- 艱難開國心，什一猶欲蠲。
- 裒益固有道，公功格皇天。
- 後儒不知學，說理多虛玄。
- 生財昧大道，民命日益朘。
- 管商一作俑，蠹弊貽千年。
- 漁鹽尚抑末，奈何誘開阡。
- 懷清一以築，煢獨堪哀憐。
- 封君擅半賦，公私重熬煎。
- 寒機凍女手，汗粒赬農肩。
- 織衣不上體，舂粟不下咽。
- 傷哉力田家，欲說涕淚漣。
- 何如棄之去，逐末利百千。
- 矧此賈舶人，入海如登仙。
- 遠窮象齒徼，深入驪珠淵。
- 大貝與南琛，錯落萬斛船。
- 取之人不傷，用之我何愆。
- 奈何昧輕重，屑屑窮算鞭。
- 錙銖較鷺股，漏網魚吞船。
- 安得體國臣，爲天掘璣璇。
- 上資國脈壽，下拯民瘼瘨。
- 朝夕禹貢志，菲食甘胝胼。
- 九載不入門，千古孰與賢。
- 更想公旦心，待旦尤乾乾。
- 世俗吝與驕，曾不絲毫牽。
- 所以泰和治，常在虞周前。
- 此道久已亡，利欲充培埏。
- 豈曰治不及，曾是心無傳。
- 明公中州傑，自是天分全。
- 問學甚充厚，願力還精堅。
- 溥物功不勞，無欲心湛然。
- 維此一樞軸，實秉大化權。
- 如天有北斗，物物歸璣璇。
- 帝念南海民，風化舊所宣。
- 皇皇風霜節，炳炳奎壁躔。
- 纖微亦何凂，闔散有大權。
- 利用六府修，制用九府圜。
- 古人不可作，得意皆蹄筌。
- 誰哉識治本，理此大化絃。
- 三代事寂寞，念之中心悁。
- 書生武夷客，偶此來海堧。
- 使者採風謠，詩歌寓惓惓。

## 拼音

- yi4 jing1 zhi4 min2 yong4 ， zhao4 zi4 xi1 nong2 xian1 。
- lei3 si4 ji4 sheng1 ju4 ， shi4 yi4 huan2 mao4 qian1 。
- gong1 si1 bu4 jiao1 bing4 ， ben3 mo4 wu2 dao3 xuan2 。
- gu3 ren2 zhi4 zhu3 shu4 ， cheng1 wu4 mi2 you3 pian1 。
- jue2 chu1 yu3 zuo4 gong4 ， bu2 dan4 zhong1 bang1 tian2 。
- si4 hai3 zi4 xi1 gong4 ， bu2 dan4 lai2 yuan3 bian1 。
- jie2 shi2 lai2 ji4 you4 ， hai3 dai4 qing1 xu2 lian2 。
- dong1 nan2 bing4 huai2 yang2 ， yi4 zi4 jiang1 hai3 yan2 。
- fu1 qi3 bao3 yuan3 wu4 ， you3 dao4 gui1 tao2 zhen1 。
- cheng2 zhou1 zhi4 guo2 yong4 ， ban4 zai4 zhou1 guan1 bian1 。
- yu2 heng2 yu3 shang1 jia3 ， hu2 bu2 mo4 li4 juan1 。
- jian1 nan2 kai1 guo2 xin1 ， shen2 yi4 you2 yu4 juan1 。
- pou2 yi4 gu4 you3 dao4 ， gong1 gong1 ge2 huang2 tian1 。
- hou4 ru2 bu4 zhi1 xue2 ， shuo1 li3 duo1 xu1 xuan2 。
- sheng1 cai2 mei4 da4 dao4 ， min2 ming4 ri4 yi4 juan1 。
- guan3 shang1 yi2 zuo4 yong3 ， du4 bi4 yi2 qian1 nian2 。
- yu2 yan2 shang4 yi4 mo4 ， nai4 he2 you4 kai1 qian1 。
- huai2 qing1 yi4 yi3 zhu4 ， qiong2 du2 kan1 ai1 lian2 。
- feng1 jun1 shan4 ban4 fu4 ， gong1 si1 zhong4 ao2 jian1 。
- han2 ji1 dong4 nü3 shou3 ， han4 li4 cheng1 nong2 jian1 。
- zhi1 yi1 bu2 shang4 ti3 ， chong1 su4 bu2 xia4 yan4 。
- shang1 zai1 li4 tian2 jia1 ， yu4 shuo1 ti4 lei4 lian2 。
- he2 ru2 qi4 zhi1 qu4 ， zhu2 mo4 li4 bai3 qian1 。
- shen3 ci3 jia3 bo2 ren2 ， ru4 hai3 ru2 deng1 xian1 。
- yuan3 qiong2 xiang4 chi3 jiao3 ， shen1 ru4 li2 zhu1 yuan1 。
- da4 bei4 yu3 nan2 chen1 ， cuo4 luo4 wan4 hu2 chuan2 。
- qu3 zhi1 ren2 bu4 shang1 ， yong4 zhi1 wo3 he2 qian1 。
- nai4 he2 mei4 qing1 zhong4 ， xie4 xie4 qiong2 suan4 bian1 。
- zi1 zhu1 jiao4 lu4 gu3 ， lou4 wang3 yu2 tun1 chuan2 。
- an1 de2 ti3 guo2 chen2 ， wei2 tian1 jue2 ji1 xuan2 。
- shang4 zi1 guo2 mai4 shou4 ， xia4 zheng3 min2 mo4 dian1 。
- zhao1 xi1 yu3 gong4 zhi4 ， fei1 shi2 gan1 zhi1 pian2 。
- jiu3 zai4 bu2 ru4 men2 ， qian1 gu3 shu2 yu3 xian2 。
- geng4 xiang3 gong1 dan4 xin1 ， dai4 dan4 you2 qian2 qian2 。
- shi4 su2 lin4 yu3 jiao1 ， ceng2 bu4 si1 hao2 qian1 。
- suo3 yi3 tai4 he2 zhi4 ， chang2 zai4 yu2 zhou1 qian2 。
- ci3 dao4 jiu3 yi3 wang2 ， li4 yu4 chong1 pei2 shan1 。
- qi3 yue1 zhi4 bu4 ji2 ， ceng2 shi4 xin1 wu2 chuan2 。
- ming2 gong1 zhong1 zhou1 jie2 ， zi4 shi4 tian1 fen4 quan2 。
- wen4 xue2 shen4 chong1 hou4 ， yuan4 li4 huan2 jing1 jian1 。
- pu3 wu4 gong1 bu4 lao2 ， wu2 yu4 xin1 zhan4 ran2 。
- wei2 ci3 yi4 shu1 zhou2 ， shi2 bing3 da4 hua4 quan2 。
- ru2 tian1 you3 bei3 dou3 ， wu4 wu4 gui1 ji1 xuan2 。
- di4 nian4 nan2 hai3 min2 ， feng1 hua4 jiu4 suo3 xuan1 。
- huang2 huang2 feng1 shuang1 jie2 ， bing3 bing3 kui2 bi4 chan2 。
- xian1 wei1 yi4 he2 mei3 ， he2 san4 you3 da4 quan2 。
- li4 yong4 liu4 fu3 xiu1 ， zhi4 yong4 jiu3 fu3 huan2 。
- gu3 ren2 bu4 ke3 zuo4 ， de2 yi4 jie1 ti2 quan2 。
- shui2 zai1 shi2 zhi4 ben3 ， li3 ci3 da4 hua4 xian2 。
- san1 dai4 shi4 ji4 mo4 ， nian4 zhi1 zhong1 xin1 yuan1 。
- shu1 sheng1 wu3 yi2 ke4 ， ou3 ci3 lai2 hai3 ruan2 。
- shi3 zhe3 cai3 feng1 yao2 ， shi1 ge1 yu4 quan2 quan2 。

## 注释

## 译文

## 赏析
