---
id: xiong-he-ti-dong-po-shi-ji-hou
title: 題東坡詩集後
titlePinyin: ti2 dong1 po1 shi1 ji2 hou4
titleSlug: ti-dong-po-shi-ji-hou
author: 熊禾
authorPinyin: xiong2 he2
authorSlug: xiong-he
dynasty: 宋
dynastyPinyin: song4
dynastySlug: song
tags: []
---

## 正文

- 東坡真天人，再拜當斂袵。
- 千古岷峨英，浩氣發耿耿。
- 用世固磊落，作詩更雄騁。
- 熙寧化宜更，當國惜已甚。
- 胡爲叫怒呶，使我毛髪懔。
- 九天忠臣心，欲發不暇忍。
- 雪堂何從容，人事得盡屏。
- 江山拓胸次，風月動佳興。
- 我觀此時詩，下語已清永。
- 晚喫惠州飯，晨夕對蔬笋。
- 和陶數十篇，習氣脫略盡。
- 岷江幾百阻，到海渺萬頃。
- 公詩蓋三變，每變輒近正。
- 少年縱橫習，豈意造此境。
- 偶於玄寂中，佳處得深省。
- 學道便爲真，此語吾敢信。
- 文固氣所充，要在以理勝。
- 洋洋大雅音，千載嘆寥泯。
- 言詩抑小技，所入宜重慎。
- 我詩難示人，特此聊自警。

## 拼音

- dong1 po1 zhen1 tian1 ren2 ， zai4 bai4 dang1 lian3 ren4 。
- qian1 gu3 min2 e2 ying1 ， hao4 qi4 fa1 geng3 geng3 。
- yong4 shi4 gu4 lei3 luo4 ， zuo4 shi1 geng4 xiong2 cheng3 。
- xi1 ning2 hua4 yi2 geng4 ， dang1 guo2 xi1 yi3 shen4 。
- hu2 wei2 jiao4 nu4 nao2 ， shi3 wo3 mao2 fa4 lin3 。
- jiu3 tian1 zhong1 chen2 xin1 ， yu4 fa1 bu4 xia2 ren3 。
- xue3 tang2 he2 cong2 rong2 ， ren2 shi4 de2 jin4 ping2 。
- jiang1 shan1 tuo4 xiong1 ci4 ， feng1 yue4 dong4 jia1 xing1 。
- wo3 guan1 ci3 shi2 shi1 ， xia4 yu3 yi3 qing1 yong3 。
- wan3 chi1 hui4 zhou1 fan4 ， chen2 xi1 dui4 shu1 sun3 。
- he2 tao2 shu4 shi2 pian1 ， xi2 qi4 tuo1 lüe4 jin4 。
- min2 jiang1 ji1 bai3 zu3 ， dao4 hai3 miao3 wan4 qing3 。
- gong1 shi1 gai4 san1 bian4 ， mei3 bian4 zhe2 jin4 zheng4 。
- shao4 nian2 zong4 heng2 xi2 ， qi3 yi4 zao4 ci3 jing4 。
- ou3 wu1 xuan2 ji4 zhong1 ， jia1 chu3 de2 shen1 xing3 。
- xue2 dao4 bian4 wei2 zhen1 ， ci3 yu3 wu2 gan3 xin4 。
- wen2 gu4 qi4 suo3 chong1 ， yao4 zai4 yi3 li3 sheng4 。
- yang2 yang2 da4 ya3 yin1 ， qian1 zai4 tan4 liao2 min3 。
- yan2 shi1 yi4 xiao3 ji4 ， suo3 ru4 yi2 zhong4 shen4 。
- wo3 shi1 nan2 shi4 ren2 ， te4 ci3 liao2 zi4 jing3 。

## 注释

## 译文

## 赏析
