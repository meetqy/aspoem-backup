---
id: wang-an-zhong-yan-yi-zhong-yu-fu-lan-tian-cheng-er-yun-shuai-yi-yong-yin-jia-huo-dang-bi-du-yi-zhong-shi-wei-he-di-er-pian-ci-ci-tui-zhi-shan-shi-yun-zhe
title: 顔夷仲欲赴藍田丞而鄆帥移雍姻家或當避讀夷仲詩爲和第二篇此次退之山石韻者
titlePinyin: yan2 yi2 zhong4 yu4 fu4 lan2 tian2 cheng2 er2 yun4 shuai4 yi2 yong1 yin1 jia1 huo4 dang1 bi4 du2 yi2 zhong4 shi1 wei2 he2 di4 er4 pian1 ci3 ci4 tui4 zhi1 shan1 shi2 yun4 zhe3
titleSlug: yan-yi-zhong-yu-fu-lan-tian-cheng-er-yun-shuai-yi-yong-yin-jia-huo-dang-bi-du-yi-zhong-shi-wei-he-di-er-pian-ci-ci-tui-zhi-shan-shi-yun-zhe
author: 王安中
authorPinyin: wang2 an1 zhong1
authorSlug: wang-an-zhong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 秋蟲不量翅股微，幾欲唐突鵷鸞飛。
- 高梧嘶風食沆瀣，何似死鼠鴟鳶肥。
- 顔家事業更清絕，耆舊去眼知音稀。
- 賢哉鼻祖井故在，執瓢便足忘君饑。
- 一官晚悔登龍斷，經歲不出關荆扉。
- 藍田之山石韞玉，白虹千丈晴霏霏。
- 退之壁誌見彷彿，二松閲世應百圍。
- 丞聾未換渠莫惡，郴江仙伯容摳衣。
- 側聞親嫌又齟齬，漫恐髀肉摩鞍鞿。
- 戲人造物亦薄相，咄咄此士將安歸。

## 拼音

- qiu1 chong2 bu4 liang2 chi4 gu3 wei1 ， ji1 yu4 tang2 tu1 yuan1 luan2 fei1 。
- gao1 wu2 si1 feng1 shi2 hang4 xie4 ， he2 si4 si3 shu3 chi1 yuan1 fei2 。
- yan2 jia1 shi4 ye4 geng4 qing1 jue2 ， qi2 jiu4 qu4 yan3 zhi1 yin1 xi1 。
- xian2 zai1 bi2 zu3 jing3 gu4 zai4 ， zhi2 piao2 bian4 zu2 wang4 jun1 ji1 。
- yi4 guan1 wan3 hui3 deng1 long2 duan4 ， jing1 sui4 bu4 chu1 guan1 jing1 fei1 。
- lan2 tian2 zhi1 shan1 shi2 yun4 yu4 ， bai2 hong2 qian1 zhang4 qing2 fei1 fei1 。
- tui4 zhi1 bi4 zhi4 jian4 pang2 fu2 ， er4 song1 yue4 shi4 ying1 bai3 wei2 。
- cheng2 long2 wei4 huan4 qu2 mo4 e4 ， chen1 jiang1 xian1 bo2 rong2 kou1 yi1 。
- ce4 wen2 qin1 xian2 you4 ju3 yu3 ， man4 kong3 bi4 rou4 mo2 an1 ji1 。
- xi4 ren2 zao4 wu4 yi4 bao2 xiang1 ， duo1 duo1 ci3 shi4 jiang1 an1 gui1 。

## 注释

## 译文

## 赏析
