---
id: wang-an-zhong-ci-yun-he-peng-shao-yi-song-chao-yi-dao
title: 次韻和彭少逸送晁以道
titlePinyin: ci4 yun4 he2 peng2 shao3 yi4 song4 chao2 yi3 dao4
titleSlug: ci-yun-he-peng-shao-yi-song-chao-yi-dao
author: 王安中
authorPinyin: wang2 an1 zhong1
authorSlug: wang-an-zhong
dynasty: 宋
dynastyPinyin: song4
dynastySlug: song
tags: []
---

## 正文

- 吾軍久不張，建鼓覓同道。
- 蒼黄一二獲，便作百萬號。
- 我行初濟河，首得晁彭耗。
- 輕車駕駟馬，邂逅王良造。
- 悠然望八極，頗已快遠抱。
- 兩公前後輩，凜凜不殊操。
- 晁文早緯國，輔以家學奥。
- 向來宏詞出，古氣軋盤誥。
- 蕭生寧抱關，肯補郎衣皂。
- 老成吾猶及，孝友神所勞。
- 彭詩動驚俗，祖屈實自悼。
- 追奇詣岑險，展讀眩欲眊。
- 知名漁父篇，雅惬志和好。
- 勿前丞相嗔，何恃翰林傲。
- 方將摩二壘，併可潄雙瀑。
- 瓜代苦敦薄，火攻良抵冒。
- 荆州一人半，纔慰阿堅到。
- 只今事行李，遽欲戒騶導。
- 箕山老仙伯，遠行避喧噪。
- 紛紛户外屨，三沐安無躁。
- 仲氏往吹箎，吾黨端有靠。
- 坐念玉壺冰，詎堪風日曝。
- 魯公屋漏筆，莫靳平安報。
- 否泰等時雨，春旱必秋澇。
- 努力加飯餐，自餘何足禱。
- 無卿我定豪，别語願忠告。
- 睡翁賴少留，意適如爬瘙。
- 大臣不暑行，官小奈親耄。
- 網羅今轉疏，機穽豈重蹈。
- 得失儻未量，天理問禆竈。

## 拼音

- wu2 jun1 jiu3 bu4 zhang1 ， jian4 gu3 mi4 tong2 dao4 。
- cang1 huang2 yi1 er4 huo4 ， bian4 zuo4 bai3 wan4 hao4 。
- wo3 xing2 chu1 ji4 he2 ， shou3 de2 chao2 peng2 hao4 。
- qing1 ju1 jia4 si4 ma3 ， xie4 hou4 wang2 liang2 zao4 。
- you1 ran2 wang4 ba1 ji2 ， po1 yi3 kuai4 yuan3 bao4 。
- liang3 gong1 qian2 hou4 bei4 ， lin3 lin3 bu4 shu1 cao1 。
- chao2 wen2 zao3 wei3 guo2 ， fu3 yi3 jia1 xue2 ao4 。
- xiang4 lai2 hong2 ci2 chu1 ， gu3 qi4 ya4 pan2 gao4 。
- xiao1 sheng1 ning2 bao4 guan1 ， ken3 bu3 lang2 yi1 zao4 。
- lao3 cheng2 wu2 you2 ji2 ， xiao4 you3 shen2 suo3 lao2 。
- peng2 shi1 dong4 jing1 su2 ， zu3 qu1 shi2 zi4 dao4 。
- zhui1 qi2 yi4 cen2 xian3 ， zhan3 du2 xuan4 yu4 mao4 。
- zhi1 ming2 yu2 fu4 pian1 ， ya3 qie4 zhi4 he2 hao3 。
- wu4 qian2 cheng2 xiang4 chen1 ， he2 shi4 han4 lin2 ao4 。
- fang1 jiang1 mo2 er4 lei3 ， bing4 ke3 shu4 shuang1 pu4 。
- gua1 dai4 ku3 dun1 bao2 ， huo3 gong1 liang2 di3 mao4 。
- jing1 zhou1 yi4 ren2 ban4 ， cai2 wei4 a1 jian1 dao4 。
- zhi1 jin1 shi4 xing2 li0 ， ju4 yu4 jie4 zou1 dao3 。
- ji1 shan1 lao3 xian1 bo2 ， yuan3 xing2 bi4 xuan1 zao4 。
- fen1 fen1 hu4 wai4 ju4 ， san1 mu4 an1 wu2 zao4 。
- zhong4 shi4 wang3 chui1 chi2 ， wu2 dang3 duan1 you3 kao4 。
- zuo4 nian4 yu4 hu2 bing1 ， ju4 kan1 feng1 ri4 pu4 。
- lu3 gong1 wu1 lou4 bi3 ， mo4 jin4 ping2 an1 bao4 。
- pi3 tai4 deng3 shi2 yu3 ， chun1 han4 bi4 qiu1 lao4 。
- nu3 li4 jia1 fan4 can1 ， zi4 yu2 he2 zu2 dao3 。
- wu2 qing1 wo3 ding4 hao2 ， bie2 yu3 yuan4 zhong1 gao4 。
- shui4 weng1 lai4 shao3 liu2 ， yi4 shi4 ru2 pa2 sao4 。
- da4 chen2 bu4 shu3 xing2 ， guan1 xiao3 nai4 qin1 mao4 。
- wang3 luo2 jin1 zhuan3 shu1 ， ji1 jing3 qi3 chong2 dao3 。
- de2 shi1 tang3 wei4 liang2 ， tian1 li3 wen4 bi4 zao4 。

## 注释

## 译文

## 赏析
