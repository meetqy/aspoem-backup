---
id: wang-an-zhong-ding-wu-zeng-chao-yi-dao
title: 定武贈晁以道
titlePinyin: ding4 wu3 zeng4 chao2 yi3 dao4
titleSlug: ding-wu-zeng-chao-yi-dao
author: 王安中
authorPinyin: wang2 an1 zhong1
authorSlug: wang-an-zhong
dynasty: 宋
dynastyPinyin: song4
dynastySlug: song
tags: []
---

## 正文

- 北山立雄秀，西山儼來奔。
- 稜層上雲雨，祕邃錯朝昏。
- 風霆倐號怒，勢欲立厚坤。
- 兹惟神靈宅，可但人物繁。
- 嵩陽擅月旦，問山等龍門。
- 謂我山之英，重以仁者言。
- 丈人蓋代手，脱口千載存。
- 蓴羮與羊酪，不復疑戲論。
- 向來無極神，解與君爭尊。
- 堂堂甄孟成，版籍見諸孫。
- 如何置不問，遠借寒谷暄。
- 我行傍鄉梓，念此永弗諼。
- 逢人試語似，喜色凌朝暾。
- 問公誰輩行，故侯蘇季昆。
- 故侯遺妙墨，礱山龕山軒。
- 亦有好事人，醉帖收蜿蜒。
- 神明坐還觀，聲淚已復吞。
- 公能破紙尾，師友道彌敦。
- 要當藏名山，仍意作九原。
- 續絃煎麟角，併洗萬古冤。

## 拼音

- bei3 shan1 li4 xiong2 xiu4 ， xi1 shan1 yan3 lai2 ben1 。
- leng2 ceng2 shang4 yun2 yu3 ， bi4 sui4 cuo4 chao2 hun1 。
- feng1 ting2 shu1 hao4 nu4 ， shi4 yu4 li4 hou4 kun1 。
- zi1 wei2 shen2 ling2 zhai2 ， ke3 dan4 ren2 wu4 fan2 。
- song1 yang2 shan4 yue4 dan4 ， wen4 shan1 deng3 long2 men2 。
- wei4 wo3 shan1 zhi1 ying1 ， zhong4 yi3 ren2 zhe3 yan2 。
- zhang4 ren2 gai4 dai4 shou3 ， tuo1 kou3 qian1 zai4 cun2 。
- chun2 geng1 yu3 yang2 lao4 ， bu2 fu4 yi2 xi4 lun4 。
- xiang4 lai2 wu2 ji2 shen2 ， jie3 yu3 jun1 zheng1 zun1 。
- tang2 tang2 zhen1 meng4 cheng2 ， ban3 ji2 jian4 zhu1 sun1 。
- ru2 he2 zhi4 bu2 wen4 ， yuan3 jie4 han2 gu3 xuan1 。
- wo3 xing2 bang4 xiang1 zi3 ， nian4 ci3 yong3 fu2 xuan1 。
- feng2 ren2 shi4 yu3 si4 ， xi3 se4 ling2 chao2 tun1 。
- wen4 gong1 shui2 bei4 xing2 ， gu4 hou2 su1 ji4 kun1 。
- gu4 hou2 yi2 miao4 mo4 ， long2 shan1 kan1 shan1 xuan1 。
- yi4 you3 hao3 shi4 ren2 ， zui4 tie1 shou1 wan1 yan2 。
- shen2 ming2 zuo4 huan2 guan1 ， sheng1 lei4 yi3 fu4 tun1 。
- gong1 neng2 po4 zhi3 wei3 ， shi1 you3 dao4 mi2 dun1 。
- yao4 dang1 cang2 ming2 shan1 ， reng2 yi4 zuo4 jiu3 yuan2 。
- xu4 xian2 jian1 lin2 jiao3 ， bing4 xi3 wan4 gu3 yuan1 。

## 注释

## 译文

## 赏析
