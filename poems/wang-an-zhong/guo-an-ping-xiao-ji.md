---
id: wang-an-zhong-guo-an-ping-xiao-ji
title: 過安平小集
titlePinyin: guo4 an1 ping2 xiao3 ji2
titleSlug: guo-an-ping-xiao-ji
author: 王安中
authorPinyin: wang2 an1 zhong1
authorSlug: wang-an-zhong
dynasty: 宋
dynastyPinyin: song4
dynastySlug: song
tags: []
---

## 正文

- 王鮪未荐春，永歎念河曲。
- 遊子懷故鄉，書劍就裝束。
- 横流一葦航，歸日三秋促。
- 屬驂饒陽道，解鞅獲館穀。
- 鳴烏尾畢逋，喜信亂城角。
- 邑中二三子，彼美温如玉。
- 行李往來者，東道禮尤篤。
- 一尊相勞苦，桃瓜間紅綠。
- 深嚴布金地，良可避蒸溽。
- 呼龍勸客留，雨聲裂華屋。
- 諸公氣吐虹，不鄙余錄錄。
- 號呶叫博盧，露跣圍弈局。
- 漫郎本何者，蒿蓬倚松竹。
- 更不效天隨，凄其茹杞菊。

## 拼音

- wang2 wei3 wei4 jian4 chun1 ， yong3 tan4 nian4 he2 qu1 。
- you2 zi3 huai2 gu4 xiang1 ， shu1 jian4 jiu4 zhuang1 shu4 。
- heng2 liu2 yi4 wei3 hang2 ， gui1 ri4 san1 qiu1 cu4 。
- shu3 can1 rao2 yang2 dao4 ， jie3 yang1 huo4 guan3 gu3 。
- ming2 wu1 wei3 bi4 bu1 ， xi3 xin4 luan4 cheng2 jiao3 。
- yi4 zhong1 er4 san1 zi3 ， bi3 mei3 wen1 ru2 yu4 。
- xing2 li0 wang3 lai2 zhe3 ， dong1 dao4 li3 you2 du3 。
- yi4 zun1 xiang1 lao2 ku3 ， tao2 gua1 jian4 hong2 lü4 。
- shen1 yan2 bu4 jin1 di4 ， liang2 ke3 bi4 zheng1 ru4 。
- hu1 long2 quan4 ke4 liu2 ， yu3 sheng1 lie4 hua2 wu1 。
- zhu1 gong1 qi4 tu3 hong2 ， bu4 bi3 yu2 lu4 lu4 。
- hao4 nao2 jiao4 bo2 lu2 ， lu4 xian3 wei2 yi4 ju2 。
- man4 lang2 ben3 he2 zhe3 ， hao1 peng2 yi3 song1 zhu2 。
- geng4 bu2 xiao4 tian1 sui2 ， qi1 qi2 ru2 qi3 ju2 。

## 注释

## 译文

## 赏析
