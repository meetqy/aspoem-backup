---
id: wang-an-zhong-xu-dao-ning-song
title: 許道寧松
titlePinyin: xu1 dao4 ning2 song1
titleSlug: xu-dao-ning-song
author: 王安中
authorPinyin: wang2 an1 zhong1
authorSlug: wang-an-zhong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 玉骨巑岏雪作頂，清溪下舞蛟龍影。
- 忽驚發地扶屋極，誰向天公乞刀尺。
- 道人逸氣天雲高，韋偃畢宏皆坐超。
- 奔崕斷壑皆睥睨，悲風激激星勞勞。
- 胡爲乎挂卿高堂之素壁，許侯筆興萬牛敵。
- 坐來一氣回霜秋，四顧滿堂皆古色。
- 老夫卜築寄雲松，屢揖伯鸞攜敬通。
- 忽見婆娑眼中物，使我嚼句生天風。
- 千章奇材卧澗底，公獨區區悦其僞。
- 我知金石貫冰霜，便與髯卿同一味。
- 君不見丹霞大士燒木佛，此老胸中果何物。

## 拼音

- yu4 gu3 cuan2 wan2 xue3 zuo4 ding3 ， qing1 xi1 xia4 wu3 jiao1 long2 ying3 。
- hu1 jing1 fa1 di4 fu2 wu1 ji2 ， shui2 xiang4 tian1 gong1 qi3 dao1 chi3 。
- dao4 ren2 yi4 qi4 tian1 yun2 gao1 ， wei2 yan3 bi4 hong2 jie1 zuo4 chao1 。
- ben1 ya2 duan4 he4 jie1 pi4 ni4 ， bei1 feng1 ji1 ji1 xing1 lao2 lao2 。
- hu2 wei2 hu1 gua4 qing1 gao1 tang2 zhi1 su4 bi4 ， xu1 hou2 bi3 xing1 wan4 niu2 di2 。
- zuo4 lai2 yi2 qi4 hui2 shuang1 qiu1 ， si4 gu4 man3 tang2 jie1 gu3 se4 。
- lao3 fu1 bu3 zhu4 ji4 yun2 song1 ， lü3 yi1 bo2 luan2 xie2 jing4 tong1 。
- hu1 jian4 po2 suo1 yan3 zhong1 wu4 ， shi3 wo3 jiao2 ju4 sheng1 tian1 feng1 。
- qian1 zhang1 qi2 cai2 wo4 jian4 di3 ， gong1 du2 qu1 qu1 yue4 qi2 wei3 。
- wo3 zhi1 jin1 shi2 guan4 bing1 shuang1 ， bian4 yu3 ran2 qing1 tong2 yi2 wei4 。
- jun1 bu2 jian4 dan1 xia2 da4 shi4 shao1 mu4 fo2 ， ci3 lao3 xiong1 zhong1 guo3 he2 wu4 。

## 注释

## 译文

## 赏析
