---
id: wang-an-zhong-zhao-sheng-fu-quan-lian-shui-jun-shi-an-zhou-li-shi-qie-qu-you-wen-shang-qi-bu-she-wei-zuo-chang-ju
title: 趙聖符權漣水軍使按周立事且去猶聞上乞不赦爲作長句
titlePinyin: zhao4 sheng4 fu2 quan2 lian2 shui3 jun1 shi3 an4 zhou1 li4 shi4 qie3 qu4 you2 wen2 shang4 qi3 bu2 she4 wei2 zuo4 chang2 ju4
titleSlug: zhao-sheng-fu-quan-lian-shui-jun-shi-an-zhou-li-shi-qie-qu-you-wen-shang-qi-bu-she-wei-zuo-chang-ju
author: 王安中
authorPinyin: wang2 an1 zhong1
authorSlug: wang-an-zhong
dynasty: 宋
dynastyPinyin: song4
dynastySlug: song
tags: []
---

## 正文

- 潁川異日剛彊守，諸吏僵仆姦豪走。
- 濟南使君羞怯懦，故破瞷宗三百口。
- 官爲聲名計則多，尋常手滑如彼何。
- 心知昔人不妄作，隨事砭斫或拊摩。
- 河神娶婦理必往，城北殺子吾當訶。
- 襄濆趙侯世儒雅，軒昂忽變腸無它。
- 奴欺主女積十載，侯以半紙申嚴科。
- 人言趙侯廣漢後，宜有擿伏如神手。
- 青衫諸掾日蹉跎，衆或屈凌天自佑。
- 誰過襄濆刻石傍，告以吾言慰耆舊。
- 侯今兒子能文章，母太夫人百歲壽。

## 拼音

- ying3 chuan1 yi4 ri4 gang1 qiang2 shou3 ， zhu1 li4 jiang1 pu2 jian1 hao2 zou3 。
- ji4 nan2 shi3 jun1 xiu1 qie4 nuo4 ， gu4 po4 jian4 zong1 san1 bai3 kou3 。
- guan1 wei2 sheng1 ming2 ji4 ze2 duo1 ， xun2 chang2 shou3 hua2 ru2 bi3 he2 。
- xin1 zhi1 xi1 ren2 bu2 wang4 zuo4 ， sui2 shi4 bian1 zhuo2 huo4 fu3 mo2 。
- he2 shen2 qu3 fu4 li3 bi4 wang3 ， cheng2 bei3 sha1 zi3 wu2 dang1 he1 。
- xiang1 pen1 zhao4 hou2 shi4 ru2 ya3 ， xuan1 ang2 hu1 bian4 chang2 wu2 ta1 。
- nu2 qi1 zhu3 nü3 ji1 shi2 zai4 ， hou2 yi3 ban4 zhi3 shen1 yan2 ke1 。
- ren2 yan2 zhao4 hou2 guang3 han4 hou4 ， yi2 you3 ti1 fu2 ru2 shen2 shou3 。
- qing1 shan1 zhu1 yuan4 ri4 cuo1 tuo2 ， zhong4 huo4 qu1 ling2 tian1 zi4 you4 。
- shui2 guo4 xiang1 pen1 ke4 shi2 bang4 ， gao4 yi3 wu2 yan2 wei4 qi2 jiu4 。
- hou2 jin1 er2 zi3 neng2 wen2 zhang1 ， mu3 tai4 fu1 ren2 bai3 sui4 shou4 。

## 注释

## 译文

## 赏析
