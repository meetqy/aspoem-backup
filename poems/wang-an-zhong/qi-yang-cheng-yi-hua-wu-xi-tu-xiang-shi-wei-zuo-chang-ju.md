---
id: wang-an-zhong-qi-yang-cheng-yi-hua-wu-xi-tu-xiang-shi-wei-zuo-chang-ju
title: 祁陽成逸畫浯溪圖相示爲作長句
titlePinyin: qi2 yang2 cheng2 yi4 hua4 wu2 xi1 tu2 xiang1 shi4 wei2 zuo4 chang2 ju4
titleSlug: qi-yang-cheng-yi-hua-wu-xi-tu-xiang-shi-wei-zuo-chang-ju
author: 王安中
authorPinyin: wang2 an1 zhong1
authorSlug: wang-an-zhong
dynasty: 宋
dynastyPinyin: song4
dynastySlug: song
tags: []
---

## 正文

- 少文閱世老不出，自畫雲山滿墻壁。
- 澄懷觀道追所歷，坐覺琴聲隱金石。
- 我亦七年湖外客，夢中猶泛湘江碧。
- 浯溪之圖喜新得，身卧嶺南心嶺北。
- 憶嘗留語溪邊僧，異時人讀唐中興。
- 說與此乃秦典刑，三句入韻之罘銘。
- 今欲復作誰可令，似有元結無真卿。
- 風烟慘淡萬古情，不如且尋畫隱成。

## 拼音

- shao3 wen2 yue4 shi4 lao3 bu4 chu1 ， zi4 hua4 yun2 shan1 man3 qiang2 bi4 。
- cheng2 huai2 guan1 dao4 zhui1 suo3 li4 ， zuo4 jue2 qin2 sheng1 yin3 jin1 shi2 。
- wo3 yi4 qi1 nian2 hu2 wai4 ke4 ， meng4 zhong1 you2 fan4 xiang1 jiang1 bi4 。
- wu2 xi1 zhi1 tu2 xi3 xin1 de2 ， shen1 wo4 ling3 nan2 xin1 ling3 bei3 。
- yi4 chang2 liu2 yu3 xi1 bian1 seng1 ， yi4 shi2 ren2 du2 tang2 zhong1 xing1 。
- shuo1 yu3 ci3 nai3 qin2 dian3 xing2 ， san1 ju4 ru4 yun4 zhi1 fu2 ming2 。
- jin1 yu4 fu4 zuo4 shui2 ke3 ling4 ， si4 you3 yuan2 jie2 wu2 zhen1 qing1 。
- feng1 yan1 can3 dan4 wan4 gu3 qing2 ， bu4 ru2 qie3 xun2 hua4 yin3 cheng2 。

## 注释

## 译文

## 赏析
