---
id: wang-an-zhong-ci-qin-yi-xing-guan-lao-du-hua-xiang-yun
title: 次秦夷行觀老杜畫像韻
titlePinyin: ci4 qin2 yi2 xing2 guan1 lao3 du4 hua4 xiang4 yun4
titleSlug: ci-qin-yi-xing-guan-lao-du-hua-xiang-yun
author: 王安中
authorPinyin: wang2 an1 zhong1
authorSlug: wang-an-zhong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 寒拆天吳圖，饑糴太官粟。
- 拾遺官在朝，何異老林麓。
- 英風想廉藺，妙手傳顧陸。
- 蒙茸頭傾冠，駊騀鐙脱足。
- 熊兒與阿叚，左右相扶逐。
- 生平經綸具，悵望青蒲伏。
- 窮塗付麴蘖，放意謝羈束。
- 草堂幸無事，尹騎時見辱。
- 清吟動霄堮，逸艶驚魚目。
- 顧兹神明意，豈易丹青卜。
- 當時腰長鑱，憔悴十指秃。
- 聲名乾坤破，生事歲月促。
- 但聞列仙癯，豈見肉食墨。
- 企予攀逸駕，短步羞匍匐。
- 不能師廣袖，乃爾好奇服。
- 嗜詩得雋永，徐味自當肉。
- 不知褒公貴，顧謂何郎俗。
- 窮通等夢幻，思慮自棖觸。
- 苦吟秪效尤，呼醆進蟻綠。

## 拼音

- han2 chai1 tian1 wu2 tu2 ， ji1 di2 tai4 guan1 su4 。
- shi2 yi2 guan1 zai4 chao2 ， he2 yi4 lao3 lin2 lu4 。
- ying1 feng1 xiang3 lian2 lin4 ， miao4 shou3 chuan2 gu4 lu4 。
- meng2 rong2 tou2 qing1 guan1 ， po3 e3 deng1 tuo1 zu2 。
- xiong2 er2 yu3 a1 jia3 ， zuo3 you4 xiang1 fu2 zhu2 。
- sheng1 ping2 jing1 lun2 ju4 ， chang4 wang4 qing1 pu2 fu2 。
- qiong2 tu2 fu4 qu1 nie4 ， fang4 yi4 xie4 ji1 shu4 。
- cao3 tang2 xing4 wu2 shi4 ， yin3 qi2 shi2 jian4 ru3 。
- qing1 yin2 dong4 xiao1 e4 ， yi4 yan4 jing1 yu2 mu4 。
- gu4 zi1 shen2 ming2 yi4 ， qi3 yi4 dan1 qing1 bu3 。
- dang1 shi2 yao1 chang2 chan2 ， qiao2 cui4 shi2 zhi3 tu1 。
- sheng1 ming2 qian2 kun1 po4 ， sheng1 shi4 sui4 yue4 cu4 。
- dan4 wen2 lie4 xian1 qu2 ， qi3 jian4 rou4 shi2 mo4 。
- qi3 yu3 pan1 yi4 jia4 ， duan3 bu4 xiu1 pu2 fu2 。
- bu4 neng2 shi1 guang3 xiu4 ， nai3 er3 hao4 qi2 fu2 。
- shi4 shi1 de2 jun4 yong3 ， xu2 wei4 zi4 dang1 rou4 。
- bu4 zhi1 bao1 gong1 gui4 ， gu4 wei4 he2 lang2 su2 。
- qiong2 tong1 deng3 meng4 huan4 ， si1 lü4 zi4 cheng2 chu4 。
- ku3 yin2 di1 xiao4 you2 ， hu1 zhan3 jin4 yi3 lü4 。

## 注释

## 译文

## 赏析
