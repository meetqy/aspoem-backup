---
id: wang-an-zhong-wang-mo-jie-diao-yu-tu
title: 王摩詰釣魚圖
titlePinyin: wang2 mo2 jie2 diao4 yu2 tu2
titleSlug: wang-mo-jie-diao-yu-tu
author: 王安中
authorPinyin: wang2 an1 zhong1
authorSlug: wang-an-zhong
dynasty: 宋
dynastyPinyin: song4
dynastySlug: song
tags: []
---

## 正文

- 我本江湖人，市朝豈無心。
- 偶然墮世網，如鳥思長林。
- 交親豈不多，之子德我深。
- 賜沐有餘閒，一馬時相尋。
- 茅亭容膝耳，九衢可窺臨。
- 挂壁出古圖，驚笑靡自任。
- 筆墨粗可識，佳處疑非今。
- 佳哉王摩詰，風味我所欽。
- 自狀釣魚圖，葦間相拏音。
- 有如渼波游，一杜挾兩岑。
- 坐令黄塵中，思落清江潯。
- 秦子詩思古，清新間雄沈。
- 示我五字句，月杵鳴秋砧。
- 回盃勸摩詰，對畫手自斟。
- 我羨子高趣，子聆我微箴。
- 譬如影與形，妙在同一陰。
- 我時坐其旁，清風溢幽襟。
- 歸來步長廊，缺月户半侵。
- 丹青已過鳥，齒頰猶哦吟。
- 煩公有聲畫，相我無絃琴。

## 拼音

- wo3 ben3 jiang1 hu2 ren2 ， shi4 chao2 qi3 wu2 xin1 。
- ou3 ran2 duo4 shi4 wang3 ， ru2 niao3 si1 chang2 lin2 。
- jiao1 qin1 qi3 bu4 duo1 ， zhi1 zi3 de2 wo3 shen1 。
- ci4 mu4 you3 yu2 xian2 ， yi4 ma3 shi2 xiang1 xun2 。
- mao2 ting2 rong2 xi1 er3 ， jiu3 qu2 ke3 kui1 lin2 。
- gua4 bi4 chu1 gu3 tu2 ， jing1 xiao4 mi2 zi4 ren4 。
- bi3 mo4 cu1 ke3 shi2 ， jia1 chu3 yi2 fei1 jin1 。
- jia1 zai1 wang2 mo2 jie2 ， feng1 wei4 wo3 suo3 qin1 。
- zi4 zhuang4 diao4 yu2 tu2 ， wei3 jian4 xiang1 na2 yin1 。
- you3 ru2 mei3 bo1 you2 ， yi2 du4 xie2 liang3 cen2 。
- zuo4 ling4 huang2 chen2 zhong1 ， si1 luo4 qing1 jiang1 xun2 。
- qin2 zi3 shi1 si1 gu3 ， qing1 xin1 jian4 xiong2 shen3 。
- shi4 wo3 wu3 zi4 ju4 ， yue4 chu3 ming2 qiu1 zhen1 。
- hui2 bei1 quan4 mo2 jie2 ， dui4 hua4 shou3 zi4 zhen1 。
- wo3 xian4 zi3 gao1 qu4 ， zi3 ling2 wo3 wei1 zhen1 。
- pi4 ru2 ying3 yu3 xing2 ， miao4 zai4 tong2 yi4 yin1 。
- wo3 shi2 zuo4 qi2 pang2 ， qing1 feng1 yi4 you1 jin1 。
- gui1 lai2 bu4 chang2 lang2 ， que1 yue4 hu4 ban4 qin1 。
- dan1 qing1 yi3 guo4 niao3 ， chi3 jia2 you2 o4 yin2 。
- fan2 gong1 you3 sheng1 hua4 ， xiang1 wo3 wu2 xian2 qin2 。

## 注释

## 译文

## 赏析
