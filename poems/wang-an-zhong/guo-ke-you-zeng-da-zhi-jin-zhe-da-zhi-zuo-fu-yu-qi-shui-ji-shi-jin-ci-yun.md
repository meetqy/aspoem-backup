---
id: wang-an-zhong-guo-ke-you-zeng-da-zhi-jin-zhe-da-zhi-zuo-fu-yu-qi-shui-ji-shi-jin-ci-yun
title: 過客有贈達之金者達之作鮒魚乞水急詩謹次韻
titlePinyin: guo4 ke4 you3 zeng4 da2 zhi1 jin1 zhe3 da2 zhi1 zuo4 fu4 yu2 qi3 shui3 ji2 shi1 jin3 ci4 yun4
titleSlug: guo-ke-you-zeng-da-zhi-jin-zhe-da-zhi-zuo-fu-yu-qi-shui-ji-shi-jin-ci-yun
author: 王安中
authorPinyin: wang2 an1 zhong1
authorSlug: wang-an-zhong
dynasty: 宋
dynastyPinyin: song4
dynastySlug: song
tags: []
---

## 正文

- 李侯茫茫悲欲泣，人生豈能無緩急。
- 晨炊米盡抱衾裯，富兒操金森壁立。
- 縱横文字對空虛，肝膈不同如燥濕。
- 寒鄉眼界太褊迫，名譽纔高憎怨集。
- 誦書把琖九河懸，雖我亦驚追莫及。
- 風雷會送横海鱣，躍上禹門過千級。
- 奈何自比轍中鮒，商歌感慨行人揖。
- 鮒魚不願决西江，李侯所須惟粟粒。
- 肯捐一滴活波臣，客真義動修蛇蟄。
- 得金遣客曾莫留，索我和篇何汲汲。
- 孤竹之管空桑琴，已矣今人聽不入。

## 拼音

- li3 hou2 mang2 mang2 bei1 yu4 qi4 ， ren2 sheng1 qi3 neng2 wu2 huan3 ji2 。
- chen2 chui1 mi3 jin4 bao4 qin1 dao1 ， fu4 er2 cao1 jin1 sen1 bi4 li4 。
- zong4 heng2 wen2 zi4 dui4 kong1 xu1 ， gan1 ge2 bu4 tong2 ru2 zao4 shi1 。
- han2 xiang1 yan3 jie4 tai4 bian3 po4 ， ming2 yu4 cai2 gao1 zeng1 yuan4 ji2 。
- song4 shu1 ba3 zhan3 jiu3 he2 xuan2 ， sui1 wo3 yi4 jing1 zhui1 mo4 ji2 。
- feng1 lei2 hui4 song4 heng2 hai3 zhan1 ， yue4 shang4 yu3 men2 guo4 qian1 ji2 。
- nai4 he2 zi4 bi3 zhe2 zhong1 fu4 ， shang1 ge1 gan3 kai3 xing2 ren2 yi1 。
- fu4 yu2 bu2 yuan4 jue2 xi1 jiang1 ， li3 hou2 suo3 xu1 wei2 su4 li4 。
- ken3 juan1 yi4 di1 huo2 bo1 chen2 ， ke4 zhen1 yi4 dong4 xiu1 she2 zhe2 。
- de2 jin1 qian3 ke4 ceng2 mo4 liu2 ， suo3 wo3 he2 pian1 he2 ji2 ji2 。
- gu1 zhu2 zhi1 guan3 kong1 sang1 qin2 ， yi3 yi3 jin1 ren2 ting1 bu2 ru4 。

## 注释

## 译文

## 赏析
