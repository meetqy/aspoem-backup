---
id: wang-an-zhong-bei-shan-yi-wen-shao-bian-shao-bian
title: 北山移文哨遍・哨遍
titlePinyin: bei3 shan1 yi2 wen2 shao4 bian4 ・ shao4 bian4
titleSlug: bei-shan-yi-wen-shao-bian-shao-bian
author: 王安中
authorPinyin: wang2 an1 zhong1
authorSlug: wang-an-zhong
dynasty: 宋
dynastyPinyin: song4
dynastySlug: song
tags: []
---

## 正文

- 世有达人，潇洒出尘，招隐青霄际。
- 终始追。
- 游览老山栖。
- 藐千金、轻脱如屣。
- 彼假容江皋，滥巾云岳，缨情好爵欺松桂。
- 观向释谈空，寻真讲道，巢由何足相拟。
- 待诏书来起便驺驰。
- 席次早焚烈芰荷衣。
- 敲朴喧喧，牒诉匆匆，抗颜自喜。
- 嗟明月高霞，石径幽绝谁回睇。
- 空怅猿惊处，凄凉孤鹤嘹唳。
- 任列壑争讥。
- 众蜂竦诮，林惭涧愧移星岁。
- 方浪枻神京，腾装魏阙，徘徊经过留憩。
- 致草堂灵怒蒋侯麾。
- 扃岫幌、驱烟勒新移。
- 忍丹崖碧岭重滓。
- 鸣湍声断深谷，逋客归何计。
- 信知一逐浮荣，便丧素守，身成俗士。
- 伯鸾家有孟光妻。
- 岂逡巡、眷恋名利。

## 拼音

- shi4 you3 da2 ren2 ， xiao1 sa3 chu1 chen2 ， zhao1 yin3 qing1 xiao1 ji4 。
- zhong1 shi3 zhui1 。
- you2 lan3 lao3 shan1 qi1 。
- miao3 qian1 jin1 、 qing1 tuo1 ru2 xi3 。
- bi3 jia3 rong2 jiang1 gao1 ， lan4 jin1 yun2 yue4 ， ying1 qing2 hao3 jue2 qi1 song1 gui4 。
- guan1 xiang4 shi4 tan2 kong1 ， xun2 zhen1 jiang3 dao4 ， chao2 you2 he2 zu2 xiang1 ni3 。
- dai4 zhao4 shu1 lai2 qi3 bian4 zou1 chi2 。
- xi2 ci4 zao3 fen2 lie4 ji4 he2 yi1 。
- qiao1 pu3 xuan1 xuan1 ， die2 su4 cong1 cong1 ， kang4 yan2 zi4 xi3 。
- jie1 ming2 yue4 gao1 xia2 ， shi2 jing4 you1 jue2 shui2 hui2 di4 。
- kong1 chang4 yuan2 jing1 chu4 ， qi1 liang2 gu1 he4 liao2 li4 。
- ren4 lie4 he4 zheng1 ji1 。
- zhong4 feng1 song3 qiao4 ， lin2 can2 jian4 kui4 yi2 xing1 sui4 。
- fang1 lang4 yi4 shen2 jing1 ， teng2 zhuang1 wei4 que4 ， pai2 huai2 jing1 guo4 liu2 qi4 。
- zhi4 cao3 tang2 ling2 nu4 jiang3 hou2 hui1 。
- jiong1 xiu4 huang3 、 qu1 yan1 le4 xin1 yi2 。
- ren3 dan1 ya2 bi4 ling3 zhong4 zi3 。
- ming2 tuan1 sheng1 duan4 shen1 gu3 ， bu1 ke4 gui1 he2 ji4 。
- xin4 zhi1 yi4 zhu2 fu2 rong2 ， bian4 sang4 su4 shou3 ， shen1 cheng2 su2 shi4 。
- bo2 luan2 jia1 you3 meng4 guang1 qi1 。
- qi3 qun1 xun2 、 juan4 lian4 ming2 li4 。

## 注释

## 译文

## 赏析
