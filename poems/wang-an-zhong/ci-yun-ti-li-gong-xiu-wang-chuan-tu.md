---
id: wang-an-zhong-ci-yun-ti-li-gong-xiu-wang-chuan-tu
title: 次韻題李公休輞川圖
titlePinyin: ci4 yun4 ti2 li3 gong1 xiu1 wang3 chuan1 tu2
titleSlug: ci-yun-ti-li-gong-xiu-wang-chuan-tu
author: 王安中
authorPinyin: wang2 an1 zhong1
authorSlug: wang-an-zhong
dynasty: 宋
dynastyPinyin: song4
dynastySlug: song
tags: []
---

## 正文

- 山林策足高復高，俗子捷宦爭秋毫。
- 丹青邂逅着相衮，晚顧不欲傳兒曹。
- 妙哉吾家右丞相，睥睨一世輕鴻毛。
- 雲泉招隱去甚勇，粉墨狀景隨所遭。
- 輞川莊圖最得趣，盡寫衆巘圍長臯。
- 廢城荒煙颯衰柳，斷澗立石淙驚濤。
- 篔簹插屋伴幽讀，蓮芰潑眼横輕舠。
- 宫槐猶是鳴騶陌，漆園已作蒙莊逃。
- 地因人好自奇勝，豈必海嶠騫鯨鼇。
- 想見解衣盤礴時，六種震動山靈號。
- 平生經行意境足，朽木不運筆已操。
- 小詩氣象更清絕，遠跨陶謝追風騷。
- 樂安老人吾莫及，摹搨彷彿收藏牢。
- 隸書十詠有體法，鍼肆見此古赤刀。
- 一時墨妙誰竊去，龍劍飛失餘環絛。
- 只今跋題乃到我，千載吾祖安敢褒。
- 家鷄詩畫愧弗學，但思卜築誅蓬蒿。
- 輞川久無書契在，未免四海求田勞。

## 拼音

- shan1 lin2 ce4 zu2 gao1 fu4 gao1 ， su2 zi3 jie2 huan4 zheng1 qiu1 hao2 。
- dan1 qing1 xie4 hou4 zhe0 xiang1 gun3 ， wan3 gu4 bu2 yu4 chuan2 er2 cao2 。
- miao4 zai1 wu2 jia1 you4 cheng2 xiang4 ， pi4 ni4 yi2 shi4 qing1 hong2 mao2 。
- yun2 quan2 zhao1 yin3 qu4 shen4 yong3 ， fen3 mo4 zhuang4 jing3 sui2 suo3 zao1 。
- wang3 chuan1 zhuang1 tu2 zui4 de2 qu4 ， jin4 xie3 zhong4 yan3 wei2 chang2 gao1 。
- fei4 cheng2 huang1 yan1 sa4 shuai1 liu3 ， duan4 jian4 li4 shi2 cong2 jing1 tao1 。
- yun2 dang1 cha1 wu1 ban4 you1 du2 ， lian2 ji4 po1 yan3 heng2 qing1 dao1 。
- gong1 huai2 you2 shi4 ming2 zou1 mo4 ， qi1 yuan2 yi3 zuo4 meng2 zhuang1 tao2 。
- di4 yin1 ren2 hao3 zi4 qi2 sheng4 ， qi3 bi4 hai3 jiao4 qian1 jing1 ao2 。
- xiang3 jian4 jie3 yi1 pan2 bo2 shi2 ， liu4 zhong3 zhen4 dong4 shan1 ling2 hao4 。
- ping2 sheng1 jing1 xing2 yi4 jing4 zu2 ， xiu3 mu4 bu2 yun4 bi3 yi3 cao1 。
- xiao3 shi1 qi4 xiang4 geng4 qing1 jue2 ， yuan3 kua4 tao2 xie4 zhui1 feng1 sao1 。
- le4 an1 lao3 ren2 wu2 mo4 ji2 ， mo2 ta4 pang2 fu2 shou1 cang2 lao2 。
- li4 shu1 shi2 yong3 you3 ti3 fa3 ， zhen1 si4 jian4 ci3 gu3 chi4 dao1 。
- yi4 shi2 mo4 miao4 shui2 qie4 qu4 ， long2 jian4 fei1 shi1 yu2 huan2 tao1 。
- zhi1 jin1 ba2 ti2 nai3 dao4 wo3 ， qian1 zai4 wu2 zu3 an1 gan3 bao1 。
- jia1 ji1 shi1 hua4 kui4 fu2 xue2 ， dan4 si1 bu3 zhu4 zhu1 peng2 hao1 。
- wang3 chuan1 jiu3 wu2 shu1 qi4 zai4 ， wei4 mian3 si4 hai3 qiu2 tian2 lao2 。

## 注释

## 译文

## 赏析
