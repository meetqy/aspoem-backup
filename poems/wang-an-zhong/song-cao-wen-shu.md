---
id: wang-an-zhong-song-cao-wen-shu
title: 送曹文叔
titlePinyin: song4 cao2 wen2 shu1
titleSlug: song-cao-wen-shu
author: 王安中
authorPinyin: wang2 an1 zhong1
authorSlug: wang-an-zhong
dynasty: 宋
dynastyPinyin: song4
dynastySlug: song
tags: []
---

## 正文

- 讀書無見功，要足補吾拙。
- 時從千載上，坐友萬人傑。
- 心源貯古月，表裏湛空澈。
- 政緣老懶故，早覺追隨苶。
- 推遷懷短檄，甚愧固窮節。
- 安陽耆舊衰，風采漫筆舌。
- 翩翩阿瞞孫，乃出諸椽列。
- 爽氣不可招，敵榜近縲紲。
- 只今官罷休，道學歸澡雪。
- 加飱一言足，人事會有别。

## 拼音

- du2 shu1 wu2 jian4 gong1 ， yao4 zu2 bu3 wu2 zhuo1 。
- shi2 cong2 qian1 zai4 shang4 ， zuo4 you3 wan4 ren2 jie2 。
- xin1 yuan2 zhu4 gu3 yue4 ， biao3 li3 zhan4 kong1 che4 。
- zheng4 yuan2 lao3 lan3 gu4 ， zao3 jue2 zhui1 sui2 nie2 。
- tui1 qian1 huai2 duan3 xi2 ， shen4 kui4 gu4 qiong2 jie2 。
- an1 yang2 qi2 jiu4 shuai1 ， feng1 cai3 man4 bi3 she2 。
- pian1 pian1 a1 man2 sun1 ， nai3 chu1 zhu1 chuan2 lie4 。
- shuang3 qi4 bu4 ke3 zhao1 ， di2 bang3 jin4 lei2 xie4 。
- zhi1 jin1 guan1 ba4 xiu1 ， dao4 xue2 gui1 zao3 xue3 。
- jia1 sun1 yi4 yan2 zu2 ， ren2 shi4 hui4 you3 bie2 。

## 注释

## 译文

## 赏析
