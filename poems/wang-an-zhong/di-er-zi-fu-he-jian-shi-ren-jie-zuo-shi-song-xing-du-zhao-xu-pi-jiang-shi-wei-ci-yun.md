---
id: wang-an-zhong-di-er-zi-fu-he-jian-shi-ren-jie-zuo-shi-song-xing-du-zhao-xu-pi-jiang-shi-wei-ci-yun
title: 第二子赴河間詩人皆作詩送行讀趙壻辟疆詩爲次韻
titlePinyin: di4 er4 zi3 fu4 he2 jian4 shi1 ren2 jie1 zuo4 shi1 song4 xing2 du2 zhao4 xu4 pi4 jiang1 shi1 wei2 ci4 yun4
titleSlug: di-er-zi-fu-he-jian-shi-ren-jie-zuo-shi-song-xing-du-zhao-xu-pi-jiang-shi-wei-ci-yun
author: 王安中
authorPinyin: wang2 an1 zhong1
authorSlug: wang-an-zhong
dynasty: 宋
dynastyPinyin: song4
dynastySlug: song
tags: []
---

## 正文

- 家世無人仕苕浙，送汝還爲北城别。
- 河間知不去吾遠，汝母猶持離袖掣。
- 中年生子今宦游，吾與汝母宜白頭。
- 中山西望三舍身，諸老汝近吾何愁。
- 宫傅恩憐逮猶子，宫師雁行餘五弟。
- 至今鄉閭尚心化，友愛推高一門裏。
- 向來寒甚草根蛩，邇來出入軒蓋從。
- 富貴不願此身獨，安樂幸與諸老同。
- 門户固應多國器，汝往豈爲功名會。
- 古文科斗盡五車，娱人翰墨真餘事。
- 客程搶笠風卷紗，歸及諸老醉榴花。
- 京華新聞勿用說，一時名士詩可誇。

## 拼音

- jia1 shi4 wu2 ren2 shi4 tiao2 zhe4 ， song4 ru3 huan2 wei2 bei3 cheng2 bie2 。
- he2 jian4 zhi1 bu2 qu4 wu2 yuan3 ， ru3 mu3 you2 chi2 li2 xiu4 che4 。
- zhong1 nian2 sheng1 zi3 jin1 huan4 you2 ， wu2 yu3 ru3 mu3 yi2 bai2 tou2 。
- zhong1 shan1 xi1 wang4 san1 she3 shen1 ， zhu1 lao3 ru3 jin4 wu2 he2 chou2 。
- gong1 fu4 en1 lian2 dai3 you2 zi3 ， gong1 shi1 yan4 hang2 yu2 wu3 di4 。
- zhi4 jin1 xiang1 lü2 shang4 xin1 hua4 ， you3 ai4 tui1 gao1 yi1 men2 li3 。
- xiang4 lai2 han2 shen4 cao3 gen1 qiong2 ， er3 lai2 chu1 ru4 xuan1 gai4 cong2 。
- fu4 gui4 bu2 yuan4 ci3 shen1 du2 ， an1 le4 xing4 yu3 zhu1 lao3 tong2 。
- men2 hu4 gu4 ying1 duo1 guo2 qi4 ， ru3 wang3 qi3 wei2 gong1 ming2 hui4 。
- gu3 wen2 ke1 dou4 jin4 wu3 ju1 ， yu2 ren2 han4 mo4 zhen1 yu2 shi4 。
- ke4 cheng2 qiang1 li4 feng1 juan4 sha1 ， gui1 ji2 zhu1 lao3 zui4 liu2 hua1 。
- jing1 hua2 xin1 wen2 wu4 yong4 shuo1 ， yi4 shi2 ming2 shi4 shi1 ke3 kua1 。

## 注释

## 译文

## 赏析
