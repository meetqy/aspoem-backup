---
id: dai-bing-ren-zi-li-xia-ri-tong-jun-bo-shi-huang-ci-kui-you-jiang-zu-tai-bai-diao-tai-yin-cheng-gu-shi-bing-cheng-xie-xing-zhu-zhang
title: 壬子立夏日同郡博士黄次夔游江祖太白釣臺因成古詩並呈偕行諸丈
titlePinyin: ren2 zi3 li4 xia4 ri4 tong2 jun4 bo2 shi4 huang2 ci4 kui2 you2 jiang1 zu3 tai4 bai2 diao4 tai2 yin1 cheng2 gu3 shi1 bing4 cheng2 xie2 xing2 zhu1 zhang4
titleSlug: ren-zi-li-xia-ri-tong-jun-bo-shi-huang-ci-kui-you-jiang-zu-tai-bai-diao-tai-yin-cheng-gu-shi-bing-cheng-xie-xing-zhu-zhang
author: 戴昺
authorPinyin: dai4 bing3
authorSlug: dai-bing
dynasty: 唐
dynastyPinyin: tang2
dynastySlug: tang
tags: [] 
---

## 正文

- 翰林天酒星，謫墮人間世。
- 豪氣眇乾坤，浪迹寄湖海。
- 峨峨江祖山，片石峙西澨。
- 醉狂御風來，踞坐高傲睨。
- 一絲聊戲垂，意得在魚外。
- 青天畫屏句，妙越無塵界。
- 至今五百年，春虹絢晴彩。
- 我來訪遺蹤，躡屐捫薜荔。
- 錦苔剝冰霜，髣髴題字在。
- 屬時春夏交，微雨弄輕霽。
- 同遊俱嘉朋，笑語洽傾蓋。
- 雲木團晝陰，松風奏天籟。
- 勝踐心已愜，酣歌意彌快。
- 欲招臺上魂，舉爵酹清泚。
- 今昔自殊時，欣感諒一契。
- 詩成寫蒼壁，存否非所計。
- 長嘯下歸舟，驚湍送飛栧。

## 拼音

- han4 lin2 tian1 jiu3 xing1 ， zhe2 duo4 ren2 jian4 shi4 。
- hao2 qi4 miao3 qian2 kun1 ， lang4 ji4 ji4 hu2 hai3 。
- e2 e2 jiang1 zu3 shan1 ， pian4 shi2 zhi4 xi1 shi4 。
- zui4 kuang2 yu4 feng1 lai2 ， ju4 zuo4 gao1 ao4 ni4 。
- yi4 si1 liao2 xi4 chui2 ， yi4 de2 zai4 yu2 wai4 。
- qing1 tian1 hua4 ping2 ju4 ， miao4 yue4 wu2 chen2 jie4 。
- zhi4 jin1 wu3 bai3 nian2 ， chun1 hong2 xuan4 qing2 cai3 。
- wo3 lai2 fang3 yi2 zong1 ， nie4 ji1 men2 bi4 li4 。
- jin3 tai2 bao1 bing1 shuang1 ， fang3 fu2 ti2 zi4 zai4 。
- shu3 shi2 chun1 xia4 jiao1 ， wei1 yu3 nong4 qing1 ji4 。
- tong2 you2 ju4 jia1 peng2 ， xiao4 yu3 qia4 qing1 gai4 。
- yun2 mu4 tuan2 zhou4 yin1 ， song1 feng1 zou4 tian1 lai4 。
- sheng4 jian4 xin1 yi3 qie4 ， han1 ge1 yi4 mi2 kuai4 。
- yu4 zhao1 tai2 shang4 hun2 ， ju3 jue2 lei4 qing1 ci3 。
- jin1 xi1 zi4 shu1 shi2 ， xin1 gan3 liang4 yi2 qi4 。
- shi1 cheng2 xie3 cang1 bi4 ， cun2 fou3 fei1 suo3 ji4 。
- chang2 xiao4 xia4 gui1 zhou1 ， jing1 tuan1 song4 fei1 yi4 。

## 注释

## 译文

## 赏析
