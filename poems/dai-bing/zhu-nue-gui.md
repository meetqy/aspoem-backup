---
id: dai-bing-zhu-nue-gui
title: 逐瘧鬼
titlePinyin: zhu2 nüe4 gui3
titleSlug: zhu-nue-gui
author: 戴昺
authorPinyin: dai4 bing3
authorSlug: dai-bing
dynasty: 宋
dynastyPinyin: song4
dynastySlug: song
tags: []
---

## 正文

- 咄哉瘧鬼何冥愚，沉魄猶滯江流居。
- 孰云胄出高陽氏，而乃不肖如此歟。
- 爲妖常闖秋令動，作威又竊炎官餘。
- 今年恣睢逞暴虐，十戶九室聞嗟吁。
- 人生一歲一寒暑，自有大瘧纏其軀。
- 翻手爲凉覆手暖，笑爾禍福纔須臾。
- 癡兒騃女或汝怖，那能嚇我烈丈夫。
- 汝不記少陵詩句有神語，子璋髑髏血模糊。
- 昌黎遣逐更多術，灌毒炷艾揮靈符。
- 今來古往共憎疾，奈何長惡終不渝。
- 胡不學鮫人細織冰綃製雲裾，胡不從湘君緩移桂櫂搴芙蕖。
- 乃甘卑渫賈衆怨，厭禳唾駡無時無。
- 爾來經旬瞰吾室，再三謝遣猶踟躕。
- 吾詩吾酒既不廢，汝窮汝技將何如。
- 大江秋色正瀟灑，明月皎皎風疎疎。
- 便須悟悔速歸去，嘯儔呼侶相嬉娛。
- 夜闌吟徹欲就睡，燈花照眼團如珠。
- 夢回病思砉然散，颯颯風籟生庭梧。

## 拼音

- duo1 zai1 nüe4 gui3 he2 ming2 yu2 ， chen2 po4 you2 zhi4 jiang1 liu2 ju1 。
- shu2 yun2 zhou4 chu1 gao1 yang2 shi4 ， er2 nai3 bu2 xiao4 ru2 ci3 yu2 。
- wei2 yao1 chang2 chuang3 qiu1 ling4 dong4 ， zuo4 wei1 you4 qie4 yan2 guan1 yu2 。
- jin1 nian2 zi4 sui1 cheng3 bao4 nüe4 ， shi2 hu4 jiu3 shi4 wen2 jie1 xu1 。
- ren2 sheng1 yi2 sui4 yi4 han2 shu3 ， zi4 you3 da4 nüe4 chan2 qi2 qu1 。
- fan1 shou3 wei2 liang2 fu4 shou3 nuan3 ， xiao4 er3 huo4 fu2 cai2 xu1 yu2 。
- chi1 er2 si4 nü3 huo4 ru3 bu4 ， na4 neng2 he4 wo3 lie4 zhang4 fu0 。
- ru3 bu2 ji4 shao3 ling2 shi1 ju4 you3 shen2 yu3 ， zi3 zhang1 du2 lou2 xue4 mo2 hu2 。
- chang1 li2 qian3 zhu2 geng4 duo1 shu4 ， guan4 du2 zhu4 ai4 hui1 ling2 fu2 。
- jin1 lai2 gu3 wang3 gong4 zeng1 ji2 ， nai4 he2 chang2 e4 zhong1 bu4 yu2 。
- hu2 bu4 xue2 jiao1 ren2 xi4 zhi1 bing1 xiao1 zhi4 yun2 ju1 ， hu2 bu4 cong2 xiang1 jun1 huan3 yi2 gui4 zhao4 qian1 fu2 qu2 。
- nai3 gan1 bei1 xie4 jia3 zhong4 yuan4 ， yan4 rang2 tuo4 ma4 wu2 shi2 wu2 。
- er3 lai2 jing1 xun2 kan4 wu2 shi4 ， zai4 san1 xie4 qian3 you2 chi2 chu2 。
- wu2 shi1 wu2 jiu3 ji4 bu2 fei4 ， ru3 qiong2 ru3 ji4 jiang1 he2 ru2 。
- da4 jiang1 qiu1 se4 zheng4 xiao1 sa3 ， ming2 yue4 jiao3 jiao3 feng1 shu1 shu1 。
- bian4 xu1 wu4 hui3 su4 gui1 qu4 ， xiao4 chou2 hu1 lü3 xiang1 xi1 yu2 。
- ye4 lan2 yin2 che4 yu4 jiu4 shui4 ， deng1 hua1 zhao4 yan3 tuan2 ru2 zhu1 。
- meng4 hui2 bing4 si1 hua1 ran2 san4 ， sa4 sa4 feng1 lai4 sheng1 ting2 wu2 。

## 注释

## 译文

## 赏析
