---
id: pan-da-lin-wu-xi-lao-suo-cang-feng-yu-tu
title: 吳熙老所藏風雨圖
titlePinyin: wu2 xi1 lao3 suo3 cang2 feng1 yu3 tu2
titleSlug: wu-xi-lao-suo-cang-feng-yu-tu
author: 潘大臨
authorPinyin: pan1 da4 lin2
authorSlug: pan-da-lin
dynasty: 宋
dynastyPinyin: song4
dynastySlug: song
tags: []
---

## 正文

- 我遊匡山夏將杪，赤日青天萬山繞。
- 忽然風雨動地來，震氣果雷離電遶。
- 一川烟靄失東西，萬里乾坤錯昏曉。
- 香罏高峰危欲墮，石門細路人心剿。
- 江翻那聞得計魚，木拔豈有安巢鳥。
- 須臾雲過雨脚收，依舊晴暉著叢篠。
- 羣山歷歷在眼前，恰似憑高日方曉。
- 誰將此景入畫圖，數幅生綃盤礴了。
- 吳丞此畫絕代無，張公此詩古來少。
- 讀詩觀畫興未窮，北窗風凉退自公。
- 使君意消三伏中，未可鞭箠催青銅。

## 拼音

- wo3 you2 kuang1 shan1 xia4 jiang1 miao3 ， chi4 ri4 qing1 tian1 wan4 shan1 rao4 。
- hu1 ran2 feng1 yu3 dong4 di4 lai2 ， zhen4 qi4 guo3 lei2 li2 dian4 rao4 。
- yi4 chuan1 yan1 ai3 shi1 dong1 xi1 ， wan4 li3 qian2 kun1 cuo4 hun1 xiao3 。
- xiang1 lu2 gao1 feng1 wei1 yu4 duo4 ， shi2 men2 xi4 lu4 ren2 xin1 jiao3 。
- jiang1 fan1 na4 wen2 de2 ji4 yu2 ， mu4 ba2 qi3 you3 an1 chao2 niao3 。
- xu1 yu2 yun2 guo4 yu3 jiao3 shou1 ， yi1 jiu4 qing2 hui1 zhu4 cong2 xiao3 。
- qun2 shan1 li4 li4 zai4 yan3 qian2 ， qia4 si4 ping2 gao1 ri4 fang1 xiao3 。
- shui2 jiang1 ci3 jing3 ru4 hua4 tu2 ， shu4 fu2 sheng1 xiao1 pan2 bo2 le0 。
- wu2 cheng2 ci3 hua4 jue2 dai4 wu2 ， zhang1 gong1 ci3 shi1 gu3 lai2 shao3 。
- du2 shi1 guan1 hua4 xing1 wei4 qiong2 ， bei3 chuang1 feng1 liang2 tui4 zi4 gong1 。
- shi3 jun1 yi4 xiao1 san1 fu2 zhong1 ， wei4 ke3 bian1 chui2 cui1 qing1 tong2 。

## 注释

## 译文

## 赏析
