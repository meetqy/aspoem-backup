---
id: wang-ying-lin-tang-kai-cheng-nian-mu-zhi-shi
title: 唐開成年墓誌石
titlePinyin: tang2 kai1 cheng2 nian2 mu4 zhi4 shi2
titleSlug: tang-kai-cheng-nian-mu-zhi-shi
author: 王應麟
authorPinyin: wang2 ying1 lin2
authorSlug: wang-ying-lin
dynasty: 唐
dynastyPinyin: tang2
dynastySlug: tang
tags: [] 
---

## 正文

- 鴻濛肇開闢，變嬗幾成毀。
- 寥寥斷竹歌，瓦堲溯姚姒。
- 周墳典以族，詎認青烏子。
- 公琴記咎繇，邢山稱東里。
- 葛淯失之矯，璠璵過于侈。
- 焉知宮夾墓，莫識龜言水。
- 銅槃字十六，銘自比于始。
- 延陵有孔篆，烏寧半辭止。
- 漢甎猶簡樸，石章寖華靡。
- 無愧惟有道，媚俗多虛美。
- 七松談士良，何以懲不軌。
- 載筆鮮南董，襲浮謬臧否。
- 豈悟冢中人，三百年不死。
- 婦名弗出閫，古未有碑誄。
- 謚見春秋初，誌起典午氏。
- 簪蒿隠士妻，芳刻垂千祀。
- 楊高託不朽，習之文中理。
- 或犯葵丘禁，息國事何恥。
- 蛾眉爲黄土，磨滅更誰紀。
- 宰如比何人，維邑之士女。
- 逸民孺仲裔，冰雪濯紈綺。
- 采儷古鄞州，儉勤終莫齒。
- 試問幾何年，頗與銅人似。
- 雖微黄絹辭，亦質而不俚。
- 丘夷池又平，蓬顆今廛市。
- 聚廬寒劫灰，餘光輝泥滓。
- 曰德巢由儔，閨曰萊鴻比。
- 我行松柏下，勢榮朝菌爾。
- 隆碣牛礪角，翁仲卧荆杞。
- 蘭艾均一塵，玉珉同一燬。
- 孤竹夢泡然，柳下壟孰是。
- 片石幸有傳，詩以貽彤史。

## 拼音

- hong2 meng2 zhao4 kai1 pi4 ， bian4 shan4 ji1 cheng2 hui3 。
- liao2 liao2 duan4 zhu2 ge1 ， wa3 ji2 su4 yao2 si4 。
- zhou1 fen2 dian3 yi3 zu2 ， ju4 ren4 qing1 wu1 zi3 。
- gong1 qin2 ji4 jiu4 yao2 ， xing2 shan1 cheng1 dong1 li3 。
- ge3 yu4 shi1 zhi1 jiao3 ， fan2 yu2 guo4 yu2 chi3 。
- yan1 zhi1 gong1 jia1 mu4 ， mo4 shi2 gui1 yan2 shui3 。
- tong2 pan2 zi4 shi2 liu4 ， ming2 zi4 bi3 yu2 shi3 。
- yan2 ling2 you3 kong3 zhuan4 ， wu1 ning2 ban4 ci2 zhi3 。
- han4 zhuan1 you2 jian3 pu3 ， shi2 zhang1 jin4 hua2 mi2 。
- wu2 kui4 wei2 you3 dao4 ， mei4 su2 duo1 xu1 mei3 。
- qi1 song1 tan2 shi4 liang2 ， he2 yi3 cheng2 bu4 gui3 。
- zai4 bi3 xian1 nan2 dong3 ， xi2 fu2 miu4 zang1 pi3 。
- qi3 wu4 zhong3 zhong1 ren2 ， san1 bai3 nian2 bu4 si3 。
- fu4 ming2 fu2 chu1 kun3 ， gu3 wei4 you3 bei1 lei3 。
- shi4 jian4 chun1 qiu1 chu1 ， zhi4 qi3 dian3 wu3 shi4 。
- zan1 hao1 yin3 shi4 qi1 ， fang1 ke4 chui2 qian1 si4 。
- yang2 gao1 tuo1 bu4 xiu3 ， xi2 zhi1 wen2 zhong1 li3 。
- huo4 fan4 kui2 qiu1 jin4 ， xi1 guo2 shi4 he2 chi3 。
- e2 mei2 wei2 huang2 tu3 ， mo2 mie4 geng4 shui2 ji4 。
- zai3 ru2 bi3 he2 ren2 ， wei2 yi4 zhi1 shi4 nü3 。
- yi4 min2 ru2 zhong4 yi4 ， bing1 xue3 zhuo2 wan2 qi3 。
- cai3 li4 gu3 yin2 zhou1 ， jian3 qin2 zhong1 mo4 chi3 。
- shi4 wen4 ji1 he2 nian2 ， po1 yu3 tong2 ren2 si4 。
- sui1 wei1 huang2 juan4 ci2 ， yi4 zhi4 er2 bu4 li3 。
- qiu1 yi2 chi2 you4 ping2 ， peng2 ke1 jin1 chan2 shi4 。
- ju4 lu2 han2 jie2 hui1 ， yu2 guang1 hui1 ni2 zi3 。
- yue1 de2 chao2 you2 chou2 ， gui1 yue1 lai2 hong2 bi3 。
- wo3 xing2 song1 bai3 xia4 ， shi4 rong2 chao2 jun1 er3 。
- long2 jie2 niu2 li4 jiao3 ， weng1 zhong4 wo4 jing1 qi3 。
- lan2 ai4 jun1 yi4 chen2 ， yu4 min2 tong2 yi4 hui3 。
- gu1 zhu2 meng4 pao4 ran2 ， liu3 xia4 long3 shu2 shi4 。
- pian4 shi2 xing4 you3 chuan2 ， shi1 yi3 yi2 tong2 shi3 。

## 注释

## 译文

## 赏析
