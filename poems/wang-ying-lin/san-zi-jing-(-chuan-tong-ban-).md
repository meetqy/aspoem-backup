---
id: wang-ying-lin-san-zi-jing-(-chuan-tong-ban-)
title: 三字經 (傳統版)
titlePinyin: san1 zi4 jing1   ( chuan2 tong3 ban3 )
titleSlug: san-zi-jing-(-chuan-tong-ban-)
author: 王應麟
authorPinyin: wang2 ying1 lin2
authorSlug: wang-ying-lin
dynasty: 南宋到清末
dynastyPinyin: nan2 song4 dao4 qing1 mo4
dynastySlug: nan-song-dao-qing-mo
tags: ["蒙学"] 
---

## 正文

- 人之初，性本善，性相近，習相遠。
- 茍不教，性乃遷，教之道，貴以專。
- 昔孟母，擇鄰處，子不學，斷機杼。
- 竇燕山，有義方，教五子，名俱揚。
- 養不教，父之過，教不嚴，師之惰。
- 子不學，非所宜，幼不學，老何為？
- 玉不琢，不成器，人不學，不知義。
- 為人子，方少時，親師友，習禮儀。
- 香九齡，能溫席，孝於親，所當執。
- 融四歲，能讓梨，弟於長，宜先知。
- 首孝弟，次見聞，知某數，識某文。
- 一而十，十而百，百而千，千而萬。
- 三才者，天地人，三光者，日月星。
- 三綱者，君臣義，父子親，夫婦順。
- 曰春夏，曰秋冬，此四時，運不窮。
- 曰南北，曰西東，此四方，應乎中。
- 曰水火，木金土，此五行，本乎數。
- 曰仁義，禮智信，此五常，不容紊。
- 稻粱菽，麥黍稷，此六谷，人所食。
- 馬牛羊，雞犬豕，此六畜，人所飼。
- 曰喜怒，曰哀懼，愛惡欲，七情具。
- 匏土革，木石金，絲與竹，乃八音。
- 高曾祖，父而身，身而子，子而孫。
- 自子孫，至玄曾，乃九族，人之倫。
- 父子恩，夫婦從，兄則友，弟則恭。
- 長幼序，友與朋，君則敬，臣則忠。
- 此十義，人所同。
- 凡訓蒙，須講究，祥訓詁，明句讀。
- 為學者，必有初，小學終，至四書。
- 論語者，二十篇，群弟子，記善言。
- 孟子者，七篇止，講道德，說仁義。
- 作中庸，子思筆，中不偏，庸不易。
- 作大學，乃曾子，自脩齊，至平治。
- 孝經通，四書熟，如六經，始可讀。
- 詩書易，禮春秋，號六經，當講求。
- 有連山，有歸藏，有周易，三易祥。
- 有典謨，有訓誥，有誓命，書之奧。
- 我周公，作周禮，著六官，存治體。
- 大小戴，註禮記，述聖言，禮樂備。
- 曰國風，曰雅頌，號四詩，當諷詠。
- 詩既亡，春秋作，寓褒貶，別善惡。
- 三傳者，有公羊，有左氏，有谷梁。
- 經既明，方讀子，撮其要，記其事。
- 五子者，有荀揚，文中子，及老莊。
- 經子通，讀諸史，考世系，知終始。
- 自羲農，至黃帝，號三皇，居上世。
- 唐有虞，號二帝，相揖遜，稱盛世。
- 夏有禹，商有湯，周文武，稱三王。
- 夏傳子，家天下，四百載，遷夏社。
- 湯伐夏，國號商，六百載，至紂亡。
- 周武王，始誅紂，八百載，最長久。
- 周撤東，王綱墜，逞幹戈，尚遊說。
- 始春秋，終戰國，五霸強，七雄出。
- 嬴秦氏，始兼並，傳二世，楚漢爭。
- 高祖興，漢業建，至孝平，王莽篡。
- 光武興，為東漢，四百年，終於獻。
- 魏蜀吳，爭漢鼎，號三國，迄兩晉。
- 宋齊繼，梁陳承，為南朝，都金陵。
- 北元魏，分東西，宇文周，與高齊。
- 迨至隋，一土宇，不再傳，失統緒。
- 唐高祖，起義師，除隋亂，創國基。
- 二十傳，三百載，梁滅之，國乃改。
- 梁唐晉，及漢周，稱五代，皆有由。
- 炎宋興，受周禪，十八傳，南北混。
- 遼與金，皆稱帝，元滅金，絕宋世。
- 蒞中國，兼戎狄，九十年，國祚廢。
- 太祖興，國大明，號洪武，都金陵。
- 迨成祖，遷燕京，十七世，至崇禎。
- 權閹肆，寇如林，至李闖，神器焚。
- 清太祖，膺景命，靖四方，克大定。
- 廿一史，全在茲，載治亂，知興衰。
- 讀史者，考實錄，通古今，若親目。
- 口而誦，心而惟，朝於斯，夕於斯。
- 昔仲尼，師項橐，古聖賢，尚勤學。
- 趙中令，讀魯論，彼既仕，學且勤。
- 披蒲編，削竹簡，彼無書，且知勉。
- 頭懸梁，錐刺股，彼不教，自勤苦。
- 如囊螢，如映雪，家雖貧，學不輟。
- 如負薪，如掛角，身雖勞，猶苦卓。
- 蘇老泉，二十七，始發奮，讀書籍。
- 彼既老，猶悔遲，爾小生，宜早思。
- 若梁灝，八十二，對大廷，魁多士。
- 彼既成，眾稱異，爾小生，宜立誌。
- 瑩八歲，能詠詩，泌七歲，能賦碁。
- 彼穎悟，人稱奇，爾幼學，當效之。
- 蔡文姬，能辨琴，謝道韞，能詠吟。
- 彼女子，且聰敏，爾男子，當自警。
- 唐劉晏，方七歲，舉神童，作正字。
- 彼雖幼，身已仕，爾幼學，勉而致。
- 有為者，亦若是。
- 犬守夜，雞司晨，茍不學，曷為人？
- 蠶吐絲，蜂釀蜜，人不學，不如物。
- 幼而學，壯而行，上致君，下澤民。
- 揚名聲，顯父母，光於前，裕於後。
- 人遺子，金滿籯，我教子，惟一經。
- 勤有功，戲無益，戒之哉，宜勉力。

## 拼音

- ren2 zhi1 chu1 ， xing4 ben3 shan4 ， xing4 xiang1 jin4 ， xi2 xiang1 yuan3 。
- ji4 bu2 jiao4 ， xing4 nai3 qian1 ， jiao4 zhi1 dao4 ， gui4 yi3 zhuan1 。
- xi1 meng4 mu3 ， ze2 lin2 chu3 ， zi3 bu4 xue2 ， duan4 ji1 zhu4 。
- dou4 yan1 shan1 ， you3 yi4 fang1 ， jiao4 wu3 zi3 ， ming2 ju4 yang2 。
- yang3 bu2 jiao4 ， fu4 zhi1 guo4 ， jiao4 bu4 yan2 ， shi1 zhi1 duo4 。
- zi3 bu4 xue2 ， fei1 suo3 yi2 ， you4 bu4 xue2 ， lao3 he2 wei2 ？
- yu4 bu4 zhuo2 ， bu4 cheng2 qi4 ， ren2 bu4 xue2 ， bu4 zhi1 yi4 。
- wei2 ren2 zi3 ， fang1 shao3 shi2 ， qin1 shi1 you3 ， xi2 li3 yi2 。
- xiang1 jiu3 ling2 ， neng2 wen1 xi2 ， xiao4 wu1 qin1 ， suo3 dang1 zhi2 。
- rong2 si4 sui4 ， neng2 rang4 li2 ， di4 wu1 chang2 ， yi2 xian1 zhi1 。
- shou3 xiao4 di4 ， ci4 jian4 wen2 ， zhi1 mou3 shu4 ， shi2 mou3 wen2 。
- yi1 er2 shi2 ， shi2 er2 bai3 ， bai3 er2 qian1 ， qian1 er2 wan4 。
- san1 cai2 zhe3 ， tian1 di4 ren2 ， san1 guang1 zhe3 ， ri4 yue4 xing1 。
- san1 gang1 zhe3 ， jun1 chen2 yi4 ， fu4 zi3 qin1 ， fu1 fu4 shun4 。
- yue1 chun1 xia4 ， yue1 qiu1 dong1 ， ci3 si4 shi2 ， yun4 bu4 qiong2 。
- yue1 nan2 bei3 ， yue1 xi1 dong1 ， ci3 si4 fang1 ， ying1 hu1 zhong1 。
- yue1 shui3 huo3 ， mu4 jin1 tu3 ， ci3 wu3 xing2 ， ben3 hu1 shu4 。
- yue1 ren2 yi4 ， li3 zhi4 xin4 ， ci3 wu3 chang2 ， bu4 rong2 wen3 。
- dao4 liang2 shu1 ， mai4 shu3 ji4 ， ci3 liu4 gu3 ， ren2 suo3 shi2 。
- ma3 niu2 yang2 ， ji1 quan3 shi3 ， ci3 liu4 chu4 ， ren2 suo3 si4 。
- yue1 xi3 nu4 ， yue1 ai1 ju4 ， ai4 e4 yu4 ， qi1 qing2 ju4 。
- pao2 tu3 ge2 ， mu4 shi2 jin1 ， si1 yu3 zhu2 ， nai3 ba1 yin1 。
- gao1 zeng1 zu3 ， fu4 er2 shen1 ， shen1 er2 zi3 ， zi3 er2 sun1 。
- zi4 zi3 sun1 ， zhi4 xuan2 ceng2 ， nai3 jiu3 zu2 ， ren2 zhi1 lun2 。
- fu4 zi3 en1 ， fu1 fu4 cong2 ， xiong1 ze2 you3 ， di4 ze2 gong1 。
- chang2 you4 xu4 ， you3 yu3 peng2 ， jun1 ze2 jing4 ， chen2 ze2 zhong1 。
- ci3 shi2 yi4 ， ren2 suo3 tong2 。
- fan2 xun4 meng2 ， xu1 jiang3 jiu1 ， xiang2 xun4 gu3 ， ming2 ju4 du2 。
- wei2 xue2 zhe3 ， bi4 you3 chu1 ， xiao3 xue2 zhong1 ， zhi4 si4 shu1 。
- lun4 yu3 zhe3 ， er4 shi2 pian1 ， qun2 di4 zi3 ， ji4 shan4 yan2 。
- meng4 zi3 zhe3 ， qi1 pian1 zhi3 ， jiang3 dao4 de2 ， shuo1 ren2 yi4 。
- zuo4 zhong1 yong1 ， zi3 si1 bi3 ， zhong1 bu4 pian1 ， yong1 bu2 yi4 。
- zuo4 da4 xue2 ， nai3 ceng2 zi3 ， zi4 xiu1 qi2 ， zhi4 ping2 zhi4 。
- xiao4 jing1 tong1 ， si4 shu1 shu2 ， ru2 liu4 jing1 ， shi3 ke3 du2 。
- shi1 shu1 yi4 ， li3 chun1 qiu1 ， hao4 liu4 jing1 ， dang1 jiang3 qiu2 。
- you3 lian2 shan1 ， you3 gui1 cang2 ， you3 zhou1 yi4 ， san1 yi4 xiang2 。
- you3 dian3 mo2 ， you3 xun4 gao4 ， you3 shi4 ming4 ， shu1 zhi1 ao4 。
- wo3 zhou1 gong1 ， zuo4 zhou1 li3 ， zhu4 liu4 guan1 ， cun2 zhi4 ti3 。
- da4 xiao3 dai4 ， zhu4 li3 ji4 ， shu4 sheng4 yan2 ， li3 le4 bei4 。
- yue1 guo2 feng1 ， yue1 ya3 song4 ， hao4 si4 shi1 ， dang1 feng3 yong3 。
- shi1 ji4 wang2 ， chun1 qiu1 zuo4 ， yu4 bao1 bian3 ， bie2 shan4 e4 。
- san1 chuan2 zhe3 ， you3 gong1 yang2 ， you3 zuo3 shi4 ， you3 gu3 liang2 。
- jing1 ji4 ming2 ， fang1 du2 zi3 ， cuo1 qi2 yao4 ， ji4 qi2 shi4 。
- wu3 zi3 zhe3 ， you3 xun2 yang2 ， wen2 zhong1 zi3 ， ji2 lao3 zhuang1 。
- jing1 zi3 tong1 ， du2 zhu1 shi3 ， kao3 shi4 xi4 ， zhi1 zhong1 shi3 。
- zi4 xi1 nong2 ， zhi4 huang2 di4 ， hao4 san1 huang2 ， ju1 shang4 shi4 。
- tang2 you3 yu2 ， hao4 er4 di4 ， xiang1 yi1 xun4 ， cheng1 sheng4 shi4 。
- xia4 you3 yu3 ， shang1 you3 tang1 ， zhou1 wen2 wu3 ， cheng1 san1 wang2 。
- xia4 chuan2 zi3 ， jia1 tian1 xia4 ， si4 bai3 zai4 ， qian1 xia4 she4 。
- tang1 fa2 xia4 ， guo2 hao4 shang1 ， liu4 bai3 zai4 ， zhi4 zhou4 wang2 。
- zhou1 wu3 wang2 ， shi3 zhu1 zhou4 ， ba1 bai3 zai4 ， zui4 chang2 jiu3 。
- zhou1 che4 dong1 ， wang2 gang1 zhui4 ， cheng3 gan4 ge1 ， shang4 you2 shuo1 。
- shi3 chun1 qiu1 ， zhong1 zhan4 guo2 ， wu3 ba4 qiang2 ， qi1 xiong2 chu1 。
- ying2 qin2 shi4 ， shi3 jian1 bing4 ， chuan2 er4 shi4 ， chu3 han4 zheng1 。
- gao1 zu3 xing1 ， han4 ye4 jian4 ， zhi4 xiao4 ping2 ， wang2 mang3 cuan4 。
- guang1 wu3 xing1 ， wei2 dong1 han4 ， si4 bai3 nian2 ， zhong1 wu1 xian4 。
- wei4 shu3 wu2 ， zheng1 han4 ding3 ， hao4 san1 guo2 ， qi4 liang3 jin4 。
- song4 qi2 ji4 ， liang2 chen2 cheng2 ， wei2 nan2 chao2 ， dou1 jin1 ling2 。
- bei3 yuan2 wei4 ， fen1 dong1 xi1 ， yu3 wen2 zhou1 ， yu3 gao1 qi2 。
- dai4 zhi4 sui2 ， yi4 tu3 yu3 ， bu2 zai4 chuan2 ， shi1 tong3 xu4 。
- tang2 gao1 zu3 ， qi3 yi4 shi1 ， chu2 sui2 luan4 ， chuang4 guo2 ji1 。
- er4 shi2 chuan2 ， san1 bai3 zai4 ， liang2 mie4 zhi1 ， guo2 nai3 gai3 。
- liang2 tang2 jin4 ， ji2 han4 zhou1 ， cheng1 wu3 dai4 ， jie1 you3 you2 。
- yan2 song4 xing1 ， shou4 zhou1 shan4 ， shi2 ba1 chuan2 ， nan2 bei3 hun4 。
- liao2 yu3 jin1 ， jie1 cheng1 di4 ， yuan2 mie4 jin1 ， jue2 song4 shi4 。
- li4 zhong1 guo2 ， jian1 rong2 di2 ， jiu3 shi2 nian2 ， guo2 zuo4 fei4 。
- tai4 zu3 xing1 ， guo2 da4 ming2 ， hao4 hong2 wu3 ， dou1 jin1 ling2 。
- dai4 cheng2 zu3 ， qian1 yan1 jing1 ， shi2 qi1 shi4 ， zhi4 chong2 zhen1 。
- quan2 yan1 si4 ， kou4 ru2 lin2 ， zhi4 li3 chuang3 ， shen2 qi4 fen2 。
- qing1 tai4 zu3 ， ying1 jing3 ming4 ， jing4 si4 fang1 ， ke4 da4 ding4 。
- nian4 yi1 shi3 ， quan2 zai4 zi1 ， zai4 zhi4 luan4 ， zhi1 xing1 shuai1 。
- du2 shi3 zhe3 ， kao3 shi2 lu4 ， tong1 gu3 jin1 ， ruo4 qin1 mu4 。
- kou3 er2 song4 ， xin1 er2 wei2 ， chao2 wu1 si1 ， xi1 wu1 si1 。
- xi1 zhong4 ni2 ， shi1 xiang4 tuo2 ， gu3 sheng4 xian2 ， shang4 qin2 xue2 。
- zhao4 zhong1 ling4 ， du2 lu3 lun4 ， bi3 ji4 shi4 ， xue2 qie3 qin2 。
- pi1 pu2 bian1 ， xiao1 zhu2 jian3 ， bi3 wu2 shu1 ， qie3 zhi1 mian3 。
- tou2 xuan2 liang2 ， zhui1 ci4 gu3 ， bi3 bu2 jiao4 ， zi4 qin2 ku3 。
- ru2 nang2 ying2 ， ru2 ying4 xue3 ， jia1 sui1 pin2 ， xue2 bu2 chuo4 。
- ru2 fu4 xin1 ， ru2 gua4 jiao3 ， shen1 sui1 lao2 ， you2 ku3 zhuo2 。
- su1 lao3 quan2 ， er4 shi2 qi1 ， shi3 fa1 fen4 ， du2 shu1 ji2 。
- bi3 ji4 lao3 ， you2 hui3 chi2 ， er3 xiao3 sheng1 ， yi2 zao3 si1 。
- ruo4 liang2 hao4 ， ba1 shi2 er4 ， dui4 da4 ting2 ， kui2 duo1 shi4 。
- bi3 ji4 cheng2 ， zhong4 cheng1 yi4 ， er3 xiao3 sheng1 ， yi2 li4 zhi4 。
- ying2 ba1 sui4 ， neng2 yong3 shi1 ， mi4 qi1 sui4 ， neng2 fu4 qi2 。
- bi3 ying3 wu4 ， ren2 cheng1 qi2 ， er3 you4 xue2 ， dang1 xiao4 zhi1 。
- cai4 wen2 ji1 ， neng2 bian4 qin2 ， xie4 dao4 yun4 ， neng2 yong3 yin2 。
- bi3 nü3 zi3 ， qie3 cong1 min3 ， er3 nan2 zi3 ， dang1 zi4 jing3 。
- tang2 liu2 yan4 ， fang1 qi1 sui4 ， ju3 shen2 tong2 ， zuo4 zheng4 zi4 。
- bi3 sui1 you4 ， shen1 yi3 shi4 ， er3 you4 xue2 ， mian3 er2 zhi4 。
- you3 wei2 zhe3 ， yi4 ruo4 shi4 。
- quan3 shou3 ye4 ， ji1 si1 chen2 ， ji4 bu4 xue2 ， he2 wei2 ren2 ？
- can2 tu3 si1 ， feng1 niang4 mi4 ， ren2 bu4 xue2 ， bu4 ru2 wu4 。
- you4 er2 xue2 ， zhuang4 er2 xing2 ， shang4 zhi4 jun1 ， xia4 ze2 min2 。
- yang2 ming2 sheng1 ， xian3 fu4 mu3 ， guang1 wu1 qian2 ， yu4 wu1 hou4 。
- ren2 yi2 zi3 ， jin1 man3 ying2 ， wo3 jiao4 zi3 ， wei2 yi1 jing1 。
- qin2 you3 gong1 ， xi4 wu2 yi4 ， jie4 zhi1 zai1 ， yi2 mian3 li4 。

## 注释

## 译文

## 赏析
