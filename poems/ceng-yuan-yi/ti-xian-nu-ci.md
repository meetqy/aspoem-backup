---
id: ceng-yuan-yi-ti-xian-nu-ci
title: 題賢女祠
titlePinyin: ti2 xian2 nü3 ci2
titleSlug: ti-xian-nu-ci
author: 曾原一
authorPinyin: ceng2 yuan2 yi1
authorSlug: ceng-yuan-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 翻手作雲覆手雨，劉翁乃爾女如許。
- 飄飄上下隨春風，妾身肯似章臺絮。
- 門前江水深更深，沈沈此水明妾心。
- 後來志士爲感慨，過此往事成悲吟。
- 嗟嗟許蔡復許吳，女吳絕蔡成二夫。
- 此時哀淚苦幾諫，翁意或可還其初。
- 吳家箱幣羅堂前，女兮脈脈胡不言。
- 後來吳郎儻不死，清祠未必能江邊。
- 女今賢明照天宇，翁也反覆聞千古。
- 許吳之日回此天，女賢翁否俱無傳。

## 拼音

- fan1 shou3 zuo4 yun2 fu4 shou3 yu3 ， liu2 weng1 nai3 er3 nü3 ru2 xu1 。
- piao1 piao1 shang4 xia4 sui2 chun1 feng1 ， qie4 shen1 ken3 si4 zhang1 tai2 xu4 。
- men2 qian2 jiang1 shui3 shen1 geng4 shen1 ， shen3 shen3 ci3 shui3 ming2 qie4 xin1 。
- hou4 lai2 zhi4 shi4 wei2 gan3 kai3 ， guo4 ci3 wang3 shi4 cheng2 bei1 yin2 。
- jie1 jie1 xu1 cai4 fu4 xu1 wu2 ， nü3 wu2 jue2 cai4 cheng2 er4 fu1 。
- ci3 shi2 ai1 lei4 ku3 ji1 jian4 ， weng1 yi4 huo4 ke3 huan2 qi2 chu1 。
- wu2 jia1 xiang1 bi4 luo2 tang2 qian2 ， nü3 xi1 mai4 mai4 hu2 bu4 yan2 。
- hou4 lai2 wu2 lang2 tang3 bu4 si3 ， qing1 ci2 wei4 bi4 neng2 jiang1 bian1 。
- nü3 jin1 xian2 ming2 zhao4 tian1 yu3 ， weng1 ye3 fan3 fu4 wen2 qian1 gu3 。
- xu1 wu2 zhi1 ri4 hui2 ci3 tian1 ， nü3 xian2 weng1 fou3 ju4 wu2 chuan2 。

## 注释

## 译文

## 赏析
