---
id: ceng-yuan-yi-jin-jing-ge
title: 金精歌
titlePinyin: jin1 jing1 ge1
titleSlug: jin-jing-ge
author: 曾原一
authorPinyin: ceng2 yuan2 yi1
authorSlug: ceng-yuan-yi
dynasty: 宋
dynastyPinyin: song4
dynastySlug: song
tags: []
---

## 正文

- 玄龍捲雨翻東溟，萬華變滅如輕塵。
- 雹拳破瓦萬甲疾，祇恐天地今無春。
- 東來一馬當軒下，雲葉眵剝天痕青。
- 雲開衡嶽韓子到，此事恍惚今難憑。
- 桃源有路不可入，桃花影絕那得尋。
- 喳喳鵲鳴拔鳥起，豈子偉語曰滄溟。
- 聯騎瘦蹇踏脆綠，見者謂我椒庭人。
- 瑶琴飛響暗雪瀑，傑句泣畫逃山精。
- 胸蟠玉虹世李白，筆舞鐵鎖今顔卿。
- 飛仙遺章出天韻，引觴清酌球琳鳴。
- 泉淙淙兮靈鼓，山崇崇兮太古。
- 神明有舍炳萬象，何處人間非紫府。
- 靈根曄曄貫元氣，瞬睫蓬萊無弱水。
- 雲褷褷，露泚泚。
- 米珠簸兮方秤，橘社同兮舟里。

## 拼音

- xuan2 long2 juan3 yu3 fan1 dong1 ming2 ， wan4 hua2 bian4 mie4 ru2 qing1 chen2 。
- bao2 quan2 po4 wa3 wan4 jia3 ji2 ， qi2 kong3 tian1 di4 jin1 wu2 chun1 。
- dong1 lai2 yi4 ma3 dang1 xuan1 xia4 ， yun2 ye4 chi1 bao1 tian1 hen2 qing1 。
- yun2 kai1 heng2 yue4 han2 zi3 dao4 ， ci3 shi4 huang3 hu1 jin1 nan2 ping2 。
- tao2 yuan2 you3 lu4 bu4 ke3 ru4 ， tao2 hua1 ying3 jue2 na4 de2 xun2 。
- zha1 zha1 que4 ming2 ba2 niao3 qi3 ， qi3 zi3 wei3 yu3 yue1 cang1 ming2 。
- lian2 qi2 shou4 jian3 ta4 cui4 lü4 ， jian4 zhe3 wei4 wo3 jiao1 ting2 ren2 。
- yao2 qin2 fei1 xiang3 an4 xue3 pu4 ， jie2 ju4 qi4 hua4 tao2 shan1 jing1 。
- xiong1 pan2 yu4 hong2 shi4 li3 bai2 ， bi3 wu3 tie3 suo3 jin1 yan2 qing1 。
- fei1 xian1 yi2 zhang1 chu1 tian1 yun4 ， yin3 shang1 qing1 zhuo2 qiu2 lin2 ming2 。
- quan2 cong2 cong2 xi1 ling2 gu3 ， shan1 chong2 chong2 xi1 tai4 gu3 。
- shen2 ming2 you3 she4 bing3 wan4 xiang4 ， he2 chu3 ren2 jian4 fei1 zi3 fu3 。
- ling2 gen1 ye4 ye4 guan4 yuan2 qi4 ， shun4 jie2 peng2 lai2 wu2 ruo4 shui3 。
- yun2 shi1 shi1 ， lu4 ci3 ci3 。
- mi3 zhu1 bo4 xi1 fang1 cheng4 ， ju2 she4 tong2 xi1 zhou1 li3 。

## 注释

## 译文

## 赏析
