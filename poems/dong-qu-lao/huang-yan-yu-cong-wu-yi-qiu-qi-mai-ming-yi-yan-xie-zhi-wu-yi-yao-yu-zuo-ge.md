---
id: dong-qu-lao-huang-yan-yu-cong-wu-yi-qiu-qi-mai-ming-yi-yan-xie-zhi-wu-yi-yao-yu-zuo-ge
title: 黄彥與從無逸求妻埋銘以研謝之無逸邀予作歌
titlePinyin: huang2 yan4 yu3 cong2 wu2 yi4 qiu2 qi1 mai2 ming2 yi3 yan2 xie4 zhi1 wu2 yi4 yao1 yu3 zuo4 ge1
titleSlug: huang-yan-yu-cong-wu-yi-qiu-qi-mai-ming-yi-yan-xie-zhi-wu-yi-yao-yu-zuo-ge
author: 董瞿老
authorPinyin: dong3 qu2 lao3
authorSlug: dong-qu-lao
dynasty: 宋
dynastyPinyin: song4
dynastySlug: song
tags: []
---

## 正文

- 君不見昌黎翁，南遷益覺文章工。
- 滑稽戲作毛穎傳，陶泓之族稱宏農。
- 又不見東坡翁，生涯寄食破研中。
- 詆訶龍尾尊鳳咮，更誇丹石蒸赤紅。
- 古來文士躭翰墨，十有八九坐此窮。
- 怪君落筆妙言語，四壁才堪蔽風雨。
- 幾年結柳送奴星，文窮跳梁推不去。
- 研能窮人君不鄙，爾來諛墓得龍尾。
- 緹巾十襲不妄觀，碑字三縑何足擬。
- 玉堂視草乃稱之，只恐玄文似揚子。
- 君誇此研文似羅，奈君鹿裘带索何。
- 我雖忍窮亦好事，尚能搜句爲君歌。
- 嗚呼魯公乞米家食粥，不費銀鉤寫珠玉。

## 拼音

- jun1 bu2 jian4 chang1 li2 weng1 ， nan2 qian1 yi4 jue2 wen2 zhang1 gong1 。
- hua2 ji1 xi4 zuo4 mao2 ying3 chuan2 ， tao2 hong2 zhi1 zu2 cheng1 hong2 nong2 。
- you4 bu2 jian4 dong1 po1 weng1 ， sheng1 ya2 ji4 shi2 po4 yan2 zhong1 。
- di3 he1 long2 wei3 zun1 feng4 zhou4 ， geng4 kua1 dan1 shi2 zheng1 chi4 hong2 。
- gu3 lai2 wen2 shi4 dan1 han4 mo4 ， shi2 you3 ba1 jiu3 zuo4 ci3 qiong2 。
- guai4 jun1 luo4 bi3 miao4 yan2 yu3 ， si4 bi4 cai2 kan1 bi4 feng1 yu3 。
- ji1 nian2 jie2 liu3 song4 nu2 xing1 ， wen2 qiong2 tiao4 liang2 tui1 bu2 qu4 。
- yan2 neng2 qiong2 ren2 jun1 bu4 bi3 ， er3 lai2 yu2 mu4 de2 long2 wei3 。
- ti2 jin1 shi2 xi2 bu2 wang4 guan1 ， bei1 zi4 san1 jian1 he2 zu2 ni3 。
- yu4 tang2 shi4 cao3 nai3 cheng1 zhi1 ， zhi3 kong3 xuan2 wen2 si4 yang2 zi3 。
- jun1 kua1 ci3 yan2 wen2 si4 luo2 ， nai4 jun1 lu4 qiu2 dai4 suo3 he2 。
- wo3 sui1 ren3 qiong2 yi4 hao3 shi4 ， shang4 neng2 sou1 ju4 wei2 jun1 ge1 。
- wu1 hu1 lu3 gong1 qi3 mi3 jia1 shi2 zhou1 ， bu2 fei4 yin2 gou1 xie3 zhu1 yu4 。

## 注释

## 译文

## 赏析
