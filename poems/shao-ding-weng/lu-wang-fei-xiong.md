---
id: shao-ding-weng-lu-wang-fei-xiong
title: 呂望非熊
titlePinyin: lü3 wang4 fei1 xiong2
titleSlug: lu-wang-fei-xiong
author: 邵定翁
authorPinyin: shao4 ding4 weng1
authorSlug: shao-ding-weng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 呂望非熊，□□□伯與太公。
- 千千歲，無此逢。
- 使伯蚤而出獵兮，公方沽酒之匆匆。
- 使伯遲而出獵兮，公已埋骨乎東海之東。
- 潦倒龍鍾，齒豁頭童。
- 誰知而韜略胸，誰知而干戈功。
- 邂逅一笑蘆花中，未語肝膈先玲瓏。
- 望殺我家白頭翁，我車轆轆公我同，盍歸乎來造我豐。
- 公亦當哀人命窮，霜髯一掀許之從。
- 畢郢宰木悲我風，嗟嗟往事隨飛鴻。
- 宇宙飄忽未有終，波濤洶湧愁拍空。
- 鷗邊多少閒英雄，黄馘著書釣夕紅。
- 夜半夢起搥蛟龍，豈不欲往烟霧重，西山日斷無來蹤。
- 伯之來兮民之福，伯不來兮公何哭。
- 鱸魚肥，蓴菜熟。

## 拼音

- lü3 wang4 fei1 xiong2 ，□□□ bo2 yu3 tai4 gong1 。
- qian1 qian1 sui4 ， wu2 ci3 feng2 。
- shi3 bo2 zao3 er2 chu1 lie4 xi1 ， gong1 fang1 gu1 jiu3 zhi1 cong1 cong1 。
- shi3 bo2 chi2 er2 chu1 lie4 xi1 ， gong1 yi3 mai2 gu3 hu1 dong1 hai3 zhi1 dong1 。
- liao2 dao3 long2 zhong1 ， chi3 huo1 tou2 tong2 。
- shui2 zhi1 er2 tao1 lüe4 xiong1 ， shui2 zhi1 er2 gan1 ge1 gong1 。
- xie4 hou4 yi2 xiao4 lu2 hua1 zhong1 ， wei4 yu3 gan1 ge2 xian1 ling2 long2 。
- wang4 sha1 wo3 jia1 bai2 tou2 weng1 ， wo3 ju1 lu4 lu4 gong1 wo3 tong2 ， he2 gui1 hu1 lai2 zao4 wo3 feng1 。
- gong1 yi4 dang1 ai1 ren2 ming4 qiong2 ， shuang1 ran2 yi4 xian1 xu1 zhi1 cong2 。
- bi4 ying3 zai3 mu4 bei1 wo3 feng1 ， jie1 jie1 wang3 shi4 sui2 fei1 hong2 。
- yu3 zhou4 piao1 hu1 wei4 you3 zhong1 ， bo1 tao1 xiong1 yong3 chou2 pai1 kong1 。
- ou1 bian1 duo1 shao3 xian2 ying1 xiong2 ， huang2 guo2 zhu4 shu1 diao4 xi1 hong2 。
- ye4 ban4 meng4 qi3 chui2 jiao1 long2 ， qi3 bu2 yu4 wang3 yan1 wu4 zhong4 ， xi1 shan1 ri4 duan4 wu2 lai2 zong1 。
- bo2 zhi1 lai2 xi1 min2 zhi1 fu2 ， bo2 bu4 lai2 xi1 gong1 he2 ku1 。
- lu2 yu2 fei2 ， chun2 cai4 shu2 。

## 注释

## 译文

## 赏析
