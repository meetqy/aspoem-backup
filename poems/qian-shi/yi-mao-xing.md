---
id: qian-shi-yi-mao-xing
title: 義貓行
titlePinyin: yi4 mao1 xing2
titleSlug: yi-mao-xing
author: 錢時
authorPinyin: qian2 shi2
authorSlug: qian-shi
dynasty: 宋
dynastyPinyin: song4
dynastySlug: song
tags: []
---

## 正文

- 我家老狸奴，健捕無其比。
- 去年能養兒，二男而一女。
- 種草不碌碌，趫捷俱可喜。
- 策勳到鄰家，高卧不憂鼠。
- 今年女子七，母復誕三子。
- 三子乳有餘，七子不易耳。
- 頗似相軫念，抱弄時相乳。
- 依依同氣恩，髣髴見情理。
- 一日忽銜子，來同七子處。
- 薰然如一家，雜乳無彼己。
- 天地即我心，萬物非異體。
- 一日脫邊幅，此外無別旨。
- 嗟彼胡不仁，形骸分爾汝。
- 同類日相傷，呀然矜爪觜。
- 探巢攫胎卵，吞噬不知止。
- 但見己子肥，遑恤他子死。
- 貓也本虎屬，能爲義士舉。
- 作詩傳世間，一獸有如此。

## 拼音

- wo3 jia1 lao3 li2 nu2 ， jian4 bu3 wu2 qi2 bi3 。
- qu4 nian2 neng2 yang3 er2 ， er4 nan2 er2 yi4 nü3 。
- zhong3 cao3 bu2 lu4 lu4 ， qiao2 jie2 ju4 ke3 xi3 。
- ce4 xun1 dao4 lin2 jia1 ， gao1 wo4 bu4 you1 shu3 。
- jin1 nian2 nü3 zi3 qi1 ， mu3 fu4 dan4 san1 zi3 。
- san1 zi3 ru3 you3 yu2 ， qi1 zi3 bu2 yi4 er3 。
- po1 si4 xiang1 zhen3 nian4 ， bao4 nong4 shi2 xiang1 ru3 。
- yi1 yi1 tong2 qi4 en1 ， fang3 fu2 jian4 qing2 li3 。
- yi2 ri4 hu1 xian2 zi3 ， lai2 tong2 qi1 zi3 chu3 。
- xun1 ran2 ru2 yi1 jia1 ， za2 ru3 wu2 bi3 ji3 。
- tian1 di4 ji2 wo3 xin1 ， wan4 wu4 fei1 yi4 ti3 。
- yi2 ri4 tuo1 bian1 fu2 ， ci3 wai4 wu2 bie2 zhi3 。
- jie1 bi3 hu2 bu4 ren2 ， xing2 hai2 fen1 er3 ru3 。
- tong2 lei4 ri4 xiang1 shang1 ， ya0 ran2 jin1 zhua3 zi1 。
- tan4 chao2 jue2 tai1 luan3 ， tun1 shi4 bu4 zhi1 zhi3 。
- dan4 jian4 ji3 zi0 fei2 ， huang2 xu4 ta1 zi3 si3 。
- mao1 ye3 ben3 hu3 shu3 ， neng2 wei2 yi4 shi4 ju3 。
- zuo4 shi1 chuan2 shi4 jian4 ， yi2 shou4 you3 ru2 ci3 。

## 注释

## 译文

## 赏析
