---
id: qian-shi-shu-fu-jing-lu-wu-feng-zi-liang-fang-xin-ran-chu-hu-jian-zhu-ji-jiang-chu-qi-wai
title: 蜀阜精廬無風自凉方欣然出戶見竹雞將雛砌外
titlePinyin: shu3 fu4 jing1 lu2 wu2 feng1 zi4 liang2 fang1 xin1 ran2 chu1 hu4 jian4 zhu2 ji1 jiang1 chu2 qi4 wai4
titleSlug: shu-fu-jing-lu-wu-feng-zi-liang-fang-xin-ran-chu-hu-jian-zhu-ji-jiang-chu-qi-wai
author: 錢時
authorPinyin: qian2 shi2
authorSlug: qian-shi
dynasty: 宋
dynastyPinyin: song4
dynastySlug: song
tags: []
---

## 正文

- 薝蔔浄如洗，蒼筤清且深。
- 依巖自幽潤，況無日影侵。
- 亭午一升階，忽若投凌陰。
- 涼氣颯以入，肅肅生衣襟。
- 大火浮炎埃，虛堂抱雲林。
- 安得冰霜顔，聽我山中吟。
- 盤桓去未忍，砌外行山禽。
- 一母將四雛，出沒叢草陰。
- 我非有馴德，渠自無機心。
- 欣然歸北窗，載弄南風琴。

## 拼音

- zhan1 bo0 jing4 ru2 xi3 ， cang1 lang2 qing1 qie3 shen1 。
- yi1 yan2 zi4 you1 run4 ， kuang4 wu2 ri4 ying3 qin1 。
- ting2 wu3 yi4 sheng1 jie1 ， hu1 ruo4 tou2 ling2 yin1 。
- liang2 qi4 sa4 yi3 ru4 ， su4 su4 sheng1 yi1 jin1 。
- da4 huo3 fu2 yan2 ai1 ， xu1 tang2 bao4 yun2 lin2 。
- an1 de2 bing1 shuang1 yan2 ， ting1 wo3 shan1 zhong1 yin2 。
- pan2 huan2 qu4 wei4 ren3 ， qi4 wai4 hang2 shan1 qin2 。
- yi4 mu3 jiang1 si4 chu2 ， chu1 mei2 cong2 cao3 yin1 。
- wo3 fei1 you3 xun4 de2 ， qu2 zi4 wu2 ji1 xin1 。
- xin1 ran2 gui1 bei3 chuang1 ， zai4 nong4 nan2 feng1 qin2 。

## 注释

## 译文

## 赏析
