---
id: qian-shi-you-qi-shan-cang-shi-qian-zeng-chang-ge-he-yun
title: 遊齊山倉使遣贈長歌和韵
titlePinyin: you2 qi2 shan1 cang1 shi3 qian3 zeng4 chang2 ge1 he2 yun4
titleSlug: you-qi-shan-cang-shi-qian-zeng-chang-ge-he-yun
author: 錢時
authorPinyin: qian2 shi2
authorSlug: qian-shi
dynasty: 宋
dynastyPinyin: song4
dynastySlug: song
tags: []
---

## 正文

- 昔來陽未復，倏忽今大壯。
- 頗復懷茲遊，山山日環鄉。
- 雪多春較澀，寒力花難王。
- 晨興起和羹，御風颯然往。
- 嵌空互出奇，峭立屹相並。
- 應接不暇瞬，跬步即異狀。
- 明遊俱可人，心愜有餘况。
- 寄隠定何許，醒翁本無相。
- 渾渾太古前，此巧豈天匠。
- 天亦莫能名，誰歟實開創。
- 妙空與上清，可笑渠汝誑。
- 繡春最孤絕，勢壓翠微上。
- 一带抹長江，羣雉拱千嶂。
- 超覽妙無涯，天地入吾量。
- 疇能事劖鎸，瑣瑣較真妄。
- 所乏者古木，無木更虛曠。
- 蠻觸戰封疆，鷄蟲爭得喪。
- 坐縛萬古癡，無病自生恙。
- 好是兩忘猜，不勞費監謗。
- 載弄陽春曲，萬彙同盎盎。
- 長歌卷雪腴，頗恨阻搜訪。
- 此事屬臞仙，公勿多怊悵。
- 東山掛遊屐，皇猷頼公暢。
- 玉堂深復深，夜植青藜杖。

## 拼音

- xi1 lai2 yang2 wei4 fu4 ， shu1 hu1 jin1 da4 zhuang4 。
- po1 fu4 huai2 zi1 you2 ， shan1 shan1 ri4 huan2 xiang1 。
- xue3 duo1 chun1 jiao4 se4 ， han2 li4 hua1 nan2 wang2 。
- chen2 xing1 qi3 he2 geng1 ， yu4 feng1 sa4 ran2 wang3 。
- qian4 kong1 hu4 chu1 qi2 ， qiao4 li4 yi4 xiang1 bing4 。
- ying1 jie1 bu4 xia2 shun4 ， kui3 bu4 ji2 yi4 zhuang4 。
- ming2 you2 ju4 ke3 ren2 ， xin1 qie4 you3 yu2 kuang4 。
- ji4 yin3 ding4 he2 xu1 ， xing3 weng1 ben3 wu2 xiang1 。
- hun2 hun2 tai4 gu3 qian2 ， ci3 qiao3 qi3 tian1 jiang4 。
- tian1 yi4 mo4 neng2 ming2 ， shui2 yu2 shi2 kai1 chuang4 。
- miao4 kong1 yu3 shang4 qing1 ， ke3 xiao4 qu2 ru3 kuang2 。
- xiu4 chun1 zui4 gu1 jue2 ， shi4 ya1 cui4 wei1 shang4 。
- yi2 dai4 mo3 chang2 jiang1 ， qun2 zhi4 gong3 qian1 zhang4 。
- chao1 lan3 miao4 wu2 ya2 ， tian1 di4 ru4 wu2 liang2 。
- chou2 neng2 shi4 chan2 juan1 ， suo3 suo3 jiao4 zhen1 wang4 。
- suo3 fa2 zhe3 gu3 mu4 ， wu2 mu4 geng4 xu1 kuang4 。
- man2 chu4 zhan4 feng1 jiang1 ， ji1 chong2 zheng1 de2 sang1 。
- zuo4 fu4 wan4 gu3 chi1 ， wu2 bing4 zi4 sheng1 yang4 。
- hao3 shi4 liang3 wang4 cai1 ， bu4 lao2 fei4 jian1 bang4 。
- zai4 nong4 yang2 chun1 qu3 ， wan4 hui4 tong2 ang4 ang4 。
- chang2 ge1 juan4 xue3 yu2 ， po1 hen4 zu3 sou1 fang3 。
- ci3 shi4 shu3 qu2 xian1 ， gong1 wu4 duo1 chao1 chang4 。
- dong1 shan1 gua4 you2 ji1 ， huang2 you2 lai4 gong1 chang4 。
- yu4 tang2 shen1 fu4 shen1 ， ye4 zhi2 qing1 li2 zhang4 。

## 注释

## 译文

## 赏析
