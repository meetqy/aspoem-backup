---
id: qian-shi-ti-bi
title: 題壁
titlePinyin: ti2 bi4
titleSlug: ti-bi
author: 錢氏
authorPinyin: qian2 shi4
authorSlug: qian-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 落日西風照楚關，斷魂殘魄弔衰顔。
- 自從鴻鵠分飛後，無復鴛鴦並枕間。
- 腕玉瘦寬金縷袖，鬢蟬慵掠翠雲鬟。
- 秋天冬暮風雪寒，對鏡懶把金蟬簇。
- 夢魂夜夜到君邊，覺來寂寞鴛衾獨。
- 此時行坐閑紗窗，忍淚含情眉黛蹙。
- 古人惜別日三秋，不知君去幾多宿。
- 山高水闊三千里，名利使人復爾耳。
- 昔年曾撥伯牙絃，未遇知音莫怨天。
- 去年又奏相如賦，漢殿依前還不遇。
- 時人不知雙字訛，平川倏忽風波起。
- 當時南宮報罷音，教妾沉吟杵中心。
- 爲君滴下紅粉淚，紅羅帳裏濕鴛衾。
- 憤憤調琴蟬鵲噪，默默吟詩怨桂林。
- 千調萬撥不成曲，爭奈胸中氣相掬。
- 千思萬想不成詩，心如死灰誰得知。
- 料得君心當此際，事國繁華閑田地。
- 朝朝暮暮望君歸，日在東隅月在西。
- 碧落翩翩飛雁過，青山切切子規啼。
- 望盡一月復一月，不見音容寸腸結。
- 又聞君自河東來，夜夜不教紅燭滅。
- 雞鳴犬唳側耳聽，寂寂不聞車馬音。
- 自此知君無定止，一片情懷冷如水。
- 既無黄耳寄家書，也合隨時寄雁魚。
- 日月逡巡又一年，何事歸期竟杳然。
- 鮫綃裛遍相思淚，眉黛無心畫遠山。

## 拼音

- luo4 ri4 xi1 feng1 zhao4 chu3 guan1 ， duan4 hun2 can2 po4 diao4 shuai1 yan2 。
- zi4 cong2 hong2 hu2 fen1 fei1 hou4 ， wu2 fu4 yuan1 yang1 bing4 zhen3 jian4 。
- wan4 yu4 shou4 kuan1 jin1 lü3 xiu4 ， bin4 chan2 yong1 lüe4 cui4 yun2 huan2 。
- qiu1 tian1 dong1 mu4 feng1 xue3 han2 ， dui4 jing4 lan3 ba3 jin1 chan2 cu4 。
- meng4 hun2 ye4 ye4 dao4 jun1 bian1 ， jue2 lai2 ji4 mo4 yuan1 qin1 du2 。
- ci3 shi2 xing2 zuo4 xian2 sha1 chuang1 ， ren3 lei4 han2 qing2 mei2 dai4 cu4 。
- gu3 ren2 xi1 bie2 ri4 san1 qiu1 ， bu4 zhi1 jun1 qu4 ji1 duo1 su4 。
- shan1 gao1 shui3 kuo4 san1 qian1 li3 ， ming2 li4 shi3 ren2 fu4 er3 er3 。
- xi1 nian2 ceng2 bo1 bo2 ya2 xian2 ， wei4 yu4 zhi1 yin1 mo4 yuan4 tian1 。
- qu4 nian2 you4 zou4 xiang1 ru2 fu4 ， han4 dian4 yi1 qian2 huan2 bu2 yu4 。
- shi2 ren2 bu4 zhi1 shuang1 zi4 e2 ， ping2 chuan1 shu1 hu1 feng1 bo1 qi3 。
- dang1 shi2 nan2 gong1 bao4 ba4 yin1 ， jiao4 qie4 chen2 yin2 chu3 zhong1 xin1 。
- wei2 jun1 di1 xia4 hong2 fen3 lei4 ， hong2 luo2 zhang4 li3 shi1 yuan1 qin1 。
- fen4 fen4 diao4 qin2 chan2 que4 zao4 ， mo4 mo4 yin2 shi1 yuan4 gui4 lin2 。
- qian1 diao4 wan4 bo1 bu4 cheng2 qu3 ， zheng1 nai4 xiong1 zhong1 qi4 xiang1 ju1 。
- qian1 si1 wan4 xiang3 bu4 cheng2 shi1 ， xin1 ru2 si3 hui1 shui2 de2 zhi1 。
- liao4 de2 jun1 xin1 dang1 ci3 ji4 ， shi4 guo2 fan2 hua2 xian2 tian2 di4 。
- zhao1 zhao1 mu4 mu4 wang4 jun1 gui1 ， ri4 zai4 dong1 yu2 yue4 zai4 xi1 。
- bi4 luo4 pian1 pian1 fei1 yan4 guo4 ， qing1 shan1 qie4 qie4 zi3 gui1 ti2 。
- wang4 jin4 yi1 yue4 fu4 yi2 yue4 ， bu2 jian4 yin1 rong2 cun4 chang2 jie2 。
- you4 wen2 jun1 zi4 he2 dong1 lai2 ， ye4 ye4 bu2 jiao4 hong2 zhu2 mie4 。
- ji1 ming2 quan3 li4 ce4 er3 ting1 ， ji4 ji4 bu4 wen2 ju1 ma3 yin1 。
- zi4 ci3 zhi1 jun1 wu2 ding4 zhi3 ， yi2 pian4 qing2 huai2 leng3 ru2 shui3 。
- ji4 wu2 huang2 er3 ji4 jia1 shu1 ， ye3 he2 sui2 shi2 ji4 yan4 yu2 。
- ri4 yue4 qun1 xun2 you4 yi4 nian2 ， he2 shi4 gui1 qi1 jing4 yao3 ran2 。
- jiao1 xiao1 yi4 bian4 xiang1 si1 lei4 ， mei2 dai4 wu2 xin1 hua4 yuan3 shan1 。

## 注释

## 译文

## 赏析
