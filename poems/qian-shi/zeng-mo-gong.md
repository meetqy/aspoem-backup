---
id: qian-shi-zeng-mo-gong
title: 贈墨工
titlePinyin: zeng4 mo4 gong1
titleSlug: zeng-mo-gong
author: 錢時
authorPinyin: qian2 shi2
authorSlug: qian-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 客來投我一點漆，快汲清泉洗端石。
- 晴窗凈几試一揮，錯落精神光照日。
- 如此妙質奇復奇，變化縱橫隨所施。
- 可憐自有不自寶，日用紛紛誰得知。
- 願言莫染荒唐辭，亦莫隨俗供妍媸。
- 雜學支離二千載，汗牛充棟終何爲。
- 由來此物自神聖，妙不可言那可盡。
- 分明宇宙在毫端，萬古糊塗人不信。

## 拼音

- ke4 lai2 tou2 wo3 yi4 dian3 qi1 ， kuai4 ji2 qing1 quan2 xi3 duan1 shi2 。
- qing2 chuang1 jing4 ji3 shi4 yi4 hui1 ， cuo4 luo4 jing1 shen2 guang1 zhao4 ri4 。
- ru2 ci3 miao4 zhi4 qi2 fu4 qi2 ， bian4 hua4 zong4 heng2 sui2 suo3 shi1 。
- ke3 lian2 zi4 you3 bu2 zi4 bao3 ， ri4 yong4 fen1 fen1 shui2 de2 zhi1 。
- yuan4 yan2 mo4 ran3 huang1 tang2 ci2 ， yi4 mo4 sui2 su2 gong4 yan2 chi1 。
- za2 xue2 zhi1 li2 er4 qian1 zai4 ， han4 niu2 chong1 dong4 zhong1 he2 wei2 。
- you2 lai2 ci3 wu4 zi4 shen2 sheng4 ， miao4 bu4 ke3 yan2 na4 ke3 jin4 。
- fen1 ming2 yu3 zhou4 zai4 hao2 duan1 ， wan4 gu3 hu2 tu2 ren2 bu2 xin4 。

## 注释

## 译文

## 赏析
