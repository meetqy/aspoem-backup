---
id: qian-shi-yu-yu-lu-shou-zhi-mai-zhou-xi-gui-lin-chang-fu-wu-qing-shu-lu-bo-qi-chu-jian-jiang-lou-gu-diao-yi-bie
title: 余與呂守之買舟西歸林常甫吳清淑呂伯起出餞江樓古調以別
titlePinyin: yu2 yu3 lü3 shou3 zhi1 mai3 zhou1 xi1 gui1 lin2 chang2 fu3 wu2 qing1 shu1 lü3 bo2 qi3 chu1 jian4 jiang1 lou2 gu3 diao4 yi3 bie2
titleSlug: yu-yu-lu-shou-zhi-mai-zhou-xi-gui-lin-chang-fu-wu-qing-shu-lu-bo-qi-chu-jian-jiang-lou-gu-diao-yi-bie
author: 錢時
authorPinyin: qian2 shi2
authorSlug: qian-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 兩角勍觸蠻，八荒等兄弟。
- 人生天地間，貴在情義耳。
- 嘉禾二三友，一見傾底裏。
- 春風散天和，非彼亦非此。
- 清淑溫以直，常甫正而美。
- 東涉金沙雪，西挹錢塘水。
- 舟泛月雙湖，轡聯松九里。
- 冬春朔四換，追隨實終始。
- 宣橋歲云暮，乃復得伯起。
- 頎然出玉山，臭味林吳似。
- 修門亦旬月，朝夕相料理。
- 餞我江上樓，樓欄豁天宇。
- 海山渺無際，呼吸入窗几。
- 長鯨駭高浪，卷舒在吾趾。
- 風帆擘天出，揖別苦無語。
- 共挽春江濤，洒作蒼生雨。

## 拼音

- liang3 jiao3 qing2 chu4 man2 ， ba1 huang1 deng3 xiong1 di4 。
- ren2 sheng1 tian1 di4 jian4 ， gui4 zai4 qing2 yi4 er3 。
- jia1 he2 er4 san1 you3 ， yi2 jian4 qing1 di3 li3 。
- chun1 feng1 san4 tian1 he2 ， fei1 bi3 yi4 fei1 ci3 。
- qing1 shu1 wen1 yi3 zhi2 ， chang2 fu3 zheng4 er2 mei3 。
- dong1 she4 jin1 sha1 xue3 ， xi1 yi4 qian2 tang2 shui3 。
- zhou1 fan4 yue4 shuang1 hu2 ， pei4 lian2 song1 jiu3 li3 。
- dong1 chun1 shuo4 si4 huan4 ， zhui1 sui2 shi2 zhong1 shi3 。
- xuan1 qiao2 sui4 yun2 mu4 ， nai3 fu4 de2 bo2 qi3 。
- qi2 ran2 chu1 yu4 shan1 ， chou4 wei4 lin2 wu2 si4 。
- xiu1 men2 yi4 xun2 yue4 ， zhao1 xi1 xiang1 liao4 li3 。
- jian4 wo3 jiang1 shang4 lou2 ， lou2 lan2 huo1 tian1 yu3 。
- hai3 shan1 miao3 wu2 ji4 ， hu1 xi1 ru4 chuang1 ji3 。
- chang2 jing1 hai4 gao1 lang4 ， juan3 shu1 zai4 wu2 zhi3 。
- feng1 fan1 bo4 tian1 chu1 ， yi1 bie2 ku3 wu2 yu3 。
- gong4 wan3 chun1 jiang1 tao1 ， sa3 zuo4 cang1 sheng1 yu3 。

## 注释

## 译文

## 赏析
