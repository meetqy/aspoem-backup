---
id: cai-xiang-you-gu-shan-ling-yuan-dong
title: 遊鼓山靈源洞
titlePinyin: you2 gu3 shan1 ling2 yuan2 dong4
titleSlug: you-gu-shan-ling-yuan-dong
author: 蔡襄
authorPinyin: cai4 xiang1
authorSlug: cai-xiang
dynasty: 宋
dynastyPinyin: song4
dynastySlug: song
tags: []
---

## 正文

- 郡樓瞻東方，嵐光瑩人目。
- 乘舟逐早潮，十里登南麓。
- 雲深翳前路，樹暗迷幽谷。
- 朝雞亂木魚，晏日明金屋。
- 靈泉注石竇，清吹出篁竹。
- 飛毫劃峭壁，勢力勿驚觸。
- 捫蘿躋上峰，大空延眺矚。
- 孤青浮海山，長白掛天瀑。
- 況逢肥遯人，性尚自幽獨。
- 西景復向城，淹留未云足。

## 拼音

- jun4 lou2 zhan1 dong1 fang1 ， lan2 guang1 ying2 ren2 mu4 。
- cheng2 zhou1 zhu2 zao3 chao2 ， shi2 li3 deng1 nan2 lu4 。
- yun2 shen1 yi4 qian2 lu4 ， shu4 an4 mi2 you1 gu3 。
- chao2 ji1 luan4 mu4 yu2 ， yan4 ri4 ming2 jin1 wu1 。
- ling2 quan2 zhu4 shi2 dou4 ， qing1 chui1 chu1 huang2 zhu2 。
- fei1 hao2 hua2 qiao4 bi4 ， shi4 li4 wu4 jing1 chu4 。
- men2 luo2 ji1 shang4 feng1 ， da4 kong1 yan2 tiao4 zhu3 。
- gu1 qing1 fu2 hai3 shan1 ， chang2 bai2 gua4 tian1 pu4 。
- kuang4 feng2 fei2 dun4 ren2 ， xing4 shang4 zi4 you1 du2 。
- xi1 jing3 fu4 xiang4 cheng2 ， yan1 liu2 wei4 yun2 zu2 。

## 注释

## 译文

## 赏析
