---
id: cai-xiang-song-an-si-zheng-zhi-shu
title: 送安思正之蜀
titlePinyin: song4 an1 si1 zheng4 zhi1 shu3
titleSlug: song-an-si-zheng-zhi-shu
author: 蔡襄
authorPinyin: cai4 xiang1
authorSlug: cai-xiang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 賤者易屈志，少年多直情。
- 子獨修節行，愛護如目精。
- 辛勤走銓省，歷歲纔點名。
- 舍居在窮巷，門戶面西城。
- 妻孥愁屢空，獨爾心無營。
- 驅騾從僮僕，間或造予庭。
- 是時楊叔武，相值極驩誠。
- 妙言發潛稸，遠意倍幽萌。
- 羞諛刺俗子，指急條邊兵。
- 過從豈云厭，時節忽崢嶸。
- 叔武守岳陽，別去方行行。
- 子今復之蜀，蜀道天險并。
- 橐中無一錢，劍外幾百程。
- 春風卷地來，凡草猶奮榮。
- 如何使之人，憔悴氣與形。
- 內富在乎我，外窮繫於生。
- 此事久已判，努力敦誠明。
- 吾友黄君度，實乃浮其聲。
- 子往從之遊，切磨固相成。

## 拼音

- jian4 zhe3 yi4 qu1 zhi4 ， shao4 nian2 duo1 zhi2 qing2 。
- zi3 du2 xiu1 jie2 xing2 ， ai4 hu4 ru2 mu4 jing1 。
- xin1 qin2 zou3 quan2 sheng3 ， li4 sui4 cai2 dian3 ming2 。
- she4 ju1 zai4 qiong2 xiang4 ， men2 hu4 mian4 xi1 cheng2 。
- qi1 nu2 chou2 lü3 kong1 ， du2 er3 xin1 wu2 ying2 。
- qu1 luo2 cong2 tong2 pu2 ， jian4 huo4 zao4 yu3 ting2 。
- shi4 shi2 yang2 shu1 wu3 ， xiang1 zhi2 ji2 huan1 cheng2 。
- miao4 yan2 fa1 qian2 xu4 ， yuan3 yi4 bei4 you1 meng2 。
- xiu1 yu2 ci4 su2 zi3 ， zhi3 ji2 tiao2 bian1 bing1 。
- guo4 cong2 qi3 yun2 yan4 ， shi2 jie2 hu1 zheng1 rong2 。
- shu1 wu3 shou3 yue4 yang2 ， bie2 qu4 fang1 xing2 xing2 。
- zi3 jin1 fu4 zhi1 shu3 ， shu3 dao4 tian1 xian3 bing4 。
- tuo2 zhong1 wu2 yi4 qian2 ， jian4 wai4 ji1 bai3 cheng2 。
- chun1 feng1 juan4 di4 lai2 ， fan2 cao3 you2 fen4 rong2 。
- ru2 he2 shi3 zhi1 ren2 ， qiao2 cui4 qi4 yu3 xing2 。
- nei4 fu4 zai4 hu0 wo3 ， wai4 qiong2 xi4 wu1 sheng1 。
- ci3 shi4 jiu3 yi3 pan4 ， nu3 li4 dun1 cheng2 ming2 。
- wu2 you3 huang2 jun1 du4 ， shi2 nai3 fu2 qi2 sheng1 。
- zi3 wang3 cong2 zhi1 you2 ， qie4 mo2 gu4 xiang1 cheng2 。

## 注释

## 译文

## 赏析
