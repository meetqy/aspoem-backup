---
id: cai-xiang-qun-yu-dian-ci-yan
title: 羣玉殿賜宴
titlePinyin: qun2 yu4 dian4 ci4 yan4
titleSlug: qun-yu-dian-ci-yan
author: 蔡襄
authorPinyin: cai4 xiang1
authorSlug: cai-xiang
dynasty: 宋
dynastyPinyin: song4
dynastySlug: song
tags: []
---

## 正文

- 治道承炎曆，皇基亙萬年。
- 深仁涵海嶽，至德著坤乾。
- 文物歸元首，臣鄰必巨賢。
- 蓼蕭思及下，奕葉力追先。
- 昕色方羣進，臚音忽四傳。
- 衣冠紛雜遝，臺殿鬰蟺蜎。
- 寶字崇三聖，瑶圖祕九天。
- 榮河祥氣徹，昭漢曉光旋。
- 磊砢珠璣在，崢嶸歲月遷。
- 家聲終卓越，上意益恭虔。
- 書觀開舖首，宸毫落彩牋。
- 煙雲初不定，鸞鳳互相鮮。
- 拜賜兼金重，珍藏尺璧全。
- 人人皆自得，事事獨超先。
- 睿藻敦風教，冥搜出化權。
- 來從玉山府，遠過柏梁篇。
- 迴馭臨高館，推恩錫廣筵。
- 迷魂遊帝所，休應動星躔。
- 申命嚴樽俎，新章被管絃。
- 千齡叨際會，曠古絕寅緣。
- 大施難論報，精誠第祝延。
- 唯應歌盛美，樂石可磨鎸。

## 拼音

- zhi4 dao4 cheng2 yan2 li4 ， huang2 ji1 gen4 wan4 nian2 。
- shen1 ren2 han2 hai3 yue4 ， zhi4 de2 zhu4 kun1 qian2 。
- wen2 wu4 gui1 yuan2 shou3 ， chen2 lin2 bi4 ju4 xian2 。
- liao3 xiao1 si1 ji2 xia4 ， yi4 ye4 li4 zhui1 xian1 。
- xin1 se4 fang1 qun2 jin4 ， lu2 yin1 hu1 si4 chuan2 。
- yi1 guan1 fen1 za2 ta4 ， tai2 dian4 yu4 shan4 yuan1 。
- bao3 zi4 chong2 san1 sheng4 ， yao2 tu2 bi4 jiu3 tian1 。
- rong2 he2 xiang2 qi4 che4 ， zhao1 han4 xiao3 guang1 xuan2 。
- lei3 luo3 zhu1 ji1 zai4 ， zheng1 rong2 sui4 yue4 qian1 。
- jia1 sheng1 zhong1 zhuo2 yue4 ， shang4 yi4 yi4 gong1 qian2 。
- shu1 guan1 kai1 pu4 shou3 ， chen2 hao2 luo4 cai3 jian1 。
- yan1 yun2 chu1 bu2 ding4 ， luan2 feng4 hu4 xiang1 xian1 。
- bai4 ci4 jian1 jin1 zhong4 ， zhen1 cang2 chi3 bi4 quan2 。
- ren2 ren2 jie1 zi4 de2 ， shi4 shi4 du2 chao1 xian1 。
- rui4 zao3 dun1 feng1 jiao4 ， ming2 sou1 chu1 hua4 quan2 。
- lai2 cong2 yu4 shan1 fu3 ， yuan3 guo4 bai3 liang2 pian1 。
- hui2 yu4 lin2 gao1 guan3 ， tui1 en1 xi1 guang3 yan2 。
- mi2 hun2 you2 di4 suo3 ， xiu1 ying1 dong4 xing1 chan2 。
- shen1 ming4 yan2 zun1 zu3 ， xin1 zhang1 bei4 guan3 xian2 。
- qian1 ling2 dao1 ji4 hui4 ， kuang4 gu3 jue2 yin2 yuan2 。
- da4 shi1 nan2 lun4 bao4 ， jing1 cheng2 di4 zhu4 yan2 。
- wei2 ying1 ge1 sheng4 mei3 ， le4 shi2 ke3 mo2 juan1 。

## 注释

## 译文

## 赏析
