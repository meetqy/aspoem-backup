---
id: cai-xiang-he-da-sun-tui-guan-jiu-bing-xin-qi-jian-guo
title: 和答孫推官久病新起見過
titlePinyin: he2 da2 sun1 tui1 guan1 jiu3 bing4 xin1 qi3 jian4 guo4
titleSlug: he-da-sun-tui-guan-jiu-bing-xin-qi-jian-guo
author: 蔡襄
authorPinyin: cai4 xiang1
authorSlug: cai-xiang
dynasty: 宋
dynastyPinyin: song4
dynastySlug: song
tags: []
---

## 正文

- 去年大暑過京口，唯子見過牛馬走。
- 氣溫貌古風骨粹，如入魏國逢軻叟。
- 前趨王事難少留，兀若洪鐘未遑扣。
- 窮秋忽聞感疾恙，鬭蟻入牀揚左肘。
- 天生賢者固有待，豈得數奇而不偶。
- 勿藥之喜既和平，大肉快噉飲幾斗。
- 神明復還方寸靜，萬卷舊書仍次部。
- 新年於已無職事，雖欲耕田不盈畝。
- 輕舟將覽吳中春，獨信檣烏沿霞藪。
- 知子玉趾遠臨訪，倒屣出迎唯恐後。
- 山堂永日接言詞，楚萍色味兩俱剖。
- 自云君命入巖幽，顧此一身縈組綬。
- 病軀未堪事刀筆，野性如何屈杞柳。
- 寧甘貧薄且晦處，終歲窮經徒皓首。
- 陶家埏埴以爲器，其大如甕小如缶。
- 昔人知命斯上通，動靜以時隨所有。
- 我聞子論心惻惻，儻或祭天必薪槱。
- 大篇短韻時見投，開霽清暘穿戶牖。
- 强抽鄙意答長歌，脂澤陋滋容益醜。
- 錢塘風物湖山好，與子相從頻載酒。
- 一水汪灣暮日浴，千巖轉側朝雲嘔。
- 放懷方外聊自適，舉杯相屬起爲壽。
- 美哉此樂世難得，勿話歸期論子丑。

## 拼音

- qu4 nian2 da4 shu3 guo4 jing1 kou3 ， wei2 zi3 jian4 guo4 niu2 ma3 zou3 。
- qi4 wen1 mao4 gu3 feng1 gu3 cui4 ， ru2 ru4 wei4 guo2 feng2 ke1 sou3 。
- qian2 qu1 wang2 shi4 nan2 shao3 liu2 ， wu4 ruo4 hong2 zhong1 wei4 huang2 kou4 。
- qiong2 qiu1 hu1 wen2 gan3 ji2 yang4 ， dou4 yi3 ru4 chuang2 yang2 zuo3 zhou3 。
- tian1 sheng1 xian2 zhe3 gu4 you3 dai4 ， qi3 de2 shu4 qi2 er2 bu4 ou3 。
- wu4 yao4 zhi1 xi3 ji4 he2 ping2 ， da4 rou4 kuai4 dan4 yin3 ji1 dou4 。
- shen2 ming2 fu4 huan2 fang1 cun4 jing4 ， wan4 juan4 jiu4 shu1 reng2 ci4 bu4 。
- xin1 nian2 wu1 yi3 wu2 zhi2 shi4 ， sui1 yu4 geng1 tian2 bu4 ying2 mu3 。
- qing1 zhou1 jiang1 lan3 wu2 zhong1 chun1 ， du2 xin4 qiang2 wu1 yan2 xia2 sou3 。
- zhi1 zi3 yu4 zhi3 yuan3 lin2 fang3 ， dao3 xi3 chu1 ying2 wei2 kong3 hou4 。
- shan1 tang2 yong3 ri4 jie1 yan2 ci2 ， chu3 ping2 se4 wei4 liang3 ju4 pou1 。
- zi4 yun2 jun1 ming4 ru4 yan2 you1 ， gu4 ci3 yi4 shen1 ying2 zu3 shou4 。
- bing4 qu1 wei4 kan1 shi4 dao1 bi3 ， ye3 xing4 ru2 he2 qu1 qi3 liu3 。
- ning2 gan1 pin2 bao2 qie3 hui4 chu3 ， zhong1 sui4 qiong2 jing1 tu2 hao4 shou3 。
- tao2 jia1 shan1 zhi2 yi3 wei2 qi4 ， qi2 da4 ru2 weng4 xiao3 ru2 fou3 。
- xi1 ren2 zhi1 ming4 si1 shang4 tong1 ， dong4 jing4 yi3 shi2 sui2 suo3 you3 。
- wo3 wen2 zi3 lun4 xin1 ce4 ce4 ， tang3 huo4 ji4 tian1 bi4 xin1 you3 。
- da4 pian1 duan3 yun4 shi2 jian4 tou2 ， kai1 ji4 qing1 yang2 chuan1 hu4 you3 。
- qiang2 chou1 bi3 yi4 da2 chang2 ge1 ， zhi1 ze2 lou4 zi1 rong2 yi4 chou3 。
- qian2 tang2 feng1 wu4 hu2 shan1 hao3 ， yu3 zi3 xiang1 cong2 bin1 zai4 jiu3 。
- yi4 shui3 wang1 wan1 mu4 ri4 yu4 ， qian1 yan2 zhuan3 ce4 chao2 yun2 ou3 。
- fang4 huai2 fang1 wai4 liao2 zi4 shi4 ， ju3 bei1 xiang1 shu3 qi3 wei2 shou4 。
- mei3 zai1 ci3 le4 shi4 nan2 de2 ， wu4 hua4 gui1 qi1 lun4 zi3 chou3 。

## 注释

## 译文

## 赏析
