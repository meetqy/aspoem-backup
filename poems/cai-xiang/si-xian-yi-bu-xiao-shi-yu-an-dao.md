---
id: cai-xiang-si-xian-yi-bu-xiao-shi-yu-an-dao
title: 四賢一不肖詩 余安道
titlePinyin: si4 xian2 yi2 bu2 xiao4 shi1   yu2 an1 dao4
titleSlug: si-xian-yi-bu-xiao-shi-yu-an-dao
author: 蔡襄
authorPinyin: cai4 xiang1
authorSlug: cai-xiang
dynasty: 宋
dynastyPinyin: song4
dynastySlug: song
tags: []
---

## 正文

- 南方之强君子居，卓然安道襟韻孤。
- 詞科判等屢得雋，呀然鼓焰天地罏。
- 三年待詔處京邑，斗粟不足榮妻孥。
- 耳聞心慮朝家事，螭頭比奏帝日都。
- 校書計課當序進，麗賦集仙來顯塗。
- 誥墨未乾尋已奪，不奪不爲君子儒。
- 前日希文坐言事，手提敕教東南趨。
- 希文鯁亮素少與，失勢誰復能相扶。
- 嶄然安道生頭角，氣虹萬丈橫天衢。
- 臣靖胸中有屈語，舉嗌不避蕭斧誅。
- 使臣仲淹在庭列，日獻陛下之嘉謨。
- 刺史榮官雖重寄，奈何一郡卷不舒。
- 言非由位固當罪，隨漕扁舟盡室俱。
- 炎陬此去數千里，橐中狼籍惟蠹書。
- 高冠長佩叢闕下，千百其羣訶爾愚。
- 吾知萬世更萬世，凜凜英風激懦夫。

## 拼音

- nan2 fang1 zhi1 qiang2 jun1 zi3 ju1 ， zhuo2 ran2 an1 dao4 jin1 yun4 gu1 。
- ci2 ke1 pan4 deng3 lü3 de2 jun4 ， ya0 ran2 gu3 yan4 tian1 di4 lu2 。
- san1 nian2 dai4 zhao4 chu3 jing1 yi4 ， dou4 su4 bu4 zu2 rong2 qi1 nu2 。
- er3 wen2 xin1 lü4 chao2 jia1 shi4 ， chi1 tou2 bi3 zou4 di4 ri4 dou1 。
- xiao4 shu1 ji4 ke4 dang1 xu4 jin4 ， li2 fu4 ji2 xian1 lai2 xian3 tu2 。
- gao4 mo4 wei4 qian2 xun2 yi3 duo2 ， bu4 duo2 bu4 wei2 jun1 zi3 ru2 。
- qian2 ri4 xi1 wen2 zuo4 yan2 shi4 ， shou3 ti2 chi4 jiao4 dong1 nan2 qu1 。
- xi1 wen2 geng3 liang4 su4 shao3 yu3 ， shi1 shi4 shui2 fu4 neng2 xiang1 fu2 。
- zhan3 ran2 an1 dao4 sheng1 tou2 jiao3 ， qi4 hong2 wan4 zhang4 heng2 tian1 qu2 。
- chen2 jing4 xiong1 zhong1 you3 qu1 yu3 ， ju3 ai4 bu2 bi4 xiao1 fu3 zhu1 。
- shi3 chen2 zhong4 yan1 zai4 ting2 lie4 ， ri4 xian4 bi4 xia4 zhi1 jia1 mo2 。
- ci4 shi3 rong2 guan1 sui1 zhong4 ji4 ， nai4 he2 yi2 jun4 juan4 bu4 shu1 。
- yan2 fei1 you2 wei4 gu4 dang1 zui4 ， sui2 cao2 bian3 zhou1 jin4 shi4 ju4 。
- yan2 zou1 ci3 qu4 shu4 qian1 li3 ， tuo2 zhong1 lang2 ji2 wei2 du4 shu1 。
- gao1 guan1 chang2 pei4 cong2 que4 xia4 ， qian1 bai3 qi2 qun2 he1 er3 yu2 。
- wu2 zhi1 wan4 shi4 geng4 wan4 shi4 ， lin3 lin3 ying1 feng1 ji1 nuo4 fu1 。

## 注释

## 译文

## 赏析
