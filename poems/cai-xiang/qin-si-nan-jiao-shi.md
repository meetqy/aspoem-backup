---
id: cai-xiang-qin-si-nan-jiao-shi
title: 親祀南郊詩
titlePinyin: qin1 si4 nan2 jiao1 shi1
titleSlug: qin-si-nan-jiao-shi
author: 蔡襄
authorPinyin: cai4 xiang1
authorSlug: cai-xiang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 天畀元統，赤運開祉。
- 聖祖神宗，海域平砥。
- 思皇真考，嶽封汾祀。
- 餌係戎胡，包束戈矢。
- 丕顯靈德，光被萬里。
- 民壽而康，恩及蕭葦。
- 恭惟皇帝，繼文之始。
- 兢兢日慎，夙夜勤只。
- 哀憐困窮，有如在己。
- 惟刑是卹，弗繇怒喜。
- 躬服儉約，黜棄浮侈。
- 罔有逸欲，日惟三紀。
- 大中則經，興亡則史。
- 陰陽時序，日緯躔軌。
- 樂律本原，禮法根柢。
- 兵韜術數，萬微精旨。
- 該通變貫，咸燭厥理。
- 歲舍壬午，盜發南鄙。
- 帝日汝青，治辨行李。
- 毋大誅割，定患則已。
- 獵獵靈旗，啟道徑指。
- 兇渠踣仆，俘徒授耳。
- 嶺服既平，勳賞周被。
- 封歿錄孥，門戶曄暐。
- 粵茲明年，農家豐美。
- 廛廬積腐，庾漕儲峙。
- 帝咨相臣，匪台德爾。
- 穹吳眷賚，祖考佑俾。
- 何施不報，將祀郊畤。
- 號令四下，若建瓴水。
- 荒服述職，奔走輸委。
- 仲冬丙寅，齋寢以俟。
- 先時霾晦，飈籟號起。
- 真意益莊，降鑒伊邇。
- 夜漏適中，星露雲靡。
- 大輅既馭，清陽出晷。
- 休光無垠，令容有偉。
- 爰翊殊庭，奠享仙機。
- 高靈委蛇，元氣旭卉。
- 陰施自遠，大功續似。
- 擁格純禧，益厚丕址。
- 入宿廟下，月魄初朏。
- 龍章采藻，瓚爵擎跪。
- 拜于禰宮，慈顔僅咫。
- 至誠馨香，甘薦滌瀡。
- 哀念劬勞，譬瞻岵屺。
- 濯淚霑珪，將逡復止。
- 京都之南，崇丘迤邐。
- 飛螭躡塵，法乘徐柅。
- 地環帟幄，霄揭隅雉。
- 警角飄蕭，彀騎連累。
- 言降言陟，實惟告已。
- 燭錯宵明，壇圪空紫。
- 交佩陸離，庶旄颯纚。
- 樂變神格，列周甲癸。
- 三后咸在，上蒼臨視。
- 皇皇富媼，從執籩簋。
- 七精閃忽，五鎮瑰瑋。
- 星官下翔，濤祗騰跱。
- 等級卑高，食飲噓哆。
- 欣歆告言，奏福來底。
- 更御步輦，夾途軍壘。
- 鉦鼓驚轟，跳呼牛鬼。
- 異域窮陬，黄髮稚齒。
- 動蕩成波，讙喧成市。
- 端闈停午，玉色尚扆。
- 赦澤春行，幽加蟄蟻。
- 廢滯振拔，垢瑕刷洗。
- 寬貸賦取，削減逋詭。
- 皇帝慈孝，下民胥擬。
- 皇帝恩仁，四國傾倚。
- 皇帝日咨，羣公卿士。
- 舜隆聯夔，商圮朋嚭。
- 孰忠予是，孰讒予匪。
- 入官多門，孰予窒弭。
- 蓄兵過制，孰予究揣。
- 百姓窘窮，其患孰弛。
- 外夷狃驕，其强孰箠。
- 驅人以法，曾莫如恥。
- 化民成俗，曾莫如禮。
- 百官敕業，相予表裏。
- 登任俊良，剗斥姦宄。
- 天錫帝年，萬有億秭。
- 天錫聖嗣，詵詵衆子。
- 乾剛不息，章明度揆。
- 無疆惟民，惟帝其侍。
- 臣襄詠歌，直道是履。

## 拼音

- tian1 bi4 yuan2 tong3 ， chi4 yun4 kai1 zhi3 。
- sheng4 zu3 shen2 zong1 ， hai3 yu4 ping2 di3 。
- si1 huang2 zhen1 kao3 ， yue4 feng1 fen2 si4 。
- er3 xi4 rong2 hu2 ， bao1 shu4 ge1 shi3 。
- pi1 xian3 ling2 de2 ， guang1 bei4 wan4 li3 。
- min2 shou4 er2 kang1 ， en1 ji2 xiao1 wei3 。
- gong1 wei2 huang2 di4 ， ji4 wen2 zhi1 shi3 。
- jing1 jing1 ri4 shen4 ， su4 ye4 qin2 zhi1 。
- ai1 lian2 kun4 qiong2 ， you3 ru2 zai4 ji3 。
- wei2 xing2 shi4 xu4 ， fu2 yao2 nu4 xi3 。
- gong1 fu2 jian3 yue1 ， chu4 qi4 fu2 chi3 。
- wang3 you3 yi4 yu4 ， ri4 wei2 san1 ji4 。
- da4 zhong1 ze2 jing1 ， xing1 wang2 ze2 shi3 。
- yin1 yang2 shi2 xu4 ， ri4 wei3 chan2 gui3 。
- le4 lü4 ben3 yuan2 ， li3 fa3 gen1 di3 。
- bing1 tao1 shu4 shu4 ， wan4 wei1 jing1 zhi3 。
- gai1 tong1 bian4 guan4 ， xian2 zhu2 jue2 li3 。
- sui4 she4 ren2 wu3 ， dao4 fa1 nan2 bi3 。
- di4 ri4 ru3 qing1 ， zhi4 bian4 xing2 li0 。
- wu2 da4 zhu1 ge1 ， ding4 huan4 ze2 yi3 。
- lie4 lie4 ling2 qi2 ， qi3 dao4 jing4 zhi3 。
- xiong1 qu2 bo2 pu2 ， fu2 tu2 shou4 er3 。
- ling3 fu2 ji4 ping2 ， xun1 shang3 zhou1 bei4 。
- feng1 mo4 lu4 nu2 ， men2 hu4 ye4 wei3 。
- yue4 zi1 ming2 nian2 ， nong2 jia1 feng1 mei3 。
- chan2 lu2 ji1 fu3 ， yu3 cao2 chu3 zhi4 。
- di4 zi1 xiang1 chen2 ， fei3 tai2 de2 er3 。
- qiong2 wu2 juan4 lai4 ， zu3 kao3 you4 bi3 。
- he2 shi1 bu2 bao4 ， jiang1 si4 jiao1 zhi4 。
- hao4 ling4 si4 xia4 ， ruo4 jian4 ling2 shui3 。
- huang1 fu2 shu4 zhi2 ， ben1 zou3 shu1 wei3 。
- zhong4 dong1 bing3 yin2 ， zhai1 qin3 yi3 si4 。
- xian1 shi2 mai2 hui4 ， biao1 lai4 hao4 qi3 。
- zhen1 yi4 yi4 zhuang1 ， jiang4 jian4 yi1 er3 。
- ye4 lou4 shi4 zhong1 ， xing1 lu4 yun2 mi2 。
- da4 lu4 ji4 yu4 ， qing1 yang2 chu1 gui3 。
- xiu1 guang1 wu2 yin2 ， ling4 rong2 you3 wei3 。
- yuan2 yi4 shu1 ting2 ， dian4 xiang3 xian1 ji1 。
- gao1 ling2 wei1 yi2 ， yuan2 qi4 xu4 hui4 。
- yin1 shi1 zi4 yuan3 ， da4 gong1 xu4 si4 。
- yong1 ge2 chun2 xi3 ， yi4 hou4 pi1 zhi3 。
- ru4 su4 miao4 xia4 ， yue4 po4 chu1 fei3 。
- long2 zhang1 cai3 zao3 ， zan4 jue2 qing2 gui4 。
- bai4 yu2 mi2 gong1 ， ci2 yan2 jin3 zhi3 。
- zhi4 cheng2 xin1 xiang1 ， gan1 jian4 di2 sui3 。
- ai1 nian4 qu2 lao2 ， pi4 zhan1 hu4 qi3 。
- zhuo2 lei4 zhan1 gui1 ， jiang1 qun1 fu4 zhi3 。
- jing1 du1 zhi1 nan2 ， chong2 qiu1 yi3 li3 。
- fei1 chi1 nie4 chen2 ， fa3 cheng2 xu2 ni3 。
- di4 huan2 yi4 wo4 ， xiao1 jie1 yu2 zhi4 。
- jing3 jiao3 piao1 xiao1 ， gou4 qi2 lian2 lei4 。
- yan2 jiang4 yan2 zhi4 ， shi2 wei2 gao4 yi3 。
- zhu2 cuo4 xiao1 ming2 ， tan2 ge1 kong1 zi3 。
- jiao1 pei4 lu4 li2 ， shu4 mao2 sa4 li2 。
- le4 bian4 shen2 ge2 ， lie4 zhou1 jia3 gui3 。
- san1 hou4 xian2 zai4 ， shang4 cang1 lin2 shi4 。
- huang2 huang2 fu4 ao3 ， cong2 zhi2 bian1 gui3 。
- qi1 jing1 shan3 hu1 ， wu3 zhen4 gui1 wei3 。
- xing1 guan1 xia4 xiang2 ， tao1 zhi1 teng2 zhi4 。
- deng3 ji2 bei1 gao1 ， shi2 yin3 xu1 duo1 。
- xin1 xin1 gao4 yan2 ， zou4 fu2 lai2 di3 。
- geng4 yu4 bu4 nian3 ， jia1 tu2 jun1 lei3 。
- zheng1 gu3 jing1 hong1 ， tiao4 hu1 niu2 gui3 。
- yi4 yu4 qiong2 zou1 ， huang2 fa4 zhi4 chi3 。
- dong4 dang4 cheng2 bo1 ， huan1 xuan1 cheng2 shi4 。
- duan1 wei2 ting2 wu3 ， yu4 se4 shang4 yi3 。
- she4 ze2 chun1 xing2 ， you1 jia1 zhe2 yi3 。
- fei4 zhi4 zhen4 ba2 ， gou4 xia2 shua1 xi3 。
- kuan1 dai4 fu4 qu3 ， xiao1 jian3 bu1 gui3 。
- huang2 di4 ci2 xiao4 ， xia4 min2 xu1 ni3 。
- huang2 di4 en1 ren2 ， si4 guo2 qing1 yi3 。
- huang2 di4 ri4 zi1 ， qun2 gong1 qing1 shi4 。
- shun4 long2 lian2 kui2 ， shang1 pi3 peng2 pi3 。
- shu2 zhong1 yu3 shi4 ， shu2 chan2 yu3 fei3 。
- ru4 guan1 duo1 men2 ， shu2 yu3 zhi4 mi3 。
- xu4 bing1 guo4 zhi4 ， shu2 yu3 jiu1 chuai1 。
- bai3 xing4 jiong3 qiong2 ， qi2 huan4 shu2 chi2 。
- wai4 yi2 niu3 jiao1 ， qi2 qiang2 shu2 chui2 。
- qu1 ren2 yi3 fa3 ， ceng2 mo4 ru2 chi3 。
- hua4 min2 cheng2 su2 ， ceng2 mo4 ru2 li3 。
- bai3 guan1 chi4 ye4 ， xiang1 yu3 biao3 li3 。
- deng1 ren4 jun4 liang2 ， chan3 chi4 jian1 gui3 。
- tian1 xi1 di4 nian2 ， wan4 you3 yi4 zi3 。
- tian1 xi1 sheng4 si4 ， shen1 shen1 zhong4 zi3 。
- qian2 gang1 bu4 xi1 ， zhang1 ming2 du4 kui2 。
- wu2 jiang1 wei2 min2 ， wei2 di4 qi2 shi4 。
- chen2 xiang1 yong3 ge1 ， zhi2 dao4 shi4 lü3 。

## 注释

## 译文

## 赏析
