---
id: cai-xiang-song-ke-bi-shu-san-zi-gui-quan-ying-zhao
title: 送柯祕書三子歸泉應詔
titlePinyin: song4 ke1 bi4 shu1 san1 zi3 gui1 quan2 ying1 zhao4
titleSlug: song-ke-bi-shu-san-zi-gui-quan-ying-zhao
author: 蔡襄
authorPinyin: cai4 xiang1
authorSlug: cai-xiang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 祕書昔共官臨漳，時呼三子侍側傍。
- 修瞳闊顙善應對，舉措不類羣兒行。
- 遥知成就在他日，爾時迄今十載强。
- 閩州太守無伎術，乞持符竹還故鄉。
- 近觀詔書下郡國，選訪行實登俊良。
- 嶷然三子復過我，衣裾飄灑凝秋霜。
- 各携編軸幾百幅，互以理要充詞章。
- 久之潛思叩幽眇，角牙騰觸聲礌硠。
- 言歸溫陵入場屋，爭奮筆舌論短長。
- 海鷹上雲出瓜翼，天馬歷地無羈韁。
- 祕書多才晚未遇，有如此子傳義方。
- 吾徒沉昇不須議，且看少者騰聲光。

## 拼音

- bi4 shu1 xi1 gong4 guan1 lin2 zhang1 ， shi2 hu1 san1 zi3 shi4 ce4 bang4 。
- xiu1 tong2 kuo4 sang3 shan4 ying1 dui4 ， ju3 cuo4 bu2 lei4 qun2 er2 xing2 。
- yao2 zhi1 cheng2 jiu4 zai4 ta1 ri4 ， er3 shi2 qi4 jin1 shi2 zai4 qiang2 。
- min3 zhou1 tai4 shou3 wu2 ji4 shu4 ， qi3 chi2 fu2 zhu2 huan2 gu4 xiang1 。
- jin4 guan1 zhao4 shu1 xia4 jun4 guo2 ， xuan3 fang3 xing2 shi2 deng1 jun4 liang2 。
- yi2 ran2 san1 zi3 fu4 guo4 wo3 ， yi1 ju1 piao1 sa3 ning2 qiu1 shuang1 。
- ge4 xie2 bian1 zhou2 ji1 bai3 fu2 ， hu4 yi3 li3 yao4 chong1 ci2 zhang1 。
- jiu3 zhi1 qian2 si1 kou4 you1 miao3 ， jiao3 ya2 teng2 chu4 sheng1 lei2 lang2 。
- yan2 gui1 wen1 ling2 ru4 chang3 wu1 ， zheng1 fen4 bi3 she2 lun4 duan3 chang2 。
- hai3 ying1 shang4 yun2 chu1 gua1 yi4 ， tian1 ma3 li4 di4 wu2 ji1 jiang1 。
- bi4 shu1 duo1 cai2 wan3 wei4 yu4 ， you3 ru2 ci3 zi3 chuan2 yi4 fang1 。
- wu2 tu2 chen2 sheng1 bu4 xu1 yi4 ， qie3 kan4 shao3 zhe3 teng2 sheng1 guang1 。

## 注释

## 译文

## 赏析
