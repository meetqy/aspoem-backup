---
id: cai-xiang-chong-de-ye-bo-ji-fu-jian-ti-xing-zhang-tun-tian-si-qian-tang-chun-yue-bing-you
title: 崇德夜泊寄福建提刑章屯田思錢塘春月並遊
titlePinyin: chong2 de2 ye4 bo2 ji4 fu2 jian4 ti2 xing2 zhang1 tun2 tian2 si1 qian2 tang2 chun1 yue4 bing4 you2
titleSlug: chong-de-ye-bo-ji-fu-jian-ti-xing-zhang-tun-tian-si-qian-tang-chun-yue-bing-you
author: 蔡襄
authorPinyin: cai4 xiang1
authorSlug: cai-xiang
dynasty: 宋
dynastyPinyin: song4
dynastySlug: song
tags: []
---

## 正文

- 夙昔神都別，于今浙水遭。
- 故情彌切到，佳月事追遨。
- 太守才賢重，清明土俗豪。
- 犀珠來戍削，征鼓去啾嘈。
- 湖樹涵天闊，船旗罥日高。
- 醉中春渺渺，愁外夕陶陶。
- 新曲尋聲倚，名花逐種褒。
- 吟亭披越岫，夢枕覺胥濤。
- 論議刀矛快，心懷鐵石牢。
- 淹留趨海角，分散念霜毛。
- 鱸鱠紅隨筯，瀧波淥滿篙。
- 試思南北路，燈暗雨蕭騷。

## 拼音

- su4 xi1 shen2 dou1 bie2 ， yu2 jin1 zhe4 shui3 zao1 。
- gu4 qing2 mi2 qie1 dao4 ， jia1 yue4 shi4 zhui1 ao2 。
- tai4 shou3 cai2 xian2 zhong4 ， qing1 ming2 tu3 su2 hao2 。
- xi1 zhu1 lai2 shu4 xiao1 ， zheng1 gu3 qu4 jiu1 cao2 。
- hu2 shu4 han2 tian1 kuo4 ， chuan2 qi2 juan4 ri4 gao1 。
- zui4 zhong1 chun1 miao3 miao3 ， chou2 wai4 xi1 tao2 tao2 。
- xin1 qu3 xun2 sheng1 yi3 ， ming2 hua1 zhu2 zhong3 bao1 。
- yin2 ting2 pi1 yue4 xiu4 ， meng4 zhen3 jue2 xu1 tao1 。
- lun4 yi4 dao1 mao2 kuai4 ， xin1 huai2 tie3 shi2 lao2 。
- yan1 liu2 qu1 hai3 jiao3 ， fen1 san4 nian4 shuang1 mao2 。
- lu2 kuai4 hong2 sui2 zhu4 ， long2 bo1 lu4 man3 gao1 。
- shi4 si1 nan2 bei3 lu4 ， deng1 an4 yu3 xiao1 sao1 。

## 注释

## 译文

## 赏析
