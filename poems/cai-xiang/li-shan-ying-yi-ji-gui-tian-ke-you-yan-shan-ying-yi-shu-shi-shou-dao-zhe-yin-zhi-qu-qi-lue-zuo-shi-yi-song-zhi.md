---
id: cai-xiang-li-shan-ying-yi-ji-gui-tian-ke-you-yan-shan-ying-yi-shu-shi-shou-dao-zhe-yin-zhi-qu-qi-lue-zuo-shi-yi-song-zhi
title: 李山英以疾歸田客有言山英移書石守道者因摭取其略作詩以送之
titlePinyin: li3 shan1 ying1 yi3 ji2 gui1 tian2 ke4 you3 yan2 shan1 ying1 yi2 shu1 shi2 shou3 dao4 zhe3 yin1 zhi2 qu3 qi2 lüe4 zuo4 shi1 yi3 song4 zhi1
titleSlug: li-shan-ying-yi-ji-gui-tian-ke-you-yan-shan-ying-yi-shu-shi-shou-dao-zhe-yin-zhi-qu-qi-lue-zuo-shi-yi-song-zhi
author: 蔡襄
authorPinyin: cai4 xiang1
authorSlug: cai-xiang
dynasty: 宋
dynastyPinyin: song4
dynastySlug: song
tags: []
---

## 正文

- 吾友守道氣剛勁，醜邪扶直出天性。
- 意高身賤無所發，胸中事事先後併。
- 襄嘗畏其大勇果，願以中直爲得正。
- 忽聞魯士李山英，移書告之要力行。
- 曰今天下最急務，邊頭戰守羌夷橫。
- 異術紛回蠹化原，佞夫欺巧疵邦政。
- 生民失職餽歛繁，勢若久旱方雩榮。
- 安得快雨洗長空，萬物蕭森蒙大慶。
- 古人有以身徇言，前者已僵後者更。
- 況值朝廷上寬大，苦諫兼容天子聖。
- 我疾不幸子可屬，或列封章或庭諍。
- 勿學得路世俗兒，軟語妖歌日酣醟。
- 乃知山英落落者，支革雖疲心愈競。
- 予思物理似顛倒，難用智愚准衰盛。
- 賢豪既少遇又稀，或老且困壯而病。
- 就令貴顯亦迍躓，尤觸陰機石臨穽。
- 一思九嘆起呼天，何等官曹司是柄。
- 由來宰主都冥寞，用捨惟時窮達命。
- 山英歸去亦何恨，門外無塵春色凈。
- 回看名宦似浮漚，都把雄心付觴詠。

## 拼音

- wu2 you3 shou3 dao4 qi4 gang1 jin4 ， chou3 xie2 fu2 zhi2 chu1 tian1 xing4 。
- yi4 gao1 shen1 jian4 wu2 suo3 fa1 ， xiong1 zhong1 shi4 shi4 xian1 hou4 bing4 。
- xiang1 chang2 wei4 qi2 da4 yong3 guo3 ， yuan4 yi3 zhong1 zhi2 wei2 de2 zheng4 。
- hu1 wen2 lu3 shi4 li3 shan1 ying1 ， yi2 shu1 gao4 zhi1 yao4 li4 xing2 。
- yue1 jin1 tian1 xia4 zui4 ji2 wu4 ， bian1 tou2 zhan4 shou3 qiang1 yi2 heng2 。
- yi4 shu4 fen1 hui2 du4 hua4 yuan2 ， ning4 fu1 qi1 qiao3 ci1 bang1 zheng4 。
- sheng1 min2 shi1 zhi2 kui4 lian3 fan2 ， shi4 ruo4 jiu3 han4 fang1 yu2 rong2 。
- an1 de2 kuai4 yu3 xi3 chang2 kong1 ， wan4 wu4 xiao1 sen1 meng2 da4 qing4 。
- gu3 ren2 you3 yi3 shen1 xun4 yan2 ， qian2 zhe3 yi3 jiang1 hou4 zhe3 geng4 。
- kuang4 zhi2 chao2 ting2 shang4 kuan1 da4 ， ku3 jian4 jian1 rong2 tian1 zi3 sheng4 。
- wo3 ji2 bu2 xing4 zi3 ke3 shu3 ， huo4 lie4 feng1 zhang1 huo4 ting2 zheng4 。
- wu4 xue2 de2 lu4 shi4 su2 er2 ， ruan3 yu3 yao1 ge1 ri4 han1 yong4 。
- nai3 zhi1 shan1 ying1 luo4 luo4 zhe3 ， zhi1 ge2 sui1 pi2 xin1 yu4 jing4 。
- yu3 si1 wu4 li3 si4 dian1 dao3 ， nan2 yong4 zhi4 yu2 zhun3 shuai1 sheng4 。
- xian2 hao2 ji4 shao3 yu4 you4 xi1 ， huo4 lao3 qie3 kun4 zhuang4 er2 bing4 。
- jiu4 ling4 gui4 xian3 yi4 zhun1 zhi4 ， you2 chu4 yin1 ji1 shi2 lin2 jing3 。
- yi4 si1 jiu3 tan4 qi3 hu1 tian1 ， he2 deng3 guan1 cao2 si1 shi4 bing3 。
- you2 lai2 zai3 zhu3 dou1 ming2 mo4 ， yong4 she3 wei2 shi2 qiong2 da2 ming4 。
- shan1 ying1 gui1 qu4 yi4 he2 hen4 ， men2 wai4 wu2 chen2 chun1 se4 jing4 。
- hui2 kan4 ming2 huan4 si4 fu2 ou1 ， dou1 ba3 xiong2 xin1 fu4 shang1 yong3 。

## 注释

## 译文

## 赏析
