---
id: cai-xiang-zhi-he-za-shu-wu-shou-ba-yue-er-ri
title: 至和雜書五首 八月二日
titlePinyin: zhi4 he2 za2 shu1 wu3 shou3   ba1 yue4 er4 ri4
titleSlug: zhi-he-za-shu-wu-shou-ba-yue-er-ri
author: 蔡襄
authorPinyin: cai4 xiang1
authorSlug: cai-xiang
dynasty: 宋
dynastyPinyin: song4
dynastySlug: song
tags: []
---

## 正文

- 濃雲瞥過雙鳳飛，清顔照射朝日輝。
- 畫船南畔烟成陣，鮮荷掩護仙銖衣。
- 凝魂杳眇不知處，酒醺香破驚新知。
- 一聲入耳醉人骨，天容牢落星點稀。
- 海山萬里風濤外，扶桑未老成春絲。
- 春絲不斷縈成結，玉環宛轉無窮時。
- 曉簾半上香飄穗，笑指冰壺凝遠淚。
- 秦樓後夜鏁孤鸞，秋風不動烏龍睡。
- 願將瓊樹隔花看，一一花房暗相值。
- 濁水芙蕖天際雲，長時倚望清江濱。
- 迎來未語送歸速，暮山紫翠空含嚬。
- 勸君美酒千萬壽，情如芳草年年新。

## 拼音

- nong2 yun2 pie1 guo4 shuang1 feng4 fei1 ， qing1 yan2 zhao4 she4 zhao1 ri4 hui1 。
- hua4 chuan2 nan2 pan4 yan1 cheng2 zhen4 ， xian1 he2 yan3 hu4 xian1 zhu1 yi1 。
- ning2 hun2 yao3 miao3 bu4 zhi1 chu3 ， jiu3 xun1 xiang1 po4 jing1 xin1 zhi1 。
- yi4 sheng1 ru4 er3 zui4 ren2 gu3 ， tian1 rong2 lao2 luo4 xing1 dian3 xi1 。
- hai3 shan1 wan4 li3 feng1 tao1 wai4 ， fu2 sang1 wei4 lao3 cheng2 chun1 si1 。
- chun1 si1 bu2 duan4 ying2 cheng2 jie2 ， yu4 huan2 wan3 zhuan3 wu2 qiong2 shi2 。
- xiao3 lian2 ban4 shang4 xiang1 piao1 sui4 ， xiao4 zhi3 bing1 hu2 ning2 yuan3 lei4 。
- qin2 lou2 hou4 ye4 suo3 gu1 luan2 ， qiu1 feng1 bu2 dong4 wu1 long2 shui4 。
- yuan4 jiang1 qiong2 shu4 ge2 hua1 kan4 ， yi1 yi1 hua1 fang2 an4 xiang1 zhi2 。
- zhuo2 shui3 fu2 qu2 tian1 ji4 yun2 ， chang2 shi2 yi3 wang4 qing1 jiang1 bin1 。
- ying2 lai2 wei4 yu3 song4 gui1 su4 ， mu4 shan1 zi3 cui4 kong1 han2 pin2 。
- quan4 jun1 mei3 jiu3 qian1 wan4 shou4 ， qing2 ru2 fang1 cao3 nian2 nian2 xin1 。

## 注释

## 译文

## 赏析
