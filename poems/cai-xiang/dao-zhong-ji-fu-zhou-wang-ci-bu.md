---
id: cai-xiang-dao-zhong-ji-fu-zhou-wang-ci-bu
title: 道中寄福州王祠部
titlePinyin: dao4 zhong1 ji4 fu2 zhou1 wang2 ci2 bu4
titleSlug: dao-zhong-ji-fu-zhou-wang-ci-bu
author: 蔡襄
authorPinyin: cai4 xiang1
authorSlug: cai-xiang
dynasty: 宋
dynastyPinyin: song4
dynastySlug: song
tags: []
---

## 正文

- 臨津館下日銜西，風卷寒潮上碧溪。
- 畫船急槳隨潮去，山川滿眼烟凄迷。
- 醉起開船看潮落，林深日落哀猿啼。
- 離魂復與潮東下，兀然愁坐心酸悽。
- 今年賜告歸鄉里，翩翩飛鳥投故棲。
- 雙親素髮喜我至，鞠撫歡笑如嬰兒。
- 東阡北陌來慶問，嫗翁罍醆交持携。
- 雖欲晨昏在環堵，奈何職守通金閨。
- 春暮辭家就行役，幽蘭在手空萋萋。
- 閩州太守意慷慨，一見歡甚無町畦。
- 欲令邦人滿瞻聽，灑酒高會撾鼓鼙。
- 我知君侯落落者，胸中氣象盤虹霓。
- 問之當今至急務，無若羌虜方突梯。
- 君言區處果得術，勢類秋隼持寒雞。
- 養兵精悍不在衆，黠賊頭顱可立提。
- 海隅僻郡誰與語，强欲論列懲吹齏。
- 又言人生尚忠孝，二者輕重均銖圭。
- 以諫名官宜盡節，健行勿縶驊騮蹄。
- 別來破熱走山驛，神疲骨瘦顔容黧。
- 作詩遥寄復感激，豈不戚戚論乖暌。

## 拼音

- lin2 jin1 guan3 xia4 ri4 xian2 xi1 ， feng1 juan4 han2 chao2 shang4 bi4 xi1 。
- hua4 chuan2 ji2 jiang3 sui2 chao2 qu4 ， shan1 chuan1 man3 yan3 yan1 qi1 mi2 。
- zui4 qi3 kai1 chuan2 kan4 chao2 luo4 ， lin2 shen1 ri4 luo4 ai1 yuan2 ti2 。
- li2 hun2 fu4 yu3 chao2 dong1 xia4 ， wu4 ran2 chou2 zuo4 xin1 suan1 qi1 。
- jin1 nian2 ci4 gao4 gui1 xiang1 li3 ， pian1 pian1 fei1 niao3 tou2 gu4 qi1 。
- shuang1 qin1 su4 fa4 xi3 wo3 zhi4 ， ju1 fu3 huan1 xiao4 ru2 ying1 er2 。
- dong1 qian1 bei3 mo4 lai2 qing4 wen4 ， yu4 weng1 lei2 zhan3 jiao1 chi2 xie2 。
- sui1 yu4 chen2 hun1 zai4 huan2 du3 ， nai4 he2 zhi2 shou3 tong1 jin1 gui1 。
- chun1 mu4 ci2 jia1 jiu4 xing2 yi4 ， you1 lan2 zai4 shou3 kong1 qi1 qi1 。
- min3 zhou1 tai4 shou3 yi4 kang1 kai3 ， yi2 jian4 huan1 shen4 wu2 ting3 qi2 。
- yu4 ling4 bang1 ren2 man3 zhan1 ting1 ， sa3 jiu3 gao1 hui4 zhua1 gu3 pi2 。
- wo3 zhi1 jun1 hou2 luo4 luo4 zhe3 ， xiong1 zhong1 qi4 xiang4 pan2 hong2 ni2 。
- wen4 zhi1 dang1 jin1 zhi4 ji2 wu4 ， wu2 ruo4 qiang1 lu3 fang1 tu1 ti1 。
- jun1 yan2 qu1 chu3 guo3 de2 shu4 ， shi4 lei4 qiu1 sun3 chi2 han2 ji1 。
- yang3 bing1 jing1 han4 bu2 zai4 zhong4 ， xia2 zei2 tou2 lu2 ke3 li4 ti2 。
- hai3 yu2 pi4 jun4 shui2 yu3 yu3 ， qiang2 yu4 lun4 lie4 cheng2 chui1 ji1 。
- you4 yan2 ren2 sheng1 shang4 zhong1 xiao4 ， er4 zhe3 qing1 zhong4 jun1 zhu1 gui1 。
- yi3 jian4 ming2 guan1 yi2 jin4 jie2 ， jian4 xing2 wu4 zhi2 hua2 liu2 ti2 。
- bie2 lai2 po4 re4 zou3 shan1 yi4 ， shen2 pi2 gu3 shou4 yan2 rong2 li2 。
- zuo4 shi1 yao2 ji4 fu4 gan3 ji1 ， qi3 bu4 qi1 qi1 lun4 guai1 kui2 。

## 注释

## 译文

## 赏析
