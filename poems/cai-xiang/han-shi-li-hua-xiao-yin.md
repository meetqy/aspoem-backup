---
id: cai-xiang-han-shi-li-hua-xiao-yin
title: 寒食梨花小飲
titlePinyin: han2 shi2 li2 hua1 xiao3 yin3
titleSlug: han-shi-li-hua-xiao-yin
author: 蔡襄
authorPinyin: cai4 xiang1
authorSlug: cai-xiang
dynasty: 宋
dynastyPinyin: song4
dynastySlug: song
tags: []
---

## 正文

- 江南寒薄春嘗早，花卉入春先自老。
- 嗟予衰病不及時，出見池園半青草。
- 縱有餘葩在葉間，行看落片隨風掃。
- 尋春已過索莫歸，重憶歡娛耿懷抱。
- 雖然妖艷難再得，但只逢花須醉倒。
- 二月中央寒食朝，牆隈忽見梨花飄。
- 開門四顧粲然白，傳催翠帟賓朋招。
- 長吟環遶不知數，漸值明月臨清霄。
- 誰翦輕雲成碎蕊，天留密雪封枯條。
- 重重盡挂珠纓絡，簌簌初呈簂步摇。
- 傍花行酒發新唱，滿座例舉黄金瓢。
- 西都姚黄高一尺，揚州寶髻分雙翹。
- 幽香絕艷信尤物，設欲置之千里遥。
- 壁門寫生亦名畫，未免五彩塗鮫綃。
- 莫如此君慰人意，相對一笑開無憀。
- 古來英豪多感激，坐使綠鬢朱顔雕。
- 勸君且作梨花飲，慎勿稱量別流品。

## 拼音

- jiang1 nan2 han2 bao2 chun1 chang2 zao3 ， hua1 hui4 ru4 chun1 xian1 zi4 lao3 。
- jie1 yu3 shuai1 bing4 bu4 ji2 shi2 ， chu1 jian4 chi2 yuan2 ban4 qing1 cao3 。
- zong4 you3 yu2 pa1 zai4 ye4 jian4 ， xing2 kan4 luo4 pian4 sui2 feng1 sao3 。
- xun2 chun1 yi3 guo4 suo3 mo4 gui1 ， zhong4 yi4 huan1 yu2 geng3 huai2 bao4 。
- sui1 ran2 yao1 yan4 nan2 zai4 de2 ， dan4 zhi1 feng2 hua1 xu1 zui4 dao3 。
- er4 yue4 zhong1 yang1 han2 shi2 chao2 ， qiang2 wei1 hu1 jian4 li2 hua1 piao1 。
- kai1 men2 si4 gu4 can4 ran2 bai2 ， chuan2 cui1 cui4 yi4 bin1 peng2 zhao1 。
- chang2 yin2 huan2 rao4 bu4 zhi1 shu4 ， jian4 zhi2 ming2 yue4 lin2 qing1 xiao1 。
- shui2 jian3 qing1 yun2 cheng2 sui4 rui3 ， tian1 liu2 mi4 xue3 feng1 ku1 tiao2 。
- chong2 chong2 jin4 gua4 zhu1 ying1 luo4 ， su4 su4 chu1 cheng2 guo2 bu4 yao2 。
- bang4 hua1 xing2 jiu3 fa1 xin1 chang4 ， man3 zuo4 li4 ju3 huang2 jin1 piao2 。
- xi1 du1 yao2 huang2 gao1 yi4 chi3 ， yang2 zhou1 bao3 ji4 fen1 shuang1 qiao2 。
- you1 xiang1 jue2 yan4 xin4 you2 wu4 ， she4 yu4 zhi4 zhi1 qian1 li3 yao2 。
- bi4 men2 xie3 sheng1 yi4 ming2 hua4 ， wei4 mian3 wu3 cai3 tu2 jiao1 xiao1 。
- mo4 ru2 ci3 jun1 wei4 ren2 yi4 ， xiang1 dui4 yi2 xiao4 kai1 wu2 liao2 。
- gu3 lai2 ying1 hao2 duo1 gan3 ji1 ， zuo4 shi3 lü4 bin4 zhu1 yan2 diao1 。
- quan4 jun1 qie3 zuo4 li2 hua1 yin3 ， shen4 wu4 cheng1 liang2 bie2 liu2 pin3 。

## 注释

## 译文

## 赏析
