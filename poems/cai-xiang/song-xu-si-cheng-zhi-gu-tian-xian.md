---
id: cai-xiang-song-xu-si-cheng-zhi-gu-tian-xian
title: 送許寺丞知古田縣
titlePinyin: song4 xu1 si4 cheng2 zhi1 gu3 tian2 xian4
titleSlug: song-xu-si-cheng-zhi-gu-tian-xian
author: 蔡襄
authorPinyin: cai4 xiang1
authorSlug: cai-xiang
dynasty: 宋
dynastyPinyin: song4
dynastySlug: song
tags: []
---

## 正文

- 大雪擁都門，子行亦良苦。
- 予貧乏觴豆，子車誰爲祖。
- 少止聽我言，於子不無補。
- 于今方用兵，連年戍羌虜。
- 戰死動萬計，募人填卒伍。
- 賜衣靡國帑，走粟填邊庾。
- 平時賦稅外，弓刀甲楯弩。
- 干名應急須，筋皮角毛羽。
- 前年科鞏革，農牛半斤斧。
- 殺之先冒禁，不殺即鞭楚。
- 江南供鵰翎，是物不棲渚。
- 十倍買所無，贏利資商買。
- 編紙作戰䤴，紉聯驅婦女。
- 輸來不適用，空屋窠蟲鼠。
- 此類如蝟毛，更僕難悉數。
- 大凡歛貸財，百姓若外府。
- 苟可入軍須，豈敢怨官取。
- 蓋患在不均，又索非其土。
- 有司失預計，臨事纔披簿。
- 嚴程弗渝日，落符灑飛雨。
- 使者但依違，州家不敢主。
- 況復爲邑令，喑吟莫伸吐。
- 其間或得才，吏手無容舞。
- 子今佩縣章，所領十萬戶。
- 志慮固精明，利病前可覩。
- 姑能務均一，瘵瘼庶蘇瘉。

## 拼音

- da4 xue3 yong1 dou1 men2 ， zi3 xing2 yi4 liang2 ku3 。
- yu3 pin2 fa2 shang1 dou4 ， zi3 ju1 shui2 wei2 zu3 。
- shao3 zhi3 ting1 wo3 yan2 ， wu1 zi3 bu4 wu2 bu3 。
- yu2 jin1 fang1 yong4 bing1 ， lian2 nian2 shu4 qiang1 lu3 。
- zhan4 si3 dong4 wan4 ji4 ， mu4 ren2 tian2 zu2 wu3 。
- ci4 yi1 mi2 guo2 tang3 ， zou3 su4 tian2 bian1 yu3 。
- ping2 shi2 fu4 shui4 wai4 ， gong1 dao1 jia3 dun4 nu3 。
- gan1 ming2 ying1 ji2 xu1 ， jin1 pi2 jiao3 mao2 yu3 。
- qian2 nian2 ke1 gong3 ge2 ， nong2 niu2 ban4 jin1 fu3 。
- sha1 zhi1 xian1 mao4 jin4 ， bu4 sha1 ji2 bian1 chu3 。
- jiang1 nan2 gong4 diao1 ling2 ， shi4 wu4 bu4 qi1 zhu3 。
- shi2 bei4 mai3 suo3 wu2 ， ying2 li4 zi1 shang1 mai3 。
- bian1 zhi3 zuo4 zhan4 䤴， ren4 lian2 qu1 fu4 nü3 。
- shu1 lai2 bu2 shi4 yong4 ， kong1 wu1 ke1 chong2 shu3 。
- ci3 lei4 ru2 wei4 mao2 ， geng4 pu2 nan2 xi1 shu4 。
- da4 fan2 lian3 dai4 cai2 ， bai3 xing4 ruo4 wai4 fu3 。
- gou3 ke3 ru4 jun1 xu1 ， qi3 gan3 yuan4 guan1 qu3 。
- gai4 huan4 zai4 bu4 jun1 ， you4 suo3 fei1 qi2 tu3 。
- you3 si1 shi1 yu4 ji4 ， lin2 shi4 cai2 pi1 bo2 。
- yan2 cheng2 fu2 yu2 ri4 ， luo4 fu2 sa3 fei1 yu3 。
- shi3 zhe3 dan4 yi1 wei2 ， zhou1 jia1 bu4 gan3 zhu3 。
- kuang4 fu4 wei2 yi4 ling4 ， yin1 yin2 mo4 shen1 tu3 。
- qi2 jian4 huo4 de2 cai2 ， li4 shou3 wu2 rong2 wu3 。
- zi3 jin1 pei4 xian4 zhang1 ， suo3 ling3 shi2 wan4 hu4 。
- zhi4 lü4 gu4 jing1 ming2 ， li4 bing4 qian2 ke3 du3 。
- gu1 neng2 wu4 jun1 yi1 ， zhai4 mo4 shu4 su1 yu4 。

## 注释

## 译文

## 赏析
