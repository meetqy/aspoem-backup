---
id: cai-xiang-xu-bin-ting
title: 序賓亭
titlePinyin: xu4 bin1 ting2
titleSlug: xu-bin-ting
author: 蔡襄
authorPinyin: cai4 xiang1
authorSlug: cai-xiang
dynasty: 宋
dynastyPinyin: song4
dynastySlug: song
tags: []
---

## 正文

- 師律先憂寄，朝家此得人。
- 門庭環劍佩，胸膽貫星辰。
- 今已閒戎略，疇能卜宴申。
- 樓高休暇日，臺逈厭登春。
- 珍館瑶甍舉，璇題寶篆新。
- 鴨欄迴鬭頸，龍壁活盤鱗。
- 夾幕寒波顫，前峰古黛皴。
- 始知仙有路，盡恐世無塵。
- 武馭來金虎，儒簪下石麟。
- 機分榮辱主，觶序去留賓。
- 揖讓盈三魄，雌雄競一神。
- 氣橫飛客箭，歌協大夫蘋。
- 萬古浮雲片，勞生斷梗身。
- 即時懽未已，往事夢非真。
- 席久疑枯海，琴幺似隔鄰。
- 釭花明雨暮，甕酎壓霜晨。
- 鴉動殘絲柳，鱸肥滑線蓴。
- 晴霞上丹葉，熟粉護青筠。
- 賦景呵吟筆，揮談密醉茵。
- 流年祇容易，嘉會可因循。

## 拼音

- shi1 lü4 xian1 you1 ji4 ， chao2 jia1 ci3 de2 ren2 。
- men2 ting2 huan2 jian4 pei4 ， xiong1 dan3 guan4 xing1 chen2 。
- jin1 yi3 xian2 rong2 lüe4 ， chou2 neng2 bu3 yan4 shen1 。
- lou2 gao1 xiu1 xia2 ri4 ， tai2 jiong3 yan4 deng1 chun1 。
- zhen1 guan3 yao2 meng2 ju3 ， xuan2 ti2 bao3 zhuan4 xin1 。
- ya1 lan2 hui2 dou4 jing3 ， long2 bi4 huo2 pan2 lin2 。
- jia1 mu4 han2 bo1 chan4 ， qian2 feng1 gu3 dai4 cun1 。
- shi3 zhi1 xian1 you3 lu4 ， jin4 kong3 shi4 wu2 chen2 。
- wu3 yu4 lai2 jin1 hu3 ， ru2 zan1 xia4 shi2 lin2 。
- ji1 fen1 rong2 ru3 zhu3 ， zhi4 xu4 qu4 liu2 bin1 。
- yi1 rang4 ying2 san1 po4 ， ci2 xiong2 jing4 yi4 shen2 。
- qi4 heng2 fei1 ke4 jian4 ， ge1 xie2 dai4 fu0 pin2 。
- wan4 gu3 fu2 yun2 pian4 ， lao2 sheng1 duan4 geng3 shen1 。
- ji2 shi2 huan1 wei4 yi3 ， wang3 shi4 meng4 fei1 zhen1 。
- xi2 jiu3 yi2 ku1 hai3 ， qin2 yao1 si4 ge2 lin2 。
- gang1 hua1 ming2 yu3 mu4 ， weng4 zhou4 ya1 shuang1 chen2 。
- ya1 dong4 can2 si1 liu3 ， lu2 fei2 hua2 xian4 chun2 。
- qing2 xia2 shang4 dan1 ye4 ， shu2 fen3 hu4 qing1 yun2 。
- fu4 jing3 he1 yin2 bi3 ， hui1 tan2 mi4 zui4 yin1 。
- liu2 nian2 qi2 rong2 yi4 ， jia1 hui4 ke3 yin1 xun2 。

## 注释

## 译文

## 赏析
