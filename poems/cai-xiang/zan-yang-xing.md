---
id: cai-xiang-zan-yang-xing
title: 酇陽行
titlePinyin: zan4 yang2 xing2
titleSlug: zan-yang-xing
author: 蔡襄
authorPinyin: cai4 xiang1
authorSlug: cai-xiang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 春秋書大水，災患古所評。
- 去年積行潦，田畝魚蛙生。
- 今歲穀翔貴，鼎餁無以烹。
- 繼亦掇原野，草萊不得萌。
- 剝伐及桑棗，折發連簷甍。
- 誰家有倉囷，指此爲兼并。
- 頭會復箕斂，勸率以爲名。
- 壯强先轉徙，羸瘠何經營。
- 天子憂元元，四郊揚使旌。
- 朝暮給饘粥，軍廩闕豐盈。
- 殍亡與疫死，顛倒投官坑。
- 坑滿棄道傍，腐肉犬豕爭。
- 往往互食噉，欲語心驚魂。
- 荒村但寂寥，晚日多哭聲。
- 哭哀聲不續，饑病焉能哭。
- 止哭復吞聲，清血暗雙目。
- 隴上麥欲黄，寄命在一熟。
- 麥熟有幾何，人稀麥應足。
- 縱得新麥嘗，悲哉舊親屬。
- 我歌酇陽行，詩成寧忍讀。

## 拼音

- chun1 qiu1 shu1 da4 shui3 ， zai1 huan4 gu3 suo3 ping2 。
- qu4 nian2 ji1 xing2 liao2 ， tian2 mu3 yu2 wa1 sheng1 。
- jin1 sui4 gu3 xiang2 gui4 ， ding3 ren4 wu2 yi3 peng1 。
- ji4 yi4 duo1 yuan2 ye3 ， cao3 lai2 bu4 de2 meng2 。
- bao1 fa2 ji2 sang1 zao3 ， zhe2 fa1 lian2 yan2 meng2 。
- shui2 jia1 you3 cang1 qun1 ， zhi3 ci3 wei2 jian1 bing4 。
- tou2 hui4 fu4 ji1 lian3 ， quan4 lü4 yi3 wei2 ming2 。
- zhuang4 qiang2 xian1 zhuan3 xi3 ， lei2 ji2 he2 jing1 ying2 。
- tian1 zi3 you1 yuan2 yuan2 ， si4 jiao1 yang2 shi3 jing1 。
- zhao1 mu4 gei3 zhan1 zhou1 ， jun1 lin3 que4 feng1 ying2 。
- piao3 wang2 yu3 yi4 si3 ， dian1 dao3 tou2 guan1 keng1 。
- keng1 man3 qi4 dao4 bang4 ， fu3 rou4 quan3 shi3 zheng1 。
- wang3 wang3 hu4 shi2 dan4 ， yu4 yu3 xin1 jing1 hun2 。
- huang1 cun1 dan4 ji4 liao2 ， wan3 ri4 duo1 ku1 sheng1 。
- ku1 ai1 sheng1 bu2 xu4 ， ji1 bing4 yan1 neng2 ku1 。
- zhi3 ku1 fu4 tun1 sheng1 ， qing1 xue4 an4 shuang1 mu4 。
- long3 shang4 mai4 yu4 huang2 ， ji4 ming4 zai4 yi4 shu2 。
- mai4 shu2 you3 ji1 he2 ， ren2 xi1 mai4 ying1 zu2 。
- zong4 de2 xin1 mai4 chang2 ， bei1 zai1 jiu4 qin1 shu3 。
- wo3 ge1 zan4 yang2 xing2 ， shi1 cheng2 ning2 ren3 du2 。

## 注释

## 译文

## 赏析
