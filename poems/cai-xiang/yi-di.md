---
id: cai-xiang-yi-di
title: 憶弟
titlePinyin: yi4 di4
titleSlug: yi-di
author: 蔡襄
authorPinyin: cai4 xiang1
authorSlug: cai-xiang
dynasty: 宋
dynastyPinyin: song4
dynastySlug: song
tags: []
---

## 正文

- 清溪曲曲抱山斜，遶溪十里薔薇花。
- 春風吹香襲人骨，乾紅淡白相交加。
- 眼睛眩晃不能視，爛如赤日凌朝霞。
- 時有扁舟向中下，共疑來處從仙家。
- 于時邀我臨流飲，下踞大石盤犬牙。
- 平生意氣一快論，屈指世務還驚嗟。
- 酒酣襞紙探强韻，胡塗醉字成亂鴉。
- 侵更把火入官舍，下馬猶吟詩各誇。
- 何言花落悲人世，只見溪流度歲華。
- 今年初夏我復至，深叢晚艷餘孤葩。
- 山川故物依然在，惟子別路幽明賒。
- 想象音容杳何許，桂旗獵獵隨雲車。
- 悲來獨坐蔭芳樹，涕淚揮灑霑黄沙。
- 行人怪我愛溪水，那知此恨無邊涯。

## 拼音

- qing1 xi1 qu1 qu1 bao4 shan1 xie2 ， rao4 xi1 shi2 li3 qiang2 wei1 hua1 。
- chun1 feng1 chui1 xiang1 xi2 ren2 gu3 ， qian2 hong2 dan4 bai2 xiang4 jiao1 jia1 。
- yan3 jing0 xuan4 huang4 bu4 neng2 shi4 ， lan4 ru2 chi4 ri4 ling2 zhao1 xia2 。
- shi2 you3 pian1 zhou1 xiang4 zhong1 xia4 ， gong4 yi2 lai2 chu3 cong2 xian1 jia1 。
- yu2 shi2 yao1 wo3 lin2 liu2 yin3 ， xia4 ju4 da4 shi2 pan2 quan3 ya2 。
- ping2 sheng1 yi4 qi4 yi2 kuai4 lun4 ， qu1 zhi3 shi4 wu4 huan2 jing1 jie1 。
- jiu3 han1 bi4 zhi3 tan4 qiang2 yun4 ， hu2 tu2 zui4 zi4 cheng2 luan4 ya1 。
- qin1 geng4 ba3 huo3 ru4 guan1 she4 ， xia4 ma3 you2 yin2 shi1 ge4 kua1 。
- he2 yan2 hua1 luo4 bei1 ren2 shi4 ， zhi1 jian4 xi1 liu2 du4 sui4 hua2 。
- jin1 nian2 chu1 xia4 wo3 fu4 zhi4 ， shen1 cong2 wan3 yan4 yu2 gu1 pa1 。
- shan1 chuan1 gu4 wu4 yi1 ran2 zai4 ， wei2 zi3 bie2 lu4 you1 ming2 she1 。
- xiang3 xiang4 yin1 rong2 yao3 he2 xu1 ， gui4 qi2 lie4 lie4 sui2 yun2 ju1 。
- bei1 lai2 du2 zuo4 yin1 fang1 shu4 ， ti4 lei4 hui1 sa3 zhan1 huang2 sha1 。
- xing2 ren2 guai4 wo3 ai4 xi1 shui3 ， na4 zhi1 ci3 hen4 wu2 bian1 ya2 。

## 注释

## 译文

## 赏析
