---
id: cai-xiang-qian-yang-dao-zhong-feng-ji-yang-zheng-chen-tong-nian
title: 遷陽道中奉寄楊正臣同年
titlePinyin: qian1 yang2 dao4 zhong1 feng4 ji4 yang2 zheng4 chen2 tong2 nian2
titleSlug: qian-yang-dao-zhong-feng-ji-yang-zheng-chen-tong-nian
author: 蔡襄
authorPinyin: cai4 xiang1
authorSlug: cai-xiang
dynasty: 宋
dynastyPinyin: song4
dynastySlug: song
tags: []
---

## 正文

- 名第同一籍，家園連七閩。
- 何爲別眉宇，於今十四春。
- 昔子補一尉，扶病走風塵。
- 歸來解組紱，宴處頤精神。
- 架書括遺逸，甕酎涵清醇。
- 東阡與北陌，候問通慇懃。
- 或言疾良瘉，呼盧氣益振。
- 或傳近詩句，平淡與古鄰。
- 語之天下事，塞耳不復聞。
- 寧當決引去，道固有屈伸。
- 嗟予仰尺祿，對讎中祕文。
- 天子誤采拔，指名填諍臣。
- 力微責任重，百慮加一身。
- 列章乞便郡，賜告迎慈親。
- 窮冬過梨嶺，山蹊出幽榛。
- 俯深下坎井，斗起攀蒼旻。
- 水石齧晚沙，霜風變朝皴。
- 粲粲澗中花，孤芳能自珍。
- 班班雲上鳥，朝鳴亦求羣。
- 歲晏時節動，天遥客愁新。
- 去子無跬步，笑語絕燕秦。
- 作此欲招隠，翻愧林泉人。

## 拼音

- ming2 di4 tong2 yi4 ji2 ， jia1 yuan2 lian2 qi1 min3 。
- he2 wei2 bie2 mei2 yu3 ， wu1 jin1 shi2 si4 chun1 。
- xi1 zi3 bu3 yi2 wei4 ， fu2 bing4 zou3 feng1 chen2 。
- gui1 lai2 jie3 zu3 fu2 ， yan4 chu3 yi2 jing1 shen2 。
- jia4 shu1 kuo4 yi2 yi4 ， weng4 zhou4 han2 qing1 chun2 。
- dong1 qian1 yu3 bei3 mo4 ， hou4 wen4 tong1 yin1 qin2 。
- huo4 yan2 ji2 liang2 yu4 ， hu1 lu2 qi4 yi4 zhen4 。
- huo4 chuan2 jin4 shi1 ju4 ， ping2 dan4 yu3 gu3 lin2 。
- yu3 zhi1 tian1 xia4 shi4 ， sai1 er3 bu2 fu4 wen2 。
- ning2 dang1 jue2 yin3 qu4 ， dao4 gu4 you3 qu1 shen1 。
- jie1 yu3 yang3 chi3 lu4 ， dui4 chou2 zhong1 bi4 wen2 。
- tian1 zi3 wu4 cai3 ba2 ， zhi3 ming2 tian2 zheng4 chen2 。
- li4 wei1 ze2 ren4 zhong4 ， bai3 lü4 jia1 yi4 shen1 。
- lie4 zhang1 qi3 bian4 jun4 ， ci4 gao4 ying2 ci2 qin1 。
- qiong2 dong1 guo4 li2 ling3 ， shan1 qi1 chu1 you1 zhen1 。
- fu3 shen1 xia4 kan3 jing3 ， dou4 qi3 pan1 cang1 min2 。
- shui3 shi2 nie4 wan3 sha1 ， shuang1 feng1 bian4 chao2 cun1 。
- can4 can4 jian4 zhong1 hua1 ， gu1 fang1 neng2 zi4 zhen1 。
- ban1 ban1 yun2 shang4 niao3 ， chao2 ming2 yi4 qiu2 qun2 。
- sui4 yan4 shi2 jie2 dong4 ， tian1 yao2 ke4 chou2 xin1 。
- qu4 zi3 wu2 kui3 bu4 ， xiao4 yu3 jue2 yan4 qin2 。
- zuo4 ci3 yu4 zhao1 yin3 ， fan1 kui4 lin2 quan2 ren2 。

## 注释

## 译文

## 赏析
