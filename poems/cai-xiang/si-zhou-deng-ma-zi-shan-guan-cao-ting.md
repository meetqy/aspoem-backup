---
id: cai-xiang-si-zhou-deng-ma-zi-shan-guan-cao-ting
title: 泗州登馬子山觀漕亭
titlePinyin: si4 zhou1 deng1 ma3 zi3 shan1 guan1 cao2 ting2
titleSlug: si-zhou-deng-ma-zi-shan-guan-cao-ting
author: 蔡襄
authorPinyin: cai4 xiang1
authorSlug: cai-xiang
dynasty: 宋
dynastyPinyin: song4
dynastySlug: song
tags: []
---

## 正文

- 廟社奠東都，恃德非恃險。
- 聚兵三十萬，待哺無容歉。
- 西有砥柱峻，菽麥不踰陝。
- 齊魯糧食囏，灞水不瀲灧。
- 唯餘汴渠利，直貫長淮隒。
- 歲輸六百萬，江湖極收斂。
- 挽送入太倉，因陳失蓋弇。
- 將漕苟不登，汝職茲爲忝。
- 或謂取太多，六路有豐儉。
- 其間一不熟，饑殍誰能掩。
- 一旦俾之粟，是人意常慊。
- 區處失其宜，斯言反爲玷。
- 嘗欲請增減，革孚亦須漸。
- 連營今飯稻，香美若菱芡。
- 因循未易論，官曹畏書檢。
- 虛亭一臨眺，比比危檣颭。
- 來從數千里，歲時空苒苒。
- 雨餘山氣凈，黛色淺深染。
- 夜昏漁火出，倏忽電光閃。
- 須臾月色空，水面鋪寒簟。
- 相逢喜道舊，城柝屢移點。
- 因語發長謠，誰能刊琬琰。

## 拼音

- miao4 she4 dian4 dong1 dou1 ， shi4 de2 fei1 shi4 xian3 。
- ju4 bing1 san1 shi2 wan4 ， dai4 bu3 wu2 rong2 qian4 。
- xi1 you3 di3 zhu4 jun4 ， shu1 mai4 bu4 yu2 shan3 。
- qi2 lu3 liang2 shi2 jian1 ， ba4 shui3 bu2 lian4 yan4 。
- wei2 yu2 bian4 qu2 li4 ， zhi2 guan4 chang2 huai2 yan3 。
- sui4 shu1 liu4 bai3 wan4 ， jiang1 hu2 ji2 shou1 lian3 。
- wan3 song4 ru4 tai4 cang1 ， yin1 chen2 shi1 gai4 yan3 。
- jiang1 cao2 gou3 bu4 deng1 ， ru3 zhi2 zi1 wei2 tian3 。
- huo4 wei4 qu3 tai4 duo1 ， liu4 lu4 you3 feng1 jian3 。
- qi2 jian4 yi2 bu4 shu2 ， ji1 piao3 shui2 neng2 yan3 。
- yi2 dan4 bi3 zhi1 su4 ， shi4 ren2 yi4 chang2 qie4 。
- qu1 chu3 shi1 qi2 yi2 ， si1 yan2 fan3 wei2 dian4 。
- chang2 yu4 qing3 zeng1 jian3 ， ge2 fu2 yi4 xu1 jian4 。
- lian2 ying2 jin1 fan4 dao4 ， xiang1 mei3 ruo4 ling2 qian4 。
- yin1 xun2 wei4 yi4 lun4 ， guan1 cao2 wei4 shu1 jian3 。
- xu1 ting2 yi4 lin2 tiao4 ， bi3 bi3 wei1 qiang2 zhan3 。
- lai2 cong2 shu4 qian1 li3 ， sui4 shi2 kong1 ran3 ran3 。
- yu3 yu2 shan1 qi4 jing4 ， dai4 se4 qian3 shen1 ran3 。
- ye4 hun1 yu2 huo3 chu1 ， shu1 hu1 dian4 guang1 shan3 。
- xu1 yu2 yue4 se4 kong1 ， shui3 mian4 pu1 han2 dian4 。
- xiang1 feng2 xi3 dao4 jiu4 ， cheng2 tuo4 lü3 yi2 dian3 。
- yin1 yu3 fa1 chang2 yao2 ， shui2 neng2 kan1 wan3 yan3 。

## 注释

## 译文

## 赏析
