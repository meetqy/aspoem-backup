---
id: cai-xiang-yang-shu-wu-bei-tang-ye-hua
title: 楊叔武北堂夜話
titlePinyin: yang2 shu1 wu3 bei3 tang2 ye4 hua4
titleSlug: yang-shu-wu-bei-tang-ye-hua
author: 蔡襄
authorPinyin: cai4 xiang1
authorSlug: cai-xiang
dynasty: 宋
dynastyPinyin: song4
dynastySlug: song
tags: []
---

## 正文

- 歲晏物景薄，屋陰向晚饒。
- 輕雲隠微月，殘雪棲枯條。
- 夫君有高適，顧我慰寂寥。
- 瀟灑開北堂，拂榻延良宵。
- 前几陳古書，坐見千載遥。
- 間亦發新句，幽思含九韶。
- 神明靜外照，念慮醉中消。
- 揚雄戒丹轂，顔子安一瓢。
- 良玉不火變，翠柏寧霜彫。
- 此心固獨往，聲利詎得招。
- 罏灰寒更劃，燈灺落仍挑。
- 相看數漏板，後會誡重要。

## 拼音

- sui4 yan4 wu4 jing3 bao2 ， wu1 yin1 xiang4 wan3 rao2 。
- qing1 yun2 yin3 wei1 yue4 ， can2 xue3 qi1 ku1 tiao2 。
- fu1 jun1 you3 gao1 shi4 ， gu4 wo3 wei4 ji4 liao2 。
- xiao1 sa3 kai1 bei3 tang2 ， fu2 ta4 yan2 liang2 xiao1 。
- qian2 ji3 chen2 gu3 shu1 ， zuo4 jian4 qian1 zai4 yao2 。
- jian4 yi4 fa1 xin1 ju4 ， you1 si1 han2 jiu3 shao2 。
- shen2 ming2 jing4 wai4 zhao4 ， nian4 lü4 zui4 zhong1 xiao1 。
- yang2 xiong2 jie4 dan1 gu3 ， yan2 zi3 an1 yi4 piao2 。
- liang2 yu4 bu4 huo3 bian4 ， cui4 bai3 ning2 shuang1 diao1 。
- ci3 xin1 gu4 du2 wang3 ， sheng1 li4 ju4 de2 zhao1 。
- lu2 hui1 han2 geng4 hua2 ， deng1 xie4 luo4 reng2 tiao1 。
- xiang1 kan4 shu4 lou4 ban3 ， hou4 hui4 jie4 zhong4 yao4 。

## 注释

## 译文

## 赏析
