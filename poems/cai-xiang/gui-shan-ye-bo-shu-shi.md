---
id: cai-xiang-gui-shan-ye-bo-shu-shi
title: 龜山夜泊書事
titlePinyin: gui1 shan1 ye4 bo2 shu1 shi4
titleSlug: gui-shan-ye-bo-shu-shi
author: 蔡襄
authorPinyin: cai4 xiang1
authorSlug: cai-xiang
dynasty: 宋
dynastyPinyin: song4
dynastySlug: song
tags: []
---

## 正文

- 十月淮水平，瑩凈鋪寒簟。
- 浴日弄凈光，涵山碎青點。
- 開帆直千里，快去曾非漸。
- 盲風斗作勢，怒浪立呈險。
- 枯林助呼嘷，巨蜃工騰閃。
- 偎崖少休息，繫纜猶欹颭。
- 忠信古云伏，奸邪神所貶。
- 扣心良自安，潛祈亦羞諂。
- 夜分羣籟息，天明惡雲歛。
- 霜威寒更清，霽色鮮可染。
- 懷安固俗喜，乘危豈予歉。
- 賜告雖慶幸，被恩實慚忝。
- 慈親慰衰髮，嬌兒別啼臉。
- 人情足愛戀，將思輒閉掩。
- 世事忽憂來，驚起類癡魘。
- 金絮北餌胡，弓刀西壓陝。
- 天子欲求理，羣材務搜檢。
- 大明破昏醫，久弊刮痕玷。
- 有如廣厦時，拙者亦磨剡。
- 行路勿遲遲，流年空苒苒。

## 拼音

- shi2 yue4 huai2 shui3 ping2 ， ying2 jing4 pu1 han2 dian4 。
- yu4 ri4 nong4 jing4 guang1 ， han2 shan1 sui4 qing1 dian3 。
- kai1 fan1 zhi2 qian1 li3 ， kuai4 qu4 ceng2 fei1 jian4 。
- mang2 feng1 dou4 zuo4 shi4 ， nu4 lang4 li4 cheng2 xian3 。
- ku1 lin2 zhu4 hu1 hao2 ， ju4 shen4 gong1 teng2 shan3 。
- wei1 ya2 shao3 xiu1 xi0 ， xi4 lan3 you2 qi1 zhan3 。
- zhong1 xin4 gu3 yun2 fu2 ， jian1 xie2 shen2 suo3 bian3 。
- kou4 xin1 liang2 zi4 an1 ， qian2 qi2 yi4 xiu1 chan3 。
- ye4 fen1 qun2 lai4 xi1 ， tian1 ming2 e4 yun2 lian3 。
- shuang1 wei1 han2 geng4 qing1 ， ji4 se4 xian1 ke3 ran3 。
- huai2 an1 gu4 su2 xi3 ， cheng2 wei1 qi3 yu3 qian4 。
- ci4 gao4 sui1 qing4 xing4 ， bei4 en1 shi2 can2 tian3 。
- ci2 qin1 wei4 shuai1 fa4 ， jiao1 er2 bie2 ti2 lian3 。
- ren2 qing2 zu2 ai4 lian4 ， jiang1 si1 zhe2 bi4 yan3 。
- shi4 shi4 hu1 you1 lai2 ， jing1 qi3 lei4 chi1 yan3 。
- jin1 xu4 bei3 er3 hu2 ， gong1 dao1 xi1 ya1 shan3 。
- tian1 zi3 yu4 qiu2 li3 ， qun2 cai2 wu4 sou1 jian3 。
- da4 ming2 po4 hun1 yi1 ， jiu3 bi4 gua1 hen2 dian4 。
- you3 ru2 guang3 sha4 shi2 ， zhuo1 zhe3 yi4 mo2 yan3 。
- xing2 lu4 wu4 chi2 chi2 ， liu2 nian2 kong1 ran3 ran3 。

## 注释

## 译文

## 赏析
