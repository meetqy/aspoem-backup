---
id: cai-xiang-zhou-xue-jian-song-jie-fa-jin-shi
title: 州學餞送解發進士
titlePinyin: zhou1 xue2 jian4 song4 jie3 fa1 jin4 shi4
titleSlug: zhou-xue-jian-song-jie-fa-jin-shi
author: 蔡襄
authorPinyin: cai4 xiang1
authorSlug: cai-xiang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 朝家歲取天下士，官守小大悉分治。
- 育材論薦苟失宜，德業英豪苦難致。
- 予嘗備員內供奉，作書參議科場事。
- 鄉舉察廉未易復，責其節行在長吏。
- 策之當世之大務，適時可以觀周智。
- 問之六經之歸趣，知言可以見精意。
- 衆賢一劃天子可，開設學校朔南被。
- 世儒苟欲便有司，詔令初傳尋已置。
- 今年郡國選多士，糊名仍舊搜瑕纇。
- 常憂璣貝隨手遺，往往中夜起不寐。
- 拆封辨號指姓名，十九冥合州人議。
- 耽耽黌舍秋景長，芳殽旨酒邀賓醉。
- 惜哉今樂與古異，遣士禮數不能備。
- 霜天寥寥萬象清，健風開送羣飛翅。
- 大明帝居一氣傍，春日照耀桐槐翠。
- 勉思奇策當天心，厚祿榮名時所貴。
- 時之所貴亦外物，君子存誠思遠至。

## 拼音

- chao2 jia1 sui4 qu3 tian1 xia4 shi4 ， guan1 shou3 xiao3 da4 xi1 fen1 zhi4 。
- yu4 cai2 lun4 jian4 gou3 shi1 yi2 ， de2 ye4 ying1 hao2 ku3 nan2 zhi4 。
- yu3 chang2 bei4 yuan2 nei4 gong4 feng4 ， zuo4 shu1 can1 yi4 ke1 chang3 shi4 。
- xiang1 ju3 cha2 lian2 wei4 yi4 fu4 ， ze2 qi2 jie2 xing2 zai4 chang2 li4 。
- ce4 zhi1 dang1 shi4 zhi1 da4 wu4 ， shi4 shi2 ke3 yi3 guan1 zhou1 zhi4 。
- wen4 zhi1 liu4 jing1 zhi1 gui1 qu4 ， zhi1 yan2 ke3 yi3 jian4 jing1 yi4 。
- zhong4 xian2 yi4 hua2 tian1 zi3 ke3 ， kai1 she4 xue2 xiao4 shuo4 nan2 bei4 。
- shi4 ru2 gou3 yu4 bian4 you3 si1 ， zhao4 ling4 chu1 chuan2 xun2 yi3 zhi4 。
- jin1 nian2 jun4 guo2 xuan3 duo1 shi4 ， hu2 ming2 reng2 jiu4 sou1 xia2 lei4 。
- chang2 you1 ji1 bei4 sui2 shou3 yi2 ， wang3 wang3 zhong1 ye4 qi3 bu2 mei4 。
- chai1 feng1 bian4 hao4 zhi3 xing4 ming2 ， shi2 jiu3 ming2 he2 zhou1 ren2 yi4 。
- dan1 dan1 hong2 she4 qiu1 jing3 chang2 ， fang1 yao2 zhi3 jiu3 yao1 bin1 zui4 。
- xi1 zai1 jin1 le4 yu3 gu3 yi4 ， qian3 shi4 li3 shu4 bu4 neng2 bei4 。
- shuang1 tian1 liao2 liao2 wan4 xiang4 qing1 ， jian4 feng1 kai1 song4 qun2 fei1 chi4 。
- da4 ming2 di4 ju1 yi2 qi4 bang4 ， chun1 ri4 zhao4 yao4 tong2 huai2 cui4 。
- mian3 si1 qi2 ce4 dang1 tian1 xin1 ， hou4 lu4 rong2 ming2 shi2 suo3 gui4 。
- shi2 zhi1 suo3 gui4 yi4 wai4 wu4 ， jun1 zi3 cun2 cheng2 si1 yuan3 zhi4 。

## 注释

## 译文

## 赏析
