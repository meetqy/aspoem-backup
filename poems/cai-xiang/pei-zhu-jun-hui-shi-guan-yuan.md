---
id: cai-xiang-pei-zhu-jun-hui-shi-guan-yuan
title: 陪諸君會史館園
titlePinyin: pei2 zhu1 jun1 hui4 shi3 guan3 yuan2
titleSlug: pei-zhu-jun-hui-shi-guan-yuan
author: 蔡襄
authorPinyin: cai4 xiang1
authorSlug: cai-xiang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 名園霽宿雨，春日正和柔。
- 花香泛草際，竹影摇清流。
- 鳴禽自往還，遊鱼時沈浮。
- 出門市朝喧，愛此林亭幽。
- 况陪君子讌，飛斝更相酬。
- 亦有佳人携，豔歌青眉愁。
- 佳人足娛適，遠思何夷猶。
- 故鄉去千里，野堂臨溪頭。
- 夢寐別四載，南望無時休。
- 王粲昔從軍，登樓以銷憂。
- 今予豈不然，每到終遲留。

## 拼音

- ming2 yuan2 ji4 su4 yu3 ， chun1 ri4 zheng4 he2 rou2 。
- hua1 xiang1 fan4 cao3 ji4 ， zhu2 ying3 yao2 qing1 liu2 。
- ming2 qin2 zi4 wang3 huan2 ， you2 yu2 shi2 shen3 fu2 。
- chu1 men2 shi4 chao2 xuan1 ， ai4 ci3 lin2 ting2 you1 。
- kuang4 pei2 jun1 zi3 yan4 ， fei1 jia3 geng4 xiang1 chou2 。
- yi4 you3 jia1 ren2 xie2 ， yan4 ge1 qing1 mei2 chou2 。
- jia1 ren2 zu2 yu2 shi4 ， yuan3 si1 he2 yi2 you2 。
- gu4 xiang1 qu4 qian1 li3 ， ye3 tang2 lin2 xi1 tou2 。
- meng4 mei4 bie2 si4 zai4 ， nan2 wang4 wu2 shi2 xiu1 。
- wang2 can4 xi1 cong2 jun1 ， deng1 lou2 yi3 xiao1 you1 。
- jin1 yu3 qi3 bu4 ran2 ， mei3 dao4 zhong1 chi2 liu2 。

## 注释

## 译文

## 赏析
