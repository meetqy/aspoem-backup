---
id: cai-xiang-du-le-tian-xian-ju-pian
title: 讀樂天閒居篇
titlePinyin: du2 le4 tian1 xian2 ju1 pian1
titleSlug: du-le-tian-xian-ju-pian
author: 蔡襄
authorPinyin: cai4 xiang1
authorSlug: cai-xiang
dynasty: 宋
dynastyPinyin: song4
dynastySlug: song
tags: []
---

## 正文

- 予年四十四，髮白成衰翁。
- 非有高蓋車，曷與賢者同。
- 嗟予出寒遠，家世嘗力農。
- 十九登科第，聖彀參英雄。
- 十年出吏選，校書蓬陼中。
- 天子投採拔，謂有諫諍風。
- 既叨言責地，蹇蹇思匪躬。
- 竊不自度量，語剡奸邪胸。
- 一毫抗千鈞，擯落無流蹤。
- 同時皆驤首，金紫班著崇。
- 唯予守長樂，幸就祿養豐。
- 八年江海外，再上螭階東。
- 四十入西閣，宿仇司化工。
- 蒙錦投機穽，唯頼天聽聰。
- 代言遊禁密，侍從多從容。
- 尋行京兆事，繫斷露銛鋒。
- 是職非所好，輒以死竭忠。
- 願闢大幽都，爲君囚四凶。
- 願拂四省堂，爲君延夔龍。
- 願舒泰山雲，甘澤成歲功。
- 願回太清日，晴景破陰蒙。
- 願躋萬人壽，夭扎終不逢。
- 願令編戶富，食衣無困窮。
- 羣臣走率職，陛下居法宮。
- 文彩成禮樂，籌略覊夷戎。
- 意言亦良苦，精神庶潜通。
- 短步趨遠道，心健力不充。
- 早衰鬢已華，憂傷乃自攻。
- 我知古人心，生德貫上穹。
- 何爲論貴賤，貴畏非大公。
- 南歸雖云樂，此念殊忡忡。

## 拼音

- yu3 nian2 si4 shi2 si4 ， fa4 bai2 cheng2 shuai1 weng1 。
- fei1 you3 gao1 gai4 ju1 ， he2 yu3 xian2 zhe3 tong2 。
- jie1 yu3 chu1 han2 yuan3 ， jia1 shi4 chang2 li4 nong2 。
- shi2 jiu3 deng1 ke1 di4 ， sheng4 gou4 can1 ying1 xiong2 。
- shi2 nian2 chu1 li4 xuan3 ， xiao4 shu1 peng2 zhu3 zhong1 。
- tian1 zi3 tou2 cai3 ba2 ， wei4 you3 jian4 zheng4 feng1 。
- ji4 dao1 yan2 ze2 di4 ， jian3 jian3 si1 fei3 gong1 。
- qie4 bu2 zi4 du4 liang4 ， yu3 yan3 jian1 xie2 xiong1 。
- yi4 hao2 kang4 qian1 jun1 ， bin4 luo4 wu2 liu2 zong1 。
- tong2 shi2 jie1 xiang1 shou3 ， jin1 zi3 ban1 zhu4 chong2 。
- wei2 yu3 shou3 chang2 le4 ， xing4 jiu4 lu4 yang3 feng1 。
- ba1 nian2 jiang1 hai3 wai4 ， zai4 shang4 chi1 jie1 dong1 。
- si4 shi2 ru4 xi1 ge2 ， su4 chou2 si1 hua4 gong1 。
- meng2 jin3 tou2 ji1 jing3 ， wei2 lai4 tian1 ting1 cong1 。
- dai4 yan2 you2 jin4 mi4 ， shi4 cong2 duo1 cong2 rong2 。
- xun2 xing2 jing1 zhao4 shi4 ， xi4 duan4 lu4 xian1 feng1 。
- shi4 zhi2 fei1 suo3 hao3 ， zhe2 yi3 si3 jie2 zhong1 。
- yuan4 pi4 da4 you1 dou1 ， wei2 jun1 qiu2 si4 xiong1 。
- yuan4 fu2 si4 sheng3 tang2 ， wei2 jun1 yan2 kui2 long2 。
- yuan4 shu1 tai4 shan1 yun2 ， gan1 ze2 cheng2 sui4 gong1 。
- yuan4 hui2 tai4 qing1 ri4 ， qing2 jing3 po4 yin1 meng2 。
- yuan4 ji1 wan4 ren2 shou4 ， yao1 zha1 zhong1 bu4 feng2 。
- yuan4 ling4 bian1 hu4 fu4 ， shi2 yi1 wu2 kun4 qiong2 。
- qun2 chen2 zou3 lü4 zhi2 ， bi4 xia4 ju1 fa3 gong1 。
- wen2 cai3 cheng2 li3 le4 ， chou2 lüe4 ji1 yi2 rong2 。
- yi4 yan2 yi4 liang2 ku3 ， jing1 shen2 shu4 qian2 tong1 。
- duan3 bu4 qu1 yuan3 dao4 ， xin1 jian4 li4 bu4 chong1 。
- zao3 shuai1 bin4 yi3 hua2 ， you1 shang1 nai3 zi4 gong1 。
- wo3 zhi1 gu3 ren2 xin1 ， sheng1 de2 guan4 shang4 qiong2 。
- he2 wei2 lun4 gui4 jian4 ， gui4 wei4 fei1 da4 gong1 。
- nan2 gui1 sui1 yun2 le4 ， ci3 nian4 shu1 chong1 chong1 。

## 注释

## 译文

## 赏析
