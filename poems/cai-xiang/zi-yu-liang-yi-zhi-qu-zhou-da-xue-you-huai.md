---
id: cai-xiang-zi-yu-liang-yi-zhi-qu-zhou-da-xue-you-huai
title: 自漁梁驛至衢州大雪有懷
titlePinyin: zi4 yu2 liang2 yi4 zhi4 qu2 zhou1 da4 xue3 you3 huai2
titleSlug: zi-yu-liang-yi-zhi-qu-zhou-da-xue-you-huai
author: 蔡襄
authorPinyin: cai4 xiang1
authorSlug: cai-xiang
dynasty: 宋
dynastyPinyin: song4
dynastySlug: song
tags: []
---

## 正文

- 大雪迷空野，征人尚遠行。
- 乾坤初一色，晝夜忽通明。
- 有物皆遷白，無塵頓覺清。
- 只看流水在，却喜亂山平。
- 逐絮飄飄起，投花點點輕。
- 玉樓天上出，銀闕海中生。
- 舞極摇溶態，聞餘淅瀝聲。
- 客爐何暇暖，官酤未能醒。
- 薄吹消春凍，新暘破曉晴。
- 更登分界嶺，南望不勝情。

## 拼音

- da4 xue3 mi2 kong1 ye3 ， zheng1 ren2 shang4 yuan3 xing2 。
- qian2 kun1 chu1 yi1 se4 ， zhou4 ye4 hu1 tong1 ming2 。
- you3 wu4 jie1 qian1 bai2 ， wu2 chen2 dun4 jue2 qing1 。
- zhi1 kan4 liu2 shui3 zai4 ， que4 xi3 luan4 shan1 ping2 。
- zhu2 xu4 piao1 piao1 qi3 ， tou2 hua1 dian3 dian3 qing1 。
- yu4 lou2 tian1 shang4 chu1 ， yin2 que4 hai3 zhong1 sheng1 。
- wu3 ji2 yao2 rong2 tai4 ， wen2 yu2 xi1 li4 sheng1 。
- ke4 lu2 he2 xia2 nuan3 ， guan1 gu1 wei4 neng2 xing3 。
- bao2 chui1 xiao1 chun1 dong4 ， xin1 yang2 po4 xiao3 qing2 。
- geng4 deng1 fen1 jie4 ling3 ， nan2 wang4 bu2 sheng4 qing2 。

## 注释

## 译文

## 赏析
