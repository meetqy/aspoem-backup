---
id: cai-xiang-si-xian-yi-bu-xiao-shi-ou-yang-yong-shu
title: 四賢一不肖詩 歐陽永叔
titlePinyin: si4 xian2 yi2 bu2 xiao4 shi1   ou1 yang2 yong3 shu1
titleSlug: si-xian-yi-bu-xiao-shi-ou-yang-yong-shu
author: 蔡襄
authorPinyin: cai4 xiang1
authorSlug: cai-xiang
dynasty: 宋
dynastyPinyin: song4
dynastySlug: song
tags: []
---

## 正文

- 先民至論推天常，補衮扶世爲儒方。
- 圜冠博带不知本，樗櫟安可施青黄。
- 帝圖日盛人世出，今吾永叔誠有望。
- 處心學士貴適用，異端莫得窺其牆。
- 子年五月范京兆，服天子命臨鄱陽。
- 二賢拜疏贖其罪，勢若止沸反揚湯。
- 敕令百執無越位，諫垣何以敢封囊。
- 哀來激憤抑復奮，强食不得下喉吭。
- 位卑無路自聞達，目視雲闕高蒼茫。
- 裁書數幅責司諫，落筆騄驥騰康莊。
- 刃迎縷析解統要，其間大意可得詳。
- 書日希文有本末，學通古今氣果剛。
- 始自理官來祕閣，不五六歲爲天章。
- 上心倚若左右手，日備顧問鄰清光。
- 苟爾希文實邪佞，曷不開口論否臧。
- 陰觀被譴始醜詆，摧枯拉腐奚爲彊。
- 儻日希文實賢士，因言被責庸何傷。
- 漢殺王章與長倩，當時豈曰誅賢良。
- 惟時諫官亦結舌，不曰可諫曰罪當。
- 遂今百世覽前史，往往心憤涕泗滂。
- 斯言感切固已至，讀者不得令激昂。
- 豈圖反我爲怨府，袖書乞憐天之傍。
- 謫官一邑固分耳，恨不剖腹呈琳琅。
- 我嗟時輩識君淺，但推藻翰高文場。
- 斯人滿腹有儒術，使之得地能施張。
- 皇家太平幾百載，正當鑑古修紀綱。
- 賢才進用忠言錄，祖述聖德垂無疆。

## 拼音

- xian1 min2 zhi4 lun4 tui1 tian1 chang2 ， bu3 gun3 fu2 shi4 wei2 ru2 fang1 。
- huan2 guan1 bo2 dai4 bu4 zhi1 ben3 ， chu1 li4 an1 ke3 shi1 qing1 huang2 。
- di4 tu2 ri4 sheng4 ren2 shi4 chu1 ， jin1 wu2 yong3 shu1 cheng2 you3 wang4 。
- chu3 xin1 xue2 shi4 gui4 shi4 yong4 ， yi4 duan1 mo4 de2 kui1 qi2 qiang2 。
- zi3 nian2 wu3 yue4 fan4 jing1 zhao4 ， fu2 tian1 zi3 ming4 lin2 po2 yang2 。
- er4 xian2 bai4 shu1 shu2 qi2 zui4 ， shi4 ruo4 zhi3 fei4 fan3 yang2 tang1 。
- chi4 ling4 bai3 zhi2 wu2 yue4 wei4 ， jian4 yuan2 he2 yi3 gan3 feng1 nang2 。
- ai1 lai2 ji1 fen4 yi4 fu4 fen4 ， qiang2 shi2 bu4 de2 xia4 hou2 keng1 。
- wei4 bei1 wu2 lu4 zi4 wen2 da2 ， mu4 shi4 yun2 que4 gao1 cang1 mang2 。
- cai2 shu1 shu4 fu2 ze2 si1 jian4 ， luo4 bi3 lu4 ji4 teng2 kang1 zhuang1 。
- ren4 ying2 lü3 xi1 jie3 tong3 yao4 ， qi2 jian4 da4 yi4 ke3 de2 xiang2 。
- shu1 ri4 xi1 wen2 you3 ben3 mo4 ， xue2 tong1 gu3 jin1 qi4 guo3 gang1 。
- shi3 zi4 li3 guan1 lai2 bi4 ge2 ， bu4 wu3 liu4 sui4 wei2 tian1 zhang1 。
- shang4 xin1 yi3 ruo4 zuo3 you4 shou3 ， ri4 bei4 gu4 wen4 lin2 qing1 guang1 。
- gou3 er3 xi1 wen2 shi2 xie2 ning4 ， he2 bu4 kai1 kou3 lun4 fou3 zang1 。
- yin1 guan1 bei4 qian3 shi3 chou3 di3 ， cui1 ku1 la1 fu3 xi1 wei2 qiang2 。
- tang3 ri4 xi1 wen2 shi2 xian2 shi4 ， yin1 yan2 bei4 ze2 yong1 he2 shang1 。
- han4 sha1 wang2 zhang1 yu3 chang2 qian4 ， dang1 shi2 qi3 yue1 zhu1 xian2 liang2 。
- wei2 shi2 jian4 guan1 yi4 jie2 she2 ， bu4 yue1 ke3 jian4 yue1 zui4 dang1 。
- sui4 jin1 bai3 shi4 lan3 qian2 shi3 ， wang3 wang3 xin1 fen4 ti4 si4 pang1 。
- si1 yan2 gan3 qie4 gu4 yi3 zhi4 ， du2 zhe3 bu4 de2 ling4 ji1 ang2 。
- qi3 tu2 fan3 wo3 wei2 yuan4 fu3 ， xiu4 shu1 qi3 lian2 tian1 zhi1 bang4 。
- zhe2 guan1 yi2 yi4 gu4 fen1 er3 ， hen4 bu4 pou1 fu4 cheng2 lin2 lang2 。
- wo3 jie1 shi2 bei4 shi2 jun1 qian3 ， dan4 tui1 zao3 han4 gao1 wen2 chang3 。
- si1 ren2 man3 fu4 you3 ru2 shu4 ， shi3 zhi1 de2 di4 neng2 shi1 zhang1 。
- huang2 jia1 tai4 ping2 ji1 bai3 zai4 ， zheng4 dang1 jian4 gu3 xiu1 ji4 gang1 。
- xian2 cai2 jin4 yong4 zhong1 yan2 lu4 ， zu3 shu4 sheng4 de2 chui2 wu2 jiang1 。

## 注释

## 译文

## 赏析
