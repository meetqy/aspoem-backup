---
id: shou-yi-zheng-yue-wu-ri-cong-de-jian-dai-fu-you-lu-shan-sheng-jing-zuo-zhong-zuo-yi-ji-yi-shi-yi-shi
title: 正月五日從德儉大夫遊盧山聖境坐中作以紀一時異事
titlePinyin: zheng1 yue4 wu3 ri4 cong2 de2 jian3 dai4 fu0 you2 lu2 shan1 sheng4 jing4 zuo4 zhong1 zuo4 yi3 ji4 yi4 shi2 yi4 shi4
titleSlug: zheng-yue-wu-ri-cong-de-jian-dai-fu-you-lu-shan-sheng-jing-zuo-zhong-zuo-yi-ji-yi-shi-yi-shi
author: 守億
authorPinyin: shou3 yi4
authorSlug: shou-yi
dynasty: 宋
dynastyPinyin: song4
dynastySlug: song
tags: []
---

## 正文

- 明庭事業青雲上，蹔屈鳴弦非所望。
- 聞有靈蹤在境中，何從揮鞭時一訪。
- 石路盤紆入道家，老松偃蹇枝槎枒。
- 昔年煮藥盧童子，嘗聞白日乘雲霞。
- 紅塵不到神仙窟，殿宇荒凉古突兀。
- 海近幽深春未來，寒風吹池水生骨。
- 厚冰無文印沈冥，一泓斜卧雲母屏。
- 屏底有物色如玉，隠隠結就浮圖形。
- 澄澄照眼琉璃瑩，還同倒影落明鏡。
- 殆非人巧出天工，聾俗安知凡與聖。
- 吾皇德澤被四夷，産此正是興龍時。
- 畫圖難展丹青手，聊作昇平瑞應詩。

## 拼音

- ming2 ting2 shi4 ye4 qing1 yun2 shang4 ， zan4 qu1 ming2 xian2 fei1 suo3 wang4 。
- wen2 you3 ling2 zong1 zai4 jing4 zhong1 ， he2 cong2 hui1 bian1 shi2 yi4 fang3 。
- shi2 lu4 pan2 yu1 ru4 dao4 jia1 ， lao3 song1 yan3 jian3 zhi1 cha2 ya1 。
- xi1 nian2 zhu3 yao4 lu2 tong2 zi3 ， chang2 wen2 bai2 ri4 cheng2 yun2 xia2 。
- hong2 chen2 bu2 dao4 shen2 xian1 ku1 ， dian4 yu3 huang1 liang2 gu3 tu1 wu4 。
- hai3 jin4 you1 shen1 chun1 wei4 lai2 ， han2 feng1 chui1 chi2 shui3 sheng1 gu3 。
- hou4 bing1 wu2 wen2 yin4 shen3 ming2 ， yi4 hong2 xie2 wo4 yun2 mu3 ping2 。
- ping2 di3 you3 wu4 se4 ru2 yu4 ， yin3 yin3 jie2 jiu4 fu2 tu2 xing2 。
- cheng2 cheng2 zhao4 yan3 liu2 li2 ying2 ， huan2 tong2 dao3 ying3 luo4 ming2 jing4 。
- dai4 fei1 ren2 qiao3 chu1 tian1 gong1 ， long2 su2 an1 zhi1 fan2 yu3 sheng4 。
- wu2 huang2 de2 ze2 bei4 si4 yi2 ， chan3 ci3 zheng4 shi4 xing1 long2 shi2 。
- hua4 tu2 nan2 zhan3 dan1 qing1 shou3 ， liao2 zuo4 sheng1 ping2 rui4 ying1 shi1 。

## 注释

## 译文

## 赏析
