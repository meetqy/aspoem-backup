---
id: zhang-shuo-feng-chou-wei-ji-jiu-zi-tang-huan-dou-jing-long-men-bei-xi-zhuang-jian-yi-zhi-zuo
title: 奉酬韋祭酒自湯還都經龍門北溪莊見貽之作
titlePinyin: feng4 chou2 wei2 ji4 jiu3 zi4 tang1 huan2 dou1 jing1 long2 men2 bei3 xi1 zhuang1 jian4 yi2 zhi1 zuo4
titleSlug: feng-chou-wei-ji-jiu-zi-tang-huan-dou-jing-long-men-bei-xi-zhuang-jian-yi-zhi-zuo
author: 張說
authorPinyin: zhang1 shuo1
authorSlug: zhang-shuo
dynasty: 唐
dynastyPinyin: tang2
dynastySlug: tang
tags: [] 
---

## 正文

- 聞君湯井至，瀟灑憇郊林。
- 拂曙攜清賞，披雲覯綠岑。
- 歡言遊覽意，款曲望歸心。
- 是日期佳客，同山忽異尋。
- 桃花迂路轉，楊柳間門深。
- 泛舟伊水漲，繫馬香樹陰。
- 繁弦弄水族，嬌吹狎沙禽。
- 春滿汀色媚，景斜嵐氣侵。
- 懷仁殊未遠，重德匪專臨。
- 來藻敷幽思，連詞報所欽。

## 拼音

- wen2 jun1 tang1 jing3 zhi4 ， xiao1 sa3 qi4 jiao1 lin2 。
- fu2 shu3 xie2 qing1 shang3 ， pi1 yun2 gou4 lü4 cen2 。
- huan1 yan2 you2 lan3 yi4 ， kuan3 qu1 wang4 gui1 xin1 。
- shi4 ri4 qi1 jia1 ke4 ， tong2 shan1 hu1 yi4 xun2 。
- tao2 hua1 yu1 lu4 zhuan3 ， yang2 liu3 jian4 men2 shen1 。
- fan4 zhou1 yi1 shui3 zhang3 ， xi4 ma3 xiang1 shu4 yin1 。
- fan2 xian2 nong4 shui3 zu2 ， jiao1 chui1 xia2 sha1 qin2 。
- chun1 man3 ting1 se4 mei4 ， jing3 xie2 lan2 qi4 qin1 。
- huai2 ren2 shu1 wei4 yuan3 ， zhong4 de2 fei3 zhuan1 lin2 。
- lai2 zao3 fu1 you1 si1 ， lian2 ci2 bao4 suo3 qin1 。

## 注释

## 译文

## 赏析
