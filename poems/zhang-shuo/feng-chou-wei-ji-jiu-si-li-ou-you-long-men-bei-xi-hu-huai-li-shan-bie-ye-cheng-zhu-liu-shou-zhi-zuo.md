---
id: zhang-shuo-feng-chou-wei-ji-jiu-si-li-ou-you-long-men-bei-xi-hu-huai-li-shan-bie-ye-cheng-zhu-liu-shou-zhi-zuo
title: 奉酬韋祭酒嗣立偶遊龍門北溪忽懷驪山別業呈諸留守之作
titlePinyin: feng4 chou2 wei2 ji4 jiu3 si4 li4 ou3 you2 long2 men2 bei3 xi1 hu1 huai2 li2 shan1 bie2 ye4 cheng2 zhu1 liu2 shou3 zhi1 zuo4
titleSlug: feng-chou-wei-ji-jiu-si-li-ou-you-long-men-bei-xi-hu-huai-li-shan-bie-ye-cheng-zhu-liu-shou-zhi-zuo
author: 張說
authorPinyin: zhang1 shuo1
authorSlug: zhang-shuo
dynasty: 唐
dynastyPinyin: tang2
dynastySlug: tang
tags: [] 
---

## 正文

- 石澗泉虛落，松崖路曲迴。
- 聞君北溪下，想像南山隈。
- 近念鼎湖別，遙思雲嶂陪。
- 不同奇覯往，空覩斯文來。
- 歲後寒初變，春前芳未開。
- 黃蕤嫋岸柳，紫蕚折村梅。
- 盡室茲遊玩，盈門幾樂哉。
- 嗟留洛陽陌，夢詣建章臺。
- 野失巢由性，朝非元凱才。
- 布懷欽遠迹，幽意日塵埃。

## 拼音

- shi2 jian4 quan2 xu1 luo4 ， song1 ya2 lu4 qu3 hui2 。
- wen2 jun1 bei3 xi1 xia4 ， xiang3 xiang4 nan2 shan1 wei1 。
- jin4 nian4 ding3 hu2 bie2 ， yao2 si1 yun2 zhang4 pei2 。
- bu4 tong2 qi2 gou4 wang3 ， kong1 du3 si1 wen2 lai2 。
- sui4 hou4 han2 chu1 bian4 ， chun1 qian2 fang1 wei4 kai1 。
- huang2 rui2 niao3 an4 liu3 ， zi3 e4 zhe2 cun1 mei2 。
- jin4 shi4 zi1 you2 wan2 ， ying2 men2 ji1 le4 zai1 。
- jie1 liu2 luo4 yang2 mo4 ， meng4 yi4 jian4 zhang1 tai2 。
- ye3 shi1 chao2 you2 xing4 ， chao2 fei1 yuan2 kai3 cai2 。
- bu4 huai2 qin1 yuan3 ji4 ， you1 yi4 ri4 chen2 ai1 。

## 注释

## 译文

## 赏析
