---
id: zhang-shuo-nan-zhong-song-bei-shi-er-shou-er
title: 南中送北使二首 二
titlePinyin: nan2 zhong1 song4 bei3 shi3 er4 shou3   er4
titleSlug: nan-zhong-song-bei-shi-er-shou-er
author: 張說
authorPinyin: zhang1 shuo1
authorSlug: zhang-shuo
dynasty: 唐
dynastyPinyin: tang2
dynastySlug: tang
tags: []
---

## 正文

- 待罪居重譯，窮愁暮雨秋。
- 山臨鬼門路，城繞瘴江流。
- 人事今如此，生涯尚可求。
- 逢君入鄉縣，傳我念京周。
- 別恨歸途遠，離言暮景遒。
- 夷歌翻下淚，蘆酒未消愁。
- 聞有胡兵急，深懷漢國羞。
- 和親先是詐，款塞果爲讐。
- 釋繫應分爵，蠲徒幾復侯。
- 廉頗誠未老，孫叔宜無謀。
- 若道馮唐事，皇恩尚可收。

## 拼音

- dai4 zui4 ju1 zhong4 yi4 ， qiong2 chou2 mu4 yu3 qiu1 。
- shan1 lin2 gui3 men2 lu4 ， cheng2 rao4 zhang4 jiang1 liu2 。
- ren2 shi4 jin1 ru2 ci3 ， sheng1 ya2 shang4 ke3 qiu2 。
- feng2 jun1 ru4 xiang1 xian4 ， chuan2 wo3 nian4 jing1 zhou1 。
- bie2 hen4 gui1 tu2 yuan3 ， li2 yan2 mu4 jing3 qiu2 。
- yi2 ge1 fan1 xia4 lei4 ， lu2 jiu3 wei4 xiao1 chou2 。
- wen2 you3 hu2 bing1 ji2 ， shen1 huai2 han4 guo2 xiu1 。
- he2 qin1 xian1 shi4 zha4 ， kuan3 sai1 guo3 wei2 chou2 。
- shi4 xi4 ying1 fen1 jue2 ， juan1 tu2 ji1 fu4 hou2 。
- lian2 po1 cheng2 wei4 lao3 ， sun1 shu1 yi2 wu2 mou2 。
- ruo4 dao4 feng2 tang2 shi4 ， huang2 en1 shang4 ke3 shou1 。

## 注释

## 译文

## 赏析
