---
id: zhang-shuo-chou-cui-guang-lu-dong-ri-shu-huai-zeng-da
title: 酬崔光祿冬日述懷贈答
titlePinyin: chou2 cui1 guang1 lu4 dong1 ri4 shu4 huai2 zeng4 da2
titleSlug: chou-cui-guang-lu-dong-ri-shu-huai-zeng-da
author: 張說
authorPinyin: zhang1 shuo1
authorSlug: zhang-shuo
dynasty: 唐
dynastyPinyin: tang2
dynastySlug: tang
tags: [] 
---

## 正文

- 徐陳嘗並作，枚馬亦同時。
- 各負當朝譽，俱承明主私。
- 夫君邁前侶，觀國騁奇姿。
- 山似鳴威鳳，泉如出寶龜。
- 才雄子雲筆，學廣仲舒帷。
- 紫綬拂三寺，朱門臨九逵。
- 昔我含香日，聯爾縉雲司。
- 朝攜蘭省步，夕退竹林期。
- 中路一分手，數載來何遲。
- 求友還相得，羣英復在茲。
- 留臺少人務，方駕遞尋追。
- 涉玩懷同賞，霑芳憶共持。
- 迎賓南澗飲，載妓東城嬉。
- 春郊綠畝秀，秋澗白雲滋。
- 名畫披人物，良書討滯疑。
- 興來光不惜，歡往迹如遺。
- 歲晏罷行樂，層城間所思。
- 夜魂燈處厭，朝髪鏡前衰。
- 忽枉崔駰什，兼流韋孟詞。
- 曲高彌寡和，主善代爲師。
- 齊戒觀華玉，留連歎色絲。
- 終慙起予者，何足與言詩。

## 拼音

- xu2 chen2 chang2 bing4 zuo4 ， mei2 ma3 yi4 tong2 shi2 。
- ge4 fu4 dang1 chao2 yu4 ， ju4 cheng2 ming2 zhu3 si1 。
- fu1 jun1 mai4 qian2 lü3 ， guan1 guo2 cheng3 qi2 zi1 。
- shan1 si4 ming2 wei1 feng4 ， quan2 ru2 chu1 bao3 gui1 。
- cai2 xiong2 zi3 yun2 bi3 ， xue2 guang3 zhong4 shu1 wei2 。
- zi3 shou4 fu2 san1 si4 ， zhu1 men2 lin2 jiu3 kui2 。
- xi1 wo3 han2 xiang1 ri4 ， lian2 er3 jin4 yun2 si1 。
- chao2 xie2 lan2 sheng3 bu4 ， xi1 tui4 zhu2 lin2 qi1 。
- zhong1 lu4 yi4 fen1 shou3 ， shu4 zai4 lai2 he2 chi2 。
- qiu2 you3 huan2 xiang1 de2 ， qun2 ying1 fu4 zai4 zi1 。
- liu2 tai2 shao3 ren2 wu4 ， fang1 jia4 di4 xun2 zhui1 。
- she4 wan2 huai2 tong2 shang3 ， zhan1 fang1 yi4 gong4 chi2 。
- ying2 bin1 nan2 jian4 yin3 ， zai4 ji4 dong1 cheng2 xi1 。
- chun1 jiao1 lü4 mu3 xiu4 ， qiu1 jian4 bai2 yun2 zi1 。
- ming2 hua4 pi1 ren2 wu4 ， liang2 shu1 tao3 zhi4 yi2 。
- xing1 lai2 guang1 bu4 xi1 ， huan1 wang3 ji4 ru2 yi2 。
- sui4 yan4 ba4 xing2 le4 ， ceng2 cheng2 jian4 suo3 si1 。
- ye4 hun2 deng1 chu3 yan4 ， chao2 fa4 jing4 qian2 shuai1 。
- hu1 wang3 cui1 yin1 shen2 ， jian1 liu2 wei2 meng4 ci2 。
- qu3 gao1 mi2 gua3 he2 ， zhu3 shan4 dai4 wei2 shi1 。
- qi2 jie4 guan1 hua2 yu4 ， liu2 lian2 tan4 se4 si1 。
- zhong1 can2 qi3 yu3 zhe3 ， he2 zu2 yu3 yan2 shi1 。

## 注释

## 译文

## 赏析
