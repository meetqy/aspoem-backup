---
id: zhang-shuo-an-le-jun-zhu-hua-zhu-xing
title: 安樂郡主花燭行
titlePinyin: an1 le4 jun4 zhu3 hua1 zhu2 xing2
titleSlug: an-le-jun-zhu-hua-zhu-xing
author: 張說
authorPinyin: zhang1 shuo1
authorSlug: zhang-shuo
dynasty: 唐
dynastyPinyin: tang2
dynastySlug: tang
tags: []
---

## 正文

- 青宮朱邸翊皇闈，玉葉瓊蕤發紫微。
- 姬姜本來舅甥國，卜筮俱道鳳皇飛。
- 星昴殷冬獻吉日，夭桃穠李遙相匹。
- 鸞車鳳傳王子來，龍樓月殿天孫出。
- 平臺火樹連上陽，紫炬紅輪十二行。
- 丹爐飛鐵馳炎焰，炎霞爍電吐明光。
- 綠軿紺幰紛如霧，節鼓清笳前啓路。
- 城隅靡靡稍東還，橋上鱗鱗轉南渡。
- 五方觀者聚中京，四合塵煙漲洛城。
- 商女香車珠結網，天人寶馬玉繁纓。
- 百壺淥酒千斤肉，大道連延障錦軸。
- 先祝聖人壽萬年，復禱宜家承百祿。
- 珊瑚刻盤青玉尊，因之假道入梁園。
- 梁園山竹凝雲漢，仰望高樓在天半。
- 翠幕蘭堂蘇合薰，珠簾掛戶水波紋。
- 別起芙蓉織成帳，金鏤鴛鴦兩相向。
- 罽茵飾地承琱履，花燭分階移錦帳。
- 織女西垂隱燭臺，雙童連縷合歡杯。
- 藹藹綺庭嬪從列，娥娥紅粉扇中開。
- 黃金兩印雙花綬，富貴婚姻古無有。
- 清歌棠棣美王姬，流化邦人正夫婦。

## 拼音

- qing1 gong1 zhu1 di3 yi4 huang2 wei2 ， yu4 ye4 qiong2 rui2 fa1 zi3 wei1 。
- ji1 jiang1 ben3 lai2 jiu4 sheng1 guo2 ， bu3 shi4 ju4 dao4 feng4 huang2 fei1 。
- xing1 mao3 yin1 dong1 xian4 ji2 ri4 ， yao1 tao2 nong2 li3 yao2 xiang1 pi3 。
- luan2 ju1 feng4 chuan2 wang2 zi3 lai2 ， long2 lou2 yue4 dian4 tian1 sun1 chu1 。
- ping2 tai2 huo3 shu4 lian2 shang4 yang2 ， zi3 ju4 hong2 lun2 shi2 er4 hang2 。
- dan1 lu2 fei1 tie3 chi2 yan2 yan4 ， yan2 xia2 shuo4 dian4 tu3 ming2 guang1 。
- lü4 ping2 gan4 xian3 fen1 ru2 wu4 ， jie2 gu3 qing1 jia1 qian2 qi3 lu4 。
- cheng2 yu2 mi2 mi2 shao1 dong1 huan2 ， qiao2 shang4 lin2 lin2 zhuan3 nan2 du4 。
- wu3 fang1 guan1 zhe3 ju4 zhong1 jing1 ， si4 he2 chen2 yan1 zhang3 luo4 cheng2 。
- shang1 nü3 xiang1 ju1 zhu1 jie2 wang3 ， tian1 ren2 bao3 ma3 yu4 fan2 ying1 。
- bai3 hu2 lu4 jiu3 qian1 jin1 rou4 ， da4 dao4 lian2 yan2 zhang4 jin3 zhou2 。
- xian1 zhu4 sheng4 ren2 shou4 wan4 nian2 ， fu4 dao3 yi2 jia1 cheng2 bai3 lu4 。
- shan1 hu2 ke4 pan2 qing1 yu4 zun1 ， yin1 zhi1 jia3 dao4 ru4 liang2 yuan2 。
- liang2 yuan2 shan1 zhu2 ning2 yun2 han4 ， yang3 wang4 gao1 lou2 zai4 tian1 ban4 。
- cui4 mu4 lan2 tang2 su1 he2 xun1 ， zhu1 lian2 gua4 hu4 shui3 bo1 wen2 。
- bie2 qi3 fu2 rong2 zhi1 cheng2 zhang4 ， jin1 lou4 yuan1 yang1 liang3 xiang1 xiang4 。
- ji4 yin1 shi4 di4 cheng2 diao1 lü3 ， hua1 zhu2 fen1 jie1 yi2 jin3 zhang4 。
- zhi1 nü3 xi1 chui2 yin3 zhu2 tai2 ， shuang1 tong2 lian2 lü3 he2 huan1 bei1 。
- ai3 ai3 qi3 ting2 pin2 cong2 lie4 ， e2 e2 hong2 fen3 shan4 zhong1 kai1 。
- huang2 jin1 liang3 yin4 shuang1 hua1 shou4 ， fu4 gui4 hun1 yin1 gu3 wu2 you3 。
- qing1 ge1 tang2 di4 mei3 wang2 ji1 ， liu2 hua4 bang1 ren2 zheng4 fu1 fu4 。

## 注释

## 译文

## 赏析
