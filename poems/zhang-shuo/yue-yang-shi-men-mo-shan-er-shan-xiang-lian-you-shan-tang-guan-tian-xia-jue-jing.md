---
id: zhang-shuo-yue-yang-shi-men-mo-shan-er-shan-xiang-lian-you-shan-tang-guan-tian-xia-jue-jing
title: 岳陽石門墨山二山相連有禪堂觀天下絕境
titlePinyin: yue4 yang2 shi2 men2 mo4 shan1 er4 shan1 xiang1 lian2 you3 shan4 tang2 guan1 tian1 xia4 jue2 jing4
titleSlug: yue-yang-shi-men-mo-shan-er-shan-xiang-lian-you-shan-tang-guan-tian-xia-jue-jing
author: 張說
authorPinyin: zhang1 shuo1
authorSlug: zhang-shuo
dynasty: 唐
dynastyPinyin: tang2
dynastySlug: tang
tags: []
---

## 正文

- 囷輪江上山，近在華容縣。
- 常涉巴丘首，天晴遙可見。
- 佳遊屢前諾，芳月愆幽眷。
- 及此符守移，歡言臨道便。
- 既攜賞心客，復有送行掾。
- 竹徑入陰窅，松蘿上空蒨。
- 草共林一色，雲與峰萬變。
- 探窺石門斷，緣越沙澗轉。
- 兩山勢爭雄，峰巘相顧眄。
- 藥妙靈仙寶，境華巖壑選。
- 清都西淵絕，金地東敞宴。
- 池果接園畦，風煙邇臺殿。
- 高尋去石頂，曠覽天宇遍。
- 千山紛滿目，百川豁對面。
- 騎來雲氣迎，人去鳥聲戀。
- 長揖桃源士，舉世同企羨。

## 拼音

- qun1 lun2 jiang1 shang4 shan1 ， jin4 zai4 hua2 rong2 xian4 。
- chang2 she4 ba1 qiu1 shou3 ， tian1 qing2 yao2 ke3 jian4 。
- jia1 you2 lü3 qian2 nuo4 ， fang1 yue4 qian1 you1 juan4 。
- ji2 ci3 fu2 shou3 yi2 ， huan1 yan2 lin2 dao4 bian4 。
- ji4 xie2 shang3 xin1 ke4 ， fu4 you3 song4 xing2 yuan4 。
- zhu2 jing4 ru4 yin1 yao3 ， song1 luo2 shang4 kong1 qian4 。
- cao3 gong4 lin2 yi2 se4 ， yun2 yu3 feng1 wan4 bian4 。
- tan4 kui1 shi2 men2 duan4 ， yuan2 yue4 sha1 jian4 zhuan3 。
- liang3 shan1 shi4 zheng1 xiong2 ， feng1 yan3 xiang1 gu4 mian3 。
- yao4 miao4 ling2 xian1 bao3 ， jing4 hua2 yan2 he4 xuan3 。
- qing1 dou1 xi1 yuan1 jue2 ， jin1 di4 dong1 chang3 yan4 。
- chi2 guo3 jie1 yuan2 qi2 ， feng1 yan1 er3 tai2 dian4 。
- gao1 xun2 qu4 shi2 ding3 ， kuang4 lan3 tian1 yu3 bian4 。
- qian1 shan1 fen1 man3 mu4 ， bai3 chuan1 huo1 dui4 mian4 。
- qi2 lai2 yun2 qi4 ying2 ， ren2 qu4 niao3 sheng1 lian4 。
- chang2 yi1 tao2 yuan2 shi4 ， ju3 shi4 tong2 qi3 xian4 。

## 注释

## 译文

## 赏析
