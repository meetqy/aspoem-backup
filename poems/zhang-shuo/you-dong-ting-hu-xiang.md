---
id: zhang-shuo-you-dong-ting-hu-xiang
title: 遊洞庭湖湘
titlePinyin: you2 dong4 ting2 hu2 xiang1
titleSlug: you-dong-ting-hu-xiang
author: 張說
authorPinyin: zhang1 shuo1
authorSlug: zhang-shuo
dynasty: 唐
dynastyPinyin: tang2
dynastySlug: tang
tags: []
---

## 正文

- 緬邈洞庭岫，葱蒙水霧色。
- 宛在太湖中，可望不可即。
- 剖竹守窮渚，開門對奇域。
- 城池自縶籠，纓綬爲徽纆。
- 靡日不思往，經時始願克。
- 飛棹越溟波，維舟恣攀陟。
- 䆗窱入雲步，崎嶇倚松息。
- 巖壇有鶴過，壁字無人識。
- 滴石香乳溜，垂崖靈草植。
- 玩幽輕霧阻，討異忘曛逼。
- 寒沙際水平，霜樹籠煙直。
- 空宮聞莫覩，地道窺難測。
- 此處學金丹，何人生羽翼。
- 誰傳九光要，幾拜三仙職。
- 紫氣徒想像，清潭長眇默。
- 霓裳若有來，覯我雲峰側。

## 拼音

- mian3 miao3 dong4 ting2 xiu4 ， cong1 meng2 shui3 wu4 se4 。
- wan3 zai4 tai4 hu2 zhong1 ， ke3 wang4 bu4 ke3 ji2 。
- pou1 zhu2 shou3 qiong2 zhu3 ， kai1 men2 dui4 qi2 yu4 。
- cheng2 chi2 zi4 zhi2 long2 ， ying1 shou4 wei2 hui1 mo4 。
- mi2 ri4 bu4 si1 wang3 ， jing1 shi2 shi3 yuan4 ke4 。
- fei1 zhao4 yue4 ming2 bo1 ， wei2 zhou1 zi4 pan1 zhi4 。
- 䆗 tiao3 ru4 yun2 bu4 ， qi2 qu1 yi3 song1 xi1 。
- yan2 tan2 you3 he4 guo4 ， bi4 zi4 wu2 ren2 shi2 。
- di1 shi2 xiang1 ru3 liu1 ， chui2 ya2 ling2 cao3 zhi2 。
- wan2 you1 qing1 wu4 zu3 ， tao3 yi4 wang4 xun1 bi1 。
- han2 sha1 ji4 shui3 ping2 ， shuang1 shu4 long2 yan1 zhi2 。
- kong1 gong1 wen2 mo4 du3 ， di4 dao4 kui1 nan2 ce4 。
- ci3 chu3 xue2 jin1 dan1 ， he2 ren2 sheng1 yu3 yi4 。
- shui2 chuan2 jiu3 guang1 yao4 ， ji1 bai4 san1 xian1 zhi2 。
- zi3 qi4 tu2 xiang3 xiang4 ， qing1 tan2 chang2 miao3 mo4 。
- ni2 chang2 ruo4 you3 lai2 ， gou4 wo3 yun2 feng1 ce4 。

## 注释

## 译文

## 赏析
