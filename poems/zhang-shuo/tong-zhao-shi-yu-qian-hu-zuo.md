---
id: zhang-shuo-tong-zhao-shi-yu-qian-hu-zuo
title: 同趙侍御乾湖作
titlePinyin: tong2 zhao4 shi4 yu4 qian2 hu2 zuo4
titleSlug: tong-zhao-shi-yu-qian-hu-zuo
author: 張說
authorPinyin: zhang1 shuo1
authorSlug: zhang-shuo
dynasty: 唐
dynastyPinyin: tang2
dynastySlug: tang
tags: []
---

## 正文

- 江南湖水咽山川，春江溢入共湖連。
- 氣色紛淪橫罩海，波濤鼓怒上漫天。
- 鱗宗殼族嬉爲府，弋叟罛師利焉聚。
- 欹帆側柁弄風口，赴險臨深繞灣浦。
- 一灣一浦悵邅迴，千曲千溠怳迷哉。
- 乍見靈妃含笑往，復聞遊女怨歌來。
- 暑來寒往運洄洑，潭生水落移陵谷。
- 雲間墜翮散泥沙，波上浮查棲樹木。
- 昨暮飛霜下北津，今朝行雁度南濱。
- 處處溝洚清源竭，年年舊葦白頭新。
- 天地盈虛尚難保，人間倚伏何須道。
- 秋月皛皛泛澄瀾，冬景青青步纖草。
- 念君宿昔觀物變，安得躊躕不衰老。

## 拼音

- jiang1 nan2 hu2 shui3 yan4 shan1 chuan1 ， chun1 jiang1 yi4 ru4 gong4 hu2 lian2 。
- qi4 se4 fen1 lun2 heng2 zhao4 hai3 ， bo1 tao1 gu3 nu4 shang4 man4 tian1 。
- lin2 zong1 ke2 zu2 xi1 wei2 fu3 ， yi4 sou3 gu1 shi1 li4 yan1 ju4 。
- qi1 fan1 ce4 tuo2 nong4 feng1 kou3 ， fu4 xian3 lin2 shen1 rao4 wan1 pu3 。
- yi4 wan1 yi4 pu3 chang4 zhan1 hui2 ， qian1 qu3 qian1 zha4 huang3 mi2 zai1 。
- zha4 jian4 ling2 fei1 han2 xiao4 wang3 ， fu4 wen2 you2 nü3 yuan4 ge1 lai2 。
- shu3 lai2 han2 wang3 yun4 hui2 fu2 ， tan2 sheng1 shui3 luo4 yi2 ling2 gu3 。
- yun2 jian4 zhui4 he2 san4 ni2 sha1 ， bo1 shang4 fu2 cha2 qi1 shu4 mu4 。
- zuo2 mu4 fei1 shuang1 xia4 bei3 jin1 ， jin1 zhao1 xing2 yan4 du4 nan2 bin1 。
- chu3 chu3 gou1 jiang4 qing1 yuan2 jie2 ， nian2 nian2 jiu4 wei3 bai2 tou2 xin1 。
- tian1 di4 ying2 xu1 shang4 nan2 bao3 ， ren2 jian4 yi3 fu2 he2 xu1 dao4 。
- qiu1 yue4 xiao3 xiao3 fan4 cheng2 lan2 ， dong1 jing3 qing1 qing1 bu4 xian1 cao3 。
- nian4 jun1 su4 xi1 guan1 wu4 bian4 ， an1 de2 chou2 chu2 bu4 shuai1 lao3 。

## 注释

## 译文

## 赏析
