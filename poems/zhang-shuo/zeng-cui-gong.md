---
id: zhang-shuo-zeng-cui-gong
title: 贈崔公
titlePinyin: zeng4 cui1 gong1
titleSlug: zeng-cui-gong
author: 張說
authorPinyin: zhang1 shuo1
authorSlug: zhang-shuo
dynasty: 唐
dynastyPinyin: tang2
dynastySlug: tang
tags: []
---

## 正文

- 我聞西漢日，四老南山幽。
- 長歌紫芝秀，高臥白雲浮。
- 朝野光塵絕，榛蕪年貌秋。
- 一朝驅駟馬，連轡入龍樓。
- 昔遯高皇去，今從太子遊。
- 行藏惟聖節，福禍在人謀。
- 卒能匡惠帝，豈不賴留侯。
- 事隨年代遠，名與圖籍留。
- 平生欽淳德，慷慨景前修。
- 蜯蛤伺陰兔，蛟龍望斗牛。
- 無嗟異飛伏，同氣幸相求。

## 拼音

- wo3 wen2 xi1 han4 ri4 ， si4 lao3 nan2 shan1 you1 。
- chang2 ge1 zi3 zhi1 xiu4 ， gao1 wo4 bai2 yun2 fu2 。
- chao2 ye3 guang1 chen2 jue2 ， zhen1 wu2 nian2 mao4 qiu1 。
- yi4 zhao1 qu1 si4 ma3 ， lian2 pei4 ru4 long2 lou2 。
- xi1 dun4 gao1 huang2 qu4 ， jin1 cong2 tai4 zi3 you2 。
- xing2 cang2 wei2 sheng4 jie2 ， fu2 huo4 zai4 ren2 mou2 。
- zu2 neng2 kuang1 hui4 di4 ， qi3 bu2 lai4 liu2 hou2 。
- shi4 sui2 nian2 dai4 yuan3 ， ming2 yu3 tu2 ji2 liu2 。
- ping2 sheng1 qin1 chun2 de2 ， kang1 kai3 jing3 qian2 xiu1 。
- bang4 ha2 si4 yin1 tu4 ， jiao1 long2 wang4 dou4 niu2 。
- wu2 jie1 yi4 fei1 fu2 ， tong2 qi4 xing4 xiang1 qiu2 。

## 注释

## 译文

## 赏析
