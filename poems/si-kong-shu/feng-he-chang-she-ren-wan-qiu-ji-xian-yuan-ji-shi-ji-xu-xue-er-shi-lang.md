---
id: si-kong-shu-feng-he-chang-she-ren-wan-qiu-ji-xian-yuan-ji-shi-ji-xu-xue-er-shi-lang
title: 奉和常舍人晚秋集賢院即事寄徐薛二侍郎
titlePinyin: feng4 he2 chang2 she4 ren2 wan3 qiu1 ji2 xian2 yuan4 ji2 shi4 ji4 xu2 xue1 er4 shi4 lang2
titleSlug: feng-he-chang-she-ren-wan-qiu-ji-xian-yuan-ji-shi-ji-xu-xue-er-shi-lang
author: 司空曙
authorPinyin: si1 kong1 shu3
authorSlug: si-kong-shu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 藹藹鳳凰宮，蘭臺玉署通。
- 夜霜凝樹羽，朝日照相風。
- 官附三台貴，儒開百氏宗。
- 司言陳禹命，侍講發堯聰。
- 香卷青編內，鉛分綠字中。
- 綴籤從太史，鏘佩揖羣公。
- 池接天泉碧，林交御果紅。
- 寒龜登故葉，秋蝶戀疎藂。
- 顏謝徵文並，鍾裴直事同。
- 離羣驚海鶴，屬思怨江楓。
- 地遠姑蘇外，山長越絕東。
- 慙當哲匠後，下曲本難工。

## 拼音

- ai3 ai3 feng4 huang2 gong1 ， lan2 tai2 yu4 shu3 tong1 。
- ye4 shuang1 ning2 shu4 yu3 ， zhao1 ri4 zhao4 xiang4 feng1 。
- guan1 fu4 san1 tai2 gui4 ， ru2 kai1 bai3 shi4 zong1 。
- si1 yan2 chen2 yu3 ming4 ， shi4 jiang3 fa1 yao2 cong1 。
- xiang1 juan4 qing1 bian1 nei4 ， qian1 fen1 lü4 zi4 zhong1 。
- zhui4 qian1 cong2 tai4 shi3 ， qiang1 pei4 yi1 qun2 gong1 。
- chi2 jie1 tian1 quan2 bi4 ， lin2 jiao1 yu4 guo3 hong2 。
- han2 gui1 deng1 gu4 ye4 ， qiu1 die2 lian4 shu1 cong2 。
- yan2 xie4 zhi3 wen2 bing4 ， zhong1 pei2 zhi2 shi4 tong2 。
- li2 qun2 jing1 hai3 he4 ， shu3 si1 yuan4 jiang1 feng1 。
- di4 yuan3 gu1 su1 wai4 ， shan1 chang2 yue4 jue2 dong1 。
- can2 dang1 zhe2 jiang4 hou4 ， xia4 qu3 ben3 nan2 gong1 。

## 注释

## 译文

## 赏析
