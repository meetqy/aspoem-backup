---
id: huan-yang-zi-shi-qian-gong-ge-yi
title: 識鉛汞歌 一
titlePinyin: shi2 qian1 gong3 ge1   yi1
titleSlug: shi-qian-gong-ge-yi
author: 還陽子
authorPinyin: huan2 yang2 zi3
authorSlug: huan-yang-zi
dynasty: 唐
dynastyPinyin: tang2
dynastySlug: tang
tags: []
---

## 正文

- 世事忙忙無了程，百年如夢瞥然榮。
- 不知道有雲衢客，剛自爭邀塵裏名。
- 欲駐流年泛太清，須知靈藥必長生。
- 純燒天地陰陽髓，全鍊乾坤日月精。
- 嫁娶陰陽成匹配，對持龍虎自相吞。
- 伏得離宮赤帝精，感他坎戶白龍液。
- 黃芽祇此是根源，自外徒勞虛費力。
- 若不曾逢真至人，如何得到幽玄術？
- 火候須教經九轉，丹成直待周千日。
- 鑪上煙生五彩光，鼎中藥奮弘紅色。
- 刀圭一粒沖天漢，逍遙頓躡三清畔。
- 駕鶴乘龍役鬼神，反笑桑田數迴換。
- 自此長居碧落宮，永共羣仙醉金殿。

## 拼音

- shi4 shi4 mang2 mang2 wu2 le0 cheng2 ， bai3 nian2 ru2 meng4 pie1 ran2 rong2 。
- bu4 zhi1 dao4 you3 yun2 qu2 ke4 ， gang1 zi4 zheng1 yao1 chen2 li3 ming2 。
- yu4 zhu4 liu2 nian2 fan4 tai4 qing1 ， xu1 zhi1 ling2 yao4 bi4 chang2 sheng1 。
- chun2 shao1 tian1 di4 yin1 yang2 sui3 ， quan2 lian4 qian2 kun1 ri4 yue4 jing1 。
- jia4 qu3 yin1 yang2 cheng2 pi3 pei4 ， dui4 chi2 long2 hu3 zi4 xiang1 tun1 。
- fu2 de2 li2 gong1 chi4 di4 jing1 ， gan3 ta1 kan3 hu4 bai2 long2 ye4 。
- huang2 ya2 qi2 ci3 shi4 gen1 yuan2 ， zi4 wai4 tu2 lao2 xu1 fei4 li4 。
- ruo4 bu4 ceng2 feng2 zhen1 zhi4 ren2 ， ru2 he2 de2 dao4 you1 xuan2 shu4 ？
- huo3 hou0 xu1 jiao4 jing1 jiu3 zhuan3 ， dan1 cheng2 zhi2 dai4 zhou1 qian1 ri4 。
- lu2 shang4 yan1 sheng1 wu3 cai3 guang1 ， ding3 zhong1 yao4 fen4 hong2 hong2 se4 。
- dao1 gui1 yi2 li4 chong1 tian1 han4 ， xiao1 yao2 dun4 nie4 san1 qing1 pan4 。
- jia4 he4 cheng2 long2 yi4 gui3 shen2 ， fan3 xiao4 sang1 tian2 shu4 hui2 huan4 。
- zi4 ci3 chang2 ju1 bi4 luo4 gong1 ， yong3 gong4 qun2 xian1 zui4 jin1 dian4 。

## 注释

## 译文

## 赏析
