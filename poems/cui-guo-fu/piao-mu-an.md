---
id: cui-guo-fu-piao-mu-an
title: 漂母岸
titlePinyin: piao1 mu3 an4
titleSlug: piao-mu-an
author: 崔國輔
authorPinyin: cui1 guo2 fu3
authorSlug: cui-guo-fu
dynasty: 唐
dynastyPinyin: tang2
dynastySlug: tang
tags: []
---

## 正文

- 泗水入淮處，南邊古岸存。
- 秦時有漂母，於此飯王孫。
- 王孫初未遇，寄食何足論。
- 後爲楚王來，黃金答母恩。
- 事跡遺在此，空傷千載魂。
- 茫茫水中渚，上有一孤墩。
- 遙望不可到，蒼蒼煙樹昏。
- 幾年崩冢色，每日落潮痕。
- 古地多陻圮，時哉不敢言。
- 向夕淚霑裳，遂宿蘆洲村。

## 拼音

- si4 shui3 ru4 huai2 chu3 ， nan2 bian1 gu3 an4 cun2 。
- qin2 shi2 you3 piao1 mu3 ， wu1 ci3 fan4 wang2 sun1 。
- wang2 sun1 chu1 wei4 yu4 ， ji4 shi2 he2 zu2 lun4 。
- hou4 wei2 chu3 wang2 lai2 ， huang2 jin1 da2 mu3 en1 。
- shi4 ji4 yi2 zai4 ci3 ， kong1 shang1 qian1 zai4 hun2 。
- mang2 mang2 shui3 zhong1 zhu3 ， shang4 you3 yi4 gu1 dun1 。
- yao2 wang4 bu4 ke3 dao4 ， cang1 cang1 yan1 shu4 hun1 。
- ji1 nian2 beng1 zhong3 se4 ， mei3 ri4 luo4 chao2 hen2 。
- gu3 di4 duo1 yin1 pi3 ， shi2 zai1 bu4 gan3 yan2 。
- xiang4 xi1 lei4 zhan1 shang0 ， sui4 su4 lu2 zhou1 cun1 。

## 注释

## 译文

## 赏析
