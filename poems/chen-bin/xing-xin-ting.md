---
id: chen-bin-xing-xin-ting
title: 醒心亭
titlePinyin: xing3 xin1 ting2
titleSlug: xing-xin-ting
author: 陳賓
authorPinyin: chen2 bin1
authorSlug: chen-bin
dynasty: 宋
dynastyPinyin: song4
dynastySlug: song
tags: []
---

## 正文

- 亭以醒心名，心與亭何與。
- 物各有感通，此理貴深喻。
- 峴山峙豐碑，見者皆墮淚。
- 推類盡其餘，庶表名亭義。
- 我昨發莆陽，春光正明媚。
- 肩輿撼頓間，思慮雜勞勩。
- 行行復行行，至此若沾醉。
- 振衣躡斯亭，四顧足清致。
- 芳樹布繁陰，晴山薦空翠。
- 時有幽禽來，且無俗駕至。
- 物我方兩忘，情景亦相會。
- 天君始泰然，萬境絕纖翳。
- 後樂與先憂，虛靈良不昧。
- 揭扁端在茲，夫豈無所試。
- 尚期知我者，他時來作記。

## 拼音

- ting2 yi3 xing3 xin1 ming2 ， xin1 yu3 ting2 he2 yu3 。
- wu4 ge4 you3 gan3 tong1 ， ci3 li3 gui4 shen1 yu4 。
- xian4 shan1 zhi4 feng1 bei1 ， jian4 zhe3 jie1 duo4 lei4 。
- tui1 lei4 jin4 qi2 yu2 ， shu4 biao3 ming2 ting2 yi4 。
- wo3 zuo2 fa1 pu2 yang2 ， chun1 guang1 zheng4 ming2 mei4 。
- jian1 yu2 han4 dun4 jian4 ， si1 lü4 za2 lao2 yi4 。
- hang2 hang2 fu4 hang2 hang2 ， zhi4 ci3 ruo4 zhan1 zui4 。
- zhen4 yi1 nie4 si1 ting2 ， si4 gu4 zu2 qing1 zhi4 。
- fang1 shu4 bu4 fan2 yin1 ， qing2 shan1 jian4 kong1 cui4 。
- shi2 you3 you1 qin2 lai2 ， qie3 wu2 su2 jia4 zhi4 。
- wu4 wo3 fang1 liang3 wang4 ， qing2 jing3 yi4 xiang1 hui4 。
- tian1 jun1 shi3 tai4 ran2 ， wan4 jing4 jue2 xian1 yi4 。
- hou4 le4 yu3 xian1 you1 ， xu1 ling2 liang2 bu2 mei4 。
- jie1 bian3 duan1 zai4 zi1 ， fu1 qi3 wu2 suo3 shi4 。
- shang4 qi1 zhi1 wo3 zhe3 ， ta1 shi2 lai2 zuo4 ji4 。

## 注释

## 译文

## 赏析
