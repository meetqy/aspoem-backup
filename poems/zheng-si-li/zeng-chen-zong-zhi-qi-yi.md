---
id: zheng-si-li-zeng-chen-zong-zhi-qi-yi
title: 贈陳宗之  其一
titlePinyin: zeng4 chen2 zong1 zhi1     qi2 yi1
titleSlug: zeng-chen-zong-zhi-qi-yi
author: 鄭斯立
authorPinyin: zheng4 si1 li4
authorSlug: zheng-si-li
dynasty: 宋
dynastyPinyin: song4
dynastySlug: song
tags: []
---

## 正文

- 昔人躭隠約，屠酤身亦安。
- 矧伊叢古書，枕藉於其間。
- 讀書博詩趣，鬻書奉親歡。
- 君能有此樂，冷淡世所難。
- 我本抱孤尚，爲貧試彈冠。
- 欲和南薰琴，秋風欻戒寒。
- 恬無分外想，賸有日晷閒。
- 閲書於市廛，得君羈思寬。
- 誦其所爲詩，刻苦雕肺肝。
- 陶韋淡不俗，郊島深以艱。
- 君勇欲兼之，日夜吟辛酸。
- 京華聲利窟，車馬如浪翻。
- 淡妝誰爲容，古曲誰爲彈。
- 桐陰覆月色，靜夜獨往還。
- 人皆掉臂過，我自刮眼看。
- 百年適志耳，豈必身是官。
- 不見林和靖，清名載孤山。

## 拼音

- xi1 ren2 dan1 yin3 yue1 ， tu2 gu1 shen1 yi4 an1 。
- shen3 yi1 cong2 gu3 shu1 ， zhen3 jie4 wu1 qi2 jian4 。
- du2 shu1 bo2 shi1 qu4 ， yu4 shu1 feng4 qin1 huan1 。
- jun1 neng2 you3 ci3 le4 ， leng3 dan4 shi4 suo3 nan2 。
- wo3 ben3 bao4 gu1 shang4 ， wei2 pin2 shi4 dan4 guan1 。
- yu4 he2 nan2 xun1 qin2 ， qiu1 feng1 chua1 jie4 han2 。
- tian2 wu2 fen4 wai4 xiang3 ， sheng4 you3 ri4 gui3 xian2 。
- yue4 shu1 wu1 shi4 chan2 ， de2 jun1 ji1 si1 kuan1 。
- song4 qi2 suo3 wei2 shi1 ， ke4 ku3 diao1 fei4 gan1 。
- tao2 wei2 dan4 bu4 su2 ， jiao1 dao3 shen1 yi3 jian1 。
- jun1 yong3 yu4 jian1 zhi1 ， ri4 ye4 yin2 xin1 suan1 。
- jing1 hua2 sheng1 li4 ku1 ， ju1 ma3 ru2 lang4 fan1 。
- dan4 zhuang1 shui2 wei2 rong2 ， gu3 qu3 shui2 wei2 dan4 。
- tong2 yin1 fu4 yue4 se4 ， jing4 ye4 du2 wang3 huan2 。
- ren2 jie1 diao4 bi4 guo4 ， wo3 zi4 gua1 yan3 kan4 。
- bai3 nian2 shi4 zhi4 er3 ， qi3 bi4 shen1 shi4 guan1 。
- bu2 jian4 lin2 he2 jing4 ， qing1 ming2 zai4 gu1 shan1 。

## 注释

## 译文

## 赏析
