---
id: lin-ruo-cun-song-tui-zhai-xian-sheng-gui-wu-yi-qi-si
title: 送退齋先生歸武夷  其四
titlePinyin: song4 tui4 zhai1 xian1 sheng0 gui1 wu3 yi2     qi2 si4
titleSlug: song-tui-zhai-xian-sheng-gui-wu-yi-qi-si
author: 林若存
authorPinyin: lin2 ruo4 cun2
authorSlug: lin-ruo-cun
dynasty: 宋
dynastyPinyin: song4
dynastySlug: song
tags: []
---

## 正文

- 大運何茫茫，海桑逝不留。
- 武夷有喬木，虯枝尚相樛。
- 自昔擢巍科，爲今闡大猷。
- 萬里憚北上，三年喜南游。
- 長身古衣冠，龐眉瞭雙眸。
- 雖與今人居，不與今人儔。
- 和風顔子春，泰山鄒孟秋。
- 一雙憂世淚，濺入銀河流。
- 相期入聖域，舍子誰當優。
- 奈何棄我去，犖确歸途修。
- 我欲斷中流，去棹何悠悠。
- 我欲息天風，別袂何颼颼。
- 明晨君已遠，晚歲吾何求。
- 恐無後會期，笑作來生謀。

## 拼音

- da4 yun4 he2 mang2 mang2 ， hai3 sang1 shi4 bu4 liu2 。
- wu3 yi2 you3 qiao2 mu4 ， qiu2 zhi1 shang4 xiang1 jiu1 。
- zi4 xi1 zhuo2 wei1 ke1 ， wei2 jin1 chan3 da4 you2 。
- wan4 li3 dan4 bei3 shang4 ， san1 nian2 xi3 nan2 you2 。
- chang2 shen1 gu3 yi1 guan1 ， pang2 mei2 liao4 shuang1 mou2 。
- sui1 yu3 jin1 ren2 ju1 ， bu4 yu3 jin1 ren2 chou2 。
- he2 feng1 yan2 zi3 chun1 ， tai4 shan1 zou1 meng4 qiu1 。
- yi4 shuang1 you1 shi4 lei4 ， jian4 ru4 yin2 he2 liu2 。
- xiang1 qi1 ru4 sheng4 yu4 ， she4 zi3 shui2 dang1 you1 。
- nai4 he2 qi4 wo3 qu4 ， luo4 que4 gui1 tu2 xiu1 。
- wo3 yu4 duan4 zhong1 liu2 ， qu4 zhao4 he2 you1 you1 。
- wo3 yu4 xi1 tian1 feng1 ， bie2 mei4 he2 sou1 sou1 。
- ming2 chen2 jun1 yi3 yuan3 ， wan3 sui4 wu2 he2 qiu2 。
- kong3 wu2 hou4 hui4 qi1 ， xiao4 zuo4 lai2 sheng1 mou2 。

## 注释

## 译文

## 赏析
