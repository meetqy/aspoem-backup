---
id: li-shi-sheng-you-tai-gan-xing-gu-feng
title: 遊臺感興古風
titlePinyin: you2 tai2 gan3 xing1 gu3 feng1
titleSlug: you-tai-gan-xing-gu-feng
author: 李師聖
authorPinyin: li3 shi1 sheng4
authorSlug: li-shi-sheng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 梵書五頂清凉府，冬冰夏雪無炎暑。
- 我來七月秋正寒，何况蕭蕭巖谷雨。
- 偶爾雲開煦氣生，溶溶滿目烟光聚。
- 真容古基鷲峰寺，高山之麓雄今古。
- 西方樓觀縹緲間，粲然金碧蓮華宇。
- 懸崖峻嶺架大木，神物所持憑險阻。
- 金璫垂空殿簷響，森森鐵鳳相交舞。
- 憶昔文殊出火宅，金剛寶窟通真土。
- 牽牛老人飲玉泉，二子一犬隨貧女。
- 變化無方利有情，知是西天七佛祖。
- 重聞清凉境界真，無窮陳迹書妙語。
- 我有誠心頗出群，瑞應神奇目親臯。
- 須臾光相現咫尺，玉洞金燈明可數。
- 松影摇空山谷中，夜寂太陰隠龍虎。
- 丹樓碧閣香案前，敬畏生心誰敢侮。
- 從來昏迷如夢迴，前三後三慎莫取。
- 我今不作前後想，香烟稽首清凉主。

## 拼音

- fan4 shu1 wu3 ding3 qing1 liang2 fu3 ， dong1 bing1 xia4 xue3 wu2 yan2 shu3 。
- wo3 lai2 qi1 yue4 qiu1 zheng4 han2 ， he2 kuang4 xiao1 xiao1 yan2 gu3 yu3 。
- ou3 er3 yun2 kai1 xu4 qi4 sheng1 ， rong2 rong2 man3 mu4 yan1 guang1 ju4 。
- zhen1 rong2 gu3 ji1 jiu4 feng1 si4 ， gao1 shan1 zhi1 lu4 xiong2 jin1 gu3 。
- xi1 fang1 lou2 guan1 piao3 miao3 jian4 ， can4 ran2 jin1 bi4 lian2 hua2 yu3 。
- xuan2 ya2 jun4 ling3 jia4 da4 mu4 ， shen2 wu4 suo3 chi2 ping2 xian3 zu3 。
- jin1 dang1 chui2 kong1 dian4 yan2 xiang3 ， sen1 sen1 tie3 feng4 xiang1 jiao1 wu3 。
- yi4 xi1 wen2 shu1 chu1 huo3 zhai2 ， jin1 gang1 bao3 ku1 tong1 zhen1 tu3 。
- qian1 niu2 lao3 ren2 yin3 yu4 quan2 ， er4 zi3 yi4 quan3 sui2 pin2 nü3 。
- bian4 hua4 wu2 fang1 li4 you3 qing2 ， zhi1 shi4 xi1 tian1 qi1 fo2 zu3 。
- zhong4 wen2 qing1 liang2 jing4 jie4 zhen1 ， wu2 qiong2 chen2 ji4 shu1 miao4 yu3 。
- wo3 you3 cheng2 xin1 po1 chu1 qun2 ， rui4 ying1 shen2 qi2 mu4 qin1 gao1 。
- xu1 yu2 guang1 xiang1 xian4 zhi3 chi3 ， yu4 dong4 jin1 deng1 ming2 ke3 shu4 。
- song1 ying3 yao2 kong1 shan1 gu3 zhong1 ， ye4 ji4 tai4 yin1 yin3 long2 hu3 。
- dan1 lou2 bi4 ge2 xiang1 an4 qian2 ， jing4 wei4 sheng1 xin1 shui2 gan3 wu3 。
- cong2 lai2 hun1 mi2 ru2 meng4 hui2 ， qian2 san1 hou4 san1 shen4 mo4 qu3 。
- wo3 jin1 bu2 zuo4 qian2 hou4 xiang3 ， xiang1 yan1 qi3 shou3 qing1 liang2 zhu3 。

## 注释

## 译文

## 赏析
