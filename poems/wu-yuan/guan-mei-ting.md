---
id: wu-yuan-guan-mei-ting
title: 官梅亭
titlePinyin: guan1 mei2 ting2
titleSlug: guan-mei-ting
author: 吳淵
authorPinyin: wu2 yuan1
authorSlug: wu-yuan
dynasty: 宋
dynastyPinyin: song4
dynastySlug: song
tags: []
---

## 正文

- 疇昔花前屢舉觴，重來鬢髮已蒼蒼。
- 未容籬菊成歸隠，且向官梅作醉鄉。
- 每約松篁堅歲晚，肯隨桃李競春芳。
- 東風二月無人惜，片片霏霏雪自香。

## 拼音

- chou2 xi1 hua1 qian2 lü3 ju3 shang1 ， zhong4 lai2 bin4 fa4 yi3 cang1 cang1 。
- wei4 rong2 li2 ju2 cheng2 gui1 yin3 ， qie3 xiang4 guan1 mei2 zuo4 zui4 xiang1 。
- mei3 yue1 song1 huang2 jian1 sui4 wan3 ， ken3 sui2 tao2 li3 jing4 chun1 fang1 。
- dong1 feng1 er4 yue4 wu2 ren2 xi1 ， pian4 pian4 fei1 fei1 xue3 zi4 xiang1 。

## 注释

## 译文

## 赏析
