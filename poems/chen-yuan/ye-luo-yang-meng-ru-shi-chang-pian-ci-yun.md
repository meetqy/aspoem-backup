---
id: chen-yuan-ye-luo-yang-meng-ru-shi-chang-pian-ci-yun
title: 謁羅養蒙辱示長篇次韻
titlePinyin: ye4 luo2 yang3 meng2 ru3 shi4 chang2 pian1 ci4 yun4
titleSlug: ye-luo-yang-meng-ru-shi-chang-pian-ci-yun
author: 陳淵
authorPinyin: chen2 yuan1
authorSlug: chen-yuan
dynasty: 宋
dynastyPinyin: song4
dynastySlug: song
tags: []
---

## 正文

- 它時對語聞鶯遷，青秧離離初揷田。
- 重来刈稻歌有年，浪過日月將誰憐。
- 故人落筆生雲煙，胸中端有萬斛泉。
- 從来經笥謾便便，詩書何如一囊錢。
- 有時玉樹臨風前，仰視落日窺層巔。
- 已知萬古然不然，得處往往多忘筌。
- 正須青綾護醉眠，坐使士類歸埴埏。
- 不應直爲蓴鱸還，夜聽秋雨窮遺編。
- 我今已辦訪戴船，日欲倚棹寒潭邊。
- 要當學海如百川，未信軻死今無傳。

## 拼音

- ta1 shi2 dui4 yu3 wen2 ying1 qian1 ， qing1 yang1 li2 li2 chu1 cha1 tian2 。
- chong2 lai2 yi4 dao4 ge1 you3 nian2 ， lang4 guo4 ri4 yue4 jiang1 shui2 lian2 。
- gu4 ren2 luo4 bi3 sheng1 yun2 yan1 ， xiong1 zhong1 duan1 you3 wan4 hu2 quan2 。
- cong2 lai2 jing1 si4 man2 bian4 bian4 ， shi1 shu1 he2 ru2 yi1 nang2 qian2 。
- you3 shi2 yu4 shu4 lin2 feng1 qian2 ， yang3 shi4 luo4 ri4 kui1 ceng2 dian1 。
- yi3 zhi1 wan4 gu3 ran2 bu4 ran2 ， de2 chu3 wang3 wang3 duo1 wang4 quan2 。
- zheng4 xu1 qing1 ling2 hu4 zui4 mian2 ， zuo4 shi3 shi4 lei4 gui1 zhi2 shan1 。
- bu4 ying1 zhi2 wei2 chun2 lu2 huan2 ， ye4 ting1 qiu1 yu3 qiong2 yi2 bian1 。
- wo3 jin1 yi3 ban4 fang3 dai4 chuan2 ， ri4 yu4 yi3 zhao4 han2 tan2 bian1 。
- yao4 dang1 xue2 hai3 ru2 bai3 chuan1 ， wei4 xin4 ke1 si3 jin1 wu2 chuan2 。

## 注释

## 译文

## 赏析
