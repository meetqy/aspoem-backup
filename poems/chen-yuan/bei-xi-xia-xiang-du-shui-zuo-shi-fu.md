---
id: chen-yuan-bei-xi-xia-xiang-du-shui-zuo-shi-fu
title: 被檄下鄉督税作釋負
titlePinyin: bei4 xi2 xia4 xiang1 du1 shui4 zuo4 shi4 fu4
titleSlug: bei-xi-xia-xiang-du-shui-zuo-shi-fu
author: 陳淵
authorPinyin: chen2 yuan1
authorSlug: chen-yuan
dynasty: 宋
dynastyPinyin: song4
dynastySlug: song
tags: []
---

## 正文

- 詔書寛逋負，國用豈云闕。
- 郡邑有常供，征求安敢輟。
- 稽遲推蚤暮，鈎摘劇豪髪。
- 饑氓困鞭箠，十室九告竭。
- 連雨催早稻，雪穗迷空闊。
- 要令公私辦，當復俟旬月。
- 平生慮患深，獻玉每遭刖。
- 憂民已無策，問俗聊省罰。
- 陽城吾所慕，晚官敢求達。
- 寧無撫字心，便覺催科拙。

## 拼音

- zhao4 shu1 kuan1 bu1 fu4 ， guo2 yong4 qi3 yun2 que4 。
- jun4 yi4 you3 chang2 gong4 ， zheng1 qiu2 an1 gan3 chuo4 。
- ji1 chi2 tui1 zao3 mu4 ， gou1 zhai1 ju4 hao2 fa4 。
- ji1 mang2 kun4 bian1 chui2 ， shi2 shi4 jiu3 gao4 jie2 。
- lian2 yu3 cui1 zao3 dao4 ， xue3 sui4 mi2 kong1 kuo4 。
- yao4 ling4 gong1 si1 ban4 ， dang1 fu4 si4 xun2 yue4 。
- ping2 sheng1 lü4 huan4 shen1 ， xian4 yu4 mei3 zao1 yue4 。
- you1 min2 yi3 wu2 ce4 ， wen4 su2 liao2 sheng3 fa2 。
- yang2 cheng2 wu2 suo3 mu4 ， wan3 guan1 gan3 qiu2 da2 。
- ning2 wu2 fu3 zi4 xin1 ， bian4 jue2 cui1 ke1 zhuo1 。

## 注释

## 译文

## 赏析
