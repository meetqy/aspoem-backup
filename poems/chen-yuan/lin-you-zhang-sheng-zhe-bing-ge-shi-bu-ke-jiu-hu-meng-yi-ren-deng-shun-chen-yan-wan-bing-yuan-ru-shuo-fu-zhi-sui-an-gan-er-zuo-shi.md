---
id: chen-yuan-lin-you-zhang-sheng-zhe-bing-ge-shi-bu-ke-jiu-hu-meng-yi-ren-deng-shun-chen-yan-wan-bing-yuan-ru-shuo-fu-zhi-sui-an-gan-er-zuo-shi
title: 鄰有張生者病革勢不可救忽夢醫人鄧舜臣言萬病圓如說服之遂安感而作詩
titlePinyin: lin2 you3 zhang1 sheng1 zhe3 bing4 ge2 shi4 bu4 ke3 jiu4 hu1 meng4 yi1 ren2 deng4 shun4 chen2 yan2 wan4 bing4 yuan2 ru2 shuo1 fu2 zhi1 sui4 an1 gan3 er2 zuo4 shi1
titleSlug: lin-you-zhang-sheng-zhe-bing-ge-shi-bu-ke-jiu-hu-meng-yi-ren-deng-shun-chen-yan-wan-bing-yuan-ru-shuo-fu-zhi-sui-an-gan-er-zuo-shi
author: 陳淵
authorPinyin: chen2 yuan1
authorSlug: chen-yuan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 醫王脱超如蜕蟬，幻身變滅成飛煙。
- 百年薪盡火猶傳，直驅神馬窮青天。
- 自從和扁不少延，冀北萬疋今蕭然。
- 挾方儲藥人摩肩，閑花野卉紛爭妍。
- 昨夢宵蝶正蹁蹮，忽忽神遇高人前。
- 舊交量見意終圓，相顧眼笑如忘年。
- 因言癘疫興哀憐，語我妙藥醒沉緜。
- 唯有岐婆世所賢，此物病極猶能痊。
- 覺來攬衣視星躔，明月墮落遥山巔。
- 挑燈草簡便求旃，十粒入手收淮蠙。
- 平明攻疾才下咽，頓活始信真天全。
- 先生愛習不忍捐，尚念故國多凡緣。
- 祇應造物相留連，閔此衆萬刼火煎。
- 故令丹成猶未仙，妙畀神力司陰權。
- 世間愚術謀相先，不計性命徒論錢。
- 誰能如公心不偏，此詩義直何當宣。
- 付與末俗懲輕悁。

## 拼音

- yi1 wang2 tuo1 chao1 ru2 tui4 chan2 ， huan4 shen1 bian4 mie4 cheng2 fei1 yan1 。
- bai3 nian2 xin1 jin4 huo3 you2 chuan2 ， zhi2 qu1 shen2 ma3 qiong2 qing1 tian1 。
- zi4 cong2 he2 bian3 bu4 shao3 yan2 ， ji4 bei3 wan4 pi3 jin1 xiao1 ran2 。
- xie2 fang1 chu3 yao4 ren2 mo2 jian1 ， xian2 hua1 ye3 hui4 fen1 zheng1 yan2 。
- zuo2 meng4 xiao1 die2 zheng4 pian2 xian1 ， hu1 hu1 shen2 yu4 gao1 ren2 qian2 。
- jiu4 jiao1 liang2 jian4 yi4 zhong1 yuan2 ， xiang1 gu4 yan3 xiao4 ru2 wang4 nian2 。
- yin1 yan2 li4 yi4 xing1 ai1 lian2 ， yu3 wo3 miao4 yao4 xing3 chen2 mian2 。
- wei2 you3 qi2 po2 shi4 suo3 xian2 ， ci3 wu4 bing4 ji2 you2 neng2 quan2 。
- jue2 lai2 lan3 yi1 shi4 xing1 chan2 ， ming2 yue4 duo4 luo4 yao2 shan1 dian1 。
- tiao1 deng1 cao3 jian3 bian4 qiu2 zhan1 ， shi2 li4 ru4 shou3 shou1 huai2 pin2 。
- ping2 ming2 gong1 ji2 cai2 xia4 yan4 ， dun4 huo2 shi3 xin4 zhen1 tian1 quan2 。
- xian1 sheng0 ai4 xi2 bu4 ren3 juan1 ， shang4 nian4 gu4 guo2 duo1 fan2 yuan2 。
- qi2 ying1 zao4 wu4 xiang1 liu2 lian2 ， min3 ci3 zhong4 wan4 jie2 huo3 jian1 。
- gu4 ling4 dan1 cheng2 you2 wei4 xian1 ， miao4 bi4 shen2 li4 si1 yin1 quan2 。
- shi4 jian4 yu2 shu4 mou2 xiang1 xian1 ， bu2 ji4 xing4 ming4 tu2 lun4 qian2 。
- shui2 neng2 ru2 gong1 xin1 bu4 pian1 ， ci3 shi1 yi4 zhi2 he2 dang1 xuan1 。
- fu4 yu3 mo4 su2 cheng2 qing1 yuan1 。

## 注释

## 译文

## 赏析
