---
id: chen-yuan-zhi-jing-zhou-ji-yong-zhong
title: 至荆州寄用中
titlePinyin: zhi4 jing1 zhou1 ji4 yong4 zhong1
titleSlug: zhi-jing-zhou-ji-yong-zhong
author: 陳淵
authorPinyin: chen2 yuan1
authorSlug: chen-yuan
dynasty: 宋
dynastyPinyin: song4
dynastySlug: song
tags: []
---

## 正文

- 前年攜手東水門，秋月夜看黄流奔。
- 匆匆别話苦不盡，鳴鷄吠犬催朝暾。
- 放船鎖外望回騎，清淚滴滴如泉源。
- 飄零可念浪萍散，得喪未把秋毫論。
- 閩山萬疊阻歸計，越國半年空斷魂。
- 朅來璧水就朋友，聞子荆渚將魚軒。
- 尺書迢遞忽寄我，消息久絕知生存。
- 妻孥同活似慰意，伏臘不給誰可言。
- 但期君馬當北首，豈謂我轡今南轅。
- 客鄉邂逅不易得，想見妙語如春温。
- 况聞邇來治經術，蟲魚瑣細窮朝昏。
- 傾嚢倒廪幸見□，不須羞澀時所尊。

## 拼音

- qian2 nian2 xie2 shou3 dong1 shui3 men2 ， qiu1 yue4 ye4 kan4 huang2 liu2 ben1 。
- cong1 cong1 bie2 hua4 ku3 bu2 jin4 ， ming2 ji1 fei4 quan3 cui1 chao2 tun1 。
- fang4 chuan2 suo3 wai4 wang4 hui2 qi2 ， qing1 lei4 di1 di1 ru2 quan2 yuan2 。
- piao1 ling2 ke3 nian4 lang4 ping2 san4 ， de2 sang1 wei4 ba3 qiu1 hao2 lun4 。
- min3 shan1 wan4 die2 zu3 gui1 ji4 ， yue4 guo2 ban4 nian2 kong1 duan4 hun2 。
- qie4 lai2 bi4 shui3 jiu4 peng2 you0 ， wen2 zi3 jing1 zhu3 jiang1 yu2 xuan1 。
- chi3 shu1 tiao2 di4 hu1 ji4 wo3 ， xiao1 xi0 jiu3 jue2 zhi1 sheng1 cun2 。
- qi1 nu2 tong2 huo2 si4 wei4 yi4 ， fu2 la4 bu4 gei3 shui2 ke3 yan2 。
- dan4 qi1 jun1 ma3 dang1 bei3 shou3 ， qi3 wei4 wo3 pei4 jin1 nan2 yuan2 。
- ke4 xiang1 xie4 hou4 bu2 yi4 de2 ， xiang3 jian4 miao4 yu3 ru2 chun1 wen1 。
- kuang4 wen2 er3 lai2 zhi4 jing1 shu4 ， chong2 yu2 suo3 xi4 qiong2 chao2 hun1 。
- qing1 nang2 dao3 lin3 xing4 jian4 □， bu4 xu1 xiu1 se4 shi2 suo3 zun1 。

## 注释

## 译文

## 赏析
