---
id: chen-yuan-feng-yuan-yong-jiu-ri-yue-bai-yun-si-deng-gao-yi-zhui-xi-nian-du-cheng-wang-jin-zhi-hui-ou-yi-shi-bu-wang-meng-shi-chang-pian-ci-yun
title: 馮元用九日約白雲寺登高以追昔年都城望津之會偶以事不往蒙示長篇次韻
titlePinyin: feng2 yuan2 yong4 jiu3 ri4 yue1 bai2 yun2 si4 deng1 gao1 yi3 zhui1 xi1 nian2 du1 cheng2 wang4 jin1 zhi1 hui4 ou3 yi3 shi4 bu4 wang3 meng2 shi4 chang2 pian1 ci4 yun4
titleSlug: feng-yuan-yong-jiu-ri-yue-bai-yun-si-deng-gao-yi-zhui-xi-nian-du-cheng-wang-jin-zhi-hui-ou-yi-shi-bu-wang-meng-shi-chang-pian-ci-yun
author: 陳淵
authorPinyin: chen2 yuan1
authorSlug: chen-yuan
dynasty: 宋
dynastyPinyin: song4
dynastySlug: song
tags: []
---

## 正文

- 與君都城别，星霜屢變易。
- 每懷望津游，悵然如有失。
- 此生覊旅中，歲序驚心魄。
- 還家幾何時，自愧不煖席。
- 建溪古渡頭，短棹凌虚碧。
- 掀篷忽見君，恍若夢中得。
- 相攜定舍館，石徑走迂直。
- 危亭至如歸，坐午及昏黒。
- 黄花笑東籬，未許蓬蒿没。
- 咫尺白雲樓，坐阻造毫逸。
- 人生正似茲，有志誰能必。
- 當時連鼇手，至今猶挾策。
- 高才真楚璞，末技同齊瑟。
- 無心效騫騰，自分投閑僻。
- 望津儻同登，意氣那復昔。

## 拼音

- yu3 jun1 du1 cheng2 bie2 ， xing1 shuang1 lü3 bian4 yi4 。
- mei3 huai2 wang4 jin1 you2 ， chang4 ran2 ru2 you3 shi1 。
- ci3 sheng1 ji1 lü3 zhong1 ， sui4 xu4 jing1 xin1 po4 。
- huan2 jia1 ji1 he2 shi2 ， zi4 kui4 bu4 xuan1 xi2 。
- jian4 xi1 gu3 du4 tou2 ， duan3 zhao4 ling2 xu1 bi4 。
- xian1 peng2 hu1 jian4 jun1 ， huang3 ruo4 meng4 zhong1 de2 。
- xiang1 xie2 ding4 she4 guan3 ， shi2 jing4 zou3 yu1 zhi2 。
- wei1 ting2 zhi4 ru2 gui1 ， zuo4 wu3 ji2 hun1 hei1 。
- huang2 hua1 xiao4 dong1 li2 ， wei4 xu1 peng2 hao1 mei2 。
- zhi3 chi3 bai2 yun2 lou2 ， zuo4 zu3 zao4 hao2 yi4 。
- ren2 sheng1 zheng4 si4 zi1 ， you3 zhi4 shui2 neng2 bi4 。
- dang1 shi2 lian2 ao2 shou3 ， zhi4 jin1 you2 xie2 ce4 。
- gao1 cai2 zhen1 chu3 pu2 ， mo4 ji4 tong2 qi2 se4 。
- wu2 xin1 xiao4 qian1 teng2 ， zi4 fen1 tou2 xian2 pi4 。
- wang4 jin1 tang3 tong2 deng1 ， yi4 qi4 na4 fu4 xi1 。

## 注释

## 译文

## 赏析
