---
id: chen-yuan-san-qu-dao-zhong-gan-huai-ji-pang-ji-xian
title: 三衢道中感懷寄龐幾先
titlePinyin: san1 qu2 dao4 zhong1 gan3 huai2 ji4 pang2 ji1 xian1
titleSlug: san-qu-dao-zhong-gan-huai-ji-pang-ji-xian
author: 陳淵
authorPinyin: chen2 yuan1
authorSlug: chen-yuan
dynasty: 宋
dynastyPinyin: song4
dynastySlug: song
tags: []
---

## 正文

- 霜風卷地號，達曉不成雨。
- 游雲乍蔽虧，朝日翳復吐。
- 衢梁三日行，去往迷處所。
- 茅簷得小休，蔬飯不能舉。
- 所嗟兵火餘，白骨莾無主。
- 鄰邦歲又惡，賈飯逐婺女。
- 遏糴彼何忍，楚越視心膂。
- 况欲賊取之，不救溝壑苦。
- 生逢堯舜代，短袖不容舞。
- 空餘衛物心，持此欲誰語。
- 故人幕中傑，籌畫多所補。
- 朝譽競推先，丘壑終自許。
- 平生陳琳檄，解使頭風愈。
- 容我七子間，泛愛果輕與。
- 此生聽造物，未能狙公芧。
- 牧羊或可息，抱關亦易處。
- 要以一溉勤，聊潤漢陰圃。

## 拼音

- shuang1 feng1 juan4 di4 hao4 ， da2 xiao3 bu4 cheng2 yu3 。
- you2 yun2 zha4 bi4 kui1 ， zhao1 ri4 yi4 fu4 tu3 。
- qu2 liang2 san1 ri4 xing2 ， qu4 wang3 mi2 chu3 suo3 。
- mao2 yan2 de2 xiao3 xiu1 ， shu1 fan4 bu4 neng2 ju3 。
- suo3 jie1 bing1 huo3 yu2 ， bai2 gu3 mang3 wu2 zhu3 。
- lin2 bang1 sui4 you4 e4 ， jia3 fan4 zhu2 wu4 nü3 。
- e4 di2 bi3 he2 ren3 ， chu3 yue4 shi4 xin1 lü3 。
- kuang4 yu4 zei2 qu3 zhi1 ， bu2 jiu4 gou1 he4 ku3 。
- sheng1 feng2 yao2 shun4 dai4 ， duan3 xiu4 bu4 rong2 wu3 。
- kong1 yu2 wei4 wu4 xin1 ， chi2 ci3 yu4 shui2 yu3 。
- gu4 ren2 mu4 zhong1 jie2 ， chou2 hua4 duo1 suo3 bu3 。
- chao2 yu4 jing4 tui1 xian1 ， qiu1 he4 zhong1 zi4 xu1 。
- ping2 sheng1 chen2 lin2 xi2 ， jie3 shi3 tou2 feng1 yu4 。
- rong2 wo3 qi1 zi3 jian4 ， fan4 ai4 guo3 qing1 yu3 。
- ci3 sheng1 ting1 zao4 wu4 ， wei4 neng2 ju1 gong1 xu4 。
- mu4 yang2 huo4 ke3 xi1 ， bao4 guan1 yi4 yi4 chu3 。
- yao4 yi3 yi2 gai4 qin2 ， liao2 run4 han4 yin1 pu3 。

## 注释

## 译文

## 赏析
