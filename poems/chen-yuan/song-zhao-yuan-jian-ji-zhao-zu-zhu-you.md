---
id: chen-yuan-song-zhao-yuan-jian-ji-zhao-zu-zhu-you
title: 送昭遠兼寄昭祖諸友
titlePinyin: song4 zhao1 yuan3 jian1 ji4 zhao1 zu3 zhu1 you3
titleSlug: song-zhao-yuan-jian-ji-zhao-zu-zhu-you
author: 陳淵
authorPinyin: chen2 yuan1
authorSlug: chen-yuan
dynasty: 宋
dynastyPinyin: song4
dynastySlug: song
tags: []
---

## 正文

- 離腸如亂絲，欲解紛無緒。
- 别話似泉源，袞袞日夜注。
- 幾年見君文，萬里偶相聚。
- 一日不易得，矧茲寒暑度。
- 孤雲向北飛，三鳳各南騖。
- 人生類泛梗，後約亦何據。
- 傷心璧池東，塵土暗歸路。
- 憑高極遠目，不見籃輿去。
- 君如千里駒，奔放尤難御。
- 强使就檢繩，不入駑駘步。
- 何當宴瑶池，定欲求飛兔。
- 鹽車未可嘶，俛首且羈馵。
- 余生易語言，開口初莫慮。
- 一從摩詰遊，便省黙黙處。
- 何時遂攜孥，入隱高山霧。
- 招君賢昆季，靜坐契深悟。
- 濁醪聊共傾，清境煩君賦。
- 况有林下人，解道因風絮。

## 拼音

- li2 chang2 ru2 luan4 si1 ， yu4 jie3 fen1 wu2 xu4 。
- bie2 hua4 si4 quan2 yuan2 ， gun3 gun3 ri4 ye4 zhu4 。
- ji1 nian2 jian4 jun1 wen2 ， wan4 li3 ou3 xiang1 ju4 。
- yi2 ri4 bu2 yi4 de2 ， shen3 zi1 han2 shu3 du4 。
- gu1 yun2 xiang4 bei3 fei1 ， san1 feng4 ge4 nan2 wu4 。
- ren2 sheng1 lei4 fan4 geng3 ， hou4 yue1 yi4 he2 ju4 。
- shang1 xin1 bi4 chi2 dong1 ， chen2 tu3 an4 gui1 lu4 。
- ping2 gao1 ji2 yuan3 mu4 ， bu2 jian4 lan2 yu2 qu4 。
- jun1 ru2 qian1 li3 ju1 ， ben1 fang4 you2 nan2 yu4 。
- qiang2 shi3 jiu4 jian3 sheng2 ， bu2 ru4 nu2 tai2 bu4 。
- he2 dang1 yan4 yao2 chi2 ， ding4 yu4 qiu2 fei1 tu4 。
- yan2 ju1 wei4 ke3 si1 ， fu3 shou3 qie3 ji1 zhu4 。
- yu2 sheng1 yi4 yu3 yan2 ， kai1 kou3 chu1 mo4 lü4 。
- yi4 cong2 mo2 jie2 you2 ， bian4 sheng3 mo4 mo4 chu3 。
- he2 shi2 sui4 xie2 nu2 ， ru4 yin3 gao1 shan1 wu4 。
- zhao1 jun1 xian2 kun1 ji4 ， jing4 zuo4 qi4 shen1 wu4 。
- zhuo2 lao2 liao2 gong4 qing1 ， qing1 jing4 fan2 jun1 fu4 。
- kuang4 you3 lin2 xia4 ren2 ， jie3 dao4 yin1 feng1 xu4 。

## 注释

## 译文

## 赏析
