---
id: chen-yuan-san-yue-er-ri-fan-zhou-xia-yan-ping-wan-bo-xi-qin
title: 三月二日泛舟下延平晚泊西芹
titlePinyin: san1 yue4 er4 ri4 fan4 zhou1 xia4 yan2 ping2 wan3 bo2 xi1 qin2
titleSlug: san-yue-er-ri-fan-zhou-xia-yan-ping-wan-bo-xi-qin
author: 陳淵
authorPinyin: chen2 yuan1
authorSlug: chen-yuan
dynasty: 宋
dynastyPinyin: song4
dynastySlug: song
tags: []
---

## 正文

- 扁舟劣容身，風浪困掀簸。
- 曲肱游華胥，夢斷千山過。
- 縱横波間石，滿目牛羊卧。
- 秋毫儻不支，巨艦忽已破。
- 篙師號神逸，却立變衰懦。
- 我豈未之思，懸知無可奈。
- 此生足驚憂，似爲天所癉。
- 那能一生死，且復耐摧挫。
- 日暮同濟人，舉酒紛相賀。
- 一笑盡餘觴，歌罷無予和。

## 拼音

- pian1 zhou1 lie4 rong2 shen1 ， feng1 lang4 kun4 xian1 bo4 。
- qu1 gong1 you2 hua2 xu1 ， meng4 duan4 qian1 shan1 guo4 。
- zong4 heng2 bo1 jian4 shi2 ， man3 mu4 niu2 yang2 wo4 。
- qiu1 hao2 tang3 bu4 zhi1 ， ju4 jian4 hu1 yi3 po4 。
- gao1 shi1 hao4 shen2 yi4 ， que4 li4 bian4 shuai1 nuo4 。
- wo3 qi3 wei4 zhi1 si1 ， xuan2 zhi1 wu2 ke3 nai4 。
- ci3 sheng1 zu2 jing1 you1 ， si4 wei2 tian1 suo3 dan4 。
- na4 neng2 yi4 sheng1 si3 ， qie3 fu4 nai4 cui1 cuo4 。
- ri4 mu4 tong2 ji4 ren2 ， ju3 jiu3 fen1 xiang1 he4 。
- yi2 xiao4 jin4 yu2 shang1 ， ge1 ba4 wu2 yu3 he2 。

## 注释

## 译文

## 赏析
