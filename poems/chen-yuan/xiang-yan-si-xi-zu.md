---
id: chen-yuan-xiang-yan-si-xi-zu
title: 香嚴寺洗足
titlePinyin: xiang1 yan2 si4 xi3 zu2
titleSlug: xiang-yan-si-xi-zu
author: 陳淵
authorPinyin: chen2 yuan1
authorSlug: chen-yuan
dynasty: 宋
dynastyPinyin: song4
dynastySlug: song
tags: []
---

## 正文

- 肩輿苦頓撼，步入山間路。
- 崎嶇歷荆榛，砂礫窘芒屨。
- 披雲造蕭寺，弛擔日已暮。
- 僧房急解襪，一洗塵泥汙。
- 瓦盤深及膝，湯暖得頻注。
- 須臾和氣達，凜凜毛髪豎。
- 翛然入無何，醉夢寧知處。
- 此生事奔走，早晏失期度。
- 念茲頃刻閑，百日不一遇。
- 啖蔗入佳境，鐘響忽予寤。
- 蒲團赴微火，黙坐聊箕踞。
- 明朝塵沙黄，莫憶少陵句。

## 拼音

- jian1 yu2 ku3 dun4 han4 ， bu4 ru4 shan1 jian4 lu4 。
- qi2 qu1 li4 jing1 zhen1 ， sha1 li4 jiong3 mang2 ju4 。
- pi1 yun2 zao4 xiao1 si4 ， chi2 dan1 ri4 yi3 mu4 。
- seng1 fang2 ji2 jie3 wa4 ， yi4 xi3 chen2 ni2 wu1 。
- wa3 pan2 shen1 ji2 xi1 ， tang1 nuan3 de2 bin1 zhu4 。
- xu1 yu2 he2 qi4 da2 ， lin3 lin3 mao2 fa4 shu4 。
- xiao1 ran2 ru4 wu2 he2 ， zui4 meng4 ning2 zhi1 chu3 。
- ci3 sheng1 shi4 ben1 zou3 ， zao3 yan4 shi1 qi1 du4 。
- nian4 zi1 qing3 ke4 xian2 ， bai3 ri4 bu4 yi2 yu4 。
- dan4 zhe4 ru4 jia1 jing4 ， zhong1 xiang3 hu1 yu3 wu4 。
- pu2 tuan2 fu4 wei1 huo3 ， mo4 zuo4 liao2 ji1 ju4 。
- ming2 chao2 chen2 sha1 huang2 ， mo4 yi4 shao3 ling2 ju4 。

## 注释

## 译文

## 赏析
