---
id: lu-zhu-jiu-hu-zi
title: 酒胡子
titlePinyin: jiu3 hu2 zi0
titleSlug: jiu-hu-zi
author: 盧注
authorPinyin: lu2 zhu4
authorSlug: lu-zhu
dynasty: 唐
dynastyPinyin: tang2
dynastySlug: tang
tags: []
---

## 正文

- 同心相遇思同歡，擎出酒胡當玉盤。
- 盤中臲卼不自定，四座清賓注意看。
- 可亦不在心，否亦不在面，徇客隨時自圓轉。
- 酒胡五藏屬他人，十分亦是無情勸。
- 爾不耕，亦不飢。
- 爾不蠶，亦有衣。
- 有眼不能分黼黻，有口不能明是非。
- 鼻何尖，眼何碧，儀形本非天地力。
- 雕鐫匠意苦多端，翠帽朱衫巧妝飾。
- 長安斗酒十千酤，劉伶平生爲酒徒。
- 劉伶虛向酒中死，不得酒池中拍浮。
- 酒胡一滴不入眼，空令酒胡名酒胡。

## 拼音

- tong2 xin1 xiang1 yu4 si1 tong2 huan1 ， qing2 chu1 jiu3 hu2 dang1 yu4 pan2 。
- pan2 zhong1 nie4 wu4 bu2 zi4 ding4 ， si4 zuo4 qing1 bin1 zhu4 yi4 kan4 。
- ke3 yi4 bu2 zai4 xin1 ， fou3 yi4 bu2 zai4 mian4 ， xun4 ke4 sui2 shi2 zi4 yuan2 zhuan3 。
- jiu3 hu2 wu3 cang2 shu3 ta1 ren2 ， shi2 fen1 yi4 shi4 wu2 qing2 quan4 。
- er3 bu4 geng1 ， yi4 bu4 ji1 。
- er3 bu4 can2 ， yi4 you3 yi1 。
- you3 yan3 bu4 neng2 fen1 fu3 fu2 ， you3 kou3 bu4 neng2 ming2 shi4 fei1 。
- bi2 he2 jian1 ， yan3 he2 bi4 ， yi2 xing2 ben3 fei1 tian1 di4 li4 。
- diao1 juan1 jiang4 yi4 ku3 duo1 duan1 ， cui4 mao4 zhu1 shan1 qiao3 zhuang1 shi4 。
- chang2 an1 dou4 jiu3 shi2 qian1 gu1 ， liu2 ling2 ping2 sheng1 wei2 jiu3 tu2 。
- liu2 ling2 xu1 xiang4 jiu3 zhong1 si3 ， bu4 de2 jiu3 chi2 zhong1 pai1 fu2 。
- jiu3 hu2 yi4 di1 bu2 ru4 yan3 ， kong1 ling4 jiu3 hu2 ming2 jiu3 hu2 。

## 注释

## 译文

## 赏析
