---
id: shu-yue-xiang-ci-yun-yuan-bo-chang-ji-zeng-zhi-zuo
title: 次韻袁伯長寄贈之作
titlePinyin: ci4 yun4 yuan2 bo2 chang2 ji4 zeng4 zhi1 zuo4
titleSlug: ci-yun-yuan-bo-chang-ji-zeng-zhi-zuo
author: 舒岳祥
authorPinyin: shu1 yue4 xiang2
authorSlug: shu-yue-xiang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 維時十月閏，收穫已登場。
- 朋舊喜我至，殷勤置壺觴。
- 問我何方來，憂墨見清揚。
- 答言辱君問，欲報不成章。
- 憶昔盜起初，堅冰由履霜。
- 妖民縱愚妄，敢凌太陽光。
- 賤子久客鄞，移家入新昌。
- 完璞保貞吉，訓猷謀善臧。
- 嶔嶇遠荆棘，瘏痡辟鋒鋩。
- 五男不挾冊，四婦廢條桑。
- 長孫病風攣，二孫鶴未昂。
- 三孫始周晬，瘍垢浴蘭湯。
- 曾孫客中産，敢擬門戶當。
- 復有四女孫，包裹針線裝。
- 步涉青店谿，伏莽突長槍。
- 性命幸完免，翁媼扶筍將。
- 回首煙焰漲，搜山發窖藏。
- 家林付瓦礫，書籍罹咎殃。
- 賫糧中道絕，萬事慨以慷。
- 墳塋失灑掃，祖禰廢蒸嘗。
- 瀼西非吾里，浣花無草堂。
- 猛獸難與羣，我亦思還鄉。
- 又聞來屠剡，玉石恐俱傷。
- 冒暑去雪村，故里隔一岡。
- 棠溪吾故茇，父老不相忘。
- 昔行梅未落，今憇梅再芳。
- 皇皇一年餘，兒孫幸成行。
- 破屋涉寒暑，舊隠渺相望。
- 越公之賢孫，訪我欲具航。
- 老我日已短，公孫意何長。
- 悲歌寄贈什，歌罷復徊徨。

## 拼音

- wei2 shi2 shi2 yue4 run4 ， shou1 huo4 yi3 deng1 chang3 。
- peng2 jiu4 xi3 wo3 zhi4 ， yin1 qin2 zhi4 hu2 shang1 。
- wen4 wo3 he2 fang1 lai2 ， you1 mo4 jian4 qing1 yang2 。
- da1 yan2 ru3 jun1 wen4 ， yu4 bao4 bu4 cheng2 zhang1 。
- yi4 xi1 dao4 qi3 chu1 ， jian1 bing1 you2 lü3 shuang1 。
- yao1 min2 zong4 yu2 wang4 ， gan3 ling2 tai4 yang2 guang1 。
- jian4 zi3 jiu3 ke4 yin2 ， yi2 jia1 ru4 xin1 chang1 。
- wan2 pu2 bao3 zhen1 ji2 ， xun4 you2 mou2 shan4 zang1 。
- qin1 qu1 yuan3 jing1 ji2 ， tu2 pu1 pi4 feng1 mang2 。
- wu3 nan2 bu4 xie2 ce4 ， si4 fu4 fei4 tiao2 sang1 。
- chang2 sun1 bing4 feng1 luan2 ， er4 sun1 he4 wei4 ang2 。
- san1 sun1 shi3 zhou1 zui4 ， yang2 gou4 yu4 lan2 tang1 。
- ceng2 sun1 ke4 zhong1 chan3 ， gan3 ni3 men2 hu4 dang1 。
- fu4 you3 si4 nü3 sun1 ， bao1 guo3 zhen1 xian4 zhuang1 。
- bu4 she4 qing1 dian4 xi1 ， fu2 mang3 tu1 chang2 qiang1 。
- xing4 ming4 xing4 wan2 mian3 ， weng1 ao3 fu2 sun3 jiang1 。
- hui2 shou3 yan1 yan4 zhang3 ， sou1 shan1 fa1 jiao4 cang2 。
- jia1 lin2 fu4 wa3 li4 ， shu1 ji2 li2 jiu4 yang1 。
- ji1 liang2 zhong1 dao4 jue2 ， wan4 shi4 kai3 yi3 kang1 。
- fen2 ying2 shi1 sa3 sao3 ， zu3 mi2 fei4 zheng1 chang2 。
- rang2 xi1 fei1 wu2 li3 ， huan4 hua1 wu2 cao3 tang2 。
- meng3 shou4 nan2 yu3 qun2 ， wo3 yi4 si1 huan2 xiang1 。
- you4 wen2 lai2 tu2 yan3 ， yu4 shi2 kong3 ju4 shang1 。
- mao4 shu3 qu4 xue3 cun1 ， gu4 li3 ge2 yi4 gang1 。
- tang2 xi1 wu2 gu4 ba2 ， fu4 lao3 bu4 xiang1 wang4 。
- xi1 xing2 mei2 wei4 luo4 ， jin1 qi4 mei2 zai4 fang1 。
- huang2 huang2 yi4 nian2 yu2 ， er2 sun1 xing4 cheng2 xing2 。
- po4 wu1 she4 han2 shu3 ， jiu4 yin3 miao3 xiang1 wang4 。
- yue4 gong1 zhi1 xian2 sun1 ， fang3 wo3 yu4 ju4 hang2 。
- lao3 wo3 ri4 yi3 duan3 ， gong1 sun1 yi4 he2 chang2 。
- bei1 ge1 ji4 zeng4 shen2 ， ge1 ba4 fu4 huai2 huang2 。

## 注释

## 译文

## 赏析
