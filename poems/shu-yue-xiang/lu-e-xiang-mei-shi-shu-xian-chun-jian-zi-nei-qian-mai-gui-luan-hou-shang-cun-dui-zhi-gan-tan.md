---
id: shu-yue-xiang-lu-e-xiang-mei-shi-shu-xian-chun-jian-zi-nei-qian-mai-gui-luan-hou-shang-cun-dui-zhi-gan-tan
title: 綠萼香梅十樹咸淳間自內前買歸亂後尚存對之感歎
titlePinyin: lü4 e4 xiang1 mei2 shi2 shu4 xian2 chun2 jian4 zi4 nei4 qian2 mai3 gui1 luan4 hou4 shang4 cun2 dui4 zhi1 gan3 tan4
titleSlug: lu-e-xiang-mei-shi-shu-xian-chun-jian-zi-nei-qian-mai-gui-luan-hou-shang-cun-dui-zhi-gan-tan
author: 舒岳祥
authorPinyin: shu1 yue4 xiang2
authorSlug: shu-yue-xiang
dynasty: 宋
dynastyPinyin: song4
dynastySlug: song
tags: []
---

## 正文

- 縞衣黄裏綠雲跗，僊家結束來天隅。
- 承平故態今尚爾，流落空山成歎吁。
- 莫對此花被渠惱，惜花情重人先老。
- 多少當時似玉人，埋沒沙場隨塞草。
- 杳杳宮車去不回，上林雁過無書到。
- 內園今更不堪看，蝶廢蜂休日易昏。
- 玉砌無人寒兔入，觚稜棲草野鴟蹲。
- 黍離麥秀今如此，豈爲梅花故斷魂。

## 拼音

- gao3 yi1 huang2 li3 lü4 yun2 fu1 ， xian1 jia1 jie2 shu4 lai2 tian1 yu2 。
- cheng2 ping2 gu4 tai4 jin1 shang4 er3 ， liu2 luo4 kong1 shan1 cheng2 tan4 xu1 。
- mo4 dui4 ci3 hua1 bei4 qu2 nao3 ， xi1 hua1 qing2 zhong4 ren2 xian1 lao3 。
- duo1 shao3 dang1 shi2 si4 yu4 ren2 ， mai2 mei2 sha1 chang3 sui2 sai1 cao3 。
- yao3 yao3 gong1 ju1 qu4 bu4 hui2 ， shang4 lin2 yan4 guo4 wu2 shu1 dao4 。
- nei4 yuan2 jin1 geng4 bu4 kan1 kan4 ， die2 fei4 feng1 xiu1 ri4 yi4 hun1 。
- yu4 qi4 wu2 ren2 han2 tu4 ru4 ， gu1 leng2 qi1 cao3 ye3 chi1 dun1 。
- shu3 li2 mai4 xiu4 jin1 ru2 ci3 ， qi3 wei2 mei2 hua1 gu4 duan4 hun2 。

## 注释

## 译文

## 赏析
