---
id: shu-yue-xiang-jin-shan-xing-tong-wang-jian-bo-zuo
title: 巾山行同王監簿作
titlePinyin: jin1 shan1 xing2 tong2 wang2 jian1 bo2 zuo4
titleSlug: jin-shan-xing-tong-wang-jian-bo-zuo
author: 舒岳祥
authorPinyin: shu1 yue4 xiang2
authorSlug: shu-yue-xiang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 皇華真人遊海東，雲行急疾去若風。
- 蜺旌羽節追不及，飄颻雙幘墮碧空。
- 六丁六甲不得取，化作兩峰撐青紅。
- 至今八面各變態，隠見有無橫復縱。
- 或說蒼龍從海度，潮落江乾不能去。
- 兩角崢嶸雲護之，身伏泥沙惟脊露。
- 雷鳴電作定騰霄，鐵鎖橫江截歸路。
- 老胡說法欲降龍，又恐鉢盂藏不住。
- 故將兩塔壓其巔，擊鼓撞鐘警朝暮。
- 有時風雨響空巖，僧坐堂中生畏怖。
- 惟有江平月照時，付與詩人題好句。

## 拼音

- huang2 hua2 zhen1 ren2 you2 hai3 dong1 ， yun2 xing2 ji2 ji2 qu4 ruo4 feng1 。
- ni2 jing1 yu3 jie2 zhui1 bu4 ji2 ， piao1 yao2 shuang1 ze2 duo4 bi4 kong1 。
- liu4 ding1 liu4 jia3 bu4 de2 qu3 ， hua4 zuo4 liang3 feng1 cheng1 qing1 hong2 。
- zhi4 jin1 ba1 mian4 ge4 bian4 tai4 ， yin3 jian4 you3 wu2 heng2 fu4 zong4 。
- huo4 shuo1 cang1 long2 cong2 hai3 du4 ， chao2 luo4 jiang1 qian2 bu4 neng2 qu4 。
- liang3 jiao3 zheng1 rong2 yun2 hu4 zhi1 ， shen1 fu2 ni2 sha1 wei2 ji3 lu4 。
- lei2 ming2 dian4 zuo4 ding4 teng2 xiao1 ， tie3 suo3 heng2 jiang1 jie2 gui1 lu4 。
- lao3 hu2 shuo1 fa3 yu4 jiang4 long2 ， you4 kong3 bo1 yu2 cang2 bu2 zhu4 。
- gu4 jiang1 liang3 ta3 ya1 qi2 dian1 ， ji1 gu3 zhuang4 zhong1 jing3 zhao1 mu4 。
- you3 shi2 feng1 yu3 xiang3 kong1 yan2 ， seng1 zuo4 tang2 zhong1 sheng1 wei4 bu4 。
- wei2 you3 jiang1 ping2 yue4 zhao4 shi2 ， fu4 yu3 shi1 ren2 ti2 hao3 ju4 。

## 注释

## 译文

## 赏析
