---
id: shu-yue-xiang-sheng-ri-zhong-su-hui-yang-jiu-zuo-ci-feng-xie
title: 生日仲素惠羊酒作此奉謝
titlePinyin: sheng1 ri4 zhong4 su4 hui4 yang2 jiu3 zuo4 ci3 feng4 xie4
titleSlug: sheng-ri-zhong-su-hui-yang-jiu-zuo-ci-feng-xie
author: 舒岳祥
authorPinyin: shu1 yue4 xiang2
authorSlug: shu-yue-xiang
dynasty: 宋
dynastyPinyin: song4
dynastySlug: song
tags: []
---

## 正文

- 去年蝶軒饋羊酒，主人憐我空無有。
- 座上六客皆解吟，一翁不吟開笑口。
- 今年病叟蚤還山，烹雞炰鱉翁對媼。
- 五男四婦六稚孫，更有曾孫依乳姆。
- 往來兩載總遭荒，瓦瓶聊以挹酒漿。
- 山蔬滿盤白雪白，野橘堆飣黄金黄。
- 荒村得此已自足，羣奴饑啄撐空腸。
- 忽聞棠谿有書至，袁詩陳賦兩輝煌。
- 一松正可枯蘗比，五雛真與羣雞爭。
- 舉家病瘧涉三月，一日計減一斗糧。
- 留儲到此作素供，問君何爲特殺生。
- 臟神見夢羊踏菜，便呼茗椀來祓禳。
- 君當戒屠我辟穀，輕身與蝶同飛揚。

## 拼音

- qu4 nian2 die2 xuan1 kui4 yang2 jiu3 ， zhu3 ren2 lian2 wo3 kong1 wu2 you3 。
- zuo4 shang4 liu4 ke4 jie1 jie3 yin2 ， yi4 weng1 bu4 yin2 kai1 xiao4 kou3 。
- jin1 nian2 bing4 sou3 zao3 huan2 shan1 ， peng1 ji1 pao2 bie1 weng1 dui4 ao3 。
- wu3 nan2 si4 fu4 liu4 zhi4 sun1 ， geng4 you3 ceng2 sun1 yi1 ru3 mu3 。
- wang3 lai2 liang3 zai4 zong3 zao1 huang1 ， wa3 ping2 liao2 yi3 yi4 jiu3 jiang1 。
- shan1 shu1 man3 pan2 bai2 xue3 bai2 ， ye3 ju2 dui1 ding4 huang2 jin1 huang2 。
- huang1 cun1 de2 ci3 yi3 zi4 zu2 ， qun2 nu2 ji1 zhuo2 cheng1 kong1 chang2 。
- hu1 wen2 tang2 xi1 you3 shu1 zhi4 ， yuan2 shi1 chen2 fu4 liang3 hui1 huang2 。
- yi4 song1 zheng4 ke3 ku1 bo4 bi3 ， wu3 chu2 zhen1 yu3 qun2 ji1 zheng1 。
- ju3 jia1 bing4 nüe4 she4 san1 yue4 ， yi2 ri4 ji4 jian3 yi4 dou3 liang2 。
- liu2 chu3 dao4 ci3 zuo4 su4 gong4 ， wen4 jun1 he2 wei2 te4 sha1 sheng1 。
- zang4 shen2 jian4 meng4 yang2 ta4 cai4 ， bian4 hu1 ming2 wan3 lai2 fu2 rang2 。
- jun1 dang1 jie4 tu2 wo3 pi4 gu3 ， qing1 shen1 yu3 die2 tong2 fei1 yang2 。

## 注释

## 译文

## 赏析
