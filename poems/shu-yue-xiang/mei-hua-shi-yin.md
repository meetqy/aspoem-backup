---
id: shu-yue-xiang-mei-hua-shi-yin
title: 梅花石吟
titlePinyin: mei2 hua1 shi2 yin2
titleSlug: mei-hua-shi-yin
author: 舒岳祥
authorPinyin: shu1 yue4 xiang2
authorSlug: shu-yue-xiang
dynasty: 宋
dynastyPinyin: song4
dynastySlug: song
tags: []
---

## 正文

- 梅花樹下梅花石，花作玉痕石鐵色。
- 黄筌粉本花光枝，風吹數片尤奇特。
- 何年處士橫斜句，影落寒溪印苔磧。
- 又疑飛自羅浮來，花僊謫墮投蒼璧。
- 或是天星下隕時，打著梅梢滅不得。
- 若非曾支織女機，機上花紋相照射。
- 定是荆和泣玉時，淚入璞間餘點滴。
- 不然越女昔浣紗，指痕印粉難揩拭。
- 荒唐詭幻不可窮，我自稽經探根極。
- 傅巖人去實和羹，花落空巖餘此迹。
- 花開花落幾春風，棄捐牆角真堪惜。
- 携向簷前洗濯看，相對無言三太息。

## 拼音

- mei2 hua1 shu4 xia4 mei2 hua1 shi2 ， hua1 zuo4 yu4 hen2 shi2 tie3 se4 。
- huang2 quan2 fen3 ben3 hua1 guang1 zhi1 ， feng1 chui1 shu4 pian4 you2 qi2 te4 。
- he2 nian2 chu3 shi4 heng2 xie2 ju4 ， ying3 luo4 han2 xi1 yin4 tai2 qi4 。
- you4 yi2 fei1 zi4 luo2 fu2 lai2 ， hua1 xian1 zhe2 duo4 tou2 cang1 bi4 。
- huo4 shi4 tian1 xing1 xia4 yun3 shi2 ， da3 zhu4 mei2 shao1 mie4 bu4 de2 。
- ruo4 fei1 ceng2 zhi1 zhi1 nü3 ji1 ， ji1 shang4 hua1 wen2 xiang1 zhao4 she4 。
- ding4 shi4 jing1 he2 qi4 yu4 shi2 ， lei4 ru4 pu2 jian4 yu2 dian3 di1 。
- bu4 ran2 yue4 nü3 xi1 huan4 sha1 ， zhi3 hen2 yin4 fen3 nan2 kai1 shi4 。
- huang1 tang2 gui3 huan4 bu4 ke3 qiong2 ， wo3 zi4 ji1 jing1 tan4 gen1 ji2 。
- fu4 yan2 ren2 qu4 shi2 he2 geng1 ， hua1 luo4 kong1 yan2 yu2 ci3 ji4 。
- hua1 kai1 hua1 luo4 ji1 chun1 feng1 ， qi4 juan1 qiang2 jiao3 zhen1 kan1 xi1 。
- xie2 xiang4 yan2 qian2 xi3 zhuo2 kan4 ， xiang1 dui4 wu2 yan2 san1 tai4 xi1 。

## 注释

## 译文

## 赏析
