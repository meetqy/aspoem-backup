---
id: shu-yue-xiang-an-zhong-you-hong-shan-cha-yi-zhu-zi-la-yue-kai-zhi-er-yue-ban-wei-rui-shang-wu-shu-ye-gai-shi-shuang-shi-xue-yi
title: 庵中有紅山茶一株自臘月開至二月半爲蕊尚無數也蓋十霜十雪矣
titlePinyin: an1 zhong1 you3 hong2 shan1 cha2 yi4 zhu1 zi4 la4 yue4 kai1 zhi4 er4 yue4 ban4 wei2 rui3 shang4 wu2 shu4 ye3 gai4 shi2 shuang1 shi2 xue3 yi3
titleSlug: an-zhong-you-hong-shan-cha-yi-zhu-zi-la-yue-kai-zhi-er-yue-ban-wei-rui-shang-wu-shu-ye-gai-shi-shuang-shi-xue-yi
author: 舒岳祥
authorPinyin: shu1 yue4 xiang2
authorSlug: shu-yue-xiang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 山茶一株紅勝燭，旋落旋開相陸續。
- 朱霞散射曉霏晴，熠熠林光映幽谷。
- 雪中見此朱砂杯，道人無情還悅目。
- 端正濃粧不逞妖，處女頩然在幽獨。
- 有時脫蒂響蒼苔，不作他花飛片逐。
- 劍南樵叟設色時，就掌調丹貴勻熟。
- 花容肉色兩相宜，肌理細膩端不俗。
- 畫猶如此况天生，謂花無韻評未足。
- 白茶雖白太清癯，何惜深紅著深綠。

## 拼音

- shan1 cha2 yi4 zhu1 hong2 sheng4 zhu2 ， xuan2 luo4 xuan2 kai1 xiang1 lu4 xu4 。
- zhu1 xia2 san3 she4 xiao3 fei1 qing2 ， yi4 yi4 lin2 guang1 ying4 you1 gu3 。
- xue3 zhong1 jian4 ci3 zhu1 sha1 bei1 ， dao4 ren2 wu2 qing2 huan2 yue4 mu4 。
- duan1 zheng4 nong2 zhuang1 bu4 cheng3 yao1 ， chu3 nü3 ping1 ran2 zai4 you1 du2 。
- you3 shi2 tuo1 di4 xiang3 cang1 tai2 ， bu2 zuo4 ta1 hua1 fei1 pian4 zhu2 。
- jian4 nan2 qiao2 sou3 she4 se4 shi2 ， jiu4 zhang3 diao4 dan1 gui4 yun2 shu2 。
- hua1 rong2 rou4 se4 liang3 xiang1 yi2 ， ji1 li3 xi4 ni4 duan1 bu4 su2 。
- hua4 you2 ru2 ci3 kuang4 tian1 sheng1 ， wei4 hua1 wu2 yun4 ping2 wei4 zu2 。
- bai2 cha2 sui1 bai2 tai4 qing1 qu2 ， he2 xi1 shen1 hong2 zhu4 shen1 lü4 。

## 注释

## 译文

## 赏析
