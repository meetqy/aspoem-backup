---
id: shu-yue-xiang-shi-er-yue-chu-yi-ri-zui-ge
title: 十二月初一日醉歌
titlePinyin: shi2 er4 yue4 chu1 yi1 ri4 zui4 ge1
titleSlug: shi-er-yue-chu-yi-ri-zui-ge
author: 舒岳祥
authorPinyin: shu1 yue4 xiang2
authorSlug: shu-yue-xiang
dynasty: 宋
dynastyPinyin: song4
dynastySlug: song
tags: []
---

## 正文

- 常年此日正月吉，今年經閏臘月一。
- 歲闌喜展一月期，勝似戈揮魯陽日。
- 搔頭偶見鶩陳橫，曝背閑看蜂衙出。
- 一冬妍暖三月晴，薄雪微雨麥壠青。
- 平臯十畝耡溉畢，明年擬取甔石贏。
- 歸耕還有新權柄，向時樵長今里正。
- 弟姪推尊不敢辭，斗酒隻雞先自慶。
- 牧豬釀秫待誅求，賣田買鈔博性命。
- 北人自好南人惡，人事紛紛天未定。
- 君不見唐任濤宋魏閑，因詩放後逢寬令。

## 拼音

- chang2 nian2 ci3 ri4 zheng1 yue4 ji2 ， jin1 nian2 jing1 run4 la4 yue4 yi1 。
- sui4 lan2 xi3 zhan3 yi1 yue4 qi1 ， sheng4 si4 ge1 hui1 lu3 yang2 ri4 。
- sao1 tou2 ou3 jian4 wu4 chen2 heng2 ， pu4 bei4 xian2 kan4 feng1 ya2 chu1 。
- yi4 dong1 yan2 nuan3 san1 yue4 qing2 ， bao2 xue3 wei1 yu3 mai4 long3 qing1 。
- ping2 gao1 shi2 mu3 chu2 gai4 bi4 ， ming2 nian2 ni3 qu3 dan1 shi2 ying2 。
- gui1 geng1 huan2 you3 xin1 quan2 bing3 ， xiang4 shi2 qiao2 chang2 jin1 li3 zheng4 。
- di4 zhi2 tui1 zun1 bu4 gan3 ci2 ， dou4 jiu3 zhi1 ji1 xian1 zi4 qing4 。
- mu4 zhu1 niang4 shu2 dai4 zhu1 qiu2 ， mai4 tian2 mai3 chao1 bo2 xing4 ming4 。
- bei3 ren2 zi4 hao4 nan2 ren2 e4 ， ren2 shi4 fen1 fen1 tian1 wei4 ding4 。
- jun1 bu2 jian4 tang2 ren4 tao1 song4 wei4 xian2 ， yin1 shi1 fang4 hou4 feng2 kuan1 ling4 。

## 注释

## 译文

## 赏析
