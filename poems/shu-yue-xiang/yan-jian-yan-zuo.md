---
id: shu-yue-xiang-yan-jian-yan-zuo
title: 巖間宴坐
titlePinyin: yan2 jian4 yan4 zuo4
titleSlug: yan-jian-yan-zuo
author: 舒岳祥
authorPinyin: shu1 yue4 xiang2
authorSlug: shu-yue-xiang
dynasty: 宋
dynastyPinyin: song4
dynastySlug: song
tags: []
---

## 正文

- 蛩泣草根露，鶴鳴松頂風。
- 標格既有異，音韻那能同。
- 我家水石村，圓月出中峯。
- 樵子時往還，野客多仙蹤。
- 杳杳林表磬，冥冥巖下鐘。
- 霧重時作雨，衣翠濕重重。
- 孔竅明似藕，肌骨通玲瓏。
- 巖花時嗅馥，掩冉紛青紅。
- 萬葉互戛擊，琴瑟間笙鏞。
- 我當大悶時，一嘯來清風。
- 鳳鳴相應和，龍吟諧律筒。
- 竅竹去其節，清響合商宮。
- 累黍以爲律，旋變爲無窮。
- 仙人授刀尺，度數合纖洪。
- 此訣留巖石，千古蒼苔封。

## 拼音

- qiong2 qi4 cao3 gen1 lu4 ， he4 ming2 song1 ding3 feng1 。
- biao1 ge2 ji4 you3 yi4 ， yin1 yun4 na4 neng2 tong2 。
- wo3 jia1 shui3 shi2 cun1 ， yuan2 yue4 chu1 zhong1 feng1 。
- qiao2 zi0 shi2 wang3 huan2 ， ye3 ke4 duo1 xian1 zong1 。
- yao3 yao3 lin2 biao3 qing4 ， ming2 ming2 yan2 xia4 zhong1 。
- wu4 zhong4 shi2 zuo4 yu3 ， yi1 cui4 shi1 chong2 chong2 。
- kong3 qiao4 ming2 si4 ou3 ， ji1 gu3 tong1 ling2 long2 。
- yan2 hua1 shi2 xiu4 fu4 ， yan3 ran3 fen1 qing1 hong2 。
- wan4 ye4 hu4 jia2 ji1 ， qin2 se4 jian4 sheng1 yong1 。
- wo3 dang1 da4 men4 shi2 ， yi2 xiao4 lai2 qing1 feng1 。
- feng4 ming2 xiang1 ying1 he2 ， long2 yin2 xie2 lü4 tong3 。
- qiao4 zhu2 qu4 qi2 jie2 ， qing1 xiang3 he2 shang1 gong1 。
- lei4 shu3 yi3 wei2 lü4 ， xuan2 bian4 wei2 wu2 qiong2 。
- xian1 ren2 shou4 dao1 chi3 ， du4 shu4 he2 xian1 hong2 。
- ci3 jue2 liu2 yan2 shi2 ， qian1 gu3 cang1 tai2 feng1 。

## 注释

## 译文

## 赏析
