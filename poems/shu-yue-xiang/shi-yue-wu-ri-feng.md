---
id: shu-yue-xiang-shi-yue-wu-ri-feng
title: 十月五日風
titlePinyin: shi2 yue4 wu3 ri4 feng1
titleSlug: shi-yue-wu-ri-feng
author: 舒岳祥
authorPinyin: shu1 yue4 xiang2
authorSlug: shu-yue-xiang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 十月五日風，俗占端可驗。
- 常年誰能記，兩歲入程槧。
- 去年當此月，初三月未艷。
- 暮下陳村莊，夜投象原店。
- 道邊人未眠，山曲燈微閃。
- 時經兵火餘，驚問暗窺覘。
- 往扣瓜葛門，炊糜聊屬厭。
- 仲叔爲豬肝，不辭口腹玷。
- 回思萬馬驚，心掉舌爲舚。
- 恐恐如有追，昧爽踏霜霰。
- 橫山過西田，惡風吹欲阽。
- 蕭蕭三兩家，逋流已先占。
- 憐我是官人，枯薪許分㮇。
- 時艱無沽戶，粗糲得充歉。
- 我行僕忙追，趙坑石排劍。
- 荒蹊陟崇岡，奔湍嚙深塹。
- 有塢當中心，紙鄉家自贍。
- 主人褐寬博，黄泥補茨苫。
- 邀我勸我留，鋪床展伸欠。
- 少婦亦解事，爐中添燄燄。
- 我意自多危，岌岌急風纜。
- 蓐食入雪樓，山深路猶闇。
- 冰柱照層崖，霜花滑斷磡。
- 山家喜客來，開門容弛擔。
- 翁媼互行酌，畦菜許分鹽。
- 此日氣頗舒，愁新懽得暫。
- 文叔因饑寒，豆粥懷一啗。
- 勞薪與鍊炭，至此成鍼砭。
- 頗怪少陵妻，粉黛未忘豔。
- 今辰復此日，山菴私酒釅。
- 掃林三日風，紙簾垂襜襜。
- 患難幾人全，生存吾已忝。
- 十月五日風，艱難須在念。

## 拼音

- shi2 yue4 wu3 ri4 feng1 ， su2 zhan4 duan1 ke3 yan4 。
- chang2 nian2 shui2 neng2 ji4 ， liang3 sui4 ru4 cheng2 qian4 。
- qu4 nian2 dang1 ci3 yue4 ， chu1 san1 yue4 wei4 yan4 。
- mu4 xia4 chen2 cun1 zhuang1 ， ye4 tou2 xiang4 yuan2 dian4 。
- dao4 bian1 ren2 wei4 mian2 ， shan1 qu3 deng1 wei1 shan3 。
- shi2 jing1 bing1 huo3 yu2 ， jing1 wen4 an4 kui1 chan1 。
- wang3 kou4 gua1 ge2 men2 ， chui1 mi2 liao2 shu3 yan4 。
- zhong4 shu1 wei2 zhu1 gan1 ， bu4 ci2 kou3 fu4 dian4 。
- hui2 si1 wan4 ma3 jing1 ， xin1 diao4 she2 wei2 tian4 。
- kong3 kong3 ru2 you3 zhui1 ， mei4 shuang3 ta4 shuang1 xian4 。
- heng2 shan1 guo4 xi1 tian2 ， e4 feng1 chui1 yu4 yan2 。
- xiao1 xiao1 san1 liang3 jia1 ， bu1 liu2 yi3 xian1 zhan4 。
- lian2 wo3 shi4 guan1 ren2 ， ku1 xin1 xu1 fen1 㮇。
- shi2 jian1 wu2 gu1 hu4 ， cu1 li4 de2 chong1 qian4 。
- wo3 xing2 pu2 mang2 zhui1 ， zhao4 keng1 shi2 pai2 jian4 。
- huang1 qi1 zhi4 chong2 gang1 ， ben1 tuan1 nie4 shen1 qian4 。
- you3 wu4 dang1 zhong1 xin1 ， zhi3 xiang1 jia1 zi4 shan4 。
- zhu3 ren2 he4 kuan1 bo2 ， huang2 ni2 bu3 ci2 shan1 。
- yao1 wo3 quan4 wo3 liu2 ， pu1 chuang2 zhan3 shen1 qian4 。
- shao3 fu4 yi4 jie3 shi4 ， lu2 zhong1 tian1 yan4 yan4 。
- wo3 yi4 zi4 duo1 wei1 ， ji2 ji2 ji2 feng1 lan3 。
- ru4 shi2 ru4 xue3 lou2 ， shan1 shen1 lu4 you2 an4 。
- bing1 zhu4 zhao4 ceng2 ya2 ， shuang1 hua1 hua2 duan4 kan4 。
- shan1 jia1 xi3 ke4 lai2 ， kai1 men2 rong2 chi2 dan1 。
- weng1 ao3 hu4 xing2 zhuo2 ， qi2 cai4 xu1 fen1 yan2 。
- ci3 ri4 qi4 po1 shu1 ， chou2 xin1 huan1 de2 zan4 。
- wen2 shu1 yin1 ji1 han2 ， dou4 zhou1 huai2 yi2 dan4 。
- lao2 xin1 yu3 lian4 tan4 ， zhi4 ci3 cheng2 zhen1 bian1 。
- po1 guai4 shao3 ling2 qi1 ， fen3 dai4 wei4 wang4 yan4 。
- jin1 chen2 fu4 ci3 ri4 ， shan1 an1 si1 jiu3 yan4 。
- sao3 lin2 san1 ri4 feng1 ， zhi3 lian2 chui2 chan1 chan1 。
- huan4 nan2 ji1 ren2 quan2 ， sheng1 cun2 wu2 yi3 tian3 。
- shi2 yue4 wu3 ri4 feng1 ， jian1 nan2 xu1 zai4 nian4 。

## 注释

## 译文

## 赏析
