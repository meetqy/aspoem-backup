---
id: shu-yue-xiang-jian-sui-xing
title: 餞歲行
titlePinyin: jian4 sui4 xing2
titleSlug: jian-sui-xing
author: 舒岳祥
authorPinyin: shu1 yue4 xiang2
authorSlug: shu-yue-xiang
dynasty: 宋
dynastyPinyin: song4
dynastySlug: song
tags: []
---

## 正文

- 歲來沙上草頭迎，歲去梅邊雪中送。
- 歲去年來不自由，我亦送迎何所用。
- 人情厭舊只歡新，不道新來老却人。
- 喜爲兒孫添一歲，可憐光景轉成塵。
- 送君此去信悠哉，不知明日肯重來。
- 宇宙無窮迷道路，追隨不見上層臺。
- 蕭蕭便恐逐風散，茫茫尚想隨潮回。
- 歲去怱怱不復顧，我猶留此君何處。
- 非緣故歲去無情，自是新年促君去。
- 送故迎新一百年，不迎不送無新故。

## 拼音

- sui4 lai2 sha1 shang4 cao3 tou2 ying2 ， sui4 qu4 mei2 bian1 xue3 zhong1 song4 。
- sui4 qu4 nian2 lai2 bu2 zi4 you2 ， wo3 yi4 song4 ying2 he2 suo3 yong4 。
- ren2 qing2 yan4 jiu4 zhi1 huan1 xin1 ， bu2 dao4 xin1 lai2 lao3 que4 ren2 。
- xi3 wei2 er2 sun1 tian1 yi2 sui4 ， ke3 lian2 guang1 jing3 zhuan3 cheng2 chen2 。
- song4 jun1 ci3 qu4 xin4 you1 zai1 ， bu4 zhi1 ming2 ri4 ken3 zhong4 lai2 。
- yu3 zhou4 wu2 qiong2 mi2 dao4 lu4 ， zhui1 sui2 bu2 jian4 shang4 ceng2 tai2 。
- xiao1 xiao1 bian4 kong3 zhu2 feng1 san4 ， mang2 mang2 shang4 xiang3 sui2 chao2 hui2 。
- sui4 qu4 cong1 cong1 bu2 fu4 gu4 ， wo3 you2 liu2 ci3 jun1 he2 chu3 。
- fei1 yuan2 gu4 sui4 qu4 wu2 qing2 ， zi4 shi4 xin1 nian2 cu4 jun1 qu4 。
- song4 gu4 ying2 xin1 yi4 bai3 nian2 ， bu4 ying2 bu2 song4 wu2 xin1 gu4 。

## 注释

## 译文

## 赏析
