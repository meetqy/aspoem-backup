---
id: shu-yue-xiang-fang-yan
title: 放言
titlePinyin: fang4 yan2
titleSlug: fang-yan
author: 舒岳祥
authorPinyin: shu1 yue4 xiang2
authorSlug: shu-yue-xiang
dynasty: 宋
dynastyPinyin: song4
dynastySlug: song
tags: []
---

## 正文

- 寒暑一大瘧，天地一病軀。
- 古來幾寒暑，元氣朘削餘。
- 人物生其中，短小一侏儒。
- 神農乏藥草，黄帝無醫書。
- 坐令豺虎橫，咬嚼爲膏腴。
- 頑疾久不治，臟腑生蟲蛆。
- 願借大雷斧，磔此害物徒。
- 八荒既清廓，萬古無憂虞。

## 拼音

- han2 shu3 yi2 da4 nüe4 ， tian1 di4 yi2 bing4 qu1 。
- gu3 lai2 ji1 han2 shu3 ， yuan2 qi4 juan1 xiao1 yu2 。
- ren2 wu4 sheng1 qi2 zhong1 ， duan3 xiao3 yi4 zhu1 ru2 。
- shen2 nong2 fa2 yao4 cao3 ， huang2 di4 wu2 yi1 shu1 。
- zuo4 ling4 chai2 hu3 heng2 ， yao3 jiao2 wei2 gao1 yu2 。
- wan2 ji2 jiu3 bu2 zhi4 ， zang4 fu3 sheng1 chong2 qu1 。
- yuan4 jie4 da4 lei2 fu3 ， zhe2 ci3 hai4 wu4 tu2 。
- ba1 huang1 ji4 qing1 kuo4 ， wan4 gu3 wu2 you1 yu2 。

## 注释

## 译文

## 赏析
