---
id: shu-yue-xiang-gu-yi
title: 古意
titlePinyin: gu3 yi4
titleSlug: gu-yi
author: 舒岳祥
authorPinyin: shu1 yue4 xiang2
authorSlug: shu-yue-xiang
dynasty: 宋
dynastyPinyin: song4
dynastySlug: song
tags: []
---

## 正文

- 客從南方來，遺我薰風琴。
- 薰風未易致，且奏易水吟。
- 高浪忽起立，四顧變愁陰。
- 征馬立踟躇，旁人淚沾襟。
- 壯士不畏死，怒髮豎森森。
- 長揖辭四坐，秦關無阻深。
- 燕客視秦王，已若罝中禽。
- 一朝事不成，易水有悲音。
- 請君且勿彈，此曲傷人心。

## 拼音

- ke4 cong2 nan2 fang1 lai2 ， yi2 wo3 xun1 feng1 qin2 。
- xun1 feng1 wei4 yi4 zhi4 ， qie3 zou4 yi4 shui3 yin2 。
- gao1 lang4 hu1 qi3 li4 ， si4 gu4 bian4 chou2 yin1 。
- zheng1 ma3 li4 chi2 chu2 ， pang2 ren2 lei4 zhan1 jin1 。
- zhuang4 shi4 bu2 wei4 si3 ， nu4 fa4 shu4 sen1 sen1 。
- chang2 yi1 ci2 si4 zuo4 ， qin2 guan1 wu2 zu3 shen1 。
- yan4 ke4 shi4 qin2 wang2 ， yi3 ruo4 ju1 zhong1 qin2 。
- yi4 zhao1 shi4 bu4 cheng2 ， yi4 shui3 you3 bei1 yin1 。
- qing3 jun1 qie3 wu4 dan4 ， ci3 qu3 shang1 ren2 xin1 。

## 注释

## 译文

## 赏析
