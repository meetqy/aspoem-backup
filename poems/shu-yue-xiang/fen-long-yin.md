---
id: shu-yue-xiang-fen-long-yin
title: 分龍吟
titlePinyin: fen1 long2 yin2
titleSlug: fen-long-yin
author: 舒岳祥
authorPinyin: shu1 yue4 xiang2
authorSlug: shu-yue-xiang
dynasty: 宋
dynastyPinyin: song4
dynastySlug: song
tags: []
---

## 正文

- 五月二十分龍雨，今日霏微如下土。
- 前日何日何霖霪，正是分龍乃如許。
- 有餘不足相乘除，天道人事元非疎。
- 何龍分得此鄉雨，問龍先日何處居。
- 我昔遊三江五湖，江湖處處皆龍潴。
- 我老歸農卧海曲，與龍爲隣無猜虞。
- 一盂飽飯龍所與，一片閒雲龍所噓。
- 百年地主屬老夫，龍來龍去識我無。
- 神龍飲食與人異，布席欲薦寒泉蔬。
- 我知雨從龍身落，有時雨過墮蝦魚。
- 昔年海上親眼見，龍出滄溟騰碧虛。
- 蜿蜒百丈露爪尾，黑水精靈光徹軀。
- 龍兮只在人頭上，人不語龍誰語乎。
- 我有一寸愚，願龍聽區區。
- 一村南北異時雨，天公用意何偏枯。
- 願龍溥澤均八極，東海蒼生誠可吁。

## 拼音

- wu3 yue4 er4 shi2 fen1 long2 yu3 ， jin1 ri4 fei1 wei1 ru2 xia4 tu3 。
- qian2 ri4 he2 ri4 he2 lin2 yin2 ， zheng4 shi4 fen1 long2 nai3 ru2 xu1 。
- you3 yu2 bu4 zu2 xiang1 cheng2 chu2 ， tian1 dao4 ren2 shi4 yuan2 fei1 shu1 。
- he2 long2 fen1 de0 ci3 xiang1 yu3 ， wen4 long2 xian1 ri4 he2 chu3 ju1 。
- wo3 xi1 you2 san1 jiang1 wu3 hu2 ， jiang1 hu2 chu3 chu3 jie1 long2 zhu1 。
- wo3 lao3 gui1 nong2 wo4 hai3 qu3 ， yu3 long2 wei2 lin2 wu2 cai1 yu2 。
- yi4 yu2 bao3 fan4 long2 suo3 yu3 ， yi2 pian4 xian2 yun2 long2 suo3 xu1 。
- bai3 nian2 di4 zhu3 shu3 lao3 fu1 ， long2 lai2 long2 qu4 shi2 wo3 wu2 。
- shen2 long2 yin3 shi2 yu3 ren2 yi4 ， bu4 xi2 yu4 jian4 han2 quan2 shu1 。
- wo3 zhi1 yu3 cong2 long2 shen1 luo4 ， you3 shi2 yu3 guo4 duo4 xia1 yu2 。
- xi1 nian2 hai3 shang4 qin1 yan3 jian4 ， long2 chu1 cang1 ming2 teng2 bi4 xu1 。
- wan1 yan2 bai3 zhang4 lu4 zhua3 wei3 ， hei1 shui3 jing1 ling2 guang1 che4 qu1 。
- long2 xi1 zhi1 zai4 ren2 tou2 shang4 ， ren2 bu4 yu3 long2 shui2 yu3 hu1 。
- wo3 you3 yi2 cun4 yu2 ， yuan4 long2 ting1 qu1 qu1 。
- yi1 cun1 nan2 bei3 yi4 shi2 yu3 ， tian1 gong1 yong4 yi4 he2 pian1 ku1 。
- yuan4 long2 pu3 ze2 jun1 ba1 ji2 ， dong1 hai3 cang1 sheng1 cheng2 ke3 xu1 。

## 注释

## 译文

## 赏析
