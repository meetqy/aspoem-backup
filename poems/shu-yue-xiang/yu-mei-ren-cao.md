---
id: shu-yue-xiang-yu-mei-ren-cao
title: 虞美人草
titlePinyin: yu2 mei3 ren2 cao3
titleSlug: yu-mei-ren-cao
author: 舒岳祥
authorPinyin: shu1 yue4 xiang2
authorSlug: shu-yue-xiang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 咸陽一火燒天紅，重瞳將軍帝業空。
- 欲據彭城作盟主，漢王隨手定關中。
- 垓下楚歌聞太晚，帳前驚起途已窮。
- 當時楚士盡漢歸，只有虞兮心不離。
- 悲歌泣下計何短，項王去後知屬誰。
- 世傳姬死橫中道，怨魄悲魂化青草。
- 年年摇曳舞春風，枝似柳條花似蓼。
- 羅衣猶自作吳粧，也似美人顔色好。
- 有人傳曲入絲桐，宛轉吳音泣帳中。
- 試將此曲花前奏，花能起舞腰肢弓。
- 但疑此事史無書，項王潰去姬何如。
- 只應歌罷王自走，不爲虞兮一回首。
- 死耶禽耶兩不知，流傳想像寄花枝。
- 人生變化那可料，蜀王曾化爲子規。
- 楚王剽悍骨肉叛，項伯私漢無親臣。
- 范增怒去黥布反，生死相隨一婦人。
- 呂雉前曾入楚軍，項羽還之亦有恩。
- 虞死不憐王土葬，帝王豈爲兒女仁。
- 道人能識此花名，老人爲造花枝曲。
- 我歌此曲花當舞，更使今人淚相續。

## 拼音

- xian2 yang2 yi4 huo3 shao1 tian1 hong2 ， zhong4 tong2 jiang1 jun1 di4 ye4 kong1 。
- yu4 ju4 peng2 cheng2 zuo4 meng2 zhu3 ， han4 wang2 sui2 shou3 ding4 guan1 zhong1 。
- gai1 xia4 chu3 ge1 wen2 tai4 wan3 ， zhang4 qian2 jing1 qi3 tu2 yi3 qiong2 。
- dang1 shi2 chu3 shi4 jin4 han4 gui1 ， zhi3 you3 yu2 xi1 xin1 bu4 li2 。
- bei1 ge1 qi4 xia4 ji4 he2 duan3 ， xiang4 wang2 qu4 hou4 zhi1 shu3 shui2 。
- shi4 chuan2 ji1 si3 heng2 zhong1 dao4 ， yuan4 po4 bei1 hun2 hua4 qing1 cao3 。
- nian2 nian2 yao2 ye4 wu3 chun1 feng1 ， zhi1 si4 liu3 tiao2 hua1 si4 liao3 。
- luo2 yi1 you2 zi4 zuo4 wu2 zhuang1 ， ye3 si4 mei3 ren2 yan2 se4 hao3 。
- you3 ren2 chuan2 qu3 ru4 si1 tong2 ， wan3 zhuan3 wu2 yin1 qi4 zhang4 zhong1 。
- shi4 jiang1 ci3 qu3 hua1 qian2 zou4 ， hua1 neng2 qi3 wu3 yao1 zhi1 gong1 。
- dan4 yi2 ci3 shi4 shi3 wu2 shu1 ， xiang4 wang2 kui4 qu4 ji1 he2 ru2 。
- zhi1 ying1 ge1 ba4 wang2 zi4 zou3 ， bu4 wei2 yu2 xi1 yi4 hui2 shou3 。
- si3 ye1 qin2 ye1 liang3 bu4 zhi1 ， liu2 chuan2 xiang3 xiang4 ji4 hua1 zhi1 。
- ren2 sheng1 bian4 hua4 na4 ke3 liao4 ， shu3 wang2 ceng2 hua4 wei2 zi3 gui1 。
- chu3 wang2 piao1 han4 gu3 rou4 pan4 ， xiang4 bo2 si1 han4 wu2 qin1 chen2 。
- fan4 zeng1 nu4 qu4 qing2 bu4 fan3 ， sheng1 si3 xiang1 sui2 yi2 fu4 ren2 。
- lü3 zhi4 qian2 ceng2 ru4 chu3 jun1 ， xiang4 yu3 huan2 zhi1 yi4 you3 en1 。
- yu2 si3 bu4 lian2 wang2 tu3 zang4 ， di4 wang2 qi3 wei2 er2 nü3 ren2 。
- dao4 ren2 neng2 shi2 ci3 hua1 ming2 ， lao3 ren2 wei2 zao4 hua1 zhi1 qu3 。
- wo3 ge1 ci3 qu3 hua1 dang1 wu3 ， geng4 shi3 jin1 ren2 lei4 xiang1 xu4 。

## 注释

## 译文

## 赏析
