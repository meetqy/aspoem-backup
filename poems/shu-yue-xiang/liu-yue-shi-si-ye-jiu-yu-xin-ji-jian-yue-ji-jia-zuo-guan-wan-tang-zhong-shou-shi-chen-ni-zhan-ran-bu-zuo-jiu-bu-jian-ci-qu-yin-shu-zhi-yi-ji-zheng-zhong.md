---
id: shu-yue-xiang-liu-yue-shi-si-ye-jiu-yu-xin-ji-jian-yue-ji-jia-zuo-guan-wan-tang-zhong-shou-shi-chen-ni-zhan-ran-bu-zuo-jiu-bu-jian-ci-qu-yin-shu-zhi-yi-ji-zheng-zhong
title: 六月十四夜久雨新霽見月極佳坐觀萬堂中收拾塵霓湛然不作久不見此趣因書之以寄正仲
titlePinyin: liu4 yue4 shi2 si4 ye4 jiu3 yu3 xin1 ji4 jian4 yue4 ji2 jia1 zuo4 guan1 wan4 tang2 zhong1 shou1 shi0 chen2 ni2 zhan4 ran2 bu2 zuo4 jiu3 bu2 jian4 ci3 qu4 yin1 shu1 zhi1 yi3 ji4 zheng4 zhong4
titleSlug: liu-yue-shi-si-ye-jiu-yu-xin-ji-jian-yue-ji-jia-zuo-guan-wan-tang-zhong-shou-shi-chen-ni-zhan-ran-bu-zuo-jiu-bu-jian-ci-qu-yin-shu-zhi-yi-ji-zheng-zhong
author: 舒岳祥
authorPinyin: shu1 yue4 xiang2
authorSlug: shu-yue-xiang
dynasty: 宋
dynastyPinyin: song4
dynastySlug: song
tags: []
---

## 正文

- 久雨新霽如發蒙，嫩月出海來屋東。
- 開軒靜聽百蟲語，清光入沼翻簾櫳。
- 白日勞勞生萬事，不如淡月含冥濛。
- 收心展體且高枕，合眼不管東方紅。
- 我緣居貧得清省，晏起一粥黄昏鐘。
- 更深一頓白湯餠，坐送落月沉西峰。
- 眼昏燈下不看字，與書相忘如不逢。
- 漸收少年辟穀效，養取眼力成方瞳。
- 自行此法頗簡易，有能修之神氣充。
- 臨役多憂劉正仲，少忍一月毋怱怱。

## 拼音

- jiu3 yu3 xin1 ji4 ru2 fa1 meng2 ， nen4 yue4 chu1 hai3 lai2 wu1 dong1 。
- kai1 xuan1 jing4 ting1 bai3 chong2 yu3 ， qing1 guang1 ru4 zhao3 fan1 lian2 long2 。
- bai2 ri4 lao2 lao2 sheng1 wan4 shi4 ， bu4 ru2 dan4 yue4 han2 ming2 meng2 。
- shou1 xin1 zhan3 ti3 qie3 gao1 zhen3 ， he2 yan3 bu4 guan3 dong1 fang1 hong2 。
- wo3 yuan2 ju1 pin2 de2 qing1 sheng3 ， yan4 qi3 yi4 zhou1 huang2 hun1 zhong1 。
- geng4 shen1 yi2 dun4 bai2 tang1 bing3 ， zuo4 song4 luo4 yue4 chen2 xi1 feng1 。
- yan3 hun1 deng1 xia4 bu2 kan4 zi4 ， yu3 shu1 xiang1 wang4 ru2 bu4 feng2 。
- jian4 shou1 shao4 nian2 pi4 gu3 xiao4 ， yang3 qu3 yan3 li4 cheng2 fang1 tong2 。
- zi4 xing2 ci3 fa3 po1 jian3 yi4 ， you3 neng2 xiu1 zhi1 shen2 qi4 chong1 。
- lin2 yi4 duo1 you1 liu2 zheng4 zhong4 ， shao3 ren3 yi1 yue4 wu2 cong1 cong1 。

## 注释

## 译文

## 赏析
