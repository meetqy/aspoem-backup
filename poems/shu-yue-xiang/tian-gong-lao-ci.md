---
id: shu-yue-xiang-tian-gong-lao-ci
title: 田公姥詞
titlePinyin: tian2 gong1 lao3 ci2
titleSlug: tian-gong-lao-ci
author: 舒岳祥
authorPinyin: shu1 yue4 xiang2
authorSlug: shu-yue-xiang
dynasty: 宋
dynastyPinyin: song4
dynastySlug: song
tags: []
---

## 正文

- 田公布衣五尺長，田姥角冠八寸强。
- 平生布施不造殃，教養兒孫耕與桑。
- 田公姥，生爲農家夫與婦。
- 壽考百年作田祖，歲歲田頭管風雨。
- 春三秋九享雞豚，环珓神靈如對語。
- 田公姥，聽儂歌，看儂舞。
- 使我倉有秔，使我庾有稌，使我囷有黍。
- 使我富牛羊，千斯牸兮百斯牯。
- 田公姥，儂肴芬芬兮儂酒湑湑，官稅既輸兮公役不煩。
- 男不爲人驅，女不爲傖婦，讀書識字應門戶。

## 拼音

- tian2 gong1 bu4 yi1 wu3 chi3 chang2 ， tian2 lao3 jiao3 guan1 ba1 cun4 qiang2 。
- ping2 sheng1 bu4 shi1 bu2 zao4 yang1 ， jiao4 yang3 er2 sun1 geng1 yu3 sang1 。
- tian2 gong1 lao3 ， sheng1 wei2 nong2 jia1 fu1 yu3 fu4 。
- shou4 kao3 bai3 nian2 zuo4 tian2 zu3 ， sui4 sui4 tian2 tou2 guan3 feng1 yu3 。
- chun1 san1 qiu1 jiu3 xiang3 ji1 tun2 ， huan2 jiao4 shen2 ling2 ru2 dui4 yu3 。
- tian2 gong1 lao3 ， ting1 nong2 ge1 ， kan4 nong2 wu3 。
- shi3 wo3 cang1 you3 jing1 ， shi3 wo3 yu3 you3 tu2 ， shi3 wo3 qun1 you3 shu3 。
- shi3 wo3 fu4 niu2 yang2 ， qian1 si1 zi4 xi1 bai3 si1 gu3 。
- tian2 gong1 lao3 ， nong2 yao2 fen1 fen1 xi1 nong2 jiu3 xu3 xu3 ， guan1 shui4 ji4 shu1 xi1 gong1 yi4 bu4 fan2 。
- nan2 bu4 wei2 ren2 qu1 ， nü3 bu4 wei2 cang1 fu4 ， du2 shu1 shi2 zi4 ying1 men2 hu4 。

## 注释

## 译文

## 赏析
