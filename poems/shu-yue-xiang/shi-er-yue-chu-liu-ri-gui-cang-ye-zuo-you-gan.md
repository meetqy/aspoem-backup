---
id: shu-yue-xiang-shi-er-yue-chu-liu-ri-gui-cang-ye-zuo-you-gan
title: 十二月初六日龜藏夜坐有感
titlePinyin: shi2 er4 yue4 chu1 liu4 ri4 gui1 cang2 ye4 zuo4 you3 gan3
titleSlug: shi-er-yue-chu-liu-ri-gui-cang-ye-zuo-you-gan
author: 舒岳祥
authorPinyin: shu1 yue4 xiang2
authorSlug: shu-yue-xiang
dynasty: 宋
dynastyPinyin: song4
dynastySlug: song
tags: []
---

## 正文

- 厲厲歲于邁，栗栗風向遒。
- 老驥倦長坡，卧樵如罷牛。
- 時時一長吁，慚與螻蟻儔。
- 高鴻志萬里，矰繳非所憂。
- 胡爲苦哀鳴，失類中道休。
- 壯士今則已，偃仰搔白頭。
- 讀書有分限，眼暗志未酬。
- 轉蓬從風起，直上晴空遊。
- 流星下至地，化石空山幽。
- 升沉亦何常，念此涕淚流。

## 拼音

- li4 li4 sui4 yu2 mai4 ， li4 li4 feng1 xiang4 qiu2 。
- lao3 ji4 juan4 chang2 po1 ， wo4 qiao2 ru2 ba4 niu2 。
- shi2 shi2 yi4 chang2 xu1 ， can2 yu3 lou2 yi3 chou2 。
- gao1 hong2 zhi4 wan4 li3 ， zeng1 jiao3 fei1 suo3 you1 。
- hu2 wei2 ku3 ai1 ming2 ， shi1 lei4 zhong1 dao4 xiu1 。
- zhuang4 shi4 jin1 ze2 yi3 ， yan3 yang3 sao1 bai2 tou2 。
- du2 shu1 you3 fen1 xian4 ， yan3 an4 zhi4 wei4 chou2 。
- zhuan3 peng2 cong2 feng1 qi3 ， zhi2 shang4 qing2 kong1 you2 。
- liu2 xing1 xia4 zhi4 di4 ， hua4 shi2 kong1 shan1 you1 。
- sheng1 chen2 yi4 he2 chang2 ， nian4 ci3 ti4 lei4 liu2 。

## 注释

## 译文

## 赏析
