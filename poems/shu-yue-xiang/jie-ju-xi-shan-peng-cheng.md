---
id: shu-yue-xiang-jie-ju-xi-shan-peng-cheng
title: 借居喜杉棚成
titlePinyin: jie4 ju1 xi3 shan1 peng2 cheng2
titleSlug: jie-ju-xi-shan-peng-cheng
author: 舒岳祥
authorPinyin: shu1 yue4 xiang2
authorSlug: shu-yue-xiang
dynasty: 宋
dynastyPinyin: song4
dynastySlug: song
tags: []
---

## 正文

- 夏炎已云極，秋暑方自茲。
- 借居面西日，午後如烹炊。
- 主人愛敬客，架杉覆青枝。
- 赫日辟三舍，鮮飈汎淪漪。
- 高蟬亦好吟，振響流笙箎。
- 夜靜明月出，疎影復陸離。
- 欹枕寢桃竹，露坐冠筍皮。
- 凡此暑中事，施之無不宜。
- 念我逃世難，過用恐禍隨。
- 昔時半山老，畏熱架條枚。
- 不知公相貴，清儉諒可思。
- 我本無家客，祿盡壽有遺。
- 得此已厚忝，銜感以成詩。

## 拼音

- xia4 yan2 yi3 yun2 ji2 ， qiu1 shu3 fang1 zi4 zi1 。
- jie4 ju1 mian4 xi1 ri4 ， wu3 hou4 ru2 peng1 chui1 。
- zhu3 ren2 ai4 jing4 ke4 ， jia4 shan1 fu4 qing1 zhi1 。
- he4 ri4 pi4 san1 she4 ， xian1 biao1 fan4 lun2 yi1 。
- gao1 chan2 yi4 hao3 yin2 ， zhen4 xiang3 liu2 sheng1 chi2 。
- ye4 jing4 ming2 yue4 chu1 ， shu1 ying3 fu4 lu4 li2 。
- qi1 zhen3 qin3 tao2 zhu2 ， lu4 zuo4 guan1 sun3 pi2 。
- fan2 ci3 shu3 zhong1 shi4 ， shi1 zhi1 wu2 bu4 yi2 。
- nian4 wo3 tao2 shi4 nan2 ， guo4 yong4 kong3 huo4 sui2 。
- xi1 shi2 ban4 shan1 lao3 ， wei4 re4 jia4 tiao2 mei2 。
- bu4 zhi1 gong1 xiang4 gui4 ， qing1 jian3 liang4 ke3 si1 。
- wo3 ben3 wu2 jia1 ke4 ， lu4 jin4 shou4 you3 yi2 。
- de2 ci3 yi3 hou4 tian3 ， xian2 gan3 yi3 cheng2 shi1 。

## 注释

## 译文

## 赏析
