---
id: wang-zao-he-zi-ying-shao-qing-zuo-jin-hua-shu-yuan-yao-lao-fu-fu-shi-yin-cheng-chang-ju-yi-shou
title: 何子應少卿作金華書院要老夫賦詩因成長句一首
titlePinyin: he2 zi3 ying1 shao3 qing1 zuo4 jin1 hua2 shu1 yuan4 yao4 lao3 fu1 fu4 shi1 yin1 cheng2 chang2 ju4 yi4 shou3
titleSlug: he-zi-ying-shao-qing-zuo-jin-hua-shu-yuan-yao-lao-fu-fu-shi-yin-cheng-chang-ju-yi-shou
author: 汪藻
authorPinyin: wang1 zao3
authorSlug: wang-zao
dynasty: 宋
dynastyPinyin: song4
dynastySlug: song
tags: []
---

## 正文

- 詞林根柢須人品，四海聲名誰藉甚。
- 金華真是第一流，好泛扁舟著宫錦。
- 向來奮舌動天意，不怕惠文霜凜凜。
- 忽然飄落九疑山，坐對秋風行兩稔。
- 手栽巖桂友羣石，收拾清香供燕寢。
- 笑隨蠻俗且南冠，忍說鄉關猶左袵。
- 人間何事非戲劇，鶴有乘軒蛙給廩。
- 功名入手談笑間，誰謂收之如拾瀋。
- 況君風骨未渠艾，意氣文章天所稟。
- 我今頭白奚所爲，柏樹誰知問從諗。
- 雖云百里間何闊，同在邯鄲一羈枕。
- 遙知袖手正書空，讀罷離騷還痛飲。

## 拼音

- ci2 lin2 gen1 di3 xu1 ren2 pin3 ， si4 hai3 sheng1 ming2 shui2 jie4 shen4 。
- jin1 hua2 zhen1 shi4 di4 yi1 liu2 ， hao3 fan4 pian1 zhou1 zhu4 gong1 jin3 。
- xiang4 lai2 fen4 she2 dong4 tian1 yi4 ， bu2 pa4 hui4 wen2 shuang1 lin3 lin3 。
- hu1 ran2 piao1 luo4 jiu3 yi2 shan1 ， zuo4 dui4 qiu1 feng1 xing2 liang3 ren3 。
- shou3 zai1 yan2 gui4 you3 qun2 shi2 ， shou1 shi0 qing1 xiang1 gong4 yan4 qin3 。
- xiao4 sui2 man2 su2 qie3 nan2 guan1 ， ren3 shuo1 xiang1 guan1 you2 zuo3 ren4 。
- ren2 jian4 he2 shi4 fei1 xi4 ju4 ， he4 you3 cheng2 xuan1 wa1 gei3 lin3 。
- gong1 ming2 ru4 shou3 tan2 xiao4 jian4 ， shui2 wei4 shou1 zhi1 ru2 shi2 shen3 。
- kuang4 jun1 feng1 gu3 wei4 qu2 ai4 ， yi4 qi4 wen2 zhang1 tian1 suo3 bing3 。
- wo3 jin1 tou2 bai2 xi1 suo3 wei2 ， bai3 shu4 shui2 zhi1 wen4 cong2 shen3 。
- sui1 yun2 bai3 li3 jian4 he2 kuo4 ， tong2 zai4 han2 dan1 yi4 ji1 zhen3 。
- yao2 zhi1 xiu4 shou3 zheng4 shu1 kong1 ， du2 ba4 li2 sao1 huan2 tong4 yin3 。

## 注释

## 译文

## 赏析
