---
id: wang-zao-hui-zhou-ban-chun-gu-yan-si-cheng-zhu-liao-you
title: 徽州班春古巖寺呈諸僚友
titlePinyin: hui1 zhou1 ban1 chun1 gu3 yan2 si4 cheng2 zhu1 liao2 you3
titleSlug: hui-zhou-ban-chun-gu-yan-si-cheng-zhu-liao-you
author: 汪藻
authorPinyin: wang1 zao3
authorSlug: wang-zao
dynasty: 宋
dynastyPinyin: song4
dynastySlug: song
tags: []
---

## 正文

- 揆日奉明詔，班春出孤城。
- 和風遞鼓鼙，細雨迷斾旌。
- 渺渺度阡陌，谿山照人明。
- 幽花不孤芳，好鳥相應鳴。
- 隴麥已爭秀，畦秧亦微萌。
- 食新知有期，及我凋瘵氓。
- 古寺依絕壁，林端列飛甍。
- 殘僧四五人，靜若無所營。
- 石室廣百肘，嵌空自天成。
- 泉甘與茶宜，就挹巖下清。
- 伏檻肆遐矚，歸雲入簷楹。
- 數農前致辭，貌野意則誠。
- 兹幸枉冠蓋，使君豈無情。
- 頻年苦饑虚，奚用恤此生。
- 守昔在閭里，先疇毎躬耕。
- 起家三絕餘，謬忝符竹榮。
- 無術布寛大，低頭愧鰥惸。
- 願言同撫綏，永絕愁嘆聲。

## 拼音

- kui2 ri4 feng4 ming2 zhao4 ， ban1 chun1 chu1 gu1 cheng2 。
- he2 feng1 di4 gu3 pi2 ， xi4 yu3 mi2 pei4 jing1 。
- miao3 miao3 du4 qian1 mo4 ， xi1 shan1 zhao4 ren2 ming2 。
- you1 hua1 bu4 gu1 fang1 ， hao3 niao3 xiang1 ying1 ming2 。
- long3 mai4 yi3 zheng1 xiu4 ， qi2 yang1 yi4 wei1 meng2 。
- shi2 xin1 zhi1 you3 qi1 ， ji2 wo3 diao1 zhai4 mang2 。
- gu3 si4 yi1 jue2 bi4 ， lin2 duan1 lie4 fei1 meng2 。
- can2 seng1 si4 wu3 ren2 ， jing4 ruo4 wu2 suo3 ying2 。
- shi2 shi4 guang3 bai3 zhou3 ， qian4 kong1 zi4 tian1 cheng2 。
- quan2 gan1 yu3 cha2 yi2 ， jiu4 yi4 yan2 xia4 qing1 。
- fu2 jian4 si4 xia2 zhu3 ， gui1 yun2 ru4 yan2 ying2 。
- shu4 nong2 qian2 zhi4 ci2 ， mao4 ye3 yi4 ze2 cheng2 。
- zi1 xing4 wang3 guan1 gai4 ， shi3 jun1 qi3 wu2 qing2 。
- bin1 nian2 ku3 ji1 xu1 ， xi1 yong4 xu4 ci3 sheng1 。
- shou3 xi1 zai4 lü2 li3 ， xian1 chou2 mei3 gong1 geng1 。
- qi3 jia1 san1 jue2 yu2 ， miu4 tian3 fu2 zhu2 rong2 。
- wu2 shu4 bu4 kuan1 da4 ， di1 tou2 kui4 guan1 qiong2 。
- yuan4 yan2 tong2 fu3 sui2 ， yong3 jue2 chou2 tan4 sheng1 。

## 注释

## 译文

## 赏析
