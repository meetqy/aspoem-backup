---
id: wang-zao-zao-meng-shu-ya-ci-bu-chong-jiu-ri-hui-hua-hui-jiu-hui-shi-ji-wei-yuan-jia-jie-gu-mu-tan-zhi-you-yin-xun-bu-neng-da-zai-cheng-jia-ju-jian-ji-jin-yong-lai-yun-lu-ke-yi-pian-can-pei-zhang-lu-zhi-sheng-xing-yi-xiao-er-qu-zhi-yi-fu-jiang-bu-er-zuo-zhi-jiao-ye
title: 藻蒙叔雅祠部重九日惠花惠酒惠詩繼爲袁家碣鈷鉧潭之遊因循不能答再承佳句見寄今用來韻率課一篇參陪杖履之勝幸一笑而去之以覆醬瓿而作紙絞也
titlePinyin: zao3 meng2 shu1 ya3 ci2 bu4 chong2 jiu3 ri4 hui4 hua1 hui4 jiu3 hui4 shi1 ji4 wei2 yuan2 jia1 jie2 gu3 mu3 tan2 zhi1 you2 yin1 xun2 bu4 neng2 da2 zai4 cheng2 jia1 ju4 jian4 ji4 jin1 yong4 lai2 yun4 lü4 ke4 yi4 pian1 can1 pei2 zhang4 lü3 zhi1 sheng4 xing4 yi2 xiao4 er2 qu4 zhi1 yi3 fu4 jiang4 bu4 er2 zuo4 zhi3 jiao3 ye3
titleSlug: zao-meng-shu-ya-ci-bu-chong-jiu-ri-hui-hua-hui-jiu-hui-shi-ji-wei-yuan-jia-jie-gu-mu-tan-zhi-you-yin-xun-bu-neng-da-zai-cheng-jia-ju-jian-ji-jin-yong-lai-yun-lu-ke-yi-pian-can-pei-zhang-lu-zhi-sheng-xing-yi-xiao-er-qu-zhi-yi-fu-jiang-bu-er-zuo-zhi-jiao-ye
author: 汪藻
authorPinyin: wang1 zao3
authorSlug: wang-zao
dynasty: 宋
dynastyPinyin: song4
dynastySlug: song
tags: []
---

## 正文

- 秋風入瀟湘，千嶂倚天外。
- 使君挽衰翁，行樂秋色界。
- 放船下空闊，舒笑鳧鷖會。
- 永懷愚溪人，千載有遺愛。
- 延緣訪遺跡，佳處時擊汰。
- 飛沈各獻狀，領略在我輩。
- 匆匆莫能數，頗似慰無賴。
- 盃行未云半，落日已相對。
- 歸來有酒所，方省欠詩債。
- 朱轓幸停軫，嘉汝山水最。
- 金莖峙霄漢，行矣分沆瀣。
- 何妨共流轉，今古同一概。
- 非君箇中人，孰使此中大。
- 伊余漂泊者，他日名亦在。
- 一聞款乃聲，蓬蓽忘湫隘。

## 拼音

- qiu1 feng1 ru4 xiao1 xiang1 ， qian1 zhang4 yi3 tian1 wai4 。
- shi3 jun1 wan3 shuai1 weng1 ， xing2 le4 qiu1 se4 jie4 。
- fang4 chuan2 xia4 kong1 kuo4 ， shu1 xiao4 fu2 yi1 hui4 。
- yong3 huai2 yu2 xi1 ren2 ， qian1 zai4 you3 yi2 ai4 。
- yan2 yuan2 fang3 yi2 ji4 ， jia1 chu3 shi2 ji1 tai4 。
- fei1 shen3 ge4 xian4 zhuang4 ， ling3 lüe4 zai4 wo3 bei4 。
- cong1 cong1 mo4 neng2 shu4 ， po1 si4 wei4 wu2 lai4 。
- bei1 xing2 wei4 yun2 ban4 ， luo4 ri4 yi3 xiang1 dui4 。
- gui1 lai2 you3 jiu3 suo3 ， fang1 sheng3 qian4 shi1 zhai4 。
- zhu1 fan1 xing4 ting2 zhen3 ， jia1 ru3 shan1 shui3 zui4 。
- jin1 jing4 zhi4 xiao1 han4 ， xing2 yi3 fen1 hang4 xie4 。
- he2 fang2 gong4 liu2 zhuan3 ， jin1 gu3 tong2 yi2 gai4 。
- fei1 jun1 ge4 zhong1 ren2 ， shu2 shi3 ci3 zhong1 da4 。
- yi1 yu2 piao1 bo2 zhe3 ， ta1 ri4 ming2 yi4 zai4 。
- yi4 wen2 kuan3 nai3 sheng1 ， peng2 bi4 wang4 qiu1 ai4 。

## 注释

## 译文

## 赏析
