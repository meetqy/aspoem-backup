---
id: wang-zao-shang-cai-tai-shi-sheng-chen-er-shou-qi-er
title: 上蔡太師生辰二首  其二
titlePinyin: shang4 cai4 tai4 shi1 sheng1 chen2 er4 shou3     qi2 er4
titleSlug: shang-cai-tai-shi-sheng-chen-er-shou-qi-er
author: 汪藻
authorPinyin: wang1 zao3
authorSlug: wang-zao
dynasty: 宋
dynastyPinyin: song4
dynastySlug: song
tags: []
---

## 正文

- 宇宙將昭泰，風雲必會同。
- 帝師黄閣老，人羨黑頭公。
- 慶節同堯歷，新陽應嶰筩。
- 儀韶來彩鳯，占夢得真熊。
- 壽考天資魯，神靈嶽降嵩。
- 曲儀尊赤舄，歌詠美彤弓。
- 夷險無殊節，誠明信保躬。
- 濟川先衆楫，遵渚集飛鴻。
- 炳炳丹青筆，堂堂社稷忠。
- 斗杓還列宿，廉陛倚層穹。
- 文武俱爲憲，詩書孰比隆。
- 規模三代遠，謀略萬夫雄。
- 字畫諸王品，文章兩漢風。
- 早登青瑣闥，頻入紫微宫。
- 器敏無餘刃，才豪妙吐虹。
- 聲光連日月，氣概俯華戎。
- 天上經綸合，人間制作工。
- 向來凝庶績，誰復簡清衷。
- 絃誦三雍富，舟車四海通。
- 地歸銅柱北，春滿玉關東。
- 養士菁莪盛，論才駿馬空。
- 聖時方密勿，賢業助昭融。
- 螭紐乾符正，龍文帝鼐崇。
- 伊湯咸有德，房杜不言功。
- 禮秩羣臣異，恩波此日豐。
- 宸章頒琬琰，相第列帡幪。
- 東壁文昭爛，西崑氣鬰葱。
- 節旄藏棨戟，茅土啓龜蒙。
- 衮繡卿雲裏，貂蟬瑞靄中。
- 御奩金寶带，神廐玉花驄。
- 蓬島波全闊，天鈞樂未終。
- 禁香紛縹緲，朝佩雜玲瓏。
- 芝草盈田紫，蟠桃照海紅。
- 後彫凝秀髪，難老湛方瞳。
- 冰質期姑射，丹砂喚葛洪。
- 潛機神宇定，睟表德符充。
- 瑞鶴千年羽，靈蓍五色叢。
- 舊傳調鼎客，今識釣璜翁。
- 世世聯台衮，年年拱帝聰。
- 欲知耆算永，元氣等無窮。

## 拼音

- yu3 zhou4 jiang1 zhao1 tai4 ， feng1 yun2 bi4 hui4 tong2 。
- di4 shi1 huang2 ge2 lao3 ， ren2 xian4 hei1 tou2 gong1 。
- qing4 jie2 tong2 yao2 li4 ， xin1 yang2 ying1 xie4 tong3 。
- yi2 shao2 lai2 cai3 feng4 ， zhan4 meng4 de2 zhen1 xiong2 。
- shou4 kao3 tian1 zi1 lu3 ， shen2 ling2 yue4 jiang4 song1 。
- qu3 yi2 zun1 chi4 xi4 ， ge1 yong3 mei3 tong2 gong1 。
- yi2 xian3 wu2 shu1 jie2 ， cheng2 ming2 xin4 bao3 gong1 。
- ji4 chuan1 xian1 zhong4 ji2 ， zun1 zhu3 ji2 fei1 hong2 。
- bing3 bing3 dan1 qing1 bi3 ， tang2 tang2 she4 ji4 zhong1 。
- dou4 shao2 huan2 lie4 su4 ， lian2 bi4 yi3 ceng2 qiong2 。
- wen2 wu3 ju4 wei2 xian4 ， shi1 shu1 shu2 bi3 long2 。
- gui1 mo2 san1 dai4 yuan3 ， mou2 lüe4 wan4 fu1 xiong2 。
- zi4 hua4 zhu1 wang2 pin3 ， wen2 zhang1 liang3 han4 feng1 。
- zao3 deng1 qing1 suo3 ta4 ， bin1 ru4 zi3 wei1 gong1 。
- qi4 min3 wu2 yu2 ren4 ， cai2 hao2 miao4 tu3 hong2 。
- sheng1 guang1 lian2 ri4 yue4 ， qi4 gai4 fu3 hua2 rong2 。
- tian1 shang4 jing1 lun2 he2 ， ren2 jian4 zhi4 zuo4 gong1 。
- xiang4 lai2 ning2 shu4 ji4 ， shui2 fu4 jian3 qing1 zhong1 。
- xian2 song4 san1 yong1 fu4 ， zhou1 ju1 si4 hai3 tong1 。
- di4 gui1 tong2 zhu4 bei3 ， chun1 man3 yu4 guan1 dong1 。
- yang3 shi4 jing1 e2 sheng4 ， lun4 cai2 jun4 ma3 kong1 。
- sheng4 shi2 fang1 mi4 wu4 ， xian2 ye4 zhu4 zhao1 rong2 。
- chi1 niu3 qian2 fu2 zheng4 ， long2 wen2 di4 nai4 chong2 。
- yi1 tang1 xian2 you3 de2 ， fang2 du4 bu4 yan2 gong1 。
- li3 zhi4 qun2 chen2 yi4 ， en1 bo1 ci3 ri4 feng1 。
- chen2 zhang1 ban1 wan3 yan3 ， xiang1 di4 lie4 ping2 meng2 。
- dong1 bi4 wen2 zhao1 lan4 ， xi1 kun1 qi4 yu4 cong1 。
- jie2 mao2 cang2 qi3 ji3 ， mao2 tu3 qi3 gui1 meng2 。
- gun3 xiu4 qing1 yun2 li3 ， diao1 chan2 rui4 ai3 zhong1 。
- yu4 lian2 jin1 bao3 dai4 ， shen2 jiu4 yu4 hua1 cong1 。
- peng2 dao3 bo1 quan2 kuo4 ， tian1 jun1 le4 wei4 zhong1 。
- jin4 xiang1 fen1 piao3 miao3 ， chao2 pei4 za2 ling2 long2 。
- zhi1 cao3 ying2 tian2 zi3 ， pan2 tao2 zhao4 hai3 hong2 。
- hou4 diao1 ning2 xiu4 fa4 ， nan2 lao3 zhan4 fang1 tong2 。
- bing1 zhi4 qi1 gu1 she4 ， dan1 sha1 huan4 ge3 hong2 。
- qian2 ji1 shen2 yu3 ding4 ， sui4 biao3 de2 fu2 chong1 。
- rui4 he4 qian1 nian2 yu3 ， ling2 shi1 wu3 se4 cong2 。
- jiu4 chuan2 diao4 ding3 ke4 ， jin1 shi2 diao4 huang2 weng1 。
- shi4 shi4 lian2 tai2 gun3 ， nian2 nian2 gong3 di4 cong1 。
- yu4 zhi1 qi2 suan4 yong3 ， yuan2 qi4 deng3 wu2 qiong2 。

## 注释

## 译文

## 赏析
