---
id: wang-zao-wu-fu-peng-yi-wang-yi-shao-yi-yi-zuo-you-si-zhi-shu-gu-jin-suo-wu-hen-wei-zhi-jian-ye-wei-fu-ci-shi
title: 吳傅朋以王逸少遺意作游絲之書古今所無恨未之見也爲賦此詩
titlePinyin: wu2 fu4 peng2 yi3 wang2 yi4 shao3 yi2 yi4 zuo4 you2 si1 zhi1 shu1 gu3 jin1 suo3 wu2 hen4 wei4 zhi1 jian4 ye3 wei2 fu4 ci3 shi1
titleSlug: wu-fu-peng-yi-wang-yi-shao-yi-yi-zuo-you-si-zhi-shu-gu-jin-suo-wu-hen-wei-zhi-jian-ye-wei-fu-ci-shi
author: 汪藻
authorPinyin: wang1 zao3
authorSlug: wang-zao
dynasty: 宋
dynastyPinyin: song4
dynastySlug: song
tags: []
---

## 正文

- 吳侯能書聲，不減銘瘞鶴。
- 臺郎今獨步，誰數衛與索。
- 官黄臨小楷，老筆更沈著。
- 年來雞鶩間，兒輩妄穿鑿。
- 超然出新意，非用元和腳。
- 游絲隨春風，忽向窗几落。
- 傳觀懍飛動，安得此健藥。
- 自言臨池時，屢閲更歲籥。
- 毫端幾百鍊，始到蟲網絡。
- 誰云右軍後，兹事秘冥漠。
- 一朝神明還，千載宛如昨。
- 乃知鑪鎚妙，信手皆合作。
- 於皇雲漢章，神授等河洛。
- 光芒下照燭，萬帖悉糟粕。
- 君命幸逢時，當草鳯尾諾。
- 胡爲尚留滯，未便持漢橐。
- 行看誠懸歸，佳句題殿閣。

## 拼音

- wu2 hou2 neng2 shu1 sheng1 ， bu4 jian3 ming2 yi4 he4 。
- tai2 lang2 jin1 du2 bu4 ， shui2 shu4 wei4 yu3 suo3 。
- guan1 huang2 lin2 xiao3 kai3 ， lao3 bi3 geng4 shen3 zhu4 。
- nian2 lai2 ji1 wu4 jian4 ， er2 bei4 wang4 chuan1 zao2 。
- chao1 ran2 chu1 xin1 yi4 ， fei1 yong4 yuan2 he2 jiao3 。
- you2 si1 sui2 chun1 feng1 ， hu1 xiang4 chuang1 ji3 luo4 。
- chuan2 guan1 lin3 fei1 dong4 ， an1 de2 ci3 jian4 yao4 。
- zi4 yan2 lin2 chi2 shi2 ， lü3 yue4 geng4 sui4 yue4 。
- hao2 duan1 ji1 bai3 lian4 ， shi3 dao4 chong2 wang3 luo4 。
- shui2 yun2 you4 jun1 hou4 ， zi1 shi4 mi4 ming2 mo4 。
- yi4 zhao1 shen2 ming2 huan2 ， qian1 zai4 wan3 ru2 zuo2 。
- nai3 zhi1 lu2 chui2 miao4 ， xin4 shou3 jie1 he2 zuo4 。
- wu1 huang2 yun2 han4 zhang1 ， shen2 shou4 deng3 he2 luo4 。
- guang1 mang2 xia4 zhao4 zhu2 ， wan4 tie1 xi1 zao1 po4 。
- jun1 ming4 xing4 feng2 shi2 ， dang1 cao3 feng4 wei3 nuo4 。
- hu2 wei2 shang4 liu2 zhi4 ， wei4 bian4 chi2 han4 tuo2 。
- xing2 kan4 cheng2 xuan2 gui1 ， jia1 ju4 ti2 dian4 ge2 。

## 注释

## 译文

## 赏析
