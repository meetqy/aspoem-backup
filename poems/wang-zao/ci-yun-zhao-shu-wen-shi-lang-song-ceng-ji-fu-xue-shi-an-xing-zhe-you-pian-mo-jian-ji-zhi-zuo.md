---
id: wang-zao-ci-yun-zhao-shu-wen-shi-lang-song-ceng-ji-fu-xue-shi-an-xing-zhe-you-pian-mo-jian-ji-zhi-zuo
title: 次韻趙叔問侍郎送曾吉甫學士按刑淛右篇末見及之作
titlePinyin: ci4 yun4 zhao4 shu1 wen4 shi4 lang2 song4 ceng2 ji2 fu3 xue2 shi4 an4 xing2 zhe4 you4 pian1 mo4 jian4 ji2 zhi1 zuo4
titleSlug: ci-yun-zhao-shu-wen-shi-lang-song-ceng-ji-fu-xue-shi-an-xing-zhe-you-pian-mo-jian-ji-zhi-zuo
author: 汪藻
authorPinyin: wang1 zao3
authorSlug: wang-zao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 我老不足惜，餘年苦匆匆。
- 願爲名山遊，何必問所終。
- 一艤若溪櫂，星杓幾回東。
- 長年秋雨邊，醉卧聽船蓬。
- 故人幸弭節，相見宿昔同。
- 酒酣說經過，授我書一通。
- 云自天末至，諸賢盛游從。
- 臨分出新詩，句法何舂容。
- 凜若臨大敵，誰能觸其鋒。
- 攜持數千里，不愧行橐空。
- 篇末亦及予，依依古人風。
- 讀罷百憂失，衰顔爲成童。
- 歸來北窗下，自寫團扇中。
- 君方著繡衣，行佩金印重。
- 朱絃付君賞，寧循牙曠聰。
- 我病擁僧衲，深慚服非衷。
- 還觀了無取，此意何當蒙。
- 心知坡陀卑，難並衡霍崇。
- 尚喜盛山卷，兼收醉吟翁。
- 他年定撫掌，秋蛇間雲鴻。

## 拼音

- wo3 lao3 bu4 zu2 xi1 ， yu2 nian2 ku3 cong1 cong1 。
- yuan4 wei2 ming2 shan1 you2 ， he2 bi4 wen4 suo3 zhong1 。
- yi4 yi3 ruo4 xi1 zhao4 ， xing1 shao2 ji1 hui2 dong1 。
- chang2 nian2 qiu1 yu3 bian1 ， zui4 wo4 ting1 chuan2 peng2 。
- gu4 ren2 xing4 mi3 jie2 ， xiang1 jian4 su4 xi1 tong2 。
- jiu3 han1 shuo1 jing1 guo4 ， shou4 wo3 shu1 yi4 tong1 。
- yun2 zi4 tian1 mo4 zhi4 ， zhu1 xian2 sheng4 you2 cong2 。
- lin2 fen1 chu1 xin1 shi1 ， ju4 fa3 he2 chong1 rong2 。
- lin3 ruo4 lin2 da4 di2 ， shui2 neng2 chu4 qi2 feng1 。
- xie2 chi2 shu4 qian1 li3 ， bu2 kui4 xing2 tuo2 kong1 。
- pian1 mo4 yi4 ji2 yu3 ， yi1 yi1 gu3 ren2 feng1 。
- du2 ba4 bai3 you1 shi1 ， shuai1 yan2 wei2 cheng2 tong2 。
- gui1 lai2 bei3 chuang1 xia4 ， zi4 xie3 tuan2 shan4 zhong1 。
- jun1 fang1 zhu4 xiu4 yi1 ， xing2 pei4 jin1 yin4 zhong4 。
- zhu1 xian2 fu4 jun1 shang3 ， ning2 xun2 ya2 kuang4 cong1 。
- wo3 bing4 yong1 seng1 na4 ， shen1 can2 fu2 fei1 zhong1 。
- huan2 guan1 le0 wu2 qu3 ， ci3 yi4 he2 dang1 meng2 。
- xin1 zhi1 po1 tuo2 bei1 ， nan2 bing4 heng2 huo4 chong2 。
- shang4 xi3 sheng4 shan1 juan4 ， jian1 shou1 zui4 yin2 weng1 。
- ta1 nian2 ding4 fu3 zhang3 ， qiu1 she2 jian4 yun2 hong2 。

## 注释

## 译文

## 赏析
