---
id: wang-zao-shi-yue-er-shi-liu-ri-hui-yu-bei-shan-fen-yun-fu-shi-ying-chen-de-duo-zi-lu-zhi-xian-jiu-shu-yi-yu-hui-ke-gu-mo-yi-ji-zhi
title: 十月二十六日會于北禪分韻賦詩應辰得多字呂治先酒熟亦欲會客故末意及之
titlePinyin: shi2 yue4 er4 shi2 liu4 ri4 hui4 yu2 bei3 shan4 fen1 yun4 fu4 shi1 ying1 chen2 de2 duo1 zi4 lü3 zhi4 xian1 jiu3 shu2 yi4 yu4 hui4 ke4 gu4 mo4 yi4 ji2 zhi1
titleSlug: shi-yue-er-shi-liu-ri-hui-yu-bei-shan-fen-yun-fu-shi-ying-chen-de-duo-zi-lu-zhi-xian-jiu-shu-yi-yu-hui-ke-gu-mo-yi-ji-zhi
author: 汪藻
authorPinyin: wang1 zao3
authorSlug: wang-zao
dynasty: 宋
dynastyPinyin: song4
dynastySlug: song
tags: []
---

## 正文

- 爲此升斗粟，來往如飛梭。
- 桂林在何許，水險山嵯峨。
- 驪駒偶未至，于焉少婆娑。
- 幸陪英俊遊，不覺日月過。
- 今夕復何夕，朔風捲寒波。
- 肴核雖草草，聊以供笑歌。
- 子如不飲酒，視此庭前柯。
- 濃綠光薿薿，所餘今幾何。
- 鄰家釀新熟，頗聞旨且多。
- 更當奮餘勇，往舉金叵羅。

## 拼音

- wei2 ci3 sheng1 dou3 su4 ， lai2 wang3 ru2 fei1 suo1 。
- gui4 lin2 zai4 he2 xu1 ， shui3 xian3 shan1 cuo2 e2 。
- li2 ju1 ou3 wei4 zhi4 ， yu2 yan1 shao3 po2 suo1 。
- xing4 pei2 ying1 jun4 you2 ， bu4 jue2 ri4 yue4 guo4 。
- jin1 xi1 fu4 he2 xi1 ， shuo4 feng1 juan3 han2 bo1 。
- yao2 he2 sui1 cao3 cao3 ， liao2 yi3 gong4 xiao4 ge1 。
- zi3 ru2 bu4 yin3 jiu3 ， shi4 ci3 ting2 qian2 ke1 。
- nong2 lü4 guang1 ni3 ni3 ， suo3 yu2 jin1 ji1 he2 。
- lin2 jia1 niang4 xin1 shu2 ， po1 wen2 zhi3 qie3 duo1 。
- geng4 dang1 fen4 yu2 yong3 ， wang3 ju3 jin1 po3 luo2 。

## 注释

## 译文

## 赏析
