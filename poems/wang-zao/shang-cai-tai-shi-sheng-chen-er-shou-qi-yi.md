---
id: wang-zao-shang-cai-tai-shi-sheng-chen-er-shou-qi-yi
title: 上蔡太師生辰二首  其一
titlePinyin: shang4 cai4 tai4 shi1 sheng1 chen2 er4 shou3     qi2 yi1
titleSlug: shang-cai-tai-shi-sheng-chen-er-shou-qi-yi
author: 汪藻
authorPinyin: wang1 zao3
authorSlug: wang-zao
dynasty: 宋
dynastyPinyin: song4
dynastySlug: song
tags: []
---

## 正文

- 萬古儲英氣，生賢鎮廟祧。
- 方春回暖律，隨帝下神霄。
- 早歲陪興運，清忠服邇僚。
- 三篇俱命說，兩紀獨承堯。
- 爲國隆堂陛，中天斡斗杓。
- 光華歸使牒，寧謐載民謠。
- 九牧金成鼎，三山石峙橋。
- 元圭來舊錫，神寶獻新雕。
- 堂起房心次，音諧角徵韶。
- 車書人一統，符瑞歲千條。
- 璧海材逾盛，沙場虜不驕。
- 獻琛皆累譯，入彀有垂髫。
- 郭解雙封國，班超五日朝。
- 嘉謀從昔合，奕業更誰昭。
- 眷禮羣臣異，恩光此日饒。
- 授圖開地壯，傍闕築堤遙。
- 供帳移金屋，歌鐘實綺寮。
- 名園藏茂密，華閣聳岧嶢。
- 詔蹕紆臨幸，宸毫紀宴招。
- 弟兄聯衮繡，孫子列蟬貂。
- 印琢金爲彩，魚懸玉在腰。
- 中姻連築沁，外族綴塗椒。
- 帝子傳杯勺，宫牆有鼓簫。
- 果新無獨享，羮美或親調。

## 拼音

- wan4 gu3 chu3 ying1 qi4 ， sheng1 xian2 zhen4 miao4 tiao1 。
- fang1 chun1 hui2 nuan3 lü4 ， sui2 di4 xia4 shen2 xiao1 。
- zao3 sui4 pei2 xing1 yun4 ， qing1 zhong1 fu2 er3 liao2 。
- san1 pian1 ju4 ming4 shuo1 ， liang3 ji4 du2 cheng2 yao2 。
- wei2 guo2 long2 tang2 bi4 ， zhong1 tian1 wo4 dou4 shao2 。
- guang1 hua2 gui1 shi3 die2 ， ning2 mi4 zai4 min2 yao2 。
- jiu3 mu4 jin1 cheng2 ding3 ， san1 shan1 shi2 zhi4 qiao2 。
- yuan2 gui1 lai2 jiu4 xi1 ， shen2 bao3 xian4 xin1 diao1 。
- tang2 qi3 fang2 xin1 ci4 ， yin1 xie2 jiao3 zhi3 shao2 。
- ju1 shu1 ren2 yi4 tong3 ， fu2 rui4 sui4 qian1 tiao2 。
- bi4 hai3 cai2 yu2 sheng4 ， sha1 chang3 lu3 bu4 jiao1 。
- xian4 chen1 jie1 lei4 yi4 ， ru4 gou4 you3 chui2 tiao2 。
- guo1 jie3 shuang1 feng1 guo2 ， ban1 chao1 wu3 ri4 chao2 。
- jia1 mou2 cong2 xi1 he2 ， yi4 ye4 geng4 shui2 zhao1 。
- juan4 li3 qun2 chen2 yi4 ， en1 guang1 ci3 ri4 rao2 。
- shou4 tu2 kai1 di4 zhuang4 ， bang4 que4 zhu4 di1 yao2 。
- gong4 zhang4 yi2 jin1 wu1 ， ge1 zhong1 shi2 qi3 liao2 。
- ming2 yuan2 cang2 mao4 mi4 ， hua2 ge2 song3 tiao2 yao2 。
- zhao4 bi4 yu1 lin2 xing4 ， chen2 hao2 ji4 yan4 zhao1 。
- di4 xiong0 lian2 gun3 xiu4 ， sun1 zi3 lie4 chan2 diao1 。
- yin4 zhuo2 jin1 wei2 cai3 ， yu2 xuan2 yu4 zai4 yao1 。
- zhong1 yin1 lian2 zhu4 qin4 ， wai4 zu2 zhui4 tu2 jiao1 。
- di4 zi3 chuan2 bei1 shao2 ， gong1 qiang2 you3 gu3 xiao1 。
- guo3 xin1 wu2 du2 xiang3 ， geng1 mei3 huo4 qin1 diao4 。

## 注释

## 译文

## 赏析
