---
id: wang-zao-shi-zhou-tan
title: 石舟歎
titlePinyin: shi2 zhou1 tan4
titleSlug: shi-zhou-tan
author: 汪藻
authorPinyin: wang1 zao3
authorSlug: wang-zao
dynasty: 宋
dynastyPinyin: song4
dynastySlug: song
tags: []
---

## 正文

- 匆匆負鍤鵝鶩喧，閃閃蹴車雷電翻。
- 一城騷動急星火，官渠底用農時穿。
- 海神有意驅巨石，風伯不肯停陰雲。
- 坐令榷水甚于酒，盜者以乏軍興論。
- 峨峨之山載大艑，所過郡邑千官奔。
- 繡衣持斧坐堤上，百瀆倒盡生龜文。
- 民間四月種不入，敢惜數斗春泥渾。
- 君王神聖古無有，談笑坐可回乾坤。
- 何妨謦欬九天上，叱散黄帽還嵌根。
- 嗟哉食肉胡不告，勿謂石也安能言。

## 拼音

- cong1 cong1 fu4 cha1 e2 wu4 xuan1 ， shan3 shan3 cu4 ju1 lei2 dian4 fan1 。
- yi4 cheng2 sao1 dong4 ji2 xing1 huo3 ， guan1 qu2 di3 yong4 nong2 shi2 chuan1 。
- hai3 shen2 you3 yi4 qu1 ju4 shi2 ， feng1 bo2 bu4 ken3 ting2 yin1 yun2 。
- zuo4 ling4 que4 shui3 shen4 yu2 jiu3 ， dao4 zhe3 yi3 fa2 jun1 xing1 lun4 。
- e2 e2 zhi1 shan1 zai4 da4 bian4 ， suo3 guo4 jun4 yi4 qian1 guan1 ben1 。
- xiu4 yi1 chi2 fu3 zuo4 di1 shang4 ， bai3 du2 dao3 jin4 sheng1 gui1 wen2 。
- min2 jian4 si4 yue4 zhong3 bu2 ru4 ， gan3 xi1 shu4 dou4 chun1 ni2 hun2 。
- jun1 wang2 shen2 sheng4 gu3 wu2 you3 ， tan2 xiao4 zuo4 ke3 hui2 qian2 kun1 。
- he2 fang2 qing3 kai4 jiu3 tian1 shang4 ， chi4 san4 huang2 mao4 huan2 qian4 gen1 。
- jie1 zai1 shi2 rou4 hu2 bu2 gao4 ， wu4 wei4 shi2 ye3 an1 neng2 yan2 。

## 注释

## 译文

## 赏析
