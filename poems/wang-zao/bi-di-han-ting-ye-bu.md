---
id: wang-zao-bi-di-han-ting-ye-bu
title: 避地函亭野步
titlePinyin: bi4 di4 han2 ting2 ye3 bu4
titleSlug: bi-di-han-ting-ye-bu
author: 汪藻
authorPinyin: wang1 zao3
authorSlug: wang-zao
dynasty: 宋
dynastyPinyin: song4
dynastySlug: song
tags: []
---

## 正文

- 今日幸無雨，天空出遙岑。
- 行行不知疲，遂至春江潯。
- 汲路轉籬落，人家在桑陰。
- 平疇漲清波，隴麥如人深。
- 溝畎戲鳧鶩，新蒲映浮沈。
- 我生本樵漁，對此諧初心。
- 風物豈不好，悲來自難任。
- 胡塵暗中原，四海如驚禽。
- 黄屋狩萬里，兩宫隔辰參。
- 龍騰鼎湖闊，月晦星河深。
- 宇宙有傾覆，兹游豈嶇嶔。
- 消憂賴濁醪，太息誰能斟。

## 拼音

- jin1 ri4 xing4 wu2 yu3 ， tian1 kong1 chu1 yao2 cen2 。
- hang2 hang2 bu4 zhi1 pi2 ， sui4 zhi4 chun1 jiang1 xun2 。
- ji2 lu4 zhuan3 li2 luo4 ， ren2 jia1 zai4 sang1 yin1 。
- ping2 chou2 zhang3 qing1 bo1 ， long3 mai4 ru2 ren2 shen1 。
- gou1 quan3 xi4 fu2 wu4 ， xin1 pu2 ying4 fu2 shen3 。
- wo3 sheng1 ben3 qiao2 yu2 ， dui4 ci3 xie2 chu1 xin1 。
- feng1 wu4 qi3 bu4 hao3 ， bei1 lai2 zi4 nan2 ren4 。
- hu2 chen2 an4 zhong1 yuan2 ， si4 hai3 ru2 jing1 qin2 。
- huang2 wu1 shou4 wan4 li3 ， liang3 gong1 ge2 chen2 can1 。
- long2 teng2 ding3 hu2 kuo4 ， yue4 hui4 xing1 he2 shen1 。
- yu3 zhou4 you3 qing1 fu4 ， zi1 you2 qi3 qu1 qin1 。
- xiao1 you1 lai4 zhuo2 lao2 ， tai4 xi1 shui2 neng2 zhen1 。

## 注释

## 译文

## 赏析
