---
id: wang-zao-ti-bo-yu-gei-shi-man-wu-ting
title: 題伯禹給事漫吾亭
titlePinyin: ti2 bo2 yu3 gei3 shi4 man4 wu2 ting2
titleSlug: ti-bo-yu-gei-shi-man-wu-ting
author: 汪藻
authorPinyin: wang1 zao3
authorSlug: wang-zao
dynasty: 宋
dynastyPinyin: song4
dynastySlug: song
tags: []
---

## 正文

- 人生天地間，同一幻泡影。
- 偶然相值過，便有人與境。
- 那知兩皆漫，直寄彈指頃。
- 古來賢達士，物我均土梗。
- 程侯東南俊，少日忠義秉。
- 周旋正色地，四海憚嚴冷。
- 立朝二十年，憤世欲生癭。
- 班雖近日月，志則在箕潁。
- 中年拂衣歸，絕意向鐘鼎。
- 澤幽成小築，勝會已獨領。
- 清寒挹湍瀨，秀色攬諸嶺。
- 聊將不羈身，對此無閼景。
- 回首浯溪老，便覺加數等。
- 從渠春風顛，那得到古井。
- 高詞出胸臆，妙處如灌頂。
- 讀罷眷樊籠，悠然發深省。

## 拼音

- ren2 sheng1 tian1 di4 jian4 ， tong2 yi2 huan4 pao4 ying3 。
- ou3 ran2 xiang1 zhi2 guo4 ， bian4 you3 ren2 yu3 jing4 。
- na4 zhi1 liang3 jie1 man4 ， zhi2 ji4 dan4 zhi3 qing3 。
- gu3 lai2 xian2 da2 shi4 ， wu4 wo3 jun1 tu3 geng3 。
- cheng2 hou2 dong1 nan2 jun4 ， shao3 ri4 zhong1 yi4 bing3 。
- zhou1 xuan2 zheng4 se4 di4 ， si4 hai3 dan4 yan2 leng3 。
- li4 chao2 er4 shi2 nian2 ， fen4 shi4 yu4 sheng1 ying3 。
- ban1 sui1 jin4 ri4 yue4 ， zhi4 ze2 zai4 ji1 ying3 。
- zhong1 nian2 fu2 yi1 gui1 ， jue2 yi4 xiang4 zhong1 ding3 。
- ze2 you1 cheng2 xiao3 zhu4 ， sheng4 hui4 yi3 du2 ling3 。
- qing1 han2 yi4 tuan1 lai4 ， xiu4 se4 lan3 zhu1 ling3 。
- liao2 jiang1 bu4 ji1 shen1 ， dui4 ci3 wu2 e4 jing3 。
- hui2 shou3 wu2 xi1 lao3 ， bian4 jue2 jia1 shu4 deng3 。
- cong2 qu2 chun1 feng1 dian1 ， na4 de2 dao4 gu3 jing3 。
- gao1 ci2 chu1 xiong1 yi4 ， miao4 chu3 ru2 guan4 ding3 。
- du2 ba4 juan4 fan2 long2 ， you1 ran2 fa1 shen1 xing3 。

## 注释

## 译文

## 赏析
