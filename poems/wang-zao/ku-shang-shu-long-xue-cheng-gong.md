---
id: wang-zao-ku-shang-shu-long-xue-cheng-gong
title: 哭尚書龍學程公
titlePinyin: ku1 shang4 shu1 long2 xue2 cheng2 gong1
titleSlug: ku-shang-shu-long-xue-cheng-gong
author: 汪藻
authorPinyin: wang1 zao3
authorSlug: wang-zao
dynasty: 宋
dynastyPinyin: song4
dynastySlug: song
tags: []
---

## 正文

- 江左推人物，時清得俊髦。
- 肺肝傾耿介，頭角長英豪。
- 鄉郡賓興最，賢關譽望高。
- 萬夫爭射鵠，一舉獨連鼇。
- 經術爭儒館，詞章重省曹。
- 主憂俄旰食，邦禍始秋毫。
- 彊寇來侵逼，敷天徧繹騷。
- 奮身攄憤懣，銜命何腥臊。
- 深入邊亭隧，堅持漢節毛。
- 道途千里隔，忠義寸心牢。
- 歸報龍顔喜，親聞鳯詔襃。
- 功成侔李郭，政合付伊臯。
- 超擢陞青瑣，謀謨拱赭袍。
- 百官瞻矩矱，八座次甄陶。
- 晚歲猶持槖，鄰州暫夢刀。
- 台星方兩兩，逝水忽滔滔。
- 上意長圖舊，朝廷未閔勞。
- 謝安幾一起，秦失卻三號。
- 伊昔身遐謫，公時首屢搔。
- 交情如骨肉，仕路正風濤。
- 里閈期重會，泉臺恨莫逃。
- 終天吁永訣，雨淚滴香醪。

## 拼音

- jiang1 zuo3 tui1 ren2 wu4 ， shi2 qing1 de2 jun4 mao2 。
- fei4 gan1 qing1 geng3 jie4 ， tou2 jiao3 chang2 ying1 hao2 。
- xiang1 jun4 bin1 xing1 zui4 ， xian2 guan1 yu4 wang4 gao1 。
- wan4 fu1 zheng1 she4 hu2 ， yi4 ju3 du2 lian2 ao2 。
- jing1 shu4 zheng1 ru2 guan3 ， ci2 zhang1 zhong4 sheng3 cao2 。
- zhu3 you1 e2 gan4 shi2 ， bang1 huo4 shi3 qiu1 hao2 。
- qiang2 kou4 lai2 qin1 bi1 ， fu1 tian1 bian4 yi4 sao1 。
- fen4 shen1 shu1 fen4 men4 ， xian2 ming4 he2 xing1 sao1 。
- shen1 ru4 bian1 ting2 sui4 ， jian1 chi2 han4 jie2 mao2 。
- dao4 tu2 qian1 li3 ge2 ， zhong1 yi4 cun4 xin1 lao2 。
- gui1 bao4 long2 yan2 xi3 ， qin1 wen2 feng4 zhao4 bao1 。
- gong1 cheng2 mou2 li3 guo1 ， zheng4 he2 fu4 yi1 gao1 。
- chao1 zhuo2 sheng1 qing1 suo3 ， mou2 mo2 gong3 zhe3 pao2 。
- bai3 guan1 zhan1 ju3 yue1 ， ba1 zuo4 ci4 zhen1 tao2 。
- wan3 sui4 you2 chi2 tuo2 ， lin2 zhou1 zan4 meng4 dao1 。
- tai2 xing1 fang1 liang3 liang3 ， shi4 shui3 hu1 tao1 tao1 。
- shang4 yi4 chang2 tu2 jiu4 ， chao2 ting2 wei4 min3 lao2 。
- xie4 an1 ji1 yi4 qi3 ， qin2 shi1 que4 san1 hao4 。
- yi1 xi1 shen1 xia2 zhe2 ， gong1 shi2 shou3 lü3 sao1 。
- jiao1 qing0 ru2 gu3 rou4 ， shi4 lu4 zheng4 feng1 tao1 。
- li3 han4 qi1 zhong4 hui4 ， quan2 tai2 hen4 mo4 tao2 。
- zhong1 tian1 xu1 yong3 jue2 ， yu3 lei4 di1 xiang1 lao2 。

## 注释

## 译文

## 赏析
