---
id: wang-zao-shou-yu-shao-zai
title: 壽俞少宰
titlePinyin: shou4 yu2 shao3 zai3
titleSlug: shou-yu-shao-zai
author: 汪藻
authorPinyin: wang1 zao3
authorSlug: wang-zao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 閩海羣仙地，商秋少昊辰。
- 盡裒山嶽氣，來作廟堂身。
- 秀拔千尋玉，羣開一角麐。
- 早年提巨筆，平步歷通津。
- 當宁欣前席，同時歎絕塵。
- 鱣堂初簡拔，烏府即騰掀。
- 旋綜天官要，還躋政路親。
- 南臺沙磧合，兩省衮衣新。
- 金鼎功名會，紗籠富貴人。
- 房籌須杜決，蕭畫賴曹遵。
- 畎畝家蒙福，圖書日效珍。
- 百城收唾手，萬事斷垂紳。
- 皎皎胸中鑑，融融筆底春。
- 羣工推靖密，舉世服清真。
- 直宿非箕斗，逢時實渭莘。
- 帝嘉忠力久，朝羨寵光頻。
- 申伯詩方續，桓榮賜已陳。
- 露清龜食息，霜老鶴精神。
- 永世承元首，中天轉大鈞。
- 歲留稱壽斚，旬日看車輪。

## 拼音

- min3 hai3 qun2 xian1 di4 ， shang1 qiu1 shao3 hao4 chen2 。
- jin4 pou2 shan1 yue4 qi4 ， lai2 zuo4 miao4 tang2 shen1 。
- xiu4 ba2 qian1 xun2 yu4 ， qun2 kai1 yi4 jiao3 lin2 。
- zao3 nian2 ti2 ju4 bi3 ， ping2 bu4 li4 tong1 jin1 。
- dang1 ning2 xin1 qian2 xi2 ， tong2 shi2 tan4 jue2 chen2 。
- zhan1 tang2 chu1 jian3 ba2 ， wu1 fu3 ji2 teng2 xian1 。
- xuan2 zong1 tian1 guan1 yao4 ， huan2 ji1 zheng4 lu4 qin1 。
- nan2 tai2 sha1 qi4 he2 ， liang3 sheng3 gun3 yi1 xin1 。
- jin1 ding3 gong1 ming2 hui4 ， sha1 long2 fu4 gui4 ren2 。
- fang2 chou2 xu1 du4 jue2 ， xiao1 hua4 lai4 cao2 zun1 。
- quan3 mu3 jia1 meng2 fu2 ， tu2 shu1 ri4 xiao4 zhen1 。
- bai3 cheng2 shou1 tuo4 shou3 ， wan4 shi4 duan4 chui2 shen1 。
- jiao3 jiao3 xiong1 zhong1 jian4 ， rong2 rong2 bi3 di3 chun1 。
- qun2 gong1 tui1 jing4 mi4 ， ju3 shi4 fu2 qing1 zhen1 。
- zhi2 su4 fei1 ji1 dou3 ， feng2 shi2 shi2 wei4 shen1 。
- di4 jia1 zhong1 li4 jiu3 ， chao2 xian4 chong3 guang1 bin1 。
- shen1 bo2 shi1 fang1 xu4 ， huan2 rong2 ci4 yi3 chen2 。
- lu4 qing1 gui1 shi2 xi1 ， shuang1 lao3 he4 jing1 shen2 。
- yong3 shi4 cheng2 yuan2 shou3 ， zhong1 tian1 zhuan3 da4 jun1 。
- sui4 liu2 cheng1 shou4 jia3 ， xun2 ri4 kan4 ju1 lun2 。

## 注释

## 译文

## 赏析
