---
id: wang-zao-ci-yun-zhou-sheng-ju-qing-xi-xing-er-shou-qi-yi
title: 次韻周聖舉清溪行二首  其一
titlePinyin: ci4 yun4 zhou1 sheng4 ju3 qing1 xi1 xing2 er4 shou3     qi2 yi1
titleSlug: ci-yun-zhou-sheng-ju-qing-xi-xing-er-shou-qi-yi
author: 汪藻
authorPinyin: wang1 zao3
authorSlug: wang-zao
dynasty: 宋
dynastyPinyin: song4
dynastySlug: song
tags: []
---

## 正文

- 君不見國家有紀狂童干，一溪百繞山千盤。
- 竹兵草草兒戲爾，震澤以南心爲寒。
- 初如妖禽嘯月曉，忽作聚蚋奔醯酸。
- 九重夜半出秦甲，一麾萬里春農安。
- 書生那知破賊事，且復雪涕論悲端。
- 憶初倉惶挺身走，江湖滿地皆驚湍。
- 仲宣何暇守漳浦，子美僅能投錦官。
- 朝愁烽連海嶠起，暮恐彗掃星河翻。
- 忍饑怖死頭搶地，破釡躍魚苔漬冠。
- 爾時身世狹于掌，俯仰宇宙何時寛。
- 只今同喜風塵定，慎勿忘憂耽酒聖。
- 要須剩作舂陵行，爲洗吳兒百年病。

## 拼音

- jun1 bu2 jian4 guo2 jia1 you3 ji4 kuang2 tong2 gan1 ， yi4 xi1 bai3 rao4 shan1 qian1 pan2 。
- zhu2 bing1 cao3 cao3 er2 xi4 er3 ， zhen4 ze2 yi3 nan2 xin1 wei2 han2 。
- chu1 ru2 yao1 qin2 xiao4 yue4 xiao3 ， hu1 zuo4 ju4 rui4 ben1 xi1 suan1 。
- jiu3 chong2 ye4 ban4 chu1 qin2 jia3 ， yi4 hui1 wan4 li3 chun1 nong2 an1 。
- shu1 sheng1 na4 zhi1 po4 zei2 shi4 ， qie3 fu4 xue3 ti4 lun4 bei1 duan1 。
- yi4 chu1 cang1 huang2 ting3 shen1 zou3 ， jiang1 hu2 man3 di4 jie1 jing1 tuan1 。
- zhong4 xuan1 he2 xia2 shou3 zhang1 pu3 ， zi3 mei3 jin3 neng2 tou2 jin3 guan1 。
- chao2 chou2 feng1 lian2 hai3 jiao4 qi3 ， mu4 kong3 hui4 sao3 xing1 he2 fan1 。
- ren3 ji1 bu4 si3 tou2 qiang1 di4 ， po4 fu3 yue4 yu2 tai2 zi4 guan1 。
- er3 shi2 shen1 shi4 xia2 yu2 zhang3 ， fu3 yang3 yu3 zhou4 he2 shi2 kuan1 。
- zhi1 jin1 tong2 xi3 feng1 chen2 ding4 ， shen4 wu4 wang4 you1 dan1 jiu3 sheng4 。
- yao4 xu1 sheng4 zuo4 chong1 ling2 xing2 ， wei2 xi3 wu2 er2 bai3 nian2 bing4 。

## 注释

## 译文

## 赏析
