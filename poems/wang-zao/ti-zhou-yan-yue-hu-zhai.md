---
id: wang-zao-ti-zhou-yan-yue-hu-zhai
title: 題周彦約壺齋
titlePinyin: ti2 zhou1 yan4 yue1 hu2 zhai1
titleSlug: ti-zhou-yan-yue-hu-zhai
author: 汪藻
authorPinyin: wang1 zao3
authorSlug: wang-zao
dynasty: 宋
dynastyPinyin: song4
dynastySlug: song
tags: []
---

## 正文

- 化人謁帝遊清都，俯視宫室如積蘇。
- 那知神仙隱朝市，雲窗霧閣在一壺。
- 古來志士守環堵，宅彌萬里乾坤俱。
- 君今官冷百僚底，世人未識文於菟。
- 故營容膝尺度足，卷藏風月吞江湖。
- 客卿筆墨共游戲，維摩牀坐同跏趺。
- 鈎簾終日屏塵事，卧聽秋雨鳴菰蒲。
- 伊余想像未得往，一讀妙語清而腴。
- 遙知坐穩肉生髀，滿壁但掛歸來圖。
- 功名富貴會相迫，恐此骨相山林無。
- 平泉綠野看他日，莫忘築室愚溪愚。

## 拼音

- hua4 ren2 ye4 di4 you2 qing1 dou1 ， fu3 shi4 gong1 shi4 ru2 ji1 su1 。
- na4 zhi1 shen2 xian1 yin3 chao2 shi4 ， yun2 chuang1 wu4 ge2 zai4 yi4 hu2 。
- gu3 lai2 zhi4 shi4 shou3 huan2 du3 ， zhai2 mi2 wan4 li3 qian2 kun1 ju4 。
- jun1 jin1 guan1 leng3 bai3 liao2 di3 ， shi4 ren2 wei4 shi2 wen2 wu1 tu2 。
- gu4 ying2 rong2 xi1 chi3 du4 zu2 ， juan4 cang2 feng1 yue4 tun1 jiang1 hu2 。
- ke4 qing1 bi3 mo4 gong4 you2 xi4 ， wei2 mo2 chuang2 zuo4 tong2 jia1 fu1 。
- gou1 lian2 zhong1 ri4 ping2 chen2 shi4 ， wo4 ting1 qiu1 yu3 ming2 gu1 pu2 。
- yi1 yu2 xiang3 xiang4 wei4 de2 wang3 ， yi4 du2 miao4 yu3 qing1 er2 yu2 。
- yao2 zhi1 zuo4 wen3 rou4 sheng1 bi4 ， man3 bi4 dan4 gua4 gui1 lai2 tu2 。
- gong1 ming2 fu4 gui4 hui4 xiang1 po4 ， kong3 ci3 gu3 xiang4 shan1 lin2 wu2 。
- ping2 quan2 lü4 ye3 kan4 ta1 ri4 ， mo4 wang4 zhu4 shi4 yu2 xi1 yu2 。

## 注释

## 译文

## 赏析
