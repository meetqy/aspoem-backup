---
id: wang-zao-zheng-gu-dao-lei-shu-qiu-yu-wu-shi-zou-bi-feng-ji
title: 鄭固道累書求寓屋詩走筆封寄
titlePinyin: zheng4 gu4 dao4 lei4 shu1 qiu2 yu4 wu1 shi1 zou3 bi3 feng1 ji4
titleSlug: zheng-gu-dao-lei-shu-qiu-yu-wu-shi-zou-bi-feng-ji
author: 汪藻
authorPinyin: wang1 zao3
authorSlug: wang-zao
dynasty: 宋
dynastyPinyin: song4
dynastySlug: song
tags: []
---

## 正文

- 平生金石交，政爾一固道。
- 佳哉固道乎，所至即爲寶。
- 人言醒而狂，我見影亦好。
- 憶初烟塵飛，環纍十萬竈。
- 夕烽通甘泉，兵氣塞穹昊。
- 公爲魯仲連，麾去如振槁。
- 功成拂衣去，不羨中令攷。
- 每逢泉石佳，便欲事幽討。
- 晚行龜峰旁，愛此千嶂抱。
- 亟營背郭堂，羞作出山草。
- 慨然懸其車，避俗長卻掃。
- 所嗟高明家，華屋幾人保。
- 既留楊柳枝，仍占杏花島。
- 真成醉吟翁，何況無病惱。
- 屬聞鴻冥冥，痛恨歸不早。
- 何當釋羈囚，把臂共傾倒。
- 餘光玩桑榆，踵息養棃棗。
- 買鄰會有時，來往成二老。

## 拼音

- ping2 sheng1 jin1 shi2 jiao1 ， zheng4 er3 yi2 gu4 dao4 。
- jia1 zai1 gu4 dao4 hu1 ， suo3 zhi4 ji2 wei2 bao3 。
- ren2 yan2 xing3 er2 kuang2 ， wo3 jian4 ying3 yi4 hao3 。
- yi4 chu1 yan1 chen2 fei1 ， huan2 lei2 shi2 wan4 zao4 。
- xi1 feng1 tong1 gan1 quan2 ， bing1 qi4 sai1 qiong2 hao4 。
- gong1 wei2 lu3 zhong4 lian2 ， hui1 qu4 ru2 zhen4 gao3 。
- gong1 cheng2 fu2 yi1 qu4 ， bu2 xian4 zhong1 ling4 kao3 。
- mei3 feng2 quan2 shi2 jia1 ， bian4 yu4 shi4 you1 tao3 。
- wan3 xing2 gui1 feng1 pang2 ， ai4 ci3 qian1 zhang4 bao4 。
- ji2 ying2 bei4 guo1 tang2 ， xiu1 zuo4 chu1 shan1 cao3 。
- kai3 ran2 xuan2 qi2 ju1 ， bi4 su2 chang2 que4 sao3 。
- suo3 jie1 gao1 ming2 jia1 ， hua2 wu1 ji1 ren2 bao3 。
- ji4 liu2 yang2 liu3 zhi1 ， reng2 zhan4 xing4 hua1 dao3 。
- zhen1 cheng2 zui4 yin2 weng1 ， he2 kuang4 wu2 bing4 nao3 。
- shu3 wen2 hong2 ming2 ming2 ， tong4 hen4 gui1 bu4 zao3 。
- he2 dang1 shi4 ji1 qiu2 ， ba3 bi4 gong4 qing1 dao3 。
- yu2 guang1 wan2 sang1 yu2 ， zhong3 xi1 yang3 li2 zao3 。
- mai3 lin2 hui4 you3 shi2 ， lai2 wang3 cheng2 er4 lao3 。

## 注释

## 译文

## 赏析
