---
id: wang-zao-gui-shan-shang-fang
title: 龜山上方
titlePinyin: gui1 shan1 shang4 fang1
titleSlug: gui-shan-shang-fang
author: 汪藻
authorPinyin: wang1 zao3
authorSlug: wang-zao
dynasty: 宋
dynastyPinyin: song4
dynastySlug: song
tags: []
---

## 正文

- 度險逢幽處，憑誰寫壯懷。
- 連甍棲絕壁，孤塔表長淮。
- 地本吳楓接，山今禹績皆。
- 潮聲遙入寺，竹影自翻階。
- 木杪朱欄出，城坳雪浪埋。
- 乾坤迷枉渚，霧雨泄陰崖。
- 丹葉經寒在，蒼洲向晚佳。
- 魚龍宵聼唄，猿鳥晝窺齋。
- 月滿蠙珠實，霜清磬石諧。
- 僧盂收柏子，樵徑埽松釵。
- 左宦書無鴈，南烹菜有鮭。
- 風烟欺短髮，雲水信殘骸。
- 竟作何鄉老，虚慚素尚乖。
- 江湖今在眼，歸合辦青鞋。

## 拼音

- du4 xian3 feng2 you1 chu3 ， ping2 shui2 xie3 zhuang4 huai2 。
- lian2 meng2 qi1 jue2 bi4 ， gu1 ta3 biao3 chang2 huai2 。
- di4 ben3 wu2 feng1 jie1 ， shan1 jin1 yu3 ji4 jie1 。
- chao2 sheng1 yao2 ru4 si4 ， zhu2 ying3 zi4 fan1 jie1 。
- mu4 miao3 zhu1 lan2 chu1 ， cheng2 ao4 xue3 lang4 mai2 。
- qian2 kun1 mi2 wang3 zhu3 ， wu4 yu3 xie4 yin1 ya2 。
- dan1 ye4 jing1 han2 zai4 ， cang1 zhou1 xiang4 wan3 jia1 。
- yu2 long2 xiao1 ting1 bei0 ， yuan2 niao3 zhou4 kui1 zhai1 。
- yue4 man3 pin2 zhu1 shi2 ， shuang1 qing1 qing4 shi2 xie2 。
- seng1 yu2 shou1 bai3 zi3 ， qiao2 jing4 sao4 song1 chai1 。
- zuo3 huan4 shu1 wu2 yan4 ， nan2 peng1 cai4 you3 gui1 。
- feng1 yan1 qi1 duan3 fa4 ， yun2 shui3 xin4 can2 hai2 。
- jing4 zuo4 he2 xiang1 lao3 ， xu1 can2 su4 shang4 guai1 。
- jiang1 hu2 jin1 zai4 yan3 ， gui1 he2 ban4 qing1 xie2 。

## 注释

## 译文

## 赏析
