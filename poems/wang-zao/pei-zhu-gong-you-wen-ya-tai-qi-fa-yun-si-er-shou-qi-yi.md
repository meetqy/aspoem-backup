---
id: wang-zao-pei-zhu-gong-you-wen-ya-tai-qi-fa-yun-si-er-shou-qi-yi
title: 陪諸公遊文雅臺憩法雲寺二首  其一
titlePinyin: pei2 zhu1 gong1 you2 wen2 ya3 tai2 qi4 fa3 yun2 si4 er4 shou3     qi2 yi1
titleSlug: pei-zhu-gong-you-wen-ya-tai-qi-fa-yun-si-er-shou-qi-yi
author: 汪藻
authorPinyin: wang1 zao3
authorSlug: wang-zao
dynasty: 宋
dynastyPinyin: song4
dynastySlug: song
tags: []
---

## 正文

- 旅泊值秋晚，登臨良亦佳。
- 高臺始基誰，未覺歲月遐。
- 維梁漢寵弟，非復莩附葭。
- 鳴鞭白雲上，寶髻翻千鴉。
- 樽前第詞客，坐使屈宋衙。
- 秖今竟何有，蕪没荒烟斜。
- 秦墟仆翁仲，楚俗悲章華。
- 空餘古招提，老龐伴丹霞。
- 花氣侵客袂，松聲滿鄰家。
- 凄涼刧灰地，半似篁竹遮。
- 坐久鴈橫野，炊烟映簷牙。
- 似聞睢陽曲，尚作兒童譁。
- 惜無斗酒酧，水厄空嘗茶。

## 拼音

- lü3 bo2 zhi2 qiu1 wan3 ， deng1 lin2 liang2 yi4 jia1 。
- gao1 tai2 shi3 ji1 shui2 ， wei4 jue2 sui4 yue4 xia2 。
- wei2 liang2 han4 chong3 di4 ， fei1 fu4 piao3 fu4 jia1 。
- ming2 bian1 bai2 yun2 shang4 ， bao3 ji4 fan1 qian1 ya1 。
- zun1 qian2 di4 ci2 ke4 ， zuo4 shi3 qu1 song4 ya2 。
- zhi3 jin1 jing4 he2 you3 ， wu2 mei2 huang1 yan1 xie2 。
- qin2 xu1 pu2 weng1 zhong4 ， chu3 su2 bei1 zhang1 hua2 。
- kong1 yu2 gu3 zhao1 ti2 ， lao3 pang2 ban4 dan1 xia2 。
- hua1 qi4 qin1 ke4 mei4 ， song1 sheng1 man3 lin2 jia1 。
- qi1 liang2 jie2 hui1 di4 ， ban4 si4 huang2 zhu2 zhe1 。
- zuo4 jiu3 yan4 heng2 ye3 ， chui1 yan1 ying4 yan2 ya2 。
- si4 wen2 sui1 yang2 qu3 ， shang4 zuo4 er2 tong2 hua2 。
- xi1 wu2 dou4 jiu3 chou2 ， shui3 e4 kong1 chang2 cha2 。

## 注释

## 译文

## 赏析
