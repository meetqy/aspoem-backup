---
id: wang-zao-ci-yun-zhou-sheng-ju-qing-xi-xing-er-shou-qi-er
title: 次韻周聖舉清溪行二首  其二
titlePinyin: ci4 yun4 zhou1 sheng4 ju3 qing1 xi1 xing2 er4 shou3     qi2 er4
titleSlug: ci-yun-zhou-sheng-ju-qing-xi-xing-er-shou-qi-er
author: 汪藻
authorPinyin: wang1 zao3
authorSlug: wang-zao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 君不見吳儂自昔王江千，歲輸御府金堆盤。
- 一朝肘掖作奇禍，玉册錦袍盟欲寒。
- 驛塵初飛梅未破，匆匆烟雨催梅酸。
- 行驅鬼馬載鬼妾，欲偷瞬息如槐安。
- 那知氛霧卷清晝，旄頭夜落天南端。
- 樓船千萬羽林卒，飛渡海潮江不湍。
- 狂童生致獨柳下，請肉仇家來白官。
- 千奴一膽更須問，速收兩手春耕翻。
- 鹿奔誰云爭走險，雞敗但笑空餘冠。
- 政須船粟哺其腹，此令朝行民夕寛。
- 功歌九廟今誰定，退之方頌元和聖。
- 老人端坐聽清風，習習先秋蘇肺病。

## 拼音

- jun1 bu2 jian4 wu2 nong2 zi4 xi1 wang2 jiang1 qian1 ， sui4 shu1 yu4 fu3 jin1 dui1 pan2 。
- yi4 zhao1 zhou3 ye4 zuo4 qi2 huo4 ， yu4 ce4 jin3 pao2 meng2 yu4 han2 。
- yi4 chen2 chu1 fei1 mei2 wei4 po4 ， cong1 cong1 yan1 yu3 cui1 mei2 suan1 。
- xing2 qu1 gui3 ma3 zai4 gui3 qie4 ， yu4 tou1 shun4 xi1 ru2 huai2 an1 。
- na4 zhi1 fen1 wu4 juan4 qing1 zhou4 ， mao2 tou2 ye4 luo4 tian1 nan2 duan1 。
- lou2 chuan2 qian1 wan4 yu3 lin2 zu2 ， fei1 du4 hai3 chao2 jiang1 bu4 tuan1 。
- kuang2 tong2 sheng1 zhi4 du2 liu3 xia4 ， qing3 rou4 chou2 jia1 lai2 bai2 guan1 。
- qian1 nu2 yi4 dan3 geng4 xu1 wen4 ， su4 shou1 liang3 shou3 chun1 geng1 fan1 。
- lu4 ben1 shui2 yun2 zheng1 zou3 xian3 ， ji1 bai4 dan4 xiao4 kong1 yu2 guan1 。
- zheng4 xu1 chuan2 su4 bu3 qi2 fu4 ， ci3 ling4 chao2 xing2 min2 xi1 kuan1 。
- gong1 ge1 jiu3 miao4 jin1 shui2 ding4 ， tui4 zhi1 fang1 song4 yuan2 he2 sheng4 。
- lao3 ren2 duan1 zuo4 ting1 qing1 feng1 ， xi2 xi2 xian1 qiu1 su1 fei4 bing4 。

## 注释

## 译文

## 赏析
