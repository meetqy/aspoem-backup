---
id: wang-zao-ji-cheng-shou-ji-zhi-zheng-zuo-si-er-shou-qi-yi
title: 寄呈壽基致政左司二首  其一
titlePinyin: ji4 cheng2 shou4 ji1 zhi4 zheng4 zuo3 si1 er4 shou3     qi2 yi1
titleSlug: ji-cheng-shou-ji-zhi-zheng-zuo-si-er-shou-qi-yi
author: 汪藻
authorPinyin: wang1 zao3
authorSlug: wang-zao
dynasty: 宋
dynastyPinyin: song4
dynastySlug: song
tags: []
---

## 正文

- 年來何事憶蓴鱸，家近秋風萬頃湖。
- 五馬曾同當日渡，二疏今見古人圖。
- 山靈尚勒移文否，田父時遭泥飲無。
- 餘論不妨傳四海，君家世世有潛夫。

## 拼音

- nian2 lai2 he2 shi4 yi4 chun2 lu2 ， jia1 jin4 qiu1 feng1 wan4 qing3 hu2 。
- wu3 ma3 ceng2 tong2 dang1 ri4 du4 ， er4 shu1 jin1 jian4 gu3 ren2 tu2 。
- shan1 ling2 shang4 le4 yi2 wen2 fou3 ， tian2 fu4 shi2 zao1 ni2 yin3 wu2 。
- yu2 lun4 bu4 fang2 chuan2 si4 hai3 ， jun1 jia1 shi4 shi4 you3 qian2 fu1 。

## 注释

## 译文

## 赏析
