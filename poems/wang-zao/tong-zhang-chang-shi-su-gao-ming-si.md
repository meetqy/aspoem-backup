---
id: wang-zao-tong-zhang-chang-shi-su-gao-ming-si
title: 同張昌時宿高明寺
titlePinyin: tong2 zhang1 chang1 shi2 su4 gao1 ming2 si4
titleSlug: tong-zhang-chang-shi-su-gao-ming-si
author: 汪藻
authorPinyin: wang1 zao3
authorSlug: wang-zao
dynasty: 宋
dynastyPinyin: song4
dynastySlug: song
tags: []
---

## 正文

- 幽卧不知覺，窗懸寒日初。
- 矧伊夜來雨，谿聲到吾廬。
- 故人挽我出，忽枉天際書。
- 躋險敢自休，青山轉籃輿。
- 相逢竹間寺，共擷園中蔬。
- 殘僧誰在亡，奄忽十載餘。
- 茗果話疇昔，新晴報鐘魚。
- 東雷亦已鳴，百草苕穎舒。
- 奈何與之子，齒髪日夜疏。
- 眷此不能發，牽衣更躊蹰。
- 明朝各回首，世事將焉如。

## 拼音

- you1 wo4 bu4 zhi1 jue2 ， chuang1 xuan2 han2 ri4 chu1 。
- shen3 yi1 ye4 lai2 yu3 ， xi1 sheng1 dao4 wu2 lu2 。
- gu4 ren2 wan3 wo3 chu1 ， hu1 wang3 tian1 ji4 shu1 。
- ji1 xian3 gan3 zi4 xiu1 ， qing1 shan1 zhuan3 lan2 yu2 。
- xiang1 feng2 zhu2 jian4 si4 ， gong4 xie2 yuan2 zhong1 shu1 。
- can2 seng1 shui2 zai4 wang2 ， yan3 hu1 shi2 zai4 yu2 。
- ming2 guo3 hua4 chou2 xi1 ， xin1 qing2 bao4 zhong1 yu2 。
- dong1 lei2 yi4 yi3 ming2 ， bai3 cao3 tiao2 ying3 shu1 。
- nai4 he2 yu3 zhi1 zi3 ， chi3 fa4 ri4 ye4 shu1 。
- juan4 ci3 bu4 neng2 fa1 ， qian1 yi1 geng4 chou2 chu2 。
- ming2 chao2 ge4 hui2 shou3 ， shi4 shi4 jiang1 yan1 ru2 。

## 注释

## 译文

## 赏析
