---
id: guo-yin-song-lu-shou
title: 送路守
titlePinyin: song4 lu4 shou3
titleSlug: song-lu-shou
author: 郭印
authorPinyin: guo1 yin4
authorSlug: guo-yin
dynasty: 宋
dynastyPinyin: song4
dynastySlug: song
tags: []
---

## 正文

- 道衰世彌隘，俗薄人易驕。
- 一爲居所移，盛氣干雲霄。
- 官曹出已下，俯視如僬僥。
- 崇卑兩懸絕，相望天壤遼。
- 猗歟路漢州，冠纓早彯彯。
- 亨衢快著鞭，壯歳亟乘軺。
- 耘耡矜色盡，茂德日以昭。
- 朅來西南守，揀拔自公朝。
- 侯館賓客富，平湖水竹饒。
- 退食未爲樂，鸞輿萬里遙。
- 赤子拊吾民，良朋遇吾僚。
- 薫然四時春，草木無枯焦。
- 明朝馬首西，秋風更蕭條。
- 當宁方急賢，三旌副旁招。

## 拼音

- dao4 shuai1 shi4 mi2 ai4 ， su2 bao2 ren2 yi4 jiao1 。
- yi4 wei2 ju1 suo3 yi2 ， sheng4 qi4 gan1 yun2 xiao1 。
- guan1 cao2 chu1 yi3 xia4 ， fu3 shi4 ru2 jiao1 jiao3 。
- chong2 bei1 liang3 xuan2 jue2 ， xiang1 wang4 tian1 rang3 liao2 。
- yi1 yu2 lu4 han4 zhou1 ， guan1 ying1 zao3 piao1 piao1 。
- heng1 qu2 kuai4 zhu4 bian1 ， zhuang4 sui4 ji2 cheng2 yao2 。
- yun2 chu2 jin1 se4 jin4 ， mao4 de2 ri4 yi3 zhao1 。
- qie4 lai2 xi1 nan2 shou3 ， jian3 ba2 zi4 gong1 chao2 。
- hou2 guan3 bin1 ke4 fu4 ， ping2 hu2 shui3 zhu2 rao2 。
- tui4 shi2 wei4 wei2 le4 ， luan2 yu2 wan4 li3 yao2 。
- chi4 zi3 fu3 wu2 min2 ， liang2 peng2 yu4 wu2 liao2 。
- xun1 ran2 si4 shi2 chun1 ， cao3 mu4 wu2 ku1 jiao1 。
- ming2 chao2 ma3 shou3 xi1 ， qiu1 feng1 geng4 xiao1 tiao2 。
- dang1 ning2 fang1 ji2 xian2 ， san1 jing1 fu4 pang2 zhao1 。

## 注释

## 译文

## 赏析
