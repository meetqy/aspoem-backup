---
id: guo-yin-gan-shi-yi-shou-zai-yong-qian-yun-cheng-yuan-zhao-jiu-shan-wen-yu
title: 感時一首再用前韻呈元詔久善文彧
titlePinyin: gan3 shi2 yi4 shou3 zai4 yong4 qian2 yun4 cheng2 yuan2 zhao4 jiu3 shan4 wen2 yu4
titleSlug: gan-shi-yi-shou-zai-yong-qian-yun-cheng-yuan-zhao-jiu-shan-wen-yu
author: 郭印
authorPinyin: guo1 yin4
authorSlug: guo-yin
dynasty: 宋
dynastyPinyin: song4
dynastySlug: song
tags: []
---

## 正文

- 我傷天缺無人補，四海嬰兒失其母。
- 北人躍馬渡黄河，請和使者空旁午。
- 二君北去宗族從，國祚千鈞垂一縷。
- 天心保趙有真孤，重雲翳日今復吐。
- 萬姓謳歌子啓賢，沈痛脱然離肺腑。
- 聞招賢士築層臺，更納直言懸諫鼓。
- 彌縫輔贊要真儒，相國豈無房與杜。
- 中興之主信非常，睿武英明如太祖。
- 巍巍虞舜有重瞳，穆穆文王生四乳。
- 鑾輿若返天下安，未說登三并咸五。
- 咄嗟廟堂不須憂，行看兩陛舞干羽。

## 拼音

- wo3 shang1 tian1 que1 wu2 ren2 bu3 ， si4 hai3 ying1 er2 shi1 qi2 mu3 。
- bei3 ren2 yue4 ma3 du4 huang2 he2 ， qing3 he2 shi3 zhe3 kong1 pang2 wu3 。
- er4 jun1 bei3 qu4 zong1 zu2 cong2 ， guo2 zuo4 qian1 jun1 chui2 yi4 lü3 。
- tian1 xin1 bao3 zhao4 you3 zhen1 gu1 ， zhong4 yun2 yi4 ri4 jin1 fu4 tu3 。
- wan4 xing4 ou1 ge1 zi0 qi3 xian2 ， shen3 tong4 tuo1 ran2 li2 fei4 fu3 。
- wen2 zhao1 xian2 shi4 zhu4 ceng2 tai2 ， geng4 na4 zhi2 yan2 xuan2 jian4 gu3 。
- mi2 feng2 fu3 zan4 yao4 zhen1 ru2 ， xiang1 guo2 qi3 wu2 fang2 yu3 du4 。
- zhong1 xing1 zhi1 zhu3 xin4 fei1 chang2 ， rui4 wu3 ying1 ming2 ru2 tai4 zu3 。
- wei1 wei1 yu2 shun4 you3 zhong4 tong2 ， mu4 mu4 wen2 wang2 sheng1 si4 ru3 。
- luan2 yu2 ruo4 fan3 tian1 xia4 an1 ， wei4 shuo1 deng1 san1 bing4 xian2 wu3 。
- duo1 jie1 miao4 tang2 bu4 xu1 you1 ， xing2 kan4 liang3 bi4 wu3 gan1 yu3 。

## 注释

## 译文

## 赏析
