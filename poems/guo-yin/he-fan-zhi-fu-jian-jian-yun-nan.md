---
id: guo-yin-he-fan-zhi-fu-jian-jian-yun-nan
title: 和樊直夫兼簡允南
titlePinyin: he2 fan2 zhi2 fu1 jian1 jian3 yun3 nan2
titleSlug: he-fan-zhi-fu-jian-jian-yun-nan
author: 郭印
authorPinyin: guo1 yin4
authorSlug: guo-yin
dynasty: 宋
dynastyPinyin: song4
dynastySlug: song
tags: []
---

## 正文

- 士而志於道，誰云不自量。
- 山海雖崇深，行者尚梯航。
- 况復我固有，本根先混茫。
- 渺然一微塵，猶足鑄虞唐。
- 隨遇得真樂，何適非道場。
- 回首觀世間，汩沒誠可傷。
- 余豈不知耶，駑馬戀豆糠。
- 春林聽鳴鳥，秋壁聞啼螿。
- 是心如死灰，妄念不復猖。
- 持此欲求交，滿目都倀倀。
- 邇來得吾人，宿願欣已償。
- 文字果超詣，聖門早升堂。
- 視彼俗學流，一一癡與狂。
- 所爲雜覇下，未可語皇王。
- 與君期戮力，起廢鍼其肓。
- 相將入山中，采薇以爲糧。

## 拼音

- shi4 er2 zhi4 wu1 dao4 ， shui2 yun2 bu2 zi4 liang4 。
- shan1 hai3 sui1 chong2 shen1 ， xing2 zhe3 shang4 ti1 hang2 。
- kuang4 fu4 wo3 gu4 you3 ， ben3 gen1 xian1 hun4 mang2 。
- miao3 ran2 yi4 wei1 chen2 ， you2 zu2 zhu4 yu2 tang2 。
- sui2 yu4 de2 zhen1 le4 ， he2 shi4 fei1 dao4 chang3 。
- hui2 shou3 guan1 shi4 jian4 ， gu3 mei2 cheng2 ke3 shang1 。
- yu2 qi3 bu4 zhi1 ye1 ， nu2 ma3 lian4 dou4 kang1 。
- chun1 lin2 ting1 ming2 niao3 ， qiu1 bi4 wen2 ti2 jiang1 。
- shi4 xin1 ru2 si3 hui1 ， wang4 nian4 bu2 fu4 chang1 。
- chi2 ci3 yu4 qiu2 jiao1 ， man3 mu4 dou1 chang1 chang1 。
- er3 lai2 de2 wu2 ren2 ， su4 yuan4 xin1 yi3 chang2 。
- wen2 zi4 guo3 chao1 yi4 ， sheng4 men2 zao3 sheng1 tang2 。
- shi4 bi3 su2 xue2 liu2 ， yi1 yi1 chi1 yu3 kuang2 。
- suo3 wei2 za2 ba4 xia4 ， wei4 ke3 yu3 huang2 wang2 。
- yu3 jun1 qi1 lu4 li4 ， qi3 fei4 zhen1 qi2 huang1 。
- xiang1 jiang1 ru4 shan1 zhong1 ， cai3 wei1 yi3 wei2 liang2 。

## 注释

## 译文

## 赏析
