---
id: guo-yin-zeng-ming-shi
title: 贈明師
titlePinyin: zeng4 ming2 shi1
titleSlug: zeng-ming-shi
author: 郭印
authorPinyin: guo1 yin4
authorSlug: guo-yin
dynasty: 宋
dynastyPinyin: song4
dynastySlug: song
tags: []
---

## 正文

- 四民不相奪，事業勤且專。
- 所適既多歧，乃爲異物遷。
- 初心轉錯亂，故步成跰𨇤。
- 一縱不可收，有如解纜船。
- 而况佛之徒，辭家童其顛。
- 耕杼兩不知，蕭條香火緣。
- 胡爲反自棄，捨已芸人田。
- 筆墨殘畫永，詞章奪春妍。
- 持此謁豪貴，往往求知憐。
- 大事殊未明，口張鼻撩天。
- 不見湯休輩，才名舉世傳。
- 形化心亦爾，抱病歸黄泉。
- 汝質本渾金，未逢妙手鐫。
- 好名一以誤，沈溺在詩篇。
- 毫釐失千里，萍梗空十年。
- 吾言雖屢苦，掉首終弗然。
- 邇來心孔開，舊學都棄捐。
- 青山决棲隱，求師覓安禪。
- 聞之喜且疑，此志諒能堅。
- 行矣無所贈，短章當緡錢。

## 拼音

- si4 min2 bu4 xiang1 duo2 ， shi4 ye4 qin2 qie3 zhuan1 。
- suo3 shi4 ji4 duo1 qi2 ， nai3 wei2 yi4 wu4 qian1 。
- chu1 xin1 zhuan3 cuo4 luan4 ， gu4 bu4 cheng2 beng4 𨇤。
- yi2 zong4 bu4 ke3 shou1 ， you3 ru2 jie3 lan3 chuan2 。
- er2 kuang4 fo2 zhi1 tu2 ， ci2 jia1 tong2 qi2 dian1 。
- geng1 zhu4 liang3 bu4 zhi1 ， xiao1 tiao2 xiang1 huo3 yuan2 。
- hu2 wei2 fan3 zi4 qi4 ， she3 yi3 yun2 ren2 tian2 。
- bi3 mo4 can2 hua4 yong3 ， ci2 zhang1 duo2 chun1 yan2 。
- chi2 ci3 ye4 hao2 gui4 ， wang3 wang3 qiu2 zhi1 lian2 。
- da4 shi4 shu1 wei4 ming2 ， kou3 zhang1 bi2 liao2 tian1 。
- bu2 jian4 tang1 xiu1 bei4 ， cai2 ming2 ju3 shi4 chuan2 。
- xing2 hua4 xin1 yi4 er3 ， bao4 bing4 gui1 huang2 quan2 。
- ru3 zhi4 ben3 hun2 jin1 ， wei4 feng2 miao4 shou3 juan1 。
- hao3 ming2 yi4 yi3 wu4 ， shen3 ni4 zai4 shi1 pian1 。
- hao2 li2 shi1 qian1 li3 ， ping2 geng3 kong1 shi2 nian2 。
- wu2 yan2 sui1 lü3 ku3 ， diao4 shou3 zhong1 fu2 ran2 。
- er3 lai2 xin1 kong3 kai1 ， jiu4 xue2 dou1 qi4 juan1 。
- qing1 shan1 jue2 qi1 yin3 ， qiu2 shi1 mi4 an1 shan4 。
- wen2 zhi1 xi3 qie3 yi2 ， ci3 zhi4 liang4 neng2 jian1 。
- xing2 yi3 wu2 suo3 zeng4 ， duan3 zhang1 dang1 min2 qian2 。

## 注释

## 译文

## 赏析
