---
id: guo-yin-ti-jue-chen-ting
title: 題絕塵亭
titlePinyin: ti2 jue2 chen2 ting2
titleSlug: ti-jue-chen-ting
author: 郭印
authorPinyin: guo1 yin4
authorSlug: guo-yin
dynasty: 宋
dynastyPinyin: song4
dynastySlug: song
tags: []
---

## 正文

- 咫尺有佳境，何用山澤游。
- 地偏塵自遠，松竹鏁深幽。
- 亭亭出危塔，湛湛俯長流。
- 憑軒目一縱，驕蹇萬象收。
- 我來意頗適，坐對孤雲浮。
- 同心二三友，曠達亦罕儔。
- 銜盃送頹日，隨寓得所休。
- 不知世間人，亦有此樂不。
- 出處付身外，吾生可自由。
- 他時儻乘興，相伴只沙鷗。

## 拼音

- zhi3 chi3 you3 jia1 jing4 ， he2 yong4 shan1 ze2 you2 。
- di4 pian1 chen2 zi4 yuan3 ， song1 zhu2 suo3 shen1 you1 。
- ting2 ting2 chu1 wei1 ta3 ， zhan4 zhan4 fu3 chang2 liu2 。
- ping2 xuan1 mu4 yi2 zong4 ， jiao1 jian3 wan4 xiang4 shou1 。
- wo3 lai2 yi4 po1 shi4 ， zuo4 dui4 gu1 yun2 fu2 。
- tong2 xin1 er4 san1 you3 ， kuang4 da2 yi4 han3 chou2 。
- xian2 bei1 song4 tui2 ri4 ， sui2 yu4 de2 suo3 xiu1 。
- bu4 zhi1 shi4 jian4 ren2 ， yi4 you3 ci3 le4 bu4 。
- chu1 chu3 fu4 shen1 wai4 ， wu2 sheng1 ke3 zi4 you2 。
- ta1 shi2 tang3 cheng2 xing1 ， xiang1 ban4 zhi1 sha1 ou1 。

## 注释

## 译文

## 赏析
