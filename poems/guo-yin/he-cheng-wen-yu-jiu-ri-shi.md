---
id: guo-yin-he-cheng-wen-yu-jiu-ri-shi
title: 和程文彧九日詩
titlePinyin: he2 cheng2 wen2 yu4 jiu3 ri4 shi1
titleSlug: he-cheng-wen-yu-jiu-ri-shi
author: 郭印
authorPinyin: guo1 yin4
authorSlug: guo-yin
dynasty: 唐
dynastyPinyin: tang2
dynastySlug: tang
tags: [] 
---

## 正文

- 平生懶惰無拘逼，學道唯將寸陰惜。
- 手披目覽不自勤，俯視仰觀如有得。
- 王侯螻蟻同丘墟，身外紛紛了無益。
- 况值秋風草木枯，仍驚羽檄文書急。
- 蕭條情思殊曩時，畏見重陽百憂集。
- 花披黄金豈復知，酒送白衣元未識。
- 計侯開筵及芳辰，置我坐隅非惡客。
- 衰顔不紅鬢失青，一笑頽然倚歡伯。
- 醉來說禪傍無人，若道箇中嫌揀擇。
- 古今一照事俱空，物我兩忘心自適。
- 明朝梅福記新詩，鏘鏗未減金聲擲。
- 何如邀我卧東籬，天地從敎爲幕席。

## 拼音

- ping2 sheng1 lan3 duo4 wu2 ju1 bi1 ， xue2 dao4 wei2 jiang1 cun4 yin1 xi1 。
- shou3 pi1 mu4 lan3 bu2 zi4 qin2 ， fu3 shi4 yang3 guan1 ru2 you3 de2 。
- wang2 hou2 lou2 yi3 tong2 qiu1 xu1 ， shen1 wai4 fen1 fen1 le0 wu2 yi4 。
- kuang4 zhi2 qiu1 feng1 cao3 mu4 ku1 ， reng2 jing1 yu3 xi2 wen2 shu1 ji2 。
- xiao1 tiao2 qing2 si1 shu1 nang3 shi2 ， wei4 jian4 zhong4 yang2 bai3 you1 ji2 。
- hua1 pi1 huang2 jin1 qi3 fu4 zhi1 ， jiu3 song4 bai2 yi1 yuan2 wei4 shi2 。
- ji4 hou2 kai1 yan2 ji2 fang1 chen2 ， zhi4 wo3 zuo4 yu2 fei1 e4 ke4 。
- shuai1 yan2 bu4 hong2 bin4 shi1 qing1 ， yi2 xiao4 tui2 ran2 yi3 huan1 bo2 。
- zui4 lai2 shuo1 shan4 bang4 wu2 ren2 ， ruo4 dao4 ge4 zhong1 xian2 jian3 ze2 。
- gu3 jin1 yi2 zhao4 shi4 ju4 kong1 ， wu4 wo3 liang3 wang4 xin1 zi4 shi4 。
- ming2 chao2 mei2 fu2 ji4 xin1 shi1 ， qiang1 keng1 wei4 jian3 jin1 sheng1 zhi4 。
- he2 ru2 yao1 wo3 wo4 dong1 li2 ， tian1 di4 cong2 jiao4 wei2 mu4 xi2 。

## 注释

## 译文

## 赏析
