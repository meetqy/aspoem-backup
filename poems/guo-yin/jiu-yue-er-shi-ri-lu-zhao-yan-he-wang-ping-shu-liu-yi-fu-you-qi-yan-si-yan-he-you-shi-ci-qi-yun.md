---
id: guo-yin-jiu-yue-er-shi-ri-lu-zhao-yan-he-wang-ping-shu-liu-yi-fu-you-qi-yan-si-yan-he-you-shi-ci-qi-yun
title: 九月二十日率趙彦和王平叔劉誼夫遊棲巖寺彦和有詩次其韻
titlePinyin: jiu3 yue4 er4 shi2 ri4 lü4 zhao4 yan4 he2 wang2 ping2 shu1 liu2 yi4 fu1 you2 qi1 yan2 si4 yan4 he2 you3 shi1 ci4 qi2 yun4
titleSlug: jiu-yue-er-shi-ri-lu-zhao-yan-he-wang-ping-shu-liu-yi-fu-you-qi-yan-si-yan-he-you-shi-ci-qi-yun
author: 郭印
authorPinyin: guo1 yin4
authorSlug: guo-yin
dynasty: 宋
dynastyPinyin: song4
dynastySlug: song
tags: []
---

## 正文

- 少時苦愛山，藜杖春復秋。
- 峰巒如佳人，一顧銷百憂。
- 野性不受覊，思與麋鹿遊。
- 失腳名宦場，冠纓絡人頭。
- 州家費經營，心輪日萬周。
- 遇陰求少息，此身等蜉蝣。
- 頗聞西山佳，往作半日留。
- 小徑開宇宙，髣髴規神州。
- 萬象几席間，雲煙渺沉浮。
- 同來三益友，清逸詩家流。
- 相期老巖穴，委質巢與由。
- 吾廬有雲溪，拂袂行歸休。

## 拼音

- shao3 shi2 ku3 ai4 shan1 ， li2 zhang4 chun1 fu4 qiu1 。
- feng1 luan2 ru2 jia1 ren2 ， yi2 gu4 xiao1 bai3 you1 。
- ye3 xing4 bu2 shou4 ji1 ， si1 yu3 mi2 lu4 you2 。
- shi1 jiao3 ming2 huan4 chang3 ， guan1 ying1 luo4 ren2 tou2 。
- zhou1 jia1 fei4 jing1 ying2 ， xin1 lun2 ri4 wan4 zhou1 。
- yu4 yin1 qiu2 shao3 xi1 ， ci3 shen1 deng3 fu2 you2 。
- po1 wen2 xi1 shan1 jia1 ， wang3 zuo4 ban4 ri4 liu2 。
- xiao3 jing4 kai1 yu3 zhou4 ， fang3 fu2 gui1 shen2 zhou1 。
- wan4 xiang4 ji3 xi2 jian4 ， yun2 yan1 miao3 chen2 fu2 。
- tong2 lai2 san1 yi4 you3 ， qing1 yi4 shi1 jia1 liu2 。
- xiang1 qi1 lao3 yan2 xue2 ， wei3 zhi4 chao2 yu3 you2 。
- wu2 lu2 you3 yun2 xi1 ， fu2 mei4 xing2 gui1 xiu1 。

## 注释

## 译文

## 赏析
