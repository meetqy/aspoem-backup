---
id: guo-yin-lin-dou-shi-yuan-kao-jiao-yi-bi-zhu-gong-shang-hen-yi-cai-mian-zuo-shu-yu-shi-qi-yi
title: 臨都試院考校已畢諸公尚恨遺才勉作數語釋其意
titlePinyin: lin2 dou1 shi4 yuan4 kao3 jiao4 yi3 bi4 zhu1 gong1 shang4 hen4 yi2 cai2 mian3 zuo4 shu4 yu3 shi4 qi2 yi4
titleSlug: lin-dou-shi-yuan-kao-jiao-yi-bi-zhu-gong-shang-hen-yi-cai-mian-zuo-shu-yu-shi-qi-yi
author: 郭印
authorPinyin: guo1 yin4
authorSlug: guo-yin
dynasty: 宋
dynastyPinyin: song4
dynastySlug: song
tags: []
---

## 正文

- 平時參與商，會遇何由緣。
- 相從棘闈中，再見月之弦。
- 歡然臭味合，言笑浩無邊。
- 論事快今古，談玄貫天淵。
- 白袍閲多士，燈窗極精研。
- 所得乃溢數，無路能周旋。
- 躊躇不忍舍，在野恐遺賢。
- 我時職監視，日食亦千錢。
- 一言爲訂正，少逭饕餮愆。
- 譬如滿盤珠，差擇先光圓。
- 又如采美玉，疵瑕終棄捐。
- 兹事既不免，吾心白日懸。
- 群公人中傑，行簉蓬瀛仙。
- 願開取士額，條畫奏上前。

## 拼音

- ping2 shi2 can1 yu3 shang1 ， hui4 yu4 he2 you2 yuan2 。
- xiang1 cong2 ji2 wei2 zhong1 ， zai4 jian4 yue4 zhi1 xian2 。
- huan1 ran2 chou4 wei4 he2 ， yan2 xiao4 hao4 wu2 bian1 。
- lun4 shi4 kuai4 jin1 gu3 ， tan2 xuan2 guan4 tian1 yuan1 。
- bai2 pao2 yue4 duo1 shi4 ， deng1 chuang1 ji2 jing1 yan2 。
- suo3 de2 nai3 yi4 shu4 ， wu2 lu4 neng2 zhou1 xuan2 。
- chou2 chu2 bu4 ren3 she4 ， zai4 ye3 kong3 yi2 xian2 。
- wo3 shi2 zhi2 jian1 shi4 ， ri4 shi2 yi4 qian1 qian2 。
- yi4 yan2 wei2 ding4 zheng4 ， shao3 huan4 tao1 tie4 qian1 。
- pi4 ru2 man3 pan2 zhu1 ， cha4 ze2 xian1 guang1 yuan2 。
- you4 ru2 cai3 mei3 yu4 ， ci1 xia2 zhong1 qi4 juan1 。
- zi1 shi4 ji4 bu4 mian3 ， wu2 xin1 bai2 ri4 xuan2 。
- qun2 gong1 ren2 zhong1 jie2 ， xing2 zao4 peng2 ying2 xian1 。
- yuan4 kai1 qu3 shi4 e2 ， tiao2 hua4 zou4 shang4 qian2 。

## 注释

## 译文

## 赏析
