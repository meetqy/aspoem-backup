---
id: guo-yin-lan-po
title: 蘭坡
titlePinyin: lan2 po1
titleSlug: lan-po
author: 郭印
authorPinyin: guo1 yin4
authorSlug: guo-yin
dynasty: 宋
dynastyPinyin: song4
dynastySlug: song
tags: []
---

## 正文

- 梅花掃迹春無光，繼踵惟有幽蘭香。
- 天姿沖澹謝朱粉，睥睨百卉皆優倡。
- 高人採擷紉爲佩，養之盆盎移中堂。
- 微風馥馥來何所，一干鼻觀尤非常。
- 年來屢遭白眼笑，過而不顧夫何傷。
- 深山窮谷遂真性，寂寞無人亦自芳。
- 憶昔靈均滋九畹，貞潔內守甘退藏。
- 衆醉獨醒隘八表，回視俗物都茫茫。
- 我今日暮前途窄，握香不羨尚書郎。
- 荒坡滿植作知己，從兹身世兩相忘。

## 拼音

- mei2 hua1 sao3 ji4 chun1 wu2 guang1 ， ji4 zhong3 wei2 you3 you1 lan2 xiang1 。
- tian1 zi1 chong1 dan4 xie4 zhu1 fen3 ， pi4 ni4 bai3 hui4 jie1 you1 chang4 。
- gao1 ren2 cai3 xie2 ren4 wei2 pei4 ， yang3 zhi1 pen2 ang4 yi2 zhong1 tang2 。
- wei1 feng1 fu4 fu4 lai2 he2 suo3 ， yi4 gan1 bi2 guan1 you2 fei1 chang2 。
- nian2 lai2 lü3 zao1 bai2 yan3 xiao4 ， guo4 er2 bu2 gu4 fu1 he2 shang1 。
- shen1 shan1 qiong2 gu3 sui4 zhen1 xing4 ， ji4 mo4 wu2 ren2 yi4 zi4 fang1 。
- yi4 xi1 ling2 jun1 zi1 jiu3 wan3 ， zhen1 jie2 nei4 shou3 gan1 tui4 cang2 。
- zhong4 zui4 du2 xing3 ai4 ba1 biao3 ， hui2 shi4 su2 wu4 dou1 mang2 mang2 。
- wo3 jin1 ri4 mu4 qian2 tu2 zhai3 ， wo4 xiang1 bu2 xian4 shang4 shu1 lang2 。
- huang1 po1 man3 zhi2 zuo4 zhi1 ji3 ， cong2 zi1 shen1 shi4 liang3 xiang1 wang4 。

## 注释

## 译文

## 赏析
