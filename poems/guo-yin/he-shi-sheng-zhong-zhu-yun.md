---
id: guo-yin-he-shi-sheng-zhong-zhu-yun
title: 和時升種竹韻
titlePinyin: he2 shi2 sheng1 zhong3 zhu2 yun4
titleSlug: he-shi-sheng-zhong-zhu-yun
author: 郭印
authorPinyin: guo1 yin4
authorSlug: guo-yin
dynasty: 宋
dynastyPinyin: song4
dynastySlug: song
tags: []
---

## 正文

- 何物比君子，猗猗庭前竹。
- 直節虛心人不顧，高標雅態自殊俗。
- 千畝碧雲雖未有，數竿清風也自足。
- 興來尋訪不知懶，到處敲門忘檢束。
- 身居市廛心在野，山林痼疾今彌篤。
- 直舍初開露井寛，檀欒只欠森森玉。
- 君詩贈我何相知，攝衣起謝容正肅。
- 緬思竹林賢，自昔高品目。
- 當時昏濁亂一世，七子風流豈容黷。
- 衆人皆醉我獨醒，正似霜筠異群木。
- 不妨糟丘寄孤根，秋風相伴傾寒醁。
- 煩君更作長短句，爲我商聲歌此曲。

## 拼音

- he2 wu4 bi3 jun1 zi3 ， yi1 yi1 ting2 qian2 zhu2 。
- zhi2 jie2 xu1 xin1 ren2 bu2 gu4 ， gao1 biao1 ya3 tai4 zi4 shu1 su2 。
- qian1 mu3 bi4 yun2 sui1 wei4 you3 ， shu4 gan1 qing1 feng1 ye3 zi4 zu2 。
- xing1 lai2 xun2 fang3 bu4 zhi1 lan3 ， dao4 chu3 qiao1 men2 wang4 jian3 shu4 。
- shen1 ju1 shi4 chan2 xin1 zai4 ye3 ， shan1 lin2 gu4 ji2 jin1 mi2 du3 。
- zhi2 she4 chu1 kai1 lu4 jing3 kuan1 ， tan2 luan2 zhi1 qian4 sen1 sen1 yu4 。
- jun1 shi1 zeng4 wo3 he2 xiang1 zhi1 ， she4 yi1 qi3 xie4 rong2 zheng4 su4 。
- mian3 si1 zhu2 lin2 xian2 ， zi4 xi1 gao1 pin3 mu4 。
- dang1 shi2 hun1 zhuo2 luan4 yi2 shi4 ， qi1 zi3 feng1 liu2 qi3 rong2 du2 。
- zhong4 ren2 jie1 zui4 wo3 du2 xing3 ， zheng4 si4 shuang1 yun2 yi4 qun2 mu4 。
- bu4 fang2 zao1 qiu1 ji4 gu1 gen1 ， qiu1 feng1 xiang1 ban4 qing1 han2 lu4 。
- fan2 jun1 geng4 zuo4 chang2 duan3 ju4 ， wei2 wo3 shang1 sheng1 ge1 ci3 qu3 。

## 注释

## 译文

## 赏析
