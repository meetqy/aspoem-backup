---
id: guo-yin-mei-zhou-tai-shou-liu-gong-hu-wu-chi-zhong-huo-dong-po-suo-zuo-yuan-jing-lou-bei-xiang-ren-fei-hong-ya-you-shi-mei-zhi-yin-lu-tong-fu-ci-qi-yun
title: 眉州太守劉公忽於池中獲東坡所作遠景樓碑鄉人費洪雅有詩美之因率同賦次其韻
titlePinyin: mei2 zhou1 tai4 shou3 liu2 gong1 hu1 wu1 chi2 zhong1 huo4 dong1 po1 suo3 zuo4 yuan3 jing3 lou2 bei1 xiang1 ren2 fei4 hong2 ya3 you3 shi1 mei3 zhi1 yin1 lü4 tong2 fu4 ci4 qi2 yun4
titleSlug: mei-zhou-tai-shou-liu-gong-hu-wu-chi-zhong-huo-dong-po-suo-zuo-yuan-jing-lou-bei-xiang-ren-fei-hong-ya-you-shi-mei-zhi-yin-lu-tong-fu-ci-qi-yun
author: 郭印
authorPinyin: guo1 yin4
authorSlug: guo-yin
dynasty: 唐
dynastyPinyin: tang2
dynastySlug: tang
tags: [] 
---

## 正文

- 東坡淪没文委地，藝圃書林荒不治。
- 遺編禁錮學無師，木不從繩金失礪。
- 高樓遠景尚崔嵬，妙琢雄詞非骩骳。
- 幾年困厄在污池，照夜寒光空水底。
- 有如鐘磬傳不朽，壁間字字搖科斗。
- 雷霆破蟄里耳驚，龍蜧蟠泥神物守。
- 豐城劍氣異青黄，一遇雷公難祕藏。
- 僵碑植立豈偶爾，文章政事兩熒煌。
- 舊俗千年蒙敎化，濯以江漢暴秋陽。

## 拼音

- dong1 po1 lun2 mei2 wen2 wei3 di4 ， yi4 pu3 shu1 lin2 huang1 bu2 zhi4 。
- yi2 bian1 jin4 gu4 xue2 wu2 shi1 ， mu4 bu4 cong2 sheng2 jin1 shi1 li4 。
- gao1 lou2 yuan3 jing3 shang4 cui1 wei2 ， miao4 zhuo2 xiong2 ci2 fei1 wei3 bei4 。
- ji1 nian2 kun4 e4 zai4 wu1 chi2 ， zhao4 ye4 han2 guang1 kong1 shui3 di3 。
- you3 ru2 zhong1 qing4 chuan2 bu4 xiu3 ， bi4 jian4 zi4 zi4 yao2 ke1 dou4 。
- lei2 ting2 po4 zhe2 li3 er3 jing1 ， long2 li4 pan2 ni2 shen2 wu4 shou3 。
- feng1 cheng2 jian4 qi4 yi4 qing1 huang2 ， yi2 yu4 lei2 gong1 nan2 bi4 cang2 。
- jiang1 bei1 zhi2 li4 qi3 ou3 er3 ， wen2 zhang1 zheng4 shi4 liang3 ying2 huang2 。
- jiu4 su2 qian1 nian2 meng2 jiao4 hua4 ， zhuo2 yi3 jiang1 han4 bao4 qiu1 yang2 。

## 注释

## 译文

## 赏析
