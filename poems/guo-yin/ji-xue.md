---
id: guo-yin-ji-xue
title: 積雪
titlePinyin: ji1 xue3
titleSlug: ji-xue
author: 郭印
authorPinyin: guo1 yin4
authorSlug: guo-yin
dynasty: 宋
dynastyPinyin: song4
dynastySlug: song
tags: []
---

## 正文

- 一夜蕭蕭灑竹聲，漏水未殘天忽明。
- 初疑落月照東榮，樹雞烏鵲紛紛驚。
- 起來積雪爛中庭，窪陷汙穢悉已平。
- 海水飛波上棟甍，萬瓦堆鹽一尺盈。
- 此身恍若游天京，銀樓玉闕爭崢嶸。
- 仙人想見冰霜清，園林草木皆瑤瓊。
- 尊中有酒且細傾，農家活計在深耕。
- 明年歲事欣已成，且把賦餘養殘齡，天邊日望隕欃槍。

## 拼音

- yi2 ye4 xiao1 xiao1 sa3 zhu2 sheng1 ， lou4 shui3 wei4 can2 tian1 hu1 ming2 。
- chu1 yi2 luo4 yue4 zhao4 dong1 rong2 ， shu4 ji1 wu1 que4 fen1 fen1 jing1 。
- qi3 lai2 ji1 xue3 lan4 zhong1 ting2 ， wa1 xian4 wu1 hui4 xi1 yi3 ping2 。
- hai3 shui3 fei1 bo1 shang4 dong4 meng2 ， wan4 wa3 dui1 yan2 yi4 chi3 ying2 。
- ci3 shen1 huang3 ruo4 you2 tian1 jing1 ， yin2 lou2 yu4 que4 zheng1 zheng1 rong2 。
- xian1 ren2 xiang3 jian4 bing1 shuang1 qing1 ， yuan2 lin2 cao3 mu4 jie1 yao2 qiong2 。
- zun1 zhong1 you3 jiu3 qie3 xi4 qing1 ， nong2 jia1 huo2 ji4 zai4 shen1 geng1 。
- ming2 nian2 sui4 shi4 xin1 yi3 cheng2 ， qie3 ba3 fu4 yu2 yang3 can2 ling2 ， tian1 bian1 ri4 wang4 yun3 chan2 qiang1 。

## 注释

## 译文

## 赏析
