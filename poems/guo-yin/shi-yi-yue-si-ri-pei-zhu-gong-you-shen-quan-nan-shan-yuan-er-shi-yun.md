---
id: guo-yin-shi-yi-yue-si-ri-pei-zhu-gong-you-shen-quan-nan-shan-yuan-er-shi-yun
title: 十一月四日陪諸公游神泉南山院二十韻
titlePinyin: shi2 yi1 yue4 si4 ri4 pei2 zhu1 gong1 you2 shen2 quan2 nan2 shan1 yuan4 er4 shi2 yun4
titleSlug: shi-yi-yue-si-ri-pei-zhu-gong-you-shen-quan-nan-shan-yuan-er-shi-yun
author: 郭印
authorPinyin: guo1 yin4
authorSlug: guo-yin
dynasty: 唐
dynastyPinyin: tang2
dynastySlug: tang
tags: [] 
---

## 正文

- 官閑訪招提，偶作南山遊。
- 門前喬木陰，蒼藤掛髯虬。
- 野僧出迎我，貌古氣且柔。
- 相將入壺中，水竹凈雙眸。
- 萬竿團脩翠，一溪皺横流。
- 長橋翼方沼，髣髴疑行舟。
- 角門通細路，崎嶇上層丘。
- 樹色老欲瞑，風聲寒自颼。
- 佛閣瞰澄碧，下有百丈湫。
- 客言龍所邑，不受魚與鰌。
- 行行更小亭，羅坐得小休。
- 石罅流清泉，甘冷無與儔。
- 濯足夫豈敢，洗耳良末由。
- 自憐山中人，十載冠壓頭。
- 公檄聽奔走，端似置書郵。
- 惟有烟霞疾，沈緜未肯瘳。
- 邂逅愜幽懷，落日尚遲留。
- 五斗奚堪戀，十畝亦易求。
- 要希陶淵明，投紱事農疇。
- 超然傲塵世，知命復何憂。

## 拼音

- guan1 xian2 fang3 zhao1 ti2 ， ou3 zuo4 nan2 shan1 you2 。
- men2 qian2 qiao2 mu4 yin1 ， cang1 teng2 gua4 ran2 qiu2 。
- ye3 seng1 chu1 ying2 wo3 ， mao4 gu3 qi4 qie3 rou2 。
- xiang1 jiang1 ru4 hu2 zhong1 ， shui3 zhu2 jing4 shuang1 mou2 。
- wan4 gan1 tuan2 xiu1 cui4 ， yi4 xi1 zhou4 heng2 liu2 。
- chang2 qiao2 yi4 fang1 zhao3 ， fang3 fu2 yi2 xing2 zhou1 。
- jiao3 men2 tong1 xi4 lu4 ， qi2 qu1 shang4 ceng2 qiu1 。
- shu4 se4 lao3 yu4 ming2 ， feng1 sheng1 han2 zi4 sou1 。
- fo2 ge2 kan4 cheng2 bi4 ， xia4 you3 bai3 zhang4 qiu1 。
- ke4 yan2 long2 suo3 yi4 ， bu2 shou4 yu2 yu3 qiu1 。
- hang2 hang2 geng4 xiao3 ting2 ， luo2 zuo4 de2 xiao3 xiu1 。
- shi2 xia4 liu2 qing1 quan2 ， gan1 leng3 wu2 yu3 chou2 。
- zhuo2 zu2 fu1 qi3 gan3 ， xi3 er3 liang2 mo4 you2 。
- zi4 lian2 shan1 zhong1 ren2 ， shi2 zai4 guan1 ya1 tou2 。
- gong1 xi2 ting1 ben1 zou3 ， duan1 si4 zhi4 shu1 you2 。
- wei2 you3 yan1 xia2 ji2 ， shen3 mian2 wei4 ken3 chou1 。
- xie4 hou4 qie4 you1 huai2 ， luo4 ri4 shang4 chi2 liu2 。
- wu3 dou3 xi1 kan1 lian4 ， shi2 mu3 yi4 yi4 qiu2 。
- yao4 xi1 tao2 yuan1 ming2 ， tou2 fu2 shi4 nong2 chou2 。
- chao1 ran2 ao4 chen2 shi4 ， zhi1 ming4 fu4 he2 you1 。

## 注释

## 译文

## 赏析
