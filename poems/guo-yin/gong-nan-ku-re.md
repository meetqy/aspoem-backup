---
id: guo-yin-gong-nan-ku-re
title: 恭南酷熱
titlePinyin: gong1 nan2 ku4 re4
titleSlug: gong-nan-ku-re
author: 郭印
authorPinyin: guo1 yin4
authorSlug: guo-yin
dynasty: 宋
dynastyPinyin: song4
dynastySlug: song
tags: []
---

## 正文

- 陰陽有定數，天地無全功。
- 偏雨或偏暘，消息豈難窮。
- 今夏孟仲雨，季月暑隆隆。
- 赫曦不停軌，火雲日燔空。
- 晨興迨晚暮，危坐沸鼎中。
- 一夕四五起，倦鳥思逃籠。
- 扇手腕幾脱，所招皆温風。
- 年來復何罪，遭此爐炭烘。
- 迅雷空殷殷，微雨秪濛濛。
- 燋燃到草木，禾稻憂不豐。
- 頗聞炎瘴地，威勢增祝融。
- 又聞大熱獄，食飲渾洋銅。
- 法法惟心造，報應萬不同。
- 吾家有雲溪，竹間二水通。
- 入門爽毛骨，清絕廣寒宫。
- 插羽欲飛去，免爲旱魃攻。

## 拼音

- yin1 yang2 you3 ding4 shu4 ， tian1 di4 wu2 quan2 gong1 。
- pian1 yu3 huo4 pian1 yang2 ， xiao1 xi0 qi3 nan2 qiong2 。
- jin1 xia4 meng4 zhong4 yu3 ， ji4 yue4 shu3 long2 long2 。
- he4 xi1 bu4 ting2 gui3 ， huo3 yun2 ri4 fan2 kong1 。
- chen2 xing1 dai4 wan3 mu4 ， wei1 zuo4 fei4 ding3 zhong1 。
- yi4 xi1 si4 wu3 qi3 ， juan4 niao3 si1 tao2 long2 。
- shan4 shou3 wan4 ji1 tuo1 ， suo3 zhao1 jie1 wen1 feng1 。
- nian2 lai2 fu4 he2 zui4 ， zao1 ci3 lu2 tan4 hong1 。
- xun4 lei2 kong1 yin1 yin1 ， wei1 yu3 di1 meng2 meng2 。
- jiao1 ran2 dao4 cao3 mu4 ， he2 dao4 you1 bu4 feng1 。
- po1 wen2 yan2 zhang4 di4 ， wei1 shi4 zeng1 zhu4 rong2 。
- you4 wen2 da4 re4 yu4 ， shi2 yin3 hun2 yang2 tong2 。
- fa3 fa3 wei2 xin1 zao4 ， bao4 ying1 wan4 bu4 tong2 。
- wu2 jia1 you3 yun2 xi1 ， zhu2 jian4 er4 shui3 tong1 。
- ru4 men2 shuang3 mao2 gu3 ， qing1 jue2 guang3 han2 gong1 。
- cha1 yu3 yu4 fei1 qu4 ， mian3 wei2 han4 ba2 gong1 。

## 注释

## 译文

## 赏析
