---
id: guo-yin-he-yu-zi-yi-guan-jian-zeng-er-shi-yun
title: 和于子儀觀見贈二十韻
titlePinyin: he2 yu2 zi3 yi2 guan1 jian4 zeng4 er4 shi2 yun4
titleSlug: he-yu-zi-yi-guan-jian-zeng-er-shi-yun
author: 郭印
authorPinyin: guo1 yin4
authorSlug: guo-yin
dynasty: 唐
dynastyPinyin: tang2
dynastySlug: tang
tags: [] 
---

## 正文

- 壯歲悟修性，磨礲謝圭角。
- 墮身塵網中，意氣翔寥廓。
- 動遭白眼觀，罕識黄金諾。
- 聖賢皆吾心，所讀真糟粕。
- 妙處誰與語，此道今蕭索。
- 西施及嫫母，本身非美惡。
- 掩關學宴坐，浩氣合沖漠。
- 身世鴻毛輕，利名蟬翼薄。
- 兀兀寡知音，頭童齒將豁。
- 向未得良友，盃酒屢同酌。
- 見我輙傾倒，清音聽明鐸。
- 馬隊驤天驥，鷄群昻野鶴。
- 新詩續風騷，久矣無此作。
- 詞鋒敏而鋭，百獻敢一酢。
- 願君偃戈矛，使我堅城郭。
- 中虛道自來，大信本不約。
- 養兹百鍊金，刼火難銷鑠。
- 心法兩俱忘，無解亦無縛。
- 參乎一以貫，回也不改樂。
- 富貴何足云，侯門空赭堊。

## 拼音

- zhuang4 sui4 wu4 xiu1 xing4 ， mo2 long2 xie4 gui1 jiao3 。
- duo4 shen1 chen2 wang3 zhong1 ， yi4 qi4 xiang2 liao2 kuo4 。
- dong4 zao1 bai2 yan3 guan1 ， han3 shi2 huang2 jin1 nuo4 。
- sheng4 xian2 jie1 wu2 xin1 ， suo3 du2 zhen1 zao1 po4 。
- miao4 chu3 shui2 yu3 yu3 ， ci3 dao4 jin1 xiao1 suo3 。
- xi1 shi1 ji2 mo2 mu3 ， ben3 shen1 fei1 mei3 e4 。
- yan3 guan1 xue2 yan4 zuo4 ， hao4 qi4 he2 chong1 mo4 。
- shen1 shi4 hong2 mao2 qing1 ， li4 ming2 chan2 yi4 bao2 。
- wu4 wu4 gua3 zhi1 yin1 ， tou2 tong2 chi3 jiang1 huo1 。
- xiang4 wei4 de2 liang2 you3 ， bei1 jiu3 lü3 tong2 zhuo2 。
- jian4 wo3 zhe2 qing1 dao3 ， qing1 yin1 ting1 ming2 duo2 。
- ma3 dui4 xiang1 tian1 ji4 ， ji1 qun2 ang2 ye3 he4 。
- xin1 shi1 xu4 feng1 sao1 ， jiu3 yi3 wu2 ci3 zuo4 。
- ci2 feng1 min3 er2 rui4 ， bai3 xian4 gan3 yi2 cu4 。
- yuan4 jun1 yan3 ge1 mao2 ， shi3 wo3 jian1 cheng2 guo1 。
- zhong1 xu1 dao4 zi4 lai2 ， da4 xin4 ben3 bu4 yue1 。
- yang3 zi1 bai3 lian4 jin1 ， jie2 huo3 nan2 xiao1 shuo4 。
- xin1 fa3 liang3 ju4 wang4 ， wu2 jie3 yi4 wu2 fu4 。
- can1 hu1 yi4 yi3 guan4 ， hui2 ye3 bu4 gai3 le4 。
- fu4 gui4 he2 zu2 yun2 ， hou2 men2 kong1 zhe3 e4 。

## 注释

## 译文

## 赏析
