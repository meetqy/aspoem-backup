---
id: guo-yin-qian-shi-san-zhang-wei-jian-ying-chuang-zhi-yi-yin-cheng-gu-feng
title: 前十三章未見營創之意因成古風
titlePinyin: qian2 shi2 san1 zhang1 wei4 jian4 ying2 chuang4 zhi1 yi4 yin1 cheng2 gu3 feng1
titleSlug: qian-shi-san-zhang-wei-jian-ying-chuang-zhi-yi-yin-cheng-gu-feng
author: 郭印
authorPinyin: guo1 yin4
authorSlug: guo-yin
dynasty: 宋
dynastyPinyin: song4
dynastySlug: song
tags: []
---

## 正文

- 紛紛世間法，失得隨所寓。
- 有心不吾來，無以不吾拒。
- 敝帚貴千金，窮閻封萬戶。
- 成理先默定，疇能測其故。
- 我生麋鹿姿，林壑所忻慕。
- 抗志老淵明，早卜柴桑住。
- 蓬門直清江，傍有萬竹塢。
- 捐金買尋丈，地主牢不許。
- 往來二十秋，垂涎焦肺腑。
- 誰歟誘其衷，百畝倐見予。
- 雲棲渺空明，似有神物護。
- 入林兩腋風，步武覺輕舉。
- 三徑手自開，一一通幽處。
- 取勝著新亭，揭名非苟取。
- 遐光遠山入，靜聽珍禽語。
- 園花四時春，岸木千年古。
- 昔也荆榛場，今焉瓊玉府。
- 清境世所無，金谷誰比數。
- 再拜天之賜，從兹謝簪組。
- 名宦空疲人，視此真糞土。

## 拼音

- fen1 fen1 shi4 jian4 fa3 ， shi1 de2 sui2 suo3 yu4 。
- you3 xin1 bu4 wu2 lai2 ， wu2 yi3 bu4 wu2 ju4 。
- bi4 zhou3 gui4 qian1 jin1 ， qiong2 yan2 feng1 wan4 hu4 。
- cheng2 li3 xian1 mo4 ding4 ， chou2 neng2 ce4 qi2 gu4 。
- wo3 sheng1 mi2 lu4 zi1 ， lin2 he4 suo3 xin1 mu4 。
- kang4 zhi4 lao3 yuan1 ming2 ， zao3 bu3 chai2 sang1 zhu4 。
- peng2 men2 zhi2 qing1 jiang1 ， bang4 you3 wan4 zhu2 wu4 。
- juan1 jin1 mai3 xun2 zhang4 ， di4 zhu3 lao2 bu4 xu1 。
- wang3 lai2 er4 shi2 qiu1 ， chui2 xian2 jiao1 fei4 fu3 。
- shui2 yu2 you4 qi2 zhong1 ， bai3 mu3 shu1 jian4 yu3 。
- yun2 qi1 miao3 kong1 ming2 ， si4 you3 shen2 wu4 hu4 。
- ru4 lin2 liang3 ye4 feng1 ， bu4 wu3 jue2 qing1 ju3 。
- san1 jing4 shou3 zi4 kai1 ， yi1 yi1 tong1 you1 chu3 。
- qu3 sheng4 zhu4 xin1 ting2 ， jie1 ming2 fei1 gou3 qu3 。
- xia2 guang1 yuan3 shan1 ru4 ， jing4 ting1 zhen1 qin2 yu3 。
- yuan2 hua1 si4 shi2 chun1 ， an4 mu4 qian1 nian2 gu3 。
- xi1 ye3 jing1 zhen1 chang3 ， jin1 yan1 qiong2 yu4 fu3 。
- qing1 jing4 shi4 suo3 wu2 ， jin1 gu3 shui2 bi3 shu4 。
- zai4 bai4 tian1 zhi1 ci4 ， cong2 zi1 xie4 zan1 zu3 。
- ming2 huan4 kong1 pi2 ren2 ， shi4 ci3 zhen1 fen4 tu3 。

## 注释

## 译文

## 赏析
