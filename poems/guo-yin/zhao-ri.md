---
id: guo-yin-zhao-ri
title: 朝日
titlePinyin: zhao1 ri4
titleSlug: zhao-ri
author: 郭印
authorPinyin: guo1 yin4
authorSlug: guo-yin
dynasty: 宋
dynastyPinyin: song4
dynastySlug: song
tags: []
---

## 正文

- 雞號出郊坰，殘月猶未沒。
- 東方迤邐明，林表上初日。
- 團圓狀車盖，光射半天赤。
- 我時決兩眥，喜極還歎息。
- 邇來天令乖，宇宙秋霖積。
- 陰霾翳扶桑，不放翔陽逸。
- 行者厭泥塗，耕者憂稼穡。
- 官卑何所爲，坐視空戚戚。
- 金烏忽飛曉，光曜宛如昔。
- 須臾一鏡昇，煙霧眇無迹。
- 八紘頓清明，萬象趨烜赫。
- 人情絕愁歎，熙熙遍阡陌。
- 無端南山雲，尚恐復蒸欝。
- 安得大力士，長挽羲和出。

## 拼音

- ji1 hao4 chu1 jiao1 jiong1 ， can2 yue4 you2 wei4 mei2 。
- dong1 fang1 yi3 li3 ming2 ， lin2 biao3 shang4 chu1 ri4 。
- tuan2 yuan2 zhuang4 ju1 gai4 ， guang1 she4 ban4 tian1 chi4 。
- wo3 shi2 jue2 liang3 zi4 ， xi3 ji2 huan2 tan4 xi1 。
- er3 lai2 tian1 ling4 guai1 ， yu3 zhou4 qiu1 lin2 ji1 。
- yin1 mai2 yi4 fu2 sang1 ， bu2 fang4 xiang2 yang2 yi4 。
- xing2 zhe3 yan4 ni2 tu2 ， geng1 zhe3 you1 jia4 se4 。
- guan1 bei1 he2 suo3 wei2 ， zuo4 shi4 kong1 qi1 qi1 。
- jin1 wu1 hu1 fei1 xiao3 ， guang1 yao4 wan3 ru2 xi1 。
- xu1 yu2 yi2 jing4 sheng1 ， yan1 wu4 miao3 wu2 ji4 。
- ba1 hong2 dun4 qing1 ming2 ， wan4 xiang4 qu1 xuan1 he4 。
- ren2 qing2 jue2 chou2 tan4 ， xi1 xi1 bian4 qian1 mo4 。
- wu2 duan1 nan2 shan1 yun2 ， shang4 kong3 fu4 zheng1 yu4 。
- an1 de2 da4 li4 shi4 ， chang2 wan3 xi1 he2 chu1 。

## 注释

## 译文

## 赏析
