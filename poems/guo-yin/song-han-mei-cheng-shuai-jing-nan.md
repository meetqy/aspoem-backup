---
id: guo-yin-song-han-mei-cheng-shuai-jing-nan
title: 送韓美成帥荆南
titlePinyin: song4 han2 mei3 cheng2 shuai4 jing1 nan2
titleSlug: song-han-mei-cheng-shuai-jing-nan
author: 郭印
authorPinyin: guo1 yin4
authorSlug: guo-yin
dynasty: 唐
dynastyPinyin: tang2
dynastySlug: tang
tags: [] 
---

## 正文

- 何國不生士，汝潁獨多奇。
- 公於輩行中，玉潔了無玼。
- 少年遊宦場，英譽蔚四馳。
- 郎宿爭璀璨，使星勝光輝。
- 去惡如去草，根本須芟夷。
- 就義若就渴，事難必勇爲。
- 姦吏戢猛虎，良民撫嬰兒。
- 髦節已歷試，人訝鋒車遲。
- 遺愛猶在益，去思今滿夔。
- 行行遠荆州，迤邐近丹墀。
- 深嗟鷁首東，孤猿失攀依。
- 愁看巫峽內，江山氣慘悽。
- 但同此邦民，日日誦清徽。
- 它年黄閣下，簪屨或收遺。

## 拼音

- he2 guo2 bu4 sheng1 shi4 ， ru3 ying3 du2 duo1 qi2 。
- gong1 wu1 bei4 xing2 zhong1 ， yu4 jie2 le0 wu2 ci1 。
- shao4 nian2 you2 huan4 chang3 ， ying1 yu4 wei4 si4 chi2 。
- lang2 su4 zheng1 cui3 can4 ， shi3 xing1 sheng4 guang1 hui1 。
- qu4 e4 ru2 qu4 cao3 ， gen1 ben3 xu1 shan1 yi2 。
- jiu4 yi4 ruo4 jiu4 ke3 ， shi4 nan2 bi4 yong3 wei2 。
- jian1 li4 ji2 meng3 hu3 ， liang2 min2 fu3 ying1 er2 。
- mao2 jie2 yi3 li4 shi4 ， ren2 ya4 feng1 ju1 chi2 。
- yi2 ai4 you2 zai4 yi4 ， qu4 si1 jin1 man3 kui2 。
- hang2 hang2 yuan3 jing1 zhou1 ， yi3 li3 jin4 dan1 chi2 。
- shen1 jie1 yi4 shou3 dong1 ， gu1 yuan2 shi1 pan1 yi1 。
- chou2 kan4 wu1 xia2 nei4 ， jiang1 shan1 qi4 can3 qi1 。
- dan4 tong2 ci3 bang1 min2 ， ri4 ri4 song4 qing1 hui1 。
- ta1 nian2 huang2 ge2 xia4 ， zan1 ju4 huo4 shou1 yi2 。

## 注释

## 译文

## 赏析
