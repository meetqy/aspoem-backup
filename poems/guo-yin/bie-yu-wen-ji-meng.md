---
id: guo-yin-bie-yu-wen-ji-meng
title: 别宇文季蒙
titlePinyin: bie2 yu3 wen2 ji4 meng2
titleSlug: bie-yu-wen-ji-meng
author: 郭印
authorPinyin: guo1 yin4
authorSlug: guo-yin
dynasty: 宋
dynastyPinyin: song4
dynastySlug: song
tags: []
---

## 正文

- 調羹休羨最南枝，國香繼踵開酴醿。
- 先容豈藉早梅力，到了自結東君知。
- 孤芳繚繞春雖晚，典型題在黄金醆。
- 一家風骨端不凡，故使天公獨青眼。
- 中興英主方急賢，屢辭溫詔挽不前。
- 平生忠赤照肝膽，危論鯁諤能迴天。
- 左蜀分符尚餘略，浙路霜臺亦輕著。
- 朝廷鼎鼐席尚虛，君家况是箇中腳。
- 寒儒筦庫埋晨昏，欲排閶闔嗟無門。
- 洗眼江淮看騰踏，妖氣一掃清乾坤。

## 拼音

- diao4 geng1 xiu1 xian4 zui4 nan2 zhi1 ， guo2 xiang1 ji4 zhong3 kai1 tu2 mi2 。
- xian1 rong2 qi3 jie4 zao3 mei2 li4 ， dao4 le0 zi4 jie2 dong1 jun1 zhi1 。
- gu1 fang1 liao2 rao4 chun1 sui1 wan3 ， dian3 xing2 ti2 zai4 huang2 jin1 zhan3 。
- yi4 jia1 feng1 gu3 duan1 bu4 fan2 ， gu4 shi3 tian1 gong1 du2 qing1 yan3 。
- zhong1 xing1 ying1 zhu3 fang1 ji2 xian2 ， lü3 ci2 wen1 zhao4 wan3 bu4 qian2 。
- ping2 sheng1 zhong1 chi4 zhao4 gan1 dan3 ， wei1 lun4 geng3 e4 neng2 hui2 tian1 。
- zuo3 shu3 fen1 fu2 shang4 yu2 lüe4 ， zhe4 lu4 shuang1 tai2 yi4 qing1 zhu4 。
- chao2 ting2 ding3 nai4 xi2 shang4 xu1 ， jun1 jia1 kuang4 shi4 ge4 zhong1 jiao3 。
- han2 ru2 guan3 ku4 mai2 chen2 hun1 ， yu4 pai2 chang1 he2 jie1 wu2 men2 。
- xi3 yan3 jiang1 huai2 kan4 teng2 ta4 ， yao1 qi4 yi4 sao3 qing1 qian2 kun1 。

## 注释

## 译文

## 赏析
