---
id: guo-yin-he-yuan-shou-zhong-qiu-yue-ye-yun
title: 和元守中秋月夜韻
titlePinyin: he2 yuan2 shou3 zhong1 qiu1 yue4 ye4 yun4
titleSlug: he-yuan-shou-zhong-qiu-yue-ye-yun
author: 郭印
authorPinyin: guo1 yin4
authorSlug: guo-yin
dynasty: 唐
dynastyPinyin: tang2
dynastySlug: tang
tags: [] 
---

## 正文

- 曩爲癡兒未識月，夜明喚作山陰雪。
- 翻笑老人立其下，皓彩亭亭映華髮。
- 晦朔弦朢總不知，三五那能問盈缺。
- 有時暮宿招提境，插天不愛金銀塔。
- 壯年觀覽稍好奇，眼看絕景一何稀。
- 中秋翫月定忘寢，往往連夕追輕肥。
- 歡呼共吸盃中影，旋瞻寶鏡天邊飛。
- 欲速嫦娥下霄漢，論心執手與同歸。
- 老來愛身如愛國，暑氣藴隆驚吏酷。
- 况當夔子瘴癘地，白露漙空尚蒸溽。
- 可憐今宵月色凉，灔灔寒光滿坑谷。
- 不論貴賤及富貧，茅屋朱門皆變玉。
- 我亦乘興上層臺，但無佳客同尊罍。
- 坐久歸來略假寐，牀前見月枕還推。
- 不知此夜爲誰好，一曲長歌動九垓。
- 人生窮達何足算，但把餘齡付酒盃。

## 拼音

- nang3 wei2 chi1 er2 wei4 shi2 yue4 ， ye4 ming2 huan4 zuo4 shan1 yin1 xue3 。
- fan1 xiao4 lao3 ren2 li4 qi2 xia4 ， hao4 cai3 ting2 ting2 ying4 hua2 fa4 。
- hui4 shuo4 xian2 wang4 zong3 bu4 zhi1 ， san1 wu3 na4 neng2 wen4 ying2 que1 。
- you3 shi2 mu4 su4 zhao1 ti2 jing4 ， cha1 tian1 bu2 ai4 jin1 yin2 ta3 。
- zhuang4 nian2 guan1 lan3 shao1 hao4 qi2 ， yan3 kan4 jue2 jing3 yi4 he2 xi1 。
- zhong1 qiu1 wan2 yue4 ding4 wang4 qin3 ， wang3 wang3 lian2 xi1 zhui1 qing1 fei2 。
- huan1 hu1 gong4 xi1 bei1 zhong1 ying3 ， xuan2 zhan1 bao3 jing4 tian1 bian1 fei1 。
- yu4 su4 chang2 e2 xia4 xiao1 han4 ， lun4 xin1 zhi2 shou3 yu3 tong2 gui1 。
- lao3 lai2 ai4 shen1 ru2 ai4 guo2 ， shu3 qi4 yun4 long2 jing1 li4 ku4 。
- kuang4 dang1 kui2 zi3 zhang4 li4 di4 ， bai2 lu4 tuan2 kong1 shang4 zheng1 ru4 。
- ke3 lian2 jin1 xiao1 yue4 se4 liang2 ， yan4 yan4 han2 guang1 man3 keng1 gu3 。
- bu2 lun4 gui4 jian4 ji2 fu4 pin2 ， mao2 wu1 zhu1 men2 jie1 bian4 yu4 。
- wo3 yi4 cheng2 xing1 shang4 ceng2 tai2 ， dan4 wu2 jia1 ke4 tong2 zun1 lei2 。
- zuo4 jiu3 gui1 lai2 lüe4 jia3 mei4 ， chuang2 qian2 jian4 yue4 zhen3 huan2 tui1 。
- bu4 zhi1 ci3 ye4 wei2 shui2 hao3 ， yi4 qu3 chang2 ge1 dong4 jiu3 gai1 。
- ren2 sheng1 qiong2 da2 he2 zu2 suan4 ， dan4 ba3 yu2 ling2 fu4 jiu3 bei1 。

## 注释

## 译文

## 赏析
