---
id: guo-yin-dang-ke-you-shi-suo-he-zhang-ci-yun-da-zhi
title: 當可有詩索和章次韻答之
titlePinyin: dang1 ke3 you3 shi1 suo3 he2 zhang1 ci4 yun4 da2 zhi1
titleSlug: dang-ke-you-shi-suo-he-zhang-ci-yun-da-zhi
author: 郭印
authorPinyin: guo1 yin4
authorSlug: guo-yin
dynasty: 宋
dynastyPinyin: song4
dynastySlug: song
tags: []
---

## 正文

- 日斜弄孤桐，妙趣寄無絃。
- 暮天四垂幕，溪山當華筵。
- 碧玉湛新醪，招集飲中仙。
- 雲車夜未散，短燭蟠青煙。
- 合坐皆豪俊，風流踵前賢。
- 佳客吾豈敢，追陪幸自天。
- 人材未易得，終夜喜不眠。
- 殊特見騷雅，武庫森戈鋋。
- 未能當筆陣，敢發一矢先。
- 來意何以報，慚無錦段鮮。

## 拼音

- ri4 xie2 nong4 gu1 tong2 ， miao4 qu4 ji4 wu2 xian2 。
- mu4 tian1 si4 chui2 mu4 ， xi1 shan1 dang1 hua2 yan2 。
- bi4 yu4 zhan4 xin1 lao2 ， zhao1 ji2 yin3 zhong1 xian1 。
- yun2 ju1 ye4 wei4 san4 ， duan3 zhu2 pan2 qing1 yan1 。
- he2 zuo4 jie1 hao2 jun4 ， feng1 liu2 zhong3 qian2 xian2 。
- jia1 ke4 wu2 qi3 gan3 ， zhui1 pei2 xing4 zi4 tian1 。
- ren2 cai2 wei4 yi4 de2 ， zhong1 ye4 xi3 bu4 mian2 。
- shu1 te4 jian4 sao1 ya3 ， wu3 ku4 sen1 ge1 chan2 。
- wei4 neng2 dang1 bi3 zhen4 ， gan3 fa1 yi4 shi3 xian1 。
- lai2 yi4 he2 yi3 bao4 ， can2 wu2 jin3 duan4 xian1 。

## 注释

## 译文

## 赏析
