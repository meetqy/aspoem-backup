---
id: guo-yin-he-chao-zi-xi-ling-shu-quan-nong-chang-pian
title: 和晁子西鈴屬勸農長篇
titlePinyin: he2 chao2 zi3 xi1 ling2 shu3 quan4 nong2 chang2 pian1
titleSlug: he-chao-zi-xi-ling-shu-quan-nong-chang-pian
author: 郭印
authorPinyin: guo1 yin4
authorSlug: guo-yin
dynasty: 宋
dynastyPinyin: song4
dynastySlug: song
tags: []
---

## 正文

- 使君誠意與天開，呼吸之間爲雲雷。
- 一朝命駕出郊次，遠近爭看髦節來。
- 道邊草木盡翔舞，巴峽邇來和氣聚。
- 秪從精禱召神靈，五日一風十日雨。
- 不有前時愁歎聲，千里相聞雞犬鳴。
- 荷鋤執耒舉家出，原野處處催深耕。
- 聞說朱轓閲田圃，老稚提攜紛笑語。
- 當時惰游今力穡，肯播肯菑勤子父。
- 朝廷睿澤浸華夷，良牧承流上所知。
- 我欲濡毫頌公德，自慚蕪累不成詩。

## 拼音

- shi3 jun1 cheng2 yi4 yu3 tian1 kai1 ， hu1 xi1 zhi1 jian4 wei2 yun2 lei2 。
- yi4 zhao1 ming4 jia4 chu1 jiao1 ci4 ， yuan3 jin4 zheng1 kan4 mao2 jie2 lai2 。
- dao4 bian1 cao3 mu4 jin4 xiang2 wu3 ， ba1 xia2 er3 lai2 he2 qi4 ju4 。
- di1 cong2 jing1 dao3 zhao4 shen2 ling2 ， wu3 ri4 yi4 feng1 shi2 ri4 yu3 。
- bu4 you3 qian2 shi2 chou2 tan4 sheng1 ， qian1 li3 xiang1 wen2 ji1 quan3 ming2 。
- he2 chu2 zhi2 lei3 ju3 jia1 chu1 ， yuan2 ye3 chu3 chu3 cui1 shen1 geng1 。
- wen2 shuo1 zhu1 fan1 yue4 tian2 pu3 ， lao3 zhi4 ti2 xie2 fen1 xiao4 yu3 。
- dang1 shi2 duo4 you2 jin1 li4 se4 ， ken3 bo1 ken3 zi1 qin2 zi3 fu4 。
- chao2 ting2 rui4 ze2 jin4 hua2 yi2 ， liang2 mu4 cheng2 liu2 shang4 suo3 zhi1 。
- wo3 yu4 ru2 hao2 song4 gong1 de2 ， zi4 can2 wu2 lei4 bu4 cheng2 shi1 。

## 注释

## 译文

## 赏析
