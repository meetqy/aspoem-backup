---
id: guo-yin-xin-kai-xiao-xuan-chao-zi-xi-you-shi-yi-yun-da-zhi-er-shou-qi-er
title: 新開小軒晁子西有詩以韻答之二首  其二
titlePinyin: xin1 kai1 xiao3 xuan1 chao2 zi3 xi1 you3 shi1 yi3 yun4 da2 zhi1 er4 shou3     qi2 er4
titleSlug: xin-kai-xiao-xuan-chao-zi-xi-you-shi-yi-yun-da-zhi-er-shou-qi-er
author: 郭印
authorPinyin: guo1 yin4
authorSlug: guo-yin
dynasty: 宋
dynastyPinyin: song4
dynastySlug: song
tags: []
---

## 正文

- 我無先世英，敢望燕臺築。
- 譬如坎井蛙，拘虛徒窘束。
- 又如鷦鷯巢，所寄一枝足。
- 名不聞公卿，迹非侣樵牧。
- 眼花鬢毛霜，黽勉作侯服。
- 吏才固不高，民事亦稍熟。
- 每欲思寡過，豈敢求多福。
- 群公遲風雲，行矣龍起陸。
- 佳篇雜沓來，文繡被土木。
- 坐令北窗下，不知有窮獨。
- 相逢一笑粲，語妙席自促。
- 憑誰覓仙方，造酒逡巡速。

## 拼音

- wo3 wu2 xian1 shi4 ying1 ， gan3 wang4 yan4 tai2 zhu4 。
- pi4 ru2 kan3 jing3 wa1 ， ju1 xu1 tu2 jiong3 shu4 。
- you4 ru2 jiao1 liao2 chao2 ， suo3 ji4 yi4 zhi1 zu2 。
- ming2 bu4 wen2 gong1 qing1 ， ji4 fei1 lü3 qiao2 mu4 。
- yan3 hua1 bin4 mao2 shuang1 ， min3 mian3 zuo4 hou2 fu2 。
- li4 cai2 gu4 bu4 gao1 ， min2 shi4 yi4 shao1 shu2 。
- mei3 yu4 si1 gua3 guo4 ， qi3 gan3 qiu2 duo1 fu2 。
- qun2 gong1 chi2 feng1 yun2 ， xing2 yi3 long2 qi3 lu4 。
- jia1 pian1 za2 ta4 lai2 ， wen2 xiu4 bei4 tu3 mu4 。
- zuo4 ling4 bei3 chuang1 xia4 ， bu4 zhi1 you3 qiong2 du2 。
- xiang1 feng2 yi2 xiao4 can4 ， yu3 miao4 xi2 zi4 cu4 。
- ping2 shui2 mi4 xian1 fang1 ， zao4 jiu3 qun1 xun2 su4 。

## 注释

## 译文

## 赏析
