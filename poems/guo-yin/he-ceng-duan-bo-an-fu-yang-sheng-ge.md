---
id: guo-yin-he-ceng-duan-bo-an-fu-yang-sheng-ge
title: 和曾端伯安撫養生歌
titlePinyin: he2 ceng2 duan1 bo2 an1 fu3 yang3 sheng1 ge1
titleSlug: he-ceng-duan-bo-an-fu-yang-sheng-ge
author: 郭印
authorPinyin: guo1 yin4
authorSlug: guo-yin
dynasty: 宋
dynastyPinyin: song4
dynastySlug: song
tags: []
---

## 正文

- 大道靡涉多歧，迷塗爭求捷徑。
- 采御未免摇精，道引止能祛病。
- 服食一藏偏強，燒煉千金或罄。
- 紛紛小法小功，往往匪清匪凈。
- 那知反照內觀，専在致虛守静。
- 況始生之神氣，即本來之性命。
- 源深其流必長，根固其葉斯盛。
- 刳心自契真空，減息終成大定。
- 謂虛固可集道，非睿不能作聖。
- 夫人受中以生，惟我獨得其正。
- 斡旋天地之機，提挈陰陽之柄。
- 每嗟坐禪學佛，有似磨塼作鏡。
- 聚塊積塵非理，槁木死灰失性。
- 直須大用見前，方是真仙究竟。
- 不生故能生生，古語由來堪聽。

## 拼音

- da4 dao4 mi2 she4 duo1 qi2 ， mi2 tu2 zheng1 qiu2 jie2 jing4 。
- cai3 yu4 wei4 mian3 yao2 jing1 ， dao4 yin3 zhi3 neng2 qu1 bing4 。
- fu2 shi2 yi4 cang2 pian1 qiang2 ， shao1 lian4 qian1 jin1 huo4 qing4 。
- fen1 fen1 xiao3 fa3 xiao3 gong1 ， wang3 wang3 fei3 qing1 fei3 jing4 。
- na4 zhi1 fan3 zhao4 nei4 guan1 ， zhuan1 zai4 zhi4 xu1 shou3 jing4 。
- kuang4 shi3 sheng1 zhi1 shen2 qi4 ， ji2 ben3 lai2 zhi1 xing4 ming4 。
- yuan2 shen1 qi2 liu2 bi4 chang2 ， gen1 gu4 qi2 ye4 si1 sheng4 。
- ku1 xin1 zi4 qi4 zhen1 kong1 ， jian3 xi1 zhong1 cheng2 da4 ding4 。
- wei4 xu1 gu4 ke3 ji2 dao4 ， fei1 rui4 bu4 neng2 zuo4 sheng4 。
- fu1 ren2 shou4 zhong1 yi3 sheng1 ， wei2 wo3 du2 de2 qi2 zheng4 。
- wo4 xuan2 tian1 di4 zhi1 ji1 ， ti2 qie4 yin1 yang2 zhi1 bing3 。
- mei3 jie1 zuo4 shan4 xue2 fo2 ， you3 si4 mo2 zhuan1 zuo4 jing4 。
- ju4 kuai4 ji1 chen2 fei1 li3 ， gao3 mu4 si3 hui1 shi1 xing4 。
- zhi2 xu1 da4 yong4 jian4 qian2 ， fang1 shi4 zhen1 xian1 jiu1 jing4 。
- bu4 sheng1 gu4 neng2 sheng1 sheng1 ， gu3 yu3 you2 lai2 kan1 ting1 。

## 注释

## 译文

## 赏析
