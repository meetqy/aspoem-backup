---
id: guo-yin-bing-mu
title: 病目
titlePinyin: bing4 mu4
titleSlug: bing-mu
author: 郭印
authorPinyin: guo1 yin4
authorSlug: guo-yin
dynasty: 宋
dynastyPinyin: song4
dynastySlug: song
tags: []
---

## 正文

- 開眼萬象生，闔眼萬象滅。
- 生滅本無體，人心妄分别。
- 我初病眸子，散漫空花發。
- 視物都矇矇，浮雲翳秋月。
- 謁告旋掩關，十日人事絕。
- 密室宴坐餘，神光潛洞達。
- 俄於冥冥中，瞭然得朗徹。
- 以兹悟色性，六根成解脱。
- 緬思濁世人，逐見互攘奪。
- 外爲物所障，兩眼暗添屑。
- 豈知有良醫，利重金篦刮。
- 作詩示盲俗，聽此還丹訣。

## 拼音

- kai1 yan3 wan4 xiang4 sheng1 ， he2 yan3 wan4 xiang4 mie4 。
- sheng1 mie4 ben3 wu2 ti3 ， ren2 xin1 wang4 fen1 bie2 。
- wo3 chu1 bing4 mou2 zi0 ， san3 man4 kong1 hua1 fa1 。
- shi4 wu4 dou1 meng1 meng1 ， fu2 yun2 yi4 qiu1 yue4 。
- ye4 gao4 xuan2 yan3 guan1 ， shi2 ri4 ren2 shi4 jue2 。
- mi4 shi4 yan4 zuo4 yu2 ， shen2 guang1 qian2 dong4 da2 。
- e2 wu1 ming2 ming2 zhong1 ， liao4 ran2 de2 lang3 che4 。
- yi3 zi1 wu4 se4 xing4 ， liu4 gen1 cheng2 jie3 tuo1 。
- mian3 si1 zhuo2 shi4 ren2 ， zhu2 jian4 hu4 rang3 duo2 。
- wai4 wei2 wu4 suo3 zhang4 ， liang3 yan3 an4 tian1 xie4 。
- qi3 zhi1 you3 liang2 yi1 ， li4 zhong4 jin1 bi4 gua1 。
- zuo4 shi1 shi4 mang2 su2 ， ting1 ci3 huan2 dan1 jue2 。

## 注释

## 译文

## 赏析
