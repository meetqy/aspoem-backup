---
id: guo-yin-shang-li-xi-mei-zhi-zhi
title: 上李西美制置
titlePinyin: shang4 li3 xi1 mei3 zhi4 zhi4
titleSlug: shang-li-xi-mei-zhi-zhi
author: 郭印
authorPinyin: guo1 yin4
authorSlug: guo-yin
dynasty: 宋
dynastyPinyin: song4
dynastySlug: song
tags: []
---

## 正文

- 諦觀天地間，物物無非易。
- 有情洎無情，與我固真一。
- 伏羲未仰俯，卦象已先畫。
- 乾坤易之門，神機盡開闢。
- 周文魯仲尼，傳授何太密。
- 古今元共處，心心印空寂。
- 展編韋三絕，門人豈語詰。
- 曾高本愚魯，超然入于室。
- 子思中庸篇，孟軻仁義術。
- 于易初不言，此道皎如日。
- 寥落餘千載，學者空陳迹。
- 條葉競尋採，幾人擷其實。
- 盤根有仙李，靈芽一枝出。
- 衣鉢自家傳，獨智探聖域。
- 契兹三聖書，羹墻面相覿。
- 雅懷親炙願，進退終跼蹐。
- 達人具大觀，胸次吞溟渤。
- 斐章露肝膽，猶愧多言失。
- 儻許接玄談，平生事已畢。

## 拼音

- di4 guan1 tian1 di4 jian4 ， wu4 wu4 wu2 fei1 yi4 。
- you3 qing2 ji4 wu2 qing2 ， yu3 wo3 gu4 zhen1 yi1 。
- fu2 xi1 wei4 yang3 fu3 ， gua4 xiang4 yi3 xian1 hua4 。
- qian2 kun1 yi4 zhi1 men2 ， shen2 ji1 jin4 kai1 pi4 。
- zhou1 wen2 lu3 zhong4 ni2 ， chuan2 shou4 he2 tai4 mi4 。
- gu3 jin1 yuan2 gong4 chu3 ， xin1 xin1 yin4 kong1 ji4 。
- zhan3 bian1 wei2 san1 jue2 ， men2 ren2 qi3 yu3 jie2 。
- ceng2 gao1 ben3 yu2 lu3 ， chao1 ran2 ru4 yu2 shi4 。
- zi3 si1 zhong1 yong1 pian1 ， meng4 ke1 ren2 yi4 shu4 。
- yu2 yi4 chu1 bu4 yan2 ， ci3 dao4 jiao3 ru2 ri4 。
- liao2 luo4 yu2 qian1 zai4 ， xue2 zhe3 kong1 chen2 ji4 。
- tiao2 ye4 jing4 xun2 cai3 ， ji1 ren2 xie2 qi2 shi2 。
- pan2 gen1 you3 xian1 li3 ， ling2 ya2 yi4 zhi1 chu1 。
- yi1 bo1 zi4 jia1 chuan2 ， du2 zhi4 tan4 sheng4 yu4 。
- qi4 zi1 san1 sheng4 shu1 ， geng1 qiang2 mian4 xiang4 di2 。
- ya3 huai2 qin1 zhi4 yuan4 ， jin4 tui4 zhong1 ju2 ji2 。
- da2 ren2 ju4 da4 guan1 ， xiong1 ci4 tun1 ming2 bo2 。
- fei3 zhang1 lu4 gan1 dan3 ， you2 kui4 duo1 yan2 shi1 。
- tang3 xu1 jie1 xuan2 tan2 ， ping2 sheng1 shi4 yi3 bi4 。

## 注释

## 译文

## 赏析
