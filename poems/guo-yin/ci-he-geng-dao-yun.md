---
id: guo-yin-ci-he-geng-dao-yun
title: 次何耕道韻
titlePinyin: ci4 he2 geng1 dao4 yun4
titleSlug: ci-he-geng-dao-yun
author: 郭印
authorPinyin: guo1 yin4
authorSlug: guo-yin
dynasty: 唐
dynastyPinyin: tang2
dynastySlug: tang
tags: [] 
---

## 正文

- 壯歲已倦游，况今老大時。
- 素交久離索，勞思何可支。
- 夫子晚識面，迥非塵中姿。
- 高言風凛凛，直氣山巍巍。
- 欲登公卿門，進退尚狐疑。
- 飄然至是邦，爲言某在斯。
- 相見無別事，清談白日移。
- 時時矜小技，挽我賦新詩。
- 自憐憔悴態，容德愧姜姬。
- 辱贈何以報，恨無瓊琚辭。

## 拼音

- zhuang4 sui4 yi3 juan4 you2 ， kuang4 jin1 lao3 da4 shi2 。
- su4 jiao1 jiu3 li2 suo3 ， lao2 si1 he2 ke3 zhi1 。
- fu1 zi3 wan3 shi2 mian4 ， jiong3 fei1 chen2 zhong1 zi1 。
- gao1 yan2 feng1 lin3 lin3 ， zhi2 qi4 shan1 wei1 wei1 。
- yu4 deng1 gong1 qing1 men2 ， jin4 tui4 shang4 hu2 yi2 。
- piao1 ran2 zhi4 shi4 bang1 ， wei2 yan2 mou3 zai4 si1 。
- xiang1 jian4 wu2 bie2 shi4 ， qing1 tan2 bai2 ri4 yi2 。
- shi2 shi2 jin1 xiao3 ji4 ， wan3 wo3 fu4 xin1 shi1 。
- zi4 lian2 qiao2 cui4 tai4 ， rong2 de2 kui4 jiang1 ji1 。
- ru3 zeng4 he2 yi3 bao4 ， hen4 wu2 qiong2 ju1 ci2 。

## 注释

## 译文

## 赏析
