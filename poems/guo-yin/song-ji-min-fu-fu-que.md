---
id: guo-yin-song-ji-min-fu-fu-que
title: 送計敏夫赴闕
titlePinyin: song4 ji4 min3 fu1 fu4 que4
titleSlug: song-ji-min-fu-fu-que
author: 郭印
authorPinyin: guo1 yin4
authorSlug: guo-yin
dynasty: 宋
dynastyPinyin: song4
dynastySlug: song
tags: []
---

## 正文

- 衣冠半知識，喜君天下士。
- 奥學滄溟深，高談風雨駛。
- 胸中富經綸，憂國心屢痞。
- 誓言排閶闔，開口獻天子。
- 時絀道不伸，倦懷歸故里。
- 盤礴曾幾時，九天飛詔旨。
- 春風飽征帆，一葦吳江水。
- 見晚上應嗟，使華聊復爾。
- 丞相君之甥，風流酷相似。
- 彤陛看摩肩，笑談銷敵壘。
- 君家有世臣，名實耀國史。
- 奇謀付子孫，鞭笞餘馬箠。
- 行增前德光，更雪中朝耻。
- 事成豈因人，碌碌焉能比。
- 我昔綴僚末，高山日仰止。
- 窮達兩懸殊，星辰視泥滓。
- 平生白眼多，君獨掛牙齒。
- 更須假扶摇，南溟將一徙。

## 拼音

- yi1 guan1 ban4 zhi1 shi2 ， xi3 jun1 tian1 xia4 shi4 。
- ao4 xue2 cang1 ming2 shen1 ， gao1 tan2 feng1 yu3 shi3 。
- xiong1 zhong1 fu4 jing1 lun2 ， you1 guo2 xin1 lü3 pi3 。
- shi4 yan2 pai2 chang1 he2 ， kai1 kou3 xian4 tian1 zi3 。
- shi2 chu4 dao4 bu4 shen1 ， juan4 huai2 gui1 gu4 li3 。
- pan2 bo2 ceng2 ji1 shi2 ， jiu3 tian1 fei1 zhao4 zhi3 。
- chun1 feng1 bao3 zheng1 fan1 ， yi4 wei3 wu2 jiang1 shui3 。
- jian4 wan3 shang4 ying1 jie1 ， shi3 hua2 liao2 fu4 er3 。
- cheng2 xiang4 jun1 zhi1 sheng1 ， feng1 liu2 ku4 xiang1 si4 。
- tong2 bi4 kan4 mo2 jian1 ， xiao4 tan2 xiao1 di2 lei3 。
- jun1 jia1 you3 shi4 chen2 ， ming2 shi2 yao4 guo2 shi3 。
- qi2 mou2 fu4 zi3 sun1 ， bian1 chi1 yu2 ma3 chui2 。
- xing2 zeng1 qian2 de2 guang1 ， geng4 xue3 zhong1 chao2 chi3 。
- shi4 cheng2 qi3 yin1 ren2 ， lu4 lu4 yan1 neng2 bi3 。
- wo3 xi1 zhui4 liao2 mo4 ， gao1 shan1 ri4 yang3 zhi3 。
- qiong2 da2 liang3 xuan2 shu1 ， xing1 chen2 shi4 ni2 zi3 。
- ping2 sheng1 bai2 yan3 duo1 ， jun1 du2 gua4 ya2 chi3 。
- geng4 xu1 jia3 fu2 yao2 ， nan2 ming2 jiang1 yi4 xi3 。

## 注释

## 译文

## 赏析
