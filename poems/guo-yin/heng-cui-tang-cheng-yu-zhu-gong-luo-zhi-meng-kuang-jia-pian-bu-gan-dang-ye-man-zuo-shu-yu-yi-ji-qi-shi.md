---
id: guo-yin-heng-cui-tang-cheng-yu-zhu-gong-luo-zhi-meng-kuang-jia-pian-bu-gan-dang-ye-man-zuo-shu-yu-yi-ji-qi-shi
title: 横翠堂成與諸公落之蒙貺佳篇不敢當也謾作數語以紀其實
titlePinyin: heng2 cui4 tang2 cheng2 yu3 zhu1 gong1 luo4 zhi1 meng2 kuang4 jia1 pian1 bu4 gan3 dang1 ye3 man2 zuo4 shu4 yu3 yi3 ji4 qi2 shi2
titleSlug: heng-cui-tang-cheng-yu-zhu-gong-luo-zhi-meng-kuang-jia-pian-bu-gan-dang-ye-man-zuo-shu-yu-yi-ji-qi-shi
author: 郭印
authorPinyin: guo1 yin4
authorSlug: guo-yin
dynasty: 唐
dynastyPinyin: tang2
dynastySlug: tang
tags: [] 
---

## 正文

- 何處無奇觀，隱顯隨所遇。
- 事有幸不幸，邂逅元非素。
- 招提枕山趾，出郭纔數步。
- 高亭齊浮雲，杖策邀我屢。
- 西廂偶徘徊，屋敝驚頹仆。
- 穴壁試一窺，似覺萬景聚。
- 同來老先生，錯愕喜相顧。
- 明朝便鳩工，棟宇更尋度。
- 華堂不日成，雜沓千山赴。
- 落日下層巔，寒烟籠遠樹。
- 乾坤發祕藏，物象爭呈露。
- 爛賞良未能，草略杯盤具。
- 群公意盡歡，韻語各吟賦。
- 和氣回陽春，篇篇奏韶濩。
- 堂以横翠名，誇詫盈道路。
- 人材何異此，用舍得其趣。
- 渭濱一釣夫，起爲周室輔。
- 皇皇魯真儒，終以不合去。
- 聖道奚加損，山亦無新故。
- 廢興適然耳，萬事成感悟。

## 拼音

- he2 chu3 wu2 qi2 guan1 ， yin3 xian3 sui2 suo3 yu4 。
- shi4 you3 xing4 bu2 xing4 ， xie4 hou4 yuan2 fei1 su4 。
- zhao1 ti2 zhen3 shan1 zhi3 ， chu1 guo1 cai2 shu4 bu4 。
- gao1 ting2 qi2 fu2 yun2 ， zhang4 ce4 yao1 wo3 lü3 。
- xi1 xiang1 ou3 pai2 huai2 ， wu1 bi4 jing1 tui2 pu2 。
- xue2 bi4 shi4 yi4 kui1 ， si4 jue2 wan4 jing3 ju4 。
- tong2 lai2 lao3 xian1 sheng0 ， cuo4 e4 xi3 xiang1 gu4 。
- ming2 chao2 bian4 jiu1 gong1 ， dong4 yu3 geng4 xun2 du4 。
- hua2 tang2 bu2 ri4 cheng2 ， za2 ta4 qian1 shan1 fu4 。
- luo4 ri4 xia4 ceng2 dian1 ， han2 yan1 long2 yuan3 shu4 。
- qian2 kun1 fa1 bi4 cang2 ， wu4 xiang4 zheng1 cheng2 lu4 。
- lan4 shang3 liang2 wei4 neng2 ， cao3 lüe4 bei1 pan2 ju4 。
- qun2 gong1 yi4 jin4 huan1 ， yun4 yu3 ge4 yin2 fu4 。
- he2 qi4 hui2 yang2 chun1 ， pian1 pian1 zou4 shao2 hu4 。
- tang2 yi3 heng2 cui4 ming2 ， kua1 cha4 ying2 dao4 lu4 。
- ren2 cai2 he2 yi4 ci3 ， yong4 she3 de0 qi2 qu4 。
- wei4 bin1 yi2 diao4 fu1 ， qi3 wei2 zhou1 shi4 fu3 。
- huang2 huang2 lu3 zhen1 ru2 ， zhong1 yi3 bu4 he2 qu4 。
- sheng4 dao4 xi1 jia1 sun3 ， shan1 yi4 wu2 xin1 gu4 。
- fei4 xing1 shi4 ran2 er3 ， wan4 shi4 cheng2 gan3 wu4 。

## 注释

## 译文

## 赏析
