---
id: guo-yin-zi-tang-shi-wei-zhang-yi-zuo
title: 自堂詩爲張億作
titlePinyin: zi4 tang2 shi1 wei2 zhang1 yi4 zuo4
titleSlug: zi-tang-shi-wei-zhang-yi-zuo
author: 郭印
authorPinyin: guo1 yin4
authorSlug: guo-yin
dynasty: 唐
dynastyPinyin: tang2
dynastySlug: tang
tags: [] 
---

## 正文

- 大道絕群倫，古今無匹配。
- 張子涉其源，超然意冥會。
- 宴坐一堂空，乾坤皆破碎。
- 八荒自神遊，萬法非我對。
- 眼前欝崢嶸，毫髪了無礙。
- 揭名諒真實，舉首誰領解。
- 咄哉愚癡兒，矜已妄尊大。
- 一念思遺物，胸次先憒憒。
- 不見南榮趣，偕來還幾輩。
- 顛倒欲何之，卻走山愈背。
- 吾今識子綦，獨立形骸外。
- 寂寥千載餘，光采炯如在。

## 拼音

- da4 dao4 jue2 qun2 lun2 ， gu3 jin1 wu2 pi3 pei4 。
- zhang1 zi3 she4 qi2 yuan2 ， chao1 ran2 yi4 ming2 hui4 。
- yan4 zuo4 yi4 tang2 kong1 ， qian2 kun1 jie1 po4 sui4 。
- ba1 huang1 zi4 shen2 you2 ， wan4 fa3 fei1 wo3 dui4 。
- yan3 qian2 yu4 zheng1 rong2 ， hao2 fa4 le0 wu2 ai4 。
- jie1 ming2 liang4 zhen1 shi2 ， ju3 shou3 shui2 ling3 jie3 。
- duo1 zai1 yu2 chi1 er2 ， jin1 yi3 wang4 zun1 da4 。
- yi2 nian4 si1 yi2 wu4 ， xiong1 ci4 xian1 kui4 kui4 。
- bu2 jian4 nan2 rong2 qu4 ， xie2 lai2 huan2 ji1 bei4 。
- dian1 dao3 yu4 he2 zhi1 ， que4 zou3 shan1 yu4 bei4 。
- wu2 jin1 shi2 zi3 qi2 ， du2 li4 xing2 hai2 wai4 。
- ji4 liao2 qian1 zai4 yu2 ， guang1 cai3 jiong3 ru2 zai4 。

## 注释

## 译文

## 赏析
