---
id: guo-yin-he-yuan-ru-gong-wan-liang-cheng-shang
title: 和元汝功晚凉城上
titlePinyin: he2 yuan2 ru3 gong1 wan3 liang2 cheng2 shang4
titleSlug: he-yuan-ru-gong-wan-liang-cheng-shang
author: 郭印
authorPinyin: guo1 yin4
authorSlug: guo-yin
dynasty: 唐
dynastyPinyin: tang2
dynastySlug: tang
tags: [] 
---

## 正文

- 潛鱗思縱壑，倦羽欲歸林。
- 平生山水興，過眼必登臨。
- 况復西風來，天雲布層陰。
- 殘暑退十舍，新凉直萬金。
- 寒光流素魄，遠碧露危岑。
- 高士感時節，忘言發幽琴。
- 子期不可作，天地知吾心。
- 林木爲之振，人間無此音。
- 詩成寄孤客，清飇一披襟。
- 會當逢好景，藜杖去相尋。

## 拼音

- qian2 lin2 si1 zong4 he4 ， juan4 yu3 yu4 gui1 lin2 。
- ping2 sheng1 shan1 shui3 xing1 ， guo4 yan3 bi4 deng1 lin2 。
- kuang4 fu4 xi1 feng1 lai2 ， tian1 yun2 bu4 ceng2 yin1 。
- can2 shu3 tui4 shi2 she4 ， xin1 liang2 zhi2 wan4 jin1 。
- han2 guang1 liu2 su4 po4 ， yuan3 bi4 lu4 wei1 cen2 。
- gao1 shi4 gan3 shi2 jie2 ， wang4 yan2 fa1 you1 qin2 。
- zi3 qi1 bu4 ke3 zuo4 ， tian1 di4 zhi1 wu2 xin1 。
- lin2 mu4 wei2 zhi1 zhen4 ， ren2 jian4 wu2 ci3 yin1 。
- shi1 cheng2 ji4 gu1 ke4 ， qing1 biao1 yi4 pi1 jin1 。
- hui4 dang1 feng2 hao3 jing3 ， li2 zhang4 qu4 xiang1 xun2 。

## 注释

## 译文

## 赏析
