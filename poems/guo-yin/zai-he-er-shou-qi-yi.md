---
id: guo-yin-zai-he-er-shou-qi-yi
title: 再和二首  其一
titlePinyin: zai4 he2 er4 shou3     qi2 yi1
titleSlug: zai-he-er-shou-qi-yi
author: 郭印
authorPinyin: guo1 yin4
authorSlug: guo-yin
dynasty: 唐
dynastyPinyin: tang2
dynastySlug: tang
tags: [] 
---

## 正文

- 魚跳須過龍門，虎驟不從兔徑。
- 上士聞道勤行，豈以難能爲病。
- 固守滿堂之珍，肯使如瓶之罄。
- 對境一念不萌，應緣六根皆凈。
- 剛克本自沉潛，動直先由専静。
- 達理必明其權，盡性以至於命。
- 鼎中水騰火降，爐內陰衰陽盛。
- 神功妙合虛無，天光潛發泰定。
- 豈惟出塵離俗，便可超凡入聖。
- 自憐末學多方，未得大中至正。
- 莫知斡運帝車，寧解執持坤柄。
- 丹經苦閱殘編，素髮羞看明鏡。
- 要求直截真機，速了圓明正性。
- 何妨萬兩金成，已是一生事竟。
- 至言今許發蒙，三沐三薰諦聽。

## 拼音

- yu2 tiao4 xu1 guo4 long2 men2 ， hu3 zhou4 bu4 cong2 tu4 jing4 。
- shang4 shi4 wen2 dao4 qin2 xing2 ， qi3 yi3 nan2 neng2 wei2 bing4 。
- gu4 shou3 man3 tang2 zhi1 zhen1 ， ken3 shi3 ru2 ping2 zhi1 qing4 。
- dui4 jing4 yi2 nian4 bu4 meng2 ， ying1 yuan2 liu4 gen1 jie1 jing4 。
- gang1 ke4 ben3 zi4 chen2 qian2 ， dong4 zhi2 xian1 you2 zhuan1 jing4 。
- da2 li3 bi4 ming2 qi2 quan2 ， jin4 xing4 yi3 zhi4 wu1 ming4 。
- ding3 zhong1 shui3 teng2 huo3 jiang4 ， lu2 nei4 yin1 shuai1 yang2 sheng4 。
- shen2 gong1 miao4 he2 xu1 wu2 ， tian1 guang1 qian2 fa1 tai4 ding4 。
- qi3 wei2 chu1 chen2 li2 su2 ， bian4 ke3 chao1 fan2 ru4 sheng4 。
- zi4 lian2 mo4 xue2 duo1 fang1 ， wei4 de2 da4 zhong1 zhi4 zheng4 。
- mo4 zhi1 wo4 yun4 di4 ju1 ， ning2 jie3 zhi2 chi2 kun1 bing3 。
- dan1 jing1 ku3 yue4 can2 bian1 ， su4 fa4 xiu1 kan4 ming2 jing4 。
- yao1 qiu2 zhi2 jie2 zhen1 ji1 ， su4 le0 yuan2 ming2 zheng4 xing4 。
- he2 fang2 wan4 liang3 jin1 cheng2 ， yi3 shi4 yi4 sheng1 shi4 jing4 。
- zhi4 yan2 jin1 xu1 fa1 meng2 ， san1 mu4 san1 xun1 di4 ting1 。

## 注释

## 译文

## 赏析
