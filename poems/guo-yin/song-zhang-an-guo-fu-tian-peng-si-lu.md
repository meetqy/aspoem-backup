---
id: guo-yin-song-zhang-an-guo-fu-tian-peng-si-lu
title: 送張安國赴天彭司錄
titlePinyin: song4 zhang1 an1 guo2 fu4 tian1 peng2 si1 lu4
titleSlug: song-zhang-an-guo-fu-tian-peng-si-lu
author: 郭印
authorPinyin: guo1 yin4
authorSlug: guo-yin
dynasty: 宋
dynastyPinyin: song4
dynastySlug: song
tags: []
---

## 正文

- 騏驥服鹽車，垂頭困長道。
- 蒼鷹在韝縶，側耳思秋草。
- 憶昔初見公，衮衮一傾倒。
- 平生仰止意，相逢恨不早。
- 清輝粲景星，巨浸屹孤島。
- 徐榻未易解，膺門但頻掃。
- 公才天河傾，顧我乃潢潦。
- 篠簜何足云，所貴會稽笴。
- 魚泳鳥雲飛，氣合無不可。
- 歳月忽荏苒，何言賦離抱。
- 彭城不百里，摻袂空懊惱。
- 糾郡因多暇，時政亦叢脞。
- 猾吏虎插翼，疲民葉振槁。
- 邦侯待禆益，幕客要摽表。
- 咄嗟贊畫諾，談笑辦紛擾。
- 江山頗足娛，杯酒興不小。
- 搘笻恣清游，蠟屐縱幽討。
- 雲煙入高躅，詩句出餘巧。
- 升沉置勿問，道義端可飽。
- 眼前多少年，難致淄川老。
- 儻令班中朝，功業信不少。
- 賤生宿所期，志願慚未果。
- 因公激壯懷，綠髪豈能葆。
- 還應最課績，歸步直青瑣。

## 拼音

- qi2 ji4 fu2 yan2 ju1 ， chui2 tou2 kun4 chang2 dao4 。
- cang1 ying1 zai4 gou1 zhi2 ， ce4 er3 si1 qiu1 cao3 。
- yi4 xi1 chu1 jian4 gong1 ， gun3 gun3 yi4 qing1 dao3 。
- ping2 sheng1 yang3 zhi3 yi4 ， xiang1 feng2 hen4 bu4 zao3 。
- qing1 hui1 can4 jing3 xing1 ， ju4 jin4 yi4 gu1 dao3 。
- xu2 ta4 wei4 yi4 jie3 ， ying1 men2 dan4 bin1 sao3 。
- gong1 cai2 tian1 he2 qing1 ， gu4 wo3 nai3 huang2 liao2 。
- xiao3 dang4 he2 zu2 yun2 ， suo3 gui4 hui4 ji1 gan3 。
- yu2 yong3 niao3 yun2 fei1 ， qi4 he2 wu2 bu4 ke3 。
- sui4 yue4 hu1 ren3 ran3 ， he2 yan2 fu4 li2 bao4 。
- peng2 cheng2 bu4 bai3 li3 ， chan1 mei4 kong1 ao4 nao3 。
- jiu1 jun4 yin1 duo1 xia2 ， shi2 zheng4 yi4 cong2 cuo3 。
- hua2 li4 hu3 cha1 yi4 ， pi2 min2 ye4 zhen4 gao3 。
- bang1 hou2 dai4 bi4 yi4 ， mu4 ke4 yao4 biao1 biao3 。
- duo1 jie1 zan4 hua4 nuo4 ， tan2 xiao4 ban4 fen1 rao3 。
- jiang1 shan1 po1 zu2 yu2 ， bei1 jiu3 xing1 bu4 xiao3 。
- zhi1 qiong2 zi4 qing1 you2 ， la4 ji1 zong4 you1 tao3 。
- yun2 yan1 ru4 gao1 zhu2 ， shi1 ju4 chu1 yu2 qiao3 。
- sheng1 chen2 zhi4 wu4 wen4 ， dao4 yi4 duan1 ke3 bao3 。
- yan3 qian2 duo1 shao3 nian2 ， nan2 zhi4 zi1 chuan1 lao3 。
- tang3 ling4 ban1 zhong1 chao2 ， gong1 ye4 xin4 bu4 shao3 。
- jian4 sheng1 su4 suo3 qi1 ， zhi4 yuan4 can2 wei4 guo3 。
- yin1 gong1 ji1 zhuang4 huai2 ， lü4 fa4 qi3 neng2 bao3 。
- huan2 ying1 zui4 ke4 ji4 ， gui1 bu4 zhi2 qing1 suo3 。

## 注释

## 译文

## 赏析
