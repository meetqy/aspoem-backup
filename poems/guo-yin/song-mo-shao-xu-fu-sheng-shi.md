---
id: guo-yin-song-mo-shao-xu-fu-sheng-shi
title: 送莫少虛赴省試
titlePinyin: song4 mo4 shao3 xu1 fu4 sheng3 shi4
titleSlug: song-mo-shao-xu-fu-sheng-shi
author: 郭印
authorPinyin: guo1 yin4
authorSlug: guo-yin
dynasty: 宋
dynastyPinyin: song4
dynastySlug: song
tags: []
---

## 正文

- 莫君江南佳公子，才華秀拔春蘭馥。
- 少年意氣壯虹霓，豪邁不入時人目。
- 酒量逡巡百盞空，詩鋒頃刻千毫禿。
- 我從識面已忻慕，每恨往還心未熟。
- 官同古雒豈偶然，一見相忘倒胸腹。
- 談道論文俱入妙，夜闌燭短頻更僕。
- 聖處玄微得我疑，君獨心通如破竹。
- 要將土苴活邦家，條上封章抵車軸。
- 嘉謀讜議期見用，不學賈生空痛哭。
- 行行提筆戰春闈，篋中尚有三千牘。
- 科名唾手真餘事，力轉天迴迺民福。
- 當今公道青雲平，忍埋光采甘沈陸。
- 欲隨君往路無繇，只欠雙翰來插肉。
- 殷勤别酒休辭醉，馬已就銜車已輹。
- 蜀山崎嶇秦甸寒，屈指深冬到輦轂。
- 焚舟計決攜家去，努力加飡此爲祝。

## 拼音

- mo4 jun1 jiang1 nan2 jia1 gong1 zi3 ， cai2 hua2 xiu4 ba2 chun1 lan2 fu4 。
- shao4 nian2 yi4 qi4 zhuang4 hong2 ni2 ， hao2 mai4 bu2 ru4 shi2 ren2 mu4 。
- jiu3 liang4 qun1 xun2 bai3 zhan3 kong1 ， shi1 feng1 qing3 ke4 qian1 hao2 tu1 。
- wo3 cong2 shi2 mian4 yi3 xin1 mu4 ， mei3 hen4 wang3 huan2 xin1 wei4 shu2 。
- guan1 tong2 gu3 luo4 qi3 ou3 ran2 ， yi2 jian4 xiang1 wang4 dao3 xiong1 fu4 。
- tan2 dao4 lun4 wen2 ju4 ru4 miao4 ， ye4 lan2 zhu2 duan3 bin1 geng4 pu2 。
- sheng4 chu3 xuan2 wei1 de2 wo3 yi2 ， jun1 du2 xin1 tong1 ru2 po4 zhu2 。
- yao4 jiang1 tu3 ju1 huo2 bang1 jia1 ， tiao2 shang4 feng1 zhang1 di3 ju1 zhou2 。
- jia1 mou2 dang3 yi4 qi1 jian4 yong4 ， bu4 xue2 jia3 sheng1 kong1 tong4 ku1 。
- hang2 hang2 ti2 bi3 zhan4 chun1 wei2 ， qie4 zhong1 shang4 you3 san1 qian1 du2 。
- ke1 ming2 tuo4 shou3 zhen1 yu2 shi4 ， li4 zhuan3 tian1 hui2 nai3 min2 fu2 。
- dang1 jin1 gong1 dao4 qing1 yun2 ping2 ， ren3 mai2 guang1 cai3 gan1 shen3 lu4 。
- yu4 sui2 jun1 wang3 lu4 wu2 yao2 ， zhi1 qian4 shuang1 han4 lai2 cha1 rou4 。
- yin1 qin2 bie2 jiu3 xiu1 ci2 zui4 ， ma3 yi3 jiu4 xian2 ju1 yi3 fu4 。
- shu3 shan1 qi2 qu1 qin2 dian4 han2 ， qu1 zhi3 shen1 dong1 dao4 nian3 gu3 。
- fen2 zhou1 ji4 jue2 xie2 jia1 qu4 ， nu3 li4 jia1 can1 ci3 wei2 zhu4 。

## 注释

## 译文

## 赏析
