---
id: guo-yin-ci-yang-gong-chen-yun-jian-jian-feng-ke-dang-liu-shao-mei
title: 次楊拱辰韻兼簡馮可當劉韶美
titlePinyin: ci4 yang2 gong3 chen2 yun4 jian1 jian3 feng2 ke3 dang1 liu2 shao2 mei3
titleSlug: ci-yang-gong-chen-yun-jian-jian-feng-ke-dang-liu-shao-mei
author: 郭印
authorPinyin: guo1 yin4
authorSlug: guo-yin
dynasty: 宋
dynastyPinyin: song4
dynastySlug: song
tags: []
---

## 正文

- 窮居罕人事，來往斷交親。
- 粗安鷦鷯居，靡求尺蠖伸。
- 坐看柴門外，日飛車馬塵。
- 誰能學桔橰，俯仰更隨人。
- 况今世道喪，風俗已澆淳。
- 爲民非野鹿，作吏無古循。
- 太倉五斗粟，食之愧高旻。
- 故人善處我，儒官飽常珍。
- 風月即儕侣，詩書乃比鄰。
- 隤然一室中，浩氣横八垠。
- 劉郎晚相遇，放曠如逐臣。
- 素心日傾倒，吟嘯樂天真。
- 粃糠嵇阮輩，自號葛天民。
- 馬曹似是耳，寧畏官長嗔。
- 墨池子楊子，風流吾里仁。
- 偶來官一邦，眉端喜津津。
- 抵掌論進修，德業須競辰。
- 有時相就飲，幕天地爲茵。
- 馮君十年别，龍鵠迹久陳。
- 邂逅果山底，一見兩腳踆。
- 初來梅蕚吐，欲去柳眉顰。
- 平生知識多，斯人罕其倫。
- 我今亦西矣，笻竹訪峨岷。
- 憑誰與之俱，足跣頭不巾。
- 劉郎歸既趣，楊子任方新。
- 從兹遂分手，三秋敵昏晨。
- 所期各精鍊，加飡戒五辛。
- 他時共相見，兩頰桃花春。

## 拼音

- qiong2 ju1 han3 ren2 shi4 ， lai2 wang3 duan4 jiao1 qin1 。
- cu1 an1 jiao1 liao2 ju1 ， mi2 qiu2 chi3 huo4 shen1 。
- zuo4 kan4 chai2 men2 wai4 ， ri4 fei1 ju1 ma3 chen2 。
- shui2 neng2 xue2 ju2 gao1 ， fu3 yang3 geng4 sui2 ren2 。
- kuang4 jin1 shi4 dao4 sang1 ， feng1 su2 yi3 jiao1 chun2 。
- wei2 min2 fei1 ye3 lu4 ， zuo4 li4 wu2 gu3 xun2 。
- tai4 cang1 wu3 dou4 su4 ， shi2 zhi1 kui4 gao1 min2 。
- gu4 ren2 shan4 chu3 wo3 ， ru2 guan1 bao3 chang2 zhen1 。
- feng1 yue4 ji2 chai2 lü3 ， shi1 shu1 nai3 bi3 lin2 。
- tui2 ran2 yi2 shi4 zhong1 ， hao4 qi4 heng2 ba1 yin2 。
- liu2 lang2 wan3 xiang1 yu4 ， fang4 kuang4 ru2 zhu2 chen2 。
- su4 xin1 ri4 qing1 dao3 ， yin2 xiao4 le4 tian1 zhen1 。
- bi3 kang1 ji1 ruan3 bei4 ， zi4 hao4 ge3 tian1 min2 。
- ma3 cao2 si4 shi4 er3 ， ning2 wei4 guan1 chang2 chen1 。
- mo4 chi2 zi3 yang2 zi3 ， feng1 liu2 wu2 li3 ren2 。
- ou3 lai2 guan1 yi4 bang1 ， mei2 duan1 xi3 jin1 jin1 。
- di3 zhang3 lun4 jin4 xiu1 ， de2 ye4 xu1 jing4 chen2 。
- you3 shi2 xiang1 jiu4 yin3 ， mu4 tian1 di4 wei2 yin1 。
- feng2 jun1 shi2 nian2 bie2 ， long2 hu2 ji4 jiu3 chen2 。
- xie4 hou4 guo3 shan1 di3 ， yi2 jian4 liang3 jiao3 cun1 。
- chu1 lai2 mei2 e4 tu3 ， yu4 qu4 liu3 mei2 pin2 。
- ping2 sheng1 zhi1 shi2 duo1 ， si1 ren2 han3 qi2 lun2 。
- wo3 jin1 yi4 xi1 yi3 ， qiong2 zhu2 fang3 e2 min2 。
- ping2 shui2 yu3 zhi1 ju4 ， zu2 xian3 tou2 bu4 jin1 。
- liu2 lang2 gui1 ji4 qu4 ， yang2 zi3 ren4 fang1 xin1 。
- cong2 zi1 sui4 fen1 shou3 ， san1 qiu1 di2 hun1 chen2 。
- suo3 qi1 ge4 jing1 lian4 ， jia1 can1 jie4 wu3 xin1 。
- ta1 shi2 gong4 xiang4 jian4 ， liang3 jia2 tao2 hua1 chun1 。

## 注释

## 译文

## 赏析
