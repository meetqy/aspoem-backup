---
id: guo-yin-song-wu-shu-zhou-huan-chao
title: 送吳蜀州還朝
titlePinyin: song4 wu2 shu3 zhou1 huan2 chao2
titleSlug: song-wu-shu-zhou-huan-chao
author: 郭印
authorPinyin: guo1 yin4
authorSlug: guo-yin
dynasty: 唐
dynastyPinyin: tang2
dynastySlug: tang
tags: [] 
---

## 正文

- 達官視貧賤，遼絕間天壤。
- 門墻奥莫窺，鼎茵恣居享。
- 令行雷風前，氣吐虹霓上。
- 陋彼衡門流，揮斥同草莽。
- 堂堂吳蜀州，浩氣深涵養。
- 毫端掃千軍，胸次包萬象。
- 驕色盡耘耡，儒林植標榜。
- 自憐爨下焦，亦值知音賞。
- 方當出肺肝，晨夕趨函丈。
- 金闕佇公歸，無由挽輪鞅。
- 拭目上巖廊，獻納攄忠讜。
- 網羅寒畯姿，直道光吾黨。

## 拼音

- da2 guan1 shi4 pin2 jian4 ， liao2 jue2 jian4 tian1 rang3 。
- men2 qiang2 ao4 mo4 kui1 ， ding3 yin1 zi4 ju1 xiang3 。
- ling4 xing2 lei2 feng1 qian2 ， qi4 tu3 hong2 ni2 shang4 。
- lou4 bi3 heng2 men2 liu2 ， hui1 chi4 tong2 cao3 mang3 。
- tang2 tang2 wu2 shu3 zhou1 ， hao4 qi4 shen1 han2 yang3 。
- hao2 duan1 sao3 qian1 jun1 ， xiong1 ci4 bao1 wan4 xiang4 。
- jiao1 se4 jin4 yun2 chu2 ， ru2 lin2 zhi2 biao1 bang3 。
- zi4 lian2 cuan4 xia4 jiao1 ， yi4 zhi2 zhi1 yin1 shang3 。
- fang1 dang1 chu1 fei4 gan1 ， chen2 xi1 qu1 han2 zhang4 。
- jin1 que4 zhu4 gong1 gui1 ， wu2 you2 wan3 lun2 yang1 。
- shi4 mu4 shang4 yan2 lang2 ， xian4 na4 shu1 zhong1 dang3 。
- wang3 luo2 han2 jun4 zi1 ， zhi2 dao4 guang1 wu2 dang3 。

## 注释

## 译文

## 赏析
