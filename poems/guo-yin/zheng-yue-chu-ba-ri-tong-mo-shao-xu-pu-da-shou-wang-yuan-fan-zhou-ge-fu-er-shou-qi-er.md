---
id: guo-yin-zheng-yue-chu-ba-ri-tong-mo-shao-xu-pu-da-shou-wang-yuan-fan-zhou-ge-fu-er-shou-qi-er
title: 正月初八日同莫少虛蒲大受王園泛舟各賦二首  其二
titlePinyin: zheng1 yue4 chu1 ba1 ri4 tong2 mo4 shao3 xu1 pu2 da4 shou4 wang2 yuan2 fan4 zhou1 ge4 fu4 er4 shou3     qi2 er4
titleSlug: zheng-yue-chu-ba-ri-tong-mo-shao-xu-pu-da-shou-wang-yuan-fan-zhou-ge-fu-er-shou-qi-er
author: 郭印
authorPinyin: guo1 yin4
authorSlug: guo-yin
dynasty: 宋
dynastyPinyin: song4
dynastySlug: song
tags: []
---

## 正文

- 名園春信來，冷眼思一窺。
- 吏文巧束縛，穎脱迺不覊。
- 興發勇欲往，壯士先登埤。
- 但得一樽樂，豈論官職卑。
- 况兹横清流，適然副心期。
- 梅梢出翠竹，照水兩猗猗。
- 野航轉澄碧，小雨斜風吹。
- 平生江海懷，是日慰渇饑。
- 村迥孤煙處，林深幽鳥時。
- 端疑是吳越，夢到身亦隨。
- 同遊客靡惡，喜氣回朝曦。
- 醉倒不自惜，一葉忌傾欹。
- 新詩許共賦，未唱心力疲。
- 歸來已陳迹，物理觀盛衰。

## 拼音

- ming2 yuan2 chun1 xin4 lai2 ， leng3 yan3 si1 yi4 kui1 。
- li4 wen2 qiao3 shu4 fu4 ， ying3 tuo1 nai3 bu4 ji1 。
- xing1 fa1 yong3 yu4 wang3 ， zhuang4 shi4 xian1 deng1 pi2 。
- dan4 de2 yi4 zun1 le4 ， qi3 lun4 guan1 zhi2 bei1 。
- kuang4 zi1 heng2 qing1 liu2 ， shi4 ran2 fu4 xin1 qi1 。
- mei2 shao1 chu1 cui4 zhu2 ， zhao4 shui3 liang3 yi1 yi1 。
- ye3 hang2 zhuan3 cheng2 bi4 ， xiao3 yu3 xie2 feng1 chui1 。
- ping2 sheng1 jiang1 hai3 huai2 ， shi4 ri4 wei4 ke3 ji1 。
- cun1 jiong3 gu1 yan1 chu3 ， lin2 shen1 you1 niao3 shi2 。
- duan1 yi2 shi4 wu2 yue4 ， meng4 dao4 shen1 yi4 sui2 。
- tong2 you2 ke4 mi2 e4 ， xi3 qi4 hui2 chao2 xi1 。
- zui4 dao3 bu2 zi4 xi1 ， yi2 ye4 ji4 qing1 qi1 。
- xin1 shi1 xu1 gong4 fu4 ， wei4 chang4 xin1 li4 pi2 。
- gui1 lai2 yi3 chen2 ji4 ， wu4 li3 guan1 sheng4 shuai1 。

## 注释

## 译文

## 赏析
