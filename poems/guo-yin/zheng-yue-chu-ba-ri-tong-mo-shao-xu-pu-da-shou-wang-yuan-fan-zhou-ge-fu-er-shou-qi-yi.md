---
id: guo-yin-zheng-yue-chu-ba-ri-tong-mo-shao-xu-pu-da-shou-wang-yuan-fan-zhou-ge-fu-er-shou-qi-yi
title: 正月初八日同莫少虛蒲大受王園泛舟各賦二首  其一
titlePinyin: zheng1 yue4 chu1 ba1 ri4 tong2 mo4 shao3 xu1 pu2 da4 shou4 wang2 yuan2 fan4 zhou1 ge4 fu4 er4 shou3     qi2 yi1
titleSlug: zheng-yue-chu-ba-ri-tong-mo-shao-xu-pu-da-shou-wang-yuan-fan-zhou-ge-fu-er-shou-qi-yi
author: 郭印
authorPinyin: guo1 yin4
authorSlug: guo-yin
dynasty: 宋
dynastyPinyin: song4
dynastySlug: song
tags: []
---

## 正文

- 春江晚多思，拂面風稜稜。
- 舟行明鏡中，天水同一澄。
- 滄波濯新柳，喬松上寒藤。
- 風梅雪飄徑，兩麥青平陵。
- 文魴自潛躍，好鳥相喚譍。
- 倥偬日少暇，因循來未曾。
- 清游鄙謝傅，豪氣壓陳登。
- 豈惟得佳士，亦復同高僧。
- 幽情各披寫，醉語或侵凌。
- 偶兹愜懷抱，蕭然遺愛憎。
- 曠野暝煙合，長林初月升。
- 回舟興未已，孤塔耿疏燈。

## 拼音

- chun1 jiang1 wan3 duo1 si1 ， fu2 mian4 feng1 leng2 leng2 。
- zhou1 xing2 ming2 jing4 zhong1 ， tian1 shui3 tong2 yi4 cheng2 。
- cang1 bo1 zhuo2 xin1 liu3 ， qiao2 song1 shang4 han2 teng2 。
- feng1 mei2 xue3 piao1 jing4 ， liang3 mai4 qing1 ping2 ling2 。
- wen2 fang2 zi4 qian2 yue4 ， hao3 niao3 xiang1 huan4 ying1 。
- kong3 zong3 ri4 shao3 xia2 ， yin1 xun2 lai2 wei4 ceng2 。
- qing1 you2 bi3 xie4 fu4 ， hao2 qi4 ya1 chen2 deng1 。
- qi3 wei2 de2 jia1 shi4 ， yi4 fu4 tong2 gao1 seng1 。
- you1 qing2 ge4 pi1 xie3 ， zui4 yu3 huo4 qin1 ling2 。
- ou3 zi1 qie4 huai2 bao4 ， xiao1 ran2 yi2 ai4 zeng1 。
- kuang4 ye3 ming2 yan1 he2 ， chang2 lin2 chu1 yue4 sheng1 。
- hui2 zhou1 xing1 wei4 yi3 ， gu1 ta3 geng3 shu1 deng1 。

## 注释

## 译文

## 赏析
