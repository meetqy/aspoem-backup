---
id: guo-yin-zhong-qiu-dai-yue-yi-xing-chen-bi-cai-qian-kun-jing-wei-yun-fen-de-bi-zi
title: 中秋待月以星辰避彩乾坤靜爲韻分得避字
titlePinyin: zhong1 qiu1 dai4 yue4 yi3 xing1 chen2 bi4 cai3 qian2 kun1 jing4 wei2 yun4 fen1 de0 bi4 zi4
titleSlug: zhong-qiu-dai-yue-yi-xing-chen-bi-cai-qian-kun-jing-wei-yun-fen-de-bi-zi
author: 郭印
authorPinyin: guo1 yin4
authorSlug: guo-yin
dynasty: 宋
dynastyPinyin: song4
dynastySlug: song
tags: []
---

## 正文

- 大火西流金用事，四海八荒蟠殺氣。
- 風凄露冷雨涔涔，草木山川遍憔悴。
- 天公有眼老亦昏，妙手憑誰刮雙翳。
- 一年佳月在今夕，可奈太清雲點綴。
- 大威神力宰官身，開闔陰陽本游戲。
- 晚來微念入何許，頃刻氛霾變澄霽。
- 坐客驚起一凭欄，三峨新掃脩眉翠。
- 瑤臺飛鏡貼寒空，流水無聲光滿地。
- 明吞萬象卻星辰，影落千巖走魑魅。
- 樽罍預設衆初疑，喚得嫦娥乃容易。
- 良夜沈沈桂樹高，興發卻嗟清影駛。
- 此時此樂不長有，一醉已拚那敢避。
- 更闌酒盡東方白，望舒迤邐還歸轡。
- 我欲從之上廣寒，挹取金波洗塵世。

## 拼音

- da4 huo3 xi1 liu2 jin1 yong4 shi4 ， si4 hai3 ba1 huang1 pan2 sha1 qi4 。
- feng1 qi1 lu4 leng3 yu3 cen2 cen2 ， cao3 mu4 shan1 chuan1 bian4 qiao2 cui4 。
- tian1 gong1 you3 yan3 lao3 yi4 hun1 ， miao4 shou3 ping2 shui2 gua1 shuang1 yi4 。
- yi4 nian2 jia1 yue4 zai4 jin1 xi1 ， ke3 nai4 tai4 qing1 yun2 dian3 zhui4 。
- da4 wei1 shen2 li4 zai3 guan1 shen1 ， kai1 he2 yin1 yang2 ben3 you2 xi4 。
- wan3 lai2 wei1 nian4 ru4 he2 xu1 ， qing3 ke4 fen1 mai2 bian4 cheng2 ji4 。
- zuo4 ke4 jing1 qi3 yi4 ping2 lan2 ， san1 e2 xin1 sao3 xiu1 mei2 cui4 。
- yao2 tai2 fei1 jing4 tie1 han2 kong1 ， liu2 shui3 wu2 sheng1 guang1 man3 di4 。
- ming2 tun1 wan4 xiang4 que4 xing1 chen2 ， ying3 luo4 qian1 yan2 zou3 chi1 mei4 。
- zun1 lei2 yu4 she4 zhong4 chu1 yi2 ， huan4 de2 chang2 e2 nai3 rong2 yi4 。
- liang2 ye4 shen3 shen3 gui4 shu4 gao1 ， xing1 fa1 que4 jie1 qing1 ying3 shi3 。
- ci3 shi2 ci3 le4 bu4 chang2 you3 ， yi2 zui4 yi3 pin1 na4 gan3 bi4 。
- geng4 lan2 jiu3 jin4 dong1 fang1 bai2 ， wang4 shu1 yi3 li3 huan2 gui1 pei4 。
- wo3 yu4 cong2 zhi1 shang4 guang3 han2 ， yi4 qu3 jin1 bo1 xi3 chen2 shi4 。

## 注释

## 译文

## 赏析
