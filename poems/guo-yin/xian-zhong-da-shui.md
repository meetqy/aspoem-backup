---
id: guo-yin-xian-zhong-da-shui
title: 閑中打睡
titlePinyin: xian2 zhong1 da3 shui4
titleSlug: xian-zhong-da-shui
author: 郭印
authorPinyin: guo1 yin4
authorSlug: guo-yin
dynasty: 宋
dynastyPinyin: song4
dynastySlug: song
tags: []
---

## 正文

- 永日無一事，何妨白晝眠。
- 是中有佳處，心形每自便。
- 六用不能行，根塵都棄捐。
- 非醉亦非迷，神守得安全。
- 古人曷訶責，蓋欲繩其愆。
- 糞牆斥宰予，便腹嘲孝先。
- 我則異於是，一息養綿綿。
- 魂夢既已無，中扃絕萬緣。
- 不游華胥國，真樂侔乎天。
- 要學希夷子，且作地行仙。

## 拼音

- yong3 ri4 wu2 yi2 shi4 ， he2 fang2 bai2 zhou4 mian2 。
- shi4 zhong1 you3 jia1 chu3 ， xin1 xing2 mei3 zi4 bian4 。
- liu4 yong4 bu4 neng2 xing2 ， gen1 chen2 dou1 qi4 juan1 。
- fei1 zui4 yi4 fei1 mi2 ， shen2 shou3 de2 an1 quan2 。
- gu3 ren2 he2 he1 ze2 ， gai4 yu4 sheng2 qi2 qian1 。
- fen4 qiang2 chi4 zai3 yu3 ， bian4 fu4 chao2 xiao4 xian1 。
- wo3 ze2 yi4 wu1 shi4 ， yi4 xi1 yang3 mian2 mian2 。
- hun2 meng4 ji4 yi3 wu2 ， zhong1 jiong1 jue2 wan4 yuan2 。
- bu4 you2 hua2 xu1 guo2 ， zhen1 le4 mou2 hu1 tian1 。
- yao4 xue2 xi1 yi2 zi3 ， qie3 zuo4 di4 xing2 xian1 。

## 注释

## 译文

## 赏析
