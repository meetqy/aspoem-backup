---
id: guo-yin-wan-chao-qing-dai-fu-zhi-shi-li-gong-ci
title: 輓朝請大夫致仕李公詞
titlePinyin: wan3 chao2 qing3 dai4 fu0 zhi4 shi4 li3 gong1 ci2
titleSlug: wan-chao-qing-dai-fu-zhi-shi-li-gong-ci
author: 郭印
authorPinyin: guo1 yin4
authorSlug: guo-yin
dynasty: 宋
dynastyPinyin: song4
dynastySlug: song
tags: []
---

## 正文

- 聖賢志於道，朝聞而夕死。
- 回視名宦場，唾去如泥滓。
- 高風既寂寥，士俗皆靡靡。
- 倒行日云暮，漏盡不知止。
- 遂令搢紳談，進退爲難事。
- 二疏及淵明，千載幾人爾。
- 公生富貴中，習熟在紈綺。
- 胡爲總角時，嗜好異群子。
- 愛親自天性，弗忍離步跬。
- 治官即理家，所至功可紀。
- 夫何不待年，棄紱休田里。
- 定應早聞道，追跡前賢軌。
- 盃深别墅春，舟漾清江水。
- 圍棋或賦詩，此樂真無比。
- 優游二十秋，所得益多矣。
- 臨終更琅琅，視身如脱屣。
- 洪範五福兼，於公未爲美。
- 誌銘乃實錄，便可當青史。

## 拼音

- sheng4 xian2 zhi4 wu1 dao4 ， chao2 wen2 er2 xi1 si3 。
- hui2 shi4 ming2 huan4 chang3 ， tuo4 qu4 ru2 ni2 zi3 。
- gao1 feng1 ji4 ji4 liao2 ， shi4 su2 jie1 mi2 mi2 。
- dao3 xing2 ri4 yun2 mu4 ， lou4 jin4 bu4 zhi1 zhi3 。
- sui4 ling4 jin4 shen1 tan2 ， jin4 tui4 wei2 nan2 shi4 。
- er4 shu1 ji2 yuan1 ming2 ， qian1 zai4 ji1 ren2 er3 。
- gong1 sheng1 fu4 gui4 zhong1 ， xi2 shu2 zai4 wan2 qi3 。
- hu2 wei2 zong3 jiao3 shi2 ， shi4 hao4 yi4 qun2 zi3 。
- ai4 qin1 zi4 tian1 xing4 ， fu2 ren3 li2 bu4 kui3 。
- zhi4 guan1 ji2 li3 jia1 ， suo3 zhi4 gong1 ke3 ji4 。
- fu1 he2 bu2 dai4 nian2 ， qi4 fu2 xiu1 tian2 li3 。
- ding4 ying1 zao3 wen2 dao4 ， zhui1 ji4 qian2 xian2 gui3 。
- bei1 shen1 bie2 shu4 chun1 ， zhou1 yang4 qing1 jiang1 shui3 。
- wei2 qi2 huo4 fu4 shi1 ， ci3 le4 zhen1 wu2 bi3 。
- you1 you2 er4 shi2 qiu1 ， suo3 de2 yi4 duo1 yi3 。
- lin2 zhong1 geng4 lang2 lang2 ， shi4 shen1 ru2 tuo1 xi3 。
- hong2 fan4 wu3 fu2 jian1 ， wu1 gong1 wei4 wei2 mei3 。
- zhi4 ming2 nai3 shi2 lu4 ， bian4 ke3 dang1 qing1 shi3 。

## 注释

## 译文

## 赏析
