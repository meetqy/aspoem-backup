---
id: guo-yin-pu-ci-jun-chi-ban-qiao-tui-huai-geng-wei-shi-qiao
title: 普慈郡池板橋頹壊更爲石橋
titlePinyin: pu3 ci2 jun4 chi2 ban3 qiao2 tui2 huai4 geng4 wei2 shi2 qiao2
titleSlug: pu-ci-jun-chi-ban-qiao-tui-huai-geng-wei-shi-qiao
author: 郭印
authorPinyin: guo1 yin4
authorSlug: guo-yin
dynasty: 宋
dynastyPinyin: song4
dynastySlug: song
tags: []
---

## 正文

- 蓮塘十畝方，中作長橋渡。
- 荒荒歲月老，烈烈風雨蠧。
- 板面拆已穿，梁脊橈而腐。
- 我來日曵杖，往往不能步。
- 平生歷險危，所至靡驚懼。
- 唯持忠信行，似有神物護。
- 但憂強童子，失足或顛仆。
- 乃伐南山石，甃成如砥路。
- 曾微十日勞，遂享百年固。
- 悵昔用材力，其費一何巨。
- 前人豈不思，襲舊終莽鹵。
- 作詩示兒曺，萬事長要慮。

## 拼音

- lian2 tang2 shi2 mu3 fang1 ， zhong1 zuo4 chang2 qiao2 du4 。
- huang1 huang1 sui4 yue4 lao3 ， lie4 lie4 feng1 yu3 du4 。
- ban3 mian4 chai1 yi3 chuan1 ， liang2 ji3 rao2 er2 fu3 。
- wo3 lai2 ri4 ye4 zhang4 ， wang3 wang3 bu4 neng2 bu4 。
- ping2 sheng1 li4 xian3 wei1 ， suo3 zhi4 mi2 jing1 ju4 。
- wei2 chi2 zhong1 xin4 xing2 ， si4 you3 shen2 wu4 hu4 。
- dan4 you1 qiang2 tong2 zi3 ， shi1 zu2 huo4 dian1 pu2 。
- nai3 fa2 nan2 shan1 shi2 ， zhou4 cheng2 ru2 di3 lu4 。
- ceng2 wei1 shi2 ri4 lao2 ， sui4 xiang3 bai3 nian2 gu4 。
- chang4 xi1 yong4 cai2 li4 ， qi2 fei4 yi4 he2 ju4 。
- qian2 ren2 qi3 bu4 si1 ， xi2 jiu4 zhong1 mang3 lu3 。
- zuo4 shi1 shi4 er2 cao2 ， wan4 shi4 chang2 yao4 lü4 。

## 注释

## 译文

## 赏析
