---
id: guo-yin-he-ceng-duan-bo-an-fu-quan-dao-ge
title: 和曾端伯安撫勸道歌
titlePinyin: he2 ceng2 duan1 bo2 an1 fu3 quan4 dao4 ge1
titleSlug: he-ceng-duan-bo-an-fu-quan-dao-ge
author: 郭印
authorPinyin: guo1 yin4
authorSlug: guo-yin
dynasty: 唐
dynastyPinyin: tang2
dynastySlug: tang
tags: [] 
---

## 正文

- 保形保生保命，戒色戒酒戒茶。
- 夜氣若要長在，晚食尤宜減些。
- 養心莫如寡欲，存誠唯是閑邪。
- 辨得天清地濁，吞取日精月華。
- 寒灰便是發焰，枯根立可生芽。
- 學者捨本逐末，病眼執著空花。
- 罔窮聖道一轍，徒誦丹書五車。
- 正似鍊和金鑛，何殊嚼蔗吞查。
- 不知達人到此，元始浩刼爲家。
- 燕坐能事畢矣，行遍海角天涯。
- 鑑明不受微垢，玉潔靡見纖瑕。
- 視軒冕如桎梏，棄財寶若泥沙。
- 曲江一輪秋桂，豈容霧掩雲遮。
- 盤旋火龍水虎，和合陰汞陽砂。
- 真身自然騰化，駕鳳高凌紫霞。
- 哀哉傍門小法，作用千種參差。
- 箇箇辛苦無成，白首空自悲嗟。

## 拼音

- bao3 xing2 bao3 sheng1 bao3 ming4 ， jie4 se4 jie4 jiu3 jie4 cha2 。
- ye4 qi4 ruo4 yao4 chang2 zai4 ， wan3 shi2 you2 yi2 jian3 xie1 。
- yang3 xin1 mo4 ru2 gua3 yu4 ， cun2 cheng2 wei2 shi4 xian2 xie2 。
- bian4 de2 tian1 qing1 di4 zhuo2 ， tun1 qu3 ri4 jing1 yue4 hua2 。
- han2 hui1 bian4 shi4 fa1 yan4 ， ku1 gen1 li4 ke3 sheng1 ya2 。
- xue2 zhe3 she3 ben3 zhu2 mo4 ， bing4 yan3 zhi2 zhu4 kong1 hua1 。
- wang3 qiong2 sheng4 dao4 yi4 zhe2 ， tu2 song4 dan1 shu1 wu3 ju1 。
- zheng4 si4 lian4 he2 jin1 kuang4 ， he2 shu1 jiao2 zhe4 tun1 cha2 。
- bu4 zhi1 da2 ren2 dao4 ci3 ， yuan2 shi3 hao4 jie2 wei2 jia1 。
- yan4 zuo4 neng2 shi4 bi4 yi3 ， xing2 bian4 hai3 jiao3 tian1 ya2 。
- jian4 ming2 bu2 shou4 wei1 gou4 ， yu4 jie2 mi2 jian4 xian1 xia2 。
- shi4 xuan1 mian3 ru2 zhi4 gu4 ， qi4 cai2 bao3 ruo4 ni2 sha1 。
- qu3 jiang1 yi4 lun2 qiu1 gui4 ， qi3 rong2 wu4 yan3 yun2 zhe1 。
- pan2 xuan2 huo3 long2 shui3 hu3 ， he2 he2 yin1 gong3 yang2 sha1 。
- zhen1 shen1 zi4 ran2 teng2 hua4 ， jia4 feng4 gao1 ling2 zi3 xia2 。
- ai1 zai1 bang4 men2 xiao3 fa3 ， zuo4 yong4 qian1 zhong3 can1 cha4 。
- ge4 ge4 xin1 ku3 wu2 cheng2 ， bai2 shou3 kong1 zi4 bei1 jie1 。

## 注释

## 译文

## 赏析
