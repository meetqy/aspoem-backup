---
id: nie-yi-zhong-ti-jia-shi-lin-quan
title: 題賈氏林泉
titlePinyin: ti2 jia3 shi4 lin2 quan2
titleSlug: ti-jia-shi-lin-quan
author: 聶夷中
authorPinyin: nie4 yi2 zhong1
authorSlug: nie-yi-zhong
dynasty: 唐
dynastyPinyin: tang2
dynastySlug: tang
tags: []
---

## 正文

- 市朝束名利，林泉繫清通。
- 豈知黃塵內，迥有白雲蹤。
- 輕流逗密蓧，直榦入寬空。
- 高吟五君詠，疑對九華峰。
- 我知種竹心，欲扇清涼風。
- 我知決泉意，將明濟物功。
- 有琴不張弦，衆星列梧桐。
- 須知澹泊聽，聲在無聲中。
- 地非樵者路，武陵又何逢。
- 祗慮迷所歸，池上日西東。

## 拼音

- shi4 chao2 shu4 ming2 li4 ， lin2 quan2 xi4 qing1 tong1 。
- qi3 zhi1 huang2 chen2 nei4 ， jiong3 you3 bai2 yun2 zong1 。
- qing1 liu2 dou4 mi4 diao4 ， zhi2 gan4 ru4 kuan1 kong1 。
- gao1 yin2 wu3 jun1 yong3 ， yi2 dui4 jiu3 hua2 feng1 。
- wo3 zhi1 zhong3 zhu2 xin1 ， yu4 shan4 qing1 liang2 feng1 。
- wo3 zhi1 jue2 quan2 yi4 ， jiang1 ming2 ji4 wu4 gong1 。
- you3 qin2 bu4 zhang1 xian2 ， zhong4 xing1 lie4 wu2 tong2 。
- xu1 zhi1 dan4 bo2 ting1 ， sheng1 zai4 wu2 sheng1 zhong1 。
- di4 fei1 qiao2 zhe3 lu4 ， wu3 ling2 you4 he2 feng2 。
- zhi1 lü4 mi2 suo3 gui1 ， chi2 shang4 ri4 xi1 dong1 。

## 注释

## 译文

## 赏析
