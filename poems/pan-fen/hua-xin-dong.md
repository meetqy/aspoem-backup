---
id: pan-fen-hua-xin-dong
title: 花心动
titlePinyin: hua1 xin1 dong4
titleSlug: hua-xin-dong
author: 潘汾
authorPinyin: pan1 fen2
authorSlug: pan-fen
dynasty: 宋
dynastyPinyin: song4
dynastySlug: song
tags: []
---

## 正文

- 啼鸟惊心，怨年华，羞看杏梢桃萼。
- 映柳小桥，芳草闲庭，处处旧游如昨。
- 断肠人在东风里，遮不尽、几重帘幕。
- 旧巢稳，呢喃燕子，笑人漂泊。
- 应是素肌瘦削。
- 空望断天涯，信音难托。
- 半污泪痕，重整馀香，夜夜翠衾寒薄。
- 倦游只怕春归去，怎忍见、水流花落。
- 梦魂远，韶华又还过却。

## 拼音

- ti2 niao3 jing1 xin1 ， yuan4 nian2 hua2 ， xiu1 kan4 xing4 shao1 tao2 e4 。
- ying4 liu3 xiao3 qiao2 ， fang1 cao3 xian2 ting2 ， chu4 chu4 jiu4 you2 ru2 zuo2 。
- duan4 chang2 ren2 zai4 dong1 feng1 li3 ， zhe1 bu2 jin4 、 ji3 chong2 lian2 mu4 。
- jiu4 chao2 wen3 ， ni2 nan2 yan4 zi0 ， xiao4 ren2 piao1 bo2 。
- ying4 shi4 su4 ji1 shou4 xiao1 。
- kong1 wang4 duan4 tian1 ya2 ， xin4 yin1 nan2 tuo1 。
- ban4 wu1 lei4 hen2 ， chong2 zheng3 yu2 xiang1 ， ye4 ye4 cui4 qin1 han2 bao2 。
- juan4 you2 zhi3 pa4 chun1 gui1 qu4 ， zen3 ren3 jian4 、 shui3 liu2 hua1 luo4 。
- meng4 hun2 yuan3 ， shao2 hua2 you4 hai2 guo4 que4 。

## 注释

## 译文

## 赏析
