---
id: wang-shi-shui-diao-ge-tou
title: 水调歌头
titlePinyin: shui3 diao4 ge1 tou2
titleSlug: shui-diao-ge-tou
author: 王识
authorPinyin: wang2 shi2
authorSlug: wang-shi
dynasty: 宋
dynastyPinyin: song4
dynastySlug: song
tags: []
---

## 正文

- 一雨洗空阁，象纬迫人清。
- 披襟台上，坐看北斗正旋衡。
- 知是南宫列宿，初出极星未远，龙角正分明。
- 河汉馀千里，风露已三更。
- 坐未久，书帙散，酒壶倾。
- 凉生殿阁，冷然邀我御风行。
- 拟欲乘槎一问，但得天孙领略，安用访君平。
- 莫笑儒生事，造化掌中生。

## 拼音

- yi4 yu3 xi3 kong1 ge2 ， xiang4 wei3 po4 ren2 qing1 。
- pi1 jin1 tai2 shang4 ， zuo4 kan4 bei3 dou3 zheng4 xuan2 heng2 。
- zhi1 shi4 nan2 gong1 lie4 su4 ， chu1 chu1 ji2 xing1 wei4 yuan3 ， long2 jiao3 zheng4 fen1 ming2 。
- he2 han4 yu2 qian1 li3 ， feng1 lu4 yi3 san1 geng1 。
- zuo4 wei4 jiu3 ， shu1 zhi4 san4 ， jiu3 hu2 qing1 。
- liang2 sheng1 dian4 ge2 ， leng3 ran2 yao1 wo3 yu4 feng1 xing2 。
- ni3 yu4 cheng2 cha2 yi2 wen4 ， dan4 de2 tian1 sun1 ling3 lüe4 ， an1 yong4 fang3 jun1 ping2 。
- mo4 xiao4 ru2 sheng1 shi4 ， zao4 hua4 zhang3 zhong1 sheng1 。

## 注释

## 译文

## 赏析
