---
id: yuan-zhi-guo-jin-ling-ye-wu-da-di-miao
title: 過金陵謁吳大帝廟
titlePinyin: guo4 jin1 ling2 ye4 wu2 da4 di4 miao4
titleSlug: guo-jin-ling-ye-wu-da-di-miao
author: 袁陟
authorPinyin: yuan2 zhi4
authorSlug: yuan-zhi
dynasty: 宋
dynastyPinyin: song4
dynastySlug: song
tags: []
---

## 正文

- 人苦曹瞞虐，天悲漢祿終。
- 山河分鼎峙，氣象發江東。
- 一旦墟京洛，彌年豢幼沖。
- 炎精竟灰燼，紫蓋出艨艟。
- 長策資公瑾，雄才得呂蒙。
- 招延師友義，繼述父兄忠。
- 舊府峨雙闕，驚濤涌半空。
- 風雲龍虎勢，日月帝王功。
- 地力因時險，神謀與意通。
- 屈伸思所濟，逆順審于衷。
- 駿足嗤交貨，靈牙耀即戎。
- 同盟界函谷，獨斷保蠶叢。
- 定霸葵丘劣，推心建武同。
- 長沙兆生讖，典午頼餘風。
- 戰守遺蹤在，登臨四望中。
- 陵遷成萬古，世異想群雄。
- 歌舞居民祀，干戈逐虜功。
- 征帆來浦外，久客愴途窮。
- 精銳銷孤劍，飄零若斷蓬。
- 徘徊靈廡下，暮葉亂江楓。

## 拼音

- ren2 ku3 cao2 man2 nüe4 ， tian1 bei1 han4 lu4 zhong1 。
- shan1 he2 fen1 ding3 zhi4 ， qi4 xiang4 fa1 jiang1 dong1 。
- yi2 dan4 xu1 jing1 luo4 ， mi2 nian2 huan4 you4 chong1 。
- yan2 jing1 jing4 hui1 jin4 ， zi3 gai4 chu1 meng2 chong1 。
- chang2 ce4 zi1 gong1 jin3 ， xiong2 cai2 de2 lü3 meng2 。
- zhao1 yan2 shi1 you3 yi4 ， ji4 shu4 fu4 xiong1 zhong1 。
- jiu4 fu3 e2 shuang1 que4 ， jing1 tao1 yong3 ban4 kong1 。
- feng1 yun2 long2 hu3 shi4 ， ri4 yue4 di4 wang2 gong1 。
- di4 li4 yin1 shi2 xian3 ， shen2 mou2 yu3 yi4 tong1 。
- qu1 shen1 si1 suo3 ji4 ， ni4 shun4 shen3 yu2 zhong1 。
- jun4 zu2 chi1 jiao1 huo4 ， ling2 ya2 yao4 ji2 rong2 。
- tong2 meng2 jie4 han2 gu3 ， du2 duan4 bao3 can2 cong2 。
- ding4 ba4 kui2 qiu1 lie4 ， tui1 xin1 jian4 wu3 tong2 。
- chang2 sha1 zhao4 sheng1 chen4 ， dian3 wu3 lai4 yu2 feng1 。
- zhan4 shou3 yi2 zong1 zai4 ， deng1 lin2 si4 wang4 zhong1 。
- ling2 qian1 cheng2 wan4 gu3 ， shi4 yi4 xiang3 qun2 xiong2 。
- ge1 wu3 ju1 min2 si4 ， gan1 ge1 zhu2 lu3 gong1 。
- zheng1 fan1 lai2 pu3 wai4 ， jiu3 ke4 chuang4 tu2 qiong2 。
- jing1 rui4 xiao1 gu1 jian4 ， piao1 ling2 ruo4 duan4 peng2 。
- pai2 huai2 ling2 wu3 xia4 ， mu4 ye4 luan4 jiang1 feng1 。

## 注释

## 译文

## 赏析
