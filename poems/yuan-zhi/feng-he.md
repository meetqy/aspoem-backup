---
id: yuan-zhi-feng-he
title: 奉和
titlePinyin: feng4 he2
titleSlug: feng-he
author: 袁陟
authorPinyin: yuan2 zhi4
authorSlug: yuan-zhi
dynasty: 宋
dynastyPinyin: song4
dynastySlug: song
tags: []
---

## 正文

- 客意正索寞，詩筒江際來。
- 一聞清玉韵，如見翠屏開。
- 磅礴雲霄外，騰凌鸞鳳迴。
- 仙源朝露蔽，乳竇夜風豗。
- 九月已冰霰，三時無沴災。
- 徒均南畝澤，應老鄧林材。
- 岌岌聳天柱，巖巖尊國台。
- 高名皆禍爾，真賞豈然哉。
- 紫蓋欹松蔓，青錢點石苔。
- 神虬潛夭矯，皓鶴舞毰毸。
- 采藥蕃芝朮，尋花有杏梅。
- 丹臺今窅窅，蒼壁古嵬嵬。
- 絕頂飛泉落，平崖枯柏摧。
- 勢堪卑蔣霍，名不假劉雷。
- 釋子安生計，幽人足隠媒。
- 雲中認旛剎，漢上醉觥罍。
- 蓽戶方窮阨，籃軒阻奉陪。
- 耳愁塵事入，心怯歲華催。
- 已作五噫咏，元非三傑才。
- 先將丘壑意，模寫寄春臺。

## 拼音

- ke4 yi4 zheng4 suo3 mo4 ， shi1 tong3 jiang1 ji4 lai2 。
- yi4 wen2 qing1 yu4 yun4 ， ru2 jian4 cui4 ping2 kai1 。
- pang2 bo2 yun2 xiao1 wai4 ， teng2 ling2 luan2 feng4 hui2 。
- xian1 yuan2 zhao1 lu4 bi4 ， ru3 dou4 ye4 feng1 hui1 。
- jiu3 yue4 yi3 bing1 xian4 ， san1 shi2 wu2 li4 zai1 。
- tu2 jun1 nan2 mu3 ze2 ， ying1 lao3 deng4 lin2 cai2 。
- ji2 ji2 song3 tian1 zhu4 ， yan2 yan2 zun1 guo2 tai2 。
- gao1 ming2 jie1 huo4 er3 ， zhen1 shang3 qi3 ran2 zai1 。
- zi3 gai4 qi1 song1 man4 ， qing1 qian2 dian3 shi2 tai2 。
- shen2 qiu2 qian2 yao1 jiao3 ， hao4 he4 wu3 pei2 sai1 。
- cai3 yao4 fan1 zhi1 zhu2 ， xun2 hua1 you3 xing4 mei2 。
- dan1 tai2 jin1 yao3 yao3 ， cang1 bi4 gu3 wei2 wei2 。
- jue2 ding3 fei1 quan2 luo4 ， ping2 ya2 ku1 bai3 cui1 。
- shi4 kan1 bei1 jiang3 huo4 ， ming2 bu4 jia3 liu2 lei2 。
- shi4 zi3 an1 sheng1 ji4 ， you1 ren2 zu2 yin3 mei2 。
- yun2 zhong1 ren4 fan1 cha4 ， han4 shang4 zui4 gong1 lei2 。
- bi4 hu4 fang1 qiong2 e4 ， lan2 xuan1 zu3 feng4 pei2 。
- er3 chou2 chen2 shi4 ru4 ， xin1 qie4 sui4 hua2 cui1 。
- yi3 zuo4 wu3 yi1 yong3 ， yuan2 fei1 san1 jie2 cai2 。
- xian1 jiang1 qiu1 he4 yi4 ， mo2 xie3 ji4 chun1 tai2 。

## 注释

## 译文

## 赏析
