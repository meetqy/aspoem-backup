---
id: wang-chou-song-tong-nian-pu-shu-fan-cha-pan-hang-zhou-jian
title: 送同年蒲叔範察判杭州監
titlePinyin: song4 tong2 nian2 pu2 shu1 fan4 cha2 pan4 hang2 zhou1 jian1
titleSlug: song-tong-nian-pu-shu-fan-cha-pan-hang-zhou-jian
author: 王疇
authorPinyin: wang2 chou2
authorSlug: wang-chou
dynasty: 唐
dynastyPinyin: tang2
dynastySlug: tang
tags: [] 
---

## 正文

- 釋之久未調，王粲當從軍。
- 謂言塞垣事，壯氣橫風雲。
- 育材幸明代，薦賢無令君。
- 如無漢酤冗，沈此荆山珍。
- 萍氏本譏酒，周官有彝倫。
- 孝武事却攘，志清天地屯。
- 連兵無時已，四海蕭然貧。
- 官始操釀具，榷之飽師人。
- 利源一以洩，頹波蕩無垠。
- 糜穀費耒耜，良糵爭清醇。
- 酒禁著律令，犯笞及其身。
- 狂藥乃陷穽，傷哉堯舜民。
- 炎靈屬我后，天資英且仁。
- 邦力早雄富，漢制仍相循。
- 歲賦二千萬，經入固已勤。
- 彌年擁武節，聚邊清國氛。
- 雄雄百萬師，跨邁擊燕秦。
- 仰給傾武庫，賞赍圖戎勳。
- 加斂猶不足，返古當何云。
- 杭城東南劇，地將湖海鄰。
- 榷利冠天下，旗亭壓重闉。
- 彼雖斗筲職，亦擇才英臣。
- 風露氣已肅，溪潭寒彌新。
- 沙榜朝汍汍，吳濤暮沄沄。
- 南州近牛斗，氣象雄霜旻。
- 汀楓變老枿，赤葉晴相紛。
- 嘗茶泊幽寺，觀魚下輕䑳。
- 行當收翹楚，寧復混蒸薪。
- 無爲狎吳叟，坐戀秋江蓴。

## 拼音

- shi4 zhi1 jiu3 wei4 diao4 ， wang2 can4 dang1 cong2 jun1 。
- wei4 yan2 sai1 yuan2 shi4 ， zhuang4 qi4 heng2 feng1 yun2 。
- yu4 cai2 xing4 ming2 dai4 ， jian4 xian2 wu2 ling4 jun1 。
- ru2 wu2 han4 gu1 rong3 ， shen3 ci3 jing1 shan1 zhen1 。
- ping2 shi4 ben3 ji1 jiu3 ， zhou1 guan1 you3 yi2 lun2 。
- xiao4 wu3 shi4 que4 rang3 ， zhi4 qing1 tian1 di4 tun2 。
- lian2 bing1 wu2 shi2 yi3 ， si4 hai3 xiao1 ran2 pin2 。
- guan1 shi3 cao1 niang4 ju4 ， que4 zhi1 bao3 shi1 ren2 。
- li4 yuan2 yi4 yi3 xie4 ， tui2 bo1 dang4 wu2 yin2 。
- mi2 gu3 fei4 lei3 si4 ， liang2 nie4 zheng1 qing1 chun2 。
- jiu3 jin4 zhu4 lü4 ling4 ， fan4 chi1 ji2 qi2 shen1 。
- kuang2 yao4 nai3 xian4 jing3 ， shang1 zai1 yao2 shun4 min2 。
- yan2 ling2 shu3 wo3 hou4 ， tian1 zi1 ying1 qie3 ren2 。
- bang1 li4 zao3 xiong2 fu4 ， han4 zhi4 reng2 xiang1 xun2 。
- sui4 fu4 er4 qian1 wan4 ， jing1 ru4 gu4 yi3 qin2 。
- mi2 nian2 yong1 wu3 jie2 ， ju4 bian1 qing1 guo2 fen1 。
- xiong2 xiong2 bai3 wan4 shi1 ， kua4 mai4 ji1 yan4 qin2 。
- yang3 gei3 qing1 wu3 ku4 ， shang3 ji1 tu2 rong2 xun1 。
- jia1 lian3 you2 bu4 zu2 ， fan3 gu3 dang1 he2 yun2 。
- hang2 cheng2 dong1 nan2 ju4 ， di4 jiang1 hu2 hai3 lin2 。
- que4 li4 guan1 tian1 xia4 ， qi2 ting2 ya1 zhong4 yin1 。
- bi3 sui1 dou4 shao1 zhi2 ， yi4 ze2 cai2 ying1 chen2 。
- feng1 lu4 qi4 yi3 su4 ， xi1 tan2 han2 mi2 xin1 。
- sha1 bang3 chao2 wan2 wan2 ， wu2 tao1 mu4 yun2 yun2 。
- nan2 zhou1 jin4 niu2 dou4 ， qi4 xiang4 xiong2 shuang1 min2 。
- ting1 feng1 bian4 lao3 nie4 ， chi4 ye4 qing2 xiang1 fen1 。
- chang2 cha2 bo2 you1 si4 ， guan1 yu2 xia4 qing1 䑳。
- xing2 dang1 shou1 qiao2 chu3 ， ning2 fu4 hun4 zheng1 xin1 。
- wu2 wei2 xia2 wu2 sou3 ， zuo4 lian4 qiu1 jiang1 chun2 。

## 注释

## 译文

## 赏析
