---
id: he-meng-gui-zeng-mei-gu-gao-shi
title: 贈梅谷高士
titlePinyin: zeng4 mei2 gu3 gao1 shi4
titleSlug: zeng-mei-gu-gao-shi
author: 何夢桂
authorPinyin: he2 meng4 gui4
authorSlug: he-meng-gui
dynasty: 宋
dynastyPinyin: song4
dynastySlug: song
tags: []
---

## 正文

- 去年無方老瞿曇，授我雲門一劄禪。
- 今年羽衣梅谷仙，丹法葛翁口談玄。
- 無方是兄仲梅谷，誤墮凡胎投母腹。
- 豈非江郎三石人，兩石飛來化雙玉。
- 君今一字透鋒機，札斷三關鬼莫窺。
- 掇取玄珠入蓬闕，自携靈母養嬰兒。
- 寒山梨棗霜中熟，碧蓮池邊結茅屋。
- 蛾眉白髮兩瀟疎，夜抱寒蟾成獨宿。
- 相逢丹鼎問金砂，笑灌玉泉餐紫霞。
- 崑崙瑶樹渺何許，遼海白鶴還歸家。
- 歸去無方問何其，爲說此行奇更奇。

## 拼音

- qu4 nian2 wu2 fang1 lao3 qu2 tan2 ， shou4 wo3 yun2 men2 yi4 zha1 shan4 。
- jin1 nian2 yu3 yi1 mei2 gu3 xian1 ， dan1 fa3 ge3 weng1 kou3 tan2 xuan2 。
- wu2 fang1 shi4 xiong1 zhong4 mei2 gu3 ， wu4 duo4 fan2 tai1 tou2 mu3 fu4 。
- qi3 fei1 jiang1 lang2 san1 shi2 ren2 ， liang3 shi2 fei1 lai2 hua4 shuang1 yu4 。
- jun1 jin1 yi2 zi4 tou4 feng1 ji1 ， zha2 duan4 san1 guan1 gui3 mo4 kui1 。
- duo1 qu3 xuan2 zhu1 ru4 peng2 que4 ， zi4 xie2 ling2 mu3 yang3 ying1 er2 。
- han2 shan1 li2 zao3 shuang1 zhong1 shu2 ， bi4 lian2 chi2 bian1 jie2 mao2 wu1 。
- e2 mei2 bai2 fa4 liang3 xiao1 shu1 ， ye4 bao4 han2 chan2 cheng2 du2 su4 。
- xiang1 feng2 dan1 ding3 wen4 jin1 sha1 ， xiao4 guan4 yu4 quan2 can1 zi3 xia2 。
- kun1 lun2 yao2 shu4 miao3 he2 xu1 ， liao2 hai3 bai2 he4 huan2 gui1 jia1 。
- gui1 qu4 wu2 fang1 wen4 he2 qi2 ， wei2 shuo1 ci3 xing2 qi2 geng4 qi2 。

## 注释

## 译文

## 赏析
