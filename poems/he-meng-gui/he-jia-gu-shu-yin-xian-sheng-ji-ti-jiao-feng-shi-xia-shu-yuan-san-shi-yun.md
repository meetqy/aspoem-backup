---
id: he-meng-gui-he-jia-gu-shu-yin-xian-sheng-ji-ti-jiao-feng-shi-xia-shu-yuan-san-shi-yun
title: 和夾谷書隠先生寄題蛟峰石峽書院三十韻
titlePinyin: he2 jia1 gu3 shu1 yin3 xian1 sheng0 ji4 ti2 jiao1 feng1 shi2 xia2 shu1 yuan4 san1 shi2 yun4
titleSlug: he-jia-gu-shu-yin-xian-sheng-ji-ti-jiao-feng-shi-xia-shu-yuan-san-shi-yun
author: 何夢桂
authorPinyin: he2 meng4 gui4
authorSlug: he-meng-gui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 堪輿運玄化，萬物品彙分。
- 狉狉鹿豕羣，中有五色麟。
- 聖哲不出世，郊囿可能馴。
- 粵從光嶽分，鴻靈咸糾紛。
- 征役石漸漸，戰伐車轔轔。
- 詩亡春秋作，三嘆悲聖人。
- 西狩折其足，反袂那能聞。
- 而况千載下，遺軼已絕塵。
- 木鐸響不振，安能此身親。
- 冥冥晦暮夜，高燎誰煬晨。
- 縱橫紛季子，法律慘商君。
- 吾道成說輻，君子歎伐輪。
- 時無郢人鼻，誰運匠石斤。
- 世喪道未喪，氣盛化自神。
- 無道固耻穀，有道亦耻貧。
- 蛟翁世耆俊，皇華重諏詢。
- 次公早識面，次第以禮賓。
- 廼聞抗高誼，木石將終身。
- 雲間有山峽，劫火不得焚。
- 石間有書室，雪迹猶未陳。
- 當路風詩書，出此屋壁文。
- 青青集衿風，勖爾小子勤。
- 斯道未墜地，百世知所因。
- 苞栩成集鴇，白茅尚包麕。
- 終期人臯稷，相與帝華勳。
- 中立天地極，再還風俗淳。
- 願言放巢許，使得老轅申。
- 吾爲混沌氏，抑爲葛天民。
- 俯仰慨今古，悠悠秋復春。
- 夜半舟壑移，故者誰其新。

## 拼音

- kan1 yu2 yun4 xuan2 hua4 ， wan4 wu4 pin3 hui4 fen1 。
- pi1 pi1 lu4 shi3 qun2 ， zhong1 you3 wu3 se4 lin2 。
- sheng4 zhe2 bu4 chu1 shi4 ， jiao1 you4 ke3 neng2 xun4 。
- yue4 cong2 guang1 yue4 fen1 ， hong2 ling2 xian2 jiu1 fen1 。
- zheng1 yi4 shi2 jian4 jian4 ， zhan4 fa2 ju1 lin2 lin2 。
- shi1 wang2 chun1 qiu1 zuo4 ， san1 tan4 bei1 sheng4 ren2 。
- xi1 shou4 zhe2 qi2 zu2 ， fan3 mei4 na4 neng2 wen2 。
- er2 kuang4 qian1 zai4 xia4 ， yi2 yi4 yi3 jue2 chen2 。
- mu4 duo2 xiang3 bu2 zhen4 ， an1 neng2 ci3 shen1 qin1 。
- ming2 ming2 hui4 mu4 ye4 ， gao1 liao2 shui2 yang2 chen2 。
- zong4 heng2 fen1 ji4 zi0 ， fa3 lü4 can3 shang1 jun1 。
- wu2 dao4 cheng2 shuo1 fu2 ， jun1 zi3 tan4 fa2 lun2 。
- shi2 wu2 ying3 ren2 bi2 ， shui2 yun4 jiang4 shi2 jin1 。
- shi4 sang1 dao4 wei4 sang1 ， qi4 sheng4 hua4 zi4 shen2 。
- wu2 dao4 gu4 chi3 gu3 ， you3 dao4 yi4 chi3 pin2 。
- jiao1 weng1 shi4 qi2 jun4 ， huang2 hua2 zhong4 zou1 xun2 。
- ci4 gong1 zao3 shi2 mian4 ， ci4 di4 yi3 li3 bin1 。
- nai3 wen2 kang4 gao1 yi4 ， mu4 shi2 jiang1 zhong1 shen1 。
- yun2 jian4 you3 shan1 xia2 ， jie2 huo3 bu4 de2 fen2 。
- shi2 jian4 you3 shu1 shi4 ， xue3 ji4 you2 wei4 chen2 。
- dang1 lu4 feng1 shi1 shu1 ， chu1 ci3 wu1 bi4 wen2 。
- qing1 qing1 ji2 jin1 feng1 ， xu4 er3 xiao3 zi0 qin2 。
- si1 dao4 wei4 zhui4 di4 ， bai3 shi4 zhi1 suo3 yin1 。
- bao1 xu3 cheng2 ji2 bao3 ， bai2 mao2 shang4 bao1 jun1 。
- zhong1 qi1 ren2 gao1 ji4 ， xiang1 yu3 di4 hua2 xun1 。
- zhong1 li4 tian1 di4 ji2 ， zai4 huan2 feng1 su2 chun2 。
- yuan4 yan2 fang4 chao2 xu1 ， shi3 de0 lao3 yuan2 shen1 。
- wu2 wei2 hun4 dun4 shi4 ， yi4 wei2 ge3 tian1 min2 。
- fu3 yang3 kai3 jin1 gu3 ， you1 you1 qiu1 fu4 chun1 。
- ye4 ban4 zhou1 he4 yi2 ， gu4 zhe3 shui2 qi2 xin1 。

## 注释

## 译文

## 赏析
