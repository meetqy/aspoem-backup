---
id: he-meng-gui-jiao-long-ge
title: 蛟龍歌
titlePinyin: jiao1 long2 ge1
titleSlug: jiao-long-ge
author: 何夢桂
authorPinyin: he2 meng4 gui4
authorSlug: he-meng-gui
dynasty: 宋
dynastyPinyin: song4
dynastySlug: song
tags: []
---

## 正文

- 生物具角齒，每每與物抗。
- 蹈阱虎以剛，觸籓羊以壯。
- 世間怪物有蛟龍，三百六十蟲之長。
- 神靈出噓吸，變化互來往。
- 布爪層雲興，鼓鬐歘電放。
- 無欲不受劉累馴，假形豈被葉公誑。
- 時飛則飛潛則潛，所以隨時知得喪。
- 莫道魚蝦性不靈，相依喣沫豈敢嗔。
- 江濆鱣鯨久失水，聞此鼓舞咸相親。
- 世無刑醢受，時非法網秦。
- 然匪藉餘蔭，安能逃世人。
- 亡象齒與革，亡猩血與脣。
- 有身即有患，誰能無其身。
- 安得此身化爲雲，隨龍上下雲無心。

## 拼音

- sheng1 wu4 ju4 jiao3 chi3 ， mei3 mei3 yu3 wu4 kang4 。
- dao3 jing3 hu3 yi3 gang1 ， chu4 fan1 yang2 yi3 zhuang4 。
- shi4 jian4 guai4 wu0 you3 jiao1 long2 ， san1 bai3 liu4 shi2 chong2 zhi1 chang2 。
- shen2 ling2 chu1 xu1 xi1 ， bian4 hua4 hu4 lai2 wang3 。
- bu4 zhua3 ceng2 yun2 xing1 ， gu3 qi2 xu1 dian4 fang4 。
- wu2 yu4 bu2 shou4 liu2 lei4 xun4 ， jia3 xing2 qi3 bei4 ye4 gong1 kuang2 。
- shi2 fei1 ze2 fei1 qian2 ze2 qian2 ， suo3 yi3 sui2 shi2 zhi1 de2 sang1 。
- mo4 dao4 yu2 xia1 xing4 bu4 ling2 ， xiang1 yi1 xu3 mo4 qi3 gan3 chen1 。
- jiang1 pen1 zhan1 jing1 jiu3 shi1 shui3 ， wen2 ci3 gu3 wu3 xian2 xiang1 qin1 。
- shi4 wu2 xing2 hai3 shou4 ， shi2 fei1 fa3 wang3 qin2 。
- ran2 fei3 jie4 yu2 yin1 ， an1 neng2 tao2 shi4 ren2 。
- wang2 xiang4 chi3 yu3 ge2 ， wang2 xing1 xue4 yu3 chun2 。
- you3 shen1 ji2 you3 huan4 ， shui2 neng2 wu2 qi2 shen1 。
- an1 de2 ci3 shen1 hua4 wei2 yun2 ， sui2 long2 shang4 xia4 yun2 wu2 xin1 。

## 注释

## 译文

## 赏析
