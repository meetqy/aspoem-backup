---
id: he-meng-gui-ru-xia-chu-qing
title: 入夏初晴
titlePinyin: ru4 xia4 chu1 qing2
titleSlug: ru-xia-chu-qing
author: 何夢桂
authorPinyin: he2 meng4 gui4
authorSlug: he-meng-gui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 屏翳盜天權，豐隆據天宇。
- 沴陰抗六陽，入夏苦旬雨。
- 煉石無媧皇，天漏誰與補。
- 羲和駕赤輪，倏覩朝旭吐。
- 泥蟲起躑躅，淖羽鼓掀舞。
- 倚杖擬郊行，脫屣始出戶。
- 喜氣薄林巒，生意溢蘅杜。
- 天公本無心，造物誰實主。
- 今昔倏變化，陰晴孰吹煦。
- 我欲叫蒼蒼，叩閽撾天鼓。
- 蒼生在巔崖，何時脫辛苦。

## 拼音

- ping2 yi4 dao4 tian1 quan2 ， feng1 long2 ju4 tian1 yu3 。
- li4 yin1 kang4 liu4 yang2 ， ru4 xia4 ku3 xun2 yu3 。
- lian4 shi2 wu2 wa1 huang2 ， tian1 lou4 shui2 yu3 bu3 。
- xi1 he2 jia4 chi4 lun2 ， shu1 du3 chao2 xu4 tu3 。
- ni2 chong2 qi3 zhi2 zhu2 ， nao4 yu3 gu3 xian1 wu3 。
- yi3 zhang4 ni3 jiao1 xing2 ， tuo1 xi3 shi3 chu1 hu4 。
- xi3 qi4 bao2 lin2 luan2 ， sheng1 yi4 yi4 heng2 du4 。
- tian1 gong1 ben3 wu2 xin1 ， zao4 wu4 shui2 shi2 zhu3 。
- jin1 xi1 shu1 bian4 hua4 ， yin1 qing2 shu2 chui1 xu4 。
- wo3 yu4 jiao4 cang1 cang1 ， kou4 hun1 zhua1 tian1 gu3 。
- cang1 sheng1 zai4 dian1 ya2 ， he2 shi2 tuo1 xin1 ku3 。

## 注释

## 译文

## 赏析
