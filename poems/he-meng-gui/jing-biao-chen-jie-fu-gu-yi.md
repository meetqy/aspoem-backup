---
id: he-meng-gui-jing-biao-chen-jie-fu-gu-yi
title: 旌表陳節婦古意
titlePinyin: jing1 biao3 chen2 jie2 fu4 gu3 yi4
titleSlug: jing-biao-chen-jie-fu-gu-yi
author: 何夢桂
authorPinyin: he2 meng4 gui4
authorSlug: he-meng-gui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 庭隅墮缺月，慈烏驚夜啼。
- 哀啼心獨苦，抱雛耿孤棲。
- 孤棲不自恤，懷人在中閨。
- 嫠緯織不成，撫杼羌憯悽。
- 煢煢守孤兒，覆額髮未齊。
- 矢心負螟蠃，兩手各持携。
- 廩粟不自富，歲以粒遺黎。
- 大火化劫運，終然完白圭。
- 邅迴蹇吾道，三綱墜塗泥。
- 鬚眉衆婦女，媿死一寡妻。
- 徽名表貞節，光彩生門題。
- 斲雪靈山山，濯清沙溪溪。
- 三唱衛柏舟，天橫斗柄低。

## 拼音

- ting2 yu2 duo4 que1 yue4 ， ci2 wu1 jing1 ye4 ti2 。
- ai1 ti2 xin1 du2 ku3 ， bao4 chu2 geng3 gu1 qi1 。
- gu1 qi1 bu2 zi4 xu4 ， huai2 ren2 zai4 zhong1 gui1 。
- li2 wei3 zhi1 bu4 cheng2 ， fu3 zhu4 qiang1 can3 qi1 。
- qiong2 qiong2 shou3 gu1 er2 ， fu4 e2 fa4 wei4 qi2 。
- shi3 xin1 fu4 ming2 luo3 ， liang3 shou3 ge4 chi2 xie2 。
- lin3 su4 bu2 zi4 fu4 ， sui4 yi3 li4 yi2 li2 。
- da4 huo3 hua4 jie2 yun4 ， zhong1 ran2 wan2 bai2 gui1 。
- zhan1 hui2 jian3 wu2 dao4 ， san1 gang1 zhui4 tu2 ni2 。
- xu1 mei2 zhong4 fu4 nü3 ， kui4 si3 yi4 gua3 qi1 。
- hui1 ming2 biao3 zhen1 jie2 ， guang1 cai3 sheng1 men2 ti2 。
- zhuo2 xue3 ling2 shan1 shan1 ， zhuo2 qing1 sha1 xi1 xi1 。
- san1 chang4 wei4 bai3 zhou1 ， tian1 heng2 dou3 bing3 di1 。

## 注释

## 译文

## 赏析
