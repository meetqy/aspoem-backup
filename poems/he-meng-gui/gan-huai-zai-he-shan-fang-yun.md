---
id: he-meng-gui-gan-huai-zai-he-shan-fang-yun
title: 感懷再和山房韻
titlePinyin: gan3 huai2 zai4 he2 shan1 fang2 yun4
titleSlug: gan-huai-zai-he-shan-fang-yun
author: 何夢桂
authorPinyin: he2 meng4 gui4
authorSlug: he-meng-gui
dynasty: 宋
dynastyPinyin: song4
dynastySlug: song
tags: []
---

## 正文

- 幽人癖好山，結屋山北方。
- 於菟出繞屋，寧復劬禿當。
- 岩溜晴霢霂，野燒夕燉煌。
- 療饑采紫芝，不救病髮蒼。
- 何人賦小山，靜聽心茫茫。
- 倚歌和招隠，意長曲未央。
- 夜夢衣雲錦，乘虬朝帝旁。
- 鈞天聽未了，玄運不可常。
- 百年少壯心，時醉歌并凉。
- 層城閉青蛾，無處覓玄霜。
- 亡羊兩得失，奚擇穀與臧。
- 齒舌誰墮在，寧計彼軟剛。
- 千古雲山高，歃泉酹嚴光。

## 拼音

- you1 ren2 pi3 hao4 shan1 ， jie2 wu1 shan1 bei3 fang1 。
- wu1 tu2 chu1 rao4 wu1 ， ning2 fu4 qu2 tu1 dang1 。
- yan2 liu1 qing2 mai4 mu4 ， ye3 shao1 xi1 dun4 huang2 。
- liao2 ji1 cai3 zi3 zhi1 ， bu2 jiu4 bing4 fa4 cang1 。
- he2 ren2 fu4 xiao3 shan1 ， jing4 ting1 xin1 mang2 mang2 。
- yi3 ge1 he2 zhao1 yin3 ， yi4 chang2 qu3 wei4 yang1 。
- ye4 meng4 yi1 yun2 jin3 ， cheng2 qiu2 chao2 di4 pang2 。
- jun1 tian1 ting1 wei4 liao3 ， xuan2 yun4 bu4 ke3 chang2 。
- bai3 nian2 shao4 zhuang4 xin1 ， shi2 zui4 ge1 bing4 liang2 。
- ceng2 cheng2 bi4 qing1 e2 ， wu2 chu3 mi4 xuan2 shuang1 。
- wang2 yang2 liang3 de2 shi1 ， xi1 ze2 gu3 yu3 zang1 。
- chi3 she2 shui2 duo4 zai4 ， ning2 ji4 bi3 ruan3 gang1 。
- qian1 gu3 yun2 shan1 gao1 ， sha4 quan2 lei4 yan2 guang1 。

## 注释

## 译文

## 赏析
