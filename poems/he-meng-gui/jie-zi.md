---
id: he-meng-gui-jie-zi
title: 誡子
titlePinyin: jie4 zi3
titleSlug: jie-zi
author: 何夢桂
authorPinyin: he2 meng4 gui4
authorSlug: he-meng-gui
dynasty: 宋
dynastyPinyin: song4
dynastySlug: song
tags: []
---

## 正文

- 魯語誨時習，商書稱時敏。
- 一字該二義，學者盍重省。
- 又日新其德，成湯常自儆。
- 三月不違仁，顔子獨深領。
- 今日或因循，明日澡即新。
- 前月或斷續，此月復即仁。
- 聖賢惜分陰，於此猶兢兢。
- 學者能用力，其名曰競辰。
- 人有一大時，一去不復仍。
- 十五入大學，明德與新民。
- 二十曰弱冠，既冠責成人。
- 勤怠只數年，賢愚係終身。
- 過此爲失時，人不再青春。
- 譬之農力穡，春耕而夏耘。
- 耕耘苟失時，無復望秋成。
- 父母上俱存，兄弟下無故。
- 飽食無用心，白日任虛度。
- 幼壯老復至，一朝忽反顧。
- 對人語不了，握筆書輒誤。
- 龍鱗映犬豕，面目可憎惡。
- 哀哉復哀哉，追悔已遲暮。
- 及此尚可圖，勉旃須早悟。

## 拼音

- lu3 yu3 hui4 shi2 xi2 ， shang1 shu1 cheng1 shi2 min3 。
- yi2 zi4 gai1 er4 yi4 ， xue2 zhe3 he2 zhong4 sheng3 。
- you4 ri4 xin1 qi2 de2 ， cheng2 tang1 chang2 zi4 jing3 。
- san1 yue4 bu4 wei2 ren2 ， yan2 zi3 du2 shen1 ling3 。
- jin1 ri4 huo4 yin1 xun2 ， ming2 ri4 zao3 ji2 xin1 。
- qian2 yue4 huo4 duan4 xu4 ， ci3 yue4 fu4 ji2 ren2 。
- sheng4 xian2 xi1 fen1 yin1 ， wu1 ci3 you2 jing1 jing1 。
- xue2 zhe3 neng2 yong4 li4 ， qi2 ming2 yue1 jing4 chen2 。
- ren2 you3 yi2 da4 shi2 ， yi2 qu4 bu2 fu4 reng2 。
- shi2 wu3 ru4 da4 xue2 ， ming2 de2 yu3 xin1 min2 。
- er4 shi2 yue1 ruo4 guan4 ， ji4 guan1 ze2 cheng2 ren2 。
- qin2 dai4 zhi1 shu4 nian2 ， xian2 yu2 xi4 zhong1 shen1 。
- guo4 ci3 wei2 shi1 shi2 ， ren2 bu2 zai4 qing1 chun1 。
- pi4 zhi1 nong2 li4 se4 ， chun1 geng1 er2 xia4 yun2 。
- geng1 yun2 gou3 shi1 shi2 ， wu2 fu4 wang4 qiu1 cheng2 。
- fu4 mu3 shang4 ju4 cun2 ， xiong1 di4 xia4 wu2 gu4 。
- bao3 shi2 wu2 yong4 xin1 ， bai2 ri4 ren4 xu1 du4 。
- you4 zhuang4 lao3 fu4 zhi4 ， yi4 zhao1 hu1 fan3 gu4 。
- dui4 ren2 yu3 bu4 liao3 ， wo4 bi3 shu1 zhe2 wu4 。
- long2 lin2 ying4 quan3 shi3 ， mian4 mu4 ke3 zeng1 e4 。
- ai1 zai1 fu4 ai1 zai1 ， zhui1 hui3 yi3 chi2 mu4 。
- ji2 ci3 shang4 ke3 tu2 ， mian3 zhan1 xu1 zao3 wu4 。

## 注释

## 译文

## 赏析
