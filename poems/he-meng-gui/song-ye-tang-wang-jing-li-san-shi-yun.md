---
id: he-meng-gui-song-ye-tang-wang-jing-li-san-shi-yun
title: 送野塘王經歷三十韻
titlePinyin: song4 ye3 tang2 wang2 jing1 li4 san1 shi2 yun4
titleSlug: song-ye-tang-wang-jing-li-san-shi-yun
author: 何夢桂
authorPinyin: he2 meng4 gui4
authorSlug: he-meng-gui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 世變浩無極，俯仰長吁嘻。
- 人情恩與讎，相值每不期。
- 邯鄲至受兵，何與魯酒醨。
- 弄丸本無心，乃解兩家圍。
- 懷古意未竟，傷今有餘悲。
- 世無武城宰，偃室有誰歸。
- 世無吳興令，牛屋奚敢辭。
- 不虞涉吾地，叫囂且突隳。
- 樽俎化桎梏，賓主生戎夷。
- 范雎幾拉骼，蔡澤成頷頤。
- 自憐還自笑，此物至奚宜。
- 犁牛受鞭縶，文貍墜阱機。
- 此豈物有罪，罪在角與皮。
- 安之若有命，雖死無悔追。
- 俄聞天際星，一夕躔次移。
- 光芒照人間，是爲使者車。
- 翩然下青冥，持斧衣繡衣。
- 文章星斗爛，號令雷霆威。
- 幕府遴高選，分遣羽檄飛。
- 君來山水縣，草木生光輝。
- 洗手奉三尺，不肯枉毫釐。
- 登山縛虎兕，入水擒蛟螭。
- 斯民久瘡痏，嫗喣以母慈。
- 遂使斯道福，溥及山澤癯。
- 盤水無先容，傾蓋無素知。
- 南北風馬牛，何以極至斯。
- 生物不言功，固匪天地私。
- 寸草猶有心，那得報春暉。
- 臨行持盃水，勸君重躊躇。
- 爲我更持獻，端謝夾谷師。

## 拼音

- shi4 bian4 hao4 wu2 ji2 ， fu3 yang3 chang2 xu1 xi1 。
- ren2 qing2 en1 yu3 chou2 ， xiang1 zhi2 mei3 bu4 qi1 。
- han2 dan1 zhi4 shou4 bing1 ， he2 yu3 lu3 jiu3 li2 。
- nong4 wan2 ben3 wu2 xin1 ， nai3 jie3 liang3 jia1 wei2 。
- huai2 gu3 yi4 wei4 jing4 ， shang1 jin1 you3 yu2 bei1 。
- shi4 wu2 wu3 cheng2 zai3 ， yan3 shi4 you3 shui2 gui1 。
- shi4 wu2 wu2 xing1 ling4 ， niu2 wu1 xi1 gan3 ci2 。
- bu4 yu2 she4 wu2 di4 ， jiao4 xiao1 qie3 tu1 hui1 。
- zun1 zu3 hua4 zhi4 gu4 ， bin1 zhu3 sheng1 rong2 yi2 。
- fan4 ju1 ji1 la1 ge2 ， cai4 ze2 cheng2 han4 yi2 。
- zi4 lian2 huan2 zi4 xiao4 ， ci3 wu4 zhi4 xi1 yi2 。
- li2 niu2 shou4 bian1 zhi2 ， wen2 li2 zhui4 jing3 ji1 。
- ci3 qi3 wu4 you3 zui4 ， zui4 zai4 jiao3 yu3 pi2 。
- an1 zhi1 ruo4 you3 ming4 ， sui1 si3 wu2 hui3 zhui1 。
- e2 wen2 tian1 ji4 xing1 ， yi4 xi1 chan2 ci4 yi2 。
- guang1 mang2 zhao4 ren2 jian4 ， shi4 wei2 shi3 zhe3 ju1 。
- pian1 ran2 xia4 qing1 ming2 ， chi2 fu3 yi1 xiu4 yi1 。
- wen2 zhang1 xing1 dou3 lan4 ， hao4 ling4 lei2 ting2 wei1 。
- mu4 fu3 lin2 gao1 xuan3 ， fen1 qian3 yu3 xi2 fei1 。
- jun1 lai2 shan1 shui3 xian4 ， cao3 mu4 sheng1 guang1 hui1 。
- xi3 shou3 feng4 san1 chi3 ， bu4 ken3 wang3 hao2 li2 。
- deng1 shan1 fu4 hu3 si4 ， ru4 shui3 qin2 jiao1 chi1 。
- si1 min2 jiu3 chuang1 wei3 ， yu4 xu3 yi3 mu3 ci2 。
- sui4 shi3 si1 dao4 fu2 ， pu3 ji2 shan1 ze2 qu2 。
- pan2 shui3 wu2 xian1 rong2 ， qing1 gai4 wu2 su4 zhi1 。
- nan2 bei3 feng1 ma3 niu2 ， he2 yi3 ji2 zhi4 si1 。
- sheng1 wu4 bu4 yan2 gong1 ， gu4 fei3 tian1 di4 si1 。
- cun4 cao3 you2 you3 xin1 ， na4 de2 bao4 chun1 hui1 。
- lin2 xing2 chi2 bei1 shui3 ， quan4 jun1 zhong4 chou2 chu2 。
- wei2 wo3 geng4 chi2 xian4 ， duan1 xie4 jia1 gu3 shi1 。

## 注释

## 译文

## 赏析
