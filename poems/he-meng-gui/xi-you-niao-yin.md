---
id: he-meng-gui-xi-you-niao-yin
title: 希有鳥吟
titlePinyin: xi1 you3 niao3 yin2
titleSlug: xi-you-niao-yin
author: 何夢桂
authorPinyin: he2 meng4 gui4
authorSlug: he-meng-gui
dynasty: 宋
dynastyPinyin: song4
dynastySlug: song
tags: []
---

## 正文

- 穹壤紛衆羽，固有仁不仁。
- 鴞鳳雖異性，同爲陰陽根。
- 惟彼希有鳥，於禽集大成。
- 力可振海嶽，翂翐似無能。
- 鯤鵬侈變化，比予爾何曾。
- 羣鷇偃下風，舉受翼卵恩。
- 萬里不足飛，千載始一鳴。
- 遠之不可疏，即之不可親。
- 地維缺不震，天柱拆不驚。
- 安得以寵辱，而能累其身。
- 世固有大物，天地間氣生。
- 卑卑局耳目，夫誰識其真。
- 道大固難同，安能抗世情。
- 何如任毀譽，徜然忘我人。
- 不諧衆人口，而諧萬世心。

## 拼音

- qiong2 rang3 fen1 zhong4 yu3 ， gu4 you3 ren2 bu4 ren2 。
- xiao1 feng4 sui1 yi4 xing4 ， tong2 wei2 yin1 yang2 gen1 。
- wei2 bi3 xi1 you3 niao3 ， wu1 qin2 ji2 da4 cheng2 。
- li4 ke3 zhen4 hai3 yue4 ， fen1 zhi4 si4 wu2 neng2 。
- kun1 peng2 chi3 bian4 hua4 ， bi3 yu3 er3 he2 ceng2 。
- qun2 kou4 yan3 xia4 feng1 ， ju3 shou4 yi4 luan3 en1 。
- wan4 li3 bu4 zu2 fei1 ， qian1 zai4 shi3 yi4 ming2 。
- yuan3 zhi1 bu4 ke3 shu1 ， ji2 zhi1 bu4 ke3 qin1 。
- di4 wei2 que1 bu2 zhen4 ， tian1 zhu4 chai1 bu4 jing1 。
- an1 de2 yi3 chong3 ru3 ， er2 neng2 lei4 qi2 shen1 。
- shi4 gu4 you3 da4 wu4 ， tian1 di4 jian4 qi4 sheng1 。
- bei1 bei1 ju2 er3 mu4 ， fu1 shui2 shi2 qi2 zhen1 。
- dao4 da4 gu4 nan2 tong2 ， an1 neng2 kang4 shi4 qing2 。
- he2 ru2 ren4 hui3 yu4 ， chang2 ran2 wang4 wo3 ren2 。
- bu4 xie2 zhong4 ren2 kou3 ， er2 xie2 wan4 shi4 xin1 。

## 注释

## 译文

## 赏析
