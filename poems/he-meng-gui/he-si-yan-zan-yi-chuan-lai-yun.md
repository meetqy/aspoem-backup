---
id: he-meng-gui-he-si-yan-zan-yi-chuan-lai-yun
title: 和耜岩讚易傳來韻
titlePinyin: he2 si4 yan2 zan4 yi4 chuan2 lai2 yun4
titleSlug: he-si-yan-zan-yi-chuan-lai-yun
author: 何夢桂
authorPinyin: he2 meng4 gui4
authorSlug: he-meng-gui
dynasty: 宋
dynastyPinyin: song4
dynastySlug: song
tags: []
---

## 正文

- 三釜養弗違，五斗腹已饜。
- 歸無買山銀，聊占白石崦。
- 崦西有斗室，草色青入簾。
- 有時獨悲歌，白雲低覆檐。
- 心勞髮成絲，不敢開鏡奩。
- 純鈎未曾試，敢謂鉛刀銛。
- 行行行復止，恐爲世猜嫌。
- 俯仰宇宙窄，吾姑養吾恬。
- 濯髮餐沆瀣，載魄吞玉蟾。
- 世味紛濁濁，食魚誰溉鬵。
- 君來此山中，相逢一掀髯。
- 議論不苟同，鹹酸惟梅鹽。
- 探索卦爻賾，抉發天地潛。
- 君思方浩浩，我足愧霑霑。
- 未竟先天奧，已報歸郵籤。
- 重來詰玄秘，試與君一拈。
- 精神寄四聖，後學未易覘。
- 堪輿物最巨，蝡動物至纖。
- 雷震與風行，水潤復火炎。
- 孰匪陰陽用，豈待蓍策占。
- 吾身亦具足，誰能減與添。
- 六畫無一辭，三才道已兼。
- 大象不可名，小言徒詹詹。
- 九師易已病，安得惡石砭。
- 況復坐井窞，周旋類鮧鮎。
- 獨以嗜成癖，食苦自謂甜。
- 方此愧施孟，敢自比伊濂。
- 雄玄倘猶白，墨突空不黔。
- 阿誰登負丘，赤手捕長蚺。
- 泠然御風至，瞪目不可瞻。
- 大聲忽揮綽，皇荂俱口箝。
- 竊意吾道孤，四海謀無僉。
- 安知太皡虛，前奔有飛廉。
- 參同合左契，機迅留無淹。
- 憶昔世道衰，九侯已醢醃。
- 作易爲憂患，九卦首履謙。
- 子雲卒投閣，擬易空噞噞。
- 君子觀遯象，惡在不惡嚴。
- 心易寫不盡，恨無千丈縑。
- 書空只一畫，自向筆端粘。
- 君如會此意，此節真鎚鉗。
- 君肯來南山，相從效比鶼。

## 拼音

- san1 fu3 yang3 fu2 wei2 ， wu3 dou3 fu4 yi3 yan4 。
- gui1 wu2 mai3 shan1 yin2 ， liao2 zhan4 bai2 shi2 yan1 。
- yan1 xi1 you3 dou3 shi4 ， cao3 se4 qing1 ru4 lian2 。
- you3 shi2 du2 bei1 ge1 ， bai2 yun2 di1 fu4 yan2 。
- xin1 lao2 fa4 cheng2 si1 ， bu4 gan3 kai1 jing4 lian2 。
- chun2 gou1 wei4 ceng2 shi4 ， gan3 wei4 qian1 dao1 xian1 。
- hang2 hang2 xing2 fu4 zhi3 ， kong3 wei2 shi4 cai1 xian2 。
- fu3 yang3 yu3 zhou4 zhai3 ， wu2 gu1 yang3 wu2 tian2 。
- zhuo2 fa4 can1 hang4 xie4 ， zai4 po4 tun1 yu4 chan2 。
- shi4 wei4 fen1 zhuo2 zhuo2 ， shi2 yu2 shui2 gai4 xin2 。
- jun1 lai2 ci3 shan1 zhong1 ， xiang1 feng2 yi4 xian1 ran2 。
- yi4 lun4 bu4 gou3 tong2 ， xian2 suan1 wei2 mei2 yan2 。
- tan4 suo3 gua4 yao2 ze2 ， jue2 fa1 tian1 di4 qian2 。
- jun1 si1 fang1 hao4 hao4 ， wo3 zu2 kui4 zhan1 zhan1 。
- wei4 jing4 xian1 tian1 ao4 ， yi3 bao4 gui1 you2 qian1 。
- zhong4 lai2 jie2 xuan2 mi4 ， shi4 yu3 jun1 yi4 nian1 。
- jing1 shen2 ji4 si4 sheng4 ， hou4 xue2 wei4 yi4 chan1 。
- kan1 yu2 wu4 zui4 ju4 ， ru2 dong4 wu4 zhi4 xian1 。
- lei2 zhen4 yu3 feng1 xing2 ， shui3 run4 fu4 huo3 yan2 。
- shu2 fei3 yin1 yang2 yong4 ， qi3 dai4 shi1 ce4 zhan4 。
- wu2 shen1 yi4 ju4 zu2 ， shui2 neng2 jian3 yu3 tian1 。
- liu4 hua4 wu2 yi4 ci2 ， san1 cai2 dao4 yi3 jian1 。
- da4 xiang4 bu4 ke3 ming2 ， xiao3 yan2 tu2 zhan1 zhan1 。
- jiu3 shi1 yi4 yi3 bing4 ， an1 de2 e4 shi2 bian1 。
- kuang4 fu4 zuo4 jing3 dan4 ， zhou1 xuan2 lei4 yi2 nian2 。
- du2 yi3 shi4 cheng2 pi3 ， shi2 ku3 zi4 wei4 tian2 。
- fang1 ci3 kui4 shi1 meng4 ， gan3 zi4 bi3 yi1 lian2 。
- xiong2 xuan2 tang3 you2 bai2 ， mo4 tu1 kong1 bu4 qian2 。
- a1 shui2 deng1 fu4 qiu1 ， chi4 shou3 bu3 chang2 ran2 。
- ling2 ran2 yu4 feng1 zhi4 ， deng4 mu4 bu4 ke3 zhan1 。
- da4 sheng1 hu1 hui1 chuo4 ， huang2 fu1 ju4 kou3 qian2 。
- qie4 yi4 wu2 dao4 gu1 ， si4 hai3 mou2 wu2 qian1 。
- an1 zhi1 tai4 hao4 xu1 ， qian2 ben1 you3 fei1 lian2 。
- can1 tong2 he2 zuo3 qi4 ， ji1 xun4 liu2 wu2 yan1 。
- yi4 xi1 shi4 dao4 shuai1 ， jiu3 hou2 yi3 hai3 yan1 。
- zuo4 yi4 wei2 you1 huan4 ， jiu3 gua4 shou3 lü3 qian1 。
- zi3 yun2 zu2 tou2 ge2 ， ni3 yi4 kong1 yan3 yan3 。
- jun1 zi3 guan1 dun4 xiang4 ， e4 zai4 bu2 e4 yan2 。
- xin1 yi4 xie3 bu2 jin4 ， hen4 wu2 qian1 zhang4 jian1 。
- shu1 kong1 zhi1 yi2 hua4 ， zi4 xiang4 bi3 duan1 nian2 。
- jun1 ru2 hui4 ci3 yi4 ， ci3 jie2 zhen1 chui2 qian2 。
- jun1 ken3 lai2 nan2 shan1 ， xiang1 cong2 xiao4 bi3 jian1 。

## 注释

## 译文

## 赏析
