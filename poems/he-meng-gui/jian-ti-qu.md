---
id: he-meng-gui-jian-ti-qu
title: 鵑啼曲
titlePinyin: jian1 ti2 qu3
titleSlug: jian-ti-qu
author: 何夢桂
authorPinyin: he2 meng4 gui4
authorSlug: he-meng-gui
dynasty: 宋
dynastyPinyin: song4
dynastySlug: song
tags: []
---

## 正文

- 蠶叢鱉靈兩丘土，玉壘靈關一荒莽。
- 杜鵑銜哀訴千古，萬里遊魂腥血污。
- 冤聲無路叫天公，吻血洒地花爲紅。
- 巴江東下流無極，目斷巴山歸不得。
- 此身豈是無羽翰，天梯石棧雲漫漫。
- 落花冉冉江城暮，年年客夢鄉關路。
- 丈夫志氣笑沐猴，安知狐死還首丘。
- 沛公擊筑歌湯沐，錢王錦衣衣林木。
- 寄巢生子傍他誰，衆鳥雖憐祇自悲。
- 哀號力盡飛不歸，老盡遺民城郭非。

## 拼音

- can2 cong2 bie1 ling2 liang3 qiu1 tu3 ， yu4 lei3 ling2 guan1 yi4 huang1 mang3 。
- du4 jian1 xian2 ai1 su4 qian1 gu3 ， wan4 li3 you2 hun2 xing1 xue4 wu1 。
- yuan1 sheng1 wu2 lu4 jiao4 tian1 gong1 ， wen3 xue4 sa3 di4 hua1 wei2 hong2 。
- ba1 jiang1 dong1 xia4 liu2 wu2 ji2 ， mu4 duan4 ba1 shan1 gui1 bu4 de2 。
- ci3 shen1 qi3 shi4 wu2 yu3 han4 ， tian1 ti1 shi2 zhan4 yun2 man4 man4 。
- luo4 hua1 ran3 ran3 jiang1 cheng2 mu4 ， nian2 nian2 ke4 meng4 xiang1 guan1 lu4 。
- zhang4 fu0 zhi4 qi4 xiao4 mu4 hou2 ， an1 zhi1 hu2 si3 huan2 shou3 qiu1 。
- pei4 gong1 ji1 zhu4 ge1 tang1 mu4 ， qian2 wang2 jin3 yi1 yi1 lin2 mu4 。
- ji4 chao2 sheng1 zi3 bang4 ta1 shui2 ， zhong4 niao3 sui1 lian2 qi2 zi4 bei1 。
- ai1 hao4 li4 jin4 fei1 bu4 gui1 ， lao3 jin4 yi2 min2 cheng2 guo1 fei1 。

## 注释

## 译文

## 赏析
