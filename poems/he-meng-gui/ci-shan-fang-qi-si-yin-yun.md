---
id: he-meng-gui-ci-shan-fang-qi-si-yin-yun
title: 次山房岐絲吟韻
titlePinyin: ci4 shan1 fang2 qi2 si1 yin2 yun4
titleSlug: ci-shan-fang-qi-si-yin-yun
author: 何夢桂
authorPinyin: he2 meng4 gui4
authorSlug: he-meng-gui
dynasty: 宋
dynastyPinyin: song4
dynastySlug: song
tags: []
---

## 正文

- 南北本同歸，何人泣異岐。
- 玄黄本同質，何人悲素絲。
- 悲泣不自已，吾故憫翟朱。
- 聖賢急救世，猶或與心違。
- 二子救世心，豈願戾厥初。
- 兼愛與爲我，本昧善惡幾。
- 賊人視兼愛，殘忍終罔知。
- 失己視爲我，流蕩返故遲。
- 安得二子心，不爲世道思。
- 吾將責二子，一世將焉知。

## 拼音

- nan2 bei3 ben3 tong2 gui1 ， he2 ren2 qi4 yi4 qi2 。
- xuan2 huang2 ben3 tong2 zhi4 ， he2 ren2 bei1 su4 si1 。
- bei1 qi4 bu2 zi4 yi3 ， wu2 gu4 min3 zhai2 zhu1 。
- sheng4 xian2 ji2 jiu4 shi4 ， you2 huo4 yu3 xin1 wei2 。
- er4 zi3 jiu4 shi4 xin1 ， qi3 yuan4 li4 jue2 chu1 。
- jian1 ai4 yu3 wei2 wo3 ， ben3 mei4 shan4 e4 ji1 。
- zei2 ren2 shi4 jian1 ai4 ， can2 ren3 zhong1 wang3 zhi1 。
- shi1 ji3 shi4 wei2 wo3 ， liu2 dang4 fan3 gu4 chi2 。
- an1 de2 er4 zi3 xin1 ， bu4 wei2 shi4 dao4 si1 。
- wu2 jiang1 ze2 er4 zi3 ， yi2 shi4 jiang1 yan1 zhi1 。

## 注释

## 译文

## 赏析
