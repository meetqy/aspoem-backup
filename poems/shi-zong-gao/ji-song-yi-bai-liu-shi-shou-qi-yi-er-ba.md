---
id: shi-zong-gao-ji-song-yi-bai-liu-shi-shou-qi-yi-er-ba
title: 偈頌一百六十首  其一二八
titlePinyin: ji4 song4 yi4 bai3 liu4 shi2 shou3     qi2 yi1 er4 ba1
titleSlug: ji-song-yi-bai-liu-shi-shou-qi-yi-er-ba
author: 釋宗杲
authorPinyin: shi4 zong1 gao3
authorSlug: shi-zong-gao
dynasty: 宋
dynastyPinyin: song4
dynastySlug: song
tags: []
---

## 正文

- 福城東有大長者，居福城東海嶼上。
- 於不思議塵劫中，承事供養無數佛。
- 善哉長者世希有，如優曇華時一現。
- 發啟廣大真實心，創無佛處阿蘭若。
- 若昔智人建梵剎，折草插地即成就。
- 此心堅固等須彌，或讚或毀不搖動。
- 魔王軍衆數甚多，睹茲殊勝自摧伏。
- 長者視身如浮雲，變滅須臾不長久。
- 當生佛國時節來，撒手便行不回顧。
- 有子遵義起其家，志願身心俱及第。
- 仁者則壽語不誣，當知今亦未嘗死。
- 我來居是阿蘭若，不見長者生遺恨。
- 故說此偈聊發揚，同住如來寂滅海。

## 拼音

- fu2 cheng2 dong1 you3 da4 chang2 zhe3 ， ju1 fu2 cheng2 dong1 hai3 yu3 shang4 。
- wu1 bu4 si1 yi4 chen2 jie2 zhong1 ， cheng2 shi4 gong4 yang3 wu2 shu4 fo2 。
- shan4 zai1 chang2 zhe3 shi4 xi1 you3 ， ru2 you1 tan2 hua2 shi2 yi2 xian4 。
- fa1 qi3 guang3 da4 zhen1 shi2 xin1 ， chuang4 wu2 fo2 chu3 a1 lan2 ruo4 。
- ruo4 xi1 zhi4 ren2 jian4 fan4 cha4 ， zhe2 cao3 cha1 di4 ji2 cheng2 jiu4 。
- ci3 xin1 jian1 gu4 deng3 xu1 mi2 ， huo4 zan4 huo4 hui3 bu4 yao2 dong4 。
- mo2 wang2 jun1 zhong4 shu4 shen4 duo1 ， du3 zi1 shu1 sheng4 zi4 cui1 fu2 。
- chang2 zhe3 shi4 shen1 ru2 fu2 yun2 ， bian4 mie4 xu1 yu2 bu4 chang2 jiu3 。
- dang1 sheng1 fo2 guo2 shi2 jie2 lai2 ， sa1 shou3 bian4 xing2 bu4 hui2 gu4 。
- you3 zi3 zun1 yi4 qi3 qi2 jia1 ， zhi4 yuan4 shen1 xin1 ju4 ji2 di4 。
- ren2 zhe3 ze2 shou4 yu3 bu4 wu1 ， dang1 zhi1 jin1 yi4 wei4 chang2 si3 。
- wo3 lai2 ju1 shi4 a1 lan2 ruo4 ， bu2 jian4 chang2 zhe3 sheng1 yi2 hen4 。
- gu4 shuo1 ci3 ji4 liao2 fa1 yang2 ， tong2 zhu4 ru2 lai2 ji4 mie4 hai3 。

## 注释

## 译文

## 赏析
