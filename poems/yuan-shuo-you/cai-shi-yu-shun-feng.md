---
id: yuan-shuo-you-cai-shi-yu-shun-feng
title: 采石遇順風
titlePinyin: cai3 shi2 yu4 shun4 feng1
titleSlug: cai-shi-yu-shun-feng
author: 袁說友
authorPinyin: yuan2 shuo1 you3
authorSlug: yuan-shuo-you
dynasty: 宋
dynastyPinyin: song4
dynastySlug: song
tags: []
---

## 正文

- 我觀挽强弓，去鏃不可止。
- 弓力小有盡，所至亦無幾。
- 又觀鴻鵠飛，沖霄勢難已。
- 天高羽翼倦，俄復知還矣。
- 何如我行舟，雄風東北起。
- 危檣張橫幅，波濤湧前水。
- 青山掠窗戶，白浪送舟尾。
- 快哉一帆速，何止萬牛比。
- 飛蓬偶颭灧，稚子且憂喜。
- 衆曰無彼懼，天借此風只。
- 鳴鉦十數過，瞬目三百里。
- 嗟我出修門，江浙半經履。
- 輕舟縱壑便，未見捷如此。
- 頗聞順逆勢，殆似倚伏理。
- 逆境當反視，順亦無自侈。
- 今朝進固銳，明日去還弛。
- 遲速本何常，付之造物耳。

## 拼音

- wo3 guan1 wan3 qiang2 gong1 ， qu4 zu2 bu4 ke3 zhi3 。
- gong1 li4 xiao3 you3 jin4 ， suo3 zhi4 yi4 wu2 ji1 。
- you4 guan1 hong2 hu2 fei1 ， chong1 xiao1 shi4 nan2 yi3 。
- tian1 gao1 yu3 yi4 juan4 ， e2 fu4 zhi1 huan2 yi3 。
- he2 ru2 wo3 xing2 zhou1 ， xiong2 feng1 dong1 bei3 qi3 。
- wei1 qiang2 zhang1 heng2 fu2 ， bo1 tao1 yong3 qian2 shui3 。
- qing1 shan1 lüe4 chuang1 hu4 ， bai2 lang4 song4 zhou1 wei3 。
- kuai4 zai1 yi4 fan1 su4 ， he2 zhi3 wan4 niu2 bi3 。
- fei1 peng2 ou3 zhan3 yan4 ， zhi4 zi3 qie3 you1 xi3 。
- zhong4 yue1 wu2 bi3 ju4 ， tian1 jie4 ci3 feng1 zhi1 。
- ming2 zheng1 shi2 shu4 guo4 ， shun4 mu4 san1 bai3 li3 。
- jie1 wo3 chu1 xiu1 men2 ， jiang1 zhe4 ban4 jing1 lü3 。
- qing1 zhou1 zong4 he4 bian4 ， wei4 jian4 jie2 ru2 ci3 。
- po1 wen2 shun4 ni4 shi4 ， dai4 si4 yi3 fu2 li3 。
- ni4 jing4 dang1 fan3 shi4 ， shun4 yi4 wu2 zi4 chi3 。
- jin1 zhao1 jin4 gu4 rui4 ， ming2 ri4 qu4 huan2 chi2 。
- chi2 su4 ben3 he2 chang2 ， fu4 zhi1 zao4 wu4 er3 。

## 注释

## 译文

## 赏析
