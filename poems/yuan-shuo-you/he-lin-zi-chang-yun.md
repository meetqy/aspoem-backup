---
id: yuan-shuo-you-he-lin-zi-chang-yun
title: 和林子長韻
titlePinyin: he2 lin2 zi0 chang2 yun4
titleSlug: he-lin-zi-chang-yun
author: 袁說友
authorPinyin: yuan2 shuo1 you3
authorSlug: yuan-shuo-you
dynasty: 宋
dynastyPinyin: song4
dynastySlug: song
tags: []
---

## 正文

- 橫塘老居士，官意云蹉跎。
- 歸田百頃溪，一目真恒河。
- 春來幾櫛沐，昧者時工呵。
- 惟公獨未然，計拙樂且多。
- 秧針破水面，照影成婆娑。
- 黄梅雨朝昏，已壓前溪荷。
- 連旬聽盆傾，頹空競嵯峨。
- 城頭望彌漫，湖海環丘坡。
- 橫隄蕩如洗，滅沒相陂陀。
- 却聞城南圍，千丈一水過。
- 堅壁了不動，坐勝洪濤波。
- 佛力與願力，精意馴蛟鼉。
- 獨此夏日雨，慰公春時簑。
- 我方歲事憂，一飽今無何。
- 乞我黄淤秋，同此天地和。
- 不然遂彈鋏，稍續馮君歌。

## 拼音

- heng2 tang2 lao3 ju1 shi4 ， guan1 yi4 yun2 cuo1 tuo2 。
- gui1 tian2 bai3 qing3 xi1 ， yi2 mu4 zhen1 heng2 he2 。
- chun1 lai2 ji1 zhi4 mu4 ， mei4 zhe3 shi2 gong1 he1 。
- wei2 gong1 du2 wei4 ran2 ， ji4 zhuo1 le4 qie3 duo1 。
- yang1 zhen1 po4 shui3 mian4 ， zhao4 ying3 cheng2 po2 suo1 。
- huang2 mei2 yu3 chao2 hun1 ， yi3 ya1 qian2 xi1 he2 。
- lian2 xun2 ting1 pen2 qing1 ， tui2 kong1 jing4 cuo2 e2 。
- cheng2 tou2 wang4 mi2 man4 ， hu2 hai3 huan2 qiu1 po1 。
- heng2 di1 dang4 ru2 xi3 ， mie4 mei2 xiang1 po1 tuo2 。
- que4 wen2 cheng2 nan2 wei2 ， qian1 zhang4 yi4 shui3 guo4 。
- jian1 bi4 le0 bu2 dong4 ， zuo4 sheng4 hong2 tao1 bo1 。
- fo2 li4 yu3 yuan4 li4 ， jing1 yi4 xun4 jiao1 tuo2 。
- du2 ci3 xia4 ri4 yu3 ， wei4 gong1 chun1 shi2 suo1 。
- wo3 fang1 sui4 shi4 you1 ， yi4 bao3 jin1 wu2 he2 。
- qi3 wo3 huang2 yu1 qiu1 ， tong2 ci3 tian1 di4 he2 。
- bu4 ran2 sui4 dan4 jia2 ， shao1 xu4 feng2 jun1 ge1 。

## 注释

## 译文

## 赏析
