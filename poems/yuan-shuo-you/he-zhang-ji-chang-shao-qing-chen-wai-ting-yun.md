---
id: yuan-shuo-you-he-zhang-ji-chang-shao-qing-chen-wai-ting-yun
title: 和張季長少卿塵外亭韻
titlePinyin: he2 zhang1 ji4 chang2 shao3 qing1 chen2 wai4 ting2 yun4
titleSlug: he-zhang-ji-chang-shao-qing-chen-wai-ting-yun
author: 袁說友
authorPinyin: yuan2 shuo1 you3
authorSlug: yuan-shuo-you
dynasty: 宋
dynastyPinyin: song4
dynastySlug: song
tags: []
---

## 正文

- 金城玉壘雄西邊，雲崖凜凜摩蒼天。
- 環城萬井四十里，無處著眼江頭煙。
- 我來登臨重嘆息，搜索勝景披雲巔。
- 結亭百雉上南郭，山川映带圍桑田。
- 春風城南細麥好，夏雨城北圓荷鮮。
- 長瀾四溢去不斷，茂林百種森當前。
- 朝光下卷西山霧，界天一白如鎔甄。
- 兩年寂寞誰知己，一日邂逅詩中仙。
- 品題印可喜所遇，瀾翻筆下源流泉。
- 平山醉翁何以重，一詞一記垂千年。
- 於今塵外已獨步，壯觀絕致誰爭妍。
- 癡兒莫苦簿書債，一笑亭上應忘筌。
- 春來花柳賸遨樂，念我一舸方東遄。
- 甘棠遺愛定無有，赤壁懷去猶能全。
- 他年吳蜀問安好，簡繒各寄滄浪篇。

## 拼音

- jin1 cheng2 yu4 lei3 xiong2 xi1 bian1 ， yun2 ya2 lin3 lin3 mo2 cang1 tian1 。
- huan2 cheng2 wan4 jing3 si4 shi2 li3 ， wu2 chu3 zhu4 yan3 jiang1 tou2 yan1 。
- wo3 lai2 deng1 lin2 zhong4 tan4 xi1 ， sou1 suo3 sheng4 jing3 pi1 yun2 dian1 。
- jie2 ting2 bai3 zhi4 shang4 nan2 guo1 ， shan1 chuan1 ying4 dai4 wei2 sang1 tian2 。
- chun1 feng1 cheng2 nan2 xi4 mai4 hao3 ， xia4 yu3 cheng2 bei3 yuan2 he2 xian1 。
- chang2 lan2 si4 yi4 qu4 bu2 duan4 ， mao4 lin2 bai3 zhong3 sen1 dang1 qian2 。
- chao2 guang1 xia4 juan4 xi1 shan1 wu4 ， jie4 tian1 yi4 bai2 ru2 rong2 zhen1 。
- liang3 nian2 ji4 mo4 shui2 zhi1 ji3 ， yi2 ri4 xie4 hou4 shi1 zhong1 xian1 。
- pin3 ti2 yin4 ke3 xi3 suo3 yu4 ， lan2 fan1 bi3 xia4 yuan2 liu2 quan2 。
- ping2 shan1 zui4 weng1 he2 yi3 zhong4 ， yi4 ci2 yi2 ji4 chui2 qian1 nian2 。
- wu1 jin1 chen2 wai4 yi3 du2 bu4 ， zhuang4 guan1 jue2 zhi4 shui2 zheng1 yan2 。
- chi1 er2 mo4 ku3 bo2 shu1 zhai4 ， yi2 xiao4 ting2 shang4 ying1 wang4 quan2 。
- chun1 lai2 hua1 liu3 sheng4 ao2 le4 ， nian4 wo3 yi4 ge3 fang1 dong1 chuan2 。
- gan1 tang2 yi2 ai4 ding4 wu2 you3 ， chi4 bi4 huai2 qu4 you2 neng2 quan2 。
- ta1 nian2 wu2 shu3 wen4 an1 hao3 ， jian3 zeng1 ge4 ji4 cang1 lang4 pian1 。

## 注释

## 译文

## 赏析
