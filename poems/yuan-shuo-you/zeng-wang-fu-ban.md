---
id: yuan-shuo-you-zeng-wang-fu-ban
title: 贈王副伴
titlePinyin: zeng4 wang2 fu4 ban4
titleSlug: zeng-wang-fu-ban
author: 袁說友
authorPinyin: yuan2 shuo1 you3
authorSlug: yuan-shuo-you
dynasty: 宋
dynastyPinyin: song4
dynastySlug: song
tags: []
---

## 正文

- 將軍年少時，束髮在行伍。
- 西方頃多事，二十勇如虎。
- 一身殆百戰，手足瘡四五。
- 征行久邊戍，肯憚服役苦。
- 西陲五十郡，一一經險阻。
- 一官三十年，銖積僅如許。
- 我聞中興後，卷甲久未舉。
- 宿將零落盡，屈指不可數。
- 政恐據鞍者，驕懦如嬰乳。
- 時平偶無事，酒肉而子女。
- 問之行陣事，縮頭而栗股。
- 有如將軍乎，少小服軍旅。
- 金瘡歷歷在，末老勇亦賈。
- 抵掌談世事，忠憤氣如鼓。
- 願欲奏君王，臣不知死所。
- 輕舟明月夜，慷慨聞奏語。
- 釃酒誓長淮，有力期共努。
- 歸去覲前旒，此懷須盡吐。

## 拼音

- jiang1 jun1 nian2 shao4 shi2 ， shu4 fa4 zai4 hang2 wu3 。
- xi1 fang1 qing3 duo1 shi4 ， er4 shi2 yong3 ru2 hu3 。
- yi4 shen1 dai4 bai3 zhan4 ， shou3 zu2 chuang1 si4 wu3 。
- zheng1 xing2 jiu3 bian1 shu4 ， ken3 dan4 fu2 yi4 ku3 。
- xi1 chui2 wu3 shi2 jun4 ， yi1 yi1 jing1 xian3 zu3 。
- yi4 guan1 san1 shi2 nian2 ， zhu1 ji1 jin3 ru2 xu1 。
- wo3 wen2 zhong1 xing1 hou4 ， juan4 jia3 jiu3 wei4 ju3 。
- su4 jiang1 ling2 luo4 jin4 ， qu1 zhi3 bu4 ke3 shu4 。
- zheng4 kong3 ju4 an1 zhe3 ， jiao1 nuo4 ru2 ying1 ru3 。
- shi2 ping2 ou3 wu2 shi4 ， jiu3 rou4 er2 zi3 nü3 。
- wen4 zhi1 xing2 zhen4 shi4 ， suo1 tou2 er2 li4 gu3 。
- you3 ru2 jiang1 jun1 hu1 ， shao3 xiao3 fu2 jun1 lü3 。
- jin1 chuang1 li4 li4 zai4 ， mo4 lao3 yong3 yi4 jia3 。
- di3 zhang3 tan2 shi4 shi4 ， zhong1 fen4 qi4 ru2 gu3 。
- yuan4 yu4 zou4 jun1 wang2 ， chen2 bu4 zhi1 si3 suo3 。
- qing1 zhou1 ming2 yue4 ye4 ， kang1 kai3 wen2 zou4 yu3 。
- shi1 jiu3 shi4 chang2 huai2 ， you3 li4 qi1 gong4 nu3 。
- gui1 qu4 jin4 qian2 liu2 ， ci3 huai2 xu1 jin4 tu3 。

## 注释

## 译文

## 赏析
