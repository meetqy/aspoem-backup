---
id: yuan-shuo-you-he-wang-shi-jun-hui-shi-jiu-yun
title: 和王使君惠詩酒韻
titlePinyin: he2 wang2 shi3 jun1 hui4 shi1 jiu3 yun4
titleSlug: he-wang-shi-jun-hui-shi-jiu-yun
author: 袁說友
authorPinyin: yuan2 shuo1 you3
authorSlug: yuan-shuo-you
dynasty: 宋
dynastyPinyin: song4
dynastySlug: song
tags: []
---

## 正文

- 我生紀歷三逢申，久矣隻影誰爲親。
- 戀彼溪山意已在，舉目更友君子人。
- 言論道德歸大醇，葑菲下采顔色溫。
- 買羊一見慰饑渴，載酒三就忘辛勤。
- 今朝好語幾盈門，排攢炫晃驚童孫。
- 字向紙上欲翻舞，句生妙處增清新。
- 推窗更沃囁嚅口，便覺四體陶然春。
- 嗟予從此毋多作，君方袖手韜奇略。
- 詩壇行即拜將軍，莫謂小兒多淺薄。

## 拼音

- wo3 sheng1 ji4 li4 san1 feng2 shen1 ， jiu3 yi3 zhi1 ying3 shui2 wei2 qin1 。
- lian4 bi3 xi1 shan1 yi4 yi3 zai4 ， ju3 mu4 geng4 you3 jun1 zi3 ren2 。
- yan2 lun4 dao4 de2 gui1 da4 chun2 ， feng1 fei1 xia4 cai3 yan2 se4 wen1 。
- mai3 yang2 yi2 jian4 wei4 ji1 ke3 ， zai4 jiu3 san1 jiu4 wang4 xin1 qin2 。
- jin1 chao2 hao3 yu3 ji1 ying2 men2 ， pai2 zan3 xuan4 huang4 jing1 tong2 sun1 。
- zi4 xiang4 zhi3 shang4 yu4 fan1 wu3 ， ju4 sheng1 miao4 chu3 zeng1 qing1 xin1 。
- tui1 chuang1 geng4 wo4 nie4 ru2 kou3 ， bian4 jue2 si4 ti3 tao2 ran2 chun1 。
- jie1 yu3 cong2 ci3 wu2 duo1 zuo4 ， jun1 fang1 xiu4 shou3 tao1 qi2 lüe4 。
- shi1 tan2 xing2 ji2 bai4 jiang1 jun1 ， mo4 wei4 xiao3 er2 duo1 qian3 bao2 。

## 注释

## 译文

## 赏析
