---
id: yuan-shuo-you-deng-jia-zhou-wan-jing-lou
title: 登嘉州萬景樓
titlePinyin: deng1 jia1 zhou1 wan4 jing3 lou2
titleSlug: deng-jia-zhou-wan-jing-lou
author: 袁說友
authorPinyin: yuan2 shuo1 you3
authorSlug: yuan-shuo-you
dynasty: 宋
dynastyPinyin: song4
dynastySlug: song
tags: []
---

## 正文

- 我行大江西，勝槩數追逐。
- 南樓岳陽上，雄絕快心目。
- 今到西南第一樓，嗟哉餘子真碌碌。
- 巖層嶂疊匝天外，蒲凈葭叢蘸江曲。
- 三峩之雪晚在望，九頂之雲暗相矗。
- 縈紆拱揖儼左右，吞吐澎湃環山腹。
- 瀰瀰漭漭三萬頃，何止江郊供遠矚。
- 俯觀大象欲墮地，仰摘星辰幾可掬。
- 一天萬景不可狀，盡付此樓歸約束。
- 危欄徙倚納清觀，蹁躚意已追鴻鵠。
- 仙官五千九百到，我亦悠然立於獨。
- 霧收江際天接水，日動山尖光漾木。
- 倚樓拍手叫青天，一笑江橫送飛鶩。

## 拼音

- wo3 xing2 da4 jiang1 xi1 ， sheng4 gai4 shu4 zhui1 zhu2 。
- nan2 lou2 yue4 yang2 shang4 ， xiong2 jue2 kuai4 xin1 mu4 。
- jin1 dao4 xi1 nan2 di4 yi1 lou2 ， jie1 zai1 yu2 zi3 zhen1 lu4 lu4 。
- yan2 ceng2 zhang4 die2 za1 tian1 wai4 ， pu2 jing4 jia1 cong2 zhan4 jiang1 qu3 。
- san1 e2 zhi1 xue3 wan3 zai4 wang4 ， jiu3 ding3 zhi1 yun2 an4 xiang1 chu4 。
- ying2 yu1 gong3 yi1 yan3 zuo3 you4 ， tun1 tu3 peng2 pai4 huan2 shan1 fu4 。
- mi2 mi2 mang3 mang3 san1 wan4 qing3 ， he2 zhi3 jiang1 jiao1 gong4 yuan3 zhu3 。
- fu3 guan1 da4 xiang4 yu4 duo4 di4 ， yang3 zhai1 xing1 chen2 ji1 ke3 ju1 。
- yi4 tian1 wan4 jing3 bu4 ke3 zhuang4 ， jin4 fu4 ci3 lou2 gui1 yue1 shu4 。
- wei1 lan2 xi3 yi3 na4 qing1 guan1 ， pian2 xian1 yi4 yi3 zhui1 hong2 hu2 。
- xian1 guan1 wu3 qian1 jiu3 bai3 dao4 ， wo3 yi4 you1 ran2 li4 wu1 du2 。
- wu4 shou1 jiang1 ji4 tian1 jie1 shui3 ， ri4 dong4 shan1 jian1 guang1 yang4 mu4 。
- yi3 lou2 pai1 shou3 jiao4 qing1 tian1 ， yi2 xiao4 jiang1 heng2 song4 fei1 wu4 。

## 注释

## 译文

## 赏析
