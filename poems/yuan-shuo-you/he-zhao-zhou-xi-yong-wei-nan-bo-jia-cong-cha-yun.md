---
id: yuan-shuo-you-he-zhao-zhou-xi-yong-wei-nan-bo-jia-cong-cha-yun
title: 和趙周錫詠魏南伯家葱茶韻
titlePinyin: he2 zhao4 zhou1 xi1 yong3 wei4 nan2 bo2 jia1 cong1 cha2 yun4
titleSlug: he-zhao-zhou-xi-yong-wei-nan-bo-jia-cong-cha-yun
author: 袁說友
authorPinyin: yuan2 shuo1 you3
authorSlug: yuan-shuo-you
dynasty: 宋
dynastyPinyin: song4
dynastySlug: song
tags: []
---

## 正文

- 武夷十月嘗先春，風生兩腋撩詩人。
- 玉塵一縷輕且純，不與凡味爭比鄰。
- 鐺中碧玉濤湧銀，七碗不厭烹啜頻。
- 書窗假寐熟欠伸，重煎倍覺滋味勻。
- 吾鄉此茗孰與倫，誰家却說江茶珍。
- 剝葱細切誇珠蠙，泛甌更騁如鋪璘。
- 不知珉玉難並陳，從來居上嗟積薪。
- 魏君胡爲白頭新，懷兄詎可論不均。
- 我雖曾沃齒下齦，不敢溢美忘鄉津。
- 方圭圓璧當春晨，請君反本毋予嗔。

## 拼音

- wu3 yi2 shi2 yue4 chang2 xian1 chun1 ， feng1 sheng1 liang3 ye4 liao2 shi1 ren2 。
- yu4 chen2 yi4 lü3 qing1 qie3 chun2 ， bu4 yu3 fan2 wei4 zheng1 bi3 lin2 。
- dang1 zhong1 bi4 yu4 tao1 yong3 yin2 ， qi1 wan3 bu2 yan4 peng1 chuo4 bin1 。
- shu1 chuang1 jia3 mei4 shu2 qian4 shen1 ， zhong4 jian1 bei4 jue2 zi1 wei4 yun2 。
- wu2 xiang1 ci3 ming2 shu2 yu3 lun2 ， shui2 jia1 que4 shuo1 jiang1 cha2 zhen1 。
- bao1 cong1 xi4 qie4 kua1 zhu1 pin2 ， fan4 ou1 geng4 cheng3 ru2 pu1 lin2 。
- bu4 zhi1 min2 yu4 nan2 bing4 chen2 ， cong2 lai2 ju1 shang4 jie1 ji1 xin1 。
- wei4 jun1 hu2 wei2 bai2 tou2 xin1 ， huai2 xiong1 ju4 ke3 lun4 bu4 jun1 。
- wo3 sui1 ceng2 wo4 chi3 xia4 yin2 ， bu4 gan3 yi4 mei3 wang4 xiang1 jin1 。
- fang1 gui1 yuan2 bi4 dang1 chun1 chen2 ， qing3 jun1 fan3 ben3 wu2 yu3 chen1 。

## 注释

## 译文

## 赏析
