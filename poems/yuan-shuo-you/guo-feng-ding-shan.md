---
id: yuan-shuo-you-guo-feng-ding-shan
title: 過風頂山
titlePinyin: guo4 feng1 ding3 shan1
titleSlug: guo-feng-ding-shan
author: 袁說友
authorPinyin: yuan2 shuo1 you3
authorSlug: yuan-shuo-you
dynasty: 宋
dynastyPinyin: song4
dynastySlug: song
tags: []
---

## 正文

- 直上風頂山，如接天上語。
- 環觀千里內，此山峙爲主。
- 循彼下山脊，翠石滿原膴。
- 巉巖巧雕刻，詭特效蟠舞。
- 青蒼高一色，磊塊千萬數。
- 光膩細潑油，滋腴潤經雨。
- 攢天石林居，綿地三茅宇。
- 大湖石可並，靈壁磬同取。
- 少却俄回首，一洞視須俯。
- 崖深拱四壁，下蟄蛟龍虎。
- 梯躡不可下，蹲望深可怖。
- 但覺拂衣塵，微風洞門鼓。
- 太息天地間，紛紛詫奇覩。
- 雲收樹陰轉，山浄川華吐。
- 長吟筆力窮，小憩去程阻。

## 拼音

- zhi2 shang4 feng1 ding3 shan1 ， ru2 jie1 tian1 shang4 yu3 。
- huan2 guan1 qian1 li3 nei4 ， ci3 shan1 zhi4 wei2 zhu3 。
- xun2 bi3 xia4 shan1 ji3 ， cui4 shi2 man3 yuan2 wu3 。
- chan2 yan2 qiao3 diao1 ke4 ， gui3 te4 xiao4 pan2 wu3 。
- qing1 cang1 gao1 yi2 se4 ， lei3 kuai4 qian1 wan4 shu4 。
- guang1 ni4 xi4 po1 you2 ， zi1 yu2 run4 jing1 yu3 。
- zan3 tian1 shi2 lin2 ju1 ， mian2 di4 san1 mao2 yu3 。
- da4 hu2 shi2 ke3 bing4 ， ling2 bi4 qing4 tong2 qu3 。
- shao3 que4 e2 hui2 shou3 ， yi2 dong4 shi4 xu1 fu3 。
- ya2 shen1 gong3 si4 bi4 ， xia4 zhe2 jiao1 long2 hu3 。
- ti1 nie4 bu4 ke3 xia4 ， dun1 wang4 shen1 ke3 bu4 。
- dan4 jue2 fu2 yi1 chen2 ， wei1 feng1 dong4 men2 gu3 。
- tai4 xi1 tian1 di4 jian4 ， fen1 fen1 cha4 qi2 du3 。
- yun2 shou1 shu4 yin1 zhuan3 ， shan1 jing4 chuan1 hua2 tu3 。
- chang2 yin2 bi3 li4 qiong2 ， xiao3 qi4 qu4 cheng2 zu3 。

## 注释

## 译文

## 赏析
