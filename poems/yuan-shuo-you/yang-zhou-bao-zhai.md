---
id: yuan-shuo-you-yang-zhou-bao-zhai
title: 揚州堡寨
titlePinyin: yang2 zhou1 bao3 zhai4
titleSlug: yang-zhou-bao-zhai
author: 袁說友
authorPinyin: yuan2 shuo1 you3
authorSlug: yuan-shuo-you
dynasty: 宋
dynastyPinyin: song4
dynastySlug: song
tags: []
---

## 正文

- 西風一舸來揚州，疋馬直上新城頭。
- 環城九里十六步，一一峭壁臨深溝。
- 俄焉唯喏兩軍士，衆手指示陳其由。
- 揚鞭試問築城意，曰堡曰寨何所謀。
- 誦言長淮十六郡，天險地利茲其尤。
- 江橫萬里限南北，藉此屏翰屯咽喉。
- 向來强敵蹈此境，夜半一叱遭虔劉。
- 平疇曠野不可限，一城未足防侵牟。
- 高城西北古城後，因勢决策成楚丘。
- 四門大開樓櫓備，中有萬甲藏戈矛。
- 譬如一鎧何足恃，被之重鎧前無憂。
- 乃知舊臣建議僅出此，我亦策馬嗟去休。
- 不知城二勢則一，添足畫蛇真贅疣。
- 君不見紫巖先生昔經理，釣橋深塹先防秋。
- 當時方略豈不究，而使浪策爲今羞。
- 吁哉成事不復說，只恐說計無時酬。
- 書生銜命偶經履，一見敢謂可與不。
- 世間萬事一笑裏，輕帆送我催行舟。

## 拼音

- xi1 feng1 yi4 ge3 lai2 yang2 zhou1 ， pi3 ma3 zhi2 shang4 xin1 cheng2 tou2 。
- huan2 cheng2 jiu3 li3 shi2 liu4 bu4 ， yi1 yi1 qiao4 bi4 lin2 shen1 gou1 。
- e2 yan1 wei2 nuo4 liang3 jun1 shi4 ， zhong4 shou3 zhi3 shi4 chen2 qi2 you2 。
- yang2 bian1 shi4 wen4 zhu4 cheng2 yi4 ， yue1 bao3 yue1 zhai4 he2 suo3 mou2 。
- song4 yan2 chang2 huai2 shi2 liu4 jun4 ， tian1 xian3 di4 li4 zi1 qi2 you2 。
- jiang1 heng2 wan4 li3 xian4 nan2 bei3 ， jie4 ci3 ping2 han4 tun2 yan1 hou2 。
- xiang4 lai2 qiang2 di2 dao3 ci3 jing4 ， ye4 ban4 yi2 chi4 zao1 qian2 liu2 。
- ping2 chou2 kuang4 ye3 bu4 ke3 xian4 ， yi4 cheng2 wei4 zu2 fang2 qin1 mu4 。
- gao1 cheng2 xi1 bei3 gu3 cheng2 hou4 ， yin1 shi4 jue2 ce4 cheng2 chu3 qiu1 。
- si4 men2 da4 kai1 lou2 lu3 bei4 ， zhong1 you3 wan4 jia3 cang2 ge1 mao2 。
- pi4 ru2 yi4 kai3 he2 zu2 shi4 ， bei4 zhi1 zhong4 kai3 qian2 wu2 you1 。
- nai3 zhi1 jiu4 chen2 jian4 yi4 jin3 chu1 ci3 ， wo3 yi4 ce4 ma3 jie1 qu4 xiu1 。
- bu4 zhi1 cheng2 er4 shi4 ze2 yi1 ， tian1 zu2 hua4 she2 zhen1 zhui4 you2 。
- jun1 bu2 jian4 zi3 yan2 xian1 sheng0 xi1 jing1 li3 ， diao4 qiao2 shen1 qian4 xian1 fang2 qiu1 。
- dang1 shi2 fang1 lüe4 qi3 bu4 jiu1 ， er2 shi3 lang4 ce4 wei2 jin1 xiu1 。
- xu1 zai1 cheng2 shi4 bu2 fu4 shuo1 ， zhi3 kong3 shuo1 ji4 wu2 shi2 chou2 。
- shu1 sheng1 xian2 ming4 ou3 jing1 lü3 ， yi2 jian4 gan3 wei4 ke3 yu3 bu4 。
- shi4 jian4 wan4 shi4 yi2 xiao4 li3 ， qing1 fan1 song4 wo3 cui1 xing2 zhou1 。

## 注释

## 译文

## 赏析
