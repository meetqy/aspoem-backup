---
id: yuan-shuo-you-shen-de-yuan-shou-qu-zhou-yong-lin-zi-chang-tong-pan-song-xing-yun
title: 沈德遠守衢州用林子長通判送行韻
titlePinyin: shen3 de2 yuan3 shou3 qu2 zhou1 yong4 lin2 zi0 chang2 tong1 pan4 song4 xing2 yun4
titleSlug: shen-de-yuan-shou-qu-zhou-yong-lin-zi-chang-tong-pan-song-xing-yun
author: 袁說友
authorPinyin: yuan2 shuo1 you3
authorSlug: yuan-shuo-you
dynasty: 宋
dynastyPinyin: song4
dynastySlug: song
tags: []
---

## 正文

- 宦海足風波，洶湧百態動。
- 更嗟爲郡難，一木支橈棟。
- 利害秦越瘠，謗讟鄒魯鬨。
- 區區美衆口，於道竟何用。
- 一墮怨憎機，玉毀石可貢。
- 鄉來羞染指，負此淮陽重。
- 公今上柯山，威望壓羣衆。
- 州橫車馬衝，吏黠機巧共。
- 寬猛歎何適，往事成一夢。
- 利孔百已竭，舉手下輒訟。
- 其難皆如此，要以人折衷。
- 如公補天子，輕重識抱甕。
- 善刀而藏之，游刃真總總。
- 政成餘嘯坐，事定略銜控。
- 人生五馬貴，願公還舊供。
- 歸來佐雄略，一洗潢池弄。
- 我方煙霞痼，爾若丹霄鳳。
- 儻知下愚賢，應笑臧文仲。

## 拼音

- huan4 hai3 zu2 feng1 bo1 ， xiong1 yong3 bai3 tai4 dong4 。
- geng4 jie1 wei2 jun4 nan2 ， yi2 mu4 zhi1 rao2 dong4 。
- li4 hai4 qin2 yue4 ji2 ， bang4 du2 zou1 lu3 hong4 。
- qu1 qu1 mei3 zhong4 kou3 ， wu1 dao4 jing4 he2 yong4 。
- yi2 duo4 yuan4 zeng1 ji1 ， yu4 hui3 shi2 ke3 gong4 。
- xiang1 lai2 xiu1 ran3 zhi3 ， fu4 ci3 huai2 yang2 zhong4 。
- gong1 jin1 shang4 ke1 shan1 ， wei1 wang4 ya1 qun2 zhong4 。
- zhou1 heng2 ju1 ma3 chong1 ， li4 xia2 ji1 qiao3 gong4 。
- kuan1 meng3 tan4 he2 shi4 ， wang3 shi4 cheng2 yi2 meng4 。
- li4 kong3 bai3 yi3 jie2 ， ju3 shou3 xia4 zhe2 song4 。
- qi2 nan2 jie1 ru2 ci3 ， yao4 yi3 ren2 zhe2 zhong1 。
- ru2 gong1 bu3 tian1 zi3 ， qing1 zhong4 shi2 bao4 weng4 。
- shan4 dao1 er2 cang2 zhi1 ， you2 ren4 zhen1 zong3 zong3 。
- zheng4 cheng2 yu2 xiao4 zuo4 ， shi4 ding4 lüe4 xian2 kong4 。
- ren2 sheng1 wu3 ma3 gui4 ， yuan4 gong1 huan2 jiu4 gong4 。
- gui1 lai2 zuo3 xiong2 lüe4 ， yi4 xi3 huang2 chi2 nong4 。
- wo3 fang1 yan1 xia2 gu4 ， er3 ruo4 dan1 xiao1 feng4 。
- tang3 zhi1 xia4 yu2 xian2 ， ying1 xiao4 zang1 wen2 zhong4 。

## 注释

## 译文

## 赏析
