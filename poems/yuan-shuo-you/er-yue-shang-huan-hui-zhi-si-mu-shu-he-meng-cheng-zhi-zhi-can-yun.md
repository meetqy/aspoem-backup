---
id: yuan-shuo-you-er-yue-shang-huan-hui-zhi-si-mu-shu-he-meng-cheng-zhi-zhi-can-yun
title: 二月上澣會制司幕屬和孟誠之制參韻
titlePinyin: er4 yue4 shang4 huan4 hui4 zhi4 si1 mu4 shu3 he2 meng4 cheng2 zhi1 zhi4 can1 yun4
titleSlug: er-yue-shang-huan-hui-zhi-si-mu-shu-he-meng-cheng-zhi-zhi-can-yun
author: 袁說友
authorPinyin: yuan2 shuo1 you3
authorSlug: yuan-shuo-you
dynasty: 宋
dynastyPinyin: song4
dynastySlug: song
tags: []
---

## 正文

- 三刀入夢鄉，遠作益州鎮。
- 空懷十駕念，那復一簣進。
- 心勞政自拙，愧彼東郊尹。
- 得人盛烏幕，澹臺不由徑。
- 競效有用學，一掃虛名徇。
- 雍容三語掾，文潤相涵映。
- 一樽聚羣彥，坐乏黄封印。
- 開懷縱清酌，詞鋒凜豪雋。
- 春花自開落，醒醉百念靜。
- 談笑吐胸臆，寧較名與分。
- 矧茲賓客賢，訟過便退聽。
- 吾儕東與西，邂逅喜滋甚。
- 惜也民菜色，旦旦急荒政。
- 及茲雨膏麥，觴詠是招聘。
- 我方道州考，盍抗歸老論。
- 早上竹笮船，故園松菊盛。

## 拼音

- san1 dao1 ru4 meng4 xiang1 ， yuan3 zuo4 yi4 zhou1 zhen4 。
- kong1 huai2 shi2 jia4 nian4 ， na4 fu4 yi2 kui4 jin4 。
- xin1 lao2 zheng4 zi4 zhuo1 ， kui4 bi3 dong1 jiao1 yin3 。
- de2 ren2 sheng4 wu1 mu4 ， dan4 tai2 bu4 you2 jing4 。
- jing4 xiao4 you3 yong4 xue2 ， yi4 sao3 xu1 ming2 xun4 。
- yong1 rong2 san1 yu3 yuan4 ， wen2 run4 xiang1 han2 ying4 。
- yi4 zun1 ju4 qun2 yan4 ， zuo4 fa2 huang2 feng1 yin4 。
- kai1 huai2 zong4 qing1 zhuo2 ， ci2 feng1 lin3 hao2 jun4 。
- chun1 hua1 zi4 kai1 luo4 ， xing3 zui4 bai3 nian4 jing4 。
- tan2 xiao4 tu3 xiong1 yi4 ， ning2 jiao4 ming2 yu3 fen1 。
- shen3 zi1 bin1 ke4 xian2 ， song4 guo4 bian4 tui4 ting1 。
- wu2 chai2 dong1 yu3 xi1 ， xie4 hou4 xi3 zi1 shen4 。
- xi1 ye3 min2 cai4 se4 ， dan4 dan4 ji2 huang1 zheng4 。
- ji2 zi1 yu3 gao1 mai4 ， shang1 yong3 shi4 zhao1 pin4 。
- wo3 fang1 dao4 zhou1 kao3 ， he2 kang4 gui1 lao3 lun4 。
- zao3 shang4 zhu2 ze2 chuan2 ， gu4 yuan2 song1 ju2 sheng4 。

## 注释

## 译文

## 赏析
