---
id: yuan-shuo-you-bei-zhi-xu-pu-yue-zhou-gui
title: 被旨許浦閲舟歸
titlePinyin: bei4 zhi3 xu1 pu3 yue4 zhou1 gui1
titleSlug: bei-zhi-xu-pu-yue-zhou-gui
author: 袁說友
authorPinyin: yuan2 shuo1 you3
authorSlug: yuan-shuo-you
dynasty: 宋
dynastyPinyin: song4
dynastySlug: song
tags: []
---

## 正文

- 皇家百萬兵，一一拱行闕。
- 肦恩勞軍士，有詔涓良月。
- 鳴鑾肅天仗，君王自親閲。
- 旌旗照鼙鼓，鎧甲耀冰雪。
- 金繒辱君賜，再拜嵩呼疊。
- 天子曰嘻哉，長江殆虛設。
- 雲屯皆壯士，寧有中外別。
- 廼命臣某某，腆犒均行列。
- 許之問軍旅，利害與優劣。
- 臣聞疇昔論，舟師利通捷。
- 出入如風馳，進退如電掣。
- 鄉來經始意，規置有餘烈。
- 更張一何誤，事亦隨廢缺。
- 橫舟卧平沙，鍪胄半折裂。
- 蒙衝纔什五，水卒無梟傑。
- 祇今衆弊見，噤不一語决。
- 往往憂國者，無路伸喙舌。
- 小臣愧不敏，銜命紆華節。
- 願陳一得慮，竹頭而木屑。
- 方略許圖上，稽首思罄竭。
- 君王赦其愚，臣敢畢其說。

## 拼音

- huang2 jia1 bai3 wan4 bing1 ， yi1 yi1 gong3 xing2 que4 。
- ban1 en1 lao2 jun1 shi4 ， you3 zhao4 juan1 liang2 yue4 。
- ming2 luan2 su4 tian1 zhang4 ， jun1 wang2 zi4 qin1 yue4 。
- jing1 qi2 zhao4 pi2 gu3 ， kai3 jia3 yao4 bing1 xue3 。
- jin1 zeng1 ru3 jun1 ci4 ， zai4 bai4 song1 hu1 die2 。
- tian1 zi3 yue1 xi1 zai1 ， chang2 jiang1 dai4 xu1 she4 。
- yun2 tun2 jie1 zhuang4 shi4 ， ning2 you3 zhong1 wai4 bie2 。
- nai3 ming4 chen2 mou3 mou3 ， tian3 kao4 jun1 hang2 lie4 。
- xu1 zhi1 wen4 jun1 lü3 ， li4 hai4 yu3 you1 lie4 。
- chen2 wen2 chou2 xi1 lun4 ， zhou1 shi1 li4 tong1 jie2 。
- chu1 ru4 ru2 feng1 chi2 ， jin4 tui4 ru2 dian4 che4 。
- xiang1 lai2 jing1 shi3 yi4 ， gui1 zhi4 you3 yu2 lie4 。
- geng4 zhang1 yi4 he2 wu4 ， shi4 yi4 sui2 fei4 que1 。
- heng2 zhou1 wo4 ping2 sha1 ， mou2 zhou4 ban4 zhe2 lie4 。
- meng2 chong1 cai2 shen2 wu3 ， shui3 zu2 wu2 xiao1 jie2 。
- qi2 jin1 zhong4 bi4 jian4 ， jin4 bu4 yi4 yu3 jue2 。
- wang3 wang3 you1 guo2 zhe3 ， wu2 lu4 shen1 hui4 she2 。
- xiao3 chen2 kui4 bu4 min3 ， xian2 ming4 yu1 hua2 jie2 。
- yuan4 chen2 yi4 de2 lü4 ， zhu2 tou2 er2 mu4 xie4 。
- fang1 lüe4 xu1 tu2 shang4 ， qi3 shou3 si1 qing4 jie2 。
- jun1 wang2 she4 qi2 yu2 ， chen2 gan3 bi4 qi2 shuo1 。

## 注释

## 译文

## 赏析
