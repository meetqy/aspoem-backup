---
id: yuan-shuo-you-guo-ma-gan-xia-shi-xing-yu-se-jie-ru-ma-gan-beng-chu-qiao-bi-zhi-shang-yu-guan-zhi-gai-shi-zhi-er-da-ke-yi-ben-xiao-zhe-si-wu-bu-zhi-feng-yu-ji-bai-zai-er-zhi-bu-bai-fu-shi-zhi-xing
title: 過馬肝峽石形與色皆如馬肝迸出峭壁之上予觀之蓋石芝耳大窠一本小者四五不知風雨幾百載而質不敗賦石芝行
titlePinyin: guo4 ma3 gan1 xia2 shi2 xing2 yu3 se4 jie1 ru2 ma3 gan1 beng4 chu1 qiao4 bi4 zhi1 shang4 yu3 guan1 zhi1 gai4 shi2 zhi1 er3 da4 ke1 yi4 ben3 xiao3 zhe3 si4 wu3 bu4 zhi1 feng1 yu3 ji1 bai3 zai4 er2 zhi4 bu2 bai4 fu4 shi2 zhi1 xing2
titleSlug: guo-ma-gan-xia-shi-xing-yu-se-jie-ru-ma-gan-beng-chu-qiao-bi-zhi-shang-yu-guan-zhi-gai-shi-zhi-er-da-ke-yi-ben-xiao-zhe-si-wu-bu-zhi-feng-yu-ji-bai-zai-er-zhi-bu-bai-fu-shi-zhi-xing
author: 袁說友
authorPinyin: yuan2 shuo1 you3
authorSlug: yuan-shuo-you
dynasty: 宋
dynastyPinyin: song4
dynastySlug: song
tags: []
---

## 正文

- 巉巖復巉巖，昨日通靈灘。
- 通靈二十里，有峽名馬肝。
- 一山削壁立萬仞，中有突兀如芝蟠。
- 輪囷累片葉，盤結分枝欒。
- 宛然老枝菌，如出枯樹端。
- 大窠數尺迸崖縫，小者四五高低攢。
- 往來競稱馬肝石，不悟石芝爲異觀。
- 朝廷日清明，郡國無曠官。
- 鍾此溫厚氣，瑞草凝巑岏。
- 不見爲羊又爲馬，石芝靈異元非難。
- 此芝瑞峽中，一一行人看。
- 何人果妙丹青手，便可圖上歸長安。

## 拼音

- chan2 yan2 fu4 chan2 yan2 ， zuo2 ri4 tong1 ling2 tan1 。
- tong1 ling2 er4 shi2 li3 ， you3 xia2 ming2 ma3 gan1 。
- yi4 shan1 xue1 bi4 li4 wan4 ren4 ， zhong1 you3 tu1 wu4 ru2 zhi1 pan2 。
- lun2 qun1 lei4 pian4 ye4 ， pan2 jie2 fen1 zhi1 luan2 。
- wan3 ran2 lao3 zhi1 jun1 ， ru2 chu1 ku1 shu4 duan1 。
- da4 ke1 shu4 chi3 beng4 ya2 feng2 ， xiao3 zhe3 si4 wu3 gao1 di1 zan3 。
- wang3 lai2 jing4 cheng1 ma3 gan1 shi2 ， bu2 wu4 shi2 zhi1 wei2 yi4 guan1 。
- chao2 ting2 ri4 qing1 ming2 ， jun4 guo2 wu2 kuang4 guan1 。
- zhong1 ci3 wen1 hou4 qi4 ， rui4 cao3 ning2 cuan2 wan2 。
- bu2 jian4 wei2 yang2 you4 wei2 ma3 ， shi2 zhi1 ling2 yi4 yuan2 fei1 nan2 。
- ci3 zhi1 rui4 xia2 zhong1 ， yi1 yi1 xing2 ren2 kan4 。
- he2 ren2 guo3 miao4 dan1 qing1 shou3 ， bian4 ke3 tu2 shang4 gui1 chang2 an1 。

## 注释

## 译文

## 赏析
