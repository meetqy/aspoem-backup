---
id: he-tan-yi-zhou-zhou-xue-sheng-xun-tang
title: 益州州學聖訓堂
titlePinyin: yi4 zhou1 zhou1 xue2 sheng4 xun4 tang2
titleSlug: yi-zhou-zhou-xue-sheng-xun-tang
author: 何郯
authorPinyin: he2 tan2
authorSlug: he-tan
dynasty: 宋
dynastyPinyin: song4
dynastySlug: song
tags: []
---

## 正文

- 益爲藩捍西南隅，物衆地大稱名都。
- 擇守來頒茲土政，治人頗與他邦殊。
- 蹉跌一有戾條教，便宜皆得行黥誅。
- 羣姦帖息不敢動，無復弄兵覬穿窬。
- 任威或謂一時事，立政恐非長世圖。
- 豈無達識究是否，重在改作徒嗟吁。
- 仲翁裔孫有偉度，敢决不以常文拘。
- 當官勇欲除弊法，伊憂內惻仁心孚。
- 視人無異遠方意，威刑惠政還相須。
- 始時歲荒力賑救，坐使餓殍成完膚。
- 既而爲俗思根本，其在立學陳師謨。
- 大開儒庠務誨導，秀民聳慕紛來趨。
- 遂言講署鴻生職，使演經傳傳諸徒。
- 奏函一上聞法座，詔劄即日來諧俞。
- 詔云信汝辨治蜀，緩任威罰先文儒。
- 公心感激侈上賜，刻在金石尊神謨。
- 覆之大厦牓美稱，日久傳者期無渝。
- 邦人承風爲盛事，觀者填道來于于。
- 嗟嗟多士其聽命，勿即邪徑安夷涂。
- 師無訿聖生率教，信尚姬孔尊唐虞。
- 施之鄉黨勵雅俗，仁誼得以相持扶。
- 漢皇初始盛文學，起自蜀國行中區。
- 本朝教化視三代，建元安可爲齊驅。
- 吾君訓辭諭萬里，義均盤誥茲宣敷。
- 吾守教本樹一國，學成洙泗相涵濡。
- 臣謀君從協大義，聖哲倡和真同符。
- 欲歌盛節示萬古，才不迨志嗟其愚。

## 拼音

- yi4 wei2 fan1 han4 xi1 nan2 yu2 ， wu4 zhong4 di4 da4 cheng1 ming2 dou1 。
- ze2 shou3 lai2 ban1 zi1 tu3 zheng4 ， zhi4 ren2 po1 yu3 ta1 bang1 shu1 。
- cuo1 die1 yi4 you3 li4 tiao2 jiao4 ， pian2 yi0 jie1 de2 xing2 qing2 zhu1 。
- qun2 jian1 tie1 xi1 bu4 gan3 dong4 ， wu2 fu4 nong4 bing1 ji4 chuan1 yu2 。
- ren4 wei1 huo4 wei4 yi4 shi2 shi4 ， li4 zheng4 kong3 fei1 chang2 shi4 tu2 。
- qi3 wu2 da2 shi2 jiu1 shi4 fou3 ， zhong4 zai4 gai3 zuo4 tu2 jie1 xu1 。
- zhong4 weng1 yi4 sun1 you3 wei3 du4 ， gan3 jue2 bu4 yi3 chang2 wen2 ju1 。
- dang1 guan1 yong3 yu4 chu2 bi4 fa3 ， yi1 you1 nei4 ce4 ren2 xin1 fu2 。
- shi4 ren2 wu2 yi4 yuan3 fang1 yi4 ， wei1 xing2 hui4 zheng4 huan2 xiang1 xu1 。
- shi3 shi2 sui4 huang1 li4 zhen4 jiu4 ， zuo4 shi3 e4 piao3 cheng2 wan2 fu1 。
- ji4 er2 wei2 su2 si1 gen1 ben3 ， qi2 zai4 li4 xue2 chen2 shi1 mo2 。
- da4 kai1 ru2 xiang2 wu4 hui4 dao3 ， xiu4 min2 song3 mu4 fen1 lai2 qu1 。
- sui4 yan2 jiang3 shu3 hong2 sheng1 zhi2 ， shi3 yan3 jing1 chuan2 chuan2 zhu1 tu2 。
- zou4 han2 yi2 shang4 wen2 fa3 zuo4 ， zhao4 zha1 ji2 ri4 lai2 xie2 yu2 。
- zhao4 yun2 xin4 ru3 bian4 zhi4 shu3 ， huan3 ren4 wei1 fa2 xian1 wen2 ru2 。
- gong1 xin1 gan3 ji1 chi3 shang4 ci4 ， ke4 zai4 jin1 shi2 zun1 shen2 mo2 。
- fu4 zhi1 da4 sha4 bang3 mei3 cheng1 ， ri4 jiu3 chuan2 zhe3 qi1 wu2 yu2 。
- bang1 ren2 cheng2 feng1 wei2 sheng4 shi4 ， guan1 zhe3 tian2 dao4 lai2 yu2 yu2 。
- jie1 jie1 duo1 shi4 qi2 ting1 ming4 ， wu4 ji2 xie2 jing4 an1 yi2 tu2 。
- shi1 wu2 zi3 sheng4 sheng1 lü4 jiao4 ， xin4 shang4 ji1 kong3 zun1 tang2 yu2 。
- shi1 zhi1 xiang1 dang3 li4 ya3 su2 ， ren2 yi4 de2 yi3 xiang1 chi2 fu2 。
- han4 huang2 chu1 shi3 sheng4 wen2 xue2 ， qi3 zi4 shu3 guo2 xing2 zhong1 qu1 。
- ben3 chao2 jiao4 hua4 shi4 san1 dai4 ， jian4 yuan2 an1 ke3 wei2 qi2 qu1 。
- wu2 jun1 xun4 ci2 yu4 wan4 li3 ， yi4 jun1 pan2 gao4 zi1 xuan1 fu1 。
- wu2 shou3 jiao4 ben3 shu4 yi4 guo2 ， xue2 cheng2 zhu1 si4 xiang1 han2 ru2 。
- chen2 mou2 jun1 cong2 xie2 da4 yi4 ， sheng4 zhe2 chang4 he2 zhen1 tong2 fu2 。
- yu4 ge1 sheng4 jie2 shi4 wan4 gu3 ， cai2 bu2 dai4 zhi4 jie1 qi2 yu2 。

## 注释

## 译文

## 赏析
