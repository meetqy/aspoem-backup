---
id: liu-ban-song-zhang-tai-bao-zhi-ji-zhou
title: 送張太保知冀州
titlePinyin: song4 zhang1 tai4 bao3 zhi1 ji4 zhou1
titleSlug: song-zhang-tai-bao-zhi-ji-zhou
author: 劉攽
authorPinyin: liu2 ban1
authorSlug: liu-ban
dynasty: 宋
dynastyPinyin: song4
dynastySlug: song
tags: []
---

## 正文

- 使君使敵前歲中，手爲單于畫吉凶。
- 敵人破膽不敢迕，即日歸報明光宮。
- 漢家牧師三十六，水甘草豐馬數足。
- 問誰虎臣司苑門，極望離宮皆苜蓿。
- 長河東來橫冀州，雄雄大府森戈矛。
- 紅旗照天軍令肅，紫髯昂藏居上頭。
- 將軍威名動殊俗，天子今無北顧憂。
- 舊傳冀土多良馬，歲看北客輸旃裘。
- 廟謀將新赤岸澤，强鄰猶知博望侯。
- 使君家聲仍世傳，慷慨功名方壯年。
- 黄金如斗組丈二，富貴光華真謂賢。

## 拼音

- shi3 jun1 shi3 di2 qian2 sui4 zhong1 ， shou3 wei2 dan1 yu2 hua4 ji2 xiong1 。
- di2 ren2 po4 dan3 bu4 gan3 wu3 ， ji2 ri4 gui1 bao4 ming2 guang1 gong1 。
- han4 jia1 mu4 shi1 san1 shi2 liu4 ， shui3 gan1 cao3 feng1 ma3 shu4 zu2 。
- wen4 shui2 hu3 chen2 si1 yuan4 men2 ， ji2 wang4 li2 gong1 jie1 mu4 xu0 。
- chang2 he2 dong1 lai2 heng2 ji4 zhou1 ， xiong2 xiong2 da4 fu3 sen1 ge1 mao2 。
- hong2 qi2 zhao4 tian1 jun1 ling4 su4 ， zi3 ran2 ang2 cang2 ju1 shang4 tou2 。
- jiang1 jun1 wei1 ming2 dong4 shu1 su2 ， tian1 zi3 jin1 wu2 bei3 gu4 you1 。
- jiu4 chuan2 ji4 tu3 duo1 liang2 ma3 ， sui4 kan4 bei3 ke4 shu1 zhan1 qiu2 。
- miao4 mou2 jiang1 xin1 chi4 an4 ze2 ， qiang2 lin2 you2 zhi1 bo2 wang4 hou2 。
- shi3 jun1 jia1 sheng1 reng2 shi4 chuan2 ， kang1 kai3 gong1 ming2 fang1 zhuang4 nian2 。
- huang2 jin1 ru2 dou4 zu3 zhang4 er4 ， fu4 gui4 guang1 hua2 zhen1 wei4 xian2 。

## 注释

## 译文

## 赏析
