---
id: liu-ban-ti-chang-ning-huang-ling-sa-ran-tang
title: 題常寧黄令灑然堂
titlePinyin: ti2 chang2 ning2 huang2 ling4 sa3 ran2 tang2
titleSlug: ti-chang-ning-huang-ling-sa-ran-tang
author: 劉攽
authorPinyin: liu2 ban1
authorSlug: liu-ban
dynasty: 唐
dynastyPinyin: tang2
dynastySlug: tang
tags: [] 
---

## 正文

- 叔度萬頃陂，清濁誰能料。
- 割雞用牛刀，吾亦寄一笑。
- 示我林下詩，筆力勇奔峭。
- 故知才者心，玩好必同調。
- 岑岑青玉竿，千百壯非少。
- 清風掃埃塵，日影金色照。
- 環墀發寒泉，霜劍初脫鞘。
- 枕流不枕石，俯仰窮聽眺。
- 上堂梵唄聲，空寂總衆妙。
- 茲亦忘言徒，領理會其要。
- 翔禽竟來集，狐猿遠相嘯。
- 不作問鵩翁，刻意湘纍弔。

## 拼音

- shu1 du4 wan4 qing3 bei1 ， qing1 zhuo2 shui2 neng2 liao4 。
- ge1 ji1 yong4 niu2 dao1 ， wu2 yi4 ji4 yi2 xiao4 。
- shi4 wo3 lin2 xia4 shi1 ， bi3 li4 yong3 ben1 qiao4 。
- gu4 zhi1 cai2 zhe3 xin1 ， wan2 hao3 bi4 tong2 diao4 。
- cen2 cen2 qing1 yu4 gan1 ， qian1 bai3 zhuang4 fei1 shao3 。
- qing1 feng1 sao3 ai1 chen2 ， ri4 ying3 jin1 se4 zhao4 。
- huan2 chi2 fa1 han2 quan2 ， shuang1 jian4 chu1 tuo1 qiao4 。
- zhen3 liu2 bu4 zhen3 shi2 ， fu3 yang3 qiong2 ting1 tiao4 。
- shang4 tang2 fan4 bei0 sheng1 ， kong1 ji4 zong3 zhong4 miao4 。
- zi1 yi4 wang4 yan2 tu2 ， ling3 li3 hui4 qi2 yao4 。
- xiang2 qin2 jing4 lai2 ji2 ， hu2 yuan2 yuan3 xiang1 xiao4 。
- bu2 zuo4 wen4 fu2 weng1 ， ke4 yi4 xiang1 lei2 diao4 。

## 注释

## 译文

## 赏析
