---
id: liu-ban-jiao-si-qing-cheng-shi
title: 郊祀慶成詩
titlePinyin: jiao1 si4 qing4 cheng2 shi1
titleSlug: jiao-si-qing-cheng-shi
author: 劉攽
authorPinyin: liu2 ban1
authorSlug: liu-ban
dynasty: 唐
dynastyPinyin: tang2
dynastySlug: tang
tags: [] 
---

## 正文

- 聖瑞歸文子，珍符屬孝孫。
- 儲精凝景命，端拱輯群臣。
- 禮樂成中典，人神定一尊。
- 亮章新物睹，咸秩備司存。
- 成德兼明察，彌文付討論。
- 積高參斗極，因吉際乾坤。
- 候景迎長日，萌芽發舊根。
- 律風乘廣莫，卦氣起昆侖。
- 閶闔開黄道，星辰拱紫垣。
- 奉瑄嚴太一，推策本軒轅。
- 八廟森重構，諸侯盛駿奔。
- 薦馨光裸玉，告嘏逮歸弔。
- 旄纛羅千乘，旂旛徑九門。
- 龍蛇影摇動，鵝鸛勢飛翻。
- 士勇歡鳬藻，天晴候晏溫。
- 幔城橫象魏，玉果會春園。
- 嚴警連宵鼜，周廬次屬鞬。
- 望雲舒錦石，揖月上金盆。
- 廣樂歡來格，升煙續載燔。
- 頌釐如響答，終事寂無喧。
- 輦路祥飆轉，端門旭日暾。
- 天雞還自舞，仙鶴爲孤騫。
- 河漢驚垂象，雷霆浹厚恩。
- 畫衣期不犯，肺石更何冤。
- 長樂尊無貳，椒房慶已蕃。
- 睿心先廣愛，大策重臨軒。
- 瑞典兼河洛，歡心極鎮藩。
- 名山已望幸，天意肯周爰。
- 願上公車奏，來趨白獸樽。
- 心知搢紳義，展采詎難言。

## 拼音

- sheng4 rui4 gui1 wen2 zi3 ， zhen1 fu2 shu3 xiao4 sun1 。
- chu3 jing1 ning2 jing3 ming4 ， duan1 gong3 ji2 qun2 chen2 。
- li3 le4 cheng2 zhong1 dian3 ， ren2 shen2 ding4 yi4 zun1 。
- liang4 zhang1 xin1 wu4 du3 ， xian2 zhi4 bei4 si1 cun2 。
- cheng2 de2 jian1 ming2 cha2 ， mi2 wen2 fu4 tao3 lun4 。
- ji1 gao1 can1 dou4 ji2 ， yin1 ji2 ji4 qian2 kun1 。
- hou4 jing3 ying2 chang2 ri4 ， meng2 ya2 fa1 jiu4 gen1 。
- lü4 feng1 cheng2 guang3 mo4 ， gua4 qi4 qi3 kun1 lun2 。
- chang1 he2 kai1 huang2 dao4 ， xing1 chen2 gong3 zi3 yuan2 。
- feng4 xuan1 yan2 tai4 yi1 ， tui1 ce4 ben3 xuan1 yuan2 。
- ba1 miao4 sen1 zhong4 gou4 ， zhu1 hou2 sheng4 jun4 ben1 。
- jian4 xin1 guang1 luo3 yu4 ， gao4 gu3 dai3 gui1 diao4 。
- mao2 dao4 luo2 qian1 cheng2 ， qi2 fan1 jing4 jiu3 men2 。
- long2 she2 ying3 yao2 dong4 ， e2 guan4 shi4 fei1 fan1 。
- shi4 yong3 huan1 fu2 zao3 ， tian1 qing2 hou4 yan4 wen1 。
- man4 cheng2 heng2 xiang4 wei4 ， yu4 guo3 hui4 chun1 yuan2 。
- yan2 jing3 lian2 xiao1 cao4 ， zhou1 lu2 ci4 shu3 jian1 。
- wang4 yun2 shu1 jin3 shi2 ， yi1 yue4 shang4 jin1 pen2 。
- guang3 le4 huan1 lai2 ge2 ， sheng1 yan1 xu4 zai4 fan2 。
- song4 li2 ru2 xiang3 da2 ， zhong1 shi4 ji4 wu2 xuan1 。
- nian3 lu4 xiang2 biao1 zhuan3 ， duan1 men2 xu4 ri4 tun1 。
- tian1 ji1 huan2 zi4 wu3 ， xian1 he4 wei2 gu1 qian1 。
- he2 han4 jing1 chui2 xiang4 ， lei2 ting2 jia1 hou4 en1 。
- hua4 yi1 qi1 bu2 fan4 ， fei4 shi2 geng4 he2 yuan1 。
- chang2 le4 zun1 wu2 er4 ， jiao1 fang2 qing4 yi3 fan1 。
- rui4 xin1 xian1 guang3 ai4 ， da4 ce4 zhong4 lin2 xuan1 。
- rui4 dian3 jian1 he2 luo4 ， huan1 xin1 ji2 zhen4 fan1 。
- ming2 shan1 yi3 wang4 xing4 ， tian1 yi4 ken3 zhou1 yuan2 。
- yuan4 shang4 gong1 ju1 zou4 ， lai2 qu1 bai2 shou4 zun1 。
- xin1 zhi1 jin4 shen1 yi4 ， zhan3 cai3 ju4 nan2 yan2 。

## 注释

## 译文

## 赏析
