---
id: liu-ban-song-zi-dun-chu-shi-he-bei
title: 送子惇出使河北
titlePinyin: song4 zi3 dun1 chu1 shi3 he2 bei3
titleSlug: song-zi-dun-chu-shi-he-bei
author: 劉攽
authorPinyin: liu2 ban1
authorSlug: liu-ban
dynasty: 宋
dynastyPinyin: song4
dynastySlug: song
tags: []
---

## 正文

- 禹積基壺口，堯仁被冀方。
- 官迎赤車使，詔選瑣闈郎。
- 力學推元稹，高才屬長康。
- 壯懷來慷慨，得志自軒昂。
- 愛直容知默，中和異吐剛。
- 一臺傳駮議，二府見分章。
- 前效平原淺，嚴威夏日長。
- 居常祇逢掖，試躍即干將。
- 雲漢昭回地，鵷鸞八九行。
- 穹廬休夕拜，覢弩備晨裝。
- 洚水成滔陸，流庸頗異鄉。
- 挂冠勞畚鍤，佩犢問耕桑。
- 哺乳增襵粥，完膚滌痏瘡。
- 朴忠將漕最，惇厚訓兵强。
- 冀馬羅馳傳，河魚飽食魴。
- 細書夸睇視，淳酎沃煩腸。
- 肯作田園計，寧嫌鬢髮蒼。
- 能令老者奮，直與大鵬翔。
- 處世當何語，懷君豈易忘。
- 哂由終所畏，與點自知狂。

## 拼音

- yu3 ji1 ji1 hu2 kou3 ， yao2 ren2 bei4 ji4 fang1 。
- guan1 ying2 chi4 ju1 shi3 ， zhao4 xuan3 suo3 wei2 lang2 。
- li4 xue2 tui1 yuan2 zhen3 ， gao1 cai2 shu3 chang2 kang1 。
- zhuang4 huai2 lai2 kang1 kai3 ， de2 zhi4 zi4 xuan1 ang2 。
- ai4 zhi2 rong2 zhi1 mo4 ， zhong1 he2 yi4 tu3 gang1 。
- yi4 tai2 chuan2 bo2 yi4 ， er4 fu3 jian4 fen1 zhang1 。
- qian2 xiao4 ping2 yuan2 qian3 ， yan2 wei1 xia4 ri4 chang2 。
- ju1 chang2 qi2 feng2 ye4 ， shi4 yue4 ji2 gan1 jiang1 。
- yun2 han4 zhao1 hui2 di4 ， yuan1 luan2 ba1 jiu3 xing2 。
- qiong2 lu2 xiu1 xi1 bai4 ， shan3 nu3 bei4 chen2 zhuang1 。
- jiang4 shui3 cheng2 tao1 lu4 ， liu2 yong1 po1 yi4 xiang1 。
- gua4 guan1 lao2 ben3 cha1 ， pei4 du2 wen4 geng1 sang1 。
- bu3 ru3 zeng1 zhe3 zhou1 ， wan2 fu1 di2 wei3 chuang1 。
- pu3 zhong1 jiang1 cao2 zui4 ， dun1 hou4 xun4 bing1 qiang2 。
- ji4 ma3 luo2 chi2 chuan2 ， he2 yu2 bao3 shi2 fang2 。
- xi4 shu1 kua1 di4 shi4 ， chun2 zhou4 wo4 fan2 chang2 。
- ken3 zuo4 tian2 yuan2 ji4 ， ning2 xian2 bin4 fa4 cang1 。
- neng2 ling4 lao3 zhe3 fen4 ， zhi2 yu3 da4 peng2 xiang2 。
- chu3 shi4 dang1 he2 yu3 ， huai2 jun1 qi3 yi4 wang4 。
- shen3 you2 zhong1 suo3 wei4 ， yu3 dian3 zi4 zhi1 kuang2 。

## 注释

## 译文

## 赏析
