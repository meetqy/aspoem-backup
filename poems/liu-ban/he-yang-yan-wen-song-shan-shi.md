---
id: liu-ban-he-yang-yan-wen-song-shan-shi
title: 和楊彥文嵩山詩
titlePinyin: he2 yang2 yan4 wen2 song1 shan1 shi1
titleSlug: he-yang-yan-wen-song-shan-shi
author: 劉攽
authorPinyin: liu2 ban1
authorSlug: liu-ban
dynasty: 唐
dynastyPinyin: tang2
dynastySlug: tang
tags: [] 
---

## 正文

- 楊侯作邑山水中，縣南百里維青嵩。
- 官閒身老詩筆健，樂與邱壑研豪雄。
- 是時新凉背炎夏，草木秀麗全天功。
- 重青疊碧百萬狀，有如耋老携兒童。
- 懸泉落崖瀉萬丈，震雷發地聲隆隆。
- 陰風巖洞忽悽愴，寒生六月如凝冬。
- 祠官祀典有常秩，掃除給復何其恭。
- 孕靈産異遠不極，面周負鄭人殊風。
- 生雲觸石始膚寸，倏忽澍雨成冥濛。
- 群山相望不足算，禮若小國來朝宗。
- 幽人羽客此獨往，深處時與神仙通。
- 念君吏職有章綬，池鴻籠鶴思長空。
- 暫留靈境寄心賞，仰止萬古希遐蹤。
- 梯高徑側目力短，涉歷庳下非穹崇。
- 山中居人亦富逸，翠竹寒松名素封。
- 願言携家事卜築，採薇飲水欣長終。
- 巖田種芝地高下，茅屋遡水溪西東。
- 君能挂冠共此約，何必綺季東園公。

## 拼音

- yang2 hou2 zuo4 yi4 shan1 shui3 zhong1 ， xian4 nan2 bai3 li3 wei2 qing1 song1 。
- guan1 xian2 shen1 lao3 shi1 bi3 jian4 ， le4 yu3 qiu1 he4 yan2 hao2 xiong2 。
- shi4 shi2 xin1 liang2 bei4 yan2 xia4 ， cao3 mu4 xiu4 li2 quan2 tian1 gong1 。
- zhong4 qing1 die2 bi4 bai3 wan4 zhuang4 ， you3 ru2 die2 lao3 xie2 er2 tong2 。
- xuan2 quan2 luo4 ya2 xie4 wan4 zhang4 ， zhen4 lei2 fa1 di4 sheng1 long2 long2 。
- yin1 feng1 yan2 dong4 hu1 qi1 chuang4 ， han2 sheng1 liu4 yue4 ru2 ning2 dong1 。
- ci2 guan1 si4 dian3 you3 chang2 zhi4 ， sao3 chu2 gei3 fu4 he2 qi2 gong1 。
- yun4 ling2 chan3 yi4 yuan3 bu4 ji2 ， mian4 zhou1 fu4 zheng4 ren2 shu1 feng1 。
- sheng1 yun2 chu4 shi2 shi3 fu1 cun4 ， shu1 hu1 shu4 yu3 cheng2 ming2 meng2 。
- qun2 shan1 xiang1 wang4 bu4 zu2 suan4 ， li3 ruo4 xiao3 guo2 lai2 chao2 zong1 。
- you1 ren2 yu3 ke4 ci3 du2 wang3 ， shen1 chu3 shi2 yu3 shen2 xian1 tong1 。
- nian4 jun1 li4 zhi2 you3 zhang1 shou4 ， chi2 hong2 long2 he4 si1 chang2 kong1 。
- zan4 liu2 ling2 jing4 ji4 xin1 shang3 ， yang3 zhi3 wan4 gu3 xi1 xia2 zong1 。
- ti1 gao1 jing4 ce4 mu4 li4 duan3 ， she4 li4 bi4 xia4 fei1 qiong2 chong2 。
- shan1 zhong1 ju1 ren2 yi4 fu4 yi4 ， cui4 zhu2 han2 song1 ming2 su4 feng1 。
- yuan4 yan2 xie2 jia1 shi4 bu3 zhu4 ， cai3 wei1 yin3 shui3 xin1 chang2 zhong1 。
- yan2 tian2 zhong3 zhi1 di4 gao1 xia4 ， mao2 wu1 su4 shui3 xi1 xi1 dong1 。
- jun1 neng2 gua4 guan1 gong4 ci3 yue1 ， he2 bi4 qi3 ji4 dong1 yuan2 gong1 。

## 注释

## 译文

## 赏析
