---
id: liu-ban-he-pei-ku-bu-shi-er-yun
title: 和裴庫部十二韵
titlePinyin: he2 pei2 ku4 bu4 shi2 er4 yun4
titleSlug: he-pei-ku-bu-shi-er-yun
author: 劉攽
authorPinyin: liu2 ban1
authorSlug: liu-ban
dynasty: 宋
dynastyPinyin: song4
dynastySlug: song
tags: []
---

## 正文

- 懷人存蔽芾，招隠賦窅窊。
- 賢傑多能事，音徽自不瑕。
- 偶然新樸斫，一笑爲歡呀。
- 夏屋已隆棟，清池非漚麻。
- 望賒隨朔雁，坐久至昏鴉。
- 好事逢諸彥，佳聲播四遐。
- 燕遊安以樂，詩語正而葩。
- 霜應豐山石，灰飛河內葭。
- 凉秋將落帽，斜漢挹浮槎。
- 老木圍岑寂，蒼苔積鬖髿。
- 瑶光天不遠，圭影日無差。
- 莫怪長吟苦，良金出汰沙。

## 拼音

- huai2 ren2 cun2 bi4 fei4 ， zhao1 yin3 fu4 yao3 wa1 。
- xian2 jie2 duo1 neng2 shi4 ， yin1 hui1 zi4 bu4 xia2 。
- ou3 ran2 xin1 pu3 zhuo2 ， yi2 xiao4 wei2 huan1 ya0 。
- xia4 wu1 yi3 long2 dong4 ， qing1 chi2 fei1 ou1 ma2 。
- wang4 she1 sui2 shuo4 yan4 ， zuo4 jiu3 zhi4 hun1 ya1 。
- hao3 shi4 feng2 zhu1 yan4 ， jia1 sheng1 bo1 si4 xia2 。
- yan4 you2 an1 yi3 le4 ， shi1 yu3 zheng4 er2 pa1 。
- shuang1 ying1 feng1 shan1 shi2 ， hui1 fei1 he2 nei4 jia1 。
- liang2 qiu1 jiang1 luo4 mao4 ， xie2 han4 yi4 fu2 cha2 。
- lao3 mu4 wei2 cen2 ji4 ， cang1 tai2 ji1 san1 sha1 。
- yao2 guang1 tian1 bu4 yuan3 ， gui1 ying3 ri4 wu2 cha4 。
- mo4 guai4 chang2 yin2 ku3 ， liang2 jin1 chu1 tai4 sha1 。

## 注释

## 译文

## 赏析
