---
id: liu-ban-wan-bu-ji-xu-cong-dao
title: 晚步寄徐從道
titlePinyin: wan3 bu4 ji4 xu2 cong2 dao4
titleSlug: wan-bu-ji-xu-cong-dao
author: 劉攽
authorPinyin: liu2 ban1
authorSlug: liu-ban
dynasty: 宋
dynastyPinyin: song4
dynastySlug: song
tags: []
---

## 正文

- 日夕興頗適，逍遥步城隅。
- 連峰蒼翠間，决溝見平湖。
- 鳥去一何逸，白雲與之俱。
- 太虛自無礙，真意寧有拘。
- 春華白藹藹，欣欣動群枯。
- 園畦亦成趣，嫩綠榮寒蔬。
- 思君昨相語，水木西山居。
- 况此天氣新，田野多歡娛。
- 注想已自爾，念歸定何如。

## 拼音

- ri4 xi1 xing1 po1 shi4 ， xiao1 yao2 bu4 cheng2 yu2 。
- lian2 feng1 cang1 cui4 jian4 ， jue2 gou1 jian4 ping2 hu2 。
- niao3 qu4 yi4 he2 yi4 ， bai2 yun2 yu3 zhi1 ju4 。
- tai4 xu1 zi4 wu2 ai4 ， zhen1 yi4 ning2 you3 ju1 。
- chun1 hua2 bai2 ai3 ai3 ， xin1 xin1 dong4 qun2 ku1 。
- yuan2 qi2 yi4 cheng2 qu4 ， nen4 lü4 rong2 han2 shu1 。
- si1 jun1 zuo2 xiang1 yu3 ， shui3 mu4 xi1 shan1 ju1 。
- kuang4 ci3 tian1 qi4 xin1 ， tian2 ye3 duo1 huan1 yu2 。
- zhu4 xiang3 yi3 zi4 er3 ， nian4 gui1 ding4 he2 ru2 。

## 注释

## 译文

## 赏析
