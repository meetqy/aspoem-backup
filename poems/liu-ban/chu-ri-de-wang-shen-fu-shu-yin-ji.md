---
id: liu-ban-chu-ri-de-wang-shen-fu-shu-yin-ji
title: 除日得王深甫書因寄
titlePinyin: chu2 ri4 de2 wang2 shen1 fu3 shu1 yin1 ji4
titleSlug: chu-ri-de-wang-shen-fu-shu-yin-ji
author: 劉攽
authorPinyin: liu2 ban1
authorSlug: liu-ban
dynasty: 唐
dynastyPinyin: tang2
dynastySlug: tang
tags: [] 
---

## 正文

- 除日令休吏，官曹停簿按。
- 深居念馳光，忽忽自興嘆。
- 七十稱壽翁，我今已過半。
- 時命豈不知，胡爲此羈宦。
- 况茲山野性，放蕩破崖岸。
- 應接人事間，何時無謗訕。
- 屢誦小雅章，懼爲朋友怨。
- 忽傳故人書，遠道情不問。
- 上言久別離，下有加餐飯。
- 贈我新詩謠，金碧光凌亂。
- 鵷鸞不鎩翮，龍虎謝鞿絆。
- 乃知鞲上鷹，不及蒿下鷃。
- 往事那復追，來今猶可諫。
- 終當潁水濱，躬耕爲爾伴。

## 拼音

- chu2 ri4 ling4 xiu1 li4 ， guan1 cao2 ting2 bo2 an4 。
- shen1 ju1 nian4 chi2 guang1 ， hu1 hu1 zi4 xing1 tan4 。
- qi1 shi2 cheng1 shou4 weng1 ， wo3 jin1 yi3 guo4 ban4 。
- shi2 ming4 qi3 bu4 zhi1 ， hu2 wei2 ci3 ji1 huan4 。
- kuang4 zi1 shan1 ye3 xing4 ， fang4 dang4 po4 ya2 an4 。
- ying1 jie1 ren2 shi4 jian4 ， he2 shi2 wu2 bang4 shan4 。
- lü3 song4 xiao3 ya3 zhang1 ， ju4 wei2 peng2 you0 yuan4 。
- hu1 chuan2 gu4 ren2 shu1 ， yuan3 dao4 qing2 bu2 wen4 。
- shang4 yan2 jiu3 bie2 li2 ， xia4 you3 jia1 can1 fan4 。
- zeng4 wo3 xin1 shi1 yao2 ， jin1 bi4 guang1 ling2 luan4 。
- yuan1 luan2 bu4 sha1 he2 ， long2 hu3 xie4 ji1 ban4 。
- nai3 zhi1 gou1 shang4 ying1 ， bu4 ji2 hao1 xia4 yan4 。
- wang3 shi4 na4 fu4 zhui1 ， lai2 jin1 you2 ke3 jian4 。
- zhong1 dang1 ying3 shui3 bin1 ， gong1 geng1 wei2 er3 ban4 。

## 注释

## 译文

## 赏析
