---
id: liu-ban-ji-ti-yue-yang-jiu-wu-shui-lou
title: 寄題岳陽酒務水樓
titlePinyin: ji4 ti2 yue4 yang2 jiu3 wu4 shui3 lou2
titleSlug: ji-ti-yue-yang-jiu-wu-shui-lou
author: 劉攽
authorPinyin: liu2 ban1
authorSlug: liu-ban
dynasty: 宋
dynastyPinyin: song4
dynastySlug: song
tags: []
---

## 正文

- 洞庭蒼蒼水拍天，巴陵居人無斗泉。
- 天生地勢正如此，抱罋臂飲真堪憐。
- 架樓窾木出百尺，剖竹接筒如筆直。
- 驚雷發地山鬼憂，白波統霤湘君惜。
- 吾侯智與神鬼侔，古來能事皆悠悠。
- 會令太湖變春酒，更使騷客忘離憂。

## 拼音

- dong4 ting2 cang1 cang1 shui3 pai1 tian1 ， ba1 ling2 ju1 ren2 wu2 dou4 quan2 。
- tian1 sheng1 di4 shi4 zheng4 ru2 ci3 ， bao4 weng4 bi4 yin3 zhen1 kan1 lian2 。
- jia4 lou2 kuan3 mu4 chu1 bai3 chi3 ， pou1 zhu2 jie1 tong3 ru2 bi3 zhi2 。
- jing1 lei2 fa1 di4 shan1 gui3 you1 ， bai2 bo1 tong3 liu4 xiang1 jun1 xi1 。
- wu2 hou2 zhi4 yu3 shen2 gui3 mou2 ， gu3 lai2 neng2 shi4 jie1 you1 you1 。
- hui4 ling4 tai4 hu2 bian4 chun1 jiu3 ， geng4 shi3 sao1 ke4 wang4 li2 you1 。

## 注释

## 译文

## 赏析
