---
id: liu-ban-ji-lao-an
title: 寄老菴
titlePinyin: ji4 lao3 an1
titleSlug: ji-lao-an
author: 劉攽
authorPinyin: liu2 ban1
authorSlug: liu-ban
dynasty: 宋
dynastyPinyin: song4
dynastySlug: song
tags: []
---

## 正文

- 茲山韞奇勝，四野窮眺覽。
- 近峰擢矛劍，遠巘矗蓮萏。
- 雲霞發光彩，氣候變舒慘。
- 啼禽不能名，秀芳多可攬。
- 招提就丘壑，初地首鉛槧。
- 精廬爛金碧，浄供歡藜糝。
- 佛香晝綿綿，法鼓晨紞紞。
- 林風忽飄摇，天樂隨簸撼。
- 靈泉初發蒙，溫液遂盈坎。
- 異源判炎凉，及物萬塵黕。
- 西南江路永，水墨畫色淡。
- 漚鳥破青冥，帆檣出葭菼。
- 吾人事探討，絕境更平澹。
- 悟真心自知，得雋首獨頷。
- 剪茅地夷爽，築基土强鵾。
- 長松啟門扃，怪石列窊窞。
- 遂初本逍遥，知略貴剛敢。
- 頹齡惜鬢髪，壯節露肝膽。
- 由來抱軒昂，豈復甘黯黮。
- 辭滿異多秩，摻袪嗟不寁。
- 高風故難繼，弱質因自感。
- 磵肩疲負任，勿藥羞是鞓。
- 願言爾爲鄰，寧使我餘憾。
- 即今桑榆景，光翳將就晻。

## 拼音

- zi1 shan1 yun4 qi2 sheng4 ， si4 ye3 qiong2 tiao4 lan3 。
- jin4 feng1 zhuo2 mao2 jian4 ， yuan3 yan3 chu4 lian2 dan4 。
- yun2 xia2 fa1 guang1 cai3 ， qi4 hou4 bian4 shu1 can3 。
- ti2 qin2 bu4 neng2 ming2 ， xiu4 fang1 duo1 ke3 lan3 。
- zhao1 ti2 jiu4 qiu1 he4 ， chu1 di4 shou3 qian1 qian4 。
- jing1 lu2 lan4 jin1 bi4 ， jing4 gong4 huan1 li2 san3 。
- fo2 xiang1 zhou4 mian2 mian2 ， fa3 gu3 chen2 dan3 dan3 。
- lin2 feng1 hu1 piao1 yao2 ， tian1 le4 sui2 bo4 han4 。
- ling2 quan2 chu1 fa1 meng2 ， wen1 ye4 sui4 ying2 kan3 。
- yi4 yuan2 pan4 yan2 liang2 ， ji2 wu4 wan4 chen2 dan3 。
- xi1 nan2 jiang1 lu4 yong3 ， shui3 mo4 hua4 se4 dan4 。
- ou1 niao3 po4 qing1 ming2 ， fan1 qiang2 chu1 jia1 tan3 。
- wu2 ren2 shi4 tan4 tao3 ， jue2 jing4 geng4 ping2 dan4 。
- wu4 zhen1 xin1 zi4 zhi1 ， de2 jun4 shou3 du2 han4 。
- jian3 mao2 di4 yi2 shuang3 ， zhu4 ji1 tu3 qiang2 kun1 。
- chang2 song1 qi3 men2 jiong1 ， guai4 shi2 lie4 wa1 dan4 。
- sui4 chu1 ben3 xiao1 yao2 ， zhi1 lüe4 gui4 gang1 gan3 。
- tui2 ling2 xi1 bin4 fa4 ， zhuang4 jie2 lu4 gan1 dan3 。
- you2 lai2 bao4 xuan1 ang2 ， qi3 fu4 gan1 an4 dan4 。
- ci2 man3 yi4 duo1 zhi4 ， chan1 qu1 jie1 bu4 jie2 。
- gao1 feng1 gu4 nan2 ji4 ， ruo4 zhi4 yin1 zi4 gan3 。
- jian4 jian1 pi2 fu4 ren4 ， wu4 yao4 xiu1 shi4 ting1 。
- yuan4 yan2 er3 wei2 lin2 ， ning2 shi3 wo3 yu2 han4 。
- ji2 jin1 sang1 yu2 jing3 ， guang1 yi4 jiang1 jiu4 an3 。

## 注释

## 译文

## 赏析
