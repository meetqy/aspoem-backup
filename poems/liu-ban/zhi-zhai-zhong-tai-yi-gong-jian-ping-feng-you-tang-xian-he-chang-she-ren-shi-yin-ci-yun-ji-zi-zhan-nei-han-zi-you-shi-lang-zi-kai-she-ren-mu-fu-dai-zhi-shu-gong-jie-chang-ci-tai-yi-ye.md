---
id: liu-ban-zhi-zhai-zhong-tai-yi-gong-jian-ping-feng-you-tang-xian-he-chang-she-ren-shi-yin-ci-yun-ji-zi-zhan-nei-han-zi-you-shi-lang-zi-kai-she-ren-mu-fu-dai-zhi-shu-gong-jie-chang-ci-tai-yi-ye
title: 致齋中太一宮見屏風有唐賢和常舍人詩因次韵寄子瞻內翰子由侍郎子開舍人穆父待制數公皆嘗祠太一也
titlePinyin: zhi4 zhai1 zhong1 tai4 yi4 gong1 jian4 ping2 feng1 you3 tang2 xian2 he2 chang2 she4 ren2 shi1 yin1 ci4 yun4 ji4 zi3 zhan1 nei4 han4 zi3 you2 shi4 lang2 zi3 kai1 she4 ren2 mu4 fu4 dai4 zhi4 shu4 gong1 jie1 chang2 ci2 tai4 yi1 ye3
titleSlug: zhi-zhai-zhong-tai-yi-gong-jian-ping-feng-you-tang-xian-he-chang-she-ren-shi-yin-ci-yun-ji-zi-zhan-nei-han-zi-you-shi-lang-zi-kai-she-ren-mu-fu-dai-zhi-shu-gong-jie-chang-ci-tai-yi-ye
author: 劉攽
authorPinyin: liu2 ban1
authorSlug: liu-ban
dynasty: 宋
dynastyPinyin: song4
dynastySlug: song
tags: []
---

## 正文

- 禁掖下祠宮，青槐輦道通。
- 薄雲收霽雨，初夏接薰風。
- 將旦群陰伏，齋居百慮空。
- 夢遊如有遇，反聽更能聰。
- 秘祝寧神外，多儀拜貺中。
- 佐靈猶五帝，執事本三宮。
- 象海鼇山峻，翻階藥秀紅。
- 守儒嚴講幄，起草麗談叢。
- 夙昔嬉遊並，神仙步武同。
- 吹藜驚爝火，抱法想江楓。
- 已老仍書癖，懷賢愧易東。
- 君王問無擇，留意屬溪工。

## 拼音

- jin4 ye4 xia4 ci2 gong1 ， qing1 huai2 nian3 dao4 tong1 。
- bao2 yun2 shou1 ji4 yu3 ， chu1 xia4 jie1 xun1 feng1 。
- jiang1 dan4 qun2 yin1 fu2 ， zhai1 ju1 bai3 lü4 kong1 。
- meng4 you2 ru2 you3 yu4 ， fan3 ting1 geng4 neng2 cong1 。
- mi4 zhu4 ning2 shen2 wai4 ， duo1 yi2 bai4 kuang4 zhong1 。
- zuo3 ling2 you2 wu3 di4 ， zhi2 shi4 ben3 san1 gong1 。
- xiang4 hai3 ao2 shan1 jun4 ， fan1 jie1 yao4 xiu4 hong2 。
- shou3 ru2 yan2 jiang3 wo4 ， qi3 cao3 li2 tan2 cong2 。
- su4 xi1 xi1 you2 bing4 ， shen2 xian1 bu4 wu3 tong2 。
- chui1 li2 jing1 jue2 huo3 ， bao4 fa3 xiang3 jiang1 feng1 。
- yi3 lao3 reng2 shu1 pi3 ， huai2 xian2 kui4 yi4 dong1 。
- jun1 wang2 wen4 wu2 ze2 ， liu2 yi4 shu3 xi1 gong1 。

## 注释

## 译文

## 赏析
