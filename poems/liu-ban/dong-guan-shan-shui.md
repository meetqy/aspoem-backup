---
id: liu-ban-dong-guan-shan-shui
title: 東關山水
titlePinyin: dong1 guan1 shan1 shui3
titleSlug: dong-guan-shan-shui
author: 劉攽
authorPinyin: liu2 ban1
authorSlug: liu-ban
dynasty: 宋
dynastyPinyin: song4
dynastySlug: song
tags: []
---

## 正文

- 青靄望不極，連峰如置關。
- 不知清溪水，漾漾出其間。
- 孟夏江水深，溪流正西還。
- 崖根亂石多，散激聲潺潺。
- 雜樹色相映，密竹不可刪。
- 造幽覽衆妙，撫事清心顔。
- 洄洑自多魚，網罟羅前灣。
- 幽人閉上方，繚徑纔可攀。
- 疇昔新安江，寤寐龍門山。
- 目擊暫有遇，絕勝猶班班。
- 客程非趨時，淹泊寧所艱。
- 少留盡餘興，更伴浮雲閒。

## 拼音

- qing1 ai3 wang4 bu4 ji2 ， lian2 feng1 ru2 zhi4 guan1 。
- bu4 zhi1 qing1 xi1 shui3 ， yang4 yang4 chu1 qi2 jian4 。
- meng4 xia4 jiang1 shui3 shen1 ， xi1 liu2 zheng4 xi1 huan2 。
- ya2 gen1 luan4 shi2 duo1 ， san4 ji1 sheng1 chan2 chan2 。
- za2 shu4 se4 xiang4 ying4 ， mi4 zhu2 bu4 ke3 shan1 。
- zao4 you1 lan3 zhong4 miao4 ， fu3 shi4 qing1 xin1 yan2 。
- hui2 fu2 zi4 duo1 yu2 ， wang3 gu3 luo2 qian2 wan1 。
- you1 ren2 bi4 shang4 fang1 ， liao2 jing4 cai2 ke3 pan1 。
- chou2 xi1 xin1 an1 jiang1 ， wu4 mei4 long2 men2 shan1 。
- mu4 ji1 zan4 you3 yu4 ， jue2 sheng4 you2 ban1 ban1 。
- ke4 cheng2 fei1 qu1 shi2 ， yan1 bo2 ning2 suo3 jian1 。
- shao3 liu2 jin4 yu2 xing1 ， geng4 ban4 fu2 yun2 xian2 。

## 注释

## 译文

## 赏析
