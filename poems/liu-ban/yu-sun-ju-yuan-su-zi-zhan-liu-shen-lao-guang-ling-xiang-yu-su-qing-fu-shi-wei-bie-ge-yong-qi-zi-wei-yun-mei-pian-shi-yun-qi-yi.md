---
id: liu-ban-yu-sun-ju-yuan-su-zi-zhan-liu-shen-lao-guang-ling-xiang-yu-su-qing-fu-shi-wei-bie-ge-yong-qi-zi-wei-yun-mei-pian-shi-yun-qi-yi
title: 與孫巨源蘇子瞻劉莘老廣陵相遇蘇請賦詩爲別各用其字爲韵每篇十韵  其一
titlePinyin: yu3 sun1 ju4 yuan2 su1 zi3 zhan1 liu2 shen1 lao3 guang3 ling2 xiang1 yu4 su1 qing3 fu4 shi1 wei2 bie2 ge4 yong4 qi2 zi4 wei2 yun4 mei3 pian1 shi2 yun4     qi2 yi1
titleSlug: yu-sun-ju-yuan-su-zi-zhan-liu-shen-lao-guang-ling-xiang-yu-su-qing-fu-shi-wei-bie-ge-yong-qi-zi-wei-yun-mei-pian-shi-yun-qi-yi
author: 劉攽
authorPinyin: liu2 ban1
authorSlug: liu-ban
dynasty: 宋
dynastyPinyin: song4
dynastySlug: song
tags: []
---

## 正文

- 都城每過從，車馬動逾衆。
- 分飛無此歡，會合杳如夢。
- 薄霜作微寒，淺水未成凍。
- 秋花正爛斑，幽鳥雜清哢。
- 此邦人事稠，南北屢迎送。
- 以茲信宿間，得與數君共。
- 遂將結吾廬，念有用餘俸。
- 稍營負郭田，畢力輸賦貢。
- 百齡欲過半，來日頗自縱。
- 冀君數相存，詩酒尚足用。

## 拼音

- du1 cheng2 mei3 guo4 cong2 ， ju1 ma3 dong4 yu2 zhong4 。
- fen1 fei1 wu2 ci3 huan1 ， hui4 he2 yao3 ru2 meng4 。
- bao2 shuang1 zuo4 wei1 han2 ， qian3 shui3 wei4 cheng2 dong4 。
- qiu1 hua1 zheng4 lan4 ban1 ， you1 niao3 za2 qing1 long4 。
- ci3 bang1 ren2 shi4 chou2 ， nan2 bei3 lü3 ying2 song4 。
- yi3 zi1 xin4 su4 jian4 ， de2 yu3 shu4 jun1 gong4 。
- sui4 jiang1 jie2 wu2 lu2 ， nian4 you3 yong4 yu2 feng4 。
- shao1 ying2 fu4 guo1 tian2 ， bi4 li4 shu1 fu4 gong4 。
- bai3 ling2 yu4 guo4 ban4 ， lai2 ri4 po1 zi4 zong4 。
- ji4 jun1 shu4 xiang1 cun2 ， shi1 jiu3 shang4 zu2 yong4 。

## 注释

## 译文

## 赏析
