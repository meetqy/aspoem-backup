---
id: liu-ban-zi-cao-huan-dou-zhou-zhong-feng-chou-zi-zhong-jian-ji
title: 自曹還都舟中奉酬子中見寄
titlePinyin: zi4 cao2 huan2 dou1 zhou1 zhong1 feng4 chou2 zi3 zhong1 jian4 ji4
titleSlug: zi-cao-huan-dou-zhou-zhong-feng-chou-zi-zhong-jian-ji
author: 劉攽
authorPinyin: liu2 ban1
authorSlug: liu-ban
dynasty: 宋
dynastyPinyin: song4
dynastySlug: song
tags: []
---

## 正文

- 結束遡都門，歡言瞻上東。
- 宿舂不成裝，徒御殊匆匆。
- 傾城千萬人，髫稚隨老翁。
- 攬袪强我留，路隘馬不通。
- 志微術無多，舉動非材雄。
- 畦隧不知拙，雕朽寧謂工。
- 尚憐畎畝民，欲使衣食充。
- 吏課才第六，名品出下中。
- 豈期此邦人，念我如豳風。
- 竟慚不赫赫，用底書成功。
- 人事非有常，物變何必終。
- 移是趣日新，應諧猶不窮。
- 恥爲堅白辯，判別僻與衷。
- 由是知命來，但覺心源空。
- 思君天材異，汗血流驃驄。
- 定交既非晚，接武崑瀛蓬。
- 歲月使人驚，冠带昔兒童。
- 別離過三秋，會合今復同。
- 新詩思何深，清月醒困蒙。
- 相哀蹇無成，爲客謝諸公。

## 拼音

- jie2 shu4 su4 dou1 men2 ， huan1 yan2 zhan1 shang4 dong1 。
- su4 chong1 bu4 cheng2 zhuang1 ， tu2 yu4 shu1 cong1 cong1 。
- qing1 cheng2 qian1 wan4 ren2 ， tiao2 zhi4 sui2 lao3 weng1 。
- lan3 qu1 qiang2 wo3 liu2 ， lu4 ai4 ma3 bu4 tong1 。
- zhi4 wei1 shu4 wu2 duo1 ， ju3 dong4 fei1 cai2 xiong2 。
- qi2 sui4 bu4 zhi1 zhuo1 ， diao1 xiu3 ning2 wei4 gong1 。
- shang4 lian2 quan3 mu3 min2 ， yu4 shi3 yi1 shi2 chong1 。
- li4 ke4 cai2 di4 liu4 ， ming2 pin3 chu1 xia4 zhong1 。
- qi3 qi1 ci3 bang1 ren2 ， nian4 wo3 ru2 bin1 feng1 。
- jing4 can2 bu2 he4 he4 ， yong4 di3 shu1 cheng2 gong1 。
- ren2 shi4 fei1 you3 chang2 ， wu4 bian4 he2 bi4 zhong1 。
- yi2 shi4 qu4 ri4 xin1 ， ying1 xie2 you2 bu4 qiong2 。
- chi3 wei2 jian1 bai2 bian4 ， pan4 bie2 pi4 yu3 zhong1 。
- you2 shi4 zhi1 ming4 lai2 ， dan4 jue2 xin1 yuan2 kong1 。
- si1 jun1 tian1 cai2 yi4 ， han4 xue4 liu2 piao4 cong1 。
- ding4 jiao1 ji4 fei1 wan3 ， jie1 wu3 kun1 ying2 peng2 。
- sui4 yue4 shi3 ren2 jing1 ， guan1 dai4 xi1 er2 tong2 。
- bie2 li2 guo4 san1 qiu1 ， hui4 he2 jin1 fu4 tong2 。
- xin1 shi1 si1 he2 shen1 ， qing1 yue4 xing3 kun4 meng2 。
- xiang1 ai1 jian3 wu2 cheng2 ， wei2 ke4 xie4 zhu1 gong1 。

## 注释

## 译文

## 赏析
