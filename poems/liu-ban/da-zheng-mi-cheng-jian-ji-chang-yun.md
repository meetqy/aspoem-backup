---
id: liu-ban-da-zheng-mi-cheng-jian-ji-chang-yun
title: 答鄭秘丞見寄長韵
titlePinyin: da2 zheng4 mi4 cheng2 jian4 ji4 chang2 yun4
titleSlug: da-zheng-mi-cheng-jian-ji-chang-yun
author: 劉攽
authorPinyin: liu2 ban1
authorSlug: liu-ban
dynasty: 宋
dynastyPinyin: song4
dynastySlug: song
tags: []
---

## 正文

- 鄭公真率故難攀，夙昔相期季孟間。
- 晝錦鄉閭嗤拓落，藉糟官局壓清閒。
- 飲腸縱逸巵無當，詩句清新玉作環。
- 屢舞自矜能舉袖，少歌誰復顧酡顔。
- 南金不足償棋進，魯酒頻聞輸罰鍰。
- 豪忤里儒連束矢，狂侵醉尉欲翹關。
- 婢勤織衽幾無欲，男飽詩書僅有鰥。
- 疲馬踏泥如得絆，弱弓支肘不成彎。
- 權材未恨原中秘，領邑那知寄百蠻。
- 說將正憐胡越異，問津空復鬢毛斑。
- 江連楚蜀無窮水，路繞巴渝不盡山。
- 青嶂叫猿寒寂寂，亂泉衝石暝潺潺。
- 有生誰得辭羈旅，良苦遥知冒險艱。
- 高興由來向人盡，尺書仍喜不吾慳。

## 拼音

- zheng4 gong1 zhen1 lü4 gu4 nan2 pan1 ， su4 xi1 xiang1 qi1 ji4 meng4 jian4 。
- zhou4 jin3 xiang1 lü2 chi1 tuo4 luo4 ， jie4 zao1 guan1 ju2 ya1 qing1 xian2 。
- yin3 chang2 zong4 yi4 zhi1 wu2 dang1 ， shi1 ju4 qing1 xin1 yu4 zuo4 huan2 。
- lü3 wu3 zi4 jin1 neng2 ju3 xiu4 ， shao3 ge1 shui2 fu4 gu4 tuo2 yan2 。
- nan2 jin1 bu4 zu2 chang2 qi2 jin4 ， lu3 jiu3 bin1 wen2 shu1 fa2 huan2 。
- hao2 wu3 li3 ru2 lian2 shu4 shi3 ， kuang2 qin1 zui4 wei4 yu4 qiao2 guan1 。
- bi4 qin2 zhi1 ren4 ji1 wu2 yu4 ， nan2 bao3 shi1 shu1 jin3 you3 guan1 。
- pi2 ma3 ta4 ni2 ru2 de2 ban4 ， ruo4 gong1 zhi1 zhou3 bu4 cheng2 wan1 。
- quan2 cai2 wei4 hen4 yuan2 zhong1 mi4 ， ling3 yi4 na4 zhi1 ji4 bai3 man2 。
- shuo1 jiang1 zheng4 lian2 hu2 yue4 yi4 ， wen4 jin1 kong1 fu4 bin4 mao2 ban1 。
- jiang1 lian2 chu3 shu3 wu2 qiong2 shui3 ， lu4 rao4 ba1 yu2 bu2 jin4 shan1 。
- qing1 zhang4 jiao4 yuan2 han2 ji4 ji4 ， luan4 quan2 chong1 shi2 ming2 chan2 chan2 。
- you3 sheng1 shui2 de2 ci2 ji1 lü3 ， liang2 ku3 yao2 zhi1 mao4 xian3 jian1 。
- gao1 xing1 you2 lai2 xiang4 ren2 jin4 ， chi3 shu1 reng2 xi3 bu4 wu2 qian1 。

## 注释

## 译文

## 赏析
