---
id: liu-ban-guan-xi-xing
title: 關西行
titlePinyin: guan1 xi1 xing2
titleSlug: guan-xi-xing
author: 劉攽
authorPinyin: liu2 ban1
authorSlug: liu-ban
dynasty: 宋
dynastyPinyin: song4
dynastySlug: song
tags: []
---

## 正文

- 關西居人多閉屋，屋底老翁相向哭。
- 縣官禁錢錢益輕，百姓無錢食不足。
- 平時斗粟錢百數，今者千錢人不顧。
- 大家蕭條無十金，小家流離半逵路。
- 憶初鑄錢爲强國，盜賊無端皆得職。
- 邇來救弊因寬民，盜賊自苦民逾貧。
- 安得萬物皆爲銅，陰陽熾炭造化工。
- 鑄錢萬萬大似尺，官定足用民家豐。

## 拼音

- guan1 xi1 ju1 ren2 duo1 bi4 wu1 ， wu1 di3 lao3 weng1 xiang1 xiang4 ku1 。
- xian4 guan1 jin4 qian2 qian2 yi4 qing1 ， bai3 xing4 wu2 qian2 shi2 bu4 zu2 。
- ping2 shi2 dou4 su4 qian2 bai3 shu4 ， jin1 zhe3 qian1 qian2 ren2 bu2 gu4 。
- da4 jia1 xiao1 tiao2 wu2 shi2 jin1 ， xiao3 jia1 liu2 li2 ban4 kui2 lu4 。
- yi4 chu1 zhu4 qian2 wei2 qiang2 guo2 ， dao4 zei2 wu2 duan1 jie1 de2 zhi2 。
- er3 lai2 jiu4 bi4 yin1 kuan1 min2 ， dao4 zei2 zi4 ku3 min2 yu2 pin2 。
- an1 de2 wan4 wu4 jie1 wei2 tong2 ， yin1 yang2 chi4 tan4 zao4 hua4 gong1 。
- zhu4 qian2 wan4 wan4 da4 si4 chi3 ， guan1 ding4 zu2 yong4 min2 jia1 feng1 。

## 注释

## 译文

## 赏析
