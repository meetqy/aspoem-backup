---
id: liu-ban-deng-sheng-qiu-wang-wei-wu-chang-ling-ke-shi-yuan-ci-shan-wa-zun-ji-su-zi-zhan-zhe-guan-huang-zhou-you-wu-chang-jian-qian-ke-hou-tong-zai-han-lin-yin-you-shi-shi-yu-yu-wei-ci-yun-he-zhi
title: 鄧聖求往爲武昌令刻石元次山漥尊及蘇子瞻謫官黄州遊武昌見前刻後同在翰林因有詩示余余爲次韵和之
titlePinyin: deng4 sheng4 qiu2 wang3 wei2 wu3 chang1 ling4 ke4 shi2 yuan2 ci4 shan1 wa1 zun1 ji2 su1 zi3 zhan1 zhe2 guan1 huang2 zhou1 you2 wu3 chang1 jian4 qian2 ke4 hou4 tong2 zai4 han4 lin2 yin1 you3 shi1 shi4 yu2 yu2 wei2 ci4 yun4 he2 zhi1
titleSlug: deng-sheng-qiu-wang-wei-wu-chang-ling-ke-shi-yuan-ci-shan-wa-zun-ji-su-zi-zhan-zhe-guan-huang-zhou-you-wu-chang-jian-qian-ke-hou-tong-zai-han-lin-yin-you-shi-shi-yu-yu-wei-ci-yun-he-zhi
author: 劉攽
authorPinyin: liu2 ban1
authorSlug: liu-ban
dynasty: 宋
dynastyPinyin: song4
dynastySlug: song
tags: []
---

## 正文

- 側江小屋香酒醅，出林繚徑藂花栽。
- 溪風暫過響修竹，嶺雪未盡兼寒梅。
- 往遊武昌值佳境，白雲漫漫縈崔嵬。
- 孫家舊事頗可見，樊山杳靄臨釣臺。
- 赤壁樓船不餘燼，屬車豹尾空塵埃。
- 埋名腐骨彼誰子，正見邱墟黄土堆。
- 三分割據亦徒話，今人尚爲羞瓶罍。
- 謝公伏令首佳句，遊衍相與期江隈。
- 次山孟宰繼有作，漥尊取飲摩蒼苔。
- 兩公雄才又超拔，明珠照人眸瞼開。
- 騰龍始知爪牙壯，掣鷹無復毛羽摧。
- 腰金佩魚見官秩，不似遷客談象雷。
- 朝廷一入不得出，邱壑何事煩公來。
- 南人歌聲易慷慨，公詩感激成嘆哀。

## 拼音

- ce4 jiang1 xiao3 wu1 xiang1 jiu3 pei1 ， chu1 lin2 liao2 jing4 cong2 hua1 zai1 。
- xi1 feng1 zan4 guo4 xiang3 xiu1 zhu2 ， ling3 xue3 wei4 jin4 jian1 han2 mei2 。
- wang3 you2 wu3 chang1 zhi2 jia1 jing4 ， bai2 yun2 man4 man4 ying2 cui1 wei2 。
- sun1 jia1 jiu4 shi4 po1 ke3 jian4 ， fan2 shan1 yao3 ai3 lin2 diao4 tai2 。
- chi4 bi4 lou2 chuan2 bu4 yu2 jin4 ， shu3 ju1 bao4 wei3 kong1 chen2 ai1 。
- mai2 ming2 fu3 gu3 bi3 shui2 zi3 ， zheng4 jian4 qiu1 xu1 huang2 tu3 dui1 。
- san1 fen1 ge1 ju4 yi4 tu2 hua4 ， jin1 ren2 shang4 wei2 xiu1 ping2 lei2 。
- xie4 gong1 fu2 ling4 shou3 jia1 ju4 ， you2 yan3 xiang1 yu3 qi1 jiang1 wei1 。
- ci4 shan1 meng4 zai3 ji4 you3 zuo4 ， wa1 zun1 qu3 yin3 mo2 cang1 tai2 。
- liang3 gong1 xiong2 cai2 you4 chao1 ba2 ， ming2 zhu1 zhao4 ren2 mou2 jian3 kai1 。
- teng2 long2 shi3 zhi1 zhao3 ya2 zhuang4 ， che4 ying1 wu2 fu4 mao2 yu3 cui1 。
- yao1 jin1 pei4 yu2 jian4 guan1 zhi4 ， bu2 si4 qian1 ke4 tan2 xiang4 lei2 。
- chao2 ting2 yi2 ru4 bu4 de2 chu1 ， qiu1 he4 he2 shi4 fan2 gong1 lai2 。
- nan2 ren2 ge1 sheng1 yi4 kang1 kai3 ， gong1 shi1 gan3 ji1 cheng2 tan4 ai1 。

## 注释

## 译文

## 赏析
