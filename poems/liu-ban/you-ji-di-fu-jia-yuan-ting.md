---
id: liu-ban-you-ji-di-fu-jia-yuan-ting
title: 游濟堤傅家園亭
titlePinyin: you2 ji4 di1 fu4 jia1 yuan2 ting2
titleSlug: you-ji-di-fu-jia-yuan-ting
author: 劉攽
authorPinyin: liu2 ban1
authorSlug: liu-ban
dynasty: 宋
dynastyPinyin: song4
dynastySlug: song
tags: []
---

## 正文

- 濟水與河俱至海，陶邱之北川原改。
- 由來天事不可料，黄濁長存清晦在。
- 猶餘平堤十里長，逶迤東注如高岡。
- 水泉味甘土脉膩，固知餘潤宜群芳。
- 君家園籞臨濟堤，荆扉茅屋隨高低。
- 當軒古木密如蓋，無數雜花行有蹊。
- 谷虛遥聞樵斧應，晝靜便有幽禽啼。
- 穿栽卜築事未已，上爲層臺深鑿溪。
- 東鄰可買莫惜費，臘月課種當令齊。
- 柳綠正如陶令宅，桃紅應似晉人迷。
- 城中老守厭窘束，行樂得至城東西。
- 此家園亭可屢往，薄酒自足充提携。

## 拼音

- ji4 shui3 yu3 he2 ju4 zhi4 hai3 ， tao2 qiu1 zhi1 bei3 chuan1 yuan2 gai3 。
- you2 lai2 tian1 shi4 bu4 ke3 liao4 ， huang2 zhuo2 chang2 cun2 qing1 hui4 zai4 。
- you2 yu2 ping2 di1 shi2 li3 chang2 ， wei1 yi3 dong1 zhu4 ru2 gao1 gang1 。
- shui3 quan2 wei4 gan1 tu3 mai4 ni4 ， gu4 zhi1 yu2 run4 yi2 qun2 fang1 。
- jun1 jia1 yuan2 yu4 lin2 ji4 di1 ， jing1 fei1 mao2 wu1 sui2 gao1 di1 。
- dang1 xuan1 gu3 mu4 mi4 ru2 gai4 ， wu2 shu4 za2 hua1 xing2 you3 qi1 。
- gu3 xu1 yao2 wen2 qiao2 fu3 ying1 ， zhou4 jing4 bian4 you3 you1 qin2 ti2 。
- chuan1 zai1 bu3 zhu4 shi4 wei4 yi3 ， shang4 wei2 ceng2 tai2 shen1 zao2 xi1 。
- dong1 lin2 ke3 mai3 mo4 xi1 fei4 ， la4 yue4 ke4 zhong3 dang1 ling4 qi2 。
- liu3 lü4 zheng4 ru2 tao2 ling4 zhai2 ， tao2 hong2 ying1 si4 jin4 ren2 mi2 。
- cheng2 zhong1 lao3 shou3 yan4 jiong3 shu4 ， xing2 le4 de2 zhi4 cheng2 dong1 xi1 。
- ci3 jia1 yuan2 ting2 ke3 lü3 wang3 ， bo2 jiu3 zi4 zu2 chong1 ti2 xie2 。

## 注释

## 译文

## 赏析
