---
id: liu-ban-he-jiang-lin-ji-mei-sheng-yu-tong-cai-xue-shi-guan-song-jia-shu-hua
title: 和江鄰幾梅聖俞同蔡學士觀宋家書畫
titlePinyin: he2 jiang1 lin2 ji1 mei2 sheng4 yu2 tong2 cai4 xue2 shi4 guan1 song4 jia1 shu1 hua4
titleSlug: he-jiang-lin-ji-mei-sheng-yu-tong-cai-xue-shi-guan-song-jia-shu-hua
author: 劉攽
authorPinyin: liu2 ban1
authorSlug: liu-ban
dynasty: 宋
dynastyPinyin: song4
dynastySlug: song
tags: []
---

## 正文

- 中郎石經天下傳，江翁說詩當世賢。
- 南昌子真亦祿仕，讀書養性希神仙。
- 雄豪相遇古莫及，所至衣冠爭願焉。
- 貴公子孫誰是勝，廣平家書盈萬千。
- 當時交友皆父行，賈生論議欺老先。
- 開門迎客車結轍，而此三士相周旋。
- 牙籤插架塵土絕，寶軸出囊瑶玉聯。
- 前秦篆籀頗磨滅，中世粉墨仍新鮮。
- 咨嗟古人不可見，但覺能者心意專。
- 知音自昔貴一遇，千歲相望猶比肩。
- 况有清詩紀實事，豪壯入耳如哀絃。
- 鄙夫觀書識難字，古文愈野心謂然。
- 要當乘興過君所，刮膜一使頭風痊。

## 拼音

- zhong1 lang2 shi2 jing1 tian1 xia4 chuan2 ， jiang1 weng1 shuo1 shi1 dang1 shi4 xian2 。
- nan2 chang1 zi3 zhen1 yi4 lu4 shi4 ， du2 shu1 yang3 xing4 xi1 shen2 xian1 。
- xiong2 hao2 xiang1 yu4 gu3 mo4 ji2 ， suo3 zhi4 yi1 guan1 zheng1 yuan4 yan1 。
- gui4 gong1 zi3 sun1 shui2 shi4 sheng4 ， guang3 ping2 jia1 shu1 ying2 wan4 qian1 。
- dang1 shi2 jiao1 you3 jie1 fu4 xing2 ， jia3 sheng1 lun4 yi4 qi1 lao3 xian1 。
- kai1 men2 ying2 ke4 ju1 jie2 zhe2 ， er2 ci3 san1 shi4 xiang1 zhou1 xuan2 。
- ya2 qian1 cha1 jia4 chen2 tu3 jue2 ， bao3 zhou2 chu1 nang2 yao2 yu4 lian2 。
- qian2 qin2 zhuan4 zhou4 po1 mo2 mie4 ， zhong1 shi4 fen3 mo4 reng2 xin1 xian1 。
- zi1 jie1 gu3 ren2 bu4 ke3 jian4 ， dan4 jue2 neng2 zhe3 xin1 yi4 zhuan1 。
- zhi1 yin1 zi4 xi1 gui4 yi2 yu4 ， qian1 sui4 xiang1 wang4 you2 bi3 jian1 。
- kuang4 you3 qing1 shi1 ji4 shi2 shi4 ， hao2 zhuang4 ru4 er3 ru2 ai1 xian2 。
- bi3 fu1 guan1 shu1 shi2 nan2 zi4 ， gu3 wen2 yu4 ye3 xin1 wei4 ran2 。
- yao4 dang1 cheng2 xing1 guo4 jun1 suo3 ， gua1 mo2 yi4 shi3 tou2 feng1 quan2 。

## 注释

## 译文

## 赏析
