---
id: liu-ban-ji-fu-tui-guan-yao-yu
title: 寄傅推官堯俞
titlePinyin: ji4 fu4 tui1 guan1 yao2 yu2
titleSlug: ji-fu-tui-guan-yao-yu
author: 劉攽
authorPinyin: liu2 ban1
authorSlug: liu-ban
dynasty: 唐
dynastyPinyin: tang2
dynastySlug: tang
tags: [] 
---

## 正文

- 三川帝王宅，二周冠蓋都。
- 上公釐德化，多士盛中區。
- 是年詔有司，使獻賢能書。
- 傳納事匪易，吾與夫子俱。
- 率馬仰騏驥，治玉慚礛䃴。
- 同舟共艱難，傾蓋聊歡娛。
- 浮雲儼高冠，白雪紛長裾。
- 馳辭若波濤，掌握皆明珠。
- 詆訶詎敢然，倚辦實有須。
- 從子驂之靳，相與步驟趨。
- 棘圍似南宮，大暑臨通衢。
- 不遺老成人，頗多君子儒。
- 丞相顧而嘆，里閭共稱譽。
- 狂士或妄談，衆人皆揶揄。
- 至今頗自矜，快意勝過屠。
- 不言世所無，請問誰弗如。
- 微官苦繩墨，離別天一隅。
- 向風願相從，不及單飛鳬。
- 雲中多賓鴻，河中多鯉魚。
- 契闊誠未忘，寄聲當勿疏。

## 拼音

- san1 chuan1 di4 wang2 zhai2 ， er4 zhou1 guan1 gai4 dou1 。
- shang4 gong1 li2 de2 hua4 ， duo1 shi4 sheng4 zhong1 qu1 。
- shi4 nian2 zhao4 you3 si1 ， shi3 xian4 xian2 neng2 shu1 。
- chuan2 na4 shi4 fei3 yi4 ， wu2 yu3 fu1 zi3 ju4 。
- lü4 ma3 yang3 qi2 ji4 ， zhi4 yu4 can2 jian1 䃴。
- tong2 zhou1 gong4 jian1 nan2 ， qing1 gai4 liao2 huan1 yu2 。
- fu2 yun2 yan3 gao1 guan1 ， bai2 xue3 fen1 chang2 ju1 。
- chi2 ci2 ruo4 bo1 tao1 ， zhang3 wo4 jie1 ming2 zhu1 。
- di3 he1 ju4 gan3 ran2 ， yi3 ban4 shi2 you3 xu1 。
- cong2 zi3 can1 zhi1 jin4 ， xiang1 yu3 bu4 zhou4 qu1 。
- ji2 wei2 si4 nan2 gong1 ， da4 shu3 lin2 tong1 qu2 。
- bu4 yi2 lao3 cheng2 ren2 ， po1 duo1 jun1 zi3 ru2 。
- cheng2 xiang4 gu4 er2 tan4 ， li3 lü2 gong4 cheng1 yu4 。
- kuang2 shi4 huo4 wang4 tan2 ， zhong4 ren2 jie1 ye2 yu2 。
- zhi4 jin1 po1 zi4 jin1 ， kuai4 yi4 sheng4 guo4 tu2 。
- bu4 yan2 shi4 suo3 wu2 ， qing3 wen4 shui2 fu2 ru2 。
- wei1 guan1 ku3 sheng2 mo4 ， li2 bie2 tian1 yi4 yu2 。
- xiang4 feng1 yuan4 xiang1 cong2 ， bu4 ji2 dan1 fei1 fu2 。
- yun2 zhong1 duo1 bin1 hong2 ， he2 zhong1 duo1 li3 yu2 。
- qi4 kuo4 cheng2 wei4 wang4 ， ji4 sheng1 dang1 wu4 shu1 。

## 注释

## 译文

## 赏析
