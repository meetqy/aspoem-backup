---
id: liu-ban-he-wang-ping-fu-han-gan-hua-ma-xing
title: 和王平甫韓幹畫馬行
titlePinyin: he2 wang2 ping2 fu3 han2 gan4 hua4 ma3 xing2
titleSlug: he-wang-ping-fu-han-gan-hua-ma-xing
author: 劉攽
authorPinyin: liu2 ban1
authorSlug: liu-ban
dynasty: 宋
dynastyPinyin: song4
dynastySlug: song
tags: []
---

## 正文

- 韓幹畫馬出曹霸，得名不在陳栩下。
- 詔令師栩辭不可，苑中萬馬師在我。
- 王侯讀書愛此言，由來能事須天然。
- 看圖作詩寄慷慨，錦文織字珠聯聯。
- 乘黄騕褭久埋沒，安西大宛路超忽。
- 丹青能令千萬年，不比燕人空市骨。
- 霜蹄踣鐵精權奇，耳截筒竹稍垂絲。
- 超然抉後三十尺，一日千里御者誰。
- 舐筆和鉛人所同，爾今獨成第一工。
- 神凝意會不可料，天駟降精來此中。
- 少陵作詩譏畫肉，惋惜驊騮氣凋縮。
- 未知良工嘗苦心，空使時人爭賤目。
- 九皋相馬觀天機，神雋不辨黄與驪。
- 君知畫手貴自我，何若相法非有師。
- 拙工俗子紛紛是，畏避權豪如畏死。
- 生棟濕塗多覆屋，巧書掣肘真難使。
- 吾知公詩正如此，丈夫特立嗟已矣。

## 拼音

- han2 gan4 hua4 ma3 chu1 cao2 ba4 ， de2 ming2 bu2 zai4 chen2 xu3 xia4 。
- zhao4 ling4 shi1 xu3 ci2 bu4 ke3 ， yuan4 zhong1 wan4 ma3 shi1 zai4 wo3 。
- wang2 hou2 du2 shu1 ai4 ci3 yan2 ， you2 lai2 neng2 shi4 xu1 tian1 ran2 。
- kan4 tu2 zuo4 shi1 ji4 kang1 kai3 ， jin3 wen2 zhi1 zi4 zhu1 lian2 lian2 。
- cheng2 huang2 yao3 niao3 jiu3 mai2 mei2 ， an1 xi1 da4 wan3 lu4 chao1 hu1 。
- dan1 qing1 neng2 ling4 qian1 wan4 nian2 ， bu4 bi3 yan4 ren2 kong1 shi4 gu3 。
- shuang1 ti2 bo2 tie3 jing1 quan2 qi2 ， er3 jie2 tong3 zhu2 shao1 chui2 si1 。
- chao1 ran2 jue2 hou4 san1 shi2 chi3 ， yi2 ri4 qian1 li3 yu4 zhe3 shui2 。
- shi4 bi3 he2 qian1 ren2 suo3 tong2 ， er3 jin1 du2 cheng2 di4 yi1 gong1 。
- shen2 ning2 yi4 hui4 bu4 ke3 liao4 ， tian1 si4 jiang4 jing1 lai2 ci3 zhong1 。
- shao3 ling2 zuo4 shi1 ji1 hua4 rou4 ， wan3 xi1 hua2 liu2 qi4 diao1 suo1 。
- wei4 zhi1 liang2 gong1 chang2 ku3 xin1 ， kong1 shi3 shi2 ren2 zheng1 jian4 mu4 。
- jiu3 gao1 xiang1 ma3 guan1 tian1 ji1 ， shen2 jun4 bu2 bian4 huang2 yu3 li2 。
- jun1 zhi1 hua4 shou3 gui4 zi4 wo3 ， he2 ruo4 xiang1 fa3 fei1 you3 shi1 。
- zhuo1 gong1 su2 zi3 fen1 fen1 shi4 ， wei4 bi4 quan2 hao2 ru2 wei4 si3 。
- sheng1 dong4 shi1 tu2 duo1 fu4 wu1 ， qiao3 shu1 che4 zhou3 zhen1 nan2 shi3 。
- wu2 zhi1 gong1 shi1 zheng4 ru2 ci3 ， zhang4 fu0 te4 li4 jie1 yi3 yi3 。

## 注释

## 译文

## 赏析
