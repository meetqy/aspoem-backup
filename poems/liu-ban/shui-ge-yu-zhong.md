---
id: liu-ban-shui-ge-yu-zhong
title: 水閣雨中
titlePinyin: shui3 ge2 yu3 zhong1
titleSlug: shui-ge-yu-zhong
author: 劉攽
authorPinyin: liu2 ban1
authorSlug: liu-ban
dynasty: 宋
dynastyPinyin: song4
dynastySlug: song
tags: []
---

## 正文

- 雨濯苔衣水鏡明，風摇荷扇露珠傾。
- 空堂送暑蕭蕭意，高樹吟秋惻惻聲。
- 笑以稻粱邀鶴舞，莫將鐘鼓使魚驚。
- 煙雲岑寂埃塵絕，頗愛孤舟盡日橫。

## 拼音

- yu3 zhuo2 tai2 yi1 shui3 jing4 ming2 ， feng1 yao2 he2 shan4 lu4 zhu1 qing1 。
- kong1 tang2 song4 shu3 xiao1 xiao1 yi4 ， gao1 shu4 yin2 qiu1 ce4 ce4 sheng1 。
- xiao4 yi3 dao4 liang2 yao1 he4 wu3 ， mo4 jiang1 zhong1 gu3 shi3 yu2 jing1 。
- yan1 yun2 cen2 ji4 ai1 chen2 jue2 ， po1 ai4 gu1 zhou1 jin4 ri4 heng2 。

## 注释

## 译文

## 赏析
