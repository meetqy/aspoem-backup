---
id: liu-ban-ji-liu-dao-yuan-mi-cheng
title: 寄劉道原秘丞
titlePinyin: ji4 liu2 dao4 yuan2 mi4 cheng2
titleSlug: ji-liu-dao-yuan-mi-cheng
author: 劉攽
authorPinyin: liu2 ban1
authorSlug: liu-ban
dynasty: 宋
dynastyPinyin: song4
dynastySlug: song
tags: []
---

## 正文

- 君家廬山南，雲水當戶庭。
- 丈人懸安車，鯢齒頭髮青。
- 吏隠粟三釜，繙書十二經。
- 胡然辭羈旅，大江急揚舲。
- 太史司馬公，老成兼典刑。
- 周南嘆留滯，武庫森長扃。
- 叩關起九州，授簡歡真詅。
- 自茲訪都邑，乘興及郊坰。
- 清洛湛寒玉，嵩高環翠屏。
- 宮觀想舊躅，叢祠記遺銘。
- 俗物不挂眼，俚言誰載聽。
- 畢事黄鵠舉，翩然問長亭。
- 念昔始相從，子少予壯齡。
- 定交自傾蓋，結好深鶺鴒。
- 放懷脫羈馵，高論窮杳冥。
- 縱博恣叱梟，極飲常虛瓶。
- 後會十五年，見子雲龍廷。
- 官書職讎校，舊簡同編硎。
- 瓠落無所容，柘彈緣蜻蜓。
- 河梁一分手，南北如漂萍。
- 歲月不肯留，瞬息無暫停。
- 跳丸指飛鳥，急雪看凋蓂。
- 壯懷益漫漫，衰鬢成星星。
- 勞生百年間，所恃七尺形。
- 從衰得老病，詎足稱最靈。
- 而君復何爲，疲苶非康寧。
- 目視亂白黑，奇瘡出潛丁。
- 飲腸日以狹，永夜甘獨醒。
- 南方多奇藥，芝朮餘芳馨。
- 引年亦多術，何必非豨苓。
- 往昔志讀書，苦心過聚螢。
- 期以怪幻聞，豈只辨文鼮。
- 斑白乃自悟，有爲皆濁腥。
- 古來豪傑士，蒲盧祝螟蛉。
- 埋骨蒿艾間，鬼火猶青熒。
- 孰知出宇宙，浩蕩浮滄溟。
- 翳昏照白日，幽蟄驚迅霆。
- 道心不可傳，法語容親聆。
- 懷君意無涯，永望幾涕零。
- 寄書南飛鴻，矯矯雙翅翎。

## 拼音

- jun1 jia1 lu2 shan1 nan2 ， yun2 shui3 dang1 hu4 ting2 。
- zhang4 ren2 xuan2 an1 ju1 ， ni2 chi3 tou2 fa4 qing1 。
- li4 yin3 su4 san1 fu3 ， fan1 shu1 shi2 er4 jing1 。
- hu2 ran2 ci2 ji1 lü3 ， da4 jiang1 ji2 yang2 ling2 。
- tai4 shi3 si1 ma3 gong1 ， lao3 cheng2 jian1 dian3 xing2 。
- zhou1 nan2 tan4 liu2 zhi4 ， wu3 ku4 sen1 chang2 jiong1 。
- kou4 guan1 qi3 jiu3 zhou1 ， shou4 jian3 huan1 zhen1 ling2 。
- zi4 zi1 fang3 dou1 yi4 ， cheng2 xing1 ji2 jiao1 jiong1 。
- qing1 luo4 zhan4 han2 yu4 ， song1 gao1 huan2 cui4 ping2 。
- gong1 guan1 xiang3 jiu4 zhu2 ， cong2 ci2 ji4 yi2 ming2 。
- su2 wu4 bu2 gua4 yan3 ， li3 yan2 shui2 zai4 ting1 。
- bi4 shi4 huang2 hu2 ju3 ， pian1 ran2 wen4 chang2 ting2 。
- nian4 xi1 shi3 xiang1 cong2 ， zi3 shao3 yu3 zhuang4 ling2 。
- ding4 jiao1 zi4 qing1 gai4 ， jie2 hao3 shen1 ji2 ling2 。
- fang4 huai2 tuo1 ji1 zhu4 ， gao1 lun4 qiong2 yao3 ming2 。
- zong4 bo2 zi4 chi4 xiao1 ， ji2 yin3 chang2 xu1 ping2 。
- hou4 hui4 shi2 wu3 nian2 ， jian4 zi3 yun2 long2 ting2 。
- guan1 shu1 zhi2 chou2 xiao4 ， jiu4 jian3 tong2 bian1 xing2 。
- hu4 luo4 wu2 suo3 rong2 ， zhe4 dan4 yuan2 qing1 ting2 。
- he2 liang2 yi4 fen1 shou3 ， nan2 bei3 ru2 piao1 ping2 。
- sui4 yue4 bu4 ken3 liu2 ， shun4 xi1 wu2 zan4 ting2 。
- tiao4 wan2 zhi3 fei1 niao3 ， ji2 xue3 kan4 diao1 mi4 。
- zhuang4 huai2 yi4 man4 man4 ， shuai1 bin4 cheng2 xing1 xing0 。
- lao2 sheng1 bai3 nian2 jian4 ， suo3 shi4 qi1 chi3 xing2 。
- cong2 shuai1 de2 lao3 bing4 ， ju4 zu2 cheng1 zui4 ling2 。
- er2 jun1 fu4 he2 wei2 ， pi2 nie2 fei1 kang1 ning2 。
- mu4 shi4 luan4 bai2 hei1 ， qi2 chuang1 chu1 qian2 ding1 。
- yin3 chang2 ri4 yi3 xia2 ， yong3 ye4 gan1 du2 xing3 。
- nan2 fang1 duo1 qi2 yao4 ， zhi1 zhu2 yu2 fang1 xin1 。
- yin3 nian2 yi4 duo1 shu4 ， he2 bi4 fei1 xi1 ling2 。
- wang3 xi1 zhi4 du2 shu1 ， ku3 xin1 guo4 ju4 ying2 。
- qi1 yi3 guai4 huan4 wen2 ， qi3 zhi1 bian4 wen2 ting2 。
- ban1 bai2 nai3 zi4 wu4 ， you3 wei2 jie1 zhuo2 xing1 。
- gu3 lai2 hao2 jie2 shi4 ， pu2 lu2 zhu4 ming2 ling2 。
- mai2 gu3 hao1 ai4 jian4 ， gui3 huo3 you2 qing1 ying2 。
- shu2 zhi1 chu1 yu3 zhou4 ， hao4 dang4 fu2 cang1 ming2 。
- yi4 hun1 zhao4 bai2 ri4 ， you1 zhe2 jing1 xun4 ting2 。
- dao4 xin1 bu4 ke3 chuan2 ， fa3 yu3 rong2 qin1 ling2 。
- huai2 jun1 yi4 wu2 ya2 ， yong3 wang4 ji1 ti4 ling2 。
- ji4 shu1 nan2 fei1 hong2 ， jiao3 jiao3 shuang1 chi4 ling2 。

## 注释

## 译文

## 赏析
