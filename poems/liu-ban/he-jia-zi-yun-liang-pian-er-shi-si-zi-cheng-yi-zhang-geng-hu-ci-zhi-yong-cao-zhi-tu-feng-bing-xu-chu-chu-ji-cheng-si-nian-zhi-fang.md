---
id: liu-ban-he-jia-zi-yun-liang-pian-er-shi-si-zi-cheng-yi-zhang-geng-hu-ci-zhi-yong-cao-zhi-tu-feng-bing-xu-chu-chu-ji-cheng-si-nian-zhi-fang
title: 合加字韵兩篇二十四字成一章更互次之咏曹之土風并敘出處寄呈司年職方
titlePinyin: he2 jia1 zi4 yun4 liang3 pian1 er4 shi2 si4 zi4 cheng2 yi4 zhang1 geng4 hu4 ci4 zhi1 yong3 cao2 zhi1 tu3 feng1 bing4 xu4 chu1 chu3 ji4 cheng2 si1 nian2 zhi2 fang1
titleSlug: he-jia-zi-yun-liang-pian-er-shi-si-zi-cheng-yi-zhang-geng-hu-ci-zhi-yong-cao-zhi-tu-feng-bing-xu-chu-chu-ji-cheng-si-nian-zhi-fang
author: 劉攽
authorPinyin: liu2 ban1
authorSlug: liu-ban
dynasty: 宋
dynastyPinyin: song4
dynastySlug: song
tags: []
---

## 正文

- 漢郡王封寵，周宗伯命加。
- 犬牙基自若，麟趾嘆于嗟。
- 陵谷隨人世，春秋積歲華。
- 洩雲餘薈蔚，浮濟變津涯。
- 端木倦游學，朱公精貸賒。
- 於今富而麗，遺俗儉寧奢。
- 使轍常交錯，京藩倚扞遮。
- 鋤鉤非盜用，簫勺換兵拏。
- 樸直叨三組，工夫盡兩衙。
- 戎容剖符虎，士氣肅旗牙。
- 圜土幾無訟，虛庭不禁譁。
- 對棋銷白晝，清嘯岸烏紗。
- 池館澄潮水，樓譙冠暝霞。
- 綠梢檐外柳，紅朵砌前花。
- 徙倚危欄峻，行來繚徑斜。
- 巢林安短翼，擅壑愧跳蛙。
- 夙昔未更事，游談多自誇。
- 奏盈方朔牘，書過惠施車。
- 臧室初縻迹，連城晚拜嘉。
- 華顛看欲落，病齒不勝齟。
- 珠琲輕魚目，桐絲陋馬撾。
- 敢論雞似鳳，願食棗如瓜。
- 臺妙前辭滿，安輿久卧家。
- 最容高尚志，那肯待青緺。

## 拼音

- han4 jun4 wang2 feng1 chong3 ， zhou1 zong1 bo2 ming4 jia1 。
- quan3 ya2 ji1 zi4 ruo4 ， lin2 zhi3 tan4 yu2 jie1 。
- ling2 gu3 sui2 ren2 shi4 ， chun1 qiu1 ji1 sui4 hua2 。
- xie4 yun2 yu2 hui4 wei4 ， fu2 ji4 bian4 jin1 ya2 。
- duan1 mu4 juan4 you2 xue2 ， zhu1 gong1 jing1 dai4 she1 。
- wu1 jin1 fu4 er2 li2 ， yi2 su2 jian3 ning2 she1 。
- shi3 zhe2 chang2 jiao1 cuo4 ， jing1 fan1 yi3 han4 zhe1 。
- chu2 gou1 fei1 dao4 yong4 ， xiao1 shao2 huan4 bing1 na2 。
- pu3 zhi2 dao1 san1 zu3 ， gong1 fu0 jin4 liang3 ya2 。
- rong2 rong2 pou1 fu2 hu3 ， shi4 qi4 su4 qi2 ya2 。
- huan2 tu3 ji1 wu2 song4 ， xu1 ting2 bu2 jin4 hua2 。
- dui4 qi2 xiao1 bai2 zhou4 ， qing1 xiao4 an4 wu1 sha1 。
- chi2 guan3 cheng2 chao2 shui3 ， lou2 qiao2 guan1 ming2 xia2 。
- lü4 shao1 yan2 wai4 liu3 ， hong2 duo3 qi4 qian2 hua1 。
- xi3 yi3 wei1 lan2 jun4 ， xing2 lai2 liao2 jing4 xie2 。
- chao2 lin2 an1 duan3 yi4 ， shan4 he4 kui4 tiao4 wa1 。
- su4 xi1 wei4 geng4 shi4 ， you2 tan2 duo1 zi4 kua1 。
- zou4 ying2 fang1 shuo4 du2 ， shu1 guo4 hui4 shi1 ju1 。
- zang1 shi4 chu1 mi2 ji4 ， lian2 cheng2 wan3 bai4 jia1 。
- hua2 dian1 kan4 yu4 luo4 ， bing4 chi3 bu2 sheng4 ju3 。
- zhu1 bei4 qing1 yu2 mu4 ， tong2 si1 lou4 ma3 zhua1 。
- gan3 lun4 ji1 si4 feng4 ， yuan4 shi2 zao3 ru2 gua1 。
- tai2 miao4 qian2 ci2 man3 ， an1 yu2 jiu3 wo4 jia1 。
- zui4 rong2 gao1 shang4 zhi4 ， na4 ken3 dai4 qing1 gua1 。

## 注释

## 译文

## 赏析
