---
id: liu-ban-guo-tai-kang-xian-ci-lu-ru-bo-zhou-yun-shi-xian-di-xi-dong-xing-shi-chi-dao-ye-ma-shang-kou-zhan-xing-er-shi-li-cheng-san-shi-yun
title: 過太康縣此路入亳州云是先帝昔東幸時馳道也馬上口占行二十里成三十韵
titlePinyin: guo4 tai4 kang1 xian4 ci3 lu4 ru4 bo2 zhou1 yun2 shi4 xian1 di4 xi1 dong1 xing4 shi2 chi2 dao4 ye3 ma3 shang4 kou3 zhan4 xing2 er4 shi2 li3 cheng2 san1 shi2 yun4
titleSlug: guo-tai-kang-xian-ci-lu-ru-bo-zhou-yun-shi-xian-di-xi-dong-xing-shi-chi-dao-ye-ma-shang-kou-zhan-xing-er-shi-li-cheng-san-shi-yun
author: 劉攽
authorPinyin: liu2 ban1
authorSlug: liu-ban
dynasty: 宋
dynastyPinyin: song4
dynastySlug: song
tags: []
---

## 正文

- 維昔東巡狩，天王景宅朝。
- 金椎隠馳道，象載下招摇。
- 呂應青雲近，關迎紫氣遥。
- 旄頭前詔羿，陪乘後征僑。
- 奉引三司肅，中堅萬馬調。
- 旂常亂辰象，劍佩雜瓊瑶。
- 多士和相讓，諸侯貴不驕。
- 海神來積雪，仙馭會祥飆。
- 象帝初觀妙，猶龍此見譙。
- 强名大樸著，將隠德音昭。
- 上善泉仍潔，知常檜後凋。
- 虛心明左契，聞道首參寥。
- 絳節賓閒館，璇宮盛綺寮。
- 洞天留白日，書法祕青霄。
- 瑄玉嚴禋祀，歌童采夜謠。
- 衆神如向座，佳氣鬰通宵。
- 隴麥聞重秀，房芝搴紫苗。
- 醴泉甘愈疾，舞鳳樂儀韶。
- 舉翼王喬 {血／与}，排雲子晉簫。
- 頌釐知簡簡，奏賦欲飄飄。
- 麗澤驚雷雨，鴻恩霈蓼蕭。
- 百年皆就見，比屋幸寬徭。
- 牧馬猶如隗，封人預祝堯。
- 歡聲喧望幸，舊里不崇朝。
- 萬域車書混，重明祲沴消。
- 鼎成因脫屣，桑變忽觀潮。
- 雲霧常疑祀，衣冠祇葬橋。
- 藏書思柱史，問遠謬祈招。
- 躍馬遵遺轍，談王就采樵。
- 生遲千一旦，無所效芻蕘。

## 拼音

- wei2 xi1 dong1 xun2 shou4 ， tian1 wang2 jing3 zhai2 chao2 。
- jin1 zhui1 yin3 chi2 dao4 ， xiang4 zai4 xia4 zhao1 yao2 。
- lü3 ying1 qing1 yun2 jin4 ， guan1 ying2 zi3 qi4 yao2 。
- mao2 tou2 qian2 zhao4 yi4 ， pei2 cheng2 hou4 zheng1 qiao2 。
- feng4 yin3 san1 si1 su4 ， zhong1 jian1 wan4 ma3 diao4 。
- qi2 chang2 luan4 chen2 xiang4 ， jian4 pei4 za2 qiong2 yao2 。
- duo1 shi4 he2 xiang1 rang4 ， zhu1 hou2 gui4 bu4 jiao1 。
- hai3 shen2 lai2 ji1 xue3 ， xian1 yu4 hui4 xiang2 biao1 。
- xiang4 di4 chu1 guan1 miao4 ， you2 long2 ci3 jian4 qiao2 。
- qiang2 ming2 da4 pu3 zhu4 ， jiang1 yin3 de2 yin1 zhao1 。
- shang4 shan4 quan2 reng2 jie2 ， zhi1 chang2 gui4 hou4 diao1 。
- xu1 xin1 ming2 zuo3 qi4 ， wen2 dao4 shou3 can1 liao2 。
- jiang4 jie2 bin1 xian2 guan3 ， xuan2 gong1 sheng4 qi3 liao2 。
- dong4 tian1 liu2 bai2 ri4 ， shu1 fa3 bi4 qing1 xiao1 。
- xuan1 yu4 yan2 yin1 si4 ， ge1 tong2 cai3 ye4 yao2 。
- zhong4 shen2 ru2 xiang4 zuo4 ， jia1 qi4 yu4 tong1 xiao1 。
- long3 mai4 wen2 zhong4 xiu4 ， fang2 zhi1 qian1 zi3 miao2 。
- li3 quan2 gan1 yu4 ji2 ， wu3 feng4 le4 yi2 shao2 。
- ju3 yi4 wang2 qiao2  { xue4 ／ yu3 }， pai2 yun2 zi3 jin4 xiao1 。
- song4 li2 zhi1 jian3 jian3 ， zou4 fu4 yu4 piao1 piao1 。
- li2 ze2 jing1 lei2 yu3 ， hong2 en1 pei4 liao3 xiao1 。
- bai3 nian2 jie1 jiu4 jian4 ， bi3 wu1 xing4 kuan1 yao2 。
- mu4 ma3 you2 ru2 wei3 ， feng1 ren2 yu4 zhu4 yao2 。
- huan1 sheng1 xuan1 wang4 xing4 ， jiu4 li3 bu4 chong2 chao2 。
- wan4 yu4 ju1 shu1 hun4 ， zhong4 ming2 jin4 li4 xiao1 。
- ding3 cheng2 yin1 tuo1 xi3 ， sang1 bian4 hu1 guan1 chao2 。
- yun2 wu4 chang2 yi2 si4 ， yi1 guan1 qi2 zang4 qiao2 。
- cang2 shu1 si1 zhu4 shi3 ， wen4 yuan3 miu4 qi2 zhao1 。
- yue4 ma3 zun1 yi2 zhe2 ， tan2 wang2 jiu4 cai3 qiao2 。
- sheng1 chi2 qian1 yi2 dan4 ， wu2 suo3 xiao4 chu2 rao2 。

## 注释

## 译文

## 赏析
