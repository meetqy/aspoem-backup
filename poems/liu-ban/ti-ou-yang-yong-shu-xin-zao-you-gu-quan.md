---
id: liu-ban-ti-ou-yang-yong-shu-xin-zao-you-gu-quan
title: 題歐陽永叔新鑿幽谷泉
titlePinyin: ti2 ou1 yang2 yong3 shu1 xin1 zao2 you1 gu3 quan2
titleSlug: ti-ou-yang-yong-shu-xin-zao-you-gu-quan
author: 劉攽
authorPinyin: liu2 ban1
authorSlug: liu-ban
dynasty: 唐
dynastyPinyin: tang2
dynastySlug: tang
tags: [] 
---

## 正文

- 江南多名山，少有琅琊比。
- 琅琊盛泉石，晚得幽谷美。
- 將非造物者，留以待君子。
- 乃知智且仁，必好山與水。
- 公有高世材，此山共森峙。
- 公有濟物心，此泉共清泚。
- 泉始居地中，隠塞未如此。
- 今爲萬丈流，近自一勺始。
- 東浮滄溟廣，下益松檜喜。
- 奈何公之惠，及更局千里。
- 安得從公居，曲肱偃吾几。
- 安得從公遊，枕石洗吾耳。
- 是非付天壤，塵事如脫屣。
- 當爲谷中叟，肯爲軒冕起。

## 拼音

- jiang1 nan2 duo1 ming2 shan1 ， shao3 you3 lang2 ya2 bi3 。
- lang2 ya2 sheng4 quan2 shi2 ， wan3 de2 you1 gu3 mei3 。
- jiang1 fei1 zao4 wu4 zhe3 ， liu2 yi3 dai4 jun1 zi3 。
- nai3 zhi1 zhi4 qie3 ren2 ， bi4 hao3 shan1 yu3 shui3 。
- gong1 you3 gao1 shi4 cai2 ， ci3 shan1 gong4 sen1 zhi4 。
- gong1 you3 ji4 wu4 xin1 ， ci3 quan2 gong4 qing1 ci3 。
- quan2 shi3 ju1 di4 zhong1 ， yin3 sai1 wei4 ru2 ci3 。
- jin1 wei2 wan4 zhang4 liu2 ， jin4 zi4 yi4 shao2 shi3 。
- dong1 fu2 cang1 ming2 guang3 ， xia4 yi4 song1 gui4 xi3 。
- nai4 he2 gong1 zhi1 hui4 ， ji2 geng4 ju2 qian1 li3 。
- an1 de2 cong2 gong1 ju1 ， qu1 gong1 yan3 wu2 ji3 。
- an1 de2 cong2 gong1 you2 ， zhen3 shi2 xi3 wu2 er3 。
- shi4 fei1 fu4 tian1 rang3 ， chen2 shi4 ru2 tuo1 xi3 。
- dang1 wei2 gu3 zhong1 sou3 ， ken3 wei2 xuan1 mian3 qi3 。

## 注释

## 译文

## 赏析
