---
id: liu-ban-chu-men-wu-ma-xing
title: 出門無馬行
titlePinyin: chu1 men2 wu2 ma3 xing2
titleSlug: chu-men-wu-ma-xing
author: 劉攽
authorPinyin: liu2 ban1
authorSlug: liu-ban
dynasty: 宋
dynastyPinyin: song4
dynastySlug: song
tags: []
---

## 正文

- 市兒暮歸錢滿把，田翁秋收禾滿野。
- 人生勤苦必有獲，天事豈常遺拙者。
- 鄙夫能言知讀書，十五著論驚群儒。
- 文章不作少壯用，白髮垂領皮肉粗。
- 作官不如閒日多，得祿無若饑寒何。
- 百年陳人誰比數，滿眼貴士難經過。
- 欲爲揣摩心智短，欲學造請顔色赧。
- 黄金難成丹砂貴，紫芝將秀白日晚。
- 退居長安百不爲，出門無馬還步歸。
- 高天報施固有待，可得不如翁與兒。

## 拼音

- shi4 er2 mu4 gui1 qian2 man3 ba3 ， tian2 weng1 qiu1 shou1 he2 man3 ye3 。
- ren2 sheng1 qin2 ku3 bi4 you3 huo4 ， tian1 shi4 qi3 chang2 yi2 zhuo1 zhe3 。
- bi3 fu1 neng2 yan2 zhi1 du2 shu1 ， shi2 wu3 zhu4 lun4 jing1 qun2 ru2 。
- wen2 zhang1 bu2 zuo4 shao3 zhuang4 yong4 ， bai2 fa4 chui2 ling3 pi2 rou4 cu1 。
- zuo4 guan1 bu4 ru2 xian2 ri4 duo1 ， de2 lu4 wu2 ruo4 ji1 han2 he2 。
- bai3 nian2 chen2 ren2 shui2 bi3 shu4 ， man3 yan3 gui4 shi4 nan2 jing1 guo4 。
- yu4 wei2 chuai3 mo2 xin1 zhi4 duan3 ， yu4 xue2 zao4 qing3 yan2 se4 nan3 。
- huang2 jin1 nan2 cheng2 dan1 sha1 gui4 ， zi3 zhi1 jiang1 xiu4 bai2 ri4 wan3 。
- tui4 ju1 chang2 an1 bai3 bu4 wei2 ， chu1 men2 wu2 ma3 huan2 bu4 gui1 。
- gao1 tian1 bao4 shi1 gu4 you3 dai4 ， ke3 de2 bu4 ru2 weng1 yu3 er2 。

## 注释

## 译文

## 赏析
