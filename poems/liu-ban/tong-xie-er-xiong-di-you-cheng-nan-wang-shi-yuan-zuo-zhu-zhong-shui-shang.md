---
id: liu-ban-tong-xie-er-xiong-di-you-cheng-nan-wang-shi-yuan-zuo-zhu-zhong-shui-shang
title: 同謝二兄弟游城南王氏園坐竹中水上
titlePinyin: tong2 xie4 er4 xiong1 di4 you2 cheng2 nan2 wang2 shi4 yuan2 zuo4 zhu2 zhong1 shui3 shang4
titleSlug: tong-xie-er-xiong-di-you-cheng-nan-wang-shi-yuan-zuo-zhu-zhong-shui-shang
author: 劉攽
authorPinyin: liu2 ban1
authorSlug: liu-ban
dynasty: 唐
dynastyPinyin: tang2
dynastySlug: tang
tags: [] 
---

## 正文

- 昧旦從吏役，中昃既休閒。
- 慨然田野興，策馬從近關。
- 謝公雖朝裾，雅意存東山。
- 相期物外游，待我季孟間。
- 晴陽煦烟郊，藹藹春氣還。
- 南溪已浮冰，亂石聲潺潺。
- 意得境彌好，形勞心詎艱。
- 名園得暫息，奇樹多可攀。
- 去水貫林竹，脩篁夾澄灣。
- 波光龍蛇行，微風鳴佩環。
- 窄徑偶深入，交柯存勿刪。
- 並流一長嘯，照影清心顔。
- 勝事豈有盡，向此同蒯菅。
- 發興自我輩，忽如遠塵寰。
- 嚴城迫歸鞅，夕陽稍朱殷。
- 後游期不忘，秀卉春斕斑。

## 拼音

- mei4 dan4 cong2 li4 yi4 ， zhong1 ze4 ji4 xiu1 xian2 。
- kai3 ran2 tian2 ye3 xing1 ， ce4 ma3 cong2 jin4 guan1 。
- xie4 gong1 sui1 chao2 ju1 ， ya3 yi4 cun2 dong1 shan1 。
- xiang1 qi1 wu4 wai4 you2 ， dai4 wo3 ji4 meng4 jian4 。
- qing2 yang2 xu4 yan1 jiao1 ， ai3 ai3 chun1 qi4 huan2 。
- nan2 xi1 yi3 fu2 bing1 ， luan4 shi2 sheng1 chan2 chan2 。
- yi4 de2 jing4 mi2 hao3 ， xing2 lao2 xin1 ju4 jian1 。
- ming2 yuan2 de2 zan4 xi1 ， qi2 shu4 duo1 ke3 pan1 。
- qu4 shui3 guan4 lin2 zhu2 ， xiu1 huang2 jia1 cheng2 wan1 。
- bo1 guang1 long2 she2 xing2 ， wei1 feng1 ming2 pei4 huan2 。
- zhai3 jing4 ou3 shen1 ru4 ， jiao1 ke1 cun2 wu4 shan1 。
- bing4 liu2 yi4 chang2 xiao4 ， zhao4 ying3 qing1 xin1 yan2 。
- sheng4 shi4 qi3 you3 jin4 ， xiang4 ci3 tong2 kuai3 jian1 。
- fa1 xing1 zi4 wo3 bei4 ， hu1 ru2 yuan3 chen2 huan2 。
- yan2 cheng2 po4 gui1 yang1 ， xi1 yang2 shao1 zhu1 yin1 。
- hou4 you2 qi1 bu2 wang4 ， xiu4 hui4 chun1 lan2 ban1 。

## 注释

## 译文

## 赏析
