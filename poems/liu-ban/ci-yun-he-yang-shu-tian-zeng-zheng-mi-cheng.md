---
id: liu-ban-ci-yun-he-yang-shu-tian-zeng-zheng-mi-cheng
title: 次韵和楊叔恬贈鄭秘丞
titlePinyin: ci4 yun4 he2 yang2 shu1 tian2 zeng4 zheng4 mi4 cheng2
titleSlug: ci-yun-he-yang-shu-tian-zeng-zheng-mi-cheng
author: 劉攽
authorPinyin: liu2 ban1
authorSlug: liu-ban
dynasty: 宋
dynastyPinyin: song4
dynastySlug: song
tags: []
---

## 正文

- 緯蕭棄明珠，龜手安絣漂。
- 浮生每殊塗，吹萬亦異竅。
- 傳劍不成顯，談舌無與掉。
- 圜冠豈誤身，儒術真寡要。
- 歲時不我與，壯年更稚少。
- 白髮綠鬢多，班班已盈照。
- 安排慕無悶，推命獨孤笑。
- 趨愚甘就迂，遣累稍夷峭。
- 嵯峨天門開，事業寄周召。
- 登賢如弗及，得士故頗料。
- 乃知古猶今，孰有賀隨弔。
- 寸善曾不遺，有功輒先調。
- 驊騮自西極，翠羽出丹徼。
- 黄鐘陋巴歈，文鼎嗤畚篠。
- 况聞邱園秀，得以虛名釣。
- 唯憂有道卷，莫敢後時誚。
- 食苹鹿相呼，在鶴鷄群叫。
- 飯牛歌何哀，築巖貌惟肖。
- 顧予乃迷方，黥劓誰與療。
- 章甫期適越，風帆欲逾嶠。
- 敦敦樂瓢簞，耿耿甚熒燿。
- 聊歡龜曳塗，猶畏犧入廟。
- 同聲邈難期，僻陋常耳剽。
- 逢君獨欣然，夙昔共明詔。
- 屢聞諸侯辟，復見尚書召。
- 奈何竟棲棲，塵土翳光曜。
- 西山悲采薇，鼎食歸洒削。
- 飛將不得封，重侯付嫖姚。
- 新篇一何工，大巧全衆妙。
- 上言道路勤，山海窮聽眺。
- 次述疇昔遊，弁髦迨冠醮。
- 下云厭屢空，藜藿甘咀嚼。
- 英賢困奇蹇，爲善誰復劭。
- 譬如飲洪鍾，偉量乃能釂。
- 鄭公亦全材，大厦方䆗窱。
- 珉瑶謝尺璧，絲管讓清歗。
- 同當鵠翻雲，肯爲魚在𦌒。
- 千里由咫尺，西城始春燒。
- 吾聞天祐賢，柞棫民所燎。
- 胡爲沮溺儔，躬耕老蓬藋。

## 拼音

- wei3 xiao1 qi4 ming2 zhu1 ， gui1 shou3 an1 bing1 piao1 。
- fu2 sheng1 mei3 shu1 tu2 ， chui1 wan4 yi4 yi4 qiao4 。
- chuan2 jian4 bu4 cheng2 xian3 ， tan2 she2 wu2 yu3 diao4 。
- huan2 guan1 qi3 wu4 shen1 ， ru2 shu4 zhen1 gua3 yao4 。
- sui4 shi2 bu4 wo3 yu3 ， zhuang4 nian2 geng4 zhi4 shao3 。
- bai2 fa4 lü4 bin4 duo1 ， ban1 ban1 yi3 ying2 zhao4 。
- an1 pai2 mu4 wu2 men4 ， tui1 ming4 du2 gu1 xiao4 。
- qu1 yu2 gan1 jiu4 yu1 ， qian3 lei4 shao1 yi2 qiao4 。
- cuo2 e2 tian1 men2 kai1 ， shi4 ye4 ji4 zhou1 zhao4 。
- deng1 xian2 ru2 fu2 ji2 ， de2 shi4 gu4 po1 liao4 。
- nai3 zhi1 gu3 you2 jin1 ， shu2 you3 he4 sui2 diao4 。
- cun4 shan4 ceng2 bu4 yi2 ， you3 gong1 zhe2 xian1 diao4 。
- hua2 liu2 zi4 xi1 ji2 ， cui4 yu3 chu1 dan1 jiao3 。
- huang2 zhong1 lou4 ba1 yu2 ， wen2 ding3 chi1 ben3 xiao3 。
- kuang4 wen2 qiu1 yuan2 xiu4 ， de2 yi3 xu1 ming2 diao4 。
- wei2 you1 you3 dao4 juan4 ， mo4 gan3 hou4 shi2 qiao4 。
- shi2 ping2 lu4 xiang1 hu1 ， zai4 he4 ji1 qun2 jiao4 。
- fan4 niu2 ge1 he2 ai1 ， zhu4 yan2 mao4 wei2 xiao4 。
- gu4 yu3 nai3 mi2 fang1 ， qing2 yi4 shui2 yu3 liao2 。
- zhang1 fu3 qi1 shi4 yue4 ， feng1 fan1 yu4 yu2 jiao4 。
- dun1 dun1 le4 piao2 dan1 ， geng3 geng3 shen4 ying2 yao4 。
- liao2 huan1 gui1 ye4 tu2 ， you2 wei4 xi1 ru4 miao4 。
- tong2 sheng1 miao3 nan2 qi1 ， pi4 lou4 chang2 er3 piao1 。
- feng2 jun1 du2 xin1 ran2 ， su4 xi1 gong4 ming2 zhao4 。
- lü3 wen2 zhu1 hou2 pi4 ， fu4 jian4 shang4 shu1 zhao4 。
- nai4 he2 jing4 qi1 qi1 ， chen2 tu3 yi4 guang1 yao4 。
- xi1 shan1 bei1 cai3 wei1 ， ding3 shi2 gui1 sa3 xiao1 。
- fei1 jiang1 bu4 de2 feng1 ， zhong4 hou2 fu4 piao2 yao2 。
- xin1 pian1 yi4 he2 gong1 ， da4 qiao3 quan2 zhong4 miao4 。
- shang4 yan2 dao4 lu4 qin2 ， shan1 hai3 qiong2 ting1 tiao4 。
- ci4 shu4 chou2 xi1 you2 ， bian4 mao2 dai4 guan1 jiao4 。
- xia4 yun2 yan4 lü3 kong1 ， li2 huo4 gan1 ju3 jue2 。
- ying1 xian2 kun4 qi2 jian3 ， wei2 shan4 shui2 fu4 shao4 。
- pi4 ru2 yin3 hong2 zhong1 ， wei3 liang2 nai3 neng2 jiao4 。
- zheng4 gong1 yi4 quan2 cai2 ， da4 sha4 fang1 䆗 tiao3 。
- min2 yao2 xie4 chi3 bi4 ， si1 guan3 rang4 qing1 xiao4 。
- tong2 dang1 hu2 fan1 yun2 ， ken3 wei2 yu2 zai4 𦌒。
- qian1 li3 you2 zhi3 chi3 ， xi1 cheng2 shi3 chun1 shao1 。
- wu2 wen2 tian1 you4 xian2 ， zha4 yu4 min2 suo3 liao2 。
- hu2 wei2 ju3 ni4 chou2 ， gong1 geng1 lao3 peng2 diao4 。

## 注释

## 译文

## 赏析
