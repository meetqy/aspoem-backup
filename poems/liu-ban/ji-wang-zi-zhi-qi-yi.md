---
id: liu-ban-ji-wang-zi-zhi-qi-yi
title: 寄王子直  其一
titlePinyin: ji4 wang2 zi3 zhi2     qi2 yi1
titleSlug: ji-wang-zi-zhi-qi-yi
author: 劉攽
authorPinyin: liu2 ban1
authorSlug: liu-ban
dynasty: 宋
dynastyPinyin: song4
dynastySlug: song
tags: []
---

## 正文

- 三見登賢書，每有千人進。
- 少年盛名聲，高士離幽遁。
- 吾憐王子秀，屢黜曾不近。
- 棲遲困家食，屈首仕州郡。
- 始疑造物意，實於才者吝。
- 寧與朝廷分，不使山野盡。
- 間令特達士，竭力事推引。
- 知音與彙征，千歲名雙振。
- 憶君盛文華，遇事尤精敏。
- 雷電騰火車，波濤駕蛟蜃。
- 譬之逢羿射，所發無不準。
- 固窮當益堅，達生尚無悶。
- 府公樞軸老，治道常坐論。
- 屢聞下榻迎，豈惟虛己問。
- 人生貴意氣，感激多發憤。
- 想見吐胸中，江河出方寸。
- 便當薦書上，累鷙推孤隼。
- 咫尺青冥天，勵翼見翔奮。
- 年華不吾與，二毛倏生鬢。
- 祿仕久益貧，拙謀老仍鈍。
- 干時尚有違，得名諒無分。
- 行當鴻鵠舉，判與麋鹿渾。
- 江魚事鈎罩，吳稻收囷囤。
- 君時據亨衢，寄聲勿招隠。

## 拼音

- san1 jian4 deng1 xian2 shu1 ， mei3 you3 qian1 ren2 jin4 。
- shao4 nian2 sheng4 ming2 sheng1 ， gao1 shi4 li2 you1 dun4 。
- wu2 lian2 wang2 zi3 xiu4 ， lü3 chu4 ceng2 bu2 jin4 。
- qi1 chi2 kun4 jia1 shi2 ， qu1 shou3 shi4 zhou1 jun4 。
- shi3 yi2 zao4 wu4 yi4 ， shi2 wu1 cai2 zhe3 lin4 。
- ning2 yu3 chao2 ting2 fen1 ， bu4 shi3 shan1 ye3 jin4 。
- jian4 ling4 te4 da2 shi4 ， jie2 li4 shi4 tui1 yin3 。
- zhi1 yin1 yu3 hui4 zheng1 ， qian1 sui4 ming2 shuang1 zhen4 。
- yi4 jun1 sheng4 wen2 hua2 ， yu4 shi4 you2 jing1 min3 。
- lei2 dian4 teng2 huo3 ju1 ， bo1 tao1 jia4 jiao1 shen4 。
- pi4 zhi1 feng2 yi4 she4 ， suo3 fa1 wu2 bu4 zhun3 。
- gu4 qiong2 dang1 yi4 jian1 ， da2 sheng1 shang4 wu2 men4 。
- fu3 gong1 shu1 zhou2 lao3 ， zhi4 dao4 chang2 zuo4 lun4 。
- lü3 wen2 xia4 ta4 ying2 ， qi3 wei2 xu1 ji3 wen4 。
- ren2 sheng1 gui4 yi4 qi4 ， gan3 ji1 duo1 fa1 fen4 。
- xiang3 jian4 tu3 xiong1 zhong1 ， jiang1 he2 chu1 fang1 cun4 。
- bian4 dang1 jian4 shu1 shang4 ， lei4 zhi4 tui1 gu1 sun3 。
- zhi3 chi3 qing1 ming2 tian1 ， li4 yi4 jian4 xiang2 fen4 。
- nian2 hua2 bu4 wu2 yu3 ， er4 mao2 shu1 sheng1 bin4 。
- lu4 shi4 jiu3 yi4 pin2 ， zhuo1 mou2 lao3 reng2 dun4 。
- gan1 shi2 shang4 you3 wei2 ， de2 ming2 liang4 wu2 fen1 。
- xing2 dang1 hong2 hu2 ju3 ， pan4 yu3 mi2 lu4 hun2 。
- jiang1 yu2 shi4 gou1 zhao4 ， wu2 dao4 shou1 qun1 tun2 。
- jun1 shi2 ju4 heng1 qu2 ， ji4 sheng1 wu4 zhao1 yin3 。

## 注释

## 译文

## 赏析
