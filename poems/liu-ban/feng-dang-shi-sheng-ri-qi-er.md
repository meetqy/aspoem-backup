---
id: liu-ban-feng-dang-shi-sheng-ri-qi-er
title: 馮當世生日  其二
titlePinyin: feng2 dang1 shi4 sheng1 ri4     qi2 er4
titleSlug: feng-dang-shi-sheng-ri-qi-er
author: 劉攽
authorPinyin: liu2 ban1
authorSlug: liu-ban
dynasty: 宋
dynastyPinyin: song4
dynastySlug: song
tags: []
---

## 正文

- 陽月方開旦，商行接素秋。
- 聲華臨盛際，勳業動前修。
- 舊物詩兼禮，公望礪與舟。
- 諫行扶廟算，威克弊邦讎。
- 翻欲危晁氏，皆能苦絳侯。
- 孤城雖莫可，具美亦誰侜。
- 北關虛前事，南冠記昔遊。
- 客惟論藥餌，書不號窮愁。
- 迥有閒中趣，高於物外求。
- 賓朋依白傅，潤澤借裴休。
- 跂也身方族，時哉歲欲遒。
- 愁無縮地術，頼有置書郵。
- 理楫王猷拙，稱觴小陸優。
- 傾心日夜急，滾滾大江流。

## 拼音

- yang2 yue4 fang1 kai1 dan4 ， shang1 hang2 jie1 su4 qiu1 。
- sheng1 hua2 lin2 sheng4 ji4 ， xun1 ye4 dong4 qian2 xiu1 。
- jiu4 wu4 shi1 jian1 li3 ， gong1 wang4 li4 yu3 zhou1 。
- jian4 xing2 fu2 miao4 suan4 ， wei1 ke4 bi4 bang1 chou2 。
- fan1 yu4 wei1 chao2 shi4 ， jie1 neng2 ku3 jiang4 hou2 。
- gu1 cheng2 sui1 mo4 ke3 ， ju4 mei3 yi4 shui2 zhou1 。
- bei3 guan1 xu1 qian2 shi4 ， nan2 guan1 ji4 xi1 you2 。
- ke4 wei2 lun4 yao4 er3 ， shu1 bu2 hao4 qiong2 chou2 。
- jiong3 you3 xian2 zhong1 qu4 ， gao1 wu1 wu4 wai4 qiu2 。
- bin1 peng2 yi1 bai2 fu4 ， run4 ze2 jie4 pei2 xiu1 。
- qi2 ye3 shen1 fang1 zu2 ， shi2 zai1 sui4 yu4 qiu2 。
- chou2 wu2 suo1 di4 shu4 ， lai4 you3 zhi4 shu1 you2 。
- li3 ji2 wang2 you2 zhuo1 ， cheng1 shang1 xiao3 lu4 you1 。
- qing1 xin1 ri4 ye4 ji2 ， gun3 gun3 da4 jiang1 liu2 。

## 注释

## 译文

## 赏析
