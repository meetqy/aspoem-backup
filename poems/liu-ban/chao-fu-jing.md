---
id: liu-ban-chao-fu-jing
title: 巢父井
titlePinyin: chao2 fu4 jing3
titleSlug: chao-fu-jing
author: 劉攽
authorPinyin: liu2 ban1
authorSlug: liu-ban
dynasty: 宋
dynastyPinyin: song4
dynastySlug: song
tags: []
---

## 正文

- 訪古慕高遠，回首笑流俗。
- 千世得巢父，蕭然慨遺躅。
- 古來知生民，滿腹所願足。
- 何爲讓天下，牛口信爲辱。
- 高風渺不嗣，世態日局促。
- 至今西山翁，恥甘首陽粟。
- 愛此盈尺泉，百尋瑩寒玉。
- 遷陵復改邑，缺甃常湛綠。
- 君懷浮雲志，塵埃茲可浴。
- 君有冰炭憂，清泠相爲沃。
- 長塗接周楚，軒蓋密相續。
- 能令貪夫廉，更使賢士勗。
- 豈如漢陰叟，抱甕傷窘束。
- 我遊阻勝概，長謠慰心曲。

## 拼音

- fang3 gu3 mu4 gao1 yuan3 ， hui2 shou3 xiao4 liu2 su2 。
- qian1 shi4 de2 chao2 fu4 ， xiao1 ran2 kai3 yi2 zhu2 。
- gu3 lai2 zhi1 sheng1 min2 ， man3 fu4 suo3 yuan4 zu2 。
- he2 wei2 rang4 tian1 xia4 ， niu2 kou3 xin4 wei2 ru3 。
- gao1 feng1 miao3 bu2 si4 ， shi4 tai4 ri4 ju2 cu4 。
- zhi4 jin1 xi1 shan1 weng1 ， chi3 gan1 shou3 yang2 su4 。
- ai4 ci3 ying2 chi3 quan2 ， bai3 xun2 ying2 han2 yu4 。
- qian1 ling2 fu4 gai3 yi4 ， que1 zhou4 chang2 zhan4 lü4 。
- jun1 huai2 fu2 yun2 zhi4 ， chen2 ai1 zi1 ke3 yu4 。
- jun1 you3 bing1 tan4 you1 ， qing1 ling2 xiang1 wei2 wo4 。
- chang2 tu2 jie1 zhou1 chu3 ， xuan1 gai4 mi4 xiang1 xu4 。
- neng2 ling4 tan1 fu1 lian2 ， geng4 shi3 xian2 shi4 xu4 。
- qi3 ru2 han4 yin1 sou3 ， bao4 weng4 shang1 jiong3 shu4 。
- wo3 you2 zu3 sheng4 gai4 ， chang2 yao2 wei4 xin1 qu3 。

## 注释

## 译文

## 赏析
