---
id: liu-ban-bi-hua-gu-cha-ge
title: 壁畫古槎歌
titlePinyin: bi4 hua4 gu3 cha2 ge1
titleSlug: bi-hua-gu-cha-ge
author: 劉攽
authorPinyin: liu2 ban1
authorSlug: liu-ban
dynasty: 宋
dynastyPinyin: song4
dynastySlug: song
tags: []
---

## 正文

- 南山大樹楓與樗，百年不到生理枯。
- 老枝錯落麋奮角，病根蟉結龍垂鬍。
- 風霜不知春不改，古苔懸蔓相縈带。
- 豈知高堂素壁上，畫圖能令觀者愛。
- 野夫晨興坐樹邊，偶說此槎來上天。
- 暫乘西風犯牛斗，却看東海成桑田。

## 拼音

- nan2 shan1 da4 shu4 feng1 yu3 chu1 ， bai3 nian2 bu2 dao4 sheng1 li3 ku1 。
- lao3 zhi1 cuo4 luo4 mi2 fen4 jiao3 ， bing4 gen1 liu2 jie2 long2 chui2 hu2 。
- feng1 shuang1 bu4 zhi1 chun1 bu4 gai3 ， gu3 tai2 xuan2 man4 xiang1 ying2 dai4 。
- qi3 zhi1 gao1 tang2 su4 bi4 shang4 ， hua4 tu2 neng2 ling4 guan1 zhe3 ai4 。
- ye3 fu1 chen2 xing1 zuo4 shu4 bian1 ， ou3 shuo1 ci3 cha2 lai2 shang4 tian1 。
- zan4 cheng2 xi1 feng1 fan4 niu2 dou4 ， que4 kan4 dong1 hai3 cheng2 sang1 tian2 。

## 注释

## 译文

## 赏析
