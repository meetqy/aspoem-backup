---
id: liu-ban-yuan-fu-she-ren-yuan-zi-chun-fang-qian-zhi-shi-shi-wei-geng-hui-wang-xuan-you-xin-ming-zeng-zhi-jian-sheng-ji-rong-lun-ge-fei-ran-cheng-pian-yi-shen-huan-he
title: 原父舍人爰自春坊遷職史氏未更晦望旋有新命增秩諫省躋榮綸閣斐然成篇以伸歡賀
titlePinyin: yuan2 fu4 she4 ren2 yuan2 zi4 chun1 fang1 qian1 zhi2 shi3 shi4 wei4 geng4 hui4 wang4 xuan2 you3 xin1 ming4 zeng1 zhi4 jian4 sheng3 ji1 rong2 lun2 ge2 fei3 ran2 cheng2 pian1 yi3 shen1 huan1 he4
titleSlug: yuan-fu-she-ren-yuan-zi-chun-fang-qian-zhi-shi-shi-wei-geng-hui-wang-xuan-you-xin-ming-zeng-zhi-jian-sheng-ji-rong-lun-ge-fei-ran-cheng-pian-yi-shen-huan-he
author: 劉攽
authorPinyin: liu2 ban1
authorSlug: liu-ban
dynasty: 宋
dynastyPinyin: song4
dynastySlug: song
tags: []
---

## 正文

- 近署銅龍貴，仙山策府遥。
- 由來稱國士，自致必雲霄。
- 太史題凡例，彤庭奉日朝。
- 除書新翰墨，受賜接晨朝。
- 池水通翔鳳，星垣直建杓。
- 泛槎輕濟海，逸御捷凌飆。
- 獻納當宸扆，絲綸聳具寮。
- 直詞明黼黻，大冊粲瓊瑶。
- 拜舞腰金重，歸來廐馬調。
- 泥書開鵠板，法駕從雞翹。
- 高興吟紅藥，珍辭賦洞簫。
- 宮花香永晝，禁漏靜通宵。
- 枝鵲聲何喜，原鴒意自饒。
- 寄言江漢客，無事老漁樵。

## 拼音

- jin4 shu3 tong2 long2 gui4 ， xian1 shan1 ce4 fu3 yao2 。
- you2 lai2 cheng1 guo2 shi4 ， zi4 zhi4 bi4 yun2 xiao1 。
- tai4 shi3 ti2 fan2 li4 ， tong2 ting2 feng4 ri4 chao2 。
- chu2 shu1 xin1 han4 mo4 ， shou4 ci4 jie1 chen2 chao2 。
- chi2 shui3 tong1 xiang2 feng4 ， xing1 yuan2 zhi2 jian4 shao2 。
- fan4 cha2 qing1 ji4 hai3 ， yi4 yu4 jie2 ling2 biao1 。
- xian4 na4 dang1 chen2 yi3 ， si1 lun2 song3 ju4 liao2 。
- zhi2 ci2 ming2 fu3 fu2 ， da4 ce4 can4 qiong2 yao2 。
- bai4 wu3 yao1 jin1 zhong4 ， gui1 lai2 jiu4 ma3 diao4 。
- ni2 shu1 kai1 hu2 ban3 ， fa3 jia4 cong2 ji1 qiao2 。
- gao1 xing1 yin2 hong2 yao4 ， zhen1 ci2 fu4 dong4 xiao1 。
- gong1 hua1 xiang1 yong3 zhou4 ， jin4 lou4 jing4 tong1 xiao1 。
- zhi1 que4 sheng1 he2 xi3 ， yuan2 ling2 yi4 zi4 rao2 。
- ji4 yan2 jiang1 han4 ke4 ， wu2 shi4 lao3 yu2 qiao2 。

## 注释

## 译文

## 赏析
