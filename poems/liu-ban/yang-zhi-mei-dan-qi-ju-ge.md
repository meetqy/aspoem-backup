---
id: liu-ban-yang-zhi-mei-dan-qi-ju-ge
title: 楊之美彈棋局歌
titlePinyin: yang2 zhi1 mei3 dan4 qi2 ju2 ge1
titleSlug: yang-zhi-mei-dan-qi-ju-ge
author: 劉攽
authorPinyin: liu2 ban1
authorSlug: liu-ban
dynasty: 宋
dynastyPinyin: song4
dynastySlug: song
tags: []
---

## 正文

- 漢皇初厭蹙鞠勞，侍臣始作彈棋戲。
- 東方諸公盛得名，魏文以來稱絕技。
- 後宮粧奩乃可爲，客著葛巾尤更奇。
- 誰令朱墨異貴賤，百世紛紛無已時。
- 君從何處得此局，石理溫華瑩寒玉。
- 山形四隤澗谷深，別將望秦森在目。
- 少年博戲日益新，古事不復傳今人。
- 君能興此亦先覺，辟雍老儒悲絕學。

## 拼音

- han4 huang2 chu1 yan4 cu4 ju1 lao2 ， shi4 chen2 shi3 zuo4 dan4 qi2 xi4 。
- dong1 fang1 zhu1 gong1 sheng4 de2 ming2 ， wei4 wen2 yi3 lai2 cheng1 jue2 ji4 。
- hou4 gong1 zhuang1 lian2 nai3 ke3 wei2 ， ke4 zhu4 ge2 jin1 you2 geng4 qi2 。
- shui2 ling4 zhu1 mo4 yi4 gui4 jian4 ， bai3 shi4 fen1 fen1 wu2 yi3 shi2 。
- jun1 cong2 he2 chu3 de2 ci3 ju2 ， shi2 li3 wen1 hua2 ying2 han2 yu4 。
- shan1 xing2 si4 tui2 jian4 gu3 shen1 ， bie2 jiang1 wang4 qin2 sen1 zai4 mu4 。
- shao4 nian2 bo2 xi4 ri4 yi4 xin1 ， gu3 shi4 bu2 fu4 chuan2 jin1 ren2 。
- jun1 neng2 xing1 ci3 yi4 xian1 jue2 ， pi4 yong1 lao3 ru2 bei1 jue2 xue2 。

## 注释

## 译文

## 赏析
