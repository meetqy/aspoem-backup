---
id: liu-ban-you-he-wei-xiu-cai
title: 又和魏秀才
titlePinyin: you4 he2 wei4 xiu4 cai0
titleSlug: you-he-wei-xiu-cai
author: 劉攽
authorPinyin: liu2 ban1
authorSlug: liu-ban
dynasty: 宋
dynastyPinyin: song4
dynastySlug: song
tags: []
---

## 正文

- 川原惟漢廣，雷雨向春深。
- 望望三農事，悠悠一歲心。
- 月離初候畢，龍見亦推壬。
- 向夕風翻海，中天電爍金。
- 農占不騎晦，史例足書霖。
- 至治無饑穰，元和蔑旱涔。
- 遷鸚殊自喜，倦客獨悲吟。
- 未必魚生釜，聊因酒貰琴。
- 奮身從嫖姚，走馬過雕陰。
- 辜負封侯骨，棲遲沔水潯。

## 拼音

- chuan1 yuan2 wei2 han4 guang3 ， lei2 yu3 xiang4 chun1 shen1 。
- wang4 wang4 san1 nong2 shi4 ， you1 you1 yi2 sui4 xin1 。
- yue4 li2 chu1 hou4 bi4 ， long2 jian4 yi4 tui1 ren2 。
- xiang4 xi1 feng1 fan1 hai3 ， zhong1 tian1 dian4 shuo4 jin1 。
- nong2 zhan4 bu4 qi2 hui4 ， shi3 li4 zu2 shu1 lin2 。
- zhi4 zhi4 wu2 ji1 rang2 ， yuan2 he2 mie4 han4 cen2 。
- qian1 ying1 shu1 zi4 xi3 ， juan4 ke4 du2 bei1 yin2 。
- wei4 bi4 yu2 sheng1 fu3 ， liao2 yin1 jiu3 shi4 qin2 。
- fen4 shen1 cong2 piao2 yao2 ， zou3 ma3 guo4 diao1 yin1 。
- gu1 fu4 feng1 hou2 gu3 ， qi1 chi2 mian3 shui3 xun2 。

## 注释

## 译文

## 赏析
