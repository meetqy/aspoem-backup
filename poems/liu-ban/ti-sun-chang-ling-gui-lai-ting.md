---
id: liu-ban-ti-sun-chang-ling-gui-lai-ting
title: 題孫昌齡歸來亭
titlePinyin: ti2 sun1 chang1 ling2 gui1 lai2 ting2
titleSlug: ti-sun-chang-ling-gui-lai-ting
author: 劉攽
authorPinyin: liu2 ban1
authorSlug: liu-ban
dynasty: 宋
dynastyPinyin: song4
dynastySlug: song
tags: []
---

## 正文

- 丈人髮如漆，筋力不知老。
- 七十置官歸，時人以爲早。
- 多公逍遥志，所向豁懷抱。
- 雖云容膝安，不減專城好。
- 忘機睨雲水，寓興植芳草。
- 世故不經聽，塵軌從却掃。
- 壯子官瀛洲，濟美擅詞藻。
- 親歡適爲主，家事意承考。
- 古云陶淵明，避俗非達道。
- 息交以絕遊，自處何枯槁。
- 公爲鄉先生，里邑每傾倒。
- 一言可鎮浮，不啻千金寶。
- 宦遊失門戶，駑蹇悲棧皂。
- 祝身得如公，每食心再禱。

## 拼音

- zhang4 ren2 fa4 ru2 qi1 ， jin1 li4 bu4 zhi1 lao3 。
- qi1 shi2 zhi4 guan1 gui1 ， shi2 ren2 yi3 wei2 zao3 。
- duo1 gong1 xiao1 yao2 zhi4 ， suo3 xiang4 huo1 huai2 bao4 。
- sui1 yun2 rong2 xi1 an1 ， bu4 jian3 zhuan1 cheng2 hao3 。
- wang4 ji1 ni4 yun2 shui3 ， yu4 xing1 zhi2 fang1 cao3 。
- shi4 gu4 bu4 jing1 ting1 ， chen2 gui3 cong2 que4 sao3 。
- zhuang4 zi3 guan1 ying2 zhou1 ， ji4 mei3 shan4 ci2 zao3 。
- qin1 huan1 shi4 wei2 zhu3 ， jia1 shi4 yi4 cheng2 kao3 。
- gu3 yun2 tao2 yuan1 ming2 ， bi4 su2 fei1 da2 dao4 。
- xi1 jiao1 yi3 jue2 you2 ， zi4 chu3 he2 ku1 gao3 。
- gong1 wei2 xiang1 xian1 sheng0 ， li3 yi4 mei3 qing1 dao3 。
- yi4 yan2 ke3 zhen4 fu2 ， bu2 chi4 qian1 jin1 bao3 。
- huan4 you2 shi1 men2 hu4 ， nu2 jian3 bei1 zhan4 zao4 。
- zhu4 shen1 de2 ru2 gong1 ， mei3 shi2 xin1 zai4 dao3 。

## 注释

## 译文

## 赏析
