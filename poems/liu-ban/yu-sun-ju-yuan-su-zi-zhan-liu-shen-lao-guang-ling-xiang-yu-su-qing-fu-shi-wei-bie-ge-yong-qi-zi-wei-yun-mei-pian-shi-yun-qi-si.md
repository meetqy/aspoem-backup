---
id: liu-ban-yu-sun-ju-yuan-su-zi-zhan-liu-shen-lao-guang-ling-xiang-yu-su-qing-fu-shi-wei-bie-ge-yong-qi-zi-wei-yun-mei-pian-shi-yun-qi-si
title: 與孫巨源蘇子瞻劉莘老廣陵相遇蘇請賦詩爲別各用其字爲韵每篇十韵  其四
titlePinyin: yu3 sun1 ju4 yuan2 su1 zi3 zhan1 liu2 shen1 lao3 guang3 ling2 xiang1 yu4 su1 qing3 fu4 shi1 wei2 bie2 ge4 yong4 qi2 zi4 wei2 yun4 mei3 pian1 shi2 yun4     qi2 si4
titleSlug: yu-sun-ju-yuan-su-zi-zhan-liu-shen-lao-guang-ling-xiang-yu-su-qing-fu-shi-wei-bie-ge-yong-qi-zi-wei-yun-mei-pian-shi-yun-qi-si
author: 劉攽
authorPinyin: liu2 ban1
authorSlug: liu-ban
dynasty: 宋
dynastyPinyin: song4
dynastySlug: song
tags: []
---

## 正文

- 嗷嗷南飛鴻，羽翼何莘莘。
- 哀鳴衡山陽，落影湘水濱。
- 歲晏道路長，雪霜多苦辛。
- 豈無稻粱謀，畢弋如魚鱗。
- 此雁欲誰比，正若羈旅人。
- 古來瘴癘地，常有忠直臣。
- 扁舟慎自將，勿重蛟鼉嗔。
- 鵩鳥惡似鴞，端能伺承塵。
- 東風發衆芳，宿莽熙陽春。
- 雁歸君未歸，悵望汀洲蘋。

## 拼音

- ao2 ao2 nan2 fei1 hong2 ， yu3 yi4 he2 shen1 shen1 。
- ai1 ming2 heng2 shan1 yang2 ， luo4 ying3 xiang1 shui3 bin1 。
- sui4 yan4 dao4 lu4 chang2 ， xue3 shuang1 duo1 ku3 xin1 。
- qi3 wu2 dao4 liang2 mou2 ， bi4 yi4 ru2 yu2 lin2 。
- ci3 yan4 yu4 shui2 bi3 ， zheng4 ruo4 ji1 lü3 ren2 。
- gu3 lai2 zhang4 li4 di4 ， chang2 you3 zhong1 zhi2 chen2 。
- bian3 zhou1 shen4 zi4 jiang1 ， wu4 zhong4 jiao1 tuo2 chen1 。
- fu2 niao3 e4 si4 xiao1 ， duan1 neng2 si4 cheng2 chen2 。
- dong1 feng1 fa1 zhong4 fang1 ， su4 mang3 xi1 yang2 chun1 。
- yan4 gui1 jun1 wei4 gui1 ， chang4 wang4 ting1 zhou1 pin2 。

## 注释

## 译文

## 赏析
