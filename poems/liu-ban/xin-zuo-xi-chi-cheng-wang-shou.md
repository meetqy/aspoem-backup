---
id: liu-ban-xin-zuo-xi-chi-cheng-wang-shou
title: 新作西池呈王守
titlePinyin: xin1 zuo4 xi1 chi2 cheng2 wang2 shou3
titleSlug: xin-zuo-xi-chi-cheng-wang-shou
author: 劉攽
authorPinyin: liu2 ban1
authorSlug: liu-ban
dynasty: 宋
dynastyPinyin: song4
dynastySlug: song
tags: []
---

## 正文

- 清源注長波，縈回十里內。
- 泓澄鑒群物，雜細分毛介。
- 旱歲未嘗減，隆冬方可愛。
- 傳云五龍舊，疑有神物在。
- 惜此去人近，久隨荆棘廢。
- 賞心一朝同，版築四面會。
- 鑿池兩漢集，抗榭群山對。
- 種花漸成蹊，栽竹俄自倍。
- 荷芰入四鄰，鷗鳥盈千輩。
- 鱼遊明鏡中，人語紅塵外。
- 眷茲仁智樂，况乃登臨最。
- 滄浪歡濯纓，藥餌勸飛蓋。
- 訟閒固材勝，神逸自形泰。
- 願言載筆間，屢得從公邁。

## 拼音

- qing1 yuan2 zhu4 chang2 bo1 ， ying2 hui2 shi2 li3 nei4 。
- hong2 cheng2 jian4 qun2 wu4 ， za2 xi4 fen1 mao2 jie4 。
- han4 sui4 wei4 chang2 jian3 ， long2 dong1 fang1 ke3 ai4 。
- chuan2 yun2 wu3 long2 jiu4 ， yi2 you3 shen2 wu4 zai4 。
- xi1 ci3 qu4 ren2 jin4 ， jiu3 sui2 jing1 ji2 fei4 。
- shang3 xin1 yi4 zhao1 tong2 ， ban3 zhu4 si4 mian4 hui4 。
- zao2 chi2 liang3 han4 ji2 ， kang4 xie4 qun2 shan1 dui4 。
- zhong3 hua1 jian4 cheng2 qi1 ， zai1 zhu2 e2 zi4 bei4 。
- he2 ji4 ru4 si4 lin2 ， ou1 niao3 ying2 qian1 bei4 。
- yu2 you2 ming2 jing4 zhong1 ， ren2 yu3 hong2 chen2 wai4 。
- juan4 zi1 ren2 zhi4 le4 ， kuang4 nai3 deng1 lin2 zui4 。
- cang1 lang4 huan1 zhuo2 ying1 ， yao4 er3 quan4 fei1 gai4 。
- song4 xian2 gu4 cai2 sheng4 ， shen2 yi4 zi4 xing2 tai4 。
- yuan4 yan2 zai4 bi3 jian4 ， lü3 de2 cong2 gong1 mai4 。

## 注释

## 译文

## 赏析
