---
id: liu-ban-zhi-guan-ru-zhou-zhou-zhong-zuo-ji-dou-xia
title: 之官汝州舟中作寄都下
titlePinyin: zhi1 guan1 ru3 zhou1 zhou1 zhong1 zuo4 ji4 dou1 xia4
titleSlug: zhi-guan-ru-zhou-zhou-zhong-zuo-ji-dou-xia
author: 劉攽
authorPinyin: liu2 ban1
authorSlug: liu-ban
dynasty: 唐
dynastyPinyin: tang2
dynastySlug: tang
tags: [] 
---

## 正文

- 淺智憚遠謀，弱力量所任。
- 進途遠朝廷，退迹違山林。
- 代耕抱微願，儋石安素心。
- 小官慕既往，有道念在今。
- 問津自南郭，治舟遡清潯。
- 鼎鼎去鄉悲，冷冷遊子吟。
- 凌風卷晴綠，喬木庇高陰。
- 黄鳥相喧呼，嘉魚一浮沉。
- 晨昏偶素月，信宿在青岑。
- 所遇多可歡，離念頗用侵。
- 嵯峨天門高，浩蕩瀛海深。
- 髦士相提衡，精義窮幽尋。
- 顧余傾蓋交，問我瑶華音。
- 戒車辱祖道，贈策悵分襟。
- 簡書甫祗畏，僻陋方滯淫。
- 摇懷日三秋，寄情望歸禽。

## 拼音

- qian3 zhi4 dan4 yuan3 mou2 ， ruo4 li4 liang4 suo3 ren4 。
- jin4 tu2 yuan3 chao2 ting2 ， tui4 ji4 wei2 shan1 lin2 。
- dai4 geng1 bao4 wei1 yuan4 ， dan1 shi2 an1 su4 xin1 。
- xiao3 guan1 mu4 ji4 wang3 ， you3 dao4 nian4 zai4 jin1 。
- wen4 jin1 zi4 nan2 guo1 ， zhi4 zhou1 su4 qing1 xun2 。
- ding3 ding3 qu4 xiang1 bei1 ， leng3 leng3 you2 zi3 yin2 。
- ling2 feng1 juan4 qing2 lü4 ， qiao2 mu4 bi4 gao1 yin1 。
- huang2 niao3 xiang1 xuan1 hu1 ， jia1 yu2 yi4 fu2 chen2 。
- chen2 hun1 ou3 su4 yue4 ， xin4 su4 zai4 qing1 cen2 。
- suo3 yu4 duo1 ke3 huan1 ， li2 nian4 po1 yong4 qin1 。
- cuo2 e2 tian1 men2 gao1 ， hao4 dang4 ying2 hai3 shen1 。
- mao2 shi4 xiang1 ti2 heng2 ， jing1 yi4 qiong2 you1 xun2 。
- gu4 yu2 qing1 gai4 jiao1 ， wen4 wo3 yao2 hua2 yin1 。
- jie4 ju1 ru3 zu3 dao4 ， zeng4 ce4 chang4 fen1 jin1 。
- jian3 shu1 fu3 zhi1 wei4 ， pi4 lou4 fang1 zhi4 yin2 。
- yao2 huai2 ri4 san1 qiu1 ， ji4 qing2 wang4 gui1 qin2 。

## 注释

## 译文

## 赏析
