---
id: liu-ban-ji-mei-sheng-yu-jiang-lin-ji-han-chi-guo
title: 寄梅聖俞江鄰幾韓持國
titlePinyin: ji4 mei2 sheng4 yu2 jiang1 lin2 ji1 han2 chi2 guo2
titleSlug: ji-mei-sheng-yu-jiang-lin-ji-han-chi-guo
author: 劉攽
authorPinyin: liu2 ban1
authorSlug: liu-ban
dynasty: 宋
dynastyPinyin: song4
dynastySlug: song
tags: []
---

## 正文

- 直諒多聞友，衣冠領袖賢。
- 平生三徑樂，少別四時遷。
- 曲策春山秘，絃歌璧水圜。
- 吳門真養性，委吏故依然。
- 杖履兼閭里，詩文孰後先。
- 風雲多變態，鞭弭屢周旋。
- 清汝流無極，維嵩地少偏。
- 微官非擇取，勝事偶陳前。
- 遲日消棋局，殘春頼醉眠。
- 時從謝客咏，不廢遠公禪。
- 吏課輕涓露，官箴恨纆牽。
- 裹糧嗟不遂，回首鎮幽捐。

## 拼音

- zhi2 liang4 duo1 wen2 you3 ， yi1 guan1 ling3 xiu4 xian2 。
- ping2 sheng1 san1 jing4 le4 ， shao3 bie2 si4 shi2 qian1 。
- qu3 ce4 chun1 shan1 mi4 ， xian2 ge1 bi4 shui3 huan2 。
- wu2 men2 zhen1 yang3 xing4 ， wei3 li4 gu4 yi1 ran2 。
- zhang4 lü3 jian1 lü2 li3 ， shi1 wen2 shu2 hou4 xian1 。
- feng1 yun2 duo1 bian4 tai4 ， bian1 mi3 lü3 zhou1 xuan2 。
- qing1 ru3 liu2 wu2 ji2 ， wei2 song1 di4 shao3 pian1 。
- wei1 guan1 fei1 ze2 qu3 ， sheng4 shi4 ou3 chen2 qian2 。
- chi2 ri4 xiao1 qi2 ju2 ， can2 chun1 lai4 zui4 mian2 。
- shi2 cong2 xie4 ke4 yong3 ， bu2 fei4 yuan3 gong1 shan4 。
- li4 ke4 qing1 juan1 lu4 ， guan1 zhen1 hen4 mo4 qian1 。
- guo3 liang2 jie1 bu2 sui4 ， hui2 shou3 zhen4 you1 juan1 。

## 注释

## 译文

## 赏析
