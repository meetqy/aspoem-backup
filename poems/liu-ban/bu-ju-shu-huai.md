---
id: liu-ban-bu-ju-shu-huai
title: 卜居書懷
titlePinyin: bu3 ju1 shu1 huai2
titleSlug: bu-ju-shu-huai
author: 劉攽
authorPinyin: liu2 ban1
authorSlug: liu-ban
dynasty: 宋
dynastyPinyin: song4
dynastySlug: song
tags: []
---

## 正文

- 漆雕未能信，陽甫免歸居。
- 理以逍遥得，材由濩落疏。
- 狹才輕勢利，小隠幸林廬。
- 藿食由來事，茅茨不願餘。
- 南檐容曝日，側徑喜携鋤。
- 筋力吾如此，功名世有諸。
- 憶初干萬乘，徒步謁公車。
- 投射東堂策，歸來北闕書。
- 先鳴煩指日，弱羽愧吹噓。
- 雲雨非人力，泥塗亦詔除。
- 江湖輕乘雁，鐘鼓陋鶢鶋。
- 有道翻羞卷，迷津幸遂初。
- 幽棲謝車馬，至樂狎樵漁。
- 述作稱狂簡，誰能問起予。

## 拼音

- qi1 diao1 wei4 neng2 xin4 ， yang2 fu3 mian3 gui1 ju1 。
- li3 yi3 xiao1 yao2 de2 ， cai2 you2 hu4 luo4 shu1 。
- xia2 cai2 qing1 shi4 li4 ， xiao3 yin3 xing4 lin2 lu2 。
- huo4 shi2 you2 lai2 shi4 ， mao2 ci2 bu2 yuan4 yu2 。
- nan2 yan2 rong2 pu4 ri4 ， ce4 jing4 xi3 xie2 chu2 。
- jin1 li4 wu2 ru2 ci3 ， gong1 ming2 shi4 you3 zhu1 。
- yi4 chu1 gan1 wan4 cheng2 ， tu2 bu4 ye4 gong1 ju1 。
- tou2 she4 dong1 tang2 ce4 ， gui1 lai2 bei3 que4 shu1 。
- xian1 ming2 fan2 zhi3 ri4 ， ruo4 yu3 kui4 chui1 xu1 。
- yun2 yu3 fei1 ren2 li4 ， ni2 tu2 yi4 zhao4 chu2 。
- jiang1 hu2 qing1 cheng2 yan4 ， zhong1 gu3 lou4 yuan2 ju1 。
- you3 dao4 fan1 xiu1 juan4 ， mi2 jin1 xing4 sui4 chu1 。
- you1 qi1 xie4 ju1 ma3 ， zhi4 le4 xia2 qiao2 yu2 。
- shu4 zuo4 cheng1 kuang2 jian3 ， shui2 neng2 wen4 qi3 yu3 。

## 注释

## 译文

## 赏析
