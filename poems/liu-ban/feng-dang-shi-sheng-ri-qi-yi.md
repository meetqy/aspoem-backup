---
id: liu-ban-feng-dang-shi-sheng-ri-qi-yi
title: 馮當世生日  其一
titlePinyin: feng2 dang1 shi4 sheng1 ri4     qi2 yi1
titleSlug: feng-dang-shi-sheng-ri-qi-yi
author: 劉攽
authorPinyin: liu2 ban1
authorSlug: liu-ban
dynasty: 唐
dynastyPinyin: tang2
dynastySlug: tang
tags: [] 
---

## 正文

- 申甫維崧嶽，東方本歲星。
- 舊書容盡信，成事况親聆。
- 南紀浮江漢，青煒變頊冥。
- 氣和方毓粹，地勝已儲靈。
- 德宇何寥廓，斯文實典刑。
- 龍駒來汗血，霜刃脫青萍。
- 智略聯三捷，規模壯六經。
- 羽翰驚海運，辰象屬天扃。
- 回首煙霄近，橫雲漢閣青。
- 河圖開祕奧，龍節付儀形。
- 萬里風聲肅，三年楚俗寧。
- 里甿羞螮蝀，鄉校謹螟蛉。
- 聖主思霖雨，群生望大庭。
- 指期調鼎實，洗眼頌椿齡。
- 授易嘗占晉，論詩竊次駉。
- 莫言狂簡士，足記景鐘銘。

## 拼音

- shen1 fu3 wei2 song1 yue4 ， dong1 fang1 ben3 sui4 xing1 。
- jiu4 shu1 rong2 jin4 xin4 ， cheng2 shi4 kuang4 qin1 ling2 。
- nan2 ji4 fu2 jiang1 han4 ， qing1 wei3 bian4 xu4 ming2 。
- qi4 he2 fang1 yu4 cui4 ， di4 sheng4 yi3 chu3 ling2 。
- de2 yu3 he2 liao2 kuo4 ， si1 wen2 shi2 dian3 xing2 。
- long2 ju1 lai2 han4 xue4 ， shuang1 ren4 tuo1 qing1 ping2 。
- zhi4 lüe4 lian2 san1 jie2 ， gui1 mo2 zhuang4 liu4 jing1 。
- yu3 han4 jing1 hai3 yun4 ， chen2 xiang4 shu3 tian1 jiong1 。
- hui2 shou3 yan1 xiao1 jin4 ， heng2 yun2 han4 ge2 qing1 。
- he2 tu2 kai1 bi4 ao4 ， long2 jie2 fu4 yi2 xing2 。
- wan4 li3 feng1 sheng1 su4 ， san1 nian2 chu3 su2 ning2 。
- li3 meng2 xiu1 di4 dong1 ， xiang1 xiao4 jin3 ming2 ling2 。
- sheng4 zhu3 si1 lin2 yu3 ， qun2 sheng1 wang4 da4 ting2 。
- zhi3 qi1 diao4 ding3 shi2 ， xi3 yan3 song4 chun1 ling2 。
- shou4 yi4 chang2 zhan4 jin4 ， lun4 shi1 qie4 ci4 jiong1 。
- mo4 yan2 kuang2 jian3 shi4 ， zu2 ji4 jing3 zhong1 ming2 。

## 注释

## 译文

## 赏析
