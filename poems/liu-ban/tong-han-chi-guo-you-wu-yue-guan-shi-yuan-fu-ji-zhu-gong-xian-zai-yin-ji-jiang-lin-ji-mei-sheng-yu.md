---
id: liu-ban-tong-han-chi-guo-you-wu-yue-guan-shi-yuan-fu-ji-zhu-gong-xian-zai-yin-ji-jiang-lin-ji-mei-sheng-yu
title: 同韓持國遊五嶽觀時原甫暨諸公先在因寄江鄰幾梅聖俞
titlePinyin: tong2 han2 chi2 guo2 you2 wu3 yue4 guan1 shi2 yuan2 fu3 ji4 zhu1 gong1 xian1 zai4 yin1 ji4 jiang1 lin2 ji1 mei2 sheng4 yu2
titleSlug: tong-han-chi-guo-you-wu-yue-guan-shi-yuan-fu-ji-zhu-gong-xian-zai-yin-ji-jiang-lin-ji-mei-sheng-yu
author: 劉攽
authorPinyin: liu2 ban1
authorSlug: liu-ban
dynasty: 宋
dynastyPinyin: song4
dynastySlug: song
tags: []
---

## 正文

- 簡服車馬輕，出郭塵埃遠。
- 况茲偶同好，慵惰重推挽。
- 壽宮如屯雲，重門謹關鍵。
- 五城十二樓，瑶池芙蓉苑。
- 境深日遲永，天近春纖婉。
- 異花秀燁燁，弱柳垂宛宛。
- 初從鈞天遊，列帝皆龍衮。
- 俗骨已屢驚，凌虛翻自忖。
- 却逢桃源客，笑語何繾綣。
- 尚留樵叟棋，競勸胡麻飯。
- 金醴泛餘杯，芝英餌豐本。
- 平生此遊勝，餘恨相知晚。
- 重來恐已迷，盡興仍忘返。
- 群公謫神仙，吏隠亦肥遯。
- 尚平夙昔志，讀易明益損。
- 寧知五嶽期，不待越崖巘。
- 何當謝羈束，相與同息偃。

## 拼音

- jian3 fu2 ju1 ma3 qing1 ， chu1 guo1 chen2 ai1 yuan3 。
- kuang4 zi1 ou3 tong2 hao4 ， yong1 duo4 zhong4 tui1 wan3 。
- shou4 gong1 ru2 tun2 yun2 ， zhong4 men2 jin3 guan1 jian4 。
- wu3 cheng2 shi2 er4 lou2 ， yao2 chi2 fu2 rong2 yuan4 。
- jing4 shen1 ri4 chi2 yong3 ， tian1 jin4 chun1 xian1 wan3 。
- yi4 hua1 xiu4 ye4 ye4 ， ruo4 liu3 chui2 wan3 wan3 。
- chu1 cong2 jun1 tian1 you2 ， lie4 di4 jie1 long2 gun3 。
- su2 gu3 yi3 lü3 jing1 ， ling2 xu1 fan1 zi4 cun3 。
- que4 feng2 tao2 yuan2 ke4 ， xiao4 yu3 he2 qian3 quan3 。
- shang4 liu2 qiao2 sou3 qi2 ， jing4 quan4 hu2 ma2 fan4 。
- jin1 li3 fan4 yu2 bei1 ， zhi1 ying1 er3 feng1 ben3 。
- ping2 sheng1 ci3 you2 sheng4 ， yu2 hen4 xiang1 zhi1 wan3 。
- zhong4 lai2 kong3 yi3 mi2 ， jin4 xing1 reng2 wang4 fan3 。
- qun2 gong1 zhe2 shen2 xian1 ， li4 yin3 yi4 fei2 dun4 。
- shang4 ping2 su4 xi1 zhi4 ， du2 yi4 ming2 yi4 sun3 。
- ning2 zhi1 wu3 yue4 qi1 ， bu2 dai4 yue4 ya2 yan3 。
- he2 dang1 xie4 ji1 shu4 ， xiang1 yu3 tong2 xi1 yan3 。

## 注释

## 译文

## 赏析
