---
id: liu-ban-ci-yun-he-han-chi-guo-xue-er-shi-yun
title: 次韵和韓持國雪二十韵
titlePinyin: ci4 yun4 he2 han2 chi2 guo2 xue3 er4 shi2 yun4
titleSlug: ci-yun-he-han-chi-guo-xue-er-shi-yun
author: 劉攽
authorPinyin: liu2 ban1
authorSlug: liu-ban
dynasty: 唐
dynastyPinyin: tang2
dynastySlug: tang
tags: [] 
---

## 正文

- 層雲升蒼莽，密雪亂高低。
- 巧緻欺工倕，繁多感計倪。
- 因高宜嶽鎮，善下及塗泥。
- 海變方朝若，天通憶命黎。
- 懸檐垂齟齬，投隙置刀圭。
- 冥頊豪無頼，娥舒弱易迷。
- 清心還自照，正色故思齊。
- 報曙端成誤，驚春妄問奚。
- 林珍翔鷺鵠，玉氣墮虹蜺。
- 獵野甘燔兔，登川快臛蠵。
- 風回飄柳絮，日暝亂醯雞。
- 蟲篆初難辨，庖羔久未刲。
- 冥鴻愁徑度，饑雀愴單棲。
- 律驗知陽復，天旋測氣躋。
- 浮生共羈旅，外境本筌蹄。
- 置酒容高會，論文慰解携。
- 詩從載塗唱，賦爲騁妍題。
- 數聽波濤辨，滔滔百仞溪。

## 拼音

- ceng2 yun2 sheng1 cang1 mang3 ， mi4 xue3 luan4 gao1 di1 。
- qiao3 zhi4 qi1 gong1 chui2 ， fan2 duo1 gan3 ji4 ni2 。
- yin1 gao1 yi2 yue4 zhen4 ， shan4 xia4 ji2 tu2 ni2 。
- hai3 bian4 fang1 chao2 ruo4 ， tian1 tong1 yi4 ming4 li2 。
- xuan2 yan2 chui2 ju3 yu3 ， tou2 xi4 zhi4 dao1 gui1 。
- ming2 xu4 hao2 wu2 lai4 ， e2 shu1 ruo4 yi4 mi2 。
- qing1 xin1 huan2 zi4 zhao4 ， zheng4 se4 gu4 si1 qi2 。
- bao4 shu3 duan1 cheng2 wu4 ， jing1 chun1 wang4 wen4 xi1 。
- lin2 zhen1 xiang2 lu4 hu2 ， yu4 qi4 duo4 hong2 ni2 。
- lie4 ye3 gan1 fan2 tu4 ， deng1 chuan1 kuai4 huo4 xi1 。
- feng1 hui2 piao1 liu3 xu4 ， ri4 ming2 luan4 xi1 ji1 。
- chong2 zhuan4 chu1 nan2 bian4 ， pao2 gao1 jiu3 wei4 kui1 。
- ming2 hong2 chou2 jing4 du4 ， ji1 que4 chuang4 dan1 qi1 。
- lü4 yan4 zhi1 yang2 fu4 ， tian1 xuan2 ce4 qi4 ji1 。
- fu2 sheng1 gong4 ji1 lü3 ， wai4 jing4 ben3 quan2 ti2 。
- zhi4 jiu3 rong2 gao1 hui4 ， lun4 wen2 wei4 jie3 xie2 。
- shi1 cong2 zai4 tu2 chang4 ， fu4 wei2 cheng3 yan2 ti2 。
- shu4 ting1 bo1 tao1 bian4 ， tao1 tao1 bai3 ren4 xi1 。

## 注释

## 译文

## 赏析
