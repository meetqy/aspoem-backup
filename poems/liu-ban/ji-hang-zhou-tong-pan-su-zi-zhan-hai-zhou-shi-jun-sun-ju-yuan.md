---
id: liu-ban-ji-hang-zhou-tong-pan-su-zi-zhan-hai-zhou-shi-jun-sun-ju-yuan
title: 寄杭州通判蘇子瞻海州使君孫巨源
titlePinyin: ji4 hang2 zhou1 tong1 pan4 su1 zi3 zhan1 hai3 zhou1 shi3 jun1 sun1 ju4 yuan2
titleSlug: ji-hang-zhou-tong-pan-su-zi-zhan-hai-zhou-shi-jun-sun-ju-yuan
author: 劉攽
authorPinyin: liu2 ban1
authorSlug: liu-ban
dynasty: 唐
dynastyPinyin: tang2
dynastySlug: tang
tags: [] 
---

## 正文

- 淛水三江外，朐山百郡東。
- 專城須聞望，半刺亦才雄。
- 浪海元無際，吳潮近峽中。
- 茵憑那獨異，翰墨自兼工。
- 追昔賢良舉，殊時步武同。
- 百篇傳冠古，半策已全功。
- 咫尺騰霄使，回旋著籍通。
- 龍媒流汗血，鳳羽雜鳬翁。
- 烈士猶難進，清朝各願忠。
- 伏蒲寧曲學，鳴鼓尚深攻。
- 物理安圓鑿，人倫陋發蒙。
- 俟河愁敝箄，破膽忤豐隆。
- 力擠膠西相，廉欺第五公。
- 絕絃迷促軫，折翼創虛弓。
- 卧閣寧多病，治中有舊風。
- 從容付丞史，咻噢及兒童。
- 使者誅求急，王人禮數崇。
- 湯年偏一溉，稷御不終窮。
- 高宴延仙伯，閒遊歷梵宮。
- 怒濤翻練白，浴日上霞紅。
- 沙鮚能藏蟹，江鳬不慕鴻。
- 五雲瞻碣石，七澤望青楓。
- 瓜戍留麋巀，茅心憶桂叢。
- 賜環聊衮衮，遺楪漫忡忡。
- 困學今將落，生涯只屢空。
- 頭風吹過雨，鬢雪亂飛蓬。
- 龜死寧遺策，鸞棲豈願籠。
- 勞生俱夢寐，有道或瘖聾。
- 絕唱常難和，幽光更待融。
- 知音懷感慨，不獨寄絲桐。

## 拼音

- zhe4 shui3 san1 jiang1 wai4 ， qu2 shan1 bai3 jun4 dong1 。
- zhuan1 cheng2 xu1 wen2 wang4 ， ban4 ci4 yi4 cai2 xiong2 。
- lang4 hai3 yuan2 wu2 ji4 ， wu2 chao2 jin4 xia2 zhong1 。
- yin1 ping2 na4 du2 yi4 ， han4 mo4 zi4 jian1 gong1 。
- zhui1 xi1 xian2 liang2 ju3 ， shu1 shi2 bu4 wu3 tong2 。
- bai3 pian1 chuan2 guan1 gu3 ， ban4 ce4 yi3 quan2 gong1 。
- zhi3 chi3 teng2 xiao1 shi3 ， hui2 xuan2 zhu4 ji2 tong1 。
- long2 mei2 liu2 han4 xue4 ， feng4 yu3 za2 fu2 weng1 。
- lie4 shi4 you2 nan2 jin4 ， qing1 chao2 ge4 yuan4 zhong1 。
- fu2 pu2 ning2 qu3 xue2 ， ming2 gu3 shang4 shen1 gong1 。
- wu4 li3 an1 yuan2 zao2 ， ren2 lun2 lou4 fa1 meng2 。
- si4 he2 chou2 bi4 pai2 ， po4 dan3 wu3 feng1 long2 。
- li4 ji3 jiao1 xi1 xiang1 ， lian2 qi1 di4 wu3 gong1 。
- jue2 xian2 mi2 cu4 zhen3 ， zhe2 yi4 chuang4 xu1 gong1 。
- wo4 ge2 ning2 duo1 bing4 ， zhi4 zhong1 you3 jiu4 feng1 。
- cong2 rong2 fu4 cheng2 shi3 ， xiu1 o1 ji2 er2 tong2 。
- shi3 zhe3 zhu1 qiu2 ji2 ， wang2 ren2 li3 shu4 chong2 。
- tang1 nian2 pian1 yi2 gai4 ， ji4 yu4 bu4 zhong1 qiong2 。
- gao1 yan4 yan2 xian1 bo2 ， xian2 you2 li4 fan4 gong1 。
- nu4 tao1 fan1 lian4 bai2 ， yu4 ri4 shang4 xia2 hong2 。
- sha1 jie2 neng2 cang2 xie4 ， jiang1 fu2 bu2 mu4 hong2 。
- wu3 yun2 zhan1 jie2 shi2 ， qi1 ze2 wang4 qing1 feng1 。
- gua1 shu4 liu2 mi2 jie2 ， mao2 xin1 yi4 gui4 cong2 。
- ci4 huan2 liao2 gun3 gun3 ， yi2 die2 man4 chong1 chong1 。
- kun4 xue2 jin1 jiang1 luo4 ， sheng1 ya2 zhi1 lü3 kong1 。
- tou2 feng1 chui1 guo4 yu3 ， bin4 xue3 luan4 fei1 peng2 。
- gui1 si3 ning2 yi2 ce4 ， luan2 qi1 qi3 yuan4 long2 。
- lao2 sheng1 ju4 meng4 mei4 ， you3 dao4 huo4 yin1 long2 。
- jue2 chang4 chang2 nan2 he2 ， you1 guang1 geng4 dai4 rong2 。
- zhi1 yin1 huai2 gan3 kai3 ， bu4 du2 ji4 si1 tong2 。

## 注释

## 译文

## 赏析
