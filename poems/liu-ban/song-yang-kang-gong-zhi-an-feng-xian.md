---
id: liu-ban-song-yang-kang-gong-zhi-an-feng-xian
title: 送楊康功知安豐縣
titlePinyin: song4 yang2 kang1 gong1 zhi1 an1 feng1 xian4
titleSlug: song-yang-kang-gong-zhi-an-feng-xian
author: 劉攽
authorPinyin: liu2 ban1
authorSlug: liu-ban
dynasty: 宋
dynastyPinyin: song4
dynastySlug: song
tags: []
---

## 正文

- 楊郎作文殊勇爲，辯如濤波捷刺蜚。
- 相逢喜吾故人子，門風宛存令我悲。
- 艾蘭驅車最先入，百箭穿楊誰可及。
- 擢第勝人十改官，作官不辭萬家邑。
- 勸耕課桑力有餘，吏事不受崇空虛。
- 後生才資動出衆，何至苦心城旦書。
- 清泉百里環芍陂，楚人千年長不饑。
- 叔敖子孫負薪苦，念爲廉吏何可爲。
- 忽憶雲臺故侯司空公，五郡士馬河西東。
- 功名亦有際會數，退讓自是雄雋風。
- 誰謂鄙夫老昏忘，屈指古事猶初終。
- 作詩寫此豈有意，正若指點山水書魚蟲。

## 拼音

- yang2 lang2 zuo4 wen2 shu1 yong3 wei2 ， bian4 ru2 tao1 bo1 jie2 ci4 fei1 。
- xiang1 feng2 xi3 wu2 gu4 ren2 zi3 ， men2 feng1 wan3 cun2 ling4 wo3 bei1 。
- ai4 lan2 qu1 ju1 zui4 xian1 ru4 ， bai3 jian4 chuan1 yang2 shui2 ke3 ji2 。
- zhuo2 di4 sheng4 ren2 shi2 gai3 guan1 ， zuo4 guan1 bu4 ci2 wan4 jia1 yi4 。
- quan4 geng1 ke4 sang1 li4 you3 yu2 ， li4 shi4 bu2 shou4 chong2 kong1 xu1 。
- hou4 sheng1 cai2 zi1 dong4 chu1 zhong4 ， he2 zhi4 ku3 xin1 cheng2 dan4 shu1 。
- qing1 quan2 bai3 li3 huan2 shao2 bei1 ， chu3 ren2 qian1 nian2 chang2 bu4 ji1 。
- shu1 ao2 zi3 sun1 fu4 xin1 ku3 ， nian4 wei2 lian2 li4 he2 ke3 wei2 。
- hu1 yi4 yun2 tai2 gu4 hou2 si1 kong1 gong1 ， wu3 jun4 shi4 ma3 he2 xi1 dong1 。
- gong1 ming2 yi4 you3 ji4 hui4 shu4 ， tui4 rang4 zi4 shi4 xiong2 jun4 feng1 。
- shui2 wei4 bi3 fu1 lao3 hun1 wang4 ， qu1 zhi3 gu3 shi4 you2 chu1 zhong1 。
- zuo4 shi1 xie3 ci3 qi3 you3 yi4 ， zheng4 ruo4 zhi3 dian3 shan1 shui3 shu1 yu2 chong2 。

## 注释

## 译文

## 赏析
