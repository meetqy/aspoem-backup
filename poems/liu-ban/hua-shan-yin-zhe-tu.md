---
id: liu-ban-hua-shan-yin-zhe-tu
title: 華山隠者圖
titlePinyin: hua2 shan1 yin3 zhe3 tu2
titleSlug: hua-shan-yin-zhe-tu
author: 劉攽
authorPinyin: liu2 ban1
authorSlug: liu-ban
dynasty: 宋
dynastyPinyin: song4
dynastySlug: song
tags: []
---

## 正文

- 六王昔崩蕩，秦帝按劍興。
- 虎爭四十年，方隅爲之平。
- 豪氣竟未已，用民如不勝。
- 因河既爲池，起洮復堅城。
- 嘉哉諸老翁，携手西山行。
- 避世往不返，逍遥塵外情。
- 明星備灑掃，巨靈爲友朋。
- 饑食玉井蓮，手携三秀英。
- 世事一朝變，龍蛇復縱橫。
- 石火咸陽焚，蟻聚成皋爭。
- 致身青雲外，顧視不爲驚。
- 萬期乃須臾，安知谷爲陵。
- 爾來見圖畫，真氣猶冥冥。
- 世人但蓬蒿，安知鴻鵠征。
- 桃源迷去路，蓬萊浪知名。
- 異時三峰遊，會當慰平生。

## 拼音

- liu4 wang2 xi1 beng1 dang4 ， qin2 di4 an4 jian4 xing1 。
- hu3 zheng1 si4 shi2 nian2 ， fang1 yu2 wei2 zhi1 ping2 。
- hao2 qi4 jing4 wei4 yi3 ， yong4 min2 ru2 bu2 sheng4 。
- yin1 he2 ji4 wei2 chi2 ， qi3 tao2 fu4 jian1 cheng2 。
- jia1 zai1 zhu1 lao3 weng1 ， xie2 shou3 xi1 shan1 xing2 。
- bi4 shi4 wang3 bu4 fan3 ， xiao1 yao2 chen2 wai4 qing2 。
- ming2 xing1 bei4 sa3 sao3 ， ju4 ling2 wei2 you3 peng2 。
- ji1 shi2 yu4 jing3 lian2 ， shou3 xie2 san1 xiu4 ying1 。
- shi4 shi4 yi4 zhao1 bian4 ， long2 she2 fu4 zong4 heng2 。
- shi2 huo3 xian2 yang2 fen2 ， yi3 ju4 cheng2 gao1 zheng1 。
- zhi4 shen1 qing1 yun2 wai4 ， gu4 shi4 bu4 wei2 jing1 。
- wan4 qi1 nai3 xu1 yu2 ， an1 zhi1 gu3 wei2 ling2 。
- er3 lai2 jian4 tu2 hua4 ， zhen1 qi4 you2 ming2 ming2 。
- shi4 ren2 dan4 peng2 hao1 ， an1 zhi1 hong2 hu2 zheng1 。
- tao2 yuan2 mi2 qu4 lu4 ， peng2 lai2 lang4 zhi1 ming2 。
- yi4 shi2 san1 feng1 you2 ， hui4 dang1 wei4 ping2 sheng1 。

## 注释

## 译文

## 赏析
