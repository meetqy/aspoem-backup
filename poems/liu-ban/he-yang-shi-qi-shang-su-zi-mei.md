---
id: liu-ban-he-yang-shi-qi-shang-su-zi-mei
title: 和楊十七傷蘇子美
titlePinyin: he2 yang2 shi2 qi1 shang1 su1 zi3 mei3
titleSlug: he-yang-shi-qi-shang-su-zi-mei
author: 劉攽
authorPinyin: liu2 ban1
authorSlug: liu-ban
dynasty: 唐
dynastyPinyin: tang2
dynastySlug: tang
tags: [] 
---

## 正文

- 蘇君在朝素機警，氣排青雲力扛鼎。
- 鵷鴻遇風鄙巢栖，騏驥得塗嗤坎井。
- 千金置酒宴長夜，錦繡照爛絲篁靜。
- 明珠盈車謗隨起，白巾還家酒未醒。
- 翟公署門賓客改，魏牟去闕江湖永。
- 濯纓漁父唱滄浪，結廬陶令依人境。
- 時浮扁舟就什一，出從數騎非造請。
- 窮途詩語尤慨慷，暮年筆法加豪逞。
- 霜凋蘭蕙不待老，一世歡悲竟俄頃。
- 遺書猶缺茂陵求，卜宅乍許要離並。
- 生平相望不相接，凜凜氣概吾能省。
- 川流既逝安可回，駿骨雖買何由騁。
- 知君金石嘗定交，末路人琴俱不幸。
- 大招無復修門期，懷舊邈與山陽等。

## 拼音

- su1 jun1 zai4 chao2 su4 ji1 jing3 ， qi4 pai2 qing1 yun2 li4 kang2 ding3 。
- yuan1 hong2 yu4 feng1 bi3 chao2 qi1 ， qi2 ji4 de2 tu2 chi1 kan3 jing3 。
- qian1 jin1 zhi4 jiu3 yan4 chang2 ye4 ， jin3 xiu4 zhao4 lan4 si1 huang2 jing4 。
- ming2 zhu1 ying2 ju1 bang4 sui2 qi3 ， bai2 jin1 huan2 jia1 jiu3 wei4 xing3 。
- zhai2 gong1 shu3 men2 bin1 ke4 gai3 ， wei4 mu4 qu4 que4 jiang1 hu2 yong3 。
- zhuo2 ying1 yu2 fu4 chang4 cang1 lang4 ， jie2 lu2 tao2 ling4 yi1 ren2 jing4 。
- shi2 fu2 pian1 zhou1 jiu4 shen2 yi1 ， chu1 cong2 shu4 qi2 fei1 zao4 qing3 。
- qiong2 tu2 shi1 yu3 you2 kai3 kang1 ， mu4 nian2 bi3 fa3 jia1 hao2 cheng3 。
- shuang1 diao1 lan2 hui4 bu2 dai4 lao3 ， yi2 shi4 huan1 bei1 jing4 e2 qing3 。
- yi2 shu1 you2 que1 mao4 ling2 qiu2 ， bu3 zhai2 zha4 xu1 yao4 li2 bing4 。
- sheng1 ping2 xiang1 wang4 bu4 xiang1 jie1 ， lin3 lin3 qi4 gai4 wu2 neng2 sheng3 。
- chuan1 liu2 ji4 shi4 an1 ke3 hui2 ， jun4 gu3 sui1 mai3 he2 you2 cheng3 。
- zhi1 jun1 jin1 shi2 chang2 ding4 jiao1 ， mo4 lu4 ren2 qin2 ju4 bu2 xing4 。
- da4 zhao1 wu2 fu4 xiu1 men2 qi1 ， huai2 jiu4 miao3 yu3 shan1 yang2 deng3 。

## 注释

## 译文

## 赏析
