---
id: liu-ban-wen-tang-he-wang-fa-cao
title: 溫湯和王法曹
titlePinyin: wen1 tang1 he2 wang2 fa3 cao2
titleSlug: wen-tang-he-wang-fa-cao
author: 劉攽
authorPinyin: liu2 ban1
authorSlug: liu-ban
dynasty: 唐
dynastyPinyin: tang2
dynastySlug: tang
tags: [] 
---

## 正文

- 火井傳夷檄，炎洲記海隅。
- 仙遊空詣絕，方志每多誣。
- 泛濫浮清沼，淵源自奧區。
- 洪鈞從鼓橐，一氣審爲爐。
- 烈焰方焚澤，騰波盛濺珠。
- 沃焦難與並，執熱諒誰須。
- 鼇抃終當釣，鯨掀會學屠。
- 此中勝鼎鼐，不復待樵蘇。
- 池館他年貴，衣冠萬乘俱。
- 廢興仍在目，惆悵指平蕪。

## 拼音

- huo3 jing3 chuan2 yi2 xi2 ， yan2 zhou1 ji4 hai3 yu2 。
- xian1 you2 kong1 yi4 jue2 ， fang1 zhi4 mei3 duo1 wu1 。
- fan4 lan4 fu2 qing1 zhao3 ， yuan1 yuan2 zi4 ao4 qu1 。
- hong2 jun1 cong2 gu3 tuo2 ， yi2 qi4 shen3 wei2 lu2 。
- lie4 yan4 fang1 fen2 ze2 ， teng2 bo1 sheng4 jian4 zhu1 。
- wo4 jiao1 nan2 yu3 bing4 ， zhi2 re4 liang4 shui2 xu1 。
- ao2 bian4 zhong1 dang1 diao4 ， jing1 xian1 hui4 xue2 tu2 。
- ci3 zhong1 sheng4 ding3 nai4 ， bu2 fu4 dai4 qiao2 su1 。
- chi2 guan3 ta1 nian2 gui4 ， yi1 guan1 wan4 cheng2 ju4 。
- fei4 xing1 reng2 zai4 mu4 ， chou2 chang4 zhi3 ping2 wu2 。

## 注释

## 译文

## 赏析
