---
id: liu-ban-wang-jiu-hua-shan
title: 望九華山
titlePinyin: wang4 jiu3 hua2 shan1
titleSlug: wang-jiu-hua-shan
author: 劉攽
authorPinyin: liu2 ban1
authorSlug: liu-ban
dynasty: 宋
dynastyPinyin: song4
dynastySlug: song
tags: []
---

## 正文

- 初行江南道，山水皆可愛。
- 忽見九華峰，瑰奇又堪怪。
- 去之百餘里，青翠若無類。
- 羣山特微茫，屹起視其背。
- 初疑楚人劍，真能倚天外。
- 快意入浮雲，恥令白日晦。
- 又如羣游龍，垂胡飲江瀨。
- 俯仰令人驚，頃刻千萬態。
- 未知灊與霍，何能配嵩岱。
- 得無失其真，吾爲古人悔。
- 山中多良田，泉源得灌溉。
- 頗思藏其間，將家事耕耒。
- 塵氛未决往，暫若觀畫繪。
- 日暮飛鳥還，臨風久儓儗。

## 拼音

- chu1 xing2 jiang1 nan2 dao4 ， shan1 shui3 jie1 ke3 ai4 。
- hu1 jian4 jiu3 hua2 feng1 ， gui1 qi2 you4 kan1 guai4 。
- qu4 zhi1 bai3 yu2 li3 ， qing1 cui4 ruo4 wu2 lei4 。
- qun2 shan1 te4 wei1 mang2 ， yi4 qi3 shi4 qi2 bei4 。
- chu1 yi2 chu3 ren2 jian4 ， zhen1 neng2 yi3 tian1 wai4 。
- kuai4 yi4 ru4 fu2 yun2 ， chi3 ling4 bai2 ri4 hui4 。
- you4 ru2 qun2 you2 long2 ， chui2 hu2 yin3 jiang1 lai4 。
- fu3 yang3 ling4 ren2 jing1 ， qing3 ke4 qian1 wan4 tai4 。
- wei4 zhi1 qian2 yu3 huo4 ， he2 neng2 pei4 song1 dai4 。
- de2 wu2 shi1 qi2 zhen1 ， wu2 wei2 gu3 ren2 hui3 。
- shan1 zhong1 duo1 liang2 tian2 ， quan2 yuan2 de2 guan4 gai4 。
- po1 si1 cang2 qi2 jian4 ， jiang1 jia1 shi4 geng1 lei3 。
- chen2 fen1 wei4 jue2 wang3 ， zan4 ruo4 guan1 hua4 hui4 。
- ri4 mu4 fei1 niao3 huan2 ， lin2 feng1 jiu3 tai2 ni3 。

## 注释

## 译文

## 赏析
