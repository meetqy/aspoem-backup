---
id: liu-ban-li-zhi-qi-yi
title: 荔枝  其一
titlePinyin: li4 zhi1     qi2 yi1
titleSlug: li-zhi-qi-yi
author: 劉攽
authorPinyin: liu2 ban1
authorSlug: liu-ban
dynasty: 宋
dynastyPinyin: song4
dynastySlug: song
tags: []
---

## 正文

- 南州積炎德，嘉樹凌冬綠。
- 薰風海上來，丹荔逾夏熟。
- 煌煌錦繡林，亭亭翡翠屋。
- 鵲頭爛晨霞，天酒瑩寒玉。
- 流聲感中華，採掇如不足。
- 開元百馬死，漢堠五里促。
- 君王玉食間，此薦知不辱。
- 迨今糟粕餘，猶足驚凡目。
- 憶初成上林，四方會奇木。
- 使臣得安榴，天馬來首蓿。
- 拔芽自幽遐，托地幸滲漉。
- 我欲咎真宰，喟茲限荒服。
- 將非名實雄，百果爲羞縮。
- 區區化工意，聊爾存衆族。

## 拼音

- nan2 zhou1 ji1 yan2 de2 ， jia1 shu4 ling2 dong1 lü4 。
- xun1 feng1 hai3 shang4 lai2 ， dan1 li4 yu2 xia4 shu2 。
- huang2 huang2 jin3 xiu4 lin2 ， ting2 ting2 fei3 cui4 wu1 。
- que4 tou2 lan4 chen2 xia2 ， tian1 jiu3 ying2 han2 yu4 。
- liu2 sheng1 gan3 zhong1 hua2 ， cai3 duo1 ru2 bu4 zu2 。
- kai1 yuan2 bai3 ma3 si3 ， han4 hou4 wu3 li3 cu4 。
- jun1 wang2 yu4 shi2 jian4 ， ci3 jian4 zhi1 bu4 ru3 。
- dai4 jin1 zao1 po4 yu2 ， you2 zu2 jing1 fan2 mu4 。
- yi4 chu1 cheng2 shang4 lin2 ， si4 fang1 hui4 qi2 mu4 。
- shi3 chen2 de2 an1 liu2 ， tian1 ma3 lai2 shou3 xu0 。
- ba2 ya2 zi4 you1 xia2 ， tuo1 di4 xing4 shen4 lu4 。
- wo3 yu4 jiu4 zhen1 zai3 ， kui4 zi1 xian4 huang1 fu2 。
- jiang1 fei1 ming2 shi2 xiong2 ， bai3 guo3 wei2 xiu1 suo1 。
- qu1 qu1 hua4 gong1 yi4 ， liao2 er3 cun2 zhong4 zu2 。

## 注释

## 译文

## 赏析
