---
id: liu-ban-du-li-mou-shi
title: 讀李某詩
titlePinyin: du2 li3 mou3 shi1
titleSlug: du-li-mou-shi
author: 劉攽
authorPinyin: liu2 ban1
authorSlug: liu-ban
dynasty: 宋
dynastyPinyin: song4
dynastySlug: song
tags: []
---

## 正文

- 李某崆峒人，生長西北蕃。
- 赤鬢如蝟毛，僅能爲漢言。
- 筋力勇自負，馬上带兩鞬。
- 作賊十數年，身有百刃痕。
- 泳河不用舟，羊革隨輕軒。
- 危厄輒自脫，天幸尚得存。
- 過壯忽自悔，翻然歸漢恩。
- 徙家汾水陽，百口蒙輕溫。
- 拜官隨立功，俄列上閤門。
- 封侯未可量，專城誰復論。
- 已見狄將軍，堂堂樞府尊。
- 由來功名際，鵰鶚勝皇鵷。
- 富貴百惡除，詎問鉗黥髠。
- 豈與詩書士，履繩不敢奔。
- 終身蹈薄冰，衆口猶喧喧。

## 拼音

- li3 mou3 kong1 tong2 ren2 ， sheng1 chang2 xi1 bei3 fan1 。
- chi4 bin4 ru2 wei4 mao2 ， jin3 neng2 wei2 han4 yan2 。
- jin1 li4 yong3 zi4 fu4 ， ma3 shang4 dai4 liang3 jian1 。
- zuo4 zei2 shi2 shu4 nian2 ， shen1 you3 bai3 ren4 hen2 。
- yong3 he2 bu2 yong4 zhou1 ， yang2 ge2 sui2 qing1 xuan1 。
- wei1 e4 zhe2 zi4 tuo1 ， tian1 xing4 shang4 de2 cun2 。
- guo4 zhuang4 hu1 zi4 hui3 ， fan1 ran2 gui1 han4 en1 。
- xi3 jia1 fen2 shui3 yang2 ， bai3 kou3 meng2 qing1 wen1 。
- bai4 guan1 sui2 li4 gong1 ， e2 lie4 shang4 he2 men2 。
- feng1 hou2 wei4 ke3 liang2 ， zhuan1 cheng2 shui2 fu4 lun4 。
- yi3 jian4 di2 jiang1 jun1 ， tang2 tang2 shu1 fu3 zun1 。
- you2 lai2 gong1 ming2 ji4 ， diao1 e4 sheng4 huang2 yuan1 。
- fu4 gui4 bai3 e4 chu2 ， ju4 wen4 qian2 qing2 kun1 。
- qi3 yu3 shi1 shu1 shi4 ， lü3 sheng2 bu4 gan3 ben1 。
- zhong1 shen1 dao3 bao2 bing1 ， zhong4 kou3 you2 xuan1 xuan1 。

## 注释

## 译文

## 赏析
