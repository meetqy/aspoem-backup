---
id: liu-ban-song-yang-mi-cheng
title: 送楊秘丞
titlePinyin: song4 yang2 mi4 cheng2
titleSlug: song-yang-mi-cheng
author: 劉攽
authorPinyin: liu2 ban1
authorSlug: liu-ban
dynasty: 宋
dynastyPinyin: song4
dynastySlug: song
tags: []
---

## 正文

- 結髮仕明世，四十列朝籍。
- 漢庭殊多賢，向子每嘆息。
- 羈旅間何闊，相逢頭已白。
- 車馬故匆匆，復爲北州客。
- 蕭條大河渚，疲瘵空城域。
- 思得愛人長，而君著吏迹。
- 去思常藹然，所居不赫赫。
- 推此化百里，坐當致繁殖。
- 常服子路言，有志千乘國。
- 饑饉師旅餘，可使義且力。
- 由來騁騏驥，歷險始盡識。
- 尚恨此中小，頗復拘繩墨。
- 太平進取難，子雲嘗執戟。
- 金張許史間，無所用奇策。
- 不如課農桑，絃歌樹風績。
- 無由之武城，贈詩慰相憶。

## 拼音

- jie2 fa4 shi4 ming2 shi4 ， si4 shi2 lie4 chao2 ji2 。
- han4 ting2 shu1 duo1 xian2 ， xiang4 zi3 mei3 tan4 xi1 。
- ji1 lü3 jian4 he2 kuo4 ， xiang1 feng2 tou2 yi3 bai2 。
- ju1 ma3 gu4 cong1 cong1 ， fu4 wei2 bei3 zhou1 ke4 。
- xiao1 tiao2 da4 he2 zhu3 ， pi2 zhai4 kong1 cheng2 yu4 。
- si1 de2 ai4 ren2 chang2 ， er2 jun1 zhu4 li4 ji4 。
- qu4 si1 chang2 ai3 ran2 ， suo3 ju1 bu2 he4 he4 。
- tui1 ci3 hua4 bai3 li3 ， zuo4 dang1 zhi4 fan2 zhi2 。
- chang2 fu2 zi3 lu4 yan2 ， you3 zhi4 qian1 cheng2 guo2 。
- ji1 jin3 shi1 lü3 yu2 ， ke3 shi3 yi4 qie3 li4 。
- you2 lai2 cheng3 qi2 ji4 ， li4 xian3 shi3 jin4 shi2 。
- shang4 hen4 ci3 zhong1 xiao3 ， po1 fu4 ju1 sheng2 mo4 。
- tai4 ping2 jin4 qu3 nan2 ， zi3 yun2 chang2 zhi2 ji3 。
- jin1 zhang1 xu1 shi3 jian4 ， wu2 suo3 yong4 qi2 ce4 。
- bu4 ru2 ke4 nong2 sang1 ， xian2 ge1 shu4 feng1 ji4 。
- wu2 you2 zhi1 wu3 cheng2 ， zeng4 shi1 wei4 xiang1 yi4 。

## 注释

## 译文

## 赏析
