---
id: liu-ban-xian-ou-yang-yong-shu
title: 獻歐陽永叔
titlePinyin: xian4 ou1 yang2 yong3 shu1
titleSlug: xian-ou-yang-yong-shu
author: 劉攽
authorPinyin: liu2 ban1
authorSlug: liu-ban
dynasty: 唐
dynastyPinyin: tang2
dynastySlug: tang
tags: [] 
---

## 正文

- 毛生重九鼎，劇孟雄敵國。
- 布衣未易輕，壯士多感激。
- 遍讀近古書，仰求當時人。
- 膠絃非工聲，直釣良苦辛。
- 舉世無與游，行且三十春。
- 豈乏富貴士，相視猶埃塵。
- 屈指東諸侯，側聞廷中臣。
- 霜毛九皋鶴，絕足大野麟。
- 往者移太常，正氣橫蒼旻。
- 連翩少垂翼，浩蕩俄縱鱗。
- 天衢自茲亨，要路實有津。
- 諫疏必焚草，王言粲如綸。
- 雲霄入顧眄，方牧寧逡巡。
- 豈惟國憂賢，固是材致身。
- 南金一銷鑠，荆玉成緇磷。
- 少留股肱郡，不廢廊廟珍。
- 道悠任逾重，文雄聲益振。
- 指掌五代論，藻鑑盈門賓。
- 信陵虛左乘，程子傾蓋親。
- 意氣已然諾，許與忘舊新。
- 孤劍雖蒯緱，丈夫不羞貧。
- 願言敝緼袍，試託狐貉鄰。
- 往無鮑叔知，那識夷吾仁。
- 毋令箕山客，洗耳茲水瀕。

## 拼音

- mao2 sheng1 chong2 jiu3 ding3 ， ju4 meng4 xiong2 di2 guo2 。
- bu4 yi1 wei4 yi4 qing1 ， zhuang4 shi4 duo1 gan3 ji1 。
- bian4 du2 jin4 gu3 shu1 ， yang3 qiu2 dang1 shi2 ren2 。
- jiao1 xian2 fei1 gong1 sheng1 ， zhi2 diao4 liang2 ku3 xin1 。
- ju3 shi4 wu2 yu3 you2 ， xing2 qie3 san1 shi2 chun1 。
- qi3 fa2 fu4 gui4 shi4 ， xiang1 shi4 you2 ai1 chen2 。
- qu1 zhi3 dong1 zhu1 hou2 ， ce4 wen2 ting2 zhong1 chen2 。
- shuang1 mao2 jiu3 gao1 he4 ， jue2 zu2 da4 ye3 lin2 。
- wang3 zhe3 yi2 tai4 chang2 ， zheng4 qi4 heng2 cang1 min2 。
- lian2 pian1 shao3 chui2 yi4 ， hao4 dang4 e2 zong4 lin2 。
- tian1 qu2 zi4 zi1 heng1 ， yao4 lu4 shi2 you3 jin1 。
- jian4 shu1 bi4 fen2 cao3 ， wang2 yan2 can4 ru2 lun2 。
- yun2 xiao1 ru4 gu4 mian3 ， fang1 mu4 ning2 qun1 xun2 。
- qi3 wei2 guo2 you1 xian2 ， gu4 shi4 cai2 zhi4 shen1 。
- nan2 jin1 yi4 xiao1 shuo4 ， jing1 yu4 cheng2 zi1 lin2 。
- shao3 liu2 gu3 gong1 jun4 ， bu2 fei4 lang2 miao4 zhen1 。
- dao4 you1 ren4 yu2 zhong4 ， wen2 xiong2 sheng1 yi4 zhen4 。
- zhi3 zhang3 wu3 dai4 lun4 ， zao3 jian4 ying2 men2 bin1 。
- xin4 ling2 xu1 zuo3 cheng2 ， cheng2 zi0 qing1 gai4 qin1 。
- yi4 qi4 yi3 ran2 nuo4 ， xu1 yu3 wang4 jiu4 xin1 。
- gu1 jian4 sui1 kuai3 gou1 ， zhang4 fu0 bu4 xiu1 pin2 。
- yuan4 yan2 bi4 yun4 pao2 ， shi4 tuo1 hu2 mo4 lin2 。
- wang3 wu2 bao4 shu1 zhi1 ， na4 shi2 yi2 wu2 ren2 。
- wu2 ling4 ji1 shan1 ke4 ， xi3 er3 zi1 shui3 bin1 。

## 注释

## 译文

## 赏析
