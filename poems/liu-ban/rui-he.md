---
id: liu-ban-rui-he
title: 瑞荷
titlePinyin: rui4 he2
titleSlug: rui-he
author: 劉攽
authorPinyin: liu2 ban1
authorSlug: liu-ban
dynasty: 宋
dynastyPinyin: song4
dynastySlug: song
tags: []
---

## 正文

- 西濠本連金水河，天潢之下分餘波。
- 波深水靜生物秀，十步百步皆圓荷。
- 五月浮舟人不見，瑞荷亭亭尤可羨。
- 連二雕成白玉盤，合歡裁作青油扇。
- 浣紗女子紅蓮房，背面照鏡勻鮮粧。
- 斜陽弄影並高蓋，下有戢翼雙鴛鴦。
- 人情貴少瑞云美，亦自天和獨鍾此。
- 周王嘉禾獻同穎，漢皇奇木誇連理。
- 君不見今年大田所收十萬倉，上客爲子歌吉祥。

## 拼音

- xi1 hao2 ben3 lian2 jin1 shui3 he2 ， tian1 huang2 zhi1 xia4 fen1 yu2 bo1 。
- bo1 shen1 shui3 jing4 sheng1 wu4 xiu4 ， shi2 bu4 bai3 bu4 jie1 yuan2 he2 。
- wu3 yue4 fu2 zhou1 ren2 bu2 jian4 ， rui4 he2 ting2 ting2 you2 ke3 xian4 。
- lian2 er4 diao1 cheng2 bai2 yu4 pan2 ， he2 huan1 cai2 zuo4 qing1 you2 shan4 。
- huan4 sha1 nü3 zi3 hong2 lian2 fang2 ， bei4 mian4 zhao4 jing4 yun2 xian1 zhuang1 。
- xie2 yang2 nong4 ying3 bing4 gao1 gai4 ， xia4 you3 ji2 yi4 shuang1 yuan1 yang1 。
- ren2 qing2 gui4 shao3 rui4 yun2 mei3 ， yi4 zi4 tian1 he2 du2 zhong1 ci3 。
- zhou1 wang2 jia1 he2 xian4 tong2 ying3 ， han4 huang2 qi2 mu4 kua1 lian2 li3 。
- jun1 bu2 jian4 jin1 nian2 da4 tian2 suo3 shou1 shi2 wan4 cang1 ， shang4 ke4 wei2 zi3 ge1 ji2 xiang2 。

## 注释

## 译文

## 赏析
