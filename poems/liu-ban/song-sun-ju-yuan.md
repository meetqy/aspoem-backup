---
id: liu-ban-song-sun-ju-yuan
title: 送孫巨源
titlePinyin: song4 sun1 ju4 yuan2
titleSlug: song-sun-ju-yuan
author: 劉攽
authorPinyin: liu2 ban1
authorSlug: liu-ban
dynasty: 宋
dynastyPinyin: song4
dynastySlug: song
tags: []
---

## 正文

- 衰老不擇交，傾懷未嘗悔。
- 非吾相知心，亦有中獲罪。
- 誰能若楸柏，雪霜不變改。
- 自念孤劍心，炯然鎮長在。
- 識君始恨晚，及此將十載。
- 相與忘形骸，依然見樂愷。
- 翔鳳刷羽儀，天真輝文彩。
- 清泉濬長源，濫觴已自倍。
- 乘間輒相過，慰我胸傀礧。
- 使我意軒昂，脫我中心痗。
- 今君官南州，揚帆盡淮海。
- 腰綬盤青緺，兒衣間繒綵。
- 蘭羞當及時，倚門方有待。
- 一值歸飛鴻，寄聲尚無怠。

## 拼音

- shuai1 lao3 bu4 ze2 jiao1 ， qing1 huai2 wei4 chang2 hui3 。
- fei1 wu2 xiang1 zhi1 xin1 ， yi4 you3 zhong1 huo4 zui4 。
- shui2 neng2 ruo4 qiu1 bai3 ， xue3 shuang1 bu2 bian4 gai3 。
- zi4 nian4 gu1 jian4 xin1 ， jiong3 ran2 zhen4 chang2 zai4 。
- shi2 jun1 shi3 hen4 wan3 ， ji2 ci3 jiang1 shi2 zai4 。
- xiang1 yu3 wang4 xing2 hai2 ， yi1 ran2 jian4 le4 kai3 。
- xiang2 feng4 shua1 yu3 yi2 ， tian1 zhen1 hui1 wen2 cai3 。
- qing1 quan2 jun4 chang2 yuan2 ， lan4 shang1 yi3 zi4 bei4 。
- cheng2 jian4 zhe2 xiang1 guo4 ， wei4 wo3 xiong1 kui3 lei2 。
- shi3 wo3 yi4 xuan1 ang2 ， tuo1 wo3 zhong1 xin1 mei4 。
- jin1 jun1 guan1 nan2 zhou1 ， yang2 fan1 jin4 huai2 hai3 。
- yao1 shou4 pan2 qing1 gua1 ， er2 yi1 jian4 zeng1 cai3 。
- lan2 xiu1 dang1 ji2 shi2 ， yi3 men2 fang1 you3 dai4 。
- yi4 zhi2 gui1 fei1 hong2 ， ji4 sheng1 shang4 wu2 dai4 。

## 注释

## 译文

## 赏析
