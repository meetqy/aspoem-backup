---
id: liu-ban-shang-xin-ting
title: 賞心亭
titlePinyin: shang3 xin1 ting2
titleSlug: shang-xin-ting
author: 劉攽
authorPinyin: liu2 ban1
authorSlug: liu-ban
dynasty: 宋
dynastyPinyin: song4
dynastySlug: song
tags: []
---

## 正文

- 高堂面虛無，水色照羣有。
- 不知歸流永，但見來帆久。
- 蒼翠前後山，起伏龍蛇走。
- 荒蕪六朝舊，獨此存不朽。
- 凉風西北至，蕭颯驚戶牖。
- 秋意倏已高，玄蟬嘒衰柳。
- 主人厚賓客，嘉贈隨所取。
- 爽豁破縈紆，高凉謝塵垢。
- 開筵窮日影，玉斗湛清酒。
- 長歌激梁塵，爛醉頗無負。
- 羈遊屢飄蕩，攀援每遲後。
- 數公傾蓋歡，夙昔故未偶。
- 夜闌天正黑，出戶攬星斗。
- 明發復殊方，行行但回首。

## 拼音

- gao1 tang2 mian4 xu1 wu2 ， shui3 se4 zhao4 qun2 you3 。
- bu4 zhi1 gui1 liu2 yong3 ， dan4 jian4 lai2 fan1 jiu3 。
- cang1 cui4 qian2 hou4 shan1 ， qi3 fu2 long2 she2 zou3 。
- huang1 wu2 liu4 chao2 jiu4 ， du2 ci3 cun2 bu4 xiu3 。
- liang2 feng1 xi1 bei3 zhi4 ， xiao1 sa4 jing1 hu4 you3 。
- qiu1 yi4 shu1 yi3 gao1 ， xuan2 chan2 hui4 shuai1 liu3 。
- zhu3 ren2 hou4 bin1 ke4 ， jia1 zeng4 sui2 suo3 qu3 。
- shuang3 huo1 po4 ying2 yu1 ， gao1 liang2 xie4 chen2 gou4 。
- kai1 yan2 qiong2 ri4 ying3 ， yu4 dou4 zhan4 qing1 jiu3 。
- chang2 ge1 ji1 liang2 chen2 ， lan4 zui4 po1 wu2 fu4 。
- ji1 you2 lü3 piao1 dang4 ， pan1 yuan2 mei3 chi2 hou4 。
- shu4 gong1 qing1 gai4 huan1 ， su4 xi1 gu4 wei4 ou3 。
- ye4 lan2 tian1 zheng4 hei1 ， chu1 hu4 lan3 xing1 dou3 。
- ming2 fa1 fu4 shu1 fang1 ， hang2 hang2 dan4 hui2 shou3 。

## 注释

## 译文

## 赏析
