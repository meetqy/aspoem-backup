---
id: liu-ban-he-yuan-fu-yun-zhou-le-jiao-shi
title: 和原甫鄆州樂郊詩
titlePinyin: he2 yuan2 fu3 yun4 zhou1 le4 jiao1 shi1
titleSlug: he-yuan-fu-yun-zhou-le-jiao-shi
author: 劉攽
authorPinyin: liu2 ban1
authorSlug: liu-ban
dynasty: 唐
dynastyPinyin: tang2
dynastySlug: tang
tags: [] 
---

## 正文

- 人事有背嚮，勝遊不長絕。
- 聞公樂郊行，慷慨矜歲月。
- 東山翠屏秀，盧水寒玉直。
- 尚有昔來人，借問寧異昔。
- 蔆蕖亂幽芳，梧竹凝茂陰。
- 始知秋意高，詎厭徂歲深。
- 因宜付樂妨，大巧當不爲。
- 島魚皆自歡，賢者能勿違。
- 華堂庇深沉，皋壤極虛曠。
- 清池湛明輝，寒郊無近響。
- 公來會旌旆，公晏盛笳鼓。
- 魯酒若醍醐，齊謳艷巴楚。
- 采芹自胥樂，食葚懷好音。
- 因成池上篇，爲想思歸吟。

## 拼音

- ren2 shi4 you3 bei4 xiang4 ， sheng4 you2 bu4 chang2 jue2 。
- wen2 gong1 le4 jiao1 xing2 ， kang1 kai3 jin1 sui4 yue4 。
- dong1 shan1 cui4 ping2 xiu4 ， lu2 shui3 han2 yu4 zhi2 。
- shang4 you3 xi1 lai2 ren2 ， jie4 wen4 ning2 yi4 xi1 。
- ling2 qu2 luan4 you1 fang1 ， wu2 zhu2 ning2 mao4 yin1 。
- shi3 zhi1 qiu1 yi4 gao1 ， ju4 yan4 cu2 sui4 shen1 。
- yin1 yi2 fu4 le4 fang2 ， da4 qiao3 dang1 bu4 wei2 。
- dao3 yu2 jie1 zi4 huan1 ， xian2 zhe3 neng2 wu4 wei2 。
- hua2 tang2 bi4 shen1 chen2 ， gao1 rang3 ji2 xu1 kuang4 。
- qing1 chi2 zhan4 ming2 hui1 ， han2 jiao1 wu2 jin4 xiang3 。
- gong1 lai2 hui4 jing1 pei4 ， gong1 yan4 sheng4 jia1 gu3 。
- lu3 jiu3 ruo4 ti2 hu2 ， qi2 ou1 yan4 ba1 chu3 。
- cai3 qin2 zi4 xu1 le4 ， shi2 shen4 huai2 hao3 yin1 。
- yin1 cheng2 chi2 shang4 pian1 ， wei2 xiang3 si1 gui1 yin2 。

## 注释

## 译文

## 赏析
