---
id: liu-ban-du-huang-si-cheng-shi-yue-shi-san-ri-ji-yuan-fu-shi-yin-tong-zuo
title: 讀黄寺丞十月十三日寄原甫詩因同作
titlePinyin: du2 huang2 si4 cheng2 shi2 yue4 shi2 san1 ri4 ji4 yuan2 fu3 shi1 yin1 tong2 zuo4
titleSlug: du-huang-si-cheng-shi-yue-shi-san-ri-ji-yuan-fu-shi-yin-tong-zuo
author: 劉攽
authorPinyin: liu2 ban1
authorSlug: liu-ban
dynasty: 宋
dynastyPinyin: song4
dynastySlug: song
tags: []
---

## 正文

- 寒日流短明，凉風起秋色。
- 嗷嗷雁晨翔，悄悄蛩夜織。
- 節物悲旅人，天地亦行客。
- 心事已如翁，但知頭未白。
- 黄公青雲氣，疇昔振六翮。
- 成紀獨不侯，長沙嘗遠謫。
- 賣瓜青門外，種豆南山側。
- 浩歌寫窮愁，我預聞損益。
- 外事來無涯，開口笑不得。
- 惟當林下遊，相存度阡陌。

## 拼音

- han2 ri4 liu2 duan3 ming2 ， liang2 feng1 qi3 qiu1 se4 。
- ao2 ao2 yan4 chen2 xiang2 ， qiao1 qiao1 qiong2 ye4 zhi1 。
- jie2 wu4 bei1 lü3 ren2 ， tian1 di4 yi4 xing2 ke4 。
- xin1 shi4 yi3 ru2 weng1 ， dan4 zhi1 tou2 wei4 bai2 。
- huang2 gong1 qing1 yun2 qi4 ， chou2 xi1 zhen4 liu4 he2 。
- cheng2 ji4 du2 bu4 hou2 ， chang2 sha1 chang2 yuan3 zhe2 。
- mai4 gua1 qing1 men2 wai4 ， zhong3 dou4 nan2 shan1 ce4 。
- hao4 ge1 xie3 qiong2 chou2 ， wo3 yu4 wen2 sun3 yi4 。
- wai4 shi4 lai2 wu2 ya2 ， kai1 kou3 xiao4 bu4 de2 。
- wei2 dang1 lin2 xia4 you2 ， xiang1 cun2 du4 qian1 mo4 。

## 注释

## 译文

## 赏析
