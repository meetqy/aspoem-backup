---
id: du-ceng-xia-shan-gu-diao
title: 峽山古調
titlePinyin: xia2 shan1 gu3 diao4
titleSlug: xia-shan-gu-diao
author: 杜曾
authorPinyin: du4 ceng2
authorSlug: du-ceng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 濫觴岷山側，朝宗蓋自然。
- 沸沸出幽竇，滔滔成巨川。
- 深流疑徹地，遠勢欲浮天。
- 萬石攢若鬭，一流瀉如懸。
- 二蜀通貨博，三峽爲防堅。
- 上下比難險，往來爭泝沿。
- 衝高濆氣盛，轉急洶形圓。
- 行人戒仲夏，招子尚耆年。
- 風波雖滅裂，灘磧且叢駢。
- 湍聲混蠻市，漲潤入畬田。
- 旁臨股且栗，順下目無前。
- 浮沫逢槎聚，垂瀑依岸穿。
- 哀猿藏森聳，渴鹿聽潺湲。
- 幽勝祠宇密，傾危村舍聯。
- 寒沙淹宿雨，暖溆罩春煙。
- 青蕪隨遠曲，白鳥戲輕漣。
- 常經祗名利，舊隠多神仙。
- 至清逃鰌鱓，極奧容鱘鱣。
- 楚臣忠義鬰，巫女威福專。
- 龍驤戰具敏，鯀嗣導功全。
- 瞿唐十里暗，灧澦一邱偏。
- 砥柱未足擬，呂梁誠浪傳。
- 伊予非智者，被命徒勉旃。
- 尺短糾列郡，寸進乘孤船。
- 一步一篙探，百丈百夫牽。
- 通夕但耿耿，終日惟乾乾。
- 廢職罹罪罟，委命通化甄。
- 寄言千金子，狂狷可聞焉。

## 拼音

- lan4 shang1 min2 shan1 ce4 ， chao2 zong1 gai4 zi4 ran2 。
- fei4 fei4 chu1 you1 dou4 ， tao1 tao1 cheng2 ju4 chuan1 。
- shen1 liu2 yi2 che4 di4 ， yuan3 shi4 yu4 fu2 tian1 。
- wan4 shi2 zan3 ruo4 dou4 ， yi1 liu2 xie4 ru2 xuan2 。
- er4 shu3 tong1 huo4 bo2 ， san1 xia2 wei2 fang2 jian1 。
- shang4 xia4 bi3 nan2 xian3 ， wang3 lai2 zheng1 su4 yan2 。
- chong1 gao1 pen1 qi4 sheng4 ， zhuan3 ji2 xiong1 xing2 yuan2 。
- xing2 ren2 jie4 zhong4 xia4 ， zhao1 zi0 shang4 qi2 nian2 。
- feng1 bo1 sui1 mie4 lie4 ， tan1 qi4 qie3 cong2 pian2 。
- tuan1 sheng1 hun4 man2 shi4 ， zhang3 run4 ru4 she1 tian2 。
- pang2 lin2 gu3 qie3 li4 ， shun4 xia4 mu4 wu2 qian2 。
- fu2 mo4 feng2 cha2 ju4 ， chui2 pu4 yi1 an4 chuan1 。
- ai1 yuan2 cang2 sen1 song3 ， ke3 lu4 ting1 chan2 yuan2 。
- you1 sheng4 ci2 yu3 mi4 ， qing1 wei1 cun1 she4 lian2 。
- han2 sha1 yan1 su4 yu3 ， nuan3 xu4 zhao4 chun1 yan1 。
- qing1 wu2 sui2 yuan3 qu3 ， bai2 niao3 xi4 qing1 lian2 。
- chang2 jing1 zhi1 ming2 li4 ， jiu4 yin3 duo1 shen2 xian1 。
- zhi4 qing1 tao2 qiu1 shan4 ， ji2 ao4 rong2 xun2 zhan1 。
- chu3 chen2 zhong1 yi4 yu4 ， wu1 nü3 wei1 fu2 zhuan1 。
- long2 xiang1 zhan4 ju4 min3 ， gun3 si4 dao3 gong1 quan2 。
- qu2 tang2 shi2 li3 an4 ， yan4 yu4 yi4 qiu1 pian1 。
- di3 zhu4 wei4 zu2 ni3 ， lü3 liang2 cheng2 lang4 chuan2 。
- yi1 yu3 fei1 zhi4 zhe3 ， bei4 ming4 tu2 mian3 zhan1 。
- chi3 duan3 jiu1 lie4 jun4 ， cun4 jin4 cheng2 gu1 chuan2 。
- yi2 bu4 yi4 gao1 tan4 ， bai3 zhang4 bai3 fu1 qian1 。
- tong1 xi1 dan4 geng3 geng3 ， zhong1 ri4 wei2 qian2 qian2 。
- fei4 zhi2 li2 zui4 gu3 ， wei3 ming4 tong1 hua4 zhen1 。
- ji4 yan2 qian1 jin1 zi0 ， kuang2 juan4 ke3 wen2 yan1 。

## 注释

## 译文

## 赏析
