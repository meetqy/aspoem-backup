---
id: yuan-qu-hua-rui-he-xian
title: 瑞鹤仙
titlePinyin: rui4 he4 xian1
titleSlug: rui-he-xian
author: 袁去华
authorPinyin: yuan2 qu4 hua2
authorSlug: yuan-qu-hua
dynasty: 宋
dynastyPinyin: song4
dynastySlug: song
tags: []
---

## 正文

- 郊原初过雨。
- 见败叶零乱，风定犹舞。
- 斜阳挂深树。
- 映浓愁浅黛，遥山眉妩。
- 来时旧路。
- 尚岩花、娇黄半吐。
- 到而今，唯有溪边流水，见人如故。
- 无语。
- 邮亭深静，下马还寻，旧曾题处。
- 无聊倦旅。
- 伤离恨，最愁苦。
- 纵收香藏镜，他年重到，人面桃花在否。
- 念沈沈、小阁幽窗，有时梦去。

## 拼音

- jiao1 yuan2 chu1 guo4 yu3 。
- jian4 bai4 ye4 ling2 luan4 ， feng1 ding4 you2 wu3 。
- xie2 yang2 gua4 shen1 shu4 。
- ying4 nong2 chou2 qian3 dai4 ， yao2 shan1 mei2 wu3 。
- lai2 shi2 jiu4 lu4 。
- shang4 yan2 hua1 、 jiao1 huang2 ban4 tu3 。
- dao4 er2 jin1 ， wei2 you3 xi1 bian1 liu2 shui3 ， jian4 ren2 ru2 gu4 。
- wu2 yu3 。
- you2 ting2 shen1 jing4 ， xia4 ma3 hai2 xun2 ， jiu4 ceng2 ti2 chu4 。
- wu2 liao2 juan4 lü3 。
- shang1 li2 hen4 ， zui4 chou2 ku3 。
- zong4 shou1 xiang1 cang2 jing4 ， ta1 nian2 zhong4 dao4 ， ren2 mian4 tao2 hua1 zai4 fou3 。
- nian4 shen3 shen3 、 xiao3 ge2 you1 chuang1 ， you3 shi2 meng4 qu4 。

## 注释

## 译文

## 赏析
