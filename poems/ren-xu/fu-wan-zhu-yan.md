---
id: ren-xu-fu-wan-zhu-yan
title: 賦玩珠巖
titlePinyin: fu4 wan2 zhu1 yan2
titleSlug: fu-wan-zhu-yan
author: 任續
authorPinyin: ren4 xu4
authorSlug: ren-xu
dynasty: 宋
dynastyPinyin: song4
dynastySlug: song
tags: []
---

## 正文

- 山林自空闃，遊人事幽討。
- 岫幌與雲關，來跡可堪掃。
- 艮維矗孤峰，玉簪倚天杪。
- 桂水琉璃碧，洄洑下縈繞。
- 谽谺巖穴深，虬龍雙夭矯。
- 坤倪露幽秘，造化殫奇巧。
- 勝概畜眼無，何方覓蓬島。
- 悠悠世俗情，是非苦膠擾。
- 水中蟹何罪，徒勞慍心悄。
- 人厄困無妄，礫石埋深窈。
- 風月幾年恨，山光慘蘿蔦。
- 星郎太嶽孫，長城隱南表。
- 戎旃整且暇，高情恣登眺。
- 郊坰擁小隊，一見顔色愀。
- 舊觀俄頃復，洞戶天重曉。
- 傷心日月遒，人世幾番老。
- 山川不相似，歲久依然好。
- 呂巖標强名，往事人能道。
- 孟公謾驚座，子夏冠非小。
- 桃符錄餘慶，邲戰城濮兆。
- 冥數今乃驗，常情定誰考。
- 哦詩紀貞石，聊侑芳尊醥。

## 拼音

- shan1 lin2 zi4 kong1 qu4 ， you2 ren2 shi4 you1 tao3 。
- xiu4 huang3 yu3 yun2 guan1 ， lai2 ji4 ke3 kan1 sao3 。
- gen4 wei2 chu4 gu1 feng1 ， yu4 zan1 yi3 tian1 miao3 。
- gui4 shui3 liu2 li2 bi4 ， hui2 fu2 xia4 ying2 rao4 。
- han1 xia1 yan2 xue2 shen1 ， qiu2 long2 shuang1 yao1 jiao3 。
- kun1 ni2 lu4 you1 mi4 ， zao4 hua4 dan1 qi2 qiao3 。
- sheng4 gai4 chu4 yan3 wu2 ， he2 fang1 mi4 peng2 dao3 。
- you1 you1 shi4 su2 qing2 ， shi4 fei1 ku3 jiao1 rao3 。
- shui3 zhong1 xie4 he2 zui4 ， tu2 lao2 yun4 xin1 qiao1 。
- ren2 e4 kun4 wu2 wang4 ， li4 shi2 mai2 shen1 yao3 。
- feng1 yue4 ji1 nian2 hen4 ， shan1 guang1 can3 luo2 niao3 。
- xing1 lang2 tai4 yue4 sun1 ， chang2 cheng2 yin3 nan2 biao3 。
- rong2 zhan1 zheng3 qie3 xia2 ， gao1 qing2 zi4 deng1 tiao4 。
- jiao1 jiong1 yong1 xiao3 dui4 ， yi2 jian4 yan2 se4 qiao3 。
- jiu4 guan1 e2 qing3 fu4 ， dong4 hu4 tian1 zhong4 xiao3 。
- shang1 xin1 ri4 yue4 qiu2 ， ren2 shi4 ji1 fan1 lao3 。
- shan1 chuan1 bu4 xiang1 si4 ， sui4 jiu3 yi1 ran2 hao3 。
- lü3 yan2 biao1 qiang2 ming2 ， wang3 shi4 ren2 neng2 dao4 。
- meng4 gong1 man2 jing1 zuo4 ， zi3 xia4 guan1 fei1 xiao3 。
- tao2 fu2 lu4 yu2 qing4 ， bi4 zhan4 cheng2 pu2 zhao4 。
- ming2 shu4 jin1 nai3 yan4 ， chang2 qing2 ding4 shui2 kao3 。
- o4 shi1 ji4 zhen1 shi2 ， liao2 you4 fang1 zun1 piao3 。

## 注释

## 译文

## 赏析
