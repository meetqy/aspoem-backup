---
id: chang-da-shan-ju-ba-yong
title: 山居八詠
titlePinyin: shan1 ju1 ba1 yong3
titleSlug: shan-ju-ba-yong
author: 常達
authorPinyin: chang2 da2
authorSlug: chang-da
dynasty: 唐
dynastyPinyin: tang2
dynastySlug: tang
tags: []
---

## 正文

- 身閑依祖寺，志僻性多慵。少室遺真旨，層樓起暮鐘。
- 啜茶思好水，對月數諸峰。有問山中趣，庭前是古松。
- 晚望虛庭物，心心見祖情。煙開分嶽色，雨霧減泉聲。
- 遠樹猿長嘯，層岩日乍明。更堪論的意，林下筍新生。
- 一室塵埃外，翛然祗麼常。睡來開寢帳，鐘動下禪床。
- 溪浸山光冷，秋凋木葉黃。時提祖師意，欹石看斜陽。
- 西來真祖意，只在見聞中。寒雁一聲過，疏林幾葉空。
- 心閑憐水石，身老怯霜風。為報參玄者，山山月色同。
- 真性寂無機，塵塵祖佛師。日明庭砌暖，霜苦藥苗衰。
- 汲水和煙酌，栽松帶雪移。好聽玄旨處，猿嘯嶺南枝。
- 古寺憑欄危，時聞舉妙機。庭空月色淨，夜迥磬聲移。
- 漏轉寒更急，燈殘冷焰微。太虛同萬象，相謂話玄微。
- 胡僧論的旨，物物唱圓成。疏柳春來翠，幽窗日漸明。
- 禪心清石室，蝶翅覆花英。好聽談玄處，喬松鶴數聲。
- 祖祖唯心旨，春融日正長。霜輕莎草綠，風細藥苗香。
- 月滿真如淨，花開覺樹芳。庭前鶯囀處，時聽語圓常。

## 拼音

- shen1 xian2 yi1 zu3 si4 ， zhi4 pi4 xing4 duo1 yong1 。 shao3 shi4 yi2 zhen1 zhi3 ， ceng2 lou2 qi3 mu4 zhong1 。
- chuo4 cha2 si1 hao3 shui3 ， dui4 yue4 shu4 zhu1 feng1 。 you3 wen4 shan1 zhong1 qu4 ， ting2 qian2 shi4 gu3 song1 。
- wan3 wang4 xu1 ting2 wu4 ， xin1 xin1 jian4 zu3 qing2 。 yan1 kai1 fen1 yue4 se4 ， yu3 wu4 jian3 quan2 sheng1 。
- yuan3 shu4 yuan2 chang2 xiao4 ， ceng2 yan2 ri4 zha4 ming2 。 geng4 kan1 lun4 de0 yi4 ， lin2 xia4 sun3 xin1 sheng1 。
- yi2 shi4 chen2 ai1 wai4 ， xiao1 ran2 zhi1 mo2 chang2 。 shui4 lai2 kai1 qin3 zhang4 ， zhong1 dong4 xia4 shan4 chuang2 。
- xi1 jin4 shan1 guang1 leng3 ， qiu1 diao1 mu4 ye4 huang2 。 shi2 ti2 zu3 shi1 yi4 ， qi1 shi2 kan4 xie2 yang2 。
- xi1 lai2 zhen1 zu3 yi4 ， zhi1 zai4 jian4 wen2 zhong1 。 han2 yan4 yi4 sheng1 guo4 ， shu1 lin2 ji1 ye4 kong1 。
- xin1 xian2 lian2 shui3 shi2 ， shen1 lao3 qie4 shuang1 feng1 。 wei2 bao4 can1 xuan2 zhe3 ， shan1 shan1 yue4 se4 tong2 。
- zhen1 xing4 ji4 wu2 ji1 ， chen2 chen2 zu3 fo2 shi1 。 ri4 ming2 ting2 qi4 nuan3 ， shuang1 ku3 yao4 miao2 shuai1 。
- ji2 shui3 he2 yan1 zhuo2 ， zai1 song1 dai4 xue3 yi2 。 hao3 ting1 xuan2 zhi3 chu3 ， yuan2 xiao4 ling3 nan2 zhi1 。
- gu3 si4 ping2 lan2 wei1 ， shi2 wen2 ju3 miao4 ji1 。 ting2 kong1 yue4 se4 jing4 ， ye4 jiong3 qing4 sheng1 yi2 。
- lou4 zhuan3 han2 geng4 ji2 ， deng1 can2 leng3 yan4 wei1 。 tai4 xu1 tong2 wan4 xiang4 ， xiang1 wei4 hua4 xuan2 wei1 。
- hu2 seng1 lun4 de0 zhi3 ， wu4 wu4 chang4 yuan2 cheng2 。 shu1 liu3 chun1 lai2 cui4 ， you1 chuang1 ri4 jian4 ming2 。
- shan4 xin1 qing1 shi2 shi4 ， die2 chi4 fu4 hua1 ying1 。 hao3 ting1 tan2 xuan2 chu3 ， qiao2 song1 he4 shu4 sheng1 。
- zu3 zu3 wei2 xin1 zhi3 ， chun1 rong2 ri4 zheng4 chang2 。 shuang1 qing1 suo1 cao3 lü4 ， feng1 xi4 yao4 miao2 xiang1 。
- yue4 man3 zhen1 ru2 jing4 ， hua1 kai1 jue2 shu4 fang1 。 ting2 qian2 ying1 zhuan4 chu3 ， shi2 ting1 yu3 yuan2 chang2 。

## 注释

## 译文

## 赏析
