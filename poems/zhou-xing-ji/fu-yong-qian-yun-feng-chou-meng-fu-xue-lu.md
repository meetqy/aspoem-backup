---
id: zhou-xing-ji-fu-yong-qian-yun-feng-chou-meng-fu-xue-lu
title: 復用前韵奉酬夢符學錄
titlePinyin: fu4 yong4 qian2 yun4 feng4 chou2 meng4 fu2 xue2 lu4
titleSlug: fu-yong-qian-yun-feng-chou-meng-fu-xue-lu
author: 周行己
authorPinyin: zhou1 xing2 ji3
authorSlug: zhou-xing-ji
dynasty: 唐
dynastyPinyin: tang2
dynastySlug: tang
tags: [] 
---

## 正文

- 子卿五言法，氣格厲勁秋。
- 綿綿武功裔，尚不廢箕裘。
- 洒然落妙語，一破萬古憂。
- 文章本道德，作者通神謀。
- 惜其命不達，白首猶飯牛。
- 學者願識面，或比韓荆州。
- 儒冠真誤身，未免妻子愁。
- 長安游俠兒，生不辨田疇。
- 儒有不黔突，此輩飫珍羞。
- 左右夾燕趙，出入跨騏騮。
- 富貴即稱賢，寧辨清濁流。
- 乃知讀萬卷，不如持尺矛。
- 斯言雖有激，亦爲智者投。
- 古人願執鞭，如或不可求。
- 君看授業生，已爲公與侯。
- 颯然灌園翁，零落守舊丘。

## 拼音

- zi3 qing1 wu3 yan2 fa3 ， qi4 ge2 li4 jin4 qiu1 。
- mian2 mian2 wu3 gong1 yi4 ， shang4 bu2 fei4 ji1 qiu2 。
- sa3 ran2 luo4 miao4 yu3 ， yi2 po4 wan4 gu3 you1 。
- wen2 zhang1 ben3 dao4 de2 ， zuo4 zhe3 tong1 shen2 mou2 。
- xi1 qi2 ming4 bu4 da2 ， bai2 shou3 you2 fan4 niu2 。
- xue2 zhe3 yuan4 shi2 mian4 ， huo4 bi3 han2 jing1 zhou1 。
- ru2 guan1 zhen1 wu4 shen1 ， wei4 mian3 qi1 zi0 chou2 。
- chang2 an1 you2 xia2 er2 ， sheng1 bu2 bian4 tian2 chou2 。
- ru2 you3 bu4 qian2 tu1 ， ci3 bei4 yu4 zhen1 xiu1 。
- zuo3 you4 jia1 yan4 zhao4 ， chu1 ru4 kua4 qi2 liu2 。
- fu4 gui4 ji2 cheng1 xian2 ， ning2 bian4 qing1 zhuo2 liu2 。
- nai3 zhi1 du2 wan4 juan4 ， bu4 ru2 chi2 chi3 mao2 。
- si1 yan2 sui1 you3 ji1 ， yi4 wei2 zhi4 zhe3 tou2 。
- gu3 ren2 yuan4 zhi2 bian1 ， ru2 huo4 bu4 ke3 qiu2 。
- jun1 kan4 shou4 ye4 sheng1 ， yi3 wei2 gong1 yu3 hou2 。
- sa4 ran2 guan4 yuan2 weng1 ， ling2 luo4 shou3 jiu4 qiu1 。

## 注释

## 译文

## 赏析
