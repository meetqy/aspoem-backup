---
id: zhou-xing-ji-wen
title: 蚊
titlePinyin: wen2
titleSlug: wen
author: 周行己
authorPinyin: zhou1 xing2 ji3
authorSlug: zhou-xing-ji
dynasty: 宋
dynastyPinyin: song4
dynastySlug: song
tags: []
---

## 正文

- 天地不愛人，生此人之苦。
- 吁嗟實微物，身不及毛羽。
- 利嘴善噆膚，令人失眠睡。
- 長夏五六月，執熱不通噫。
- 此物于是時，翾翾夸得勢。
- 一聚動億萬，翳空如坌壒。
- 當晝即散伏，得夜乃紛會。
- 每見燈火集，不容設幬蓋。
- 初若蝟毛戢，次第緣罅隘。
- 稍稍傍耳飛，嚶鳴欲相賣。
- 揮拂不敢停，得便時一嘬。
- 所欲未涓滴，已見盈腹背。
- 捨命不畏死，忽遭一拍碎。
- 顧我七尺軀，豈不容爾細。
- 蜂有毒在尾，爾有毒在喙。
- 畏爾衆口多，不比蜂一蠆。
- 安得厲金商，掃蕩聊一快。

## 拼音

- tian1 di4 bu2 ai4 ren2 ， sheng1 ci3 ren2 zhi1 ku3 。
- xu1 jie1 shi2 wei1 wu4 ， shen1 bu4 ji2 mao2 yu3 。
- li4 zui3 shan4 zan3 fu1 ， ling4 ren2 shi1 mian2 shui4 。
- chang2 xia4 wu3 liu4 yue4 ， zhi2 re4 bu4 tong1 yi1 。
- ci3 wu4 yu2 shi4 shi2 ， xuan1 xuan1 kua1 de2 shi4 。
- yi2 ju4 dong4 yi4 wan4 ， yi4 kong1 ru2 ben4 ai4 。
- dang1 zhou4 ji2 san4 fu2 ， de2 ye4 nai3 fen1 hui4 。
- mei3 jian4 deng1 huo3 ji2 ， bu4 rong2 she4 chou2 gai4 。
- chu1 ruo4 wei4 mao2 ji2 ， ci4 di4 yuan2 xia4 ai4 。
- shao1 shao1 bang4 er3 fei1 ， ying1 ming2 yu4 xiang1 mai4 。
- hui1 fu2 bu4 gan3 ting2 ， de2 bian4 shi2 yi4 zuo1 。
- suo3 yu4 wei4 juan1 di1 ， yi3 jian4 ying2 fu4 bei4 。
- she3 ming4 bu2 wei4 si3 ， hu1 zao1 yi4 pai1 sui4 。
- gu4 wo3 qi1 chi3 qu1 ， qi3 bu4 rong2 er3 xi4 。
- feng1 you3 du2 zai4 wei3 ， er3 you3 du2 zai4 hui4 。
- wei4 er3 zhong4 kou3 duo1 ， bu4 bi3 feng1 yi2 chai4 。
- an1 de2 li4 jin1 shang1 ， sao3 dang4 liao2 yi2 kuai4 。

## 注释

## 译文

## 赏析
