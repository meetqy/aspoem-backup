---
id: zhou-xing-ji-ti-le-wen-zhong-bei-xuan
title: 題樂文仲憊軒
titlePinyin: ti2 le4 wen2 zhong4 bei4 xuan1
titleSlug: ti-le-wen-zhong-bei-xuan
author: 周行己
authorPinyin: zhou1 xing2 ji3
authorSlug: zhou-xing-ji
dynasty: 宋
dynastyPinyin: song4
dynastySlug: song
tags: []
---

## 正文

- 古有大隠人，不必在林藪。
- 屠釣得賢傑，能出漢庭右。
- 用之即爲虎，信是經濟手。
- 樂生淮海來，貧窶常露肘。
- 乃翁病風痹，粥食不到口。
- 下簾長安市，授經供卯酉。
- 生涯一憊軒，貌作槁木朽。
- 膽實大于身，豪氣貫牛斗。
- 往往或下人，恐是黄石叟。
- 屈身以伸道，此事古來有。
- 貧賤交分薄，益見俗態醜。
- 丈夫豈得知，事定蓋棺後。
- 與爾同一笑，聊進杯中酒。

## 拼音

- gu3 you3 da4 yin3 ren2 ， bu2 bi4 zai4 lin2 sou3 。
- tu2 diao4 de2 xian2 jie2 ， neng2 chu1 han4 ting2 you4 。
- yong4 zhi1 ji2 wei2 hu3 ， xin4 shi4 jing1 ji4 shou3 。
- le4 sheng1 huai2 hai3 lai2 ， pin2 ju4 chang2 lu4 zhou3 。
- nai3 weng1 bing4 feng1 bi4 ， zhou1 shi2 bu2 dao4 kou3 。
- xia4 lian2 chang2 an1 shi4 ， shou4 jing1 gong4 mao3 you3 。
- sheng1 ya2 yi2 bei4 xuan1 ， mao4 zuo4 gao3 mu4 xiu3 。
- dan3 shi2 da4 yu2 shen1 ， hao2 qi4 guan4 niu2 dou4 。
- wang3 wang3 huo4 xia4 ren2 ， kong3 shi4 huang2 shi2 sou3 。
- qu1 shen1 yi3 shen1 dao4 ， ci3 shi4 gu3 lai2 you3 。
- pin2 jian4 jiao1 fen1 bao2 ， yi4 jian4 su2 tai4 chou3 。
- zhang4 fu0 qi3 de2 zhi1 ， shi4 ding4 gai4 guan1 hou4 。
- yu3 er3 tong2 yi2 xiao4 ， liao2 jin4 bei1 zhong1 jiu3 。

## 注释

## 译文

## 赏析
