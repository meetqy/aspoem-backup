---
id: zhou-xing-ji-feng-chou-tian-fu-gu-feng
title: 奉酬天復古風
titlePinyin: feng4 chou2 tian1 fu4 gu3 feng1
titleSlug: feng-chou-tian-fu-gu-feng
author: 周行己
authorPinyin: zhou1 xing2 ji3
authorSlug: zhou-xing-ji
dynasty: 宋
dynastyPinyin: song4
dynastySlug: song
tags: []
---

## 正文

- 我生不愛言，欲言令人惡。
- 總總乾坤內，抱此誰與託。
- 昔者所親人，今或苦荼若。
- 生交各分離，死交已冥漠。
- 事非固必存，千載一轉脚。
- 要知達士心，閱世等糟粕。
- 不求萬法脫，不與萬法縛。
- 索然天地中，去留如解籜。
- 萬事豈足爲，而苦自結約。
- 吾以此應世，方枘入圓鑿。
- 何當得蔡侯，飄若雲中鶴。
- 新詩近道要，如病飲良藥。
- 上言古心人，次言時道薄。
- 落落濟世志，拙者但駭愕。
- 功名付吾子，我獨甘藜藿。
- 誰知陋巷中，簞瓢有餘樂。

## 拼音

- wo3 sheng1 bu2 ai4 yan2 ， yu4 yan2 ling4 ren2 e4 。
- zong3 zong3 qian2 kun1 nei4 ， bao4 ci3 shui2 yu3 tuo1 。
- xi1 zhe3 suo3 qin1 ren2 ， jin1 huo4 ku3 tu2 ruo4 。
- sheng1 jiao1 ge4 fen1 li2 ， si3 jiao1 yi3 ming2 mo4 。
- shi4 fei1 gu4 bi4 cun2 ， qian1 zai4 yi4 zhuan3 jiao3 。
- yao4 zhi1 da2 shi4 xin1 ， yue4 shi4 deng3 zao1 po4 。
- bu4 qiu2 wan4 fa3 tuo1 ， bu4 yu3 wan4 fa3 fu4 。
- suo3 ran2 tian1 di4 zhong1 ， qu4 liu2 ru2 jie3 tuo4 。
- wan4 shi4 qi3 zu2 wei2 ， er2 ku3 zi4 jie2 yue1 。
- wu2 yi3 ci3 ying1 shi4 ， fang1 rui4 ru4 yuan2 zao2 。
- he2 dang1 de2 cai4 hou2 ， piao1 ruo4 yun2 zhong1 he4 。
- xin1 shi1 jin4 dao4 yao4 ， ru2 bing4 yin3 liang2 yao4 。
- shang4 yan2 gu3 xin1 ren2 ， ci4 yan2 shi2 dao4 bao2 。
- luo4 luo4 ji4 shi4 zhi4 ， zhuo1 zhe3 dan4 hai4 e4 。
- gong1 ming2 fu4 wu2 zi3 ， wo3 du2 gan1 li2 huo4 。
- shui2 zhi1 lou4 xiang4 zhong1 ， dan1 piao2 you3 yu2 le4 。

## 注释

## 译文

## 赏析
