---
id: zhou-xing-ji-zeng-shen-bin-lao
title: 贈沈彬老
titlePinyin: zeng4 shen3 bin1 lao3
titleSlug: zeng-shen-bin-lao
author: 周行己
authorPinyin: zhou1 xing2 ji3
authorSlug: zhou-xing-ji
dynasty: 宋
dynastyPinyin: song4
dynastySlug: song
tags: []
---

## 正文

- 永嘉人物衰，斯文久零替。
- 學徒寡道心，日與風俗敝。
- 我生衰敝後，上思千載事。
- 實欲閭里間，一一蹈仁義。
- 敬重鄉人情，翻遭俗眼忌。
- 晚得沈夫子，學問有根柢。
- 矯矯流輩中，頗識作者意。
- 歡然慰吾心，歸此同好嗜。
- 吾子更我聽，士也貴尚志。
- 古道自足師，不必今人貴。
- 荼苦不異畝，薰蕕不同器。
- 所憂義理愆，何恤流俗議。
- 進道要勇决，取與慎爲計。
- 去惡如去沙，沙盡自見底。
- 積善如積土，土多乃成巋。
- 讀書要知道，文章實小技。
- 子試反覆思，鄙言有深味。
- 自非心愛合，安能吐肝肺。
- 行行慎取之，紓節思遠大。
- 豈但勸鄉閭，永爲斯民頼。

## 拼音

- yong3 jia1 ren2 wu4 shuai1 ， si1 wen2 jiu3 ling2 ti4 。
- xue2 tu2 gua3 dao4 xin1 ， ri4 yu3 feng1 su2 bi4 。
- wo3 sheng1 shuai1 bi4 hou4 ， shang4 si1 qian1 zai4 shi4 。
- shi2 yu4 lü2 li3 jian4 ， yi1 yi1 dao3 ren2 yi4 。
- jing4 zhong4 xiang1 ren2 qing2 ， fan1 zao1 su2 yan3 ji4 。
- wan3 de2 shen3 fu1 zi3 ， xue2 wen4 you3 gen1 di3 。
- jiao3 jiao3 liu2 bei4 zhong1 ， po1 shi2 zuo4 zhe3 yi4 。
- huan1 ran2 wei4 wu2 xin1 ， gui1 ci3 tong2 hao4 shi4 。
- wu2 zi3 geng4 wo3 ting1 ， shi4 ye3 gui4 shang4 zhi4 。
- gu3 dao4 zi4 zu2 shi1 ， bu2 bi4 jin1 ren2 gui4 。
- tu2 ku3 bu2 yi4 mu3 ， xun1 you2 bu4 tong2 qi4 。
- suo3 you1 yi4 li3 qian1 ， he2 xu4 liu2 su2 yi4 。
- jin4 dao4 yao4 yong3 jue2 ， qu3 yu3 shen4 wei2 ji4 。
- qu4 e4 ru2 qu4 sha1 ， sha1 jin4 zi4 jian4 di3 。
- ji1 shan4 ru2 ji1 tu3 ， tu3 duo1 nai3 cheng2 kui1 。
- du2 shu1 yao4 zhi1 dao4 ， wen2 zhang1 shi2 xiao3 ji4 。
- zi3 shi4 fan3 fu4 si1 ， bi3 yan2 you3 shen1 wei4 。
- zi4 fei1 xin1 ai4 he2 ， an1 neng2 tu3 gan1 fei4 。
- hang2 hang2 shen4 qu3 zhi1 ， shu1 jie2 si1 yuan3 da4 。
- qi3 dan4 quan4 xiang1 lü2 ， yong3 wei2 si1 min2 lai4 。

## 注释

## 译文

## 赏析
