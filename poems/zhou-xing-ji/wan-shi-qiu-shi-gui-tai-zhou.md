---
id: zhou-xing-ji-wan-shi-qiu-shi-gui-tai-zhou
title: 玩師求詩歸台州
titlePinyin: wan2 shi1 qiu2 shi1 gui1 tai1 zhou1
titleSlug: wan-shi-qiu-shi-gui-tai-zhou
author: 周行己
authorPinyin: zhou1 xing2 ji3
authorSlug: zhou-xing-ji
dynasty: 宋
dynastyPinyin: song4
dynastySlug: song
tags: []
---

## 正文

- 越鳥棲南枝，胡馬依北風。
- 人生亦懷土，安能長西東。
- 玩公白雲老，方丈憑高峰。
- 忽爲萬里遊，應緣來晨鐘。
- 君看伊與洛，二川日溶溶。
- 逝者亦如此，流轉何時窮。
- 我居謝公山，天台一水通。
- 莽莽宇宙內，那知忽相逢。
- 塵埃識眉宇，覺我耳目聰。
- 暫來還復去，有如無根蓬。
- 令我長歎息，不得久相從。
- 側身雞鶩羣，仰羨高飛鴻。

## 拼音

- yue4 niao3 qi1 nan2 zhi1 ， hu2 ma3 yi1 bei3 feng1 。
- ren2 sheng1 yi4 huai2 tu3 ， an1 neng2 chang2 xi1 dong1 。
- wan2 gong1 bai2 yun2 lao3 ， fang1 zhang4 ping2 gao1 feng1 。
- hu1 wei2 wan4 li3 you2 ， ying1 yuan2 lai2 chen2 zhong1 。
- jun1 kan4 yi1 yu3 luo4 ， er4 chuan1 ri4 rong2 rong2 。
- shi4 zhe3 yi4 ru2 ci3 ， liu2 zhuan3 he2 shi2 qiong2 。
- wo3 ju1 xie4 gong1 shan1 ， tian1 tai2 yi4 shui3 tong1 。
- mang3 mang3 yu3 zhou4 nei4 ， na4 zhi1 hu1 xiang1 feng2 。
- chen2 ai1 shi2 mei2 yu3 ， jue2 wo3 er3 mu4 cong1 。
- zan4 lai2 huan2 fu4 qu4 ， you3 ru2 wu2 gen1 peng2 。
- ling4 wo3 chang2 tan4 xi1 ， bu4 de2 jiu3 xiang1 cong2 。
- ce4 shen1 ji1 wu4 qun2 ， yang3 xian4 gao1 fei1 hong2 。

## 注释

## 译文

## 赏析
