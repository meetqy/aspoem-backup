---
id: zhou-xing-ji-song-ou-yang-si-li-gui-jing-nan
title: 送歐陽司理歸荆南
titlePinyin: song4 ou1 yang2 si1 li3 gui1 jing1 nan2
titleSlug: song-ou-yang-si-li-gui-jing-nan
author: 周行己
authorPinyin: zhou1 xing2 ji3
authorSlug: zhou-xing-ji
dynasty: 宋
dynastyPinyin: song4
dynastySlug: song
tags: []
---

## 正文

- 荆南秀氣有異才，我今見之歐陽子。
- 長年讀書五車過，下筆神捷風雲起。
- 一昨新書警末俗，儒衣喜好入骨髓。
- 此君矯矯出輩流，一心本學妙達理。
- 斯之自信謝黨與，萬口一律誰信爾。
- 眼明却見法令新，四海文章盡蘇氏。
- 馬羣一遇伯樂空，近拔其尤自君始。
- 可憐平生萬艱苦，及壯一官歸故里。
- 丈夫行道會有時，用心深處良獨知。
- 眼中人才不易得，鳳翥龍驤非爾誰。
- 野人一身日百謗，人笑阮癡端不癡。
- 憶昔定交論心腹，示我青青千載期。
- 茲事風流定不朽，謝爾紛紛輕薄兒。
- 如此嘉會豈易得，端知聚散非人力。
- 相期遠大莫相憶，要須身健且强食。

## 拼音

- jing1 nan2 xiu4 qi4 you3 yi4 cai2 ， wo3 jin1 jian4 zhi1 ou1 yang2 zi3 。
- chang2 nian2 du2 shu1 wu3 ju1 guo4 ， xia4 bi3 shen2 jie2 feng1 yun2 qi3 。
- yi4 zuo2 xin1 shu1 jing3 mo4 su2 ， ru2 yi1 xi3 hao4 ru4 gu3 sui3 。
- ci3 jun1 jiao3 jiao3 chu1 bei4 liu2 ， yi4 xin1 ben3 xue2 miao4 da2 li3 。
- si1 zhi1 zi4 xin4 xie4 dang3 yu3 ， wan4 kou3 yi2 lü4 shui2 xin4 er3 。
- yan3 ming2 que4 jian4 fa3 ling4 xin1 ， si4 hai3 wen2 zhang1 jin4 su1 shi4 。
- ma3 qun2 yi2 yu4 bo2 le4 kong1 ， jin4 ba2 qi2 you2 zi4 jun1 shi3 。
- ke3 lian2 ping2 sheng1 wan4 jian1 ku3 ， ji2 zhuang4 yi4 guan1 gui1 gu4 li3 。
- zhang4 fu0 hang2 dao4 hui4 you3 shi2 ， yong4 xin1 shen1 chu3 liang2 du2 zhi1 。
- yan3 zhong1 ren2 cai2 bu2 yi4 de2 ， feng4 zhu4 long2 xiang1 fei1 er3 shui2 。
- ye3 ren2 yi4 shen1 ri4 bai3 bang4 ， ren2 xiao4 ruan3 chi1 duan1 bu4 chi1 。
- yi4 xi1 ding4 jiao1 lun4 xin1 fu4 ， shi4 wo3 qing1 qing1 qian1 zai4 qi1 。
- zi1 shi4 feng1 liu2 ding4 bu4 xiu3 ， xie4 er3 fen1 fen1 qing1 bao2 er2 。
- ru2 ci3 jia1 hui4 qi3 yi4 de2 ， duan1 zhi1 ju4 san4 fei1 ren2 li4 。
- xiang1 qi1 yuan3 da4 mo4 xiang1 yi4 ， yao4 xu1 shen1 jian4 qie3 qiang2 shi2 。

## 注释

## 译文

## 赏析
