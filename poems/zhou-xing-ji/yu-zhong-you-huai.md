---
id: zhou-xing-ji-yu-zhong-you-huai
title: 雨中有懷
titlePinyin: yu3 zhong1 you3 huai2
titleSlug: yu-zhong-you-huai
author: 周行己
authorPinyin: zhou1 xing2 ji3
authorSlug: zhou-xing-ji
dynasty: 宋
dynastyPinyin: song4
dynastySlug: song
tags: []
---

## 正文

- 世態紛戢戢，客愁亦不盡。
- 坐窗木榻穿，百慨逢一哂。
- 觸眼敗人意，喜事日益泯。
- 小暑三日熱，重我憂躁疢。
- 崇朝一雨洗，意氣覺清緊。
- 焚香强起坐，曲肱聽鳴蚓。
- 出門復有觀，物色相蠢蝡。
- 危芳墮簷牙，水螾上階楯。
- 失勢蛛墜網，得時朽蒸菌。
- 矜飛啄泥燕，戢翼翔雲隼。
- 此理復誰論，中腸紛結縝。
- 懷我平生好，意得如合吻。
- 歐段屈薄宦，有如驥服靷。
- 兖李困諸生，豪氣浮海蜃。
- 華李本達識，磊落忘畦畛。
- 忼慨任關西，開口見肝腎。
- 高蹈潘逸士，未能趨縣尹。
- 小王頗清修，對策如射埻。
- 復有孫夫子，未許連車軫。
- 聚散各異處，單車謝推引。
- 言笑誰與歡，思逝如抽筍。
- 作詩當晤言，爲我發大辴。

## 拼音

- shi4 tai4 fen1 ji2 ji2 ， ke4 chou2 yi4 bu2 jin4 。
- zuo4 chuang1 mu4 ta4 chuan1 ， bai3 kai3 feng2 yi4 shen3 。
- chu4 yan3 bai4 ren2 yi4 ， xi3 shi4 ri4 yi4 min3 。
- xiao3 shu3 san1 ri4 re4 ， zhong4 wo3 you1 zao4 chen4 。
- chong2 chao2 yi4 yu3 xi3 ， yi4 qi4 jue2 qing1 jin3 。
- fen2 xiang1 qiang2 qi3 zuo4 ， qu1 gong1 ting1 ming2 yin3 。
- chu1 men2 fu4 you3 guan1 ， wu4 se4 xiang4 chun3 ru2 。
- wei1 fang1 duo4 yan2 ya2 ， shui3 yin3 shang4 jie1 dun4 。
- shi1 shi4 zhu1 zhui4 wang3 ， de2 shi2 xiu3 zheng1 jun1 。
- jin1 fei1 zhuo2 ni2 yan4 ， ji2 yi4 xiang2 yun2 sun3 。
- ci3 li3 fu4 shui2 lun4 ， zhong1 chang2 fen1 jie2 zhen3 。
- huai2 wo3 ping2 sheng1 hao3 ， yi4 de2 ru2 he2 wen3 。
- ou1 duan4 qu1 bao2 huan4 ， you3 ru2 ji4 fu2 yin3 。
- yan3 li3 kun4 zhu1 sheng1 ， hao2 qi4 fu2 hai3 shen4 。
- hua2 li3 ben3 da2 shi2 ， lei3 luo4 wang4 qi2 zhen3 。
- kang1 kai3 ren4 guan1 xi1 ， kai1 kou3 jian4 gan1 shen4 。
- gao1 dao3 pan1 yi4 shi4 ， wei4 neng2 qu1 xian4 yin3 。
- xiao3 wang2 po1 qing1 xiu1 ， dui4 ce4 ru2 she4 zhun3 。
- fu4 you3 sun1 fu1 zi3 ， wei4 xu1 lian2 ju1 zhen3 。
- ju4 san4 ge4 yi4 chu3 ， dan1 ju1 xie4 tui1 yin3 。
- yan2 xiao4 shui2 yu3 huan1 ， si1 shi4 ru2 chou1 sun3 。
- zuo4 shi1 dang1 wu4 yan2 ， wei2 wo3 fa1 da4 zhen3 。

## 注释

## 译文

## 赏析
