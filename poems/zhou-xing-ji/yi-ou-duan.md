---
id: zhou-xing-ji-yi-ou-duan
title: 憶歐段
titlePinyin: yi4 ou1 duan4
titleSlug: yi-ou-duan
author: 周行己
authorPinyin: zhou1 xing2 ji3
authorSlug: zhou-xing-ji
dynasty: 唐
dynastyPinyin: tang2
dynastySlug: tang
tags: [] 
---

## 正文

- 歲暮何所思，道南咸與籍。
- 出門泥漫漫，跬步成乖隔。
- 人情未免俗，節物復感迫。
- 念我江海人，紓節慕古昔。
- 少年弄柔翰，頗謂得所適。
- 豈有軒冕心，况自便菽麥。
- 人生不可意，變態忽如弈。
- 狼藉太學生，俯就科舉責。
- 居然五六載，頗不料損益。
- 貧賤思富貴，富貴悲迫阨。
- 所得九牛毛，置身豈良策。
- 何如謝客兒，會稽卜佳宅。
- 文章富貴心，山水樂幽僻。
- 長安不可居，季冬猶絺綌。
- 緬望悲故鄉，恨無晨風翮。
- 寒窗九轉腸，紛亂不可繹。
- 此意竟誰語，坐覺鄙吝積。
- 不見二三子，詎可論肝膈。
- 悠悠百世名，浩浩此生跡。
- 離婁燭千里，盲不見咫尺。

## 拼音

- sui4 mu4 he2 suo3 si1 ， dao4 nan2 xian2 yu3 ji2 。
- chu1 men2 ni2 man4 man4 ， kui3 bu4 cheng2 guai1 ge2 。
- ren2 qing2 wei4 mian3 su2 ， jie2 wu4 fu4 gan3 po4 。
- nian4 wo3 jiang1 hai3 ren2 ， shu1 jie2 mu4 gu3 xi1 。
- shao4 nian2 nong4 rou2 han4 ， po1 wei4 de2 suo3 shi4 。
- qi3 you3 xuan1 mian3 xin1 ， kuang4 zi4 bian4 shu1 mai4 。
- ren2 sheng1 bu4 ke3 yi4 ， bian4 tai4 hu1 ru2 yi4 。
- lang2 ji2 tai4 xue2 sheng1 ， fu3 jiu4 ke1 ju3 ze2 。
- ju1 ran2 wu3 liu4 zai4 ， po1 bu2 liao4 sun3 yi4 。
- pin2 jian4 si1 fu4 gui4 ， fu4 gui4 bei1 po4 e4 。
- suo3 de2 jiu3 niu2 mao2 ， zhi4 shen1 qi3 liang2 ce4 。
- he2 ru2 xie4 ke4 er2 ， hui4 ji1 bu3 jia1 zhai2 。
- wen2 zhang1 fu4 gui4 xin1 ， shan1 shui3 le4 you1 pi4 。
- chang2 an1 bu4 ke3 ju1 ， ji4 dong1 you2 chi1 xi4 。
- mian3 wang4 bei1 gu4 xiang1 ， hen4 wu2 chen2 feng1 he2 。
- han2 chuang1 jiu3 zhuan3 chang2 ， fen1 luan4 bu4 ke3 yi4 。
- ci3 yi4 jing4 shui2 yu3 ， zuo4 jue2 bi3 lin4 ji1 。
- bu2 jian4 er4 san1 zi3 ， ju4 ke3 lun4 gan1 ge2 。
- you1 you1 bai3 shi4 ming2 ， hao4 hao4 ci3 sheng1 ji4 。
- li2 lou2 zhu2 qian1 li3 ， mang2 bu2 jian4 zhi3 chi3 。

## 注释

## 译文

## 赏析
