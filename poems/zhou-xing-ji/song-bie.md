---
id: zhou-xing-ji-song-bie
title: 送別
titlePinyin: song4 bie2
titleSlug: song-bie
author: 周行己
authorPinyin: zhou1 xing2 ji3
authorSlug: zhou-xing-ji
dynasty: 宋
dynastyPinyin: song4
dynastySlug: song
tags: []
---

## 正文

- 人生如斷蓬，萬里忽相值。
- 會日常苦難，別日常苦易。
- 十年聞子名，未識已心醉。
- 我友豈不多，愛子好心地。
- 身小胸膽大，面目無邪氣。
- 磊磊棟梁姿，溫溫瑚璉器。
- 人物衰落盡，百馬逢一驥。
- 我懷未傾倒，離別已復至。
- 天寒霜正繁，山險道不利。
- 君行獨何爲，百里求自試。
- 願持孝友資，發爲惻隠治。
- 上馬且勿難，吾民竚嘉惠。
- 他年廟堂上，舉此亦不異。
- 强飯數寄書，待爾慰窮悴。

## 拼音

- ren2 sheng1 ru2 duan4 peng2 ， wan4 li3 hu1 xiang1 zhi2 。
- hui4 ri4 chang2 ku3 nan2 ， bie2 ri4 chang2 ku3 yi4 。
- shi2 nian2 wen2 zi3 ming2 ， wei4 shi2 yi3 xin1 zui4 。
- wo3 you3 qi3 bu4 duo1 ， ai4 zi3 hao3 xin1 di4 。
- shen1 xiao3 xiong1 dan3 da4 ， mian4 mu4 wu2 xie2 qi4 。
- lei3 lei3 dong4 liang2 zi1 ， wen1 wen1 hu2 lian3 qi4 。
- ren2 wu4 shuai1 luo4 jin4 ， bai3 ma3 feng2 yi2 ji4 。
- wo3 huai2 wei4 qing1 dao3 ， li2 bie2 yi3 fu4 zhi4 。
- tian1 han2 shuang1 zheng4 fan2 ， shan1 xian3 dao4 bu2 li4 。
- jun1 xing2 du2 he2 wei2 ， bai3 li3 qiu2 zi4 shi4 。
- yuan4 chi2 xiao4 you3 zi1 ， fa1 wei2 ce4 yin3 zhi4 。
- shang4 ma3 qie3 wu4 nan2 ， wu2 min2 zhu4 jia1 hui4 。
- ta1 nian2 miao4 tang2 shang4 ， ju3 ci3 yi4 bu2 yi4 。
- qiang2 fan4 shu4 ji4 shu1 ， dai4 er3 wei4 qiong2 cui4 。

## 注释

## 译文

## 赏析
