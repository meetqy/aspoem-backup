---
id: zhou-xing-ji-ti-yong-ning-chuan-she
title: 題永寧傳舍
titlePinyin: ti2 yong3 ning2 chuan2 she4
titleSlug: ti-yong-ning-chuan-she
author: 周行己
authorPinyin: zhou1 xing2 ji3
authorSlug: zhou-xing-ji
dynasty: 宋
dynastyPinyin: song4
dynastySlug: song
tags: []
---

## 正文

- 浩浩車馬迹，往來各有求。
- 而我亦何爲，行役不得休。
- 驚風吹沙礫，草木春不柔。
- 荒山相經互，渭水日悠悠。
- 下馬古驛亭，開軒竹修修。
- 颯颯爽氣入，得慰征途憂。
- 移床取一息，摵摵如清秋。
- 永願息鞍馬，何當具扁舟。
- 我生湖海間，築居必清幽。
- 城南五畝宅，山高水亦流。
- 家園千木奴，不貴萬戶侯。
- 既輸東皋稅，一飽亦易謀。
- 藐然塵囂外，榮貴如浮漚。
- 咄咄狂癡子，胡爲此淹留。

## 拼音

- hao4 hao4 ju1 ma3 ji4 ， wang3 lai2 ge4 you3 qiu2 。
- er2 wo3 yi4 he2 wei2 ， xing2 yi4 bu4 de2 xiu1 。
- jing1 feng1 chui1 sha1 li4 ， cao3 mu4 chun1 bu4 rou2 。
- huang1 shan1 xiang1 jing1 hu4 ， wei4 shui3 ri4 you1 you1 。
- xia4 ma3 gu3 yi4 ting2 ， kai1 xuan1 zhu2 xiu1 xiu1 。
- sa4 sa4 shuang3 qi4 ru4 ， de2 wei4 zheng1 tu2 you1 。
- yi2 chuang2 qu3 yi4 xi1 ， se4 se4 ru2 qing1 qiu1 。
- yong3 yuan4 xi1 an1 ma3 ， he2 dang1 ju4 pian1 zhou1 。
- wo3 sheng1 hu2 hai3 jian4 ， zhu4 ju1 bi4 qing1 you1 。
- cheng2 nan2 wu3 mu3 zhai2 ， shan1 gao1 shui3 yi4 liu2 。
- jia1 yuan2 qian1 mu4 nu2 ， bu2 gui4 wan4 hu4 hou2 。
- ji4 shu1 dong1 gao1 shui4 ， yi4 bao3 yi4 yi4 mou2 。
- miao3 ran2 chen2 xiao1 wai4 ， rong2 gui4 ru2 fu2 ou1 。
- duo1 duo1 kuang2 chi1 zi3 ， hu2 wei2 ci3 yan1 liu2 。

## 注释

## 译文

## 赏析
