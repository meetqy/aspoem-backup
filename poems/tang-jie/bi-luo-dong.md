---
id: tang-jie-bi-luo-dong
title: 碧落洞
titlePinyin: bi4 luo4 dong4
titleSlug: bi-luo-dong
author: 唐介
authorPinyin: tang2 jie4
authorSlug: tang-jie
dynasty: 宋
dynastyPinyin: song4
dynastySlug: song
tags: []
---

## 正文

- 余生本孤拙，所志在雲石。
- 薄宦偶纏鎖，未遂林泉適。
- 邇來備臺選，幸一當言責。
- 狂愚抵罪辜，遽從遐徼謫。
- 區區數千里，車馬倦行役。
- 湞陽頗善地，解轡喜安席。
- 官散無所事，度日多閑隙。
- 太守蘇宣甫，邀我訪奇跡。
- 西山有石室，疑是靈仙宅。
- 翛然煙徑入，訝若天門闢。
- 中瀉一溪清，傍映千峯碧。
- 萬穴滴瑶乳，兩岸張翠幕。
- 爽氣來先秋，昏嵐生未夕。
- 不知造化意，何爲置窮僻。
- 周生說到難，茲文不虛摭。
- 怪容誠莫狀，勝跡今始獲。
- 暫已瑩耳目，久覺生虛白。
- 拂拭纓上塵，回頭謝朝客。
- 雖非吾所樂，聊以慰奇隻。
- 聖恩未放還，屢遊君莫惜。

## 拼音

- yu2 sheng1 ben3 gu1 zhuo1 ， suo3 zhi4 zai4 yun2 shi2 。
- bao2 huan4 ou3 chan2 suo3 ， wei4 sui4 lin2 quan2 shi4 。
- er3 lai2 bei4 tai2 xuan3 ， xing4 yi4 dang1 yan2 ze2 。
- kuang2 yu2 di3 zui4 gu1 ， ju4 cong2 xia2 jiao3 zhe2 。
- qu1 qu1 shu4 qian1 li3 ， ju1 ma3 juan4 xing2 yi4 。
- zhen1 yang2 po1 shan4 di4 ， jie3 pei4 xi3 an1 xi2 。
- guan1 san4 wu2 suo3 shi4 ， du4 ri4 duo1 xian2 xi4 。
- tai4 shou3 su1 xuan1 fu3 ， yao1 wo3 fang3 qi2 ji4 。
- xi1 shan1 you3 shi2 shi4 ， yi2 shi4 ling2 xian1 zhai2 。
- xiao1 ran2 yan1 jing4 ru4 ， ya4 ruo4 tian1 men2 pi4 。
- zhong1 xie4 yi4 xi1 qing1 ， bang4 ying4 qian1 feng1 bi4 。
- wan4 xue2 di1 yao2 ru3 ， liang3 an4 zhang1 cui4 mu4 。
- shuang3 qi4 lai2 xian1 qiu1 ， hun1 lan2 sheng1 wei4 xi1 。
- bu4 zhi1 zao4 hua4 yi4 ， he2 wei2 zhi4 qiong2 pi4 。
- zhou1 sheng1 shuo1 dao4 nan2 ， zi1 wen2 bu4 xu1 zhi2 。
- guai4 rong2 cheng2 mo4 zhuang4 ， sheng4 ji4 jin1 shi3 huo4 。
- zan4 yi3 ying2 er3 mu4 ， jiu3 jue2 sheng1 xu1 bai2 。
- fu2 shi4 ying1 shang4 chen2 ， hui2 tou2 xie4 chao2 ke4 。
- sui1 fei1 wu2 suo3 le4 ， liao2 yi3 wei4 qi2 zhi1 。
- sheng4 en1 wei4 fang4 huan2 ， lü3 you2 jun1 mo4 xi1 。

## 注释

## 译文

## 赏析
