---
id: shao-bo-nian-nu-jiao
title: 念奴娇
titlePinyin: nian4 nu2 jiao1
titleSlug: nian-nu-jiao
author: 邵博
authorPinyin: shao4 bo2
authorSlug: shao-bo
dynasty: 宋
dynastyPinyin: song4
dynastySlug: song
tags: []
---

## 正文

- 天然潇洒，尽人间、无物堪齐标格。
- 只与姮娥为伴侣，方显一家颜色。
- 好是多情，一年一度，首作东君客。
- 竹篱茅舍，典刑别是清白。
- 惆怅玉杵无凭，蓝桥人去，空锁神仙宅。
- 今日天涯凭马上，忽见轻盈冰魄。
- 恰似当年，温柔乡里，晓看新妆额。
- 临风三嗅，挽条不忍空摘。

## 拼音

- tian1 ran2 xiao1 sa3 ， jin4 ren2 jian1 、 wu2 wu4 kan1 qi2 biao1 ge2 。
- zhi1 yu3 heng2 e2 wei4 ban4 lü3 ， fang1 xian3 yi4 jia1 yan2 se4 。
- hao3 shi4 duo1 qing2 ， yi4 nian2 yi2 du4 ， shou3 zuo4 dong1 jun1 ke4 。
- zhu2 li2 mao2 she4 ， dian3 xing2 bie2 shi4 qing1 bai2 。
- chou2 chang4 yu4 chu3 wu2 ping2 ， lan2 qiao2 ren2 qu4 ， kong1 suo3 shen2 xian1 zhai2 。
- jin1 ri4 tian1 ya2 ping2 ma3 shang4 ， hu1 jian4 qing1 ying2 bing1 po4 。
- qia4 si4 dang1 nian2 ， wen1 rou2 xiang1 li3 ， xiao3 kan4 xin1 zhuang1 e2 。
- lin2 feng1 san1 xiu4 ， wan3 tiao2 bu4 ren3 kong1 zhai1 。

## 注释

## 译文

## 赏析
