---
id: shao-bo-bo-yun-an-xia-da-feng-zhou-yu-zuo-bai-liang-ti-yi-pian
title: 泊雲安下大風驟雨作柏梁體一篇
titlePinyin: bo2 yun2 an1 xia4 da4 feng1 zhou4 yu3 zuo4 bai3 liang2 ti3 yi4 pian1
titleSlug: bo-yun-an-xia-da-feng-zhou-yu-zuo-bai-liang-ti-yi-pian
author: 邵博
authorPinyin: shao4 bo2
authorSlug: shao-bo
dynasty: 宋
dynastyPinyin: song4
dynastySlug: song
tags: []
---

## 正文

- 晴空赤日飛丹霞，扁舟春熱汗且呀。
- 寒溫之候無乃差，朝猶挾纊莫著紗。
- 祝融暴橫勢莫加，驟將炎赫移韶華。
- 東皇遊冶窮豪奢，未終節序還其家。
- 忽驚猛吹揚白沙，煙雲四起相邀遮。
- 空中轣轆鳴雷車，樅樅白雨懸亂麻。
- 風師雨將相矜夸，千刃萬槊爭囂譁。
- 玄旌皂纛何紛葩，勢摇兩蜀掀三巴。
- 須臾雨止雷停撾，蒼雲掃盡天無瑕。
- 恍如脫兔離輕罝，回頭已見羲輪斜。
- 山開水靜風色嘉，喜翔燕雀嬉魚蝦。
- 紅顛白倒紛殘花，披張林葉舒草芽。
- 陰陽變化誰咄嗟，風雲乃爾相喧拏。
- 大哉一氣通幽遐，彼蒼高遠安能涯。
- 倚峯吟望心目賒，碧雲千里號歸鴉。

## 拼音

- qing2 kong1 chi4 ri4 fei1 dan1 xia2 ， pian1 zhou1 chun1 re4 han4 qie3 ya0 。
- han2 wen1 zhi1 hou4 wu2 nai3 cha4 ， chao2 you2 xie2 kuang4 mo4 zhu4 sha1 。
- zhu4 rong2 bao4 heng2 shi4 mo4 jia1 ， zhou4 jiang1 yan2 he4 yi2 shao2 hua2 。
- dong1 huang2 you2 ye3 qiong2 hao2 she1 ， wei4 zhong1 jie2 xu4 huan2 qi2 jia1 。
- hu1 jing1 meng3 chui1 yang2 bai2 sha1 ， yan1 yun2 si4 qi3 xiang1 yao1 zhe1 。
- kong1 zhong1 li4 lu4 ming2 lei2 ju1 ， cong1 cong1 bai2 yu3 xuan2 luan4 ma2 。
- feng1 shi1 yu3 jiang1 xiang1 jin1 kua1 ， qian1 ren4 wan4 shuo4 zheng1 xiao1 hua2 。
- xuan2 jing1 zao4 dao4 he2 fen1 pa1 ， shi4 yao2 liang3 shu3 xian1 san1 ba1 。
- xu1 yu2 yu3 zhi3 lei2 ting2 zhua1 ， cang1 yun2 sao3 jin4 tian1 wu2 xia2 。
- huang3 ru2 tuo1 tu4 li2 qing1 ju1 ， hui2 tou2 yi3 jian4 xi1 lun2 xie2 。
- shan1 kai1 shui3 jing4 feng1 se4 jia1 ， xi3 xiang2 yan4 que4 xi1 yu2 xia1 。
- hong2 dian1 bai2 dao3 fen1 can2 hua1 ， pi1 zhang1 lin2 ye4 shu1 cao3 ya2 。
- yin1 yang2 bian4 hua4 shui2 duo1 jie1 ， feng1 yun2 nai3 er3 xiang1 xuan1 na2 。
- da4 zai1 yi2 qi4 tong1 you1 xia2 ， bi3 cang1 gao1 yuan3 an1 neng2 ya2 。
- yi3 feng1 yin2 wang4 xin1 mu4 she1 ， bi4 yun2 qian1 li3 hao4 gui1 ya1 。

## 注释

## 译文

## 赏析
