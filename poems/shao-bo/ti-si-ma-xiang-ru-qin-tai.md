---
id: shao-bo-ti-si-ma-xiang-ru-qin-tai
title: 題司馬相如琴臺
titlePinyin: ti2 si1 ma3 xiang1 ru2 qin2 tai2
titleSlug: ti-si-ma-xiang-ru-qin-tai
author: 邵博
authorPinyin: shao4 bo2
authorSlug: shao-bo
dynasty: 唐
dynastyPinyin: tang2
dynastySlug: tang
tags: []
---

## 正文

- 長卿本豪傑，禮法安可處。
- 手彈南風琴，心調東鄰女。
- 雜身傭保中，初不忌笑侮。
- 大者固已立，下此皆可補。
- 三賦爭日星，一書起今古。
- 其餘不自祕，輒爲人所取。
- 何當盡見之，真是文章祖。
- 凜然千載下，英氣猶可睹。
- 兒曹爾何知，杯酒那可汙。
- 故臺已丘墟，勝絕誰敢據。
- 我來訪遺跡，低回不忍去。
- 詩成欲叫君，雲車隔煙霧。

## 拼音

- chang2 qing1 ben3 hao2 jie2 ， li3 fa3 an1 ke3 chu3 。
- shou3 dan4 nan2 feng1 qin2 ， xin1 diao4 dong1 lin2 nü3 。
- za2 shen1 yong1 bao3 zhong1 ， chu1 bu2 ji4 xiao4 wu3 。
- da4 zhe3 gu4 yi3 li4 ， xia4 ci3 jie1 ke3 bu3 。
- san1 fu4 zheng1 ri4 xing1 ， yi4 shu1 qi3 jin1 gu3 。
- qi2 yu2 bu2 zi4 bi4 ， zhe2 wei2 ren2 suo3 qu3 。
- he2 dang1 jin4 jian4 zhi1 ， zhen1 shi4 wen2 zhang1 zu3 。
- lin3 ran2 qian1 zai4 xia4 ， ying1 qi4 you2 ke3 du3 。
- er2 cao2 er3 he2 zhi1 ， bei1 jiu3 na4 ke3 wu1 。
- gu4 tai2 yi3 qiu1 xu1 ， sheng4 jue2 shui2 gan3 ju4 。
- wo3 lai2 fang3 yi2 ji4 ， di1 hui2 bu4 ren3 qu4 。
- shi1 cheng2 yu4 jiao4 jun1 ， yun2 ju1 ge2 yan1 wu4 。

## 注释

## 译文

## 赏析
