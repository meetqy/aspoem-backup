---
id: lin-ji-zhong-xie-li-duan-ming-hui-li-han-lin-ji
title: 謝李端明惠李翰林集
titlePinyin: xie4 li3 duan1 ming2 hui4 li3 han4 lin2 ji2
titleSlug: xie-li-duan-ming-hui-li-han-lin-ji
author: 林季仲
authorPinyin: lin2 ji4 zhong4
authorSlug: lin-ji-zhong
dynasty: 唐
dynastyPinyin: tang2
dynastySlug: tang
tags: []
---

## 正文

- 江漢滔滔去不回，幾人留得詩名來。
- 要須洗以千斛水，莫令胸臆生纖埃。
- 清狂我愛李太白，亂之鷗鷺誰嫌猜。
- 一生事業在杯酒，富貴於我何有哉。
- 長安市上喚不醒，醉眼徐爲君王開。
- 揮毫散霧金鑾殿，氣使權倖如奴儓。
- 風騷獨步千載上，鞭撻揚馬咍鄒枚。
- 長流夜郎得不死，定知造物須憐才。
- 文采至今獨未泯，耳孫氣象何崔嵬。
- 寤言世士少風骨，慨然力欲扶衰頹。
- 刊傳家集流海內，廉頑立懦茲爲媒。
- 分頒亦及蓬蓽士，使者踏破階前苔。
- 神交不待讀終卷，騎鯨恍惚來瑶臺。
- 氣酣日落酒不足，更挽天河注玉杯。
- 嗚呼俗隘直可哀，吾非斯人誰與陪。
- 朝遊蓬萊夕方丈，去去相隨翔九垓。

## 拼音

- jiang1 han4 tao1 tao1 qu4 bu4 hui2 ， ji1 ren2 liu2 de2 shi1 ming2 lai2 。
- yao4 xu1 xi3 yi3 qian1 hu2 shui3 ， mo4 ling4 xiong1 yi4 sheng1 xian1 ai1 。
- qing1 kuang2 wo3 ai4 li3 tai4 bai2 ， luan4 zhi1 ou1 lu4 shui2 xian2 cai1 。
- yi4 sheng1 shi4 ye4 zai4 bei1 jiu3 ， fu4 gui4 wu1 wo3 he2 you3 zai1 。
- chang2 an1 shi4 shang4 huan4 bu4 xing3 ， zui4 yan3 xu2 wei2 jun1 wang2 kai1 。
- hui1 hao2 san4 wu4 jin1 luan2 dian4 ， qi4 shi3 quan2 xing4 ru2 nu2 tai2 。
- feng1 sao1 du2 bu4 qian1 zai4 shang4 ， bian1 ta4 yang2 ma3 hai1 zou1 mei2 。
- chang2 liu2 ye4 lang2 de2 bu4 si3 ， ding4 zhi1 zao4 wu4 xu1 lian2 cai2 。
- wen2 cai3 zhi4 jin1 du2 wei4 min3 ， er3 sun1 qi4 xiang4 he2 cui1 wei2 。
- wu4 yan2 shi4 shi4 shao3 feng1 gu3 ， kai3 ran2 li4 yu4 fu2 shuai1 tui2 。
- kan1 chuan2 jia1 ji2 liu2 hai3 nei4 ， lian2 wan2 li4 nuo4 zi1 wei2 mei2 。
- fen1 ban1 yi4 ji2 peng2 bi4 shi4 ， shi3 zhe3 ta4 po4 jie1 qian2 tai2 。
- shen2 jiao1 bu2 dai4 du2 zhong1 juan4 ， qi2 jing1 huang3 hu1 lai2 yao2 tai2 。
- qi4 han1 ri4 luo4 jiu3 bu4 zu2 ， geng4 wan3 tian1 he2 zhu4 yu4 bei1 。
- wu1 hu1 su2 ai4 zhi2 ke3 ai1 ， wu2 fei1 si1 ren2 shui2 yu3 pei2 。
- chao2 you2 peng2 lai2 xi1 fang1 zhang4 ， qu4 qu4 xiang1 sui2 xiang2 jiu3 gai1 。

## 注释

## 译文

## 赏析
