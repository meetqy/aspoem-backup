---
id: lin-ji-zhong-you-ke
title: 有客
titlePinyin: you3 ke4
titleSlug: you-ke
author: 林季仲
authorPinyin: lin2 ji4 zhong4
authorSlug: lin-ji-zhong
dynasty: 宋
dynastyPinyin: song4
dynastySlug: song
tags: []
---

## 正文

- 有客有客，託於空谷。
- 問何以樂，樂彼幽獨。
- 矯矯其松，藋藋其竹。
- 微風過之，泠然成曲。
- 歲曰莫止，霰雪交揮。
- 誰與晤語，懷我人斯。
- 我之懷矣，褰裳從之。
- 泥淖伊阻，中心悵而。
- 豈無他人，以翱以翔。
- 意氣所親，不能弭忘。
- 遥遥遺緒，久矣弗敭。
- 之子之秀，吾宗之光。
- 我有薄酒，子試歠兮。
- 雪霽江明，共此月兮。
- 企焉新詩，到蟄窟兮。
- 老子鬅鬙，正愁絕兮。

## 拼音

- you3 ke4 you3 ke4 ， tuo1 wu1 kong1 gu3 。
- wen4 he2 yi3 le4 ， le4 bi3 you1 du2 。
- jiao3 jiao3 qi2 song1 ， diao4 diao4 qi2 zhu2 。
- wei1 feng1 guo4 zhi1 ， ling2 ran2 cheng2 qu3 。
- sui4 yue1 mo4 zhi3 ， xian4 xue3 jiao1 hui1 。
- shui2 yu3 wu4 yu3 ， huai2 wo3 ren2 si1 。
- wo3 zhi1 huai2 yi3 ， qian1 shang0 cong2 zhi1 。
- ni2 nao4 yi1 zu3 ， zhong1 xin1 chang4 er2 。
- qi3 wu2 ta1 ren2 ， yi3 ao2 yi3 xiang2 。
- yi4 qi4 suo3 qin1 ， bu4 neng2 mi3 wang4 。
- yao2 yao2 yi2 xu4 ， jiu3 yi3 fu2 yang2 。
- zhi1 zi3 zhi1 xiu4 ， wu2 zong1 zhi1 guang1 。
- wo3 you3 bo2 jiu3 ， zi3 shi4 chuo4 xi1 。
- xue3 ji4 jiang1 ming2 ， gong4 ci3 yue4 xi1 。
- qi3 yan1 xin1 shi1 ， dao4 zhe2 ku1 xi1 。
- lao3 zi3 peng2 seng1 ， zheng4 chou2 jue2 xi1 。

## 注释

## 译文

## 赏析
