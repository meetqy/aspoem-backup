---
id: lin-ji-zhong-qiu-re-ci-gao-zhong-yi-yun-qi-yi
title: 秋熱次高仲貽韻  其一
titlePinyin: qiu1 re4 ci4 gao1 zhong4 yi2 yun4     qi2 yi1
titleSlug: qiu-re-ci-gao-zhong-yi-yun-qi-yi
author: 林季仲
authorPinyin: lin2 ji4 zhong4
authorSlug: lin-ji-zhong
dynasty: 宋
dynastyPinyin: song4
dynastySlug: song
tags: []
---

## 正文

- 乘時火初流，執熱病未脫。
- 踏冰思少蘇，坐甑哀苟活。
- 雲意斷渰渰，雨聲閟 {洱舌}{洱舌}。
- 安用天官爲，不悟秋序奪。
- 巫尪暴何辜，夸父僵且渴。
- 熂山將焚燒，翻海欲灑潑。
- 蛟龍遁寂寞，蠅蚋恣喧聒。
- 瘴鳶時墮水，涸魚暫濡沫。
- 斯焉禾不登，往矣穗奚掇。
- 衆心禱不昧，羣望走莫遏。
- 殷勤聞雷行，閃閃驚電抹。
- 嘉澍疑盆翻，脫葉逾帚捋。
- 汲井憶羸瓶，承霤爭羅鉢。
- 新凉來不斷，濁水去如割。
- 未論沴氣銷，陡覺煩襟豁。
- 遂回望電眼，免蹙憂稼頞。
- 一飽茲可營，百慮何勞㔇。
- 明公軫慈仁，此道歸包括。
- 世事有反覆，愁腸屢迴斡。
- 栖栖同里甿，閔閔憂旱魃。
- 賦詩輸悃悰，盈軸辦嗟咄。
- 句圓珠走盤，意定弦在筈。
- 千仞徒仰高，一葦敢杭闊。
- 韜疵知含洪，策蹇終臲卼。

## 拼音

- cheng2 shi2 huo3 chu1 liu2 ， zhi2 re4 bing4 wei4 tuo1 。
- ta4 bing1 si1 shao3 su1 ， zuo4 zeng4 ai1 gou3 huo2 。
- yun2 yi4 duan4 yan3 yan3 ， yu3 sheng1 bi4  { er3 she2 }{ er3 she2 }。
- an1 yong4 tian1 guan1 wei2 ， bu2 wu4 qiu1 xu4 duo2 。
- wu1 wang1 bao4 he2 gu1 ， kua1 fu4 jiang1 qie3 ke3 。
- xi4 shan1 jiang1 fen2 shao1 ， fan1 hai3 yu4 sa3 po1 。
- jiao1 long2 dun4 ji4 mo4 ， ying2 rui4 zi4 xuan1 guo1 。
- zhang4 yuan1 shi2 duo4 shui3 ， he2 yu2 zan4 ru2 mo4 。
- si1 yan1 he2 bu4 deng1 ， wang3 yi3 sui4 xi1 duo1 。
- zhong4 xin1 dao3 bu2 mei4 ， qun2 wang4 zou3 mo4 e4 。
- yin1 qin2 wen2 lei2 xing2 ， shan3 shan3 jing1 dian4 mo3 。
- jia1 shu4 yi2 pen2 fan1 ， tuo1 ye4 yu2 zhou3 lü3 。
- ji2 jing3 yi4 lei2 ping2 ， cheng2 liu4 zheng1 luo2 bo1 。
- xin1 liang2 lai2 bu2 duan4 ， zhuo2 shui3 qu4 ru2 ge1 。
- wei4 lun4 li4 qi4 xiao1 ， dou3 jue2 fan2 jin1 huo1 。
- sui4 hui2 wang4 dian4 yan3 ， mian3 cu4 you1 jia4 e4 。
- yi4 bao3 zi1 ke3 ying2 ， bai3 lü4 he2 lao2 㔇。
- ming2 gong1 zhen3 ci2 ren2 ， ci3 dao4 gui1 bao1 kuo4 。
- shi4 shi4 you3 fan3 fu4 ， chou2 chang2 lü3 hui2 wo4 。
- qi1 qi1 tong2 li3 meng2 ， min3 min3 you1 han4 ba2 。
- fu4 shi1 shu1 kun3 cong2 ， ying2 zhou2 ban4 jie1 duo1 。
- ju4 yuan2 zhu1 zou3 pan2 ， yi4 ding4 xian2 zai4 kuo4 。
- qian1 ren4 tu2 yang3 gao1 ， yi4 wei3 gan3 hang2 kuo4 。
- tao1 ci1 zhi1 han2 hong2 ， ce4 jian3 zhong1 nie4 wu4 。

## 注释

## 译文

## 赏析
