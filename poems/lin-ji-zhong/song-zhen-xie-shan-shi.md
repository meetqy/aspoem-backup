---
id: lin-ji-zhong-song-zhen-xie-shan-shi
title: 送真歇禪師
titlePinyin: song4 zhen1 xie1 shan4 shi1
titleSlug: song-zhen-xie-shan-shi
author: 林季仲
authorPinyin: lin2 ji4 zhong4
authorSlug: lin-ji-zhong
dynasty: 宋
dynastyPinyin: song4
dynastySlug: song
tags: []
---

## 正文

- 我與真歇師，同年五十八。
- 對之意頹然，百事付華髮。
- 買舟繫籬傍，一日來告別。
- 挽之不肯留，徑山演法切。
- 佛法果何如，請師爲指訣。
- 俯首無一言，苦欲相泯滅。
- 余漫述所聞，此法本無缺。
- 山河連大地，鳥獸暨魚鼈。
- 微至一蠛蠓，中含大千闊。
- 試即此身求，萬象皆森列。
- 聲色臭味等，六根能剖决。
- 阿誰使之然，未可計巧拙。
- 盍亦返故鄉，子細自披抉。
- 當有無價珍，終身用不徹。
- 胡爲浪馳走，千里訪名剎。
- 環立廣坐下，覷人摇輔頰。
- 譬如坐海底，巨浸從頭沒。
- 反問岸上人，覓水濟我渴。
- 師聞抵掌笑，却道我饒舌。
- 徑山堂未開，居士法先說。
- 儒生玩韋編，貝葉師所閱。
- 兩家相詬病，久矣互侵伐。
- 孰如吾二人，一見意軒豁。
- 縱談這箇事，迴出言詞末。
- 古人知造車，不較出門轍。
- 看誰到長安，寧論胡與粵。
- 因書問答語，聊以贈真歇。
- 去去亦何之，千水涵一月。

## 拼音

- wo3 yu3 zhen1 xie1 shi1 ， tong2 nian2 wu3 shi2 ba1 。
- dui4 zhi1 yi4 tui2 ran2 ， bai3 shi4 fu4 hua2 fa4 。
- mai3 zhou1 xi4 li2 bang4 ， yi2 ri4 lai2 gao4 bie2 。
- wan3 zhi1 bu4 ken3 liu2 ， jing4 shan1 yan3 fa3 qie4 。
- fo2 fa3 guo3 he2 ru2 ， qing3 shi1 wei2 zhi3 jue2 。
- fu3 shou3 wu2 yi4 yan2 ， ku3 yu4 xiang1 min3 mie4 。
- yu2 man4 shu4 suo3 wen2 ， ci3 fa3 ben3 wu2 que1 。
- shan1 he2 lian2 da4 di4 ， niao3 shou4 ji4 yu2 bie1 。
- wei1 zhi4 yi2 mie4 meng3 ， zhong1 han2 da4 qian1 kuo4 。
- shi4 ji2 ci3 shen1 qiu2 ， wan4 xiang4 jie1 sen1 lie4 。
- sheng1 se4 chou4 wei4 deng3 ， liu4 gen1 neng2 pou1 jue2 。
- a1 shui2 shi3 zhi1 ran2 ， wei4 ke3 ji4 qiao3 zhuo1 。
- he2 yi4 fan3 gu4 xiang1 ， zi3 xi4 zi4 pi1 jue2 。
- dang1 you3 wu2 jia4 zhen1 ， zhong1 shen1 yong4 bu2 che4 。
- hu2 wei2 lang4 chi2 zou3 ， qian1 li3 fang3 ming2 cha4 。
- huan2 li4 guang3 zuo4 xia4 ， qu4 ren2 yao2 fu3 jia2 。
- pi4 ru2 zuo4 hai3 di3 ， ju4 jin4 cong2 tou2 mei2 。
- fan3 wen4 an4 shang4 ren2 ， mi4 shui3 ji4 wo3 ke3 。
- shi1 wen2 di3 zhang3 xiao4 ， que4 dao4 wo3 rao2 she2 。
- jing4 shan1 tang2 wei4 kai1 ， ju1 shi4 fa3 xian1 shuo1 。
- ru2 sheng1 wan2 wei2 bian1 ， bei4 ye4 shi1 suo3 yue4 。
- liang3 jia1 xiang1 gou4 bing4 ， jiu3 yi3 hu4 qin1 fa2 。
- shu2 ru2 wu2 er4 ren2 ， yi2 jian4 yi4 xuan1 huo1 。
- zong4 tan2 zhe4 ge4 shi4 ， hui2 chu1 yan2 ci2 mo4 。
- gu3 ren2 zhi1 zao4 ju1 ， bu2 jiao4 chu1 men2 zhe2 。
- kan4 shui2 dao4 chang2 an1 ， ning2 lun4 hu2 yu3 yue4 。
- yin1 shu1 wen4 da2 yu3 ， liao2 yi3 zeng4 zhen1 xie1 。
- qu4 qu4 yi4 he2 zhi1 ， qian1 shui3 han2 yi1 yue4 。

## 注释

## 译文

## 赏析
