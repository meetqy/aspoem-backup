---
id: lin-ji-zhong-zhao-yan-wan-ci
title: 趙彥挽詞
titlePinyin: zhao4 yan4 wan3 ci2
titleSlug: zhao-yan-wan-ci
author: 林季仲
authorPinyin: lin2 ji4 zhong4
authorSlug: lin-ji-zhong
dynasty: 宋
dynastyPinyin: song4
dynastySlug: song
tags: []
---

## 正文

- 鐵面聲名滿九州，爾來孫子亦風流。
- 怡雲自比陶弘景，下澤誰如馬少游。
- 醉袖舞低千嶂月，鈎綸翻動五湖秋。
- 可憐舊日飛觴處，波影空摇百尺樓。

## 拼音

- tie3 mian4 sheng1 ming2 man3 jiu3 zhou1 ， er3 lai2 sun1 zi3 yi4 feng1 liu2 。
- yi2 yun2 zi4 bi3 tao2 hong2 jing3 ， xia4 ze2 shui2 ru2 ma3 shao3 you2 。
- zui4 xiu4 wu3 di1 qian1 zhang4 yue4 ， gou1 lun2 fan1 dong4 wu3 hu2 qiu1 。
- ke3 lian2 jiu4 ri4 fei1 shang1 chu3 ， bo1 ying3 kong1 yao2 bai3 chi3 lou2 。

## 注释

## 译文

## 赏析
