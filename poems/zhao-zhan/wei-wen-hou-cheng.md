---
id: zhao-zhan-wei-wen-hou-cheng
title: 魏文侯城
titlePinyin: wei4 wen2 hou2 cheng2
titleSlug: wei-wen-hou-cheng
author: 趙瞻
authorPinyin: zhao4 zhan1
authorSlug: zhao-zhan
dynasty: 宋
dynastyPinyin: song4
dynastySlug: song
tags: []
---

## 正文

- 曰自戰國争雄來，何城不荒爲壘培。
- 治亂興廢詎足哀，矧無名號寒扵灰。
- 晉壤剖裂分家陪，魏至文侯功業恢。
- 三師經術王迹開，五臣禦侮强敵摧。
- 況有成子相君才，吳起将兵亦偉哉。
- 內諮禮樂古典該，外强師旅騰風雷。
- 足尊天子朝靈臺，烏用此城高崔嵬。
- 城之峻矣維其頽，宮之廣矣今蒿萊。
- 黍離興難悲邅回，如侯萬國徒塵埃。
- 一時火熾俄燼煨，惟有陋俗知營財。

## 拼音

- yue1 zi4 zhan4 guo2 zheng1 xiong2 lai2 ， he2 cheng2 bu4 huang1 wei2 lei3 pei2 。
- zhi4 luan4 xing1 fei4 ju4 zu2 ai1 ， shen3 wu2 ming2 hao4 han2 yu2 hui1 。
- jin4 rang3 pou1 lie4 fen1 jia1 pei2 ， wei4 zhi4 wen2 hou2 gong1 ye4 hui1 。
- san1 shi1 jing1 shu4 wang2 ji4 kai1 ， wu3 chen2 yu4 wu3 qiang2 di2 cui1 。
- kuang4 you3 cheng2 zi3 xiang1 jun1 cai2 ， wu2 qi3 jiang4 bing1 yi4 wei3 zai1 。
- nei4 zi1 li3 le4 gu3 dian3 gai1 ， wai4 qiang2 shi1 lü3 teng2 feng1 lei2 。
- zu2 zun1 tian1 zi3 chao2 ling2 tai2 ， wu1 yong4 ci3 cheng2 gao1 cui1 wei2 。
- cheng2 zhi1 jun4 yi3 wei2 qi2 tui2 ， gong1 zhi1 guang3 yi3 jin1 hao1 lai2 。
- shu3 li2 xing1 nan2 bei1 zhan1 hui2 ， ru2 hou2 wan4 guo2 tu2 chen2 ai1 。
- yi4 shi2 huo3 chi4 e2 jin4 wei1 ， wei2 you3 lou4 su2 zhi1 ying2 cai2 。

## 注释

## 译文

## 赏析
