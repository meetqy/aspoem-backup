---
id: chao-shuo-zhi-shi-er-di-ji-suo-he-shao-zi-wen-bing-zhong-gan-huai-zhi-zuo-fu-ci-yun-ji-zi-wen
title: 十二弟寄所和邵子文病中感懷之作復次韻寄子文
titlePinyin: shi2 er4 di4 ji4 suo3 he2 shao4 zi3 wen2 bing4 zhong1 gan3 huai2 zhi1 zuo4 fu4 ci4 yun4 ji4 zi3 wen2
titleSlug: shi-er-di-ji-suo-he-shao-zi-wen-bing-zhong-gan-huai-zhi-zuo-fu-ci-yun-ji-zi-wen
author: 晁說之
authorPinyin: chao2 shuo1 zhi1
authorSlug: chao-shuo-zhi
dynasty: 宋
dynastyPinyin: song4
dynastySlug: song
tags: []
---

## 正文

- 先生窮著書，寧比近術赦。
- 天故使之貧，赤手唯書籍。
- 或者窺殘篇，律呂起韶夏。
- 微意有子傳，光燭不鄰借。
- 大臣薦曰才，留守勸征駕。
- 講席出正塗，肯以眇跛訝。
- 生平畎畝心，願被草木化。
- 卧龍終佐漢，捫虱聊倚華。
- 二君獨何居，耿耿心中夜。
- 不悟伊呂間，安容管葛亞。
- 璞玉詎連城，祇堪雙則價。
- 何事揶揄鬼，疾病尋舋鏬。
- 井臼每苦煩，藥食則不暇。
- 不藥得中醫，默符覆器□。
- 哦詩便無恙，乞酒宴茅舍。
- 彌荷天地恩，性命永其貰。
- 饑鷹侍中輩，死矣一飽乍。
- 顧我與君侯，更愧東山謝。

## 拼音

- xian1 sheng1 qiong2 zhu4 shu1 ， ning2 bi3 jin4 shu4 she4 。
- tian1 gu4 shi3 zhi1 pin2 ， chi4 shou3 wei2 shu1 ji2 。
- huo4 zhe3 kui1 can2 pian1 ， lü4 lü3 qi3 shao2 xia4 。
- wei1 yi4 you3 zi3 chuan2 ， guang1 zhu2 bu4 lin2 jie4 。
- da4 chen2 jian4 yue1 cai2 ， liu2 shou3 quan4 zheng1 jia4 。
- jiang3 xi2 chu1 zheng4 tu2 ， ken3 yi3 miao3 bo3 ya4 。
- sheng1 ping2 quan3 mu3 xin1 ， yuan4 bei4 cao3 mu4 hua4 。
- wo4 long2 zhong1 zuo3 han4 ， men2 shi1 liao2 yi3 hua2 。
- er4 jun1 du2 he2 ju1 ， geng3 geng3 xin1 zhong1 ye4 。
- bu2 wu4 yi1 lü3 jian4 ， an1 rong2 guan3 ge3 ya1 。
- pu2 yu4 ju4 lian2 cheng2 ， qi2 kan1 shuang1 ze2 jia4 。
- he2 shi4 ye2 yu2 gui3 ， ji2 bing4 xun2 xin4 xia4 。
- jing3 jiu4 mei3 ku3 fan2 ， yao4 shi2 ze2 bu4 xia2 。
- bu2 yao4 de2 zhong1 yi1 ， mo4 fu2 fu4 qi4 □。
- o4 shi1 bian4 wu2 yang4 ， qi3 jiu3 yan4 mao2 she4 。
- mi2 he2 tian1 di4 en1 ， xing4 ming4 yong3 qi2 shi4 。
- ji1 ying1 shi4 zhong1 bei4 ， si3 yi3 yi4 bao3 zha4 。
- gu4 wo3 yu3 jun1 hou2 ， geng4 kui4 dong1 shan1 xie4 。

## 注释

## 译文

## 赏析
