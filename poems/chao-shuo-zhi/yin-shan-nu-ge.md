---
id: chao-shuo-zhi-yin-shan-nu-ge
title: 陰山女歌
titlePinyin: yin1 shan1 nü3 ge1
titleSlug: yin-shan-nu-ge
author: 晁說之
authorPinyin: chao2 shuo1 zhi1
authorSlug: chao-shuo-zhi
dynasty: 宋
dynastyPinyin: song4
dynastySlug: song
tags: []
---

## 正文

- 陰山女漢服，初裁淚如雨。
- 自看顔色宜漢裝，琵琶豈復傳胡譜。
- 赤車使者傳琵琶，翩然雌鳳隨凰去。
- 豈不憐此女兒心，父母生身遠有祖。
- 平生父母九原恨，得幸一朝收拾取。
- 使者高義重咨嗟，衣裳盟會其敢許。
- 漢装漢曲陰山墳，七十年來愁暮雲。
- 即今山川還漢家，泉下女兒聞不聞。
- 誰将一樽內庫酒，招此芳魂亦何有。
- 崔盧舊族自豪英，顧此女兒慚色否。
- 巍巍之功惟陛下，萬歲百男固宗社。
- 赫赫雷電暫出車，陶陶韶濩詠歸馬。
- 墨荘侍讀如尚在，應有好辭獻壽斝。

## 拼音

- yin1 shan1 nü3 han4 fu2 ， chu1 cai2 lei4 ru2 yu3 。
- zi4 kan4 yan2 se4 yi2 han4 zhuang1 ， pi2 pa0 qi3 fu4 chuan2 hu2 pu3 。
- chi4 ju1 shi3 zhe3 chuan2 pi2 pa0 ， pian1 ran2 ci2 feng4 sui2 huang2 qu4 。
- qi3 bu4 lian2 ci3 nü3 er2 xin1 ， fu4 mu3 sheng1 shen1 yuan3 you3 zu3 。
- ping2 sheng1 fu4 mu3 jiu3 yuan2 hen4 ， de2 xing4 yi4 zhao1 shou1 shi0 qu3 。
- shi3 zhe3 gao1 yi4 zhong4 zi1 jie1 ， yi1 shang0 meng2 hui4 qi2 gan3 xu1 。
- han4 zhuang1 han4 qu3 yin1 shan1 fen2 ， qi1 shi2 nian2 lai2 chou2 mu4 yun2 。
- ji2 jin1 shan1 chuan1 huan2 han4 jia1 ， quan2 xia4 nü3 er2 wen2 bu0 wen2 。
- shui2 jiang1 yi4 zun1 nei4 ku4 jiu3 ， zhao1 ci3 fang1 hun2 yi4 he2 you3 。
- cui1 lu2 jiu4 zu2 zi4 hao2 ying1 ， gu4 ci3 nü3 er2 can2 se4 fou3 。
- wei1 wei1 zhi1 gong1 wei2 bi4 xia4 ， wan4 sui4 bai3 nan2 gu4 zong1 she4 。
- he4 he4 lei2 dian4 zan4 chu1 ju1 ， tao2 tao2 shao2 hu4 yong3 gui1 ma3 。
- mo4 zhuang1 shi4 du2 ru2 shang4 zai4 ， ying1 you3 hao3 ci2 xian4 shou4 jia3 。

## 注释

## 译文

## 赏析
