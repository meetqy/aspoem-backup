---
id: chao-shuo-zhi-he-si-li-ye-xiao-shi-juan-cheng-tong-she-shi-er-yun
title: 和斯立夜校試卷呈同舍十二韻
titlePinyin: he2 si1 li4 ye4 xiao4 shi4 juan4 cheng2 tong2 she4 shi2 er4 yun4
titleSlug: he-si-li-ye-xiao-shi-juan-cheng-tong-she-shi-er-yun
author: 晁說之
authorPinyin: chao2 shuo1 zhi1
authorSlug: chao-shuo-zhi
dynasty: 宋
dynastyPinyin: song4
dynastySlug: song
tags: []
---

## 正文

- 校藝來從魯，聞韶昔在齊。
- 幸容葭倚樹，驩會食甘藜。
- 禮數延文士，雄豪動武奎。
- 嚴凝池上雪，燦爛谷中霓。
- 喜見雙頭錦，爭求獨角犀。
- 化金思點竈，畫酒願分篦。
- 氣壯如觀海，言危擬去梯。
- 且思竭馬力，焉敢效牛蹊。
- 蕭統聞香臭，劉郎善品題。
- 鉛黄方晏集，風雨惜分攜。
- 永遣愁城破，休教眉宇低。
- 故鄉吾自樂，歸去逐羣鷄。

## 拼音

- xiao4 yi4 lai2 cong2 lu3 ， wen2 shao2 xi1 zai4 qi2 。
- xing4 rong2 jia1 yi3 shu4 ， huan1 hui4 shi2 gan1 li2 。
- li3 shu4 yan2 wen2 shi4 ， xiong2 hao2 dong4 wu3 kui2 。
- yan2 ning2 chi2 shang4 xue3 ， can4 lan4 gu3 zhong1 ni2 。
- xi3 jian4 shuang1 tou2 jin3 ， zheng1 qiu2 du2 jiao3 xi1 。
- hua4 jin1 si1 dian3 zao4 ， hua4 jiu3 yuan4 fen1 bi4 。
- qi4 zhuang4 ru2 guan1 hai3 ， yan2 wei1 ni3 qu4 ti1 。
- qie3 si1 jie2 ma3 li4 ， yan1 gan3 xiao4 niu2 qi1 。
- xiao1 tong3 wen2 xiang1 chou4 ， liu2 lang2 shan4 pin3 ti2 。
- qian1 huang2 fang1 yan4 ji2 ， feng1 yu3 xi1 fen1 xie2 。
- yong3 qian3 chou2 cheng2 po4 ， xiu1 jiao4 mei2 yu3 di1 。
- gu4 xiang1 wu2 zi4 le4 ， gui1 qu4 zhu2 qun2 ji1 。

## 注释

## 译文

## 赏析
