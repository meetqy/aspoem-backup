---
id: chao-shuo-zhi-zhou-zi-yu
title: 舟子語
titlePinyin: zhou1 zi3 yu3
titleSlug: zhou-zi-yu
author: 晁說之
authorPinyin: chao2 shuo1 zhi1
authorSlug: chao-shuo-zhi
dynasty: 宋
dynastyPinyin: song4
dynastySlug: song
tags: []
---

## 正文

- 晁子被放逐，四方何所止。
- 隨衆到淮口，脱身亂兵裏。
- 長淮歲暮風，舟楫不得艤。
- 因之狂雨來，青山白浪底。
- 風雨與波浪，三者酷鬬靡。
- 北客怖未嘗，波神得自喜。
- 舟子言勿怖，此是衝風爾。
- 前風衝後風，縱神雜横鬼。
- 吼怒夜潮落，倐忽熟風起。
- 衝風如小人，熟風若君子。
- 明日復衝風，又非前之比。
- 舟子言可賀，此風即當死。
- 盛大不死者，從何睹神理。
- 京貫黼攸輩，萬貨他手委。
- 官知其然歟，幾年干天紀。
- 神降與人言，化酒幻桃李。
- 上真怒中華，實錫羯胡祉。
- 破我諸州鎮，胡陣風從指。
- 漢兵遂喜北，不走即降矣。
- 風伯不祐我，豈獨在兹水。
- 舟子語可書，聊以視知已。

## 拼音

- chao2 zi3 bei4 fang4 zhu2 ， si4 fang1 he2 suo3 zhi3 。
- sui2 zhong4 dao4 huai2 kou3 ， tuo1 shen1 luan4 bing1 li3 。
- chang2 huai2 sui4 mu4 feng1 ， zhou1 ji2 bu4 de2 yi3 。
- yin1 zhi1 kuang2 yu3 lai2 ， qing1 shan1 bai2 lang4 di3 。
- feng1 yu3 yu3 bo1 lang4 ， san1 zhe3 ku4 dou4 mi2 。
- bei3 ke4 bu4 wei4 chang2 ， bo1 shen2 de2 zi4 xi3 。
- zhou1 zi3 yan2 wu4 bu4 ， ci3 shi4 chong1 feng1 er3 。
- qian2 feng1 chong1 hou4 feng1 ， zong4 shen2 za2 heng2 gui3 。
- hou3 nu4 ye4 chao2 luo4 ， shu1 hu1 shu2 feng1 qi3 。
- chong1 feng1 ru2 xiao3 ren2 ， shu2 feng1 ruo4 jun1 zi3 。
- ming2 ri4 fu4 chong1 feng1 ， you4 fei1 qian2 zhi1 bi3 。
- zhou1 zi3 yan2 ke3 he4 ， ci3 feng1 ji2 dang1 si3 。
- sheng4 da4 bu4 si3 zhe3 ， cong2 he2 du3 shen2 li3 。
- jing1 guan4 fu3 you1 bei4 ， wan4 huo4 ta1 shou3 wei3 。
- guan1 zhi1 qi2 ran2 yu2 ， ji1 nian2 gan1 tian1 ji4 。
- shen2 jiang4 yu3 ren2 yan2 ， hua4 jiu3 huan4 tao2 li3 。
- shang4 zhen1 nu4 zhong1 hua2 ， shi2 xi1 jie2 hu2 zhi3 。
- po4 wo3 zhu1 zhou1 zhen4 ， hu2 zhen4 feng1 cong2 zhi3 。
- han4 bing1 sui4 xi3 bei3 ， bu4 zou3 ji2 jiang4 yi3 。
- feng1 bo2 bu2 you4 wo3 ， qi3 du2 zai4 zi1 shui3 。
- zhou1 zi3 yu3 ke3 shu1 ， liao2 yi3 shi4 zhi1 yi3 。

## 注释

## 译文

## 赏析
