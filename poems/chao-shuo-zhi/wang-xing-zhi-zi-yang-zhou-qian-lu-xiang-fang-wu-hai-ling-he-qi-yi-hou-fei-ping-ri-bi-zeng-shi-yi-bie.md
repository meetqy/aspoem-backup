---
id: chao-shuo-zhi-wang-xing-zhi-zi-yang-zhou-qian-lu-xiang-fang-wu-hai-ling-he-qi-yi-hou-fei-ping-ri-bi-zeng-shi-yi-bie
title: 王性之自揚州遷路相訪於海陵荷其意厚非平日比贈詩以别
titlePinyin: wang2 xing4 zhi1 zi4 yang2 zhou1 qian1 lu4 xiang1 fang3 wu1 hai3 ling2 he2 qi2 yi4 hou4 fei1 ping2 ri4 bi3 zeng4 shi1 yi3 bie2
titleSlug: wang-xing-zhi-zi-yang-zhou-qian-lu-xiang-fang-wu-hai-ling-he-qi-yi-hou-fei-ping-ri-bi-zeng-shi-yi-bie
author: 晁說之
authorPinyin: chao2 shuo1 zhi1
authorSlug: chao-shuo-zhi
dynasty: 宋
dynastyPinyin: song4
dynastySlug: song
tags: []
---

## 正文

- 九死性命存，乃到海陵倉。
- 海陵何所有，麋鹿晝成行。
- 多倉多麋鹿，今也恨難忘。
- 爰從本朝來，人物上國光。
- 容我迹其間，性之因翺翔。
- 性之篤忠信，又復能文章。
- 一世所趨附，在眼獨不忙。
- 困於州縣吏，斂翼弗許張。
- 蹉跎誰識之，心膽空堂堂。
- 我不自揆者，薦之三府傍。
- 相公意似順，衆口極雌黄。
- 我斥不得容，爲子增慨慷。
- 子行羣賊中，妻孥道路長。
- 掛帆揚州灣，聞我病在床。
- 不尋枉渚來，或謂子不剛。
- 活我以簡策，飽我非稻粱。
- 告别閩嶺去，波浪春風狂。
- 既欲殺風母，又欲射天狼。
- 四海俱已震，何處一身藏。
- 揮淚與之子，關雎哀不傷。
- 禄山傾社稷，朱泚侮君王。
- 於今無此孽，但可正皇綱。
- 文章出號令，忠信被農桑。
- 之子抱此器，用之斯民康。
- 吳酸宜勉强，無煩憶粟漿。

## 拼音

- jiu3 si3 xing4 ming4 cun2 ， nai3 dao4 hai3 ling2 cang1 。
- hai3 ling2 he2 suo3 you3 ， mi2 lu4 zhou4 cheng2 xing2 。
- duo1 cang1 duo1 mi2 lu4 ， jin1 ye3 hen4 nan2 wang4 。
- yuan2 cong2 ben3 chao2 lai2 ， ren2 wu4 shang4 guo2 guang1 。
- rong2 wo3 ji4 qi2 jian4 ， xing4 zhi1 yin1 ao2 xiang2 。
- xing4 zhi1 du3 zhong1 xin4 ， you4 fu4 neng2 wen2 zhang1 。
- yi2 shi4 suo3 qu1 fu4 ， zai4 yan3 du2 bu4 mang2 。
- kun4 wu1 zhou1 xian4 li4 ， lian3 yi4 fu2 xu1 zhang1 。
- cuo1 tuo2 shui2 shi2 zhi1 ， xin1 dan3 kong1 tang2 tang2 。
- wo3 bu2 zi4 kui2 zhe3 ， jian4 zhi1 san1 fu3 bang4 。
- xiang4 gong0 yi4 si4 shun4 ， zhong4 kou3 ji2 ci2 huang2 。
- wo3 chi4 bu4 de2 rong2 ， wei2 zi3 zeng1 kai3 kang1 。
- zi3 xing2 qun2 zei2 zhong1 ， qi1 nu2 dao4 lu4 chang2 。
- gua4 fan1 yang2 zhou1 wan1 ， wen2 wo3 bing4 zai4 chuang2 。
- bu4 xun2 wang3 zhu3 lai2 ， huo4 wei4 zi3 bu4 gang1 。
- huo2 wo3 yi3 jian3 ce4 ， bao3 wo3 fei1 dao4 liang2 。
- gao4 bie2 min3 ling3 qu4 ， bo1 lang4 chun1 feng1 kuang2 。
- ji4 yu4 sha1 feng1 mu3 ， you4 yu4 she4 tian1 lang2 。
- si4 hai3 ju4 yi3 zhen4 ， he2 chu3 yi4 shen1 cang2 。
- hui1 lei4 yu3 zhi1 zi3 ， guan1 ju1 ai1 bu4 shang1 。
- lu4 shan1 qing1 she4 ji4 ， zhu1 ci3 wu3 jun1 wang2 。
- wu1 jin1 wu2 ci3 nie4 ， dan4 ke3 zheng4 huang2 gang1 。
- wen2 zhang1 chu1 hao4 ling4 ， zhong1 xin4 bei4 nong2 sang1 。
- zhi1 zi3 bao4 ci3 qi4 ， yong4 zhi1 si1 min2 kang1 。
- wu2 suan1 yi2 mian3 qiang3 ， wu2 fan2 yi4 su4 jiang1 。

## 注释

## 译文

## 赏析
