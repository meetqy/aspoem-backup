---
id: chao-shuo-zhi-xie-shen-ci-lu-shui-zhen
title: 謝沈次律水枕
titlePinyin: xie4 shen3 ci4 lü4 shui3 zhen3
titleSlug: xie-shen-ci-lu-shui-zhen
author: 晁說之
authorPinyin: chao2 shuo1 zhi1
authorSlug: chao-shuo-zhi
dynasty: 宋
dynastyPinyin: song4
dynastySlug: song
tags: []
---

## 正文

- 沈侯筆力鼎可扛，左手截取吳淞江。
- 折流來此一尺枕，指麾巨鰐回濤瀧。
- 平生性不好長物，舉以遺我嗟無雙。
- 呼兒快取蘄笛簟，掃除塵榻移當窗。
- 隨眠置我丘壑裏，始信孫郎真枕水。
- 我生不出長安城，四十二年塵況耳。
- 領君此枕何瀟然，睡起醒心如一洗。

## 拼音

- shen3 hou2 bi3 li4 ding3 ke3 kang2 ， zuo3 shou3 jie2 qu3 wu2 song1 jiang1 。
- zhe2 liu2 lai2 ci3 yi4 chi3 zhen3 ， zhi3 hui1 ju4 e4 hui2 tao1 long2 。
- ping2 sheng1 xing4 bu4 hao3 chang2 wu4 ， ju3 yi3 yi2 wo3 jie1 wu2 shuang1 。
- hu1 er2 kuai4 qu3 qi2 di2 dian4 ， sao3 chu2 chen2 ta4 yi2 dang1 chuang1 。
- sui2 mian2 zhi4 wo3 qiu1 he4 li3 ， shi3 xin4 sun1 lang2 zhen1 zhen3 shui3 。
- wo3 sheng1 bu4 chu1 chang2 an1 cheng2 ， si4 shi2 er4 nian2 chen2 kuang4 er3 。
- ling3 jun1 ci3 zhen3 he2 xiao1 ran2 ， shui4 qi3 xing3 xin1 ru2 yi1 xi3 。

## 注释

## 译文

## 赏析
