---
id: chao-shuo-zhi-ti-shao-wu-jun-tai-ning-xian-ye-ke-xun-dao-qing-feng-lou
title: 題卲武軍泰寧縣葉恪循道清風樓
titlePinyin: ti2 shao4 wu3 jun1 tai4 ning2 xian4 ye4 ke4 xun2 dao4 qing1 feng1 lou2
titleSlug: ti-shao-wu-jun-tai-ning-xian-ye-ke-xun-dao-qing-feng-lou
author: 晁說之
authorPinyin: chao2 shuo1 zhi1
authorSlug: chao-shuo-zhi
dynasty: 宋
dynastyPinyin: song4
dynastySlug: song
tags: []
---

## 正文

- 葉公賢父子，清風何奕奕。
- 愛彼清風好，危樓高百尺。
- 來從玉宇遠，照衣光可擲。
- 桂葉尚飄飄，蕙草不習習。
- 平生眼豁開，脱然凌羽翼。
- 對飲伴明月，故人念疇昔。
- 詠歌何穆如，援琴更幽寂。
- 慈烏遶難老，霅溪非其匹。
- 華陽三層上，松韻亦蕭瑟。

## 拼音

- ye4 gong1 xian2 fu4 zi3 ， qing1 feng1 he2 yi4 yi4 。
- ai4 bi3 qing1 feng1 hao3 ， wei1 lou2 gao1 bai3 chi3 。
- lai2 cong2 yu4 yu3 yuan3 ， zhao4 yi1 guang1 ke3 zhi4 。
- gui4 ye4 shang4 piao1 piao1 ， hui4 cao3 bu4 xi2 xi2 。
- ping2 sheng1 yan3 huo1 kai1 ， tuo1 ran2 ling2 yu3 yi4 。
- dui4 yin3 ban4 ming2 yue4 ， gu4 ren2 nian4 chou2 xi1 。
- yong3 ge1 he2 mu4 ru2 ， yuan2 qin2 geng4 you1 ji4 。
- ci2 wu1 rao4 nan2 lao3 ， zha4 xi1 fei1 qi2 pi3 。
- hua2 yang2 san1 ceng2 shang4 ， song1 yun4 yi4 xiao1 se4 。

## 注释

## 译文

## 赏析
