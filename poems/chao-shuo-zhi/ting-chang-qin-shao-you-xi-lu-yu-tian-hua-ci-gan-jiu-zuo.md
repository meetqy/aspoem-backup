---
id: chao-shuo-zhi-ting-chang-qin-shao-you-xi-lu-yu-tian-hua-ci-gan-jiu-zuo
title: 聽唱秦少游溪路雨添花詞感舊作
titlePinyin: ting1 chang4 qin2 shao4 you2 xi1 lu4 yu3 tian1 hua1 ci2 gan3 jiu4 zuo4
titleSlug: ting-chang-qin-shao-you-xi-lu-yu-tian-hua-ci-gan-jiu-zuo
author: 晁說之
authorPinyin: chao2 shuo1 zhi1
authorSlug: chao-shuo-zhi
dynasty: 宋
dynastyPinyin: song4
dynastySlug: song
tags: []
---

## 正文

- 秦郎不知我，我豈知秦郎。
- 相逢每戲劇，此狷而彼狂。
- 坐有今輔弼，正色屢低昂。
- 逮今白髮垂，悔昔少年場。
- 一聞溪路雨，淚與雨争行。
- 黄鸝千百在，斯人今則亡。
- 如其並老去，娛樂豈遽央。
- 況復有諸生，遺頌滿汝陽。
- 瘴霧殺君時，龍門曾慟傷。
- 今雖苟生活，蒼蠅待我傍。
- 誰家有歌喉，此曲宜斷腸。
- 攄我一夕恨，與世同悲涼。

## 拼音

- qin2 lang2 bu4 zhi1 wo3 ， wo3 qi3 zhi1 qin2 lang2 。
- xiang1 feng2 mei3 xi4 ju4 ， ci3 juan4 er2 bi3 kuang2 。
- zuo4 you3 jin1 fu3 bi4 ， zheng4 se4 lü3 di1 ang2 。
- dai3 jin1 bai2 fa4 chui2 ， hui3 xi1 shao4 nian2 chang3 。
- yi4 wen2 xi1 lu4 yu3 ， lei4 yu3 yu3 zheng1 xing2 。
- huang2 li2 qian1 bai3 zai4 ， si1 ren2 jin1 ze2 wang2 。
- ru2 qi2 bing4 lao3 qu4 ， yu2 le4 qi3 ju4 yang1 。
- kuang4 fu4 you3 zhu1 sheng1 ， yi2 song4 man3 ru3 yang2 。
- zhang4 wu4 sha1 jun1 shi2 ， long2 men2 ceng2 tong4 shang1 。
- jin1 sui1 gou3 sheng1 huo2 ， cang1 ying2 dai4 wo3 bang4 。
- shui2 jia1 you3 ge1 hou2 ， ci3 qu3 yi2 duan4 chang2 。
- shu1 wo3 yi4 xi1 hen4 ， yu3 shi4 tong2 bei1 liang2 。

## 注释

## 译文

## 赏析
