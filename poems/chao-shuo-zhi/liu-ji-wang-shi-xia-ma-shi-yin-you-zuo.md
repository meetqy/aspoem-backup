---
id: chao-shuo-zhi-liu-ji-wang-shi-xia-ma-shi-yin-you-zuo
title: 柳集亡食蝦蟆詩因有作
titlePinyin: liu3 ji2 wang2 shi2 xia1 ma0 shi1 yin1 you3 zuo4
titleSlug: liu-ji-wang-shi-xia-ma-shi-yin-you-zuo
author: 晁說之
authorPinyin: chao2 shuo1 zhi1
authorSlug: chao-shuo-zhi
dynasty: 宋
dynastyPinyin: song4
dynastySlug: song
tags: []
---

## 正文

- 我讀柳侯詩，不見蝦蟆篇。
- 所亡諒非一，撫卷爲慨然。
- 不應流落人，吟咏亦不前。
- 問爾胸中奇，何以能棄捐。
- 湯湯柳之水，漁無魴與鱣。
- 背脊得蝦蟆，樽俎薦春鮮。
- 莫言形貌惡，素蛾與嬋娟。
- 柳侯比豢豹，賴以韓詩傳。
- 如聞大呂方，乃無黄鐘圓。
- 問之州鳩氏，政令恐不宣。
- 我嘗求元唱，其深在九淵。
- 侯詩蝦蟆美，人人垂饞涎。
- 蝦蟆竊自懼，子孫将不延。
- 奈此文字何，偷攘付蜿蜒。
- 蜿蜒與蝦蟆，腥介每相憐。
- 遂令連璧孤，不知今幾年。
- 念我少年日，未識侯詩妍。
- 晚見海上老，口誦盡殘編。
- 因之得揚搉，今古共周旋。
- 此老可補亡，已矣淚潺湲。

## 拼音

- wo3 du2 liu3 hou2 shi1 ， bu2 jian4 xia1 ma0 pian1 。
- suo3 wang2 liang4 fei1 yi1 ， fu3 juan4 wei2 kai3 ran2 。
- bu4 ying1 liu2 luo4 ren2 ， yin2 yong3 yi4 bu4 qian2 。
- wen4 er3 xiong1 zhong1 qi2 ， he2 yi3 neng2 qi4 juan1 。
- tang1 tang1 liu3 zhi1 shui3 ， yu2 wu2 fang2 yu3 zhan1 。
- bei4 ji3 de2 xia1 ma0 ， zun1 zu3 jian4 chun1 xian1 。
- mo4 yan2 xing2 mao4 e4 ， su4 e2 yu3 chan2 juan1 。
- liu3 hou2 bi3 huan4 bao4 ， lai4 yi3 han2 shi1 chuan2 。
- ru2 wen2 da4 lü3 fang1 ， nai3 wu2 huang2 zhong1 yuan2 。
- wen4 zhi1 zhou1 jiu1 shi4 ， zheng4 ling4 kong3 bu4 xuan1 。
- wo3 chang2 qiu2 yuan2 chang4 ， qi2 shen1 zai4 jiu3 yuan1 。
- hou2 shi1 xia1 ma0 mei3 ， ren2 ren2 chui2 chan2 xian2 。
- xia1 ma0 qie4 zi4 ju4 ， zi3 sun1 jiang1 bu4 yan2 。
- nai4 ci3 wen2 zi4 he2 ， tou1 rang3 fu4 wan1 yan2 。
- wan1 yan2 yu3 xia1 ma0 ， xing1 jie4 mei3 xiang1 lian2 。
- sui4 ling4 lian2 bi4 gu1 ， bu4 zhi1 jin1 ji1 nian2 。
- nian4 wo3 shao4 nian2 ri4 ， wei4 shi2 hou2 shi1 yan2 。
- wan3 jian4 hai3 shang4 lao3 ， kou3 song4 jin4 can2 bian1 。
- yin1 zhi1 de2 yang2 que4 ， jin1 gu3 gong4 zhou1 xuan2 。
- ci3 lao3 ke3 bu3 wang2 ， yi3 yi3 lei4 chan2 yuan2 。

## 注释

## 译文

## 赏析
