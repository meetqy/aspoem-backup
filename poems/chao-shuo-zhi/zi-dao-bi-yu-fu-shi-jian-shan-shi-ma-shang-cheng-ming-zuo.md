---
id: chao-shuo-zhi-zi-dao-bi-yu-fu-shi-jian-shan-shi-ma-shang-cheng-ming-zuo
title: 資道俾予賦試劍山詩馬上承命作
titlePinyin: zi1 dao4 bi3 yu3 fu4 shi4 jian4 shan1 shi1 ma3 shang4 cheng2 ming4 zuo4
titleSlug: zi-dao-bi-yu-fu-shi-jian-shan-shi-ma-shang-cheng-ming-zuo
author: 晁說之
authorPinyin: chao2 shuo1 zhi1
authorSlug: chao-shuo-zhi
dynasty: 宋
dynastyPinyin: song4
dynastySlug: song
tags: []
---

## 正文

- 青山羣若好，此山何清特。
- 如見孫登輩，高聳不可及。
- 山神亦喜我，輕風鳴馬勒。
- 馬上欲高哦，才窘開口澀。
- 城墉半夜深，樓闕中天闢。
- 六曲屏風張，五兩布帆屹。
- 蓮柄生旱陸，松角自空植。
- 偏將司斥侯，中軍羅矛戟。
- 道冠不著簪，女鬟未勞櫛。
- 碧衣翼而趨，青童拱以立。
- 風雨若可搖，日月去無迹。
- 出此摹寫語，敢謂得百一。
- 亦欲縱筆書，南山詩見嫉。

## 拼音

- qing1 shan1 qun2 ruo4 hao3 ， ci3 shan1 he2 qing1 te4 。
- ru2 jian4 sun1 deng1 bei4 ， gao1 song3 bu4 ke3 ji2 。
- shan1 shen2 yi4 xi3 wo3 ， qing1 feng1 ming2 ma3 le4 。
- ma3 shang4 yu4 gao1 o4 ， cai2 jiong3 kai1 kou3 se4 。
- cheng2 yong1 ban4 ye4 shen1 ， lou2 que4 zhong1 tian1 pi4 。
- liu4 qu3 ping2 feng1 zhang1 ， wu3 liang3 bu4 fan1 yi4 。
- lian2 bing3 sheng1 han4 lu4 ， song1 jiao3 zi4 kong1 zhi2 。
- pian1 jiang1 si1 chi4 hou2 ， zhong1 jun1 luo2 mao2 ji3 。
- dao4 guan1 bu2 zhu4 zan1 ， nü3 huan2 wei4 lao2 zhi4 。
- bi4 yi1 yi4 er2 qu1 ， qing1 tong2 gong3 yi3 li4 。
- feng1 yu3 ruo4 ke3 yao2 ， ri4 yue4 qu4 wu2 ji4 。
- chu1 ci3 mo2 xie3 yu3 ， gan3 wei4 de2 bai3 yi1 。
- yi4 yu4 zong4 bi3 shu1 ， nan2 shan1 shi1 jian4 ji2 。

## 注释

## 译文

## 赏析
