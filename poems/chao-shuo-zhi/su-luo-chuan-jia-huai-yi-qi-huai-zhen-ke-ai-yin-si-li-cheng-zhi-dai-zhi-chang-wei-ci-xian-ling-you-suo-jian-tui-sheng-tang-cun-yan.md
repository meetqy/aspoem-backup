---
id: chao-shuo-zhi-su-luo-chuan-jia-huai-yi-qi-huai-zhen-ke-ai-yin-si-li-cheng-zhi-dai-zhi-chang-wei-ci-xian-ling-you-suo-jian-tui-sheng-tang-cun-yan
title: 宿洛川嘉槐驛其槐真可愛因思李承之待制嘗爲此縣令有所建退省堂存焉
titlePinyin: su4 luo4 chuan1 jia1 huai2 yi4 qi2 huai2 zhen1 ke3 ai4 yin1 si1 li3 cheng2 zhi1 dai4 zhi4 chang2 wei2 ci3 xian4 ling4 you3 suo3 jian4 tui4 sheng3 tang2 cun2 yan1
titleSlug: su-luo-chuan-jia-huai-yi-qi-huai-zhen-ke-ai-yin-si-li-cheng-zhi-dai-zhi-chang-wei-ci-xian-ling-you-suo-jian-tui-sheng-tang-cun-yan
author: 晁說之
authorPinyin: chao2 shuo1 zhi1
authorSlug: chao-shuo-zhi
dynasty: 宋
dynastyPinyin: song4
dynastySlug: song
tags: []
---

## 正文

- 昔爲扁舟客，益覺此生浮。
- 逮今郵亭役，重膇仍百憂。
- 嗟予何所可，歸去無田疇。
- 慚愧庭下槐，百年霜霰秋。
- 上苑誰移根，兔目自山丘。
- 曾見李長官，矯矯增風流。
- 欲登退省堂，秀句吟白頭。
- 天上問風月，還似當年不。

## 拼音

- xi1 wei2 pian1 zhou1 ke4 ， yi4 jue2 ci3 sheng1 fu2 。
- dai3 jin1 you2 ting2 yi4 ， zhong4 zhui4 reng2 bai3 you1 。
- jie1 yu3 he2 suo3 ke3 ， gui1 qu4 wu2 tian2 chou2 。
- can2 kui4 ting2 xia4 huai2 ， bai3 nian2 shuang1 xian4 qiu1 。
- shang4 yuan4 shui2 yi2 gen1 ， tu4 mu4 zi4 shan1 qiu1 。
- ceng2 jian4 li3 chang2 guan1 ， jiao3 jiao3 zeng1 feng1 liu2 。
- yu4 deng1 tui4 sheng3 tang2 ， xiu4 ju4 yin2 bai2 tou2 。
- tian1 shang4 wen4 feng1 yue4 ， huan2 si4 dang1 nian2 bu4 。

## 注释

## 译文

## 赏析
