---
id: chao-shuo-zhi-he-jian-shang-zhang-ren-shi-cong-zuo-yi-yuan-yun
title: 和澗上丈人石淙作依元韻
titlePinyin: he2 jian4 shang4 zhang4 ren2 shi2 cong2 zuo4 yi1 yuan2 yun4
titleSlug: he-jian-shang-zhang-ren-shi-cong-zuo-yi-yuan-yun
author: 晁說之
authorPinyin: chao2 shuo1 zhi1
authorSlug: chao-shuo-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 岷江將入海，金山中斥攫。
- 近樵得鴈盪，平地風落落。
- 獰兒一稱絕，如夔理舜樂。
- 那知嵩石淙，視彼削則削。
- 兩處各瑰俊，一旦得磅礴。
- 水從嵩陰來，到此幾谿壑。
- 勢盡劃縱横，天地自開鑿。
- 腹背涵叢峰，星斗俱漠漠。
- 波搖下嶔崯，雲度上岞崿。
- 爲山無麓趾，突兀便可樂。
- 北首揖三頂，鴈行共遼寞。
- 睥睨萬培塿，飄然風中籜。
- 莫言聚石耳，乍如五陰剥。
- 試觀煙霞生，如蓮敷青雘。
- 非山亦非石，水亦非激躍。
- 癡龍有路寢，醉蜃不收閣。
- 因得爲人戲，何處顔色怍。
- 或疑上帝宮，盆山映叢薄。
- 盲風吹下將，塵世暫斟酌。
- 又疑涿野戰，行陣龍虎作。
- 過怒禁不散，結此空黝噩。
- 寧論八陣圖，水來俄而却。
- 惜哉遊者稀，元老情不惡。

## 拼音

- min2 jiang1 jiang1 ru4 hai3 ， jin1 shan1 zhong1 chi4 jue2 。
- jin4 qiao2 de2 yan4 dang4 ， ping2 di4 feng1 luo4 luo4 。
- ning2 er2 yi4 cheng1 jue2 ， ru2 kui2 li3 shun4 le4 。
- na4 zhi1 song1 shi2 cong2 ， shi4 bi3 xiao1 ze2 xiao1 。
- liang3 chu3 ge4 gui1 jun4 ， yi2 dan4 de2 pang2 bo2 。
- shui3 cong2 song1 yin1 lai2 ， dao4 ci3 ji1 xi1 he4 。
- shi4 jin4 hua2 zong4 heng2 ， tian1 di4 zi4 kai1 zao2 。
- fu4 bei4 han2 cong2 feng1 ， xing1 dou3 ju4 mo4 mo4 。
- bo1 yao2 xia4 qin1 yin2 ， yun2 du4 shang4 zuo4 e4 。
- wei2 shan1 wu2 lu4 zhi3 ， tu1 wu4 bian4 ke3 le4 。
- bei3 shou3 yi1 san1 ding3 ， yan4 xing2 gong4 liao2 mo4 。
- pi4 ni4 wan4 pei2 lou3 ， piao1 ran2 feng1 zhong1 tuo4 。
- mo4 yan2 ju4 shi2 er3 ， zha4 ru2 wu3 yin1 bao1 。
- shi4 guan1 yan1 xia2 sheng1 ， ru2 lian2 fu1 qing1 huo4 。
- fei1 shan1 yi4 fei1 shi2 ， shui3 yi4 fei1 ji1 yue4 。
- chi1 long2 you3 lu4 qin3 ， zui4 shen4 bu4 shou1 ge2 。
- yin1 de2 wei2 ren2 xi4 ， he2 chu3 yan2 se4 zuo4 。
- huo4 yi2 shang4 di4 gong1 ， pen2 shan1 ying4 cong2 bao2 。
- mang2 feng1 chui1 xia4 jiang1 ， chen2 shi4 zan4 zhen1 zhuo2 。
- you4 yi2 zhuo1 ye3 zhan4 ， xing2 zhen4 long2 hu3 zuo4 。
- guo4 nu4 jin4 bu2 san4 ， jie2 ci3 kong1 you3 e4 。
- ning2 lun4 ba1 zhen4 tu2 ， shui3 lai2 e2 er2 que4 。
- xi1 zai1 you2 zhe3 xi1 ， yuan2 lao3 qing2 bu2 e4 。

## 注释

## 译文

## 赏析
