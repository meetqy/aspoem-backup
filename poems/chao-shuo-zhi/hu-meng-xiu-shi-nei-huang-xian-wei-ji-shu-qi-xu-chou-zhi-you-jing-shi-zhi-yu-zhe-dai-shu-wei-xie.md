---
id: chao-shuo-zhi-hu-meng-xiu-shi-nei-huang-xian-wei-ji-shu-qi-xu-chou-zhi-you-jing-shi-zhi-yu-zhe-dai-shu-wei-xie
title: 忽蒙秀實內黄賢尉寄書期許稠至有經世之語輒代書爲謝
titlePinyin: hu1 meng2 xiu4 shi2 nei4 huang2 xian2 wei4 ji4 shu1 qi1 xu1 chou2 zhi4 you3 jing1 shi4 zhi1 yu3 zhe2 dai4 shu1 wei2 xie4
titleSlug: hu-meng-xiu-shi-nei-huang-xian-wei-ji-shu-qi-xu-chou-zhi-you-jing-shi-zhi-yu-zhe-dai-shu-wei-xie
author: 晁說之
authorPinyin: chao2 shuo1 zhi1
authorSlug: chao-shuo-zhi
dynasty: 宋
dynastyPinyin: song4
dynastySlug: song
tags: []
---

## 正文

- 歲宴慕羣侣，魚鳥各知息。
- 故人音書來，憐我此時憶。
- 忠言開靡靡，豈但問寢食。
- 我有山耕願，久矣君已得。
- 中道忽獻書，明時思自立。
- 一官雖漫與，頗知民苦疾。
- 豺狼不當路，雨露發天秩。
- 植杖聽班詔，去暴看甲乙。
- 閭閻心欲速，廊廟慮匪棘。
- 恨不死褚淵，歎嗟起安石。
- 固云小人鄙，未易君子識。
- 悠悠定誰堪，世事兒女劇。
- 君才雄且鋭，欲振排雲翮。
- 但恨張公子，蹶蹶難與適。
- 功名良可圖，燕然銘謾勒。

## 拼音

- sui4 yan4 mu4 qun2 lü3 ， yu2 niao3 ge4 zhi1 xi1 。
- gu4 ren2 yin1 shu1 lai2 ， lian2 wo3 ci3 shi2 yi4 。
- zhong1 yan2 kai1 mi2 mi2 ， qi3 dan4 wen4 qin3 shi2 。
- wo3 you3 shan1 geng1 yuan4 ， jiu3 yi3 jun1 yi3 de2 。
- zhong1 dao4 hu1 xian4 shu1 ， ming2 shi2 si1 zi4 li4 。
- yi4 guan1 sui1 man4 yu3 ， po1 zhi1 min2 ku3 ji2 。
- chai2 lang2 bu4 dang1 lu4 ， yu3 lu4 fa1 tian1 zhi4 。
- zhi2 zhang4 ting1 ban1 zhao4 ， qu4 bao4 kan4 jia3 yi3 。
- lü2 yan2 xin1 yu4 su4 ， lang2 miao4 lü4 fei3 ji2 。
- hen4 bu4 si3 chu3 yuan1 ， tan4 jie1 qi3 an1 shi2 。
- gu4 yun2 xiao3 ren2 bi3 ， wei4 yi4 jun1 zi3 shi2 。
- you1 you1 ding4 shui2 kan1 ， shi4 shi4 er2 nü3 ju4 。
- jun1 cai2 xiong2 qie3 rui4 ， yu4 zhen4 pai2 yun2 he2 。
- dan4 hen4 zhang1 gong1 zi3 ， jue3 jue3 nan2 yu3 shi4 。
- gong1 ming2 liang2 ke3 tu2 ， yan4 ran2 ming2 man2 le4 。

## 注释

## 译文

## 赏析
