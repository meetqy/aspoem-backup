---
id: chao-shuo-zhi-yang-ban-qiu-shen-en-jia-guang-ying-gong-yi-qi-gao-ji-zhi
title: 楊班湫神恩加廣應公以其誥祭之
titlePinyin: yang2 ban1 qiu1 shen2 en1 jia1 guang3 ying1 gong1 yi3 qi2 gao4 ji4 zhi1
titleSlug: yang-ban-qiu-shen-en-jia-guang-ying-gong-yi-qi-gao-ji-zhi
author: 晁說之
authorPinyin: chao2 shuo1 zhi1
authorSlug: chao-shuo-zhi
dynasty: 宋
dynastyPinyin: song4
dynastySlug: song
tags: []
---

## 正文

- 平生笑殺詛楚文，今朝鄜峙祭湫神。
- 嗟爾湫神何爲者，上公衮冕皇恩新。
- 日出輝輝收霰雪，彷彿拜命若可親。
- 湫神傳云是楊班，墳墓突兀自姚秦。
- 當時功閥今不著，崔蕭之史討無因。
- 将軍得名宜勇哉，里俗所頌疑未真。
- 黄蜂往媒康氏女，親迎波間不敢嚬。
- 至今七夕後二日，康家送女紛紅巾。
- 神視可已胡不已，清明之德先諸身。
- 湫初來徙雷霆夜，鬼借百車載淵奫。
- 宜囚厲鬼縛惡虎，螟螣何足煩怒嗔。
- 邦人不困亦不饑，山可夜入耕陽春。
- 初無粳稻勞灌溉，黄𢇲黑黍易與仁。
- 敢言此水淺於舊，霶沱雨起雲輪囷。
- 千人一日酌不竭，神物所寓誰敢塵。
- 豈但簫鼓十州遠，祭秩已入四瀆倫。
- 異時香火故允會，品極勢重力益振。
- 位浮於人神所殛，神忝厥職亦愧人。
- 我勞再拜不私禱，上佐邦國下斯民。
- 敢學韓子炭谷湫，嘲慳悔怪徒踆踆。

## 拼音

- ping2 sheng1 xiao4 sha1 zu3 chu3 wen2 ， jin1 zhao1 fu1 zhi4 ji4 qiu1 shen2 。
- jie1 er3 qiu1 shen2 he2 wei2 zhe3 ， shang4 gong1 gun3 mian3 huang2 en1 xin1 。
- ri4 chu1 hui1 hui1 shou1 xian4 xue3 ， pang2 fu2 bai4 ming4 ruo4 ke3 qin1 。
- qiu1 shen2 chuan2 yun2 shi4 yang2 ban1 ， fen2 mu4 tu1 wu4 zi4 yao2 qin2 。
- dang1 shi2 gong1 fa2 jin1 bu2 zhu4 ， cui1 xiao1 zhi1 shi3 tao3 wu2 yin1 。
- jiang1 jun1 de2 ming2 yi2 yong3 zai1 ， li3 su2 suo3 song4 yi2 wei4 zhen1 。
- huang2 feng1 wang3 mei2 kang1 shi4 nü3 ， qin1 ying2 bo1 jian4 bu4 gan3 pin2 。
- zhi4 jin1 qi1 xi1 hou4 er4 ri4 ， kang1 jia1 song4 nü3 fen1 hong2 jin1 。
- shen2 shi4 ke3 yi3 hu2 bu4 yi3 ， qing1 ming2 zhi1 de2 xian1 zhu1 shen1 。
- qiu1 chu1 lai2 xi3 lei2 ting2 ye4 ， gui3 jie4 bai3 ju1 zai4 yuan1 yun1 。
- yi2 qiu2 li4 gui3 fu4 e4 hu3 ， ming2 teng2 he2 zu2 fan2 nu4 chen1 。
- bang1 ren2 bu2 kun4 yi4 bu4 ji1 ， shan1 ke3 ye4 ru4 geng1 yang2 chun1 。
- chu1 wu2 jing1 dao4 lao2 guan4 gai4 ， huang2 𢇲 hei1 shu3 yi4 yu3 ren2 。
- gan3 yan2 ci3 shui3 qian3 wu1 jiu4 ， pang1 tuo2 yu3 qi3 yun2 lun2 qun1 。
- qian1 ren2 yi2 ri4 zhuo2 bu4 jie2 ， shen2 wu4 suo3 yu4 shui2 gan3 chen2 。
- qi3 dan4 xiao1 gu3 shi2 zhou1 yuan3 ， ji4 zhi4 yi3 ru4 si4 du2 lun2 。
- yi4 shi2 xiang1 huo3 gu4 yun3 hui4 ， pin3 ji2 shi4 zhong4 li4 yi4 zhen4 。
- wei4 fu2 wu1 ren2 shen2 suo3 ji2 ， shen2 tian3 jue2 zhi2 yi4 kui4 ren2 。
- wo3 lao2 zai4 bai4 bu4 si1 dao3 ， shang4 zuo3 bang1 guo2 xia4 si1 min2 。
- gan3 xue2 han2 zi3 tan4 gu3 qiu1 ， chao2 qian1 hui3 guai4 tu2 cun1 cun1 。

## 注释

## 译文

## 赏析
