---
id: chao-shuo-zhi-shi-ji-er-shi-yun
title: 實紀二十韻
titlePinyin: shi2 ji4 er4 shi2 yun4
titleSlug: shi-ji-er-shi-yun
author: 晁說之
authorPinyin: chao2 shuo1 zhi1
authorSlug: chao-shuo-zhi
dynasty: 宋
dynastyPinyin: song4
dynastySlug: song
tags: []
---

## 正文

- 雙廟之前扁舟艤，太原失守胡塵起。
- 鐵馬渡河京城閉，堤上奔亡如磨螘。
- 不是清河早腹兵，千艫萬舳去何已。
- 百家相逢不相識，同聲嘆言有如此。
- 閹貫梟顱一日間，地下未應有餒鬼。
- 董卓燈臍照傕氾，禄山腸流盛安使。
- 京不及刑家自全，黼弗顯誅恩尚委。
- 楊炎終報元載讎，微之實同宗閔恥。
- 政刑既棄胡虜盛，中國不尊招訕毁。
- 尊名重器假狗彘，公卿何人是知理。
- 嗟予老病豈樂生，實抱忠謀難須死。
- 亦嘗奏對明光殿，寒饑徒步荆棘裏。
- 面風背日若有待，前有戎車後妻子。
- 戎車不斷頓都城，元戎一言左右以。
- 遙有人家投宿無，骨肉夜飯無鈍齒。
- 不嗟五日不頮面，但憐一夜燈花喜。
- 庶幾明發脱盜手，復見皇威振遐邇。
- 廟堂再見謝太傅，奕棋未罷風塵弭。
- 前夜客投佛寺晚，全家凍泣木魚底。
- 我今朝夕幸已多，聞見紛紛聊實紀。

## 拼音

- shuang1 miao4 zhi1 qian2 pian1 zhou1 yi3 ， tai4 yuan2 shi1 shou3 hu2 chen2 qi3 。
- tie3 ma3 du4 he2 jing1 cheng2 bi4 ， di1 shang4 ben1 wang2 ru2 mo2 yi3 。
- bu2 shi4 qing1 he2 zao3 fu4 bing1 ， qian1 lu2 wan4 zhu2 qu4 he2 yi3 。
- bai3 jia1 xiang1 feng2 bu4 xiang1 shi2 ， tong2 sheng1 tan4 yan2 you3 ru2 ci3 。
- yan1 guan4 xiao1 lu2 yi2 ri4 jian4 ， di4 xia4 wei4 ying1 you3 nei3 gui3 。
- dong3 zhuo2 deng1 qi2 zhao4 que4 fan2 ， lu4 shan1 chang2 liu2 sheng4 an1 shi3 。
- jing1 bu4 ji2 xing2 jia1 zi4 quan2 ， fu3 fu2 xian3 zhu1 en1 shang4 wei3 。
- yang2 yan2 zhong1 bao4 yuan2 zai4 chou2 ， wei1 zhi1 shi2 tong2 zong1 min3 chi3 。
- zheng4 xing2 ji4 qi4 hu2 lu3 sheng4 ， zhong1 guo2 bu4 zun1 zhao1 shan4 hui3 。
- zun1 ming2 zhong4 qi4 jia3 gou3 zhi4 ， gong1 qing1 he2 ren2 shi4 zhi1 li3 。
- jie1 yu3 lao3 bing4 qi3 le4 sheng1 ， shi2 bao4 zhong1 mou2 nan2 xu1 si3 。
- yi4 chang2 zou4 dui4 ming2 guang1 dian4 ， han2 ji1 tu2 bu4 jing1 ji2 li3 。
- mian4 feng1 bei4 ri4 ruo4 you3 dai4 ， qian2 you3 rong2 ju1 hou4 qi1 zi0 。
- rong2 ju1 bu2 duan4 dun4 dou1 cheng2 ， yuan2 rong2 yi4 yan2 zuo3 you4 yi3 。
- yao2 you3 ren2 jia1 tou2 su4 wu2 ， gu3 rou4 ye4 fan4 wu2 dun4 chi3 。
- bu4 jie1 wu3 ri4 bu2 hui4 mian4 ， dan4 lian2 yi2 ye4 deng1 hua1 xi3 。
- shu4 ji1 ming2 fa1 tuo1 dao4 shou3 ， fu4 jian4 huang2 wei1 zhen4 xia2 er3 。
- miao4 tang2 zai4 jian4 xie4 tai4 fu4 ， yi4 qi2 wei4 ba4 feng1 chen2 mi3 。
- qian2 ye4 ke4 tou2 fo2 si4 wan3 ， quan2 jia1 dong4 qi4 mu4 yu2 di3 。
- wo3 jin1 zhao1 xi1 xing4 yi3 duo1 ， wen2 jian4 fen1 fen1 liao2 shi2 ji4 。

## 注释

## 译文

## 赏析
