---
id: hu-zhong-gong-yan-zi-ling-diao-tai
title: 嚴子陵釣臺
titlePinyin: yan2 zi3 ling2 diao4 tai2
titleSlug: yan-zi-ling-diao-tai
author: 胡仲弓
authorPinyin: hu2 zhong4 gong1
authorSlug: hu-zhong-gong
dynasty: 宋
dynastyPinyin: song4
dynastySlug: song
tags: []
---

## 正文

- 聘幣凡三到水涯，東都莫是欠人才。
- 當時若使無新室，此地安知有釣臺。
- 魚水相忘身外樂，羊裘曾卧禁中來。
- 桐江一派清如昨，千古高風挽不回。

## 拼音

- pin4 bi4 fan2 san1 dao4 shui3 ya2 ， dong1 dou1 mo4 shi4 qian4 ren2 cai2 。
- dang1 shi2 ruo4 shi3 wu2 xin1 shi4 ， ci3 di4 an1 zhi1 you3 diao4 tai2 。
- yu2 shui3 xiang1 wang4 shen1 wai4 le4 ， yang2 qiu2 ceng2 wo4 jin4 zhong1 lai2 。
- tong2 jiang1 yi2 pai4 qing1 ru2 zuo2 ， qian1 gu3 gao1 feng1 wan3 bu4 hui2 。

## 注释

## 译文

## 赏析
