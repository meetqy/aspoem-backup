---
id: hu-zhong-gong-ti-ye-shan-fu-jian-hui-gu-qin-zou-bi-yi-xie
title: 題葉山甫見惠古琴走筆以謝
titlePinyin: ti2 ye4 shan1 fu3 jian4 hui4 gu3 qin2 zou3 bi3 yi3 xie4
titleSlug: ti-ye-shan-fu-jian-hui-gu-qin-zou-bi-yi-xie
author: 胡仲弓
authorPinyin: hu2 zhong4 gong1
authorSlug: hu-zhong-gong
dynasty: 宋
dynastyPinyin: song4
dynastySlug: song
tags: []
---

## 正文

- 南風之歌久絕響，生民不作聲希想。
- 聲音之道與政通，審音知政惟絲桐。
- 堪嗟世道多翻覆，幾度桑田變陵谷。
- 摩挲古物憶當年，人在春風和氣天。
- 治世之音安以樂，斯琴當年羽衣作。
- 物換星移閲幾周，不圖今日爲君留。
- 袖來贈與無絃客，得之何啻如珪璧。
- 籀文篆古未爲奇，我思古人珍秘時。
- 古人不可得而見，見琴如見當時面。
- 安得尋聲問爨人，爲吾一洗琴上塵。

## 拼音

- nan2 feng1 zhi1 ge1 jiu3 jue2 xiang3 ， sheng1 min2 bu2 zuo4 sheng1 xi1 xiang3 。
- sheng1 yin1 zhi1 dao4 yu3 zheng4 tong1 ， shen3 yin1 zhi1 zheng4 wei2 si1 tong2 。
- kan1 jie1 shi4 dao4 duo1 fan1 fu4 ， ji1 du4 sang1 tian2 bian4 ling2 gu3 。
- mo2 suo1 gu3 wu4 yi4 dang1 nian2 ， ren2 zai4 chun1 feng1 he2 qi4 tian1 。
- zhi4 shi4 zhi1 yin1 an1 yi3 le4 ， si1 qin2 dang1 nian2 yu3 yi1 zuo4 。
- wu4 huan4 xing1 yi2 yue4 ji1 zhou1 ， bu4 tu2 jin1 ri4 wei2 jun1 liu2 。
- xiu4 lai2 zeng4 yu3 wu2 xian2 ke4 ， de2 zhi1 he2 chi4 ru2 gui1 bi4 。
- zhou4 wen2 zhuan4 gu3 wei4 wei2 qi2 ， wo3 si1 gu3 ren2 zhen1 mi4 shi2 。
- gu3 ren2 bu4 ke3 de2 er2 jian4 ， jian4 qin2 ru2 jian4 dang1 shi2 mian4 。
- an1 de2 xun2 sheng1 wen4 cuan4 ren2 ， wei2 wu2 yi4 xi3 qin2 shang4 chen2 。

## 注释

## 译文

## 赏析
