---
id: hu-zhong-gong-song-huai-yu-zhi-yue-ye-qiu-fang-shi-jun
title: 送懷玉之越謁秋房使君
titlePinyin: song4 huai2 yu4 zhi1 yue4 ye4 qiu1 fang2 shi3 jun1
titleSlug: song-huai-yu-zhi-yue-ye-qiu-fang-shi-jun
author: 胡仲弓
authorPinyin: hu2 zhong4 gong1
authorSlug: hu-zhong-gong
dynasty: 宋
dynastyPinyin: song4
dynastySlug: song
tags: []
---

## 正文

- 紛紛人海中，有客面如鐵。
- 前日方遊吳，今日又走越。
- 一身天地間，行役勞歲月。
- 問子去何爲，豈是事干謁。
- 往訪蓬萊翁，欲換詩仙骨。
- 此行遇故知，茂林有清樾。
- 元龍百尺樓，千鈞引一髮。
- 妙年負壯志，三軍不可奪。
- 不見韓致光，虎鬚手曾捋。
- 不見燭之武，雖老更奇崛。
- 一杯壯行色，肯作兒女別。
- 朔風正凝寒，柳已不堪折。
- 贈子一枝梅，掉我三寸舌。
- 臨風語未終，長江櫓聲發。

## 拼音

- fen1 fen1 ren2 hai3 zhong1 ， you3 ke4 mian4 ru2 tie3 。
- qian2 ri4 fang1 you2 wu2 ， jin1 ri4 you4 zou3 yue4 。
- yi4 shen1 tian1 di4 jian4 ， xing2 yi4 lao2 sui4 yue4 。
- wen4 zi3 qu4 he2 wei2 ， qi3 shi4 shi4 gan1 ye4 。
- wang3 fang3 peng2 lai2 weng1 ， yu4 huan4 shi1 xian1 gu3 。
- ci3 xing2 yu4 gu4 zhi1 ， mao4 lin2 you3 qing1 yue4 。
- yuan2 long2 bai3 chi3 lou2 ， qian1 jun1 yin3 yi2 fa4 。
- miao4 nian2 fu4 zhuang4 zhi4 ， san1 jun1 bu4 ke3 duo2 。
- bu2 jian4 han2 zhi4 guang1 ， hu3 xu1 shou3 ceng2 lü3 。
- bu2 jian4 zhu2 zhi1 wu3 ， sui1 lao3 geng4 qi2 jue2 。
- yi4 bei1 zhuang4 xing2 se4 ， ken3 zuo4 er2 nü3 bie2 。
- shuo4 feng1 zheng4 ning2 han2 ， liu3 yi3 bu4 kan1 zhe2 。
- zeng4 zi3 yi4 zhi1 mei2 ， diao4 wo3 san1 cun4 she2 。
- lin2 feng1 yu3 wei4 zhong1 ， chang2 jiang1 lu3 sheng1 fa1 。

## 注释

## 译文

## 赏析
