---
id: hu-zhong-gong-hai-yue-tang-guan-tao
title: 海月堂觀濤
titlePinyin: hai3 yue4 tang2 guan1 tao1
titleSlug: hai-yue-tang-guan-tao
author: 胡仲弓
authorPinyin: hu2 zhong4 gong1
authorSlug: hu-zhong-gong
dynasty: 宋
dynastyPinyin: song4
dynastySlug: song
tags: []
---

## 正文

- 青天與海連，羲娥代吞吐。
- 封姨助餘威，陽侯倏起舞。
- 或奔千丈龍，或轟萬疊鼓。
- 蓬弱此路通，祇界一斥鹵。
- 浩浩無津涯，尾閭闢地戶。
- 嬴女驅鮫人，獻怪扶桑府。
- 琛球來百蠻，玭珠還合浦。
- 獨立象岡外，身世等一羽。
- 宇宙納溟渤，萬山齊傴僂。
- 清風與明月，造物不禁取。
- 臨流喜得句，玉欄失笑拊。
- 眺望此一時，澒洞注千古。
- 安得捲上天，霈作天下雨。

## 拼音

- qing1 tian1 yu3 hai3 lian2 ， xi1 e2 dai4 tun1 tu3 。
- feng1 yi2 zhu4 yu2 wei1 ， yang2 hou2 shu1 qi3 wu3 。
- huo4 ben1 qian1 zhang4 long2 ， huo4 hong1 wan4 die2 gu3 。
- peng2 ruo4 ci3 lu4 tong1 ， qi2 jie4 yi2 chi4 lu3 。
- hao4 hao4 wu2 jin1 ya2 ， wei3 lü2 pi4 di4 hu4 。
- ying2 nü3 qu1 jiao1 ren2 ， xian4 guai4 fu2 sang1 fu3 。
- chen1 qiu2 lai2 bai3 man2 ， pin2 zhu1 huan2 he2 pu3 。
- du2 li4 xiang4 gang1 wai4 ， shen1 shi4 deng3 yi4 yu3 。
- yu3 zhou4 na4 ming2 bo2 ， wan4 shan1 qi2 yu3 lü3 。
- qing1 feng1 yu3 ming2 yue4 ， zao4 wu4 bu4 jin1 qu3 。
- lin2 liu2 xi3 de2 ju4 ， yu4 lan2 shi1 xiao4 fu3 。
- tiao4 wang4 ci3 yi4 shi2 ， hong4 dong4 zhu4 qian1 gu3 。
- an1 de2 juan3 shang4 tian1 ， pei4 zuo4 tian1 xia4 yu3 。

## 注释

## 译文

## 赏析
