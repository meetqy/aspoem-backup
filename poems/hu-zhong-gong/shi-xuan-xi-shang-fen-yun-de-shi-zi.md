---
id: hu-zhong-gong-shi-xuan-xi-shang-fen-yun-de-shi-zi
title: 石軒席上分韻得石字
titlePinyin: shi2 xuan1 xi2 shang4 fen1 yun4 de2 shi2 zi4
titleSlug: shi-xuan-xi-shang-fen-yun-de-shi-zi
author: 胡仲弓
authorPinyin: hu2 zhong4 gong1
authorSlug: hu-zhong-gong
dynasty: 宋
dynastyPinyin: song4
dynastySlug: song
tags: []
---

## 正文

- 解衣坐虛窗，夜闌萬籟寂。
- 月出東南隅，照我樓半壁。
- 對影欲起舞，袖短不成拍。
- 浩歌慰心賞，歡聲動金石。
- 拊欄發長嘯，清風生兩腋。
- 吟聲鬼神悲，醉眼江湖窄。
- 吾自樂吾生，光陰似過客。
- 物我打一塊，天地失形跡。
- 山鶴從何來，點破春空碧。
- 我欲從之遊，八荒隨所適。
- 戛然鳴一聲，雲深何處覓。

## 拼音

- jie3 yi1 zuo4 xu1 chuang1 ， ye4 lan2 wan4 lai4 ji4 。
- yue4 chu1 dong1 nan2 yu2 ， zhao4 wo3 lou2 ban4 bi4 。
- dui4 ying3 yu4 qi3 wu3 ， xiu4 duan3 bu4 cheng2 pai1 。
- hao4 ge1 wei4 xin1 shang3 ， huan1 sheng1 dong4 jin1 shi2 。
- fu3 lan2 fa1 chang2 xiao4 ， qing1 feng1 sheng1 liang3 ye4 。
- yin2 sheng1 gui3 shen2 bei1 ， zui4 yan3 jiang1 hu2 zhai3 。
- wu2 zi4 le4 wu2 sheng1 ， guang1 yin1 si4 guo4 ke4 。
- wu4 wo3 da3 yi2 kuai4 ， tian1 di4 shi1 xing2 ji4 。
- shan1 he4 cong2 he2 lai2 ， dian3 po4 chun1 kong1 bi4 。
- wo3 yu4 cong2 zhi1 you2 ， ba1 huang1 sui2 suo3 shi4 。
- jia2 ran2 ming2 yi4 sheng1 ， yun2 shen1 he2 chu3 mi4 。

## 注释

## 译文

## 赏析
