---
id: hu-zhong-gong-nian-xi-you-si-shou-qi-si
title: 念昔遊四首  其四
titlePinyin: nian4 xi1 you2 si4 shou3     qi2 si4
titleSlug: nian-xi-you-si-shou-qi-si
author: 胡仲弓
authorPinyin: hu2 zhong4 gong1
authorSlug: hu-zhong-gong
dynasty: 宋
dynastyPinyin: song4
dynastySlug: song
tags: []
---

## 正文

- 昔遊半山寺，木落山欲童。
- 秋高嵐氣旺，曉日出曈矓。
- 杖藜破莽蒼，舉步生清風。
- 登堂發一笑，絕倒臨川公。
- 舊像人所祠，新法人所攻。
- 空使百年後，直筆誅姦雄。
- 不知老瞿曇，衲被和頭蒙。
- 是非不到耳，靜坐薝蔔叢。
- 自吹無空笛，聖處時一中。
- 我亦有髮僧，誤踏京塵紅。
- 來此欲安禪，懶性學虛空。
- 入門被師喝，歸去成匆匆。

## 拼音

- xi1 you2 ban4 shan1 si4 ， mu4 luo4 shan1 yu4 tong2 。
- qiu1 gao1 lan2 qi4 wang4 ， xiao3 ri4 chu1 tong2 long2 。
- zhang4 li2 po4 mang3 cang1 ， ju3 bu4 sheng1 qing1 feng1 。
- deng1 tang2 fa1 yi2 xiao4 ， jue2 dao3 lin2 chuan1 gong1 。
- jiu4 xiang4 ren2 suo3 ci2 ， xin1 fa3 ren2 suo3 gong1 。
- kong1 shi3 bai3 nian2 hou4 ， zhi2 bi3 zhu1 jian1 xiong2 。
- bu4 zhi1 lao3 qu2 tan2 ， na4 bei4 he2 tou2 meng2 。
- shi4 fei1 bu2 dao4 er3 ， jing4 zuo4 zhan1 bo0 cong2 。
- zi4 chui1 wu2 kong1 di2 ， sheng4 chu3 shi2 yi4 zhong1 。
- wo3 yi4 you3 fa4 seng1 ， wu4 ta4 jing1 chen2 hong2 。
- lai2 ci3 yu4 an1 shan4 ， lan3 xing4 xue2 xu1 kong1 。
- ru4 men2 bei4 shi1 he1 ， gui1 qu4 cheng2 cong1 cong1 。

## 注释

## 译文

## 赏析
