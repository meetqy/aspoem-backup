---
id: hu-zhong-gong-ye-meng-meng-zhong-shu-jian-zuo-er-xiang-hu-yu-yu-ge-fen-qi-yi-jue-er-you-fu
title: 夜夢蒙仲書監作二象笏與余各分其一覺而有賦
titlePinyin: ye4 meng4 meng2 zhong4 shu1 jian1 zuo4 er4 xiang4 hu4 yu3 yu2 ge4 fen1 qi2 yi1 jue2 er2 you3 fu4
titleSlug: ye-meng-meng-zhong-shu-jian-zuo-er-xiang-hu-yu-yu-ge-fen-qi-yi-jue-er-you-fu
author: 胡仲弓
authorPinyin: hu2 zhong4 gong1
authorSlug: hu-zhong-gong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 古人創一物，在理不在飾。
- 持此非備忘，潔白貴彰德。
- 世無骨鯁臣，朝夕侍君側。
- 善惡欠書諫，唾駡誰擊賊。
- 吏進思效忠，官執欲稱職。
- 姦回濁天縡，孰任排格力。
- 願爲顧少連，勿學元友直。
- 上意方簡在，竹符畀泥軾。
- 政成秉介圭，入覲朝北極。
- 簪筆裹紫囊，玉立凜正色。
- 顧余初筮令，寒餓日驅迫。
- 手板非倒持，倚席懼引慝。
- 分我意何厚，榻前便指畫。
- 一夢雖難憑，品秩從此得。
- 毋但嘯西爽，清談更何益。
- 課最璽書來，洗眼看黄敕。
- 汲引會有期，并力扶社稷。

## 拼音

- gu3 ren2 chuang4 yi2 wu4 ， zai4 li3 bu2 zai4 shi4 。
- chi2 ci3 fei1 bei4 wang4 ， jie2 bai2 gui4 zhang1 de2 。
- shi4 wu2 gu3 geng3 chen2 ， zhao1 xi1 shi4 jun1 ce4 。
- shan4 e4 qian4 shu1 jian4 ， tuo4 ma4 shui2 ji1 zei2 。
- li4 jin4 si1 xiao4 zhong1 ， guan1 zhi2 yu4 cheng1 zhi2 。
- jian1 hui2 zhuo2 tian1 zai4 ， shu2 ren4 pai2 ge2 li4 。
- yuan4 wei2 gu4 shao3 lian2 ， wu4 xue2 yuan2 you3 zhi2 。
- shang4 yi4 fang1 jian3 zai4 ， zhu2 fu2 bi4 ni2 shi4 。
- zheng4 cheng2 bing3 jie4 gui1 ， ru4 jin4 chao2 bei3 ji2 。
- zan1 bi3 guo3 zi3 nang2 ， yu4 li4 lin3 zheng4 se4 。
- gu4 yu2 chu1 shi4 ling4 ， han2 e4 ri4 qu1 po4 。
- shou3 ban3 fei1 dao3 chi2 ， yi3 xi2 ju4 yin3 te4 。
- fen1 wo3 yi4 he2 hou4 ， ta4 qian2 bian4 zhi3 hua4 。
- yi2 meng4 sui1 nan2 ping2 ， pin3 zhi4 cong2 ci3 de2 。
- wu2 dan4 xiao4 xi1 shuang3 ， qing1 tan2 geng4 he2 yi4 。
- ke4 zui4 xi3 shu1 lai2 ， xi3 yan3 kan4 huang2 chi4 。
- ji2 yin3 hui4 you3 qi1 ， bing4 li4 fu2 she4 ji4 。

## 注释

## 译文

## 赏析
