---
id: ding-ru-gui-xian-shi-er-shi-yun
title: 歸閒詩二十韵
titlePinyin: gui1 xian2 shi1 er4 shi2 yun4
titleSlug: gui-xian-shi-er-shi-yun
author: 丁儒
authorPinyin: ding1 ru2
authorSlug: ding-ru
dynasty: 唐
dynastyPinyin: tang2
dynastySlug: tang
tags: []
---

## 正文

- 漳北遥開郡，泉南久罷屯。
- 歸尋初旅寓，喜作舊鄉鄰。
- 好鳥鳴簷竹，村黎愛幕臣。
- 土音今聽慣，民俗始知淳。
- 烽火無傳警，江山已淨塵。
- 天開一歲暖，花發四時春。
- 雜卉三冬綠，嘉禾兩度新。
- 俚歌聲靡曼，秫酒味溫醇。
- 錦苑來丹荔，清波出素鱗。
- 芭蕉金剖潤，龍眼玉生津。
- 蜜取花間【露】（液），柑藏樹上珍。
- 醉宜藷蔗瀝，睡穩木棉【茵】（溫）。
- 茉莉香籬落，榕陰浹里闉。
- 雪霜偏避地，風景獨推閩。
- 辭國來諸屬，於兹締六親。
- 追隨情語好，問餽【歲】（幾）時頻。
- 相訪朝和夕，渾忘越與秦。
- 功成在炎域，事定有閒身。
- 詞賦聊酬和，才名任隱淪。
- 呼童多種植，長是此方人。

## 拼音

- zhang1 bei3 yao2 kai1 jun4 ， quan2 nan2 jiu3 ba4 tun2 。
- gui1 xun2 chu1 lü3 yu4 ， xi3 zuo4 jiu4 xiang1 lin2 。
- hao3 niao3 ming2 yan2 zhu2 ， cun1 li2 ai4 mu4 chen2 。
- tu3 yin1 jin1 ting1 guan4 ， min2 su2 shi3 zhi1 chun2 。
- feng1 huo3 wu2 chuan2 jing3 ， jiang1 shan1 yi3 jing4 chen2 。
- tian1 kai1 yi2 sui4 nuan3 ， hua1 fa1 si4 shi2 chun1 。
- za2 hui4 san1 dong1 lü4 ， jia1 he2 liang3 du4 xin1 。
- li3 ge1 sheng1 mi2 man4 ， shu2 jiu3 wei4 wen1 chun2 。
- jin3 yuan4 lai2 dan1 li4 ， qing1 bo1 chu1 su4 lin2 。
- ba1 jiao1 jin1 pou1 run4 ， long2 yan3 yu4 sheng1 jin1 。
- mi4 qu3 hua1 jian4 【 lu4 】（ ye4 ）， gan1 cang2 shu4 shang4 zhen1 。
- zui4 yi2 shu3 zhe4 li4 ， shui4 wen3 mu4 mian2 【 yin1 】（ wen1 ）。
- mo4 li4 xiang1 li2 luo4 ， rong2 yin1 jia1 li3 yin1 。
- xue3 shuang1 pian1 bi4 di4 ， feng1 jing3 du2 tui1 min3 。
- ci2 guo2 lai2 zhu1 shu3 ， wu1 zi1 di4 liu4 qin1 。
- zhui1 sui2 qing2 yu3 hao3 ， wen4 kui4 【 sui4 】（ ji1 ） shi2 bin1 。
- xiang1 fang3 chao2 he2 xi1 ， hun2 wang4 yue4 yu3 qin2 。
- gong1 cheng2 zai4 yan2 yu4 ， shi4 ding4 you3 xian2 shen1 。
- ci2 fu4 liao2 chou2 he2 ， cai2 ming2 ren4 yin3 lun2 。
- hu1 tong2 duo1 zhong3 zhi2 ， chang2 shi4 ci3 fang1 ren2 。

## 注释

## 译文

## 赏析
