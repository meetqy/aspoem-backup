---
id: xu-bao-zhi-shui-xi-cun
title: 水西村
titlePinyin: shui3 xi1 cun1
titleSlug: shui-xi-cun
author: 徐寶之
authorPinyin: xu2 bao3 zhi1
authorSlug: xu-bao-zhi
dynasty: 宋
dynastyPinyin: song4
dynastySlug: song
tags: []
---

## 正文

- 又過江頭黯淡時，野梅初見雪前枝。
- 水霞錯落書秦篆，煙樹凄迷畫楚辭。
- 山店燈殘人亦睡，寒洲月上雁先知。
- 自題秋葉尋前夢，薄酒殘蔬當夕炊。

## 拼音

- you4 guo4 jiang1 tou2 an4 dan4 shi2 ， ye3 mei2 chu1 jian4 xue3 qian2 zhi1 。
- shui3 xia2 cuo4 luo4 shu1 qin2 zhuan4 ， yan1 shu4 qi1 mi2 hua4 chu3 ci2 。
- shan1 dian4 deng1 can2 ren2 yi4 shui4 ， han2 zhou1 yue4 shang4 yan4 xian1 zhi1 。
- zi4 ti2 qiu1 ye4 xun2 qian2 meng4 ， bo2 jiu3 can2 shu1 dang1 xi1 chui1 。

## 注释

## 译文

## 赏析
