---
id: wei-jing-gu-lin-qiu
title: 古林邱
titlePinyin: gu3 lin2 qiu1
titleSlug: gu-lin-qiu
author: 衛涇
authorPinyin: wei4 jing1
authorSlug: wei-jing
dynasty: 宋
dynastyPinyin: song4
dynastySlug: song
tags: []
---

## 正文

- 支筇來訪古林邱，轉盡山腰俯碧流。
- 峭壁千尋懸石磴，蒼崖百尺護龍湫。
- 行人跡斷煙常暝，過鳥聲閑意更幽。
- 小憩已銷塵俗慮，溪山奇絕是茲遊。

## 拼音

- zhi1 qiong2 lai2 fang3 gu3 lin2 qiu1 ， zhuan3 jin4 shan1 yao1 fu3 bi4 liu2 。
- qiao4 bi4 qian1 xun2 xuan2 shi2 deng4 ， cang1 ya2 bai3 chi3 hu4 long2 qiu1 。
- xing2 ren2 ji4 duan4 yan1 chang2 ming2 ， guo4 niao3 sheng1 xian2 yi4 geng4 you1 。
- xiao3 qi4 yi3 xiao1 chen2 su2 lü4 ， xi1 shan1 qi2 jue2 shi4 zi1 you2 。

## 注释

## 译文

## 赏析
