---
id: wei-jing-song-gai-shao-qing-xi-zhi-fu-tai-ping-zhou
title: 送蓋少卿晞之赴太平州
titlePinyin: song4 gai4 shao3 qing1 xi1 zhi1 fu4 tai4 ping2 zhou1
titleSlug: song-gai-shao-qing-xi-zhi-fu-tai-ping-zhou
author: 衛涇
authorPinyin: wei4 jing1
authorSlug: wei-jing
dynasty: 宋
dynastyPinyin: song4
dynastySlug: song
tags: []
---

## 正文

- 三釜果何樂，萬鍾豈云輕。
- 當知昔賢士，及親乃爲榮。
- 憶昨使東淮，循陔蘭芳馨。
- 維先司徒公，大篇寵其行。
- 喜我諧祿養，勸之力身名。
- 俛仰四十載，歲月何崢嶸。
- 髯卿世濟美，中外稔踐更。
- 勇退甫宴娛，起家俄詔徵。
- 秩真二千石，選授參陪京。
- 時哉春陽中，光風助嚴程。
- 歌廉盛襦袴，迎伋森旆旌。
- 矧伊太夫人，九十顔如嬰。
- 朱轓從板輿，此樂誰能并。
- 緬懷平生好，相友真弟兄。
- 我今抱永慕，撫舊祇愴情。
- 塗山古名邦，官府號太平。
- 故秋適淫潦，所至多疲氓。
- 政須事安集，未可施敲榜。
- 長江戍水犀，形勢足干城。
- 時雖急規恢，不用邀功能。
- 君年壯於我，宏圖在南溟。
- 報國豈憂晚，事親宜竭誠。
- 道院日餘暇，北堂慶方增。
- 戲綵供笑粲，捧觴壽期齡。
- 孝立忠亦遂，俗美政易成。
- 奏最亟歸來，勿云厭承明。

## 拼音

- san1 fu3 guo3 he2 le4 ， wan4 zhong1 qi3 yun2 qing1 。
- dang1 zhi1 xi1 xian2 shi4 ， ji2 qin1 nai3 wei2 rong2 。
- yi4 zuo2 shi3 dong1 huai2 ， xun2 gai1 lan2 fang1 xin1 。
- wei2 xian1 si1 tu2 gong1 ， da4 pian1 chong3 qi2 xing2 。
- xi3 wo3 xie2 lu4 yang3 ， quan4 zhi1 li4 shen1 ming2 。
- fu3 yang3 si4 shi2 zai4 ， sui4 yue4 he2 zheng1 rong2 。
- ran2 qing1 shi4 ji4 mei3 ， zhong1 wai4 ren3 jian4 geng4 。
- yong3 tui4 fu3 yan4 yu2 ， qi3 jia1 e2 zhao4 zhi3 。
- zhi4 zhen1 er4 qian1 shi2 ， xuan3 shou4 can1 pei2 jing1 。
- shi2 zai1 chun1 yang2 zhong1 ， guang1 feng1 zhu4 yan2 cheng2 。
- ge1 lian2 sheng4 ru2 ku4 ， ying2 ji2 sen1 pei4 jing1 。
- shen3 yi1 tai4 fu1 ren2 ， jiu3 shi2 yan2 ru2 ying1 。
- zhu1 fan1 cong2 ban3 yu2 ， ci3 le4 shui2 neng2 bing4 。
- mian3 huai2 ping2 sheng1 hao3 ， xiang1 you3 zhen1 di4 xiong0 。
- wo3 jin1 bao4 yong3 mu4 ， fu3 jiu4 qi2 chuang4 qing2 。
- tu2 shan1 gu3 ming2 bang1 ， guan1 fu3 hao4 tai4 ping2 。
- gu4 qiu1 shi4 yin2 liao2 ， suo3 zhi4 duo1 pi2 mang2 。
- zheng4 xu1 shi4 an1 ji2 ， wei4 ke3 shi1 qiao1 bang3 。
- chang2 jiang1 shu4 shui3 xi1 ， xing2 shi4 zu2 gan1 cheng2 。
- shi2 sui1 ji2 gui1 hui1 ， bu2 yong4 yao1 gong1 neng2 。
- jun1 nian2 zhuang4 wu1 wo3 ， hong2 tu2 zai4 nan2 ming2 。
- bao4 guo2 qi3 you1 wan3 ， shi4 qin1 yi2 jie2 cheng2 。
- dao4 yuan4 ri4 yu2 xia2 ， bei3 tang2 qing4 fang1 zeng1 。
- xi4 cai3 gong4 xiao4 can4 ， peng3 shang1 shou4 qi1 ling2 。
- xiao4 li4 zhong1 yi4 sui4 ， su2 mei3 zheng4 yi4 cheng2 。
- zou4 zui4 ji2 gui1 lai2 ， wu4 yun2 yan4 cheng2 ming2 。

## 注释

## 译文

## 赏析
