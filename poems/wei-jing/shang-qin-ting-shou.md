---
id: wei-jing-shang-qin-ting-shou
title: 上親庭壽
titlePinyin: shang4 qin1 ting2 shou4
titleSlug: shang-qin-ting-shou
author: 衛涇
authorPinyin: wei4 jing1
authorSlug: wei-jing
dynasty: 宋
dynastyPinyin: song4
dynastySlug: song
tags: []
---

## 正文

- 中興申甫來高崧，卜人吉夢占維熊。
- 生賢應有造化工，吾家積善慶所鍾。
- 公跨鸞馭從蓬宮，襟懷廓落凌秋空。
- 居鄉惠愛先困窮，譚笑萬戶生春融。
- 在官履行潔且忠，此心須信天可通。
- 福善有道非濫蒙，歲寒乃知柏與松。
- 從今風虎依雲龍，扶摇萬里乘長風。
- 結知丹扆恩厖鴻，金貂赤舄華吾宗。
- 尊榮安壽仁之功，從教綠鬢宜方瞳。
- 義方垂教慚倥侗，青氈欲使揚祖風。
- 勉策駑駕追逸蹤，它年樂事來迎逢。
- 燕山嘉譽難獨隆，宴堂清曉祥雲濃，槐庭晝永陰重重。
- 千歲風月誰與同，敬祝王母偕僊翁。

## 拼音

- zhong1 xing1 shen1 fu3 lai2 gao1 song1 ， bu3 ren2 ji2 meng4 zhan4 wei2 xiong2 。
- sheng1 xian2 ying1 you3 zao4 hua4 gong1 ， wu2 jia1 ji1 shan4 qing4 suo3 zhong1 。
- gong1 kua4 luan2 yu4 cong2 peng2 gong1 ， jin1 huai2 kuo4 luo4 ling2 qiu1 kong1 。
- ju1 xiang1 hui4 ai4 xian1 kun4 qiong2 ， tan2 xiao4 wan4 hu4 sheng1 chun1 rong2 。
- zai4 guan1 lü3 xing2 jie2 qie3 zhong1 ， ci3 xin1 xu1 xin4 tian1 ke3 tong1 。
- fu2 shan4 you3 dao4 fei1 lan4 meng2 ， sui4 han2 nai3 zhi1 bai3 yu3 song1 。
- cong2 jin1 feng1 hu3 yi1 yun2 long2 ， fu2 yao2 wan4 li3 cheng2 chang2 feng1 。
- jie2 zhi1 dan1 yi3 en1 mang2 hong2 ， jin1 diao1 chi4 xi4 hua2 wu2 zong1 。
- zun1 rong2 an1 shou4 ren2 zhi1 gong1 ， cong2 jiao4 lü4 bin4 yi2 fang1 tong2 。
- yi4 fang1 chui2 jiao4 can2 kong3 dong4 ， qing1 zhan1 yu4 shi3 yang2 zu3 feng1 。
- mian3 ce4 nu2 jia4 zhui1 yi4 zong1 ， ta1 nian2 le4 shi4 lai2 ying2 feng2 。
- yan1 shan1 jia1 yu4 nan2 du2 long2 ， yan4 tang2 qing1 xiao3 xiang2 yun2 nong2 ， huai2 ting2 zhou4 yong3 yin1 chong2 chong2 。
- qian1 sui4 feng1 yue4 shui2 yu3 tong2 ， jing4 zhu4 wang2 mu3 xie2 xian1 weng1 。

## 注释

## 译文

## 赏析
