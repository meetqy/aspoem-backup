---
id: lu-zu-gao-man-jiang-hong
title: 满江红
titlePinyin: man3 jiang1 hong2
titleSlug: man-jiang-hong
author: 卢祖皋
authorPinyin: lu2 zu3 gao1
authorSlug: lu-zu-gao
dynasty: 宋
dynastyPinyin: song4
dynastySlug: song
tags: []
---

## 正文

- 楼倚晴空，炎云净、晚来风力。
- 沧海外、等闲吹上，满轮寒璧。
- 河汉低垂天欲近，乾坤浩荡秋无极。
- 凭阑干、衣袂拂青冥，知何夕。
- 登眺地，追畴昔。
- 吴越事，皆陈迹。
- 对清光祗有，醉吟消得。
- 万古悠悠惟月在，浮生衮衮空头白。
- 自骑鲸、仙去有谁知，遥相忆。

## 拼音

- lou2 yi3 qing2 kong1 ， yan2 yun2 jing4 、 wan3 lai2 feng1 li4 。
- cang1 hai3 wai4 、 deng3 xian2 chui1 shang4 ， man3 lun2 han2 bi4 。
- he2 han4 di1 chui2 tian1 yu4 jin4 ， qian2 kun1 hao4 dang4 qiu1 wu2 ji2 。
- ping2 lan2 gan1 、 yi1 mei4 fu2 qing1 ming2 ， zhi1 he2 xi1 。
- deng1 tiao4 di4 ， zhui1 chou2 xi1 。
- wu2 yue4 shi4 ， jie1 chen2 ji4 。
- dui4 qing1 guang1 zhi1 you3 ， zui4 yin2 xiao1 de2 。
- wan4 gu3 you1 you1 wei2 yue4 zai4 ， fu2 sheng1 gun3 gun3 kong1 tou2 bai2 。
- zi4 qi2 jing1 、 xian1 qu4 you3 shui2 zhi1 ， yao2 xiang4 yi4 。

## 注释

## 译文

## 赏析
