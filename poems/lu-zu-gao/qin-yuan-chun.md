---
id: lu-zu-gao-qin-yuan-chun
title: 沁园春
titlePinyin: qin4 yuan2 chun1
titleSlug: qin-yuan-chun
author: 卢祖皋
authorPinyin: lu2 zu3 gao1
authorSlug: lu-zu-gao
dynasty: 宋
dynastyPinyin: song4
dynastySlug: song
tags: []
---

## 正文

- 几叶凋枫，半篙寒日，傍桥系船。
- 爱洞门深锁，人间福地，双溪分占，天上星躔。
- 破帽敧寒，短鞭敲月，此地经行知几年。
- 空赢得，似沈郎消瘦，还欠诗篇。
- 沙鸥伴我愁眠。
- 向水驿风亭红蓼边。
- 有村醪可饮，且须同醉，溪鱼堪鲙，切莫论钱。
- 笠泽波头，垂虹桥上，橙蟹肥时霜满天。
- 相随否，算江南江北，惟有君闲。

## 拼音

- ji3 ye4 diao1 feng1 ， ban4 gao1 han2 ri4 ， bang4 qiao2 xi4 chuan2 。
- ai4 dong4 men2 shen1 suo3 ， ren2 jian1 fu2 di4 ， shuang1 xi1 fen1 zhan4 ， tian1 shang4 xing1 chan2 。
- po4 mao4 qi1 han2 ， duan3 bian1 qiao1 yue4 ， ci3 di4 jing1 xing2 zhi1 ji3 nian2 。
- kong1 ying2 de2 ， si4 shen3 lang2 xiao1 shou4 ， hai2 qian4 shi1 pian1 。
- sha1 ou1 ban4 wo3 chou2 mian2 。
- xiang4 shui3 yi4 feng1 ting2 hong2 liao3 bian1 。
- you3 cun1 lao2 ke3 yin3 ， qie3 xu1 tong2 zui4 ， xi1 yu2 kan1 kuai4 ， qie4 mo4 lun4 qian2 。
- li4 ze2 bo1 tou2 ， chui2 hong2 qiao2 shang4 ， cheng2 xie4 fei2 shi2 shuang1 man3 tian1 。
- xiang1 sui2 fou3 ， suan4 jiang1 nan2 jiang1 bei3 ， wei2 you3 jun1 xian2 。

## 注释

## 译文

## 赏析
