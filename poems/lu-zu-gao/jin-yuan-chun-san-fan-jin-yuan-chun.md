---
id: lu-zu-gao-jin-yuan-chun-san-fan-jin-yuan-chun
title: 锦园春三犯・锦园春
titlePinyin: jin3 yuan2 chun1 san1 fan4 ・ jin3 yuan2 chun1
titleSlug: jin-yuan-chun-san-fan-jin-yuan-chun
author: 卢祖皋
authorPinyin: lu2 zu3 gao1
authorSlug: lu-zu-gao
dynasty: 宋
dynastyPinyin: song4
dynastySlug: song
tags: []
---

## 正文

- 昼长人倦。
- 正凋红涨绿，懒莺忙燕。
- 丝雨濛晴，放珠帘高卷。
- 神仙笑宴。
- 半醒醉、彩鸾飞遍。
- 碧玉阑干，青油幢幕，沈香庭院。
- 洛阳图画旧见。
- 向天香深处，犹认娇面。
- 雾縠霞绡，闻绮罗裁翦。
- 情高意远。
- 怕容易、晓风吹散。
- 一笑何妨，银台换蜡，铜壶催箭。

## 拼音

- zhou4 chang2 ren2 juan4 。
- zheng4 diao1 hong2 zhang3 lü4 ， lan3 ying1 mang2 yan4 。
- si1 yu3 meng2 qing2 ， fang4 zhu1 lian2 gao1 juan4 。
- shen2 xian1 xiao4 yan4 。
- ban4 xing3 zui4 、 cai3 luan2 fei1 bian4 。
- bi4 yu4 lan2 gan1 ， qing1 you2 zhuang4 mu4 ， shen3 xiang1 ting2 yuan4 。
- luo4 yang2 tu2 hua4 jiu4 jian4 。
- xiang4 tian1 xiang1 shen1 chu4 ， you2 ren4 jiao1 mian4 。
- wu4 hu2 xia2 xiao1 ， wen2 qi3 luo2 cai2 jian3 。
- qing2 gao1 yi4 yuan3 。
- pa4 rong2 yi4 、 xiao3 feng1 chui1 san4 。
- yi2 xiao4 he2 fang2 ， yin2 tai2 huan4 la4 ， tong2 hu2 cui1 jian4 。

## 注释

## 译文

## 赏析
