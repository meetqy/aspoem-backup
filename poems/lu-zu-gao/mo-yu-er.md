---
id: lu-zu-gao-mo-yu-er
title: 摸鱼儿
titlePinyin: mo1 yu2 er0
titleSlug: mo-yu-er
author: 卢祖皋
authorPinyin: lu2 zu3 gao1
authorSlug: lu-zu-gao
dynasty: 宋
dynastyPinyin: song4
dynastySlug: song
tags: []
---

## 正文

- 怪西风、晓来敧帽，年华还是重九。
- 天机衮衮山新瘦，客子情怀谁剖。
- 微雨后。
- 更雁带边寒，袅袅欺罗袖。
- 慵荷倦柳。
- 悄不似黄花，田田照眼，风味尽如旧。
- 登临地，寂寞崇台最久。
- 阑干几度搔首。
- 翻云覆雨无穷事，流水斜阳知否。
- 吟未就。
- 但衰草荒烟，商略愁时候。
- 闲愁浪有。
- 总输与渊明，东篱醉舞，身世付杯酒。

## 拼音

- guai4 xi1 feng1 、 xiao3 lai2 qi1 mao4 ， nian2 hua2 hai2 shi4 chong2 jiu3 。
- tian1 ji1 gun3 gun3 shan1 xin1 shou4 ， ke4 zi3 qing2 huai2 shui2 pou1 。
- wei1 yu3 hou4 。
- geng4 yan4 dai4 bian1 han2 ， niao3 niao3 qi1 luo2 xiu4 。
- yong1 he2 juan4 liu3 。
- qiao1 bu2 si4 huang2 hua1 ， tian2 tian2 zhao4 yan3 ， feng1 wei4 jin4 ru2 jiu4 。
- deng1 lin2 di4 ， ji4 mo4 chong2 tai2 zui4 jiu3 。
- lan2 gan1 ji3 du4 sao1 shou3 。
- fan1 yun2 fu4 yu3 wu2 qiong2 shi4 ， liu2 shui3 xie2 yang2 zhi1 fou3 。
- yin2 wei4 jiu4 。
- dan4 shuai1 cao3 huang1 yan1 ， shang1 lüe4 chou2 shi2 hou0 。
- xian2 chou2 lang4 you3 。
- zong3 shu1 yu3 yuan1 ming2 ， dong1 li2 zui4 wu3 ， shen1 shi4 fu4 bei1 jiu3 。

## 注释

## 译文

## 赏析
