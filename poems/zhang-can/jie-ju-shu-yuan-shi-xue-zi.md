---
id: zhang-can-jie-ju-shu-yuan-shi-xue-zi
title: 絜矩書院示學子
titlePinyin: jie2 ju3 shu1 yuan4 shi4 xue2 zi3
titleSlug: jie-ju-shu-yuan-shi-xue-zi
author: 章粲
authorPinyin: zhang1 can4
authorSlug: zhang-can
dynasty: 唐
dynastyPinyin: tang2
dynastySlug: tang
tags: [] 
---

## 正文

- 四時配四德，元亨利與貞。
- 天德元最重，方春木主生。
- 夏火物暢茂，是爲德之亨。
- 金利秋向實，水貞冬日成。
- 既貞又爲元，循環未嘗停。
- 天高而地下，陰降復陽升。
- 氣理本同運，天人特異名。
- 性情即理氣，其義明且精。
- 元亨利貞理，因時有足徵。
- 生長斂藏氣，依理常偕行。
- 仁禮義知性，一初同聖氓。
- 惻隠至羞惡，辭讓是非情。
- 天人二而一，如射中鵠正。
- 奈何天無心，人欲易纏縈。
- 無心自無妄，通復皆一誠。
- 吁嗟其有欲，天理隨榛荆。
- 殘忍仁斧斤，貪冒義蝗螟。
- 禮失之綿蕞，知止於絜缾。
- 天人一而二，如水分渭涇。
- 大哉古聖人，一念天是承。
- 仰觀俯以察，天降地上騰。
- 夭桃華灼灼，好鳥鳴嚶嚶。
- 木德自此盛，我心惟和平。
- 恢炱行熾景，是月陰陽爭。
- 天明一暢達，朱光布八紘。
- 動極必生靜，慎哉柔道乘。
- 金行兆新涼，宇宙日清泠。
- 萬寶就凝實，羣葩委芳菁。
- 三陰行肅物，戒哉色與聲。
- 冬至甲子夜，一葉開堯蓂。
- 凝陰雖已剝，初陽才有萌。
- 觀天於閉塞，掩身身欲寧。
- 諸君子其來，我詩爾其聆。
- 子能悟此理，見義自瓏玲。
- 子或昧此理，見義等聾盲。
- 善根有由蘗，端緒微微呈。
- 觸物動惻怛，致愛先雛嬰。
- 在天元之時，春意方勃興。
- 聲身貫律度，動作鏘璜珩。
- 三千三百儀，曒曒朝陽昇。
- 在天亨之時，夏氣方敷榮。
- 利物合於義，秋揫味金腥。
- 貞固守以知，冬藏令玄冥。
- 一心一太極，彼此無損增。
- 至哉子朱子，講道於考亭。
- 若明通公溥，萬古破說鈴。
- 仁元明可配，禮亨通可稱。
- 義利公所在，知貞溥所能。
- 若東南西北，隨方有依憑。
- 春元東甲乙，夏亨南丙丁。
- 北貞壬及癸，西利辛及庚。
- 若震離兌坎，隨用無變更。
- 火則離玄黄，木則震主青。
- 秋則兌金說，冬則坎水盈。
- 四者誠昭昭，請細與君評。
- 真精妙凝合，我得氣之英。
- 所學背斯理，南轅馳幽并。
- 當其泉達時，浩浩江河傾。
- 當其火然時，炎炎已煌熒。
- 萌蘗得所養，拱把可霄崢。
- 富貴真浮雲，無爲羨金籯。
- 榮華忽飄風，無爲寵辱驚。
- 鴆妖用之媒，錢神事之兄。
- 四者苟能充，於利必無營。
- 厚酒促亡家，冶容擅傾城。
- 四者苟能充，於欲必先懲。
- 曉起敞吾門，參前倚輿衡。
- 晦息安其身，主敬常惺惺。
- 勿謂闇室暗，冏如對日星。
- 勿謂閒居閒，凜如警雷霆。
- 仁暴判舜桀，義利別軻牼。
- 存心不以敬，焦火寒凝冰。
- 事惟非與是，一閒谷爲陵。
- 慎勿思鴻鵠，常期肖螟蛉。
- 復坐吾語汝，而學發新硎。
- 造道有標的，求己見準繩。
- 竭力事父母，夔夔謹鷄鳴。
- 同氣曰兄弟，急難念脊鴒。
- 婦道順爲正，子職孝蒸蒸。
- 友義切以偲，詩歌木丁丁。
- 何莫非此德，拳拳服諸膺。
- 何愧百年身，何慊萬物靈。
- 四者誠存存，心乎鏤爲銘。
- 然而仁與義，又對立門庭。
- 知者義所藏，禮者仁所形。
- 猶之四時運，陰陽爲之經。
- 春夏陽日長，秋冬陰日凝。
- 又若仁義中，仁尤莫與京。
- 元猶五常仁，吾因伊川程。
- 益信春猶仁，通貫如建瓴。
- 惟仁爲器重，惟知亦不輕。
- 守之不以知，惟仁莫能勝。
- 須知守之固，尤在見之明。
- 若夫信猶土，是猶綱之宏。
- 聖門戒去信，重於食與兵。
- 四端斯無違，一心斯有恒。
- 天行以不息，異乎有慾棖。
- 日進以無疆，同乎一貫曾。
- 此爲義理源，源潔流乃清。
- 精體兮實踐，見汝顔之瞠。

## 拼音

- si4 shi2 pei4 si4 de2 ， yuan2 heng1 li4 yu3 zhen1 。
- tian1 de2 yuan2 zui4 zhong4 ， fang1 chun1 mu4 zhu3 sheng1 。
- xia4 huo3 wu4 chang4 mao4 ， shi4 wei2 de2 zhi1 heng1 。
- jin1 li4 qiu1 xiang4 shi2 ， shui3 zhen1 dong1 ri4 cheng2 。
- ji4 zhen1 you4 wei2 yuan2 ， xun2 huan2 wei4 chang2 ting2 。
- tian1 gao1 er2 di4 xia4 ， yin1 jiang4 fu4 yang2 sheng1 。
- qi4 li3 ben3 tong2 yun4 ， tian1 ren2 te4 yi4 ming2 。
- xing4 qing2 ji2 li3 qi4 ， qi2 yi4 ming2 qie3 jing1 。
- yuan2 heng1 li4 zhen1 li3 ， yin1 shi2 you3 zu2 zhi3 。
- sheng1 chang2 lian3 cang2 qi4 ， yi1 li3 chang2 xie2 xing2 。
- ren2 li3 yi4 zhi1 xing4 ， yi4 chu1 tong2 sheng4 mang2 。
- ce4 yin3 zhi4 xiu1 e4 ， ci2 rang4 shi4 fei1 qing2 。
- tian1 ren2 er4 er2 yi1 ， ru2 she4 zhong4 hu2 zheng4 。
- nai4 he2 tian1 wu2 xin1 ， ren2 yu4 yi4 chan2 ying2 。
- wu2 xin1 zi4 wu2 wang4 ， tong1 fu4 jie1 yi4 cheng2 。
- xu1 jie1 qi2 you3 yu4 ， tian1 li3 sui2 zhen1 jing1 。
- can2 ren3 ren2 fu3 jin1 ， tan1 mao4 yi4 huang2 ming2 。
- li3 shi1 zhi1 mian2 zui4 ， zhi1 zhi3 wu1 jie2 ping2 。
- tian1 ren2 yi1 er2 er4 ， ru2 shui3 fen4 wei4 jing1 。
- da4 zai1 gu3 sheng4 ren2 ， yi2 nian4 tian1 shi4 cheng2 。
- yang3 guan1 fu3 yi3 cha2 ， tian1 jiang4 di4 shang4 teng2 。
- yao1 tao2 hua2 zhuo2 zhuo2 ， hao3 niao3 ming2 ying1 ying1 。
- mu4 de2 zi4 ci3 sheng4 ， wo3 xin1 wei2 he2 ping2 。
- hui1 tai2 xing2 chi4 jing3 ， shi4 yue4 yin1 yang2 zheng1 。
- tian1 ming2 yi2 chang4 da2 ， zhu1 guang1 bu4 ba1 hong2 。
- dong4 ji2 bi4 sheng1 jing4 ， shen4 zai1 rou2 dao4 cheng2 。
- jin1 xing2 zhao4 xin1 liang2 ， yu3 zhou4 ri4 qing1 ling2 。
- wan4 bao3 jiu4 ning2 shi2 ， qun2 pa1 wei3 fang1 jing1 。
- san1 yin1 xing2 su4 wu4 ， jie4 zai1 se4 yu3 sheng1 。
- dong1 zhi4 jia3 zi3 ye4 ， yi2 ye4 kai1 yao2 mi4 。
- ning2 yin1 sui1 yi3 bao1 ， chu1 yang2 cai2 you3 meng2 。
- guan1 tian1 wu1 bi4 sai1 ， yan3 shen1 shen1 yu4 ning2 。
- zhu1 jun1 zi3 qi2 lai2 ， wo3 shi1 er3 qi2 ling2 。
- zi3 neng2 wu4 ci3 li3 ， jian4 yi4 zi4 long2 ling2 。
- zi3 huo4 mei4 ci3 li3 ， jian4 yi4 deng3 long2 mang2 。
- shan4 gen1 you3 you2 bo4 ， duan1 xu4 wei1 wei1 cheng2 。
- chu4 wu4 dong4 ce4 da2 ， zhi4 ai4 xian1 chu2 ying1 。
- zai4 tian1 yuan2 zhi1 shi2 ， chun1 yi4 fang1 bo2 xing1 。
- sheng1 shen1 guan4 lü4 du4 ， dong4 zuo4 qiang1 huang2 heng2 。
- san1 qian1 san1 bai3 yi2 ， jiao3 jiao3 chao2 yang2 sheng1 。
- zai4 tian1 heng1 zhi1 shi2 ， xia4 qi4 fang1 fu1 rong2 。
- li4 wu4 he2 wu1 yi4 ， qiu1 jiu1 wei4 jin1 xing1 。
- zhen1 gu4 shou3 yi3 zhi1 ， dong1 cang2 ling4 xuan2 ming2 。
- yi4 xin1 yi2 tai4 ji2 ， bi3 ci3 wu2 sun3 zeng1 。
- zhi4 zai1 zi3 zhu1 zi3 ， jiang3 dao4 wu1 kao3 ting2 。
- ruo4 ming2 tong1 gong1 pu3 ， wan4 gu3 po4 shuo1 ling2 。
- ren2 yuan2 ming2 ke3 pei4 ， li3 heng1 tong1 ke3 cheng1 。
- yi4 li4 gong1 suo3 zai4 ， zhi1 zhen1 pu3 suo3 neng2 。
- ruo4 dong1 nan2 xi1 bei3 ， sui2 fang1 you3 yi1 ping2 。
- chun1 yuan2 dong1 jia3 yi3 ， xia4 heng1 nan2 bing3 ding1 。
- bei3 zhen1 ren2 ji2 gui3 ， xi1 li4 xin1 ji2 geng1 。
- ruo4 zhen4 li2 dui4 kan3 ， sui2 yong4 wu2 bian4 geng4 。
- huo3 ze2 li2 xuan2 huang2 ， mu4 ze2 zhen4 zhu3 qing1 。
- qiu1 ze2 dui4 jin1 shuo1 ， dong1 ze2 kan3 shui3 ying2 。
- si4 zhe3 cheng2 zhao1 zhao1 ， qing3 xi4 yu3 jun1 ping2 。
- zhen1 jing1 miao4 ning2 he2 ， wo3 de2 qi4 zhi1 ying1 。
- suo3 xue2 bei4 si1 li3 ， nan2 yuan2 chi2 you1 bing4 。
- dang1 qi2 quan2 da2 shi2 ， hao4 hao4 jiang1 he2 qing1 。
- dang1 qi2 huo3 ran2 shi2 ， yan2 yan2 yi3 huang2 ying2 。
- meng2 bo4 de2 suo3 yang3 ， gong3 ba3 ke3 xiao1 zheng1 。
- fu4 gui4 zhen1 fu2 yun2 ， wu2 wei2 xian4 jin1 ying2 。
- rong2 hua2 hu1 piao1 feng1 ， wu2 wei2 chong3 ru3 jing1 。
- zhen4 yao1 yong4 zhi1 mei2 ， qian2 shen2 shi4 zhi1 xiong1 。
- si4 zhe3 gou3 neng2 chong1 ， wu1 li4 bi4 wu2 ying2 。
- hou4 jiu3 cu4 wang2 jia1 ， ye3 rong2 shan4 qing1 cheng2 。
- si4 zhe3 gou3 neng2 chong1 ， wu1 yu4 bi4 xian1 cheng2 。
- xiao3 qi3 chang3 wu2 men2 ， can1 qian2 yi3 yu2 heng2 。
- hui4 xi1 an1 qi2 shen1 ， zhu3 jing4 chang2 xing1 xing1 。
- wu4 wei4 an4 shi4 an4 ， jiong3 ru2 dui4 ri4 xing1 。
- wu4 wei4 xian2 ju1 xian2 ， lin3 ru2 jing3 lei2 ting2 。
- ren2 bao4 pan4 shun4 jie2 ， yi4 li4 bie2 ke1 keng1 。
- cun2 xin1 bu4 yi3 jing4 ， jiao1 huo3 han2 ning2 bing1 。
- shi4 wei2 fei1 yu3 shi4 ， yi4 xian2 gu3 wei2 ling2 。
- shen4 wu4 si1 hong2 hu2 ， chang2 qi1 xiao4 ming2 ling2 。
- fu4 zuo4 wu2 yu3 ru3 ， er2 xue2 fa1 xin1 xing2 。
- zao4 dao4 you3 biao1 de0 ， qiu2 ji3 jian4 zhun3 sheng2 。
- jie2 li4 shi4 fu4 mu3 ， kui2 kui2 jin3 ji1 ming2 。
- tong2 qi4 yue1 xiong1 di4 ， ji2 nan2 nian4 ji3 ling2 。
- fu4 dao4 shun4 wei2 zheng4 ， zi3 zhi2 xiao4 zheng1 zheng1 。
- you3 yi4 qie4 yi3 cai1 ， shi1 ge1 mu4 ding1 ding1 。
- he2 mo4 fei1 ci3 de2 ， quan2 quan2 fu2 zhu1 ying1 。
- he2 kui4 bai3 nian2 shen1 ， he2 qie4 wan4 wu4 ling2 。
- si4 zhe3 cheng2 cun2 cun2 ， xin1 hu1 lou4 wei2 ming2 。
- ran2 er2 ren2 yu3 yi4 ， you4 dui4 li4 men2 ting2 。
- zhi1 zhe3 yi4 suo3 cang2 ， li3 zhe3 ren2 suo3 xing2 。
- you2 zhi1 si4 shi2 yun4 ， yin1 yang2 wei2 zhi1 jing1 。
- chun1 xia4 yang2 ri4 chang2 ， qiu1 dong1 yin1 ri4 ning2 。
- you4 ruo4 ren2 yi4 zhong1 ， ren2 you2 mo4 yu3 jing1 。
- yuan2 you2 wu3 chang2 ren2 ， wu2 yin1 yi1 chuan1 cheng2 。
- yi4 xin4 chun1 you2 ren2 ， tong1 guan4 ru2 jian4 ling2 。
- wei2 ren2 wei2 qi4 zhong4 ， wei2 zhi1 yi4 bu4 qing1 。
- shou3 zhi1 bu4 yi3 zhi1 ， wei2 ren2 mo4 neng2 sheng4 。
- xu1 zhi1 shou3 zhi1 gu4 ， you2 zai4 jian4 zhi1 ming2 。
- ruo4 fu2 xin4 you2 tu3 ， shi4 you2 gang1 zhi1 hong2 。
- sheng4 men2 jie4 qu4 xin4 ， zhong4 wu1 shi2 yu3 bing1 。
- si4 duan1 si1 wu2 wei2 ， yi4 xin1 si1 you3 heng2 。
- tian1 xing2 yi3 bu4 xi1 ， yi4 hu1 you3 yu4 cheng2 。
- ri4 jin4 yi3 wu2 jiang1 ， tong2 hu1 yi2 guan4 ceng2 。
- ci3 wei2 yi4 li3 yuan2 ， yuan2 jie2 liu2 nai3 qing1 。
- jing1 ti3 xi1 shi2 jian4 ， jian4 ru3 yan2 zhi1 cheng1 。

## 注释

## 译文

## 赏析
