---
id: wu-huang-tai-hou-hui-luan-song
title: 皇太后回鑾頌
titlePinyin: huang2 tai4 hou4 hui2 luan2 song4
titleSlug: huang-tai-hou-hui-luan-song
author: 吳𣓨
authorPinyin: wu2 𣓨
authorSlug: wu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 於皇睿明，運符中興。
- 綿宇肅清，乾夷坤寧。
- 孝思兢兢，交三聖靈。
- 惟我文母，遠征朔土。
- 蒼旻眷顧，顯持陰護。
- 爰居爰處，儲降祉祜。
- 睿明紹休，匪豫匪遊。
- 人謀鬼謀，迎親是求。
- 夜靡安席，晝靡安几。
- 宸心竊至，迎親是議。
- 皇帝曰咨，命爾輔臣。
- 朕有大計，儲思唯親。
- 輔臣稽首，對揚聖志。
- 惟斷乃成，願破群議。
- 皇穹隆赫，鑒茲至德。
- 風行萬國，聳動蠻貊。
- 誕揚天聲，四征弗克。
- 敵人震驚，稽顙尋盟。
- 遣使旁午，願旋鑾輅。
- 稽考曠古，且未曾睹。
- 帝曰休哉，大慶鼎來。
- 喧傳九垓，疾如驚雷。
- 迺嚴法駕，迺飾次舍。
- 千輿萬馬，出疆以迓。
- 文母在遠，雷剝曰舒。
- 六龍駕輦，陟巘嵩呼。
- 濟彼洪流，天星翼舟。
- 微波聿收，瑞氣橫秋。
- 文母遄臨，千官則儀。
- 歡聲戴馳，霆震風飛。
- 鑾車至止，幅璬咸喜。
- 丕照盛美，實天所啟。
- 有漢高祖，安忍無親。
- 與言分羹，實忝前聞。
- 有唐德宗，求之莫獲。
- 莫享天心，實有慚德。
- 惟我皇上，聖孝絕倫。
- 念茲在茲，虞舜周文。
- 韙哉鴻休，卓絕殊尤。
- 二聖重歡，億萬斯秋。
- 究觀自昔，發揮偉績。
- 有頌有詩，以詔無極。
- 睠茲日月，寧容圖繪。
- 小臣獻頌，樂府是配。

## 拼音

- wu1 huang2 rui4 ming2 ， yun4 fu2 zhong1 xing1 。
- mian2 yu3 su4 qing1 ， qian2 yi2 kun1 ning2 。
- xiao4 si1 jing1 jing1 ， jiao1 san1 sheng4 ling2 。
- wei2 wo3 wen2 mu3 ， yuan3 zheng1 shuo4 tu3 。
- cang1 min2 juan4 gu4 ， xian3 chi2 yin1 hu4 。
- yuan2 ju1 yuan2 chu3 ， chu3 jiang4 zhi3 hu4 。
- rui4 ming2 shao4 xiu1 ， fei3 yu4 fei3 you2 。
- ren2 mou2 gui3 mou2 ， ying2 qin1 shi4 qiu2 。
- ye4 mi2 an1 xi2 ， zhou4 mi2 an1 ji3 。
- chen2 xin1 qie4 zhi4 ， ying2 qin1 shi4 yi4 。
- huang2 di4 yue1 zi1 ， ming4 er3 fu3 chen2 。
- zhen4 you3 da4 ji4 ， chu3 si1 wei2 qin1 。
- fu3 chen2 qi3 shou3 ， dui4 yang2 sheng4 zhi4 。
- wei2 duan4 nai3 cheng2 ， yuan4 po4 qun2 yi4 。
- huang2 qiong2 long2 he4 ， jian4 zi1 zhi4 de2 。
- feng1 xing2 wan4 guo2 ， song3 dong4 man2 mo4 。
- dan4 yang2 tian1 sheng1 ， si4 zheng1 fu2 ke4 。
- di2 ren2 zhen4 jing1 ， ji1 sang3 xun2 meng2 。
- qian3 shi3 pang2 wu3 ， yuan4 xuan2 luan2 lu4 。
- ji1 kao3 kuang4 gu3 ， qie3 wei4 ceng2 du3 。
- di4 yue1 xiu1 zai1 ， da4 qing4 ding3 lai2 。
- xuan1 chuan2 jiu3 gai1 ， ji2 ru2 jing1 lei2 。
- nai3 yan2 fa3 jia4 ， nai3 shi4 ci4 she4 。
- qian1 yu2 wan4 ma3 ， chu1 jiang1 yi3 ya4 。
- wen2 mu3 zai4 yuan3 ， lei2 bao1 yue1 shu1 。
- liu4 long2 jia4 nian3 ， zhi4 yan3 song1 hu1 。
- ji4 bi3 hong2 liu2 ， tian1 xing1 yi4 zhou1 。
- wei1 bo1 yu4 shou1 ， rui4 qi4 heng2 qiu1 。
- wen2 mu3 chuan2 lin2 ， qian1 guan1 ze2 yi2 。
- huan1 sheng1 dai4 chi2 ， ting2 zhen4 feng1 fei1 。
- luan2 ju1 zhi4 zhi3 ， fu2 jiao3 xian2 xi3 。
- pi1 zhao4 sheng4 mei3 ， shi2 tian1 suo3 qi3 。
- you3 han4 gao1 zu3 ， an1 ren3 wu2 qin1 。
- yu3 yan2 fen1 geng1 ， shi2 tian3 qian2 wen2 。
- you3 tang2 de2 zong1 ， qiu2 zhi1 mo4 huo4 。
- mo4 xiang3 tian1 xin1 ， shi2 you3 can2 de2 。
- wei2 wo3 huang2 shang0 ， sheng4 xiao4 jue2 lun2 。
- nian4 zi1 zai4 zi1 ， yu2 shun4 zhou1 wen2 。
- wei3 zai1 hong2 xiu1 ， zhuo2 jue2 shu1 you2 。
- er4 sheng4 zhong4 huan1 ， yi4 wan4 si1 qiu1 。
- jiu1 guan1 zi4 xi1 ， fa1 hui1 wei3 ji4 。
- you3 song4 you3 shi1 ， yi3 zhao4 wu2 ji2 。
- juan4 zi1 ri4 yue4 ， ning2 rong2 tu2 hui4 。
- xiao3 chen2 xian4 song4 ， le4 fu3 shi4 pei4 。

## 注释

## 译文

## 赏析
