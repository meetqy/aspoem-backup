---
id: ceng-rui-zhong-lu-shan-po-yang-zi-tan
title: 中吕・山坡羊自叹
titlePinyin: zhong1 lü3 ・ shan1 po1 yang2 zi4 tan4
titleSlug: zhong-lu-shan-po-yang-zi-tan
author: 曾瑞
authorPinyin: ceng2 rui4
authorSlug: ceng-rui
dynasty: 元
dynastyPinyin: yuan2
dynastySlug: yuan
tags: []
---

## 正文

- 南山空灿，白石空烂，星移物换愁无限。
- 隔重关，困尘寰，几番肩锁空长叹。
- 百事不成羞又赧。
- 闲，一梦残。
- 干，两鬓斑。
- 叹世鸡鸣为利，鸦栖收计，几曾得觉囫囵睡。
- 使心机，昧神祗，区区造下弥天罪。
- 富贵一场春梦里。
- 财，沤泛水。
- 人，泉下鬼。
- 荣华休傲，贫穷休笑，循环世态多颠倒。
- 恰春朝，早秋宵，花开花谢都知道。
- 今岁孟春花更早。
- 花，依旧好。
- 人，空谩老。
- 虚名休就，眉头休皱，终身更不遭机彀。
- 抱官囚，为谁愁，功名半纸难能够。
- 争如漆园蝶梦叟。
- 常，紧闭口。
- 闲，且袖手。
- 花逢春到，人逢时到，花开人旺多欢笑。
- 看英豪，赏花娇，乐极悲至非人乐。
- 花正发时风又恶。
- 花，零落了。
- 人，憔悴了。
- 财帛争竞，田园吞并，得来未必成嘉庆。
- 干虚名，舍残生，归来笑杀彭泽令。
- 孤云野鹤为伴等。
- 鹤，飞过境。
- 云，行过岭。
- 题情青鸾舞镜，红鸳交颈，梦回依旧成孤另。
- 冻云晴，月华明，香消烛灭人初静。
- 窗外朔风梅萼冷。
- 风，寒夜景。
- 横，梅瘦影。
- 讥时繁花春尽，穷途人困，太平分的清闲运。
- 整乾坤，会经纶，奈何不遂风雷信。
- 朝市得安为大隐。
- 咱，妆做蠢。
- 民，何受窘。
- 闺怨孤帏独卧，良宵空过，付能有梦还惊破。
- 病成魔，泪如梭，凄凉无数来着末。
- 凭谁顿开眉上锁。
- 咱，无奈何。
- 愁，无处躲。
- 妓怨春花秋月，歌台舞榭，悲欢聚散花开谢。
- 恰和协，又离别，被娘间阻郎心趄。
- 离恨满怀何处说。
- 娘，毒似蝎。
- 郎，心似铁。

## 拼音

- nan2 shan1 kong1 can4 ， bai2 shi2 kong1 lan4 ， xing1 yi2 wu4 huan4 chou2 wu2 xian4 。
- ge2 zhong4 guan1 ， kun4 chen2 huan2 ， ji3 fan1 jian1 suo3 kong1 chang2 tan4 。
- bai3 shi4 bu4 cheng2 xiu1 you4 nan3 。
- xian2 ， yi2 meng4 can2 。
- gan1 ， liang3 bin4 ban1 。
- tan4 shi4 ji1 ming2 wei4 li4 ， ya1 qi1 shou1 ji4 ， ji3 ceng2 de2 jue2 hu2 lun2 shui4 。
- shi3 xin1 ji1 ， mei4 shen2 zhi1 ， qu1 qu1 zao4 xia4 mi2 tian1 zui4 。
- fu4 gui4 yi4 chang2 chun1 meng4 li3 。
- cai2 ， ou1 fan4 shui3 。
- ren2 ， quan2 xia4 gui3 。
- rong2 hua2 xiu1 ao4 ， pin2 qiong2 xiu1 xiao4 ， xun2 huan2 shi4 tai4 duo1 dian1 dao3 。
- qia4 chun1 chao2 ， zao3 qiu1 xiao1 ， hua1 kai1 hua1 xie4 dou1 zhi1 dao4 。
- jin1 sui4 meng4 chun1 hua1 geng4 zao3 。
- hua1 ， yi1 jiu4 hao3 。
- ren2 ， kong1 man4 lao3 。
- xu1 ming2 xiu1 jiu4 ， mei2 tou2 xiu1 zhou4 ， zhong1 shen1 geng4 bu4 zao1 ji1 gou4 。
- bao4 guan1 qiu2 ， wei4 shui2 chou2 ， gong1 ming2 ban4 zhi3 nan2 neng2 gou4 。
- zheng1 ru2 qi1 yuan2 die2 meng4 sou3 。
- chang2 ， jin3 bi4 kou3 。
- xian2 ， qie3 xiu4 shou3 。
- hua1 feng2 chun1 dao4 ， ren2 feng2 shi2 dao4 ， hua1 kai1 ren2 wang4 duo1 huan1 xiao4 。
- kan4 ying1 hao2 ， shang3 hua1 jiao1 ， le4 ji2 bei1 zhi4 fei1 ren2 le4 。
- hua1 zheng4 fa1 shi2 feng1 you4 e4 。
- hua1 ， ling2 luo4 le0 。
- ren2 ， qiao2 cui4 le0 。
- cai2 bo2 zheng1 jing4 ， tian2 yuan2 tun1 bing4 ， de2 lai2 wei4 bi4 cheng2 jia1 qing4 。
- gan1 xu1 ming2 ， she4 can2 sheng1 ， gui1 lai2 xiao4 sha1 peng2 ze2 ling4 。
- gu1 yun2 ye3 he4 wei2 ban4 deng3 。
- he4 ， fei1 guo4 jing4 。
- yun2 ， xing2 guo4 ling3 。
- ti2 qing2 qing1 luan2 wu3 jing4 ， hong2 yuan1 jiao1 jing3 ， meng4 hui2 yi1 jiu4 cheng2 gu1 ling4 。
- dong4 yun2 qing2 ， yue4 hua2 ming2 ， xiang1 xiao1 zhu2 mie4 ren2 chu1 jing4 。
- chuang1 wai4 shuo4 feng1 mei2 e4 leng3 。
- feng1 ， han2 ye4 jing3 。
- heng2 ， mei2 shou4 ying3 。
- ji1 shi2 fan2 hua1 chun1 jin4 ， qiong2 tu2 ren2 kun4 ， tai4 ping2 fen1 de0 qing1 xian2 yun4 。
- zheng3 qian2 kun1 ， hui4 jing1 lun2 ， nai4 he2 bu2 sui4 feng1 lei2 xin4 。
- chao2 shi4 de2 an1 wei4 da4 yin3 。
- zan2 ， zhuang1 zuo4 chun3 。
- min2 ， he2 shou4 jiong3 。
- gui1 yuan4 gu1 wei2 du2 wo4 ， liang2 xiao1 kong1 guo4 ， fu4 neng2 you3 meng4 hai2 jing1 po4 。
- bing4 cheng2 mo2 ， lei4 ru2 suo1 ， qi1 liang2 wu2 shu4 lai2 zhe0 mo4 。
- ping2 shui2 dun4 kai1 mei2 shang4 suo3 。
- zan2 ， wu2 nai4 he2 。
- chou2 ， wu2 chu4 duo3 。
- ji4 yuan4 chun1 hua1 qiu1 yue4 ， ge1 tai2 wu3 xie4 ， bei1 huan1 ju4 san4 hua1 kai1 xie4 。
- qia4 he2 xie2 ， you4 li2 bie2 ， bei4 niang2 jian1 zu3 lang2 xin1 ju1 。
- li2 hen4 man3 huai2 he2 chu4 shuo1 。
- niang2 ， du2 si4 xie1 。
- lang2 ， xin1 si4 tie3 。

## 注释

## 译文

## 赏析
