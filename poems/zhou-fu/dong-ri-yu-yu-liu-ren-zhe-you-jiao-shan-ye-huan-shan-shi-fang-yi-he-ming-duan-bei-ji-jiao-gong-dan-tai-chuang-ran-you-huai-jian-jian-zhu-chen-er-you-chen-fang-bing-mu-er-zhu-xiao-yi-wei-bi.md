---
id: zhou-fu-dong-ri-yu-yu-liu-ren-zhe-you-jiao-shan-ye-huan-shan-shi-fang-yi-he-ming-duan-bei-ji-jiao-gong-dan-tai-chuang-ran-you-huai-jian-jian-zhu-chen-er-you-chen-fang-bing-mu-er-zhu-xiao-yi-wei-bi
title: 冬日予與六人者游焦山謁圜禪師訪瘞鶴銘斷碑及焦公丹臺愴然有懷兼柬朱陳二友陳方病目而朱校易未畢
titlePinyin: dong1 ri4 yu3 yu3 liu4 ren2 zhe3 you2 jiao1 shan1 ye4 huan2 shan4 shi1 fang3 yi4 he4 ming2 duan4 bei1 ji2 jiao1 gong1 dan1 tai2 chuang4 ran2 you3 huai2 jian1 jian3 zhu1 chen2 er4 you3 chen2 fang1 bing4 mu4 er2 zhu1 xiao4 yi4 wei4 bi4
titleSlug: dong-ri-yu-yu-liu-ren-zhe-you-jiao-shan-ye-huan-shan-shi-fang-yi-he-ming-duan-bei-ji-jiao-gong-dan-tai-chuang-ran-you-huai-jian-jian-zhu-chen-er-you-chen-fang-bing-mu-er-zhu-xiao-yi-wei-bi
author: 周孚
authorPinyin: zhou1 fu2
authorSlug: zhou-fu
dynasty: 宋
dynastyPinyin: song4
dynastySlug: song
tags: []
---

## 正文

- 平生紈綺場，寧食三年艾。
- 江山豈宿緣，老去尚餘愛。
- 茲晨幸休暇，共步青蓮界。
- 風漪湛如熨，霜葉紅可畫。
- 道人喜客至，棐几共清話。
- 從容得一飽，老□□□□。
- 起遵岩下路，芒屨濯湍瀨。
- 摩挲華陽碑，一讀一感慨。
- 高名竟誰氏，陵谷已遷壞。
- 緬懷九轉丹，吾老庸可待。
- 陳翁熬六藥，朱郎研八卦。
- 雖云竹林集，尚欠二子在。
- 發春吾將遨，負約幸無再。

## 拼音

- ping2 sheng1 wan2 qi3 chang3 ， ning2 shi2 san1 nian2 ai4 。
- jiang1 shan1 qi3 su4 yuan2 ， lao3 qu4 shang4 yu2 ai4 。
- zi1 chen2 xing4 xiu1 xia2 ， gong4 bu4 qing1 lian2 jie4 。
- feng1 yi1 zhan4 ru2 yun4 ， shuang1 ye4 hong2 ke3 hua4 。
- dao4 ren2 xi3 ke4 zhi4 ， fei3 ji3 gong4 qing1 hua4 。
- cong2 rong2 de2 yi4 bao3 ， lao3 □□□□。
- qi3 zun1 yan2 xia4 lu4 ， mang2 ju4 zhuo2 tuan1 lai4 。
- mo2 suo1 hua2 yang2 bei1 ， yi4 du2 yi4 gan3 kai3 。
- gao1 ming2 jing4 shui2 shi4 ， ling2 gu3 yi3 qian1 huai4 。
- mian3 huai2 jiu3 zhuan3 dan1 ， wu2 lao3 yong1 ke3 dai4 。
- chen2 weng1 ao2 liu4 yao4 ， zhu1 lang2 yan2 ba1 gua4 。
- sui1 yun2 zhu2 lin2 ji2 ， shang4 qian4 er4 zi3 zai4 。
- fa1 chun1 wu2 jiang1 ao2 ， fu4 yue1 xing4 wu2 zai4 。

## 注释

## 译文

## 赏析
