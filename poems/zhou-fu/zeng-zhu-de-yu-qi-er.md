---
id: zhou-fu-zeng-zhu-de-yu-qi-er
title: 贈朱德裕  其二
titlePinyin: zeng4 zhu1 de2 yu4     qi2 er4
titleSlug: zeng-zhu-de-yu-qi-er
author: 周孚
authorPinyin: zhou1 fu2
authorSlug: zhou-fu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 高冠岌雲霓，修佩綴蘭茝。
- 潘洪已鬼錄，尚喜之子在。
- 平生詩作魔，見子始追悔。
- 奕奕清圓句，極力有不逮。
- 政緣一飯先，厚禮辱始隗。
- 莫年專一壑，謗語溢四海。
- 逢人欲話子，恐子重得罪。
- 古學寒如灰，到此已千載。
- 非無力學士，始勵終則怠。
- 子兮其勉旃，河清寧可待。

## 拼音

- gao1 guan1 ji2 yun2 ni2 ， xiu1 pei4 zhui4 lan2 chai3 。
- pan1 hong2 yi3 gui3 lu4 ， shang4 xi3 zhi1 zi3 zai4 。
- ping2 sheng1 shi1 zuo4 mo2 ， jian4 zi3 shi3 zhui1 hui3 。
- yi4 yi4 qing1 yuan2 ju4 ， ji2 li4 you3 bu4 dai3 。
- zheng4 yuan2 yi2 fan4 xian1 ， hou4 li3 ru3 shi3 wei3 。
- mo4 nian2 zhuan1 yi2 he4 ， bang4 yu3 yi4 si4 hai3 。
- feng2 ren2 yu4 hua4 zi3 ， kong3 zi3 zhong4 de2 zui4 。
- gu3 xue2 han2 ru2 hui1 ， dao4 ci3 yi3 qian1 zai4 。
- fei1 wu2 li4 xue2 shi4 ， shi3 li4 zhong1 ze2 dai4 。
- zi3 xi1 qi2 mian3 zhan1 ， he2 qing1 ning2 ke3 dai4 。

## 注释

## 译文

## 赏析
