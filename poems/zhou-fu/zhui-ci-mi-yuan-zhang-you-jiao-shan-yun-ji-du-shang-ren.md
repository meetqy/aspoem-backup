---
id: zhou-fu-zhui-ci-mi-yuan-zhang-you-jiao-shan-yun-ji-du-shang-ren
title: 追次米元章游焦山韻寄度上人
titlePinyin: zhui1 ci4 mi3 yuan2 zhang1 you2 jiao1 shan1 yun4 ji4 du4 shang4 ren2
titleSlug: zhui-ci-mi-yuan-zhang-you-jiao-shan-yun-ji-du-shang-ren
author: 周孚
authorPinyin: zhou1 fu2
authorSlug: zhou-fu
dynasty: 宋
dynastyPinyin: song4
dynastySlug: song
tags: []
---

## 正文

- 一別幾晦朔，向絺今復裘。
- 相思未能往，四序忽已周。
- 緬惟君所廬，蒼波繞孤洲。
- 枯筇支老病，嘗得一再遊。
- 風軒納飛鳥，煙涯辨歸牛。
- 舊游固在茲，慘慘增離憂。
- 劇思脫塵累，去作十日留。
- 枯桑號寒風，斷岸維敗舟。
- 騎衡古有戒，誰復知我愁。
- 遥瞻經行處，寒山卧蒼虬。
- 惟子妙詞章，出語鯁不柔。
- 向來晝澈輩，許子參其流。
- 江山固自佳，況復更凜秋。
- 玉唾疊箱籯，以暗未肯投。
- 不應結綠價，敢以燕石讎。
- 封題定何時，思子今白頭。

## 拼音

- yi4 bie2 ji1 hui4 shuo4 ， xiang4 chi1 jin1 fu4 qiu2 。
- xiang1 si1 wei4 neng2 wang3 ， si4 xu4 hu1 yi3 zhou1 。
- mian3 wei2 jun1 suo3 lu2 ， cang1 bo1 rao4 gu1 zhou1 。
- ku1 qiong2 zhi1 lao3 bing4 ， chang2 de2 yi2 zai4 you2 。
- feng1 xuan1 na4 fei1 niao3 ， yan1 ya2 bian4 gui1 niu2 。
- jiu4 you2 gu4 zai4 zi1 ， can3 can3 zeng1 li2 you1 。
- ju4 si1 tuo1 chen2 lei4 ， qu4 zuo4 shi2 ri4 liu2 。
- ku1 sang1 hao4 han2 feng1 ， duan4 an4 wei2 bai4 zhou1 。
- qi2 heng2 gu3 you3 jie4 ， shui2 fu4 zhi1 wo3 chou2 。
- yao2 zhan1 jing1 xing2 chu3 ， han2 shan1 wo4 cang1 qiu2 。
- wei2 zi3 miao4 ci2 zhang1 ， chu1 yu3 geng3 bu4 rou2 。
- xiang4 lai2 zhou4 che4 bei4 ， xu1 zi3 can1 qi2 liu2 。
- jiang1 shan1 gu4 zi4 jia1 ， kuang4 fu4 geng4 lin3 qiu1 。
- yu4 tuo4 die2 xiang1 ying2 ， yi3 an4 wei4 ken3 tou2 。
- bu4 ying1 jie2 lü4 jia4 ， gan3 yi3 yan4 shi2 chou2 。
- feng1 ti2 ding4 he2 shi2 ， si1 zi3 jin1 bai2 tou2 。

## 注释

## 译文

## 赏析
