---
id: zhou-fu-meng-yu-xin-you-an-yu-wu-yi-jing-she-yu-fu-shi-yi-pian-jue-er-ji-qi-zu-zhang-yun-ta-nian-ji-shu-chu-dang-ji-lu-tong-qiong-yin-fu-ci-shi-ji-zhi
title: 夢與辛幼安遇於一精舍予賦詩一篇覺而記其卒章云它年寄書處當記盧仝窮因賦此詩寄之
titlePinyin: meng4 yu3 xin1 you4 an1 yu4 wu1 yi4 jing1 she4 yu3 fu4 shi1 yi4 pian1 jue2 er2 ji4 qi2 zu2 zhang1 yun2 ta1 nian2 ji4 shu1 chu3 dang1 ji4 lu2 tong2 qiong2 yin1 fu4 ci3 shi1 ji4 zhi1
titleSlug: meng-yu-xin-you-an-yu-wu-yi-jing-she-yu-fu-shi-yi-pian-jue-er-ji-qi-zu-zhang-yun-ta-nian-ji-shu-chu-dang-ji-lu-tong-qiong-yin-fu-ci-shi-ji-zhi
author: 周孚
authorPinyin: zhou1 fu2
authorSlug: zhou-fu
dynasty: 宋
dynastyPinyin: song4
dynastySlug: song
tags: []
---

## 正文

- 秋霜草花落，夢君浮屠宮。
- 羈魂得清游，短章見深衷。
- 破屋仰見天，何人記盧仝。
- 相逢大槐國，一笑仍怱怱。
- 與君十年交，九年悲轉蓬。
- 君行牛斗南，我在淮漢東。
- 修途繚山岳，此會何緣同。
- 伏枕自歎息，衰懷托西風。
- 啾啾籬間雀，冉冉天際鴻。
- 擔簦亦何憾，吾生自當窮。
- 扁舟具蓑笠，久已藏胸中。
- 它年君來時，葦間尋此翁。

## 拼音

- qiu1 shuang1 cao3 hua1 luo4 ， meng4 jun1 fu2 tu2 gong1 。
- ji1 hun2 de2 qing1 you2 ， duan3 zhang1 jian4 shen1 zhong1 。
- po4 wu1 yang3 jian4 tian1 ， he2 ren2 ji4 lu2 tong2 。
- xiang1 feng2 da4 huai2 guo2 ， yi2 xiao4 reng2 cong1 cong1 。
- yu3 jun1 shi2 nian2 jiao1 ， jiu3 nian2 bei1 zhuan3 peng2 。
- jun1 xing2 niu2 dou3 nan2 ， wo3 zai4 huai2 han4 dong1 。
- xiu1 tu2 liao2 shan1 yue4 ， ci3 hui4 he2 yuan2 tong2 。
- fu2 zhen3 zi4 tan4 xi1 ， shuai1 huai2 tuo1 xi1 feng1 。
- jiu1 jiu1 li2 jian4 que4 ， ran3 ran3 tian1 ji4 hong2 。
- dan1 deng1 yi4 he2 han4 ， wu2 sheng1 zi4 dang1 qiong2 。
- pian1 zhou1 ju4 suo1 li4 ， jiu3 yi3 cang2 xiong1 zhong1 。
- ta1 nian2 jun1 lai2 shi2 ， wei3 jian4 xun2 ci3 weng1 。

## 注释

## 译文

## 赏析
