---
id: zhou-fu-xie-du-zhang-jian-guo
title: 謝杜丈見過
titlePinyin: xie4 du4 zhang4 jian4 guo4
titleSlug: xie-du-zhang-jian-guo
author: 周孚
authorPinyin: zhou1 fu2
authorSlug: zhou-fu
dynasty: 宋
dynastyPinyin: song4
dynastySlug: song
tags: []
---

## 正文

- 短章韻塤箎，大篇諧韶濩。
- 詩中晏平仲，執鞭所欣慕。
- 相望一水遠，匏繫未得去。
- 軒車賁窮巷，閭里亦驚誤。
- 向時蘇季子，嘗有過情譽。
- 輕身先匹夫，豈不以渠故。
- 茅簷一席地，坐語西日莫。
- 袖中石鼎詩，未出吾已懼。
- 十年風雅學，狹徑多窘步。
- 譬如策駑跛，行此九折路。
- 書須圯下得，禪有鼇山悟。
- 祈公不惜口，更舉末後句。

## 拼音

- duan3 zhang1 yun4 xun1 chi2 ， da4 pian1 xie2 shao2 hu4 。
- shi1 zhong1 yan4 ping2 zhong4 ， zhi2 bian1 suo3 xin1 mu4 。
- xiang1 wang4 yi4 shui3 yuan3 ， pao2 xi4 wei4 de2 qu4 。
- xuan1 ju1 bi4 qiong2 xiang4 ， lü2 li3 yi4 jing1 wu4 。
- xiang4 shi2 su1 ji4 zi0 ， chang2 you3 guo4 qing2 yu4 。
- qing1 shen1 xian1 pi3 fu1 ， qi3 bu4 yi3 qu2 gu4 。
- mao2 yan2 yi4 xi2 di4 ， zuo4 yu3 xi1 ri4 mo4 。
- xiu4 zhong1 shi2 ding3 shi1 ， wei4 chu1 wu2 yi3 ju4 。
- shi2 nian2 feng1 ya3 xue2 ， xia2 jing4 duo1 jiong3 bu4 。
- pi4 ru2 ce4 nu2 bo3 ， xing2 ci3 jiu3 zhe2 lu4 。
- shu1 xu1 yi2 xia4 de2 ， shan4 you3 ao2 shan1 wu4 。
- qi2 gong1 bu4 xi1 kou3 ， geng4 ju3 mo4 hou4 ju4 。

## 注释

## 译文

## 赏析
