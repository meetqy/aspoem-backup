---
id: zhou-fu-zeng-wang-nan-zhong
title: 贈王南仲
titlePinyin: zeng4 wang2 nan2 zhong4
titleSlug: zeng-wang-nan-zhong
author: 周孚
authorPinyin: zhou1 fu2
authorSlug: zhou-fu
dynasty: 宋
dynastyPinyin: song4
dynastySlug: song
tags: []
---

## 正文

- 妙語富停蓄，高標邈巉巖。
- 半面逆旅中，知子固不凡。
- 語離今幾時，歲月如驚帆。
- 南譙再相遇，黄塵撲征衫。
- 握手互歎息，白髮不可芟。
- 吾儕與世疎，觸事俱殽函。
- 饑鷹久已疲，狡兔方自毚。
- 二頃可以休，此意神所監。
- 縱復落癡鈍，猶應免貪饞。
- 一語子可思，病馬愁轡銜。
- 寄語同社人，吾將老寒巖。

## 拼音

- miao4 yu3 fu4 ting2 xu4 ， gao1 biao1 miao3 chan2 yan2 。
- ban4 mian4 ni4 lü3 zhong1 ， zhi1 zi3 gu4 bu4 fan2 。
- yu3 li2 jin1 ji1 shi2 ， sui4 yue4 ru2 jing1 fan1 。
- nan2 qiao2 zai4 xiang1 yu4 ， huang2 chen2 pu1 zheng1 shan1 。
- wo4 shou3 hu4 tan4 xi1 ， bai2 fa4 bu4 ke3 shan1 。
- wu2 chai2 yu3 shi4 shu1 ， chu4 shi4 ju4 yao2 han2 。
- ji1 ying1 jiu3 yi3 pi2 ， jiao3 tu4 fang1 zi4 chan2 。
- er4 qing3 ke3 yi3 xiu1 ， ci3 yi4 shen2 suo3 jian1 。
- zong4 fu4 luo4 chi1 dun4 ， you2 ying1 mian3 tan1 chan2 。
- yi4 yu3 zi3 ke3 si1 ， bing4 ma3 chou2 pei4 xian2 。
- ji4 yu3 tong2 she4 ren2 ， wu2 jiang1 lao3 han2 yan2 。

## 注释

## 译文

## 赏析
