---
id: zhou-fu-wang-jia-fu-xu-jie-qing-shang-tang-du-shu
title: 王嘉甫許借清賞堂讀書
titlePinyin: wang2 jia1 fu3 xu1 jie4 qing1 shang3 tang2 du2 shu1
titleSlug: wang-jia-fu-xu-jie-qing-shang-tang-du-shu
author: 周孚
authorPinyin: zhou1 fu2
authorSlug: zhou-fu
dynasty: 宋
dynastyPinyin: song4
dynastySlug: song
tags: []
---

## 正文

- 卜居厭近市，臨老心亦煩。
- 目眩車馬塵，耳聵歌吹喧。
- 朝旗與莫柝，況復戎旅屯。
- 養疴定何所，城南有名園。
- 槐柳森欲合，桃李粲以繁。
- 芳塘艷積雨，疎牖明朝暾。
- 豈惟蘇病眼，亦可清吟魂。
- 主人衛霍家，列戟藩朱門。
- 馬埒編金錢，豪習今尚存。
- 乃能容此老，厚意可得言。
- 十年客此邦，要以桑梓論。
- 隔牆竟駡仝，奉巵孰留髠。
- 今日復何日，媿此地主恩。
- 他年贊易室，憑君記虞翻。

## 拼音

- bu3 ju1 yan4 jin4 shi4 ， lin2 lao3 xin1 yi4 fan2 。
- mu4 xuan4 ju1 ma3 chen2 ， er3 kui4 ge1 chui1 xuan1 。
- chao2 qi2 yu3 mo4 tuo4 ， kuang4 fu4 rong2 lü3 tun2 。
- yang3 ke1 ding4 he2 suo3 ， cheng2 nan2 you3 ming2 yuan2 。
- huai2 liu3 sen1 yu4 he2 ， tao2 li3 can4 yi3 fan2 。
- fang1 tang2 yan4 ji1 yu3 ， shu1 you3 ming2 chao2 tun1 。
- qi3 wei2 su1 bing4 yan3 ， yi4 ke3 qing1 yin2 hun2 。
- zhu3 ren2 wei4 huo4 jia1 ， lie4 ji3 fan1 zhu1 men2 。
- ma3 lie4 bian1 jin1 qian2 ， hao2 xi2 jin1 shang4 cun2 。
- nai3 neng2 rong2 ci3 lao3 ， hou4 yi4 ke3 de2 yan2 。
- shi2 nian2 ke4 ci3 bang1 ， yao4 yi3 sang1 zi3 lun4 。
- ge2 qiang2 jing4 ma4 tong2 ， feng4 zhi1 shu2 liu2 kun1 。
- jin1 ri4 fu4 he2 ri4 ， kui4 ci3 di4 zhu3 en1 。
- ta1 nian2 zan4 yi4 shi4 ， ping2 jun1 ji4 yu2 fan1 。

## 注释

## 译文

## 赏析
