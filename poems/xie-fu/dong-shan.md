---
id: xie-fu-dong-shan
title: 東山
titlePinyin: dong1 shan1
titleSlug: dong-shan
author: 謝黻
authorPinyin: xie4 fu2
authorSlug: xie-fu
dynasty: 宋
dynastyPinyin: song4
dynastySlug: song
tags: []
---

## 正文

- 東山一何高，他山不足論。
- 其間有玖石，乃是世人珍。
- 時與我數友，登高看嶙峋。
- 悠然嘆黄鵠，飛及下山雲。
- 我友今年歸，寂絕車馬塵。
- 問言家何許，正與此山鄰。
- 想爲携蠟屐，自往窮朝昕。
- 斯遊孰可陪，有意徒殷勤。
- 門前一溪水，清徹多遊鱗。
- 安得尺素書，問訊情所親。
- 四時且終窮，明日是青春。
- 便作隔歲別，感懷意未伸。
- 郊原共遊地，我獨行逡巡。
- 重來望東山，晤語焉可聞。

## 拼音

- dong1 shan1 yi4 he2 gao1 ， ta1 shan1 bu4 zu2 lun4 。
- qi2 jian4 you3 jiu3 shi2 ， nai3 shi4 shi4 ren2 zhen1 。
- shi2 yu3 wo3 shu4 you3 ， deng1 gao1 kan4 lin2 xun2 。
- you1 ran2 tan4 huang2 hu2 ， fei1 ji2 xia4 shan1 yun2 。
- wo3 you3 jin1 nian2 gui1 ， ji4 jue2 ju1 ma3 chen2 。
- wen4 yan2 jia1 he2 xu1 ， zheng4 yu3 ci3 shan1 lin2 。
- xiang3 wei2 xie2 la4 ji1 ， zi4 wang3 qiong2 chao2 xin1 。
- si1 you2 shu2 ke3 pei2 ， you3 yi4 tu2 yin1 qin2 。
- men2 qian2 yi4 xi1 shui3 ， qing1 che4 duo1 you2 lin2 。
- an1 de2 chi3 su4 shu1 ， wen4 xun4 qing2 suo3 qin1 。
- si4 shi2 qie3 zhong1 qiong2 ， ming2 ri4 shi4 qing1 chun1 。
- bian4 zuo4 ge2 sui4 bie2 ， gan3 huai2 yi4 wei4 shen1 。
- jiao1 yuan2 gong4 you2 di4 ， wo3 du2 xing2 qun1 xun2 。
- zhong4 lai2 wang4 dong1 shan1 ， wu4 yu3 yan1 ke3 wen2 。

## 注释

## 译文

## 赏析
