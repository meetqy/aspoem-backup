---
id: song-tai-zong-yuan-shi-qi-jiu
title: 緣識  其九
titlePinyin: yuan2 shi2     qi2 jiu3
titleSlug: yuan-shi-qi-jiu
author: 宋太宗
authorPinyin: song4 tai4 zong1
authorSlug: song-tai-zong
dynasty: 宋
dynastyPinyin: song4
dynastySlug: song
tags: []
---

## 正文

- 露含千滴瀝，幻化杳無跡。
- 心重一時間，寸陰堪可惜。
- 明根生惠性，德行多饒益。
- 掌握驪龍珠，縱橫不改易。
- 浮生在眼前，海變黄沙磧。
- 萬里似閑雲，天高難障隔。
- 春來又復秋，正自銷邪僻。
- 慾界共知深，恒河豈蕩滌。
- 虛空有路岐，人迷慵去覓。
- 影裏架金梯，堅持須是一。
- 愚癡恍惚中，返朴歸淳質。
- 毀譽謾勞煩，終身還不吉。
- 河水注東流，自然無漂溢。
- 上下立尊卑，端恭何得失。

## 拼音

- lu4 han2 qian1 di1 li4 ， huan4 hua4 yao3 wu2 ji4 。
- xin1 zhong4 yi4 shi2 jian4 ， cun4 yin1 kan1 ke3 xi1 。
- ming2 gen1 sheng1 hui4 xing4 ， de2 xing2 duo1 rao2 yi4 。
- zhang3 wo4 li2 long2 zhu1 ， zong4 heng2 bu4 gai3 yi4 。
- fu2 sheng1 zai4 yan3 qian2 ， hai3 bian4 huang2 sha1 qi4 。
- wan4 li3 si4 xian2 yun2 ， tian1 gao1 nan2 zhang4 ge2 。
- chun1 lai2 you4 fu4 qiu1 ， zheng4 zi4 xiao1 xie2 pi4 。
- yu4 jie4 gong4 zhi1 shen1 ， heng2 he2 qi3 dang4 di2 。
- xu1 kong1 you3 lu4 qi2 ， ren2 mi2 yong1 qu4 mi4 。
- ying3 li3 jia4 jin1 ti1 ， jian1 chi2 xu1 shi4 yi1 。
- yu2 chi1 huang3 hu1 zhong1 ， fan3 pu3 gui1 chun2 zhi4 。
- hui3 yu4 man2 lao2 fan2 ， zhong1 shen1 huan2 bu4 ji2 。
- he2 shui3 zhu4 dong1 liu2 ， zi4 ran2 wu2 piao1 yi4 。
- shang4 xia4 li4 zun1 bei1 ， duan1 gong1 he2 de2 shi1 。

## 注释

## 译文

## 赏析
