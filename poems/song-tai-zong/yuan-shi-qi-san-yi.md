---
id: song-tai-zong-yuan-shi-qi-san-yi
title: 緣識  其三一
titlePinyin: yuan2 shi2     qi2 san1 yi1
titleSlug: yuan-shi-qi-san-yi
author: 宋太宗
authorPinyin: song4 tai4 zong1
authorSlug: song-tai-zong
dynasty: 宋
dynastyPinyin: song4
dynastySlug: song
tags: []
---

## 正文

- 大丈夫兮兼文武，君子能仁潜喜怒。
- 强明非是盡周旋，滿眼真如不自取。
- 三春花卉正芬芳，發作癡迷我也狂。
- 道德修來長不斷，雲從龍變解舒張。
- 海浪無涯百川水，厚重高深難比擬。
- 今古猶來世界寬，忻聞爲善惡爲耻。
- 舟車有利便通津，斟量難事日其新。
- 勿笑我心孜孜化，貴爲人主不尊身。
- 共愛巔峰高岌岌，煩惱之中常急急。
- 先王典教是吾師，可以相宗後法則。
- 逍遥物外樂熙熙，松椿長養萬年基。
- 鵬翥引他鷦蝱怒，鳳皇爭與燕雀期。
- 心猨意馬須自縛，斯言之理還不若。
- 僻學邪聞似虛空，日月貞明閑銷鑠。
- 阿諛順旨察來情，瞽者忩忩不可行。
- 親親友愛慈敦睦，凡言俗態謾纏縈。

## 拼音

- da4 zhang4 fu0 xi1 jian1 wen2 wu3 ， jun1 zi3 neng2 ren2 qian2 xi3 nu4 。
- qiang2 ming2 fei1 shi4 jin4 zhou1 xuan2 ， man3 yan3 zhen1 ru2 bu2 zi4 qu3 。
- san1 chun1 hua1 hui4 zheng4 fen1 fang1 ， fa1 zuo4 chi1 mi2 wo3 ye3 kuang2 。
- dao4 de2 xiu1 lai2 chang2 bu2 duan4 ， yun2 cong2 long2 bian4 jie3 shu1 zhang1 。
- hai3 lang4 wu2 ya2 bai3 chuan1 shui3 ， hou4 zhong4 gao1 shen1 nan2 bi3 ni3 。
- jin1 gu3 you2 lai2 shi4 jie4 kuan1 ， xin1 wen2 wei2 shan4 e4 wei2 chi3 。
- zhou1 ju1 you3 li4 bian4 tong1 jin1 ， zhen1 liang2 nan2 shi4 ri4 qi2 xin1 。
- wu4 xiao4 wo3 xin1 zi1 zi1 hua4 ， gui4 wei2 ren2 zhu3 bu4 zun1 shen1 。
- gong4 ai4 dian1 feng1 gao1 ji2 ji2 ， fan2 nao3 zhi1 zhong1 chang2 ji2 ji2 。
- xian1 wang2 dian3 jiao4 shi4 wu2 shi1 ， ke3 yi3 xiang1 zong1 hou4 fa3 ze2 。
- xiao1 yao2 wu4 wai4 le4 xi1 xi1 ， song1 chun1 chang2 yang3 wan4 nian2 ji1 。
- peng2 zhu4 yin3 ta1 jiao1 meng2 nu4 ， feng4 huang2 zheng1 yu3 yan4 que4 qi1 。
- xin1 yuan2 yi4 ma3 xu1 zi4 fu4 ， si1 yan2 zhi1 li3 huan2 bu2 ruo4 。
- pi4 xue2 xie2 wen2 si4 xu1 kong1 ， ri4 yue4 zhen1 ming2 xian2 xiao1 shuo4 。
- a1 yu2 shun4 zhi3 cha2 lai2 qing2 ， gu3 zhe3 cong1 cong1 bu4 ke3 xing2 。
- qin1 qin1 you3 ai4 ci2 dun1 mu4 ， fan2 yan2 su2 tai4 man2 chan2 ying2 。

## 注释

## 译文

## 赏析
