---
id: song-tai-zong-xiao-yao-ge
title: 逍遥歌
titlePinyin: xiao1 yao2 ge1
titleSlug: xiao-yao-ge
author: 宋太宗
authorPinyin: song4 tai4 zong1
authorSlug: song-tai-zong
dynasty: 宋
dynastyPinyin: song4
dynastySlug: song
tags: []
---

## 正文

- 逍遥自在何拘束，天地希夷無返覆。
- 勿把他心向外求，真宗理道相和睦。
- 人間天上盡修行，七寶山高混太清。
- 玉樹玄珠明照室，命根悟者轉增盈。
- 虛無入有何蹤跡，非是神光化金液。
- 廓落方圓在杳冥，南來北去斷消息。
- 靈元物象向天涯，古往今來聖事誇。
- 無礙智通精進心，研窮理路互交加。
- 奇哉離燄烹鉛水，清靜之中藏奧旨。
- 出沒門庭景異常，十洲隠大神仙子。
- 綿綿若論太幽深，即是流珠不是金。
- 萬卷經文兼在目，機關絕妙有浮沈。
- 開關寤寐來相逼，魄走魂歸天地力。
- 風掃塵埃躡紫雲，睹其顔邈難別識。
- 勿生疑慮變陰陽，須信丹砂道理長。
- 若向此中明此義，十洲洞府藴馨香。
- 康哉內景植仙桂，枝葉婆娑深根蒂。
- 真宗妙法審來由，修鍊真空無涯際。
- 要知逆順莫相非，廣演周遮隠玄機。
- 先說艱難後始說，精窮運化遂相依。
- 瑶池浴鳳通霄漢，金闕光舒何燦爛。
- 丹成可驗不狐疑，常娥偷竊月中看。
- 春間花卉一齊開，天上優游誰肯來。
- 洞裏煙霞牢秘隠，水精宮殿白皚皚。
- 昔日神仙皆燒鍊，不說根由人豈見。
- 本是凡情枉謾勞，何年待得成九轉。
- 密藏無使等閑知，碧落真如在兩儀。
- 理外消停造化實，相逢遇偶勿懷疑。
- 直須意遣凡庸道，所以難言論秘奧。
- 先令頓悟了然空，方扣玄關驅煩惱。
- 從來教法甚分明，幾許心迷事不成。
- 棄世比圖閑自性，精修道路必長生。
- 歸童返老超升界，正定威儀勿懈怠。
- 開閉善能若苦勤，奮迅光陰同一泰。
- 凡流學者不堅持，生滅門中故不知。
- 走縮陰陽無住相，非難非易細推之。
- 含胎十月無休歇，或作金兮或似雪。
- 認取還丹莫亂求，獼猴水底弄明月。

## 拼音

- xiao1 yao2 zi4 zai4 he2 ju1 shu4 ， tian1 di4 xi1 yi2 wu2 fan3 fu4 。
- wu4 ba3 ta1 xin1 xiang4 wai4 qiu2 ， zhen1 zong1 li3 dao4 xiang1 he2 mu4 。
- ren2 jian4 tian1 shang4 jin4 xiu1 xing2 ， qi1 bao3 shan1 gao1 hun4 tai4 qing1 。
- yu4 shu4 xuan2 zhu1 ming2 zhao4 shi4 ， ming4 gen1 wu4 zhe3 zhuan3 zeng1 ying2 。
- xu1 wu2 ru4 you3 he2 zong1 ji4 ， fei1 shi4 shen2 guang1 hua4 jin1 ye4 。
- kuo4 luo4 fang1 yuan2 zai4 yao3 ming2 ， nan2 lai2 bei3 qu4 duan4 xiao1 xi0 。
- ling2 yuan2 wu4 xiang4 xiang4 tian1 ya2 ， gu3 wang3 jin1 lai2 sheng4 shi4 kua1 。
- wu2 ai4 zhi4 tong1 jing1 jin4 xin1 ， yan2 qiong2 li3 lu4 hu4 jiao1 jia1 。
- qi2 zai1 li2 yan4 peng1 qian1 shui3 ， qing1 jing4 zhi1 zhong1 cang2 ao4 zhi3 。
- chu1 mei2 men2 ting2 jing3 yi4 chang2 ， shi2 zhou1 yin3 da4 shen2 xian1 zi3 。
- mian2 mian2 ruo4 lun4 tai4 you1 shen1 ， ji2 shi4 liu2 zhu1 bu2 shi4 jin1 。
- wan4 juan4 jing1 wen2 jian1 zai4 mu4 ， ji1 guan1 jue2 miao4 you3 fu2 shen3 。
- kai1 guan1 wu4 mei4 lai2 xiang1 bi1 ， po4 zou3 hun2 gui1 tian1 di4 li4 。
- feng1 sao3 chen2 ai1 nie4 zi3 yun2 ， du3 qi2 yan2 miao3 nan2 bie2 shi2 。
- wu4 sheng1 yi2 lü4 bian4 yin1 yang2 ， xu1 xin4 dan1 sha1 dao4 li3 chang2 。
- ruo4 xiang4 ci3 zhong1 ming2 ci3 yi4 ， shi2 zhou1 dong4 fu3 yun4 xin1 xiang1 。
- kang1 zai1 nei4 jing3 zhi2 xian1 gui4 ， zhi1 ye4 po2 suo1 shen1 gen1 di4 。
- zhen1 zong1 miao4 fa3 shen3 lai2 you2 ， xiu1 lian4 zhen1 kong1 wu2 ya2 ji4 。
- yao4 zhi1 ni4 shun4 mo4 xiang1 fei1 ， guang3 yan3 zhou1 zhe1 yin3 xuan2 ji1 。
- xian1 shuo1 jian1 nan2 hou4 shi3 shuo1 ， jing1 qiong2 yun4 hua4 sui4 xiang1 yi1 。
- yao2 chi2 yu4 feng4 tong1 xiao1 han4 ， jin1 que4 guang1 shu1 he2 can4 lan4 。
- dan1 cheng2 ke3 yan4 bu4 hu2 yi2 ， chang2 e2 tou1 qie4 yue4 zhong1 kan4 。
- chun1 jian4 hua1 hui4 yi4 qi2 kai1 ， tian1 shang4 you1 you2 shui2 ken3 lai2 。
- dong4 li3 yan1 xia2 lao2 mi4 yin3 ， shui3 jing1 gong1 dian4 bai2 ai2 ai2 。
- xi1 ri4 shen2 xian1 jie1 shao1 lian4 ， bu4 shuo1 gen1 you2 ren2 qi3 jian4 。
- ben3 shi4 fan2 qing2 wang3 man2 lao2 ， he2 nian2 dai4 de2 cheng2 jiu3 zhuan3 。
- mi4 cang2 wu2 shi3 deng3 xian2 zhi1 ， bi4 luo4 zhen1 ru2 zai4 liang3 yi2 。
- li3 wai4 xiao1 ting0 zao4 hua4 shi2 ， xiang1 feng2 yu4 ou3 wu4 huai2 yi2 。
- zhi2 xu1 yi4 qian3 fan2 yong1 dao4 ， suo3 yi3 nan2 yan2 lun4 mi4 ao4 。
- xian1 ling4 dun4 wu4 liao3 ran2 kong1 ， fang1 kou4 xuan2 guan1 qu1 fan2 nao3 。
- cong2 lai2 jiao4 fa3 shen4 fen1 ming2 ， ji1 xu1 xin1 mi2 shi4 bu4 cheng2 。
- qi4 shi4 bi3 tu2 xian2 zi4 xing4 ， jing1 xiu1 dao4 lu4 bi4 chang2 sheng1 。
- gui1 tong2 fan3 lao3 chao1 sheng1 jie4 ， zheng4 ding4 wei1 yi2 wu4 xie4 dai4 。
- kai1 bi4 shan4 neng2 ruo4 ku3 qin2 ， fen4 xun4 guang1 yin1 tong2 yi2 tai4 。
- fan2 liu2 xue2 zhe3 bu4 jian1 chi2 ， sheng1 mie4 men2 zhong1 gu4 bu4 zhi1 。
- zou3 suo1 yin1 yang2 wu2 zhu4 xiang1 ， fei1 nan2 fei1 yi4 xi4 tui1 zhi1 。
- han2 tai1 shi2 yue4 wu2 xiu1 xie1 ， huo4 zuo4 jin1 xi1 huo4 si4 xue3 。
- ren4 qu3 huan2 dan1 mo4 luan4 qiu2 ， mi2 hou2 shui3 di3 nong4 ming2 yue4 。

## 注释

## 译文

## 赏析
