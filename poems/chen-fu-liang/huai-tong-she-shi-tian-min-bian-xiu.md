---
id: chen-fu-liang-huai-tong-she-shi-tian-min-bian-xiu
title: 懷同舍石天民編脩
titlePinyin: huai2 tong2 she4 shi2 tian1 min2 bian1 xiu1
titleSlug: huai-tong-she-shi-tian-min-bian-xiu
author: 陳傅良
authorPinyin: chen2 fu4 liang2
authorSlug: chen-fu-liang
dynasty: 宋
dynastyPinyin: song4
dynastySlug: song
tags: []
---

## 正文

- 山陰不得見，見期在東陽。
- 東陽忽歲華，欲往又阻長。
- 貽書輒無報，有便復寄將。
- 以君懶於書，我豈望得當。
- 永懷十年別，動止曾莫詳。
- 君貌今何如，孰與我老蒼。
- 就使白髮同，脚力誰弱强。
- 日飯米多少，飲酒可幾觴。
- 尚能甘寢耶，比之昔對床。
- 嫂氏亦晚景，吾婦伯姊行。
- 爲君過客頻，膏沐當不常。
- 有兒若干人，已未勝冠裳。
- 但要能譍門，勿問鄙與臧。
- 一紙細說似，慰此遥相望。
- 末乃及田舍，何有還何亡。
- 丞郡祿已厚，豈不可小康。
- 憶昔夜夢君，託交少年場。
- 竦身而掀髯，眸子烱烱光。
- 依然論時事，悲壯淚以滂。
- 我方閉門嬉，謁至即暫忙。
- 婆娑松竹下，細數秋葉黄。
- 舊志益凋落，羣書半遺忘。
- 請君勿他及，却使我意傷。

## 拼音

- shan1 yin1 bu4 de2 jian4 ， jian4 qi1 zai4 dong1 yang2 。
- dong1 yang2 hu1 sui4 hua2 ， yu4 wang3 you4 zu3 chang2 。
- yi2 shu1 zhe2 wu2 bao4 ， you3 bian4 fu4 ji4 jiang1 。
- yi3 jun1 lan3 wu1 shu1 ， wo3 qi3 wang4 de2 dang1 。
- yong3 huai2 shi2 nian2 bie2 ， dong4 zhi3 ceng2 mo4 xiang2 。
- jun1 mao4 jin1 he2 ru2 ， shu2 yu3 wo3 lao3 cang1 。
- jiu4 shi3 bai2 fa4 tong2 ， jiao3 li4 shui2 ruo4 qiang2 。
- ri4 fan4 mi3 duo1 shao3 ， yin3 jiu3 ke3 ji1 shang1 。
- shang4 neng2 gan1 qin3 ye1 ， bi3 zhi1 xi1 dui4 chuang2 。
- sao3 shi4 yi4 wan3 jing3 ， wu2 fu4 bo2 zi3 xing2 。
- wei2 jun1 guo4 ke4 bin1 ， gao1 mu4 dang1 bu4 chang2 。
- you3 er2 ruo4 gan1 ren2 ， yi3 wei4 sheng4 guan1 shang0 。
- dan4 yao4 neng2 ying1 men2 ， wu4 wen4 bi3 yu3 zang1 。
- yi4 zhi3 xi4 shuo1 si4 ， wei4 ci3 yao2 xiang1 wang4 。
- mo4 nai3 ji2 tian2 she4 ， he2 you3 huan2 he2 wang2 。
- cheng2 jun4 lu4 yi3 hou4 ， qi3 bu4 ke3 xiao3 kang1 。
- yi4 xi1 ye4 meng4 jun1 ， tuo1 jiao1 shao4 nian2 chang3 。
- song3 shen1 er2 xian1 ran2 ， mou2 zi0 jiong3 jiong3 guang1 。
- yi1 ran2 lun4 shi2 shi4 ， bei1 zhuang4 lei4 yi3 pang1 。
- wo3 fang1 bi4 men2 xi1 ， ye4 zhi4 ji2 zan4 mang2 。
- po2 suo1 song1 zhu2 xia4 ， xi4 shu4 qiu1 ye4 huang2 。
- jiu4 zhi4 yi4 diao1 luo4 ， qun2 shu1 ban4 yi2 wang4 。
- qing3 jun1 wu4 ta1 ji2 ， que4 shi3 wo3 yi4 shang1 。

## 注释

## 译文

## 赏析
