---
id: chen-fu-liang-zhi-zhai-qu-lang-chu-cheng
title: 止齋曲廊初成
titlePinyin: zhi3 zhai1 qu3 lang2 chu1 cheng2
titleSlug: zhi-zhai-qu-lang-chu-cheng
author: 陳傅良
authorPinyin: chen2 fu4 liang2
authorSlug: chen-fu-liang
dynasty: 宋
dynastyPinyin: song4
dynastySlug: song
tags: []
---

## 正文

- 但酒勝如水，但花勝如草。
- 小廊曲通幽，竹椽亦良好。
- 止齋十數間，足以便衰老。
- 簷低遠風露，地窄易汛掃。
- 淺溪浮薄觴，短屏糊舊稿。
- 著書僅玄易，過客多韋縞。
- 於中榜退思，誰其諒深抱。
- 吾思亦已晚，吾退盍更早。
- 懷哉彭澤令，仰止商山皓。
- 維淵有潛龍，維岳有藏寶。
- 煌煌暮春堂，三字落穹昊。
- 昭回際南極，鎮撫及東島。
- 胡然乃在斯，夙夜懼不保。
- 鬼神無世情，呵護必有道。

## 拼音

- dan4 jiu3 sheng4 ru2 shui3 ， dan4 hua1 sheng4 ru2 cao3 。
- xiao3 lang2 qu3 tong1 you1 ， zhu2 chuan2 yi4 liang2 hao3 。
- zhi3 zhai1 shi2 shu4 jian4 ， zu2 yi3 bian4 shuai1 lao3 。
- yan2 di1 yuan3 feng1 lu4 ， di4 zhai3 yi4 xun4 sao3 。
- qian3 xi1 fu2 bo2 shang1 ， duan3 ping2 hu2 jiu4 gao3 。
- zhu4 shu1 jin3 xuan2 yi4 ， guo4 ke4 duo1 wei2 gao3 。
- wu1 zhong1 bang3 tui4 si1 ， shui2 qi2 liang4 shen1 bao4 。
- wu2 si1 yi4 yi3 wan3 ， wu2 tui4 he2 geng4 zao3 。
- huai2 zai1 peng2 ze2 ling4 ， yang3 zhi3 shang1 shan1 hao4 。
- wei2 yuan1 you3 qian2 long2 ， wei2 yue4 you3 cang2 bao3 。
- huang2 huang2 mu4 chun1 tang2 ， san1 zi4 luo4 qiong2 hao4 。
- zhao1 hui2 ji4 nan2 ji2 ， zhen4 fu3 ji2 dong1 dao3 。
- hu2 ran2 nai3 zai4 si1 ， su4 ye4 ju4 bu4 bao3 。
- gui3 shen2 wu2 shi4 qing2 ， he1 hu4 bi4 you3 dao4 。

## 注释

## 译文

## 赏析
