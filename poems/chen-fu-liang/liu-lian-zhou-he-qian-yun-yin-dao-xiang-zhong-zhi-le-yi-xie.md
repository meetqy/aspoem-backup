---
id: chen-fu-liang-liu-lian-zhou-he-qian-yun-yin-dao-xiang-zhong-zhi-le-yi-xie
title: 劉連州和前韵因道湘中之樂以謝
titlePinyin: liu2 lian2 zhou1 he2 qian2 yun4 yin1 dao4 xiang1 zhong1 zhi1 le4 yi3 xie4
titleSlug: liu-lian-zhou-he-qian-yun-yin-dao-xiang-zhong-zhi-le-yi-xie
author: 陳傅良
authorPinyin: chen2 fu4 liang2
authorSlug: chen-fu-liang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 湘中足可樂，誰苦愁不禁。
- 孌彼蘭蕙姿，固怯霰雪陰。
- 賈子天下士，子何念慮深。
- 貞元兩御史，南還會於郴。
- 亦復相唱酬，間有亡國音。
- 愚溪更憔悴，中夜起擁衾。
- 而得欵乃句，膾炙循至今。
- 我後五百年，公來適相尋。
- 田疇歲膴膴，獄市春沉沉。
- 寬書日夕下，民蠹袪牟侵。
- 况也省賦甚，小郡至萬金。
- 交歡有陸賈，私恨無羊斟。
- 我飽竟甘寢，公暇多長吟。
- 乃知湘中樂，關時匪關心。
- 湘民忘勞力，樂極翻沾襟。
- 却愁吾二人，四牡歌駸駸。

## 拼音

- xiang1 zhong1 zu2 ke3 le4 ， shui2 ku3 chou2 bu4 jin1 。
- luan2 bi3 lan2 hui4 zi1 ， gu4 qie4 xian4 xue3 yin1 。
- jia3 zi3 tian1 xia4 shi4 ， zi3 he2 nian4 lü4 shen1 。
- zhen1 yuan2 liang3 yu4 shi3 ， nan2 huan2 hui4 wu1 chen1 。
- yi4 fu4 xiang1 chang4 chou2 ， jian4 you3 wang2 guo2 yin1 。
- yu2 xi1 geng4 qiao2 cui4 ， zhong1 ye4 qi3 yong1 qin1 。
- er2 de2 kuan3 nai3 ju4 ， kuai4 zhi4 xun2 zhi4 jin1 。
- wo3 hou4 wu3 bai3 nian2 ， gong1 lai2 shi4 xiang1 xun2 。
- tian2 chou2 sui4 wu3 wu3 ， yu4 shi4 chun1 chen2 chen2 。
- kuan1 shu1 ri4 xi1 xia4 ， min2 du4 qu1 mu4 qin1 。
- kuang4 ye3 sheng3 fu4 shen4 ， xiao3 jun4 zhi4 wan4 jin1 。
- jiao1 huan1 you3 lu4 jia3 ， si1 hen4 wu2 yang2 zhen1 。
- wo3 bao3 jing4 gan1 qin3 ， gong1 xia2 duo1 chang2 yin2 。
- nai3 zhi1 xiang1 zhong1 le4 ， guan1 shi2 fei3 guan1 xin1 。
- xiang1 min2 wang4 lao2 li4 ， le4 ji2 fan1 zhan1 jin1 。
- que4 chou2 wu2 er4 ren2 ， si4 mu3 ge1 qin1 qin1 。

## 注释

## 译文

## 赏析
