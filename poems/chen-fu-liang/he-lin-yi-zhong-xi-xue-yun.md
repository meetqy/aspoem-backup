---
id: chen-fu-liang-he-lin-yi-zhong-xi-xue-yun
title: 和林懿仲喜雪韵
titlePinyin: he2 lin2 yi4 zhong4 xi3 xue3 yun4
titleSlug: he-lin-yi-zhong-xi-xue-yun
author: 陳傅良
authorPinyin: chen2 fu4 liang2
authorSlug: chen-fu-liang
dynasty: 宋
dynastyPinyin: song4
dynastySlug: song
tags: []
---

## 正文

- 常晹厥咎何，君相疚朝夕。
- 愧莫慰羣黎，凄其望三白。
- 是心與天通，昨夜平地尺。
- 簑笠在東阡，耰耡在西陌。
- 忍待明年飽，欣及吾事隙。
- 海宇正無塵，草木亦煥赫。
- 遥知紫宸朝，千官手加額。
- 溫綸粲龍光，賀牘交馬跡。
- 銜枚懸瓠城，仗節居延澤。
- 獨擁藍關馬，共飯滹沱麥。
- 更願吾君相，對此念忠赤。
- 當今挾纊溫，恩意到疆埸。
- 有士如有年，要豈旦日積。
- 袁安自甘寢，掃軌無過客。

## 拼音

- chang2 yi4 jue2 jiu4 he2 ， jun1 xiang1 jiu4 zhao1 xi1 。
- kui4 mo4 wei4 qun2 li2 ， qi1 qi2 wang4 san1 bai2 。
- shi4 xin1 yu3 tian1 tong1 ， zuo2 ye4 ping2 di4 chi3 。
- suo1 li4 zai4 dong1 qian1 ， you1 chu2 zai4 xi1 mo4 。
- ren3 dai4 ming2 nian2 bao3 ， xin1 ji2 wu2 shi4 xi4 。
- hai3 yu3 zheng4 wu2 chen2 ， cao3 mu4 yi4 huan4 he4 。
- yao2 zhi1 zi3 chen2 chao2 ， qian1 guan1 shou3 jia1 e2 。
- wen1 lun2 can4 long2 guang1 ， he4 du2 jiao1 ma3 ji4 。
- xian2 mei2 xuan2 hu4 cheng2 ， zhang4 jie2 ju1 yan2 ze2 。
- du2 yong1 lan2 guan1 ma3 ， gong4 fan4 hu1 tuo2 mai4 。
- geng4 yuan4 wu2 jun1 xiang1 ， dui4 ci3 nian4 zhong1 chi4 。
- dang1 jin1 xie2 kuang4 wen1 ， en1 yi4 dao4 jiang1 yi4 。
- you3 shi4 ru2 you3 nian2 ， yao4 qi3 dan4 ri4 ji1 。
- yuan2 an1 zi4 gan1 qin3 ， sao3 gui3 wu2 guo4 ke4 。

## 注释

## 译文

## 赏析
