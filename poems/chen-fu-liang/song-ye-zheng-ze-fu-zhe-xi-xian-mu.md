---
id: chen-fu-liang-song-ye-zheng-ze-fu-zhe-xi-xian-mu
title: 送葉正則赴浙西憲幕
titlePinyin: song4 ye4 zheng4 ze2 fu4 zhe4 xi1 xian4 mu4
titleSlug: song-ye-zheng-ze-fu-zhe-xi-xian-mu
author: 陳傅良
authorPinyin: chen2 fu4 liang2
authorSlug: chen-fu-liang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 頻年送行客，酒罄詩不工。
- 最晚與君別，柰此百感叢。
- 岐山有鳴鳳，雅頌移豳風。
- 于時二老生，出處海上同。
- 曹劉對匕箸，失色一語中。
- 明朝蜀江水，不與灞滻通。
- 人心起毫末，世故關鴻蒙。
- 乃知貧賤交，不下王覇功。
- 霜根宿病驥，雲帆背蜚鴻。
- 秋水能隔人，白蘋况連空。
- 相從自束髮，各去隨轉蓬。
- 今懷欣有合，後會苦未重。
- 鱸魚直萬錢，羊酪醅一鍾。
- 願君養盛年，我友半已翁。

## 拼音

- bin1 nian2 song4 xing2 ke4 ， jiu3 qing4 shi1 bu4 gong1 。
- zui4 wan3 yu3 jun1 bie2 ， nai4 ci3 bai3 gan3 cong2 。
- qi2 shan1 you3 ming2 feng4 ， ya3 song4 yi2 bin1 feng1 。
- yu2 shi2 er4 lao3 sheng1 ， chu1 chu3 hai3 shang4 tong2 。
- cao2 liu2 dui4 bi3 zhu4 ， shi1 se4 yi4 yu3 zhong1 。
- ming2 chao2 shu3 jiang1 shui3 ， bu4 yu3 ba4 chan3 tong1 。
- ren2 xin1 qi3 hao2 mo4 ， shi4 gu4 guan1 hong2 meng2 。
- nai3 zhi1 pin2 jian4 jiao1 ， bu2 xia4 wang2 ba4 gong1 。
- shuang1 gen1 su4 bing4 ji4 ， yun2 fan1 bei4 fei1 hong2 。
- qiu1 shui3 neng2 ge2 ren2 ， bai2 pin2 kuang4 lian2 kong1 。
- xiang1 cong2 zi4 shu4 fa4 ， ge4 qu4 sui2 zhuan3 peng2 。
- jin1 huai2 xin1 you3 he2 ， hou4 hui4 ku3 wei4 zhong4 。
- lu2 yu2 zhi2 wan4 qian2 ， yang2 lao4 pei1 yi4 zhong1 。
- yuan4 jun1 yang3 sheng4 nian2 ， wo3 you3 ban4 yi3 weng1 。

## 注释

## 译文

## 赏析
