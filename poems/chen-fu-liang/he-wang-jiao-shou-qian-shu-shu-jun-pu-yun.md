---
id: chen-fu-liang-he-wang-jiao-shou-qian-shu-shu-jun-pu-yun
title: 和王教授謙叔述郡圃韵
titlePinyin: he2 wang2 jiao4 shou4 qian1 shu1 shu4 jun4 pu3 yun4
titleSlug: he-wang-jiao-shou-qian-shu-shu-jun-pu-yun
author: 陳傅良
authorPinyin: chen2 fu4 liang2
authorSlug: chen-fu-liang
dynasty: 宋
dynastyPinyin: song4
dynastySlug: song
tags: []
---

## 正文

- 守邊豈無事，治圃亦有說。
- 朝看士飲羽，暮與客投轄。
- 且以示多暇，且以勞同列。
- 我生腸九回，世故肱三折。
- 環堵僅尋丈，短亭聊歲月。
- 忽蒙當宁記，濫補專城缺。
- 區區自米鹽，在在欲黼黻。
- 矧惟有茲山，未省從何月。
- 張羅上空庭，尋斧及勁節。
- 舊觀誰緝熙，新思蓋綿蕝。
- 幸方一小治，尚可六太息。
- 胡然召南人，而驟歌所茇。

## 拼音

- shou3 bian1 qi3 wu2 shi4 ， zhi4 pu3 yi4 you3 shuo1 。
- chao2 kan4 shi4 yin3 yu3 ， mu4 yu3 ke4 tou2 xia2 。
- qie3 yi3 shi4 duo1 xia2 ， qie3 yi3 lao2 tong2 lie4 。
- wo3 sheng1 chang2 jiu3 hui2 ， shi4 gu4 gong1 san1 zhe2 。
- huan2 du3 jin3 xun2 zhang4 ， duan3 ting2 liao2 sui4 yue4 。
- hu1 meng2 dang1 ning2 ji4 ， lan4 bu3 zhuan1 cheng2 que1 。
- qu1 qu1 zi4 mi3 yan2 ， zai4 zai4 yu4 fu3 fu2 。
- shen3 wei2 you3 zi1 shan1 ， wei4 sheng3 cong2 he2 yue4 。
- zhang1 luo2 shang4 kong1 ting2 ， xun2 fu3 ji2 jin4 jie2 。
- jiu4 guan1 shui2 ji2 xi1 ， xin1 si1 gai4 mian2 jue2 。
- xing4 fang1 yi1 xiao3 zhi4 ， shang4 ke3 liu4 tai4 xi1 。
- hu2 ran2 zhao4 nan2 ren2 ， er2 zhou4 ge1 suo3 ba2 。

## 注释

## 译文

## 赏析
