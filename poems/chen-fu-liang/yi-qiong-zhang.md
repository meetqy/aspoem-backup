---
id: chen-fu-liang-yi-qiong-zhang
title: 憶筇杖
titlePinyin: yi4 qiong2 zhang4
titleSlug: yi-qiong-zhang
author: 陳傅良
authorPinyin: chen2 fu4 liang2
authorSlug: chen-fu-liang
dynasty: 宋
dynastyPinyin: song4
dynastySlug: song
tags: []
---

## 正文

- 岷峨山下筇竹杖，危者使安衰可壯。
- 秦皇漢武窮兵不可得，我獨得之今丞相。
- 前年有旨還故園，其冬急召朝日邊。
- 半歲驅馳數千里，頼有此杖常扶顛。
- 倉黄又別脩門去，私室無人謹呵護。
- 夜半雷霆下取將，兒叫妻啼留不住。
- 我聞丞相下峽時，一物無有杖自隨。
- 屬當晏朝立仗久，憐我弱脛疲坳螭。
- 如今步屧隨衰草，十步趑趄九步倒。
- 假如杖在欲用之，山精海怪震怒亦不保。
- 君不見杜陵桃竹欹，常恐失之君山湖上之風波。
- 梓潼使君之贈尚爾耳，况自丞相還如何。

## 拼音

- min2 e2 shan1 xia4 qiong2 zhu2 zhang4 ， wei1 zhe3 shi3 an1 shuai1 ke3 zhuang4 。
- qin2 huang2 han4 wu3 qiong2 bing1 bu4 ke3 de2 ， wo3 du2 de2 zhi1 jin1 cheng2 xiang4 。
- qian2 nian2 you3 zhi3 huan2 gu4 yuan2 ， qi2 dong1 ji2 zhao4 zhao1 ri4 bian1 。
- ban4 sui4 qu1 chi2 shu4 qian1 li3 ， lai4 you3 ci3 zhang4 chang2 fu2 dian1 。
- cang1 huang2 you4 bie2 xiu1 men2 qu4 ， si1 shi4 wu2 ren2 jin3 he1 hu4 。
- ye4 ban4 lei2 ting2 xia4 qu3 jiang1 ， er2 jiao4 qi1 ti2 liu2 bu2 zhu4 。
- wo3 wen2 cheng2 xiang4 xia4 xia2 shi2 ， yi2 wu4 wu2 you3 zhang4 zi4 sui2 。
- shu3 dang1 yan4 chao2 li4 zhang4 jiu3 ， lian2 wo3 ruo4 jing4 pi2 ao4 chi1 。
- ru2 jin1 bu4 xie4 sui2 shuai1 cao3 ， shi2 bu4 zi1 ju1 jiu3 bu4 dao3 。
- jia3 ru2 zhang4 zai4 yu4 yong4 zhi1 ， shan1 jing1 hai3 guai4 zhen4 nu4 yi4 bu4 bao3 。
- jun1 bu2 jian4 du4 ling2 tao2 zhu2 qi1 ， chang2 kong3 shi1 zhi1 jun1 shan1 hu2 shang4 zhi1 feng1 bo1 。
- zi3 tong2 shi3 jun1 zhi1 zeng4 shang4 er3 er3 ， kuang4 zi4 cheng2 xiang4 huan2 ru2 he2 。

## 注释

## 译文

## 赏析
