---
id: chen-fu-liang-huan-xu-shu-zi-xi-dai
title: 還徐叔子犀带
titlePinyin: huan2 xu2 shu1 zi0 xi1 dai4
titleSlug: huan-xu-shu-zi-xi-dai
author: 陳傅良
authorPinyin: chen2 fu4 liang2
authorSlug: chen-fu-liang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 徐子贈我舊寶犀，宣和國工所事治。
- 玄玉十截黄四垂，厚且半寸徑尺圍。
- 方廉整不刻毫釐，金飾諸末柔丹韋。
- 寘之止齋光陸離，天吳海若不敢窺。
- 奈何骨相堪蓑衣，自得此带逢百罹。
- 我服黑角二紀餘，歲月幾半蒙蛛絲。
- 識與不識皆歔欷，恨不披拂來隆墀。
- 湖湘老把乘邊麾，次第三節登王畿。
- 脩門再入留郎闈，上皇一見玉色怡。
- 闊步蓬山上坳螭，向者所恨今交譏。
- 懼瀝肝膽得請歸，自意永與漁樵嬉。
- 急詔適際潛龍飛，誤恩狎至湛露斯。
- 古來逾分天不宜，百炊未滿萬事非。
- 還觀櫝中一解頤，吾腰安用爾带爲。
- 徐子盛年脩幹支，才華不數紛紛兒。
- 請以带去藏待時，拖金縣玉未可知。
- 招招車騎來何遲，苦勿留此令我悲。
- 君不見在昔十圍終失之，終朝三褫事尤危。
- 况我昏睡誰護持，亦恐夜半神運蛟龍移。

## 拼音

- xu2 zi3 zeng4 wo3 jiu4 bao3 xi1 ， xuan1 he2 guo2 gong1 suo3 shi4 zhi4 。
- xuan2 yu4 shi2 jie2 huang2 si4 chui2 ， hou4 qie3 ban4 cun4 jing4 chi3 wei2 。
- fang1 lian2 zheng3 bu2 ke4 hao2 li2 ， jin1 shi4 zhu1 mo4 rou2 dan1 wei2 。
- zhi4 zhi1 zhi3 zhai1 guang1 lu4 li2 ， tian1 wu2 hai3 ruo4 bu4 gan3 kui1 。
- nai4 he2 gu3 xiang4 kan1 suo1 yi1 ， zi4 de2 ci3 dai4 feng2 bai3 li2 。
- wo3 fu2 hei1 jiao3 er4 ji4 yu2 ， sui4 yue4 ji1 ban4 meng2 zhu1 si1 。
- shi2 yu3 bu4 shi2 jie1 xu1 xi1 ， hen4 bu4 pi1 fu2 lai2 long2 chi2 。
- hu2 xiang1 lao3 ba3 cheng2 bian1 hui1 ， ci4 di4 san1 jie2 deng1 wang2 ji1 。
- xiu1 men2 zai4 ru4 liu2 lang2 wei2 ， shang4 huang2 yi2 jian4 yu4 se4 yi2 。
- kuo4 bu4 peng2 shan1 shang4 ao4 chi1 ， xiang4 zhe3 suo3 hen4 jin1 jiao1 ji1 。
- ju4 li4 gan1 dan3 de2 qing3 gui1 ， zi4 yi4 yong3 yu3 yu2 qiao2 xi1 。
- ji2 zhao4 shi4 ji4 qian2 long2 fei1 ， wu4 en1 xia2 zhi4 zhan4 lu4 si1 。
- gu3 lai2 yu2 fen4 tian1 bu4 yi2 ， bai3 chui1 wei4 man3 wan4 shi4 fei1 。
- huan2 guan1 du2 zhong1 yi4 jie3 yi2 ， wu2 yao1 an1 yong4 er3 dai4 wei2 。
- xu2 zi3 sheng4 nian2 xiu1 gan4 zhi1 ， cai2 hua2 bu2 shu4 fen1 fen1 er2 。
- qing3 yi3 dai4 qu4 cang2 dai4 shi2 ， tuo1 jin1 xian4 yu4 wei4 ke3 zhi1 。
- zhao1 zhao1 ju1 qi2 lai2 he2 chi2 ， ku3 wu4 liu2 ci3 ling4 wo3 bei1 。
- jun1 bu2 jian4 zai4 xi1 shi2 wei2 zhong1 shi1 zhi1 ， zhong1 chao2 san1 chi3 shi4 you2 wei1 。
- kuang4 wo3 hun1 shui4 shui2 hu4 chi2 ， yi4 kong3 ye4 ban4 shen2 yun4 jiao1 long2 yi2 。

## 注释

## 译文

## 赏析
