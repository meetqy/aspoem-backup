---
id: chen-fu-liang-song-bao-qing-qing-jiao-shou-pu-zhong
title: 送鮑清卿教授莆中
titlePinyin: song4 bao4 qing1 qing1 jiao4 shou4 pu2 zhong1
titleSlug: song-bao-qing-qing-jiao-shou-pu-zhong
author: 陳傅良
authorPinyin: chen2 fu4 liang2
authorSlug: chen-fu-liang
dynasty: 宋
dynastyPinyin: song4
dynastySlug: song
tags: []
---

## 正文

- 閩中豈不好，莆中况多儒。
- 其山有丹荔，其水有子魚。
- 艾軒諸老生，典則故所餘。
- 堂堂退傅門，海內欲曳裾。
- 宦遊得此樂，餞者酒滿車。
- 我亦勸君酒，我意獨未舒。
- 嘗聞入林獵，不可背水漁。
- 背水漁尚可，背時更崎嶇。
- 方今朝廷尊，紳笏日走趨。
- 官多豈勝記，勢遠復易疎。
- 媒身衆所同，藉口誰不如。
- 柰何但溫飽，去向天一隅。
- 平生拙自謀，蓬巷歲月除。
- 更事亦既熟，畫此未必愚。
- 豈有服茝蘭，佩之以瓊琚。
- 令人愛不見，搔首空踟躕。

## 拼音

- min3 zhong1 qi3 bu4 hao3 ， pu2 zhong1 kuang4 duo1 ru2 。
- qi2 shan1 you3 dan1 li4 ， qi2 shui3 you3 zi3 yu2 。
- ai4 xuan1 zhu1 lao3 sheng1 ， dian3 ze2 gu4 suo3 yu2 。
- tang2 tang2 tui4 fu4 men2 ， hai3 nei4 yu4 ye4 ju1 。
- huan4 you2 de2 ci3 le4 ， jian4 zhe3 jiu3 man3 ju1 。
- wo3 yi4 quan4 jun1 jiu3 ， wo3 yi4 du2 wei4 shu1 。
- chang2 wen2 ru4 lin2 lie4 ， bu4 ke3 bei4 shui3 yu2 。
- bei4 shui3 yu2 shang4 ke3 ， bei4 shi2 geng4 qi2 qu1 。
- fang1 jin1 chao2 ting2 zun1 ， shen1 hu4 ri4 zou3 qu1 。
- guan1 duo1 qi3 sheng4 ji4 ， shi4 yuan3 fu4 yi4 shu1 。
- mei2 shen1 zhong4 suo3 tong2 ， jie4 kou3 shui2 bu4 ru2 。
- nai4 he2 dan4 wen1 bao3 ， qu4 xiang4 tian1 yi4 yu2 。
- ping2 sheng1 zhuo1 zi4 mou2 ， peng2 xiang4 sui4 yue4 chu2 。
- geng1 shi4 yi4 ji4 shu2 ， hua4 ci3 wei4 bi4 yu2 。
- qi3 you3 fu2 chai3 lan2 ， pei4 zhi1 yi3 qiong2 ju1 。
- ling4 ren2 ai4 bu2 jian4 ， sao1 shou3 kong1 chi2 chu2 。

## 注释

## 译文

## 赏析
