---
id: chen-fu-liang-song-yang-si-zhi-ti-ju-hu-nan
title: 送楊似之提舉湖南
titlePinyin: song4 yang2 si4 zhi1 ti2 ju3 hu2 nan2
titleSlug: song-yang-si-zhi-ti-ju-hu-nan
author: 陳傅良
authorPinyin: chen2 fu4 liang2
authorSlug: chen-fu-liang
dynasty: 宋
dynastyPinyin: song4
dynastySlug: song
tags: []
---

## 正文

- 昨日有客去分符，今朝有客來攬轡。
- 蕨芽掇盡筍可𠜾，送客焉知老將至。
- 儒雅風流能有幾，南宮先生無乃是。
- 十年不復夢蓬山，萬里何爲隔湘水。
- 葉公巋然地官貳，顔公領袖天下士。
- 星聯郎署尤與何，次第諸公亦連茹。
- 一時臺省舊名德，十見班行已三四。
- 可令僕馬病崔嵬，獨抱蘭蓀吊憔悴。
- 漁樵混迹山窮處，故故肯臨人不記。
- 酒半停盃問鬚髮，夜闌秉燭徵文字。
- 多時渴見痛折節，萬事要看方得意。
- 先生行矣扈甘泉，請自此心扶大議。

## 拼音

- zuo2 ri4 you3 ke4 qu4 fen1 fu2 ， jin1 zhao1 you3 ke4 lai2 lan3 pei4 。
- jue2 ya2 duo1 jin4 sun3 ke3 𠜾， song4 ke4 yan1 zhi1 lao3 jiang1 zhi4 。
- ru2 ya3 feng1 liu2 neng2 you3 ji1 ， nan2 gong1 xian1 sheng0 wu2 nai3 shi4 。
- shi2 nian2 bu2 fu4 meng4 peng2 shan1 ， wan4 li3 he2 wei2 ge2 xiang1 shui3 。
- ye4 gong1 kui1 ran2 di4 guan1 er4 ， yan2 gong1 ling3 xiu4 tian1 xia4 shi4 。
- xing1 lian2 lang2 shu3 you2 yu3 he2 ， ci4 di4 zhu1 gong1 yi4 lian2 ru2 。
- yi4 shi2 tai2 sheng3 jiu4 ming2 de2 ， shi2 jian4 ban1 xing2 yi3 san1 si4 。
- ke3 ling4 pu2 ma3 bing4 cui1 wei2 ， du2 bao4 lan2 sun1 diao4 qiao2 cui4 。
- yu2 qiao2 hun4 ji4 shan1 qiong2 chu3 ， gu4 gu4 ken3 lin2 ren2 bu2 ji4 。
- jiu3 ban4 ting2 bei1 wen4 xu1 fa4 ， ye4 lan2 bing3 zhu2 zhi3 wen2 zi4 。
- duo1 shi2 ke3 jian4 tong4 zhe2 jie2 ， wan4 shi4 yao4 kan4 fang1 de2 yi4 。
- xian1 sheng0 xing2 yi3 hu4 gan1 quan2 ， qing3 zi4 ci3 xin1 fu2 da4 yi4 。

## 注释

## 译文

## 赏析
