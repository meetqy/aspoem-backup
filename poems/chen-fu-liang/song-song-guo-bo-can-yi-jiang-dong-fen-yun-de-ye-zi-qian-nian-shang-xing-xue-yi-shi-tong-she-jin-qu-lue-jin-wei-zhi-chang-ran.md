---
id: chen-fu-liang-song-song-guo-bo-can-yi-jiang-dong-fen-yun-de-ye-zi-qian-nian-shang-xing-xue-yi-shi-tong-she-jin-qu-lue-jin-wei-zhi-chang-ran
title: 送宋國博參議江東分韵得夜字前年上幸學一時同舍今去略盡爲之悵然
titlePinyin: song4 song4 guo2 bo2 can1 yi4 jiang1 dong1 fen1 yun4 de2 ye4 zi4 qian2 nian2 shang4 xing4 xue2 yi4 shi2 tong2 she4 jin1 qu4 lüe4 jin4 wei2 zhi1 chang4 ran2
titleSlug: song-song-guo-bo-can-yi-jiang-dong-fen-yun-de-ye-zi-qian-nian-shang-xing-xue-yi-shi-tong-she-jin-qu-lue-jin-wei-zhi-chang-ran
author: 陳傅良
authorPinyin: chen2 fu4 liang2
authorSlug: chen-fu-liang
dynasty: 宋
dynastyPinyin: song4
dynastySlug: song
tags: []
---

## 正文

- 南門供帳江上亭，北門觴酒湖邊榭。
- 兩年出餞略可數，往往行人半同舍。
- 憶昔翠華臨璧海，儒先一日爭聲價。
- 蘇君舌掉巫峽水，楊君氣奪幽并夜。
- 黄君石矻不可轉，夫子居然古彜斚。
- 艾軒風流天下少，獨奏咸韶無濩夏。
- 黄粱未熟事如許，白髮不生心亦怕。
- 古來賢俊多坎軻，道與世違胡足詫。
- 武皇好少臣已老，孟子尊王君尚霸。
- 嗟乎夫子幸遭時，諸公衮衮皆流亞。
- 德尊不過五品薄，歲晚曾無一飯暇。
- 君恩豈必間湖海，家事姑惟問桑稼。
- 此行端可振頹俗，令我短轅今欲駕。

## 拼音

- nan2 men2 gong4 zhang4 jiang1 shang4 ting2 ， bei3 men2 shang1 jiu3 hu2 bian1 xie4 。
- liang3 nian2 chu1 jian4 lüe4 ke3 shu4 ， wang3 wang3 xing2 ren2 ban4 tong2 she4 。
- yi4 xi1 cui4 hua2 lin2 bi4 hai3 ， ru2 xian1 yi2 ri4 zheng1 sheng1 jia4 。
- su1 jun1 she2 diao4 wu1 xia2 shui3 ， yang2 jun1 qi4 duo2 you1 bing4 ye4 。
- huang2 jun1 shi2 ku1 bu4 ke3 zhuan3 ， fu1 zi3 ju1 ran2 gu3 yi2 jia3 。
- ai4 xuan1 feng1 liu2 tian1 xia4 shao3 ， du2 zou4 xian2 shao2 wu2 hu4 xia4 。
- huang2 liang2 wei4 shu2 shi4 ru2 xu1 ， bai2 fa4 bu4 sheng1 xin1 yi4 pa4 。
- gu3 lai2 xian2 jun4 duo1 kan3 ke1 ， dao4 yu3 shi4 wei2 hu2 zu2 cha4 。
- wu3 huang2 hao3 shao3 chen2 yi3 lao3 ， meng4 zi3 zun1 wang2 jun1 shang4 ba4 。
- jie1 hu1 fu1 zi3 xing4 zao1 shi2 ， zhu1 gong1 gun3 gun3 jie1 liu2 ya1 。
- de2 zun1 bu2 guo4 wu3 pin3 bao2 ， sui4 wan3 ceng2 wu2 yi2 fan4 xia2 。
- jun1 en1 qi3 bi4 jian4 hu2 hai3 ， jia1 shi4 gu1 wei2 wen4 sang1 jia4 。
- ci3 xing2 duan1 ke3 zhen4 tui2 su2 ， ling4 wo3 duan3 yuan2 jin1 yu4 jia4 。

## 注释

## 译文

## 赏析
