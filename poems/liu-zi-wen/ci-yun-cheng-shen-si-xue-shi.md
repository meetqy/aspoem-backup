---
id: liu-zi-wen-ci-yun-cheng-shen-si-xue-shi
title: 次韵呈慎思學士
titlePinyin: ci4 yun4 cheng2 shen4 si1 xue2 shi4
titleSlug: ci-yun-cheng-shen-si-xue-shi
author: 柳子文
authorPinyin: liu3 zi3 wen2
authorSlug: liu-zi-wen
dynasty: 宋
dynastyPinyin: song4
dynastySlug: song
tags: []
---

## 正文

- 咸韶濩武來何方，鏗鏘入耳安能忘。
- 陽春蘭芷秋菊芳，金門詞客青袍郎。
- 昭回下燭光焰長，深山大澤龍蛇蒼。
- 浩歌激烈元非狂，正逢聖主開明堂。
- 風煙關塞收旗槍，舞干兩階臣戎羌。
- 喋血拓境謀非臧，邊城夜行休齎糧。
- 採詩不復嘲青岡，蛜蝛戢羽戍婦牀。
- 移文北斗猿鶴傍，渥洼朱龍兩服驤。
- 胥靡版築罷浚隍，白環楛矢貢篚裝。
- 航海萬里風帆揚，邊圉膽落嗟唇亡。
- 諸蕃入學願可償，槐花舉子促書囊。
- 成均貢士賢登鄉，東門宣詔禮十行。
- 我慚駑駘追驌驦，何敢望回不及商。
- 毛遂未至空連房，頼有墨妙江都王。
- 傳模共分此日光，驊騮綠驃兩耳黄。
- 想見蹙踏披天香，坐覺暑退秋堂凉。
- 拘攣齷齪漫引觴，門外烏兔雙飛翔。
- 悠悠逝川東去央，故山魚鳥空相望。
- 鄧侯意氣摩秋霜，朝吟百篇暮千章。
- 駢羅經史貫列莊，落紙但見書吏忙。
- 孔鸞羽儀各效祥，鄙夫不學空面牆。
- 先饋不用驚五漿，烏號要須賁育張。

## 拼音

- xian2 shao2 hu4 wu3 lai2 he2 fang1 ， keng1 qiang1 ru4 er3 an1 neng2 wang4 。
- yang2 chun1 lan2 zhi3 qiu1 ju2 fang1 ， jin1 men2 ci2 ke4 qing1 pao2 lang2 。
- zhao1 hui2 xia4 zhu2 guang1 yan4 chang2 ， shen1 shan1 da4 ze2 long2 she2 cang1 。
- hao4 ge1 ji1 lie4 yuan2 fei1 kuang2 ， zheng4 feng2 sheng4 zhu3 kai1 ming2 tang2 。
- feng1 yan1 guan1 sai1 shou1 qi2 qiang1 ， wu3 gan1 liang3 jie1 chen2 rong2 qiang1 。
- die2 xue4 tuo4 jing4 mou2 fei1 zang1 ， bian1 cheng2 ye4 xing2 xiu1 ji1 liang2 。
- cai3 shi1 bu2 fu4 chao2 qing1 gang1 ， yi1 wei1 ji2 yu3 shu4 fu4 chuang2 。
- yi2 wen2 bei3 dou3 yuan2 he4 bang4 ， wo4 wa1 zhu1 long2 liang3 fu2 xiang1 。
- xu1 mi2 ban3 zhu4 ba4 jun4 huang2 ， bai2 huan2 ku3 shi3 gong4 fei3 zhuang1 。
- hang2 hai3 wan4 li3 feng1 fan1 yang2 ， bian1 yu3 dan3 luo4 jie1 chun2 wang2 。
- zhu1 fan1 ru4 xue2 yuan4 ke3 chang2 ， huai2 hua1 ju3 zi3 cu4 shu1 nang2 。
- cheng2 jun1 gong4 shi4 xian2 deng1 xiang1 ， dong1 men2 xuan1 zhao4 li3 shi2 hang2 。
- wo3 can2 nu2 tai2 zhui1 su4 shuang1 ， he2 gan3 wang4 hui2 bu4 ji2 shang1 。
- mao2 sui4 wei4 zhi4 kong1 lian2 fang2 ， lai4 you3 mo4 miao4 jiang1 du1 wang2 。
- chuan2 mo2 gong4 fen1 ci3 ri4 guang1 ， hua2 liu2 lü4 piao4 liang3 er3 huang2 。
- xiang3 jian4 cu4 ta4 pi1 tian1 xiang1 ， zuo4 jue2 shu3 tui4 qiu1 tang2 liang2 。
- ju1 luan2 wo4 chuo4 man4 yin3 shang1 ， men2 wai4 wu1 tu4 shuang1 fei1 xiang2 。
- you1 you1 shi4 chuan1 dong1 qu4 yang1 ， gu4 shan1 yu2 niao3 kong1 xiang1 wang4 。
- deng4 hou2 yi4 qi4 mo2 qiu1 shuang1 ， chao2 yin2 bai3 pian1 mu4 qian1 zhang1 。
- pian2 luo2 jing1 shi3 guan4 lie4 zhuang1 ， luo4 zhi3 dan4 jian4 shu1 li4 mang2 。
- kong3 luan2 yu3 yi2 ge4 xiao4 xiang2 ， bi3 fu1 bu4 xue2 kong1 mian4 qiang2 。
- xian1 kui4 bu2 yong4 jing1 wu3 jiang1 ， wu1 hao4 yao4 xu1 bi4 yu4 zhang1 。

## 注释

## 译文

## 赏析
