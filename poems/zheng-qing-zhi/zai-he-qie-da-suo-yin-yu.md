---
id: zheng-qing-zhi-zai-he-qie-da-suo-yin-yu
title: 再和且答索飲語
titlePinyin: zai4 he2 qie3 da2 suo3 yin3 yu3
titleSlug: zai-he-qie-da-suo-yin-yu
author: 鄭清之
authorPinyin: zheng4 qing1 zhi1
authorSlug: zheng-qing-zhi
dynasty: 宋
dynastyPinyin: song4
dynastySlug: song
tags: []
---

## 正文

- 海塗之人暗摸索，如龜自遮聊以殻。
- 沈湘雖避屈三閭，斷髮奈逢吳太伯。
- 周官自詭蠯蠃蚔，羲經敢並龍蛇蠖。
- 嫗妃投甕甘骨醉，舌味無心寧法縛。
- 黄詩未足助盤飧，吳稻詎能爲歲惡。
- 尊前介士尚錚錚，海底漫郎終落落。
- 帛聲試聽響犀瓠，玉指爲渠代金錯。
- 掩羣而取僅遺小，誰念坑降秦政虐。
- 二螯六跪冒族姓，穴居頗笑鄰之薄。
- 縱令臏足亦可喜，中有妙解木應斫。
- 賸擬新篘問揚字，先賦南烹仰韓學。
- 蠔山馬甲不易致，岸下紫鱗方牣躍。
- 主人鸛鶴真耐痛，笑許子彭如水白。

## 拼音

- hai3 tu2 zhi1 ren2 an4 mo1 suo3 ， ru2 gui1 zi4 zhe1 liao2 yi3 qiao4 。
- shen3 xiang1 sui1 bi4 qu1 san1 lü2 ， duan4 fa4 nai4 feng2 wu2 tai4 bo2 。
- zhou1 guan1 zi4 gui3 pi2 luo3 qi2 ， xi1 jing1 gan3 bing4 long2 she2 huo4 。
- yu4 fei1 tou2 weng4 gan1 gu3 zui4 ， she2 wei4 wu2 xin1 ning2 fa3 fu4 。
- huang2 shi1 wei4 zu2 zhu4 pan2 sun1 ， wu2 dao4 ju4 neng2 wei2 sui4 e4 。
- zun1 qian2 jie4 shi4 shang4 zheng1 zheng1 ， hai3 di3 man4 lang2 zhong1 luo4 luo4 。
- bo2 sheng1 shi4 ting1 xiang3 xi1 hu4 ， yu4 zhi3 wei2 qu2 dai4 jin1 cuo4 。
- yan3 qun2 er2 qu3 jin3 yi2 xiao3 ， shui2 nian4 keng1 jiang4 qin2 zheng4 nüe4 。
- er4 ao2 liu4 gui4 mao4 zu2 xing4 ， xue2 ju1 po1 xiao4 lin2 zhi1 bao2 。
- zong4 ling4 bin4 zu2 yi4 ke3 xi3 ， zhong1 you3 miao4 jie3 mu4 ying1 zhuo2 。
- sheng4 ni3 xin1 chou1 wen4 yang2 zi4 ， xian1 fu4 nan2 peng1 yang3 han2 xue2 。
- hao2 shan1 ma3 jia3 bu2 yi4 zhi4 ， an4 xia4 zi3 lin2 fang1 ren4 yue4 。
- zhu3 ren2 guan4 he4 zhen1 nai4 tong4 ， xiao4 xu1 zi3 peng2 ru2 shui3 bai2 。

## 注释

## 译文

## 赏析
