---
id: zheng-qing-zhi-xie-yu-quan-jun-huang-bo-hou-he-yun
title: 謝玉泉君黄伯厚和韵
titlePinyin: xie4 yu4 quan2 jun1 huang2 bo2 hou4 he2 yun4
titleSlug: xie-yu-quan-jun-huang-bo-hou-he-yun
author: 鄭清之
authorPinyin: zheng4 qing1 zhi1
authorSlug: zheng-qing-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 卯飲貪引巵，夕食不厭腹。
- 松醪灧玉池，鬰尊傲黄目。
- 歸閑喜携幼，欣榮對夏木。
- 頗笑屈原醒，寧甘馬周獨。
- 詩筒發豪思，江月欲戲漉。
- 每賡北海詠，未羨西鄰足。
- 槽規長吉紅，蟻玩杜陵綠。
- 醉鄉擬續記，書眼瞭可讀。
- 時康萬戶春，興到七賢竹。
- 筵虛艷姬舞，面想宮嬪沃。
- 別腸驅藥使，健筆命騷僕。
- 居然得良朋，清辭瀉壺玉。
- 習池可聯乘，步兵有餘斛。
- 誰能酒限拘，强效八州督。
- 今年小麥好，豈屑官廩麴。
- 嘉節迫蒲艾，早計數萸菊。
- 客中真有佳，眼前喜無俗。
- 賦殷金石聲，光粲牛斗屬。
- 句到後三三，人誰賽六六。
- 試編諸賢詩，第以伯仲叔。
- 共成杜康傳，更聚山中族。
- 萬事付亡何，乾坤一杯醁。

## 拼音

- mao3 yin3 tan1 yin3 zhi1 ， xi1 shi2 bu2 yan4 fu4 。
- song1 lao2 yan4 yu4 chi2 ， yu4 zun1 ao4 huang2 mu4 。
- gui1 xian2 xi3 xie2 you4 ， xin1 rong2 dui4 xia4 mu4 。
- po1 xiao4 qu1 yuan2 xing3 ， ning2 gan1 ma3 zhou1 du2 。
- shi1 tong3 fa1 hao2 si1 ， jiang1 yue4 yu4 xi4 lu4 。
- mei3 geng1 bei3 hai3 yong3 ， wei4 xian4 xi1 lin2 zu2 。
- cao2 gui1 chang2 ji2 hong2 ， yi3 wan2 du4 ling2 lü4 。
- zui4 xiang1 ni3 xu4 ji4 ， shu1 yan3 liao4 ke3 du2 。
- shi2 kang1 wan4 hu4 chun1 ， xing1 dao4 qi1 xian2 zhu2 。
- yan2 xu1 yan4 ji1 wu3 ， mian4 xiang3 gong1 pin2 wo4 。
- bie2 chang2 qu1 yao4 shi3 ， jian4 bi3 ming4 sao1 pu2 。
- ju1 ran2 de2 liang2 peng2 ， qing1 ci2 xie4 hu2 yu4 。
- xi2 chi2 ke3 lian2 cheng2 ， bu4 bing1 you3 yu2 hu2 。
- shui2 neng2 jiu3 xian4 ju1 ， qiang2 xiao4 ba1 zhou1 du1 。
- jin1 nian2 xiao3 mai4 hao3 ， qi3 xie4 guan1 lin3 qu1 。
- jia1 jie2 po4 pu2 ai4 ， zao3 ji4 shu4 yu2 ju2 。
- ke4 zhong1 zhen1 you3 jia1 ， yan3 qian2 xi3 wu2 su2 。
- fu4 yin1 jin1 shi2 sheng1 ， guang1 can4 niu2 dou4 shu3 。
- ju4 dao4 hou4 san1 san1 ， ren2 shui2 sai4 liu4 liu4 。
- shi4 bian1 zhu1 xian2 shi1 ， di4 yi3 bo2 zhong4 shu1 。
- gong4 cheng2 du4 kang1 chuan2 ， geng4 ju4 shan1 zhong1 zu2 。
- wan4 shi4 fu4 wang2 he2 ， qian2 kun1 yi4 bei1 lu4 。

## 注释

## 译文

## 赏析
