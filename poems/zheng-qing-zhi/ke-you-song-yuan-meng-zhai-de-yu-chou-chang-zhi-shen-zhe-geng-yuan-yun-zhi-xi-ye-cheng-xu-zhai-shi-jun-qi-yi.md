---
id: zheng-qing-zhi-ke-you-song-yuan-meng-zhai-de-yu-chou-chang-zhi-shen-zhe-geng-yuan-yun-zhi-xi-ye-cheng-xu-zhai-shi-jun-qi-yi
title: 客有誦袁蒙齋得雨酬倡之什輒賡元韵志喜也呈虛齋使君  其一
titlePinyin: ke4 you3 song4 yuan2 meng2 zhai1 de2 yu3 chou2 chang4 zhi1 shen2 zhe2 geng1 yuan2 yun4 zhi4 xi3 ye3 cheng2 xu1 zhai1 shi3 jun1     qi2 yi1
titleSlug: ke-you-song-yuan-meng-zhai-de-yu-chou-chang-zhi-shen-zhe-geng-yuan-yun-zhi-xi-ye-cheng-xu-zhai-shi-jun-qi-yi
author: 鄭清之
authorPinyin: zheng4 qing1 zhi1
authorSlug: zheng-qing-zhi
dynasty: 宋
dynastyPinyin: song4
dynastySlug: song
tags: []
---

## 正文

- 雷伯四月瘖無聲，鳴鳩呼婦鳬浴晴。
- 星如榝沙燈吐紅，羲和駕鞭乘赤明。
- 稚秧針水未入種，秀麥浪畦猶督耕。
- 香車不動百龍蟄，轉轆如織千蛇橫。
- 愛民太守心語口，瘨我以旱寧無生。
- 川靈有知龜亦許，異物蜿蜒歸掌撫。
- 一雨果從方寸來，此念端誠本天與。
- 但看父老歌豐年，不用兒童學皇舞。
- 弭災肯效欒巴噀，哺民無異紫芝乳。
- 一年事在阿堵中，四封笑溢迎門語。
- 我州潴野同淮徐，公方有意六輔渠。
- 上天下澤鍾惠施，千里波及皆君餘。
- 蒙齋詩成虛齋和，我樂賦之如遂初。
- 坐對聯珠飽官粟，但有歡喜無欷歔。
- 祗今快續二賢詠，不須乞米移顔書。

## 拼音

- lei2 bo2 si4 yue4 yin1 wu2 sheng1 ， ming2 jiu1 hu1 fu4 fu2 yu4 qing2 。
- xing1 ru2 sha1 sha1 deng1 tu3 hong2 ， xi1 he2 jia4 bian1 cheng2 chi4 ming2 。
- zhi4 yang1 zhen1 shui3 wei4 ru4 zhong3 ， xiu4 mai4 lang4 qi2 you2 du1 geng1 。
- xiang1 ju1 bu2 dong4 bai3 long2 zhe2 ， zhuan3 lu4 ru2 zhi1 qian1 she2 heng2 。
- ai4 min2 tai4 shou3 xin1 yu3 kou3 ， dian1 wo3 yi3 han4 ning2 wu2 sheng1 。
- chuan1 ling2 you3 zhi1 gui1 yi4 xu1 ， yi4 wu4 wan1 yan2 gui1 zhang3 fu3 。
- yi4 yu3 guo3 cong2 fang1 cun4 lai2 ， ci3 nian4 duan1 cheng2 ben3 tian1 yu3 。
- dan4 kan4 fu4 lao3 ge1 feng1 nian2 ， bu2 yong4 er2 tong2 xue2 huang2 wu3 。
- mi3 zai1 ken3 xiao4 luan2 ba1 xun4 ， bu3 min2 wu2 yi4 zi3 zhi1 ru3 。
- yi4 nian2 shi4 zai4 a1 du3 zhong1 ， si4 feng1 xiao4 yi4 ying2 men2 yu3 。
- wo3 zhou1 zhu1 ye3 tong2 huai2 xu2 ， gong1 fang1 you3 yi4 liu4 fu3 qu2 。
- shang4 tian1 xia4 ze2 zhong1 hui4 shi1 ， qian1 li3 bo1 ji2 jie1 jun1 yu2 。
- meng2 zhai1 shi1 cheng2 xu1 zhai1 he2 ， wo3 le4 fu4 zhi1 ru2 sui4 chu1 。
- zuo4 dui4 lian2 zhu1 bao3 guan1 su4 ， dan4 you3 huan1 xi3 wu2 xi1 xu1 。
- zhi1 jin1 kuai4 xu4 er4 xian2 yong3 ， bu4 xu1 qi3 mi3 yi2 yan2 shu1 。

## 注释

## 译文

## 赏析
