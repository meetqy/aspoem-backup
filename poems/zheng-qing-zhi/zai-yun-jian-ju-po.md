---
id: zheng-qing-zhi-zai-yun-jian-ju-po
title: 再韵簡菊坡
titlePinyin: zai4 yun4 jian3 ju2 po1
titleSlug: zai-yun-jian-ju-po
author: 鄭清之
authorPinyin: zheng4 qing1 zhi1
authorSlug: zheng-qing-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 訪梅長與寒角力，兩鬢絲絲尚堪織。
- 吊湘賦鵩强解事，長沙少年空太息。
- 酷愛孤芳支歲寒，草木雖多嬾求識。
- 肥遁不爲蒼帝臣，白賁丘園義形色。
- 風饕雪虐真養素，笑枕溪流漱寒石。
- 請翻橘頌作梅賦，倍覺風騷楚人得。
- 詩翁試爲决然疑，謂余非是甘飲墨。

## 拼音

- fang3 mei2 chang2 yu3 han2 jue2 li4 ， liang3 bin4 si1 si1 shang4 kan1 zhi1 。
- diao4 xiang1 fu4 fu2 qiang2 jie3 shi4 ， chang2 sha1 shao4 nian2 kong1 tai4 xi1 。
- ku4 ai4 gu1 fang1 zhi1 sui4 han2 ， cao3 mu4 sui1 duo1 lan3 qiu2 shi2 。
- fei2 dun4 bu4 wei2 cang1 di4 chen2 ， bai2 bi4 qiu1 yuan2 yi4 xing2 se4 。
- feng1 tao1 xue3 nüe4 zhen1 yang3 su4 ， xiao4 zhen3 xi1 liu2 shu4 han2 shi2 。
- qing3 fan1 ju2 song4 zuo4 mei2 fu4 ， bei4 jue2 feng1 sao1 chu3 ren2 de2 。
- shi1 weng1 shi4 wei2 jue2 ran2 yi2 ， wei4 yu2 fei1 shi4 gan1 yin3 mo4 。

## 注释

## 译文

## 赏析
