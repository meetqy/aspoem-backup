---
id: zheng-qing-zhi-yu-wang-lao-shan-lu-hui-jia-ming-bi-you-xie-ri-zhu-wei-xiang-yin-yan-jiu-ze-wei-shi-shi-shou-yi-bei-cang-zhi-fa-bi-you-yi-zhuan-zhi-xiao-wei-fei-li-suo-ji-man-cheng-zhuo-yu-jie-chao-lu-yi-wei-xie
title: 育王老禪屢惠佳茗比又携日鑄爲餉因言久則味失師授以焙藏之法必有以專之笑謂非力所及謾成拙語解嘲錄以爲謝
titlePinyin: yu4 wang2 lao3 shan4 lü3 hui4 jia1 ming2 bi3 you4 xie2 ri4 zhu4 wei2 xiang3 yin1 yan2 jiu3 ze2 wei4 shi1 shi1 shou4 yi3 bei4 cang2 zhi1 fa3 bi4 you3 yi3 zhuan1 zhi1 xiao4 wei4 fei1 li4 suo3 ji2 man2 cheng2 zhuo1 yu3 jie3 chao2 lu4 yi3 wei2 xie4
titleSlug: yu-wang-lao-shan-lu-hui-jia-ming-bi-you-xie-ri-zhu-wei-xiang-yin-yan-jiu-ze-wei-shi-shi-shou-yi-bei-cang-zhi-fa-bi-you-yi-zhuan-zhi-xiao-wei-fei-li-suo-ji-man-cheng-zhuo-yu-jie-chao-lu-yi-wei-xie
author: 鄭清之
authorPinyin: zheng4 qing1 zhi1
authorSlug: zheng-qing-zhi
dynasty: 宋
dynastyPinyin: song4
dynastySlug: song
tags: []
---

## 正文

- 曾讀茶經如讀律，一物不備茶不出。
- 未論煮瀹應節度，第一收藏在堅密。
- 摘鮮封裹須焙芳，濕蒸爲寇防侵疆。
- 朝屯暮蒙要微火，九轉溫養如丹房。
- 育王老慧老茶事，新授秘訣乃如此。
- 幾番惠我先春芽，朅來細問茶何似。
- 我初謂師茶絕奇，十日之後如飲糜。
- 頗疑緇俗果異撰，良苦輒爲居所移。
- 吾言未終師絕叫，爲茶傳法恨不早。
- 綺疏應合有司存，料理如前毋草草。
- 對師大笑面欲靴，三年宰相食無鮭。
- 長鬚赤脚供井臼，荒寒政類山人家。
- 扊扅炊盡瓶笙吼，何曾敲雪春雲走。
- 不如時扣趙州門，侍者可人長摸首。

## 拼音

- ceng2 du2 cha2 jing1 ru2 du2 lü4 ， yi2 wu4 bu2 bei4 cha2 bu4 chu1 。
- wei4 lun4 zhu3 yue4 ying1 jie2 du4 ， di4 yi1 shou1 cang2 zai4 jian1 mi4 。
- zhai1 xian1 feng1 guo3 xu1 bei4 fang1 ， shi1 zheng1 wei2 kou4 fang2 qin1 jiang1 。
- chao2 tun2 mu4 meng2 yao4 wei1 huo3 ， jiu3 zhuan3 wen1 yang3 ru2 dan1 fang2 。
- yu4 wang2 lao3 hui4 lao3 cha2 shi4 ， xin1 shou4 mi4 jue2 nai3 ru2 ci3 。
- ji1 fan1 hui4 wo3 xian1 chun1 ya2 ， qie4 lai2 xi4 wen4 cha2 he2 si4 。
- wo3 chu1 wei4 shi1 cha2 jue2 qi2 ， shi2 ri4 zhi1 hou4 ru2 yin3 mi2 。
- po1 yi2 zi1 su2 guo3 yi4 zhuan4 ， liang2 ku3 zhe2 wei2 ju1 suo3 yi2 。
- wu2 yan2 wei4 zhong1 shi1 jue2 jiao4 ， wei2 cha2 chuan2 fa3 hen4 bu4 zao3 。
- qi3 shu1 ying1 he2 you3 si1 cun2 ， liao4 li3 ru2 qian2 wu2 cao3 cao3 。
- dui4 shi1 da4 xiao4 mian4 yu4 xue1 ， san1 nian2 zai3 xiang4 shi2 wu2 gui1 。
- chang2 xu1 chi4 jiao3 gong4 jing3 jiu4 ， huang1 han2 zheng4 lei4 shan1 ren2 jia1 。
- yan3 yi2 chui1 jin4 ping2 sheng1 hou3 ， he2 ceng2 qiao1 xue3 chun1 yun2 zou3 。
- bu4 ru2 shi2 kou4 zhao4 zhou1 men2 ， shi4 zhe3 ke3 ren2 chang2 mo1 shou3 。

## 注释

## 译文

## 赏析
