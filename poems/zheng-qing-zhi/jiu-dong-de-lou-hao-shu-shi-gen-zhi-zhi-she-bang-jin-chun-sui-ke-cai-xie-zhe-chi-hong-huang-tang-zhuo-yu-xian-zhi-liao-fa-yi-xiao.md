---
id: zheng-qing-zhi-jiu-dong-de-lou-hao-shu-shi-gen-zhi-zhi-she-bang-jin-chun-sui-ke-cai-xie-zhe-chi-hong-huang-tang-zhuo-yu-xian-zhi-liao-fa-yi-xiao
title: 舊冬得蔞蒿數十根植之舍傍今春遂可採擷輒持羾黄堂拙語先之聊發一笑
titlePinyin: jiu4 dong1 de2 lou2 hao1 shu4 shi2 gen1 zhi2 zhi1 she4 bang4 jin1 chun1 sui4 ke3 cai3 xie2 zhe2 chi2 hong2 huang2 tang2 zhuo1 yu3 xian1 zhi1 liao2 fa1 yi2 xiao4
titleSlug: jiu-dong-de-lou-hao-shu-shi-gen-zhi-zhi-she-bang-jin-chun-sui-ke-cai-xie-zhe-chi-hong-huang-tang-zhuo-yu-xian-zhi-liao-fa-yi-xiao
author: 鄭清之
authorPinyin: zheng4 qing1 zhi1
authorSlug: zheng-qing-zhi
dynasty: 宋
dynastyPinyin: song4
dynastySlug: song
tags: []
---

## 正文

- 蔞蒿見錄爾雅篇，族譜系出荆楚壖。
- 居人采擷不論錢，橫道𨈆轢如車前。
- 物有貴賤所遇然，雞壅豕苓以帝言。
- 世間何有正味焉，耆芰昌歜性所便。
- 冰壺先生虀甕傳，敢驕玉食輕膏羶。
- 天隨酷謂杞菊賢，一賦金石聲相宣。
- 玉糝羹芋稱蘇仙，天上酥酡能比肩。
- 憶昔客授湘湖偏，乍逢此蒿口流涎。
- 嚼寒冰玉香滿咽，紺滑琉璃鳴貝編。
- 糅以豚膏軟如綿，脆甘豐膩潔且鮮。
- 天花石耳羞爭妍，木雞退飛山之巔。
- 笑渠芽蕨成兒拳，岸視橰圃眉宇軒。
- 七葅五菜誰敢先，獨能兄事玉版禪。
- 一別楚産知幾年，孤根朅來植鄞川。
- 春苗出土含曉煙，援條小摘喜欲癲。
- 故人千里方言還，調芼酌之雙觥船。
- 枯腸慰滿藜莧緣，食芹而美不敢專。
- 遣送兵厨羞俎籩，噴飯一笑篔簹邊。

## 拼音

- lou2 hao1 jian4 lu4 er3 ya3 pian1 ， zu2 pu3 xi4 chu1 jing1 chu3 ruan2 。
- ju1 ren2 cai3 xie2 bu2 lun4 qian2 ， heng2 dao4 𨈆 li4 ru2 ju1 qian2 。
- wu4 you3 gui4 jian4 suo3 yu4 ran2 ， ji1 yong1 shi3 ling2 yi3 di4 yan2 。
- shi4 jian4 he2 you3 zheng4 wei4 yan1 ， qi2 ji4 chang1 chu4 xing4 suo3 bian4 。
- bing1 hu2 xian1 sheng0 ji1 weng4 chuan2 ， gan3 jiao1 yu4 shi2 qing1 gao1 shan1 。
- tian1 sui2 ku4 wei4 qi3 ju2 xian2 ， yi2 fu4 jin1 shi2 sheng1 xiang1 xuan1 。
- yu4 san3 geng1 yu4 cheng1 su1 xian1 ， tian1 shang4 su1 tuo2 neng2 bi3 jian1 。
- yi4 xi1 ke4 shou4 xiang1 hu2 pian1 ， zha4 feng2 ci3 hao1 kou3 liu2 xian2 。
- jiao2 han2 bing1 yu4 xiang1 man3 yan4 ， gan4 hua2 liu2 li2 ming2 bei4 bian1 。
- rou2 yi3 tun2 gao1 ruan3 ru2 mian2 ， cui4 gan1 feng1 ni4 jie2 qie3 xian1 。
- tian1 hua1 shi2 er3 xiu1 zheng1 yan2 ， mu4 ji1 tui4 fei1 shan1 zhi1 dian1 。
- xiao4 qu2 ya2 jue2 cheng2 er2 quan2 ， an4 shi4 gao1 pu3 mei2 yu3 xuan1 。
- qi1 zu1 wu3 cai4 shui2 gan3 xian1 ， du2 neng2 xiong1 shi4 yu4 ban3 shan4 。
- yi4 bie2 chu3 chan3 zhi1 ji1 nian2 ， gu1 gen1 qie4 lai2 zhi2 yin2 chuan1 。
- chun1 miao2 chu1 tu3 han2 xiao3 yan1 ， yuan2 tiao2 xiao3 zhai1 xi3 yu4 dian1 。
- gu4 ren2 qian1 li3 fang1 yan2 huan2 ， diao4 mao4 zhuo2 zhi1 shuang1 gong1 chuan2 。
- ku1 chang2 wei4 man3 li2 xian4 yuan2 ， shi2 qin2 er2 mei3 bu4 gan3 zhuan1 。
- qian3 song4 bing1 chu2 xiu1 zu3 bian1 ， pen1 fan4 yi2 xiao4 yun2 dang1 bian1 。

## 注释

## 译文

## 赏析
