---
id: zheng-qing-zhi-chen-xing-san-bu-qi-er
title: 晨興散步  其二
titlePinyin: chen2 xing1 san4 bu4     qi2 er4
titleSlug: chen-xing-san-bu-qi-er
author: 鄭清之
authorPinyin: zheng4 qing1 zhi1
authorSlug: zheng-qing-zhi
dynasty: 宋
dynastyPinyin: song4
dynastySlug: song
tags: []
---

## 正文

- 僧居西畔鶴居南，我向中邊住此菴。
- 歲晚結交松莫逆，老來知味菜分甘。
- 禪心每日閑中得，世事新從夢裏諳。
- 隠几空明香穗斷，凈揩雙目對晴嵐。

## 拼音

- seng1 ju1 xi1 pan4 he4 ju1 nan2 ， wo3 xiang4 zhong1 bian1 zhu4 ci3 an1 。
- sui4 wan3 jie2 jiao1 song1 mo4 ni4 ， lao3 lai2 zhi1 wei4 cai4 fen1 gan1 。
- shan4 xin1 mei3 ri4 xian2 zhong1 de2 ， shi4 shi4 xin1 cong2 meng4 li3 an1 。
- yin3 ji3 kong1 ming2 xiang1 sui4 duan4 ， jing4 kai1 shuang1 mu4 dui4 qing2 lan2 。

## 注释

## 译文

## 赏析
