---
id: zheng-qing-zhi-shi-bie-ke-zhai-chen-zhi-zhi-yi-zhen-wu-men
title: 詩別可齋陳制置移鎮吳門
titlePinyin: shi1 bie2 ke3 zhai1 chen2 zhi4 zhi4 yi2 zhen4 wu2 men2
titleSlug: shi-bie-ke-zhai-chen-zhi-zhi-yi-zhen-wu-men
author: 鄭清之
authorPinyin: zheng4 qing1 zhi1
authorSlug: zheng-qing-zhi
dynasty: 宋
dynastyPinyin: song4
dynastySlug: song
tags: []
---

## 正文

- 恭惟上明聖，宵旰親政初。
- 朝有快活貫，野無薄笨車。
- 我獨何因緣，濫持鈞與樞。
- 妄意在人物，搜羅到巖墟。
- 穆之百函至，酬答疲卷舒。
- 雖云得梗概，詎必相賢愚。
- 君時藹廉譽，一再登除書。
- 公牘耻私謝，直語非貢諛。
- 尚無赫蹏牋，而况雙鯉魚。
- 元龍一世豪，名下定不虛。
- 我歸海之濱，偃息田園居。
- 生平舊交游，相忘付江湖。
- 軍將忽打門，君書來自吳。
- 瓿藁富鴻筆，硯銘出龜趺。
- 興懷向㵳泬，論文逮荒疎。
- 自言久愛敬，今始通勤渠。
- 不爲熱翕翕，不爲暖姝姝。
- 云何好尚真，夐與世俗殊。
- 意者元城賢，待以涑水迂。
- 獸旗畫星壤，龍藩開玉符。
- 老我嘆蒲柳，投閑託枌榆。
- 味言喜啖蔗，秀句嫌催租。
- 的知我輩人，調度非轅駒。
- 子長固多愛，舍菀乃集枯。
- 梅花倚瘦竹，清芬借敷與。
- 常恐硬黄紙，喚歸翔紫廬。
- 問君立朝節，蹇諤辛毗裾。
- 問君治理效，所至桐鄉朱。
- 正爾澤東履，俄然移右扶。
- 借留此截鐙，來暮彼歌襦。
- 譬之絳霄雲，來往本自如。
- 君亦何心哉，此事姑置諸。
- 但惜君去我，有唱誰和余。
- 寒山尚餘雪，江闊征帆孤。
- 揮毫寫別恨，臨風獨躊躇。

## 拼音

- gong1 wei2 shang4 ming2 sheng4 ， xiao1 gan4 qin1 zheng4 chu1 。
- chao2 you3 kuai4 huo0 guan4 ， ye3 wu2 bao2 ben4 ju1 。
- wo3 du2 he2 yin1 yuan2 ， lan4 chi2 jun1 yu3 shu1 。
- wang4 yi4 zai4 ren2 wu4 ， sou1 luo2 dao4 yan2 xu1 。
- mu4 zhi1 bai3 han2 zhi4 ， chou2 da2 pi2 juan3 shu1 。
- sui1 yun2 de2 geng3 gai4 ， ju4 bi4 xiang1 xian2 yu2 。
- jun1 shi2 ai3 lian2 yu4 ， yi2 zai4 deng1 chu2 shu1 。
- gong1 du2 chi3 si1 xie4 ， zhi2 yu3 fei1 gong4 yu2 。
- shang4 wu2 he4 ti2 jian1 ， er2 kuang4 shuang1 li3 yu2 。
- yuan2 long2 yi2 shi4 hao2 ， ming2 xia4 ding4 bu4 xu1 。
- wo3 gui1 hai3 zhi1 bin1 ， yan3 xi1 tian2 yuan2 ju1 。
- sheng1 ping2 jiu4 jiao1 you2 ， xiang1 wang4 fu4 jiang1 hu2 。
- jun1 jiang1 hu1 da3 men2 ， jun1 shu1 lai2 zi4 wu2 。
- bu4 gao3 fu4 hong2 bi3 ， yan4 ming2 chu1 gui1 fu1 。
- xing1 huai2 xiang4 㵳 jue2 ， lun4 wen2 dai3 huang1 shu1 。
- zi4 yan2 jiu3 ai4 jing4 ， jin1 shi3 tong1 qin2 qu2 。
- bu4 wei2 re4 xi1 xi1 ， bu4 wei2 nuan3 shu1 shu1 。
- yun2 he2 hao3 shang4 zhen1 ， xuan4 yu3 shi4 su2 shu1 。
- yi4 zhe3 yuan2 cheng2 xian2 ， dai4 yi3 su4 shui3 yu1 。
- shou4 qi2 hua4 xing1 rang3 ， long2 fan1 kai1 yu4 fu2 。
- lao3 wo3 tan4 pu2 liu3 ， tou2 xian2 tuo1 fen2 yu2 。
- wei4 yan2 xi3 dan4 zhe4 ， xiu4 ju4 xian2 cui1 zu1 。
- de0 zhi1 wo3 bei4 ren2 ， diao4 du4 fei1 yuan2 ju1 。
- zi3 chang2 gu4 duo1 ai4 ， she4 wan3 nai3 ji2 ku1 。
- mei2 hua1 yi3 shou4 zhu2 ， qing1 fen1 jie4 fu1 yu3 。
- chang2 kong3 ying4 huang2 zhi3 ， huan4 gui1 xiang2 zi3 lu2 。
- wen4 jun1 li4 chao2 jie2 ， jian3 e4 xin1 pi2 ju1 。
- wen4 jun1 zhi4 li3 xiao4 ， suo3 zhi4 tong2 xiang1 zhu1 。
- zheng4 er3 ze2 dong1 lü3 ， e2 ran2 yi2 you4 fu2 。
- jie4 liu2 ci3 jie2 deng1 ， lai2 mu4 bi3 ge1 ru2 。
- pi4 zhi1 jiang4 xiao1 yun2 ， lai2 wang3 ben3 zi4 ru2 。
- jun1 yi4 he2 xin1 zai1 ， ci3 shi4 gu1 zhi4 zhu1 。
- dan4 xi1 jun1 qu4 wo3 ， you3 chang4 shui2 he2 yu2 。
- han2 shan1 shang4 yu2 xue3 ， jiang1 kuo4 zheng1 fan1 gu1 。
- hui1 hao2 xie3 bie2 hen4 ， lin2 feng1 du2 chou2 chu2 。

## 注释

## 译文

## 赏析
