---
id: zheng-qing-zhi-hui-mo
title: 惠墨
titlePinyin: hui4 mo4
titleSlug: hui-mo
author: 鄭清之
authorPinyin: zheng4 qing1 zhi1
authorSlug: zheng-qing-zhi
dynasty: 宋
dynastyPinyin: song4
dynastySlug: song
tags: []
---

## 正文

- 老龍卧蒼海，千年抱明珠。
- 神禹決淮泗，偃蹇不受驅。
- 怒走崧岱頂，風雨撼八區。
- 亭亭立天柱，化作青松株。
- 蟠根蟄九地，融液如流酥。
- 嶙峋脫支節，幽人拾肌膚。
- 虹光夜穿屋，盎突明膏腴。
- 芳薰漸凝漬，玄霜出冰壺。
- 糅以丹鳳髓，摹以青龜趺。
- 擣以明月兔，曝之暘谷烏。
- 或潤似玉玦，或堅如金觚。
- 六丁下取將，香藹流清都。
- 絳闕注仙籍，白日飛凡夫。
- 借問何神靈，黑質分龍軀。
- 干將昨已至，莫耶復來趨。
- 二龍適吻合，變化尤其殊。
- 君看一滴水，雙雙躍天衢。

## 拼音

- lao3 long2 wo4 cang1 hai3 ， qian1 nian2 bao4 ming2 zhu1 。
- shen2 yu3 jue2 huai2 si4 ， yan3 jian3 bu2 shou4 qu1 。
- nu4 zou3 song1 dai4 ding3 ， feng1 yu3 han4 ba1 qu1 。
- ting2 ting2 li4 tian1 zhu4 ， hua4 zuo4 qing1 song1 zhu1 。
- pan2 gen1 zhe2 jiu3 di4 ， rong2 ye4 ru2 liu2 su1 。
- lin2 xun2 tuo1 zhi1 jie2 ， you1 ren2 shi2 ji1 fu1 。
- hong2 guang1 ye4 chuan1 wu1 ， ang4 tu1 ming2 gao1 yu2 。
- fang1 xun1 jian4 ning2 zi4 ， xuan2 shuang1 chu1 bing1 hu2 。
- rou2 yi3 dan1 feng4 sui3 ， mo2 yi3 qing1 gui1 fu1 。
- dao3 yi3 ming2 yue4 tu4 ， pu4 zhi1 yang2 gu3 wu1 。
- huo4 run4 si4 yu4 jue2 ， huo4 jian1 ru2 jin1 gu1 。
- liu4 ding1 xia4 qu3 jiang1 ， xiang1 ai3 liu2 qing1 dou1 。
- jiang4 que4 zhu4 xian1 ji2 ， bai2 ri4 fei1 fan2 fu1 。
- jie4 wen4 he2 shen2 ling2 ， hei1 zhi4 fen1 long2 qu1 。
- gan1 jiang1 zuo2 yi3 zhi4 ， mo4 ye1 fu4 lai2 qu1 。
- er4 long2 shi4 wen3 he2 ， bian4 hua4 you2 qi2 shu1 。
- jun1 kan4 yi4 di1 shui3 ， shuang1 shuang1 yue4 tian1 qu2 。

## 注释

## 译文

## 赏析
