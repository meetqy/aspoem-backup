---
id: zheng-qing-zhi-gu-feng-yi-pian-jian-xu-de-fu-ti-xing
title: 古風一篇簡徐德夫提刑
titlePinyin: gu3 feng1 yi4 pian1 jian3 xu2 de2 fu1 ti2 xing2
titleSlug: gu-feng-yi-pian-jian-xu-de-fu-ti-xing
author: 鄭清之
authorPinyin: zheng4 qing1 zhi1
authorSlug: zheng-qing-zhi
dynasty: 宋
dynastyPinyin: song4
dynastySlug: song
tags: []
---

## 正文

- 昌黎有名言，受恩異知己。
- 而况不識面，知心詎能幾。
- 浮雲日多變，交道冷如水。
- 握手遽下石，利害毫髮比。
- 人情易燥濕，灧澦發九軌。
- 終然風雨晦，雞鳴獨無已。
- 世變方下趨，特立繄君子。
- 山谷未見坡，氣味已相似。
- 希文非素交，永叔甘遠徙。
- 敢謂世無人，前修可專美。
- 我昔聞君名，恍如讀青史。
- 已乃知同時，深心愛敬起。
- 端平濫持衡，薦賢職當爾。
- 亟以聞九重，夜半下一紙。
- 雅志樂弦歌，公車猶尼止。
- 賢者固難進，奪情辭詔旨。
- 知賢未及用，上印返田里。
- 閑居事幽屏，黜陟不到耳。
- 賓朋有公言，聲徽振商祉。
- 入則禆國論，挺挺中流砥。
- 出持皇華節，光風汎桃李。
- 從容五六載，平進付常理。
- 又聞交游間，榮落保終始。
- 不負楊臨賀，真見其人矣。
- 夜夢加晝思，髣髴眉宇紫。
- 軍將忽打門，緘書照窗几。
- 風簷屢開闔，襟期頓清泚。
- 有如嶧陽桐，知音發妙指。
- 高情激孤笑，新意償宿喜。
- 得一夔已足，失百參何耻。
- 老我豈私賀，善類知有恃。
- 看君廣厦開，大芘天下士。

## 拼音

- chang1 li2 you3 ming2 yan2 ， shou4 en1 yi4 zhi1 ji3 。
- er2 kuang4 bu4 shi2 mian4 ， zhi1 xin1 ju4 neng2 ji1 。
- fu2 yun2 ri4 duo1 bian4 ， jiao1 dao4 leng3 ru2 shui3 。
- wo4 shou3 ju4 xia4 shi2 ， li4 hai4 hao2 fa4 bi3 。
- ren2 qing2 yi4 zao4 shi1 ， yan4 yu4 fa1 jiu3 gui3 。
- zhong1 ran2 feng1 yu3 hui4 ， ji1 ming2 du2 wu2 yi3 。
- shi4 bian4 fang1 xia4 qu1 ， te4 li4 yi1 jun1 zi3 。
- shan1 gu3 wei4 jian4 po1 ， qi4 wei4 yi3 xiang1 si4 。
- xi1 wen2 fei1 su4 jiao1 ， yong3 shu1 gan1 yuan3 xi3 。
- gan3 wei4 shi4 wu2 ren2 ， qian2 xiu1 ke3 zhuan1 mei3 。
- wo3 xi1 wen2 jun1 ming2 ， huang3 ru2 du2 qing1 shi3 。
- yi3 nai3 zhi1 tong2 shi2 ， shen1 xin1 ai4 jing4 qi3 。
- duan1 ping2 lan4 chi2 heng2 ， jian4 xian2 zhi2 dang1 er3 。
- ji2 yi3 wen2 jiu3 chong2 ， ye4 ban4 xia4 yi4 zhi3 。
- ya3 zhi4 le4 xian2 ge1 ， gong1 ju1 you2 ni2 zhi3 。
- xian2 zhe3 gu4 nan2 jin4 ， duo2 qing2 ci2 zhao4 zhi3 。
- zhi1 xian2 wei4 ji2 yong4 ， shang4 yin4 fan3 tian2 li3 。
- xian2 ju1 shi4 you1 ping2 ， chu4 zhi4 bu2 dao4 er3 。
- bin1 peng2 you3 gong1 yan2 ， sheng1 hui1 zhen4 shang1 zhi3 。
- ru4 ze2 bi4 guo2 lun4 ， ting3 ting3 zhong1 liu2 di3 。
- chu1 chi2 huang2 hua2 jie2 ， guang1 feng1 fan4 tao2 li3 。
- cong2 rong2 wu3 liu4 zai4 ， ping2 jin4 fu4 chang2 li3 。
- you4 wen2 jiao1 you2 jian4 ， rong2 luo4 bao3 zhong1 shi3 。
- bu2 fu4 yang2 lin2 he4 ， zhen1 jian4 qi2 ren2 yi3 。
- ye4 meng4 jia1 zhou4 si1 ， fang3 fu2 mei2 yu3 zi3 。
- jun1 jiang1 hu1 da3 men2 ， jian1 shu1 zhao4 chuang1 ji3 。
- feng1 yan2 lü3 kai1 he2 ， jin1 qi1 dun4 qing1 ci3 。
- you3 ru2 yi4 yang2 tong2 ， zhi1 yin1 fa1 miao4 zhi3 。
- gao1 qing2 ji1 gu1 xiao4 ， xin1 yi4 chang2 su4 xi3 。
- de2 yi4 kui2 yi3 zu2 ， shi1 bai3 can1 he2 chi3 。
- lao3 wo3 qi3 si1 he4 ， shan4 lei4 zhi1 you3 shi4 。
- kan4 jun1 guang3 sha4 kai1 ， da4 pi2 tian1 xia4 shi4 。

## 注释

## 译文

## 赏析
