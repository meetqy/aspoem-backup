---
id: zheng-qing-zhi-ling-yin-hui-shang-ren-hui-shi-wei-gu-feng-yi-zeng
title: 靈隠慧上人惠詩爲古風以贈
titlePinyin: ling2 yin3 hui4 shang4 ren2 hui4 shi1 wei2 gu3 feng1 yi3 zeng4
titleSlug: ling-yin-hui-shang-ren-hui-shi-wei-gu-feng-yi-zeng
author: 鄭清之
authorPinyin: zheng4 qing1 zhi1
authorSlug: zheng-qing-zhi
dynasty: 宋
dynastyPinyin: song4
dynastySlug: song
tags: []
---

## 正文

- 貫休齊己唐詩人，當時逸氣凌簪紳。
- 聲名亹亹逼甫白，幽蘭直與梅爭春。
- 誰知北面石霜老，服勤杖屨皆終身。
- 二公所得當蓋世，英詞傑句風中塵。
- 至今傳者以詩重，妙處反爲詩所湮。
- 弄翰戲墨雖佛事，炊沙作糗成饑嗔。
- 不欲詩工與字巧，緒餘能奪道之真。
- 心宗一了萬法具，辯才飛轉陶家輪。
- 君不見阿難多聞及辯慧，呪語要敵摩伽神。

## 拼音

- guan4 xiu1 qi2 ji3 tang2 shi1 ren2 ， dang1 shi2 yi4 qi4 ling2 zan1 shen1 。
- sheng1 ming2 wei3 wei3 bi1 fu3 bai2 ， you1 lan2 zhi2 yu3 mei2 zheng1 chun1 。
- shui2 zhi1 bei3 mian4 shi2 shuang1 lao3 ， fu2 qin2 zhang4 ju4 jie1 zhong1 shen1 。
- er4 gong1 suo3 de2 dang1 gai4 shi4 ， ying1 ci2 jie2 ju4 feng1 zhong1 chen2 。
- zhi4 jin1 chuan2 zhe3 yi3 shi1 zhong4 ， miao4 chu3 fan3 wei2 shi1 suo3 yan1 。
- nong4 han4 xi4 mo4 sui1 fo2 shi4 ， chui1 sha1 zuo4 qiu3 cheng2 ji1 chen1 。
- bu2 yu4 shi1 gong1 yu3 zi4 qiao3 ， xu4 yu2 neng2 duo2 dao4 zhi1 zhen1 。
- xin1 zong1 yi1 le0 wan4 fa3 ju4 ， bian4 cai2 fei1 zhuan3 tao2 jia1 lun2 。
- jun1 bu2 jian4 a1 nan2 duo1 wen2 ji2 bian4 hui4 ， zhou4 yu3 yao4 di2 mo2 jia1 shen2 。

## 注释

## 译文

## 赏析
