---
id: zheng-qing-zhi-hua-ma-tu
title: 畫馬圖
titlePinyin: hua4 ma3 tu2
titleSlug: hua-ma-tu
author: 鄭清之
authorPinyin: zheng4 qing1 zhi1
authorSlug: zheng-qing-zhi
dynasty: 宋
dynastyPinyin: song4
dynastySlug: song
tags: []
---

## 正文

- 房精夜隕渥洼水，中有天馬變如鬼。
- 籋雲流赭登玉臺，清風謖謖生雙耳。
- 無端遣入天子閑，足底百趼如關山。
- 隔河唐將浴牝馬，哀鳴頓足將奔還。
- 風毛雨鬣不自整，肯顧苑北雲錦斑。
- 但有風稜餘瘦骨，竊銜不管霜蹄蹶。
- 大星昨夜落旄頭，好載閼氏媒突厥。

## 拼音

- fang2 jing1 ye4 yun3 wo4 wa1 shui3 ， zhong1 you3 tian1 ma3 bian4 ru2 gui3 。
- nie4 yun2 liu2 zhe3 deng1 yu4 tai2 ， qing1 feng1 su4 su4 sheng1 shuang1 er3 。
- wu2 duan1 qian3 ru4 tian1 zi3 xian2 ， zu2 di3 bai3 jian3 ru2 guan1 shan1 。
- ge2 he2 tang2 jiang1 yu4 pin4 ma3 ， ai1 ming2 dun4 zu2 jiang1 ben1 huan2 。
- feng1 mao2 yu3 lie4 bu2 zi4 zheng3 ， ken3 gu4 yuan4 bei3 yun2 jin3 ban1 。
- dan4 you3 feng1 leng2 yu2 shou4 gu3 ， qie4 xian2 bu4 guan3 shuang1 ti2 jue3 。
- da4 xing1 zuo2 ye4 luo4 mao2 tou2 ， hao3 zai4 e4 shi4 mei2 tu1 jue2 。

## 注释

## 译文

## 赏析
