---
id: zheng-qing-zhi-he-zheng-zhi-gan-xie-jie-ju-qie-hui-peng-zun-zui-ao-shi
title: 和鄭制幹謝借居且惠朋樽醉螯詩
titlePinyin: he2 zheng4 zhi4 gan4 xie4 jie4 ju1 qie3 hui4 peng2 zun1 zui4 ao2 shi1
titleSlug: he-zheng-zhi-gan-xie-jie-ju-qie-hui-peng-zun-zui-ao-shi
author: 鄭清之
authorPinyin: zheng4 qing1 zhi1
authorSlug: zheng-qing-zhi
dynasty: 宋
dynastyPinyin: song4
dynastySlug: song
tags: []
---

## 正文

- 平生愛山林，里居想王屋。
- 孤月自無朋，斷雲曾不族。
- 詎知莊遵市，儵有賈誼卜。
- 西河就索居，漆園問尊足。
- 翟門羅可去，軻宅仁已熟。
- 似聞結駟多，每見後騎屬。
- 魯臺時遣餽，監侯已發粟。
- 競歡王儉蓮，肯問顔公粥。
- 家貧願鄰富，蒹葭欣倚玉。
- 頗容滑稽叟，來簉堂上燭。
- 猶能辨絲簧，漸近不如竹。
- 濁醪慁兵醖，庸行參聖讀。
- 願爲善頌禱，既醉備五福。
- 謀婦擬提壺，敲門驚啄木。
- 持螯兩從事，來就桑下宿。
- 美味均適口，雙明喜增目。
- 命駕匪千里，星言媿不夙。
- 聯句乏追韓，補詩聊繼束。
- 終當效樂天，駱馬爲酒鬻。

## 拼音

- ping2 sheng1 ai4 shan1 lin2 ， li3 ju1 xiang3 wang2 wu1 。
- gu1 yue4 zi4 wu2 peng2 ， duan4 yun2 ceng2 bu4 zu2 。
- ju4 zhi1 zhuang1 zun1 shi4 ， shu1 you3 jia3 yi4 bu3 。
- xi1 he2 jiu4 suo3 ju1 ， qi1 yuan2 wen4 zun1 zu2 。
- zhai2 men2 luo2 ke3 qu4 ， ke1 zhai2 ren2 yi3 shu2 。
- si4 wen2 jie2 si4 duo1 ， mei3 jian4 hou4 qi2 shu3 。
- lu3 tai2 shi2 qian3 kui4 ， jian1 hou2 yi3 fa1 su4 。
- jing4 huan1 wang2 jian3 lian2 ， ken3 wen4 yan2 gong1 zhou1 。
- jia1 pin2 yuan4 lin2 fu4 ， jian1 jia1 xin1 yi3 yu4 。
- po1 rong2 hua2 ji1 sou3 ， lai2 zao4 tang2 shang4 zhu2 。
- you2 neng2 bian4 si1 huang2 ， jian4 jin4 bu4 ru2 zhu2 。
- zhuo2 lao2 hun4 bing1 yun4 ， yong1 xing2 can1 sheng4 du2 。
- yuan4 wei2 shan4 song4 dao3 ， ji4 zui4 bei4 wu3 fu2 。
- mou2 fu4 ni3 ti2 hu2 ， qiao1 men2 jing1 zhuo2 mu4 。
- chi2 ao2 liang3 cong2 shi4 ， lai2 jiu4 sang1 xia4 su4 。
- mei3 wei4 jun1 shi4 kou3 ， shuang1 ming2 xi3 zeng1 mu4 。
- ming4 jia4 fei3 qian1 li3 ， xing1 yan2 kui4 bu2 su4 。
- lian2 ju4 fa2 zhui1 han2 ， bu3 shi1 liao2 ji4 shu4 。
- zhong1 dang1 xiao4 le4 tian1 ， luo4 ma3 wei2 jiu3 yu4 。

## 注释

## 译文

## 赏析
