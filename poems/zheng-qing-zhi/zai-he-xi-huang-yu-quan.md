---
id: zheng-qing-zhi-zai-he-xi-huang-yu-quan
title: 再和戲黄玉泉
titlePinyin: zai4 he2 xi4 huang2 yu4 quan2
titleSlug: zai-he-xi-huang-yu-quan
author: 鄭清之
authorPinyin: zheng4 qing1 zhi1
authorSlug: zheng-qing-zhi
dynasty: 宋
dynastyPinyin: song4
dynastySlug: song
tags: []
---

## 正文

- 黄公辭酒壚，經笥捧便腹。
- 讀書饑鳶聲，了了崇文目。
- 陂澄萬頃波，巢寄一枝木。
- 戲題百姓眼，自笑孤舘獨。
- 轍涸聊相濡，神液未容漉。
- 嘯歌匪彈劍，悁隘殊躄足。
- 文織犧尊黄，句弦綺琴綠。
- 不見蠏杯持，徒費爾雅讀。
- 坐對罌卧牆，空有葉映竹。
- 枯腸但茶搜，燥吻遲膏沃。
- 主人如馬瘦，酒使欠猩僕。
- 思折酤媼券，欲訪義漿玉。
- 喟茲鯨吸量，眇矣龍驤斛。
- 靈根日灌溉，詩課自程督。
- 試當閲醫經，薄釀借神麴。
- 共醉靈均絲，未問長房菊。
- 飲興非有期，衣曬寧免俗。
- 杯勺雖不勝，嘔泄聽隨屬。
- 嬾疊陽關三，肯競梟博六。
- 不飲但麥豆，頗勝劉文叔。
- 醉騎黄犢孫，歸玩墨君族。
- 子爲評酒名，擬號安晚醁。

## 拼音

- huang2 gong1 ci2 jiu3 lu2 ， jing1 si4 peng3 bian4 fu4 。
- du2 shu1 ji1 yuan1 sheng1 ， liao3 liao3 chong2 wen2 mu4 。
- bei1 cheng2 wan4 qing3 bo1 ， chao2 ji4 yi4 zhi1 mu4 。
- xi4 ti2 bai3 xing4 yan3 ， zi4 xiao4 gu1 guan3 du2 。
- zhe2 he2 liao2 xiang1 ru2 ， shen2 ye4 wei4 rong2 lu4 。
- xiao4 ge1 fei3 dan4 jian4 ， yuan1 ai4 shu1 bi4 zu2 。
- wen2 zhi1 xi1 zun1 huang2 ， ju4 xian2 qi3 qin2 lü4 。
- bu2 jian4 xie4 bei1 chi2 ， tu2 fei4 er3 ya3 du2 。
- zuo4 dui4 ying1 wo4 qiang2 ， kong1 you3 ye4 ying4 zhu2 。
- ku1 chang2 dan4 cha2 sou1 ， zao4 wen3 chi2 gao1 wo4 。
- zhu3 ren2 ru2 ma3 shou4 ， jiu3 shi3 qian4 xing1 pu2 。
- si1 zhe2 gu1 ao3 quan4 ， yu4 fang3 yi4 jiang1 yu4 。
- kui4 zi1 jing1 xi1 liang2 ， miao3 yi3 long2 xiang1 hu2 。
- ling2 gen1 ri4 guan4 gai4 ， shi1 ke4 zi4 cheng2 du1 。
- shi4 dang1 yue4 yi1 jing1 ， bao2 niang4 jie4 shen2 qu1 。
- gong4 zui4 ling2 jun1 si1 ， wei4 wen4 chang2 fang2 ju2 。
- yin3 xing1 fei1 you3 qi1 ， yi1 shai4 ning2 mian3 su2 。
- bei1 shao2 sui1 bu2 sheng4 ， ou3 xie4 ting1 sui2 shu3 。
- lan3 die2 yang2 guan1 san1 ， ken3 jing4 xiao1 bo2 liu4 。
- bu4 yin3 dan4 mai4 dou4 ， po1 sheng4 liu2 wen2 shu1 。
- zui4 qi2 huang2 du2 sun1 ， gui1 wan2 mo4 jun1 zu2 。
- zi3 wei2 ping2 jiu3 ming2 ， ni3 hao4 an1 wan3 lu4 。

## 注释

## 译文

## 赏析
