---
id: zheng-qing-zhi-zhu-jun-he-pian-mo-lei-zhi-shi-bu-rong-bi-bi-zai-yi-qian-yun-qi-er
title: 諸君和篇摩壘致師不容閉壁再繹前韵  其二
titlePinyin: zhu1 jun1 he2 pian1 mo2 lei3 zhi4 shi1 bu4 rong2 bi4 bi4 zai4 yi4 qian2 yun4     qi2 er4
titleSlug: zhu-jun-he-pian-mo-lei-zhi-shi-bu-rong-bi-bi-zai-yi-qian-yun-qi-er
author: 鄭清之
authorPinyin: zheng4 qing1 zhi1
authorSlug: zheng-qing-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 邴原解劇飲，雅名稱龍腹。
- 季倫殺爲嬉，席妓敢嗔目。
- 有酒何庸辭，恐射蔣濟木。
- 但當携酒去，名花賞幽獨。
- 年秫未足了，聖米猶可漉。
- 愛屐憐猩魂，奪巵笑蛇足。
- 桂漿有餘芳，桑落見重綠。
- 諫遠衢尊投，法置酺飲讀。
- 籌觥進蔌肴，流觴屏絲竹。
- 未憂瓶罌罄，但費𠤷盥沃。
- 勝事在園林，家務付兒僕。
- 釀羔截肪乳，炰鳳泣脂玉。
- 鍊句丹九轉，擒文泉萬斛。
- 競詆酒中賢，祗堪帳下督。
- 穿幘俯前案，障面厭方麴。
- 吹不落眼花，歸去來籬菊。
- 華胥國遨遊，無懷氏風俗。
- 登詩壇爭長，破愁城相屬。
- 二簋用坎四，三客敬需六。
- 共樂時方清，誰言世之叔。
- 相從孟公座，寧別輔氏族。
- 一笑祝諸賢，行釂天家醁。

## 拼音

- bing3 yuan2 jie3 ju4 yin3 ， ya3 ming2 cheng1 long2 fu4 。
- ji4 lun2 sha1 wei2 xi1 ， xi2 ji4 gan3 chen1 mu4 。
- you3 jiu3 he2 yong1 ci2 ， kong3 she4 jiang3 ji4 mu4 。
- dan4 dang1 xie2 jiu3 qu4 ， ming2 hua1 shang3 you1 du2 。
- nian2 shu2 wei4 zu2 le0 ， sheng4 mi3 you2 ke3 lu4 。
- ai4 ji1 lian2 xing1 hun2 ， duo2 zhi1 xiao4 she2 zu2 。
- gui4 jiang1 you3 yu2 fang1 ， sang1 luo4 jian4 zhong4 lü4 。
- jian4 yuan3 qu2 zun1 tou2 ， fa3 zhi4 pu2 yin3 du2 。
- chou2 gong1 jin4 su4 yao2 ， liu2 shang1 ping2 si1 zhu2 。
- wei4 you1 ping2 ying1 qing4 ， dan4 fei4 𠤷 guan4 wo4 。
- sheng4 shi4 zai4 yuan2 lin2 ， jia1 wu4 fu4 er2 pu2 。
- niang4 gao1 jie2 fang2 ru3 ， pao2 feng4 qi4 zhi1 yu4 。
- lian4 ju4 dan1 jiu3 zhuan3 ， qin2 wen2 quan2 wan4 hu2 。
- jing4 di3 jiu3 zhong1 xian2 ， zhi1 kan1 zhang4 xia4 du1 。
- chuan1 ze2 fu3 qian2 an4 ， zhang4 mian4 yan4 fang1 qu1 。
- chui1 bu2 luo4 yan3 hua1 ， gui1 qu4 lai2 li2 ju2 。
- hua2 xu1 guo2 ao2 you2 ， wu2 huai2 shi4 feng1 su2 。
- deng1 shi1 tan2 zheng1 chang2 ， po4 chou2 cheng2 xiang1 shu3 。
- er4 gui3 yong4 kan3 si4 ， san1 ke4 jing4 xu1 liu4 。
- gong4 le4 shi2 fang1 qing1 ， shui2 yan2 shi4 zhi1 shu1 。
- xiang1 cong2 meng4 gong1 zuo4 ， ning2 bie2 fu3 shi4 zu2 。
- yi2 xiao4 zhu4 zhu1 xian2 ， xing2 jiao4 tian1 jia1 lu4 。

## 注释

## 译文

## 赏析
