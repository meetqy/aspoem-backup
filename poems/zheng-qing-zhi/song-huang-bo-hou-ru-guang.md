---
id: zheng-qing-zhi-song-huang-bo-hou-ru-guang
title: 送黄伯厚入廣
titlePinyin: song4 huang2 bo2 hou4 ru4 guang3
titleSlug: song-huang-bo-hou-ru-guang
author: 鄭清之
authorPinyin: zheng4 qing1 zhi1
authorSlug: zheng-qing-zhi
dynasty: 宋
dynastyPinyin: song4
dynastySlug: song
tags: []
---

## 正文

- 五行在天地，惟水明且清。
- 如何南中泉，乃獨以貪名。
- 水號黑與弱，淖汩稱濁涇。
- 彼皆有其實，所以得此聲。
- 山川日秀發，九疑羅翠屏。
- 扶輿産清淑，丹砂銀石英。
- 有泉出其間，泠然堪濯纓。
- 政坐貪夫累，土炭涴玉冰。
- 桓山以魋故，至今人羞稱。
- 柳子愚其溪，百世相因仍。
- 有如此白水，好貪豈其情。
- 我欲招夷齊，稷之南山汀。
- 一洗萬古貪，涌雪歸東溟。
- 夫君素潔己，贈以貪泉銘。

## 拼音

- wu3 xing2 zai4 tian1 di4 ， wei2 shui3 ming2 qie3 qing1 。
- ru2 he2 nan2 zhong1 quan2 ， nai3 du2 yi3 tan1 ming2 。
- shui3 hao4 hei1 yu3 ruo4 ， nao4 gu3 cheng1 zhuo2 jing1 。
- bi3 jie1 you3 qi2 shi2 ， suo3 yi3 de2 ci3 sheng1 。
- shan1 chuan1 ri4 xiu4 fa1 ， jiu3 yi2 luo2 cui4 ping2 。
- fu2 yu2 chan3 qing1 shu1 ， dan1 sha1 yin2 shi2 ying1 。
- you3 quan2 chu1 qi2 jian4 ， ling2 ran2 kan1 zhuo2 ying1 。
- zheng4 zuo4 tan1 fu1 lei4 ， tu3 tan4 wo4 yu4 bing1 。
- huan2 shan1 yi3 tui2 gu4 ， zhi4 jin1 ren2 xiu1 cheng1 。
- liu3 zi3 yu2 qi2 xi1 ， bai3 shi4 xiang1 yin1 reng2 。
- you3 ru2 ci3 bai2 shui3 ， hao3 tan1 qi3 qi2 qing2 。
- wo3 yu4 zhao1 yi2 qi2 ， ji4 zhi1 nan2 shan1 ting1 。
- yi4 xi3 wan4 gu3 tan1 ， yong3 xue3 gui1 dong1 ming2 。
- fu1 jun1 su4 jie2 ji3 ， zeng4 yi3 tan1 quan2 ming2 。

## 注释

## 译文

## 赏析
