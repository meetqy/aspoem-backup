---
id: zheng-qing-zhi-xie-zheng-guang-wen-he-yun
title: 謝鄭廣文和韵
titlePinyin: xie4 zheng4 guang3 wen2 he2 yun4
titleSlug: xie-zheng-guang-wen-he-yun
author: 鄭清之
authorPinyin: zheng4 qing1 zhi1
authorSlug: zheng-qing-zhi
dynasty: 宋
dynastyPinyin: song4
dynastySlug: song
tags: []
---

## 正文

- 鱣堂心醉經，精神應滿腹。
- 溫飽非所志，飲食不以目。
- 說詩稱解頤，善問待攻木。
- 頗愁百斛量，孔庭惟立獨。
- 俎豆答衛問，筐瓷欠鄒漉。
- 曾子非養口，漆園且尊足。
- 時於清夜分，酌以翠勺綠。
- 聊澆磊磈胸，不廢吾伊讀。
- 每篇亦作句，如對紀書竹。
- 相逢蓋初傾，一別桑重沃。
- 融尊慚坐滿，魯餽疎拜僕。
- 衛生不自寶，抑首親患玉。
- 囊無諛墓金，米乏佳傳斛。
- 厨煙爨人凊，蔬課園夫督。
- 粟缾收秫田，黍釀用陰麴。
- 解同杜陵襟，期醉昌黎菊。
- 赤手當縛菟，白眼謾嗔俗。
- 莊虛左氏宴，觴肯西子屬。
- 酒債負尋常，會期遭百六。
- 要須中聖賢，庶以展伯叔。
- 醉入無功鄉，醒豈屈原族。
- 岸幘一笑粲，共賦醽酒醁。

## 拼音

- zhan1 tang2 xin1 zui4 jing1 ， jing1 shen2 ying1 man3 fu4 。
- wen1 bao3 fei1 suo3 zhi4 ， yin3 shi2 bu4 yi3 mu4 。
- shuo1 shi1 cheng1 jie3 yi2 ， shan4 wen4 dai4 gong1 mu4 。
- po1 chou2 bai3 hu2 liang2 ， kong3 ting2 wei2 li4 du2 。
- zu3 dou4 da2 wei4 wen4 ， kuang1 ci2 qian4 zou1 lu4 。
- ceng2 zi3 fei1 yang3 kou3 ， qi1 yuan2 qie3 zun1 zu2 。
- shi2 wu1 qing1 ye4 fen1 ， zhuo2 yi3 cui4 shao2 lü4 。
- liao2 jiao1 lei3 wei3 xiong1 ， bu2 fei4 wu2 yi1 du2 。
- mei3 pian1 yi4 zuo4 ju4 ， ru2 dui4 ji4 shu1 zhu2 。
- xiang1 feng2 gai4 chu1 qing1 ， yi4 bie2 sang1 zhong4 wo4 。
- rong2 zun1 can2 zuo4 man3 ， lu3 kui4 shu1 bai4 pu2 。
- wei4 sheng1 bu2 zi4 bao3 ， yi4 shou3 qin1 huan4 yu4 。
- nang2 wu2 yu2 mu4 jin1 ， mi3 fa2 jia1 chuan2 hu2 。
- chu2 yan1 cuan4 ren2 qing4 ， shu1 ke4 yuan2 fu1 du1 。
- su4 ping2 shou1 shu2 tian2 ， shu3 niang4 yong4 yin1 qu1 。
- jie3 tong2 du4 ling2 jin1 ， qi1 zui4 chang1 li2 ju2 。
- chi4 shou3 dang1 fu4 tu2 ， bai2 yan3 man2 chen1 su2 。
- zhuang1 xu1 zuo3 shi4 yan4 ， shang1 ken3 xi1 zi3 shu3 。
- jiu3 zhai4 fu4 xun2 chang2 ， hui4 qi1 zao1 bai3 liu4 。
- yao4 xu1 zhong1 sheng4 xian2 ， shu4 yi3 zhan3 bo2 shu1 。
- zui4 ru4 wu2 gong1 xiang1 ， xing3 qi3 qu1 yuan2 zu2 。
- an4 ze2 yi2 xiao4 can4 ， gong4 fu4 ling2 jiu3 lu4 。

## 注释

## 译文

## 赏析
