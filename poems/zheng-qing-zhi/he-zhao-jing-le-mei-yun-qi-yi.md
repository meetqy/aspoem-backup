---
id: zheng-qing-zhi-he-zhao-jing-le-mei-yun-qi-yi
title: 和趙靜樂梅韵  其一
titlePinyin: he2 zhao4 jing4 le4 mei2 yun4     qi2 yi1
titleSlug: he-zhao-jing-le-mei-yun-qi-yi
author: 鄭清之
authorPinyin: zheng4 qing1 zhi1
authorSlug: zheng-qing-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 伊祁作春私帝力，司花女課千機織。
- 月四十五以爲功，化工何嘗停半息。
- 老梅偃蹇傲衆芳，一錢輕視程不識。
- 和羹肯爲媚竈計，望林祗笑欲炙色。
- 莓苔被服當文繡，冰雪定交過金石。
- 靜樂先生大雅韵，始信清名不虛得。
- 政須草聖傳新篇，安得張顛首濡墨。

## 拼音

- yi1 qi2 zuo4 chun1 si1 di4 li4 ， si1 hua1 nü3 ke4 qian1 ji1 zhi1 。
- yue4 si4 shi2 wu3 yi3 wei2 gong1 ， hua4 gong1 he2 chang2 ting2 ban4 xi1 。
- lao3 mei2 yan3 jian3 ao4 zhong4 fang1 ， yi4 qian2 qing1 shi4 cheng2 bu4 shi2 。
- he2 geng1 ken3 wei2 mei4 zao4 ji4 ， wang4 lin2 zhi1 xiao4 yu4 zhi4 se4 。
- mei2 tai2 bei4 fu2 dang1 wen2 xiu4 ， bing1 xue3 ding4 jiao1 guo4 jin1 shi2 。
- jing4 le4 xian1 sheng1 da4 ya3 yun4 ， shi3 xin4 qing1 ming2 bu4 xu1 de2 。
- zheng4 xu1 cao3 sheng4 chuan2 xin1 pian1 ， an1 de2 zhang1 dian1 shou3 ru2 mo4 。

## 注释

## 译文

## 赏析
