---
id: zheng-qing-zhi-shuang-jing
title: 雙井
titlePinyin: shuang1 jing3
titleSlug: shuang-jing
author: 鄭清之
authorPinyin: zheng4 qing1 zhi1
authorSlug: zheng-qing-zhi
dynasty: 宋
dynastyPinyin: song4
dynastySlug: song
tags: []
---

## 正文

- 水神何時生六翮，飛出雙泉江練白。
- 平湖浸月渺無邊，一笑對之成揖客。
- 轆轤初動曉星橫，夜捲寒瓊聲湱湱。
- 千年佛殿礎花乾，十畝空庭蔭修柏。
- 問泉何事逞奇觀，故向庭前作真澤。
- 昔年何塞今何通，泉豈有心猶揀擇。
- 若云泉自井中來，枯甃沿山有龜拆。
- 如信地中泉自見，是年何須穿土脈。
- 幡風胥動兩無憑，細詮此證歸禪伯。
- 我方饒舌爲作記，了不相干勞刻畫。
- 寄詩更欲結茶緣，付與宗風自鎚拍。

## 拼音

- shui3 shen2 he2 shi2 sheng1 liu4 he2 ， fei1 chu1 shuang1 quan2 jiang1 lian4 bai2 。
- ping2 hu2 jin4 yue4 miao3 wu2 bian1 ， yi2 xiao4 dui4 zhi1 cheng2 yi1 ke4 。
- lu4 lu2 chu1 dong4 xiao3 xing1 heng2 ， ye4 juan3 han2 qiong2 sheng1 huo4 huo4 。
- qian1 nian2 fo2 dian4 chu3 hua1 qian2 ， shi2 mu3 kong1 ting2 yin1 xiu1 bai3 。
- wen4 quan2 he2 shi4 cheng3 qi2 guan1 ， gu4 xiang4 ting2 qian2 zuo4 zhen1 ze2 。
- xi1 nian2 he2 sai1 jin1 he2 tong1 ， quan2 qi3 you3 xin1 you2 jian3 ze2 。
- ruo4 yun2 quan2 zi4 jing3 zhong1 lai2 ， ku1 zhou4 yan2 shan1 you3 gui1 chai1 。
- ru2 xin4 di4 zhong1 quan2 zi4 jian4 ， shi4 nian2 he2 xu1 chuan1 tu3 mai4 。
- fan1 feng1 xu1 dong4 liang3 wu2 ping2 ， xi4 quan2 ci3 zheng4 gui1 shan4 bo2 。
- wo3 fang1 rao2 she2 wei2 zuo4 ji4 ， liao3 bu4 xiang1 gan1 lao2 ke4 hua4 。
- ji4 shi1 geng4 yu4 jie2 cha2 yuan2 ， fu4 yu3 zong1 feng1 zi4 chui2 pai1 。

## 注释

## 译文

## 赏析
