---
id: yu-ru-li-shang-xi-shuai
title: 上席帥
titlePinyin: shang4 xi2 shuai4
titleSlug: shang-xi-shuai
author: 喻汝礪
authorPinyin: yu4 ru3 li4
authorSlug: yu-ru-li
dynasty: 唐
dynastyPinyin: tang2
dynastySlug: tang
tags: [] 
---

## 正文

- 先公御吏如御兵，迎刃而解如庖丁。
- 掀髯一笑黠吏走，蜀中草木知威名。
- 伯兄渠渠天下士，嵩高少室之英靈。
- 妙齡提書噭閶闔，谹議可以諧韶韺。
- 昨年兩作益州牧，西南惡少不敢行。
- 後來繼者有季弟，潭潭大度涵滄溟。
- 指麾萬事不作意，決眥雨電風煙雲。
- 南望峨眉西玉壘，逸氣夜與銀河傾。
- 幅巾筇杖過何許，閑邀仲元訪君平。
- 小蓬董寶夜吹笙，往往笑倒長庚星。
- 拔劍起舞者誰子，杜陵老翁醉不醒。
- 生平入眼無俗物，胡爲見我眼自青。
- 武侯廟前有古柏，風吟雨嘯蛟龍聲。
- 我來正欲刳爾腹，琢作巨屋丹其楹。
- 琢作巨屋丹其楹，繪此落落三名卿。
- 尚使千載知儀刑，喻子作詩如鼎銘。

## 拼音

- xian1 gong1 yu4 li4 ru2 yu4 bing1 ， ying2 ren4 er2 jie3 ru2 pao2 ding1 。
- xian1 ran2 yi2 xiao4 xia2 li4 zou3 ， shu3 zhong1 cao3 mu4 zhi1 wei1 ming2 。
- bo2 xiong1 qu2 qu2 tian1 xia4 shi4 ， song1 gao1 shao3 shi4 zhi1 ying1 ling2 。
- miao4 ling2 ti2 shu1 jiao4 chang1 he2 ， hong2 yi4 ke3 yi3 xie2 shao2 ying1 。
- zuo2 nian2 liang3 zuo4 yi4 zhou1 mu4 ， xi1 nan2 e4 shao3 bu4 gan3 xing2 。
- hou4 lai2 ji4 zhe3 you3 ji4 di4 ， tan2 tan2 da4 du4 han2 cang1 ming2 。
- zhi3 hui1 wan4 shi4 bu2 zuo4 yi4 ， jue2 zi4 yu3 dian4 feng1 yan1 yun2 。
- nan2 wang4 e2 mei2 xi1 yu4 lei3 ， yi4 qi4 ye4 yu3 yin2 he2 qing1 。
- fu2 jin1 qiong2 zhang4 guo4 he2 xu1 ， xian2 yao1 zhong4 yuan2 fang3 jun1 ping2 。
- xiao3 peng2 dong3 bao3 ye4 chui1 sheng1 ， wang3 wang3 xiao4 dao3 chang2 geng1 xing1 。
- ba2 jian4 qi3 wu3 zhe3 shui2 zi3 ， du4 ling2 lao3 weng1 zui4 bu4 xing3 。
- sheng1 ping2 ru4 yan3 wu2 su2 wu4 ， hu2 wei2 jian4 wo3 yan3 zi4 qing1 。
- wu3 hou2 miao4 qian2 you3 gu3 bai3 ， feng1 yin2 yu3 xiao4 jiao1 long2 sheng1 。
- wo3 lai2 zheng4 yu4 ku1 er3 fu4 ， zhuo2 zuo4 ju4 wu1 dan1 qi2 ying2 。
- zhuo2 zuo4 ju4 wu1 dan1 qi2 ying2 ， hui4 ci3 luo4 luo4 san1 ming2 qing1 。
- shang4 shi3 qian1 zai4 zhi1 yi2 xing2 ， yu4 zi3 zuo4 shi1 ru2 ding3 ming2 。

## 注释

## 译文

## 赏析
