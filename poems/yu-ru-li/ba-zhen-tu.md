---
id: yu-ru-li-ba-zhen-tu
title: 八陣圖
titlePinyin: ba1 zhen4 tu2
titleSlug: ba-zhen-tu
author: 喻汝礪
authorPinyin: yu4 ru3 li4
authorSlug: yu-ru-li
dynasty: 唐
dynastyPinyin: tang2
dynastySlug: tang
tags: [] 
---

## 正文

- 魚復江邊春事起，萬點紅旗颺清泚。
- 主人元是劉夢得，載酒娛賓水光裏。
- 酒闌放脚步涉磧，細石作行相靡迤。
- 臥龍起佐赤龍子，天地風雲入鞭箠。
- 蛇盤虎翼飛鳥翔，四正四奇公所壘。
- 當時二十四萬師，開門闔門隨臂指。
- 幾回嚇殺生仲達，往往宵遁常騎豕。
- 海中仙人丈二履，相與往來迂玉趾。
- 笑云此公大肚皮，龍拏虎擲堆胸胃。
- 江頭風波幾劘蕩，斷岸奔峰俱披靡。
- 陽侯鏖戰三峽怒，祇此細石吹不起。
- 晉大司馬宣武公，常山之蛇中首尾。
- 幙中矹矹何物客，未有一客能解此。
- 千年獨有老奇癲，見之斂袂三嘆喟。
- 頗知此法自玄女，細與諸公剖根柢。
- 君不見風后英謀儘奇詭，龕定蚩尤等蜉蟻。
- 漢大將軍親閱試，四夷聞風皆褫氣。
- 馬隆三千相角掎，西羌茸茸落牙嘴。
- 而公於此出新意，蓋世功名無第二。
- 不知何處著雙手，建立乃與天地比。
- 河圖洛書亦如此，堂堂孔明今未死。
- 我門生人如死人，老了不作一件事。
- 卻被獮猴坐御床，孰眎天王出居汜。
- 既不能蹠穿膝暴秦王庭，放聲七日哭不已。
- 又不能斷脰決腹死社稷，滿地淋漓流腦髓。
- 羨它安晉溫太真，壯它霸越會稽蠡。
- 八年嫪戀飽妻子，灑涕東風肉生髀。
- 斑斑猶在杲卿髪，離離未落張巡齒。
- 愛惜微軀欲安用，有臣如此難準擬。
- 雖然愛國心尚在，左角右角頗諳委。
- 二廣二矩及甄，春秋所書晉所紀。
- 況廼東廂與洞當，復有青龍洎旬始。
- 淫淫陳法有如許，智者舍是愚者蔽。
- 此圖昔人之芻狗，參以古法行以已。
- 偏爲前距狄笑之，制勝於茲亮其豈。
- 爾朱十萬破百萬，第顧方略何如耳。
- 嗟我去國歲月老，渺渺赤心馳玉扆。
- 可憐阿伾財女子，而我未刷邦家恥。
- 屬者買舟瀘川縣，扣船欲泛吳江水。
- 赤甲山前春雪深，白帝城下扁舟艤。
- 胡爲於此久留滯，細雨打篷愁不睡。
- 剽聞逆雛犯淮泗，陛下自將誅陳豨。
- 六師如龍賊如鼠，殺回屋瓦皆蜚墜。
- 距黍直射六百步，虜尸蔽江一千里。
- 哀哉獮猴太癡絕，垂死尚持虞帝匕。
- 那知光武定中興，要把中原通爬洗。
- 君不見陛下神武如太宗，萬全制陳將平戎。
- 倚聞獻馘平江宮，坐使四海開春容。
- 六騑還自江之東，光復舊京如轉蓬。
- 蜀花千枝萬枝紅，輒莫取次隨東風。
- 奇癲眼腦醉冬烘，東向舞蹈壽廼翁。
- 醉醒聊作竹枝曲，乞與欸乃歌巴童。

## 拼音

- yu2 fu4 jiang1 bian1 chun1 shi4 qi3 ， wan4 dian3 hong2 qi2 yang2 qing1 ci3 。
- zhu3 ren2 yuan2 shi4 liu2 meng4 de2 ， zai4 jiu3 yu2 bin1 shui3 guang1 li3 。
- jiu3 lan2 fang4 jiao3 bu4 she4 qi4 ， xi4 shi2 zuo4 xing2 xiang4 mi2 yi3 。
- wo4 long2 qi3 zuo3 chi4 long2 zi3 ， tian1 di4 feng1 yun2 ru4 bian1 chui2 。
- she2 pan2 hu3 yi4 fei1 niao3 xiang2 ， si4 zheng4 si4 qi2 gong1 suo3 lei3 。
- dang1 shi2 er4 shi2 si4 wan4 shi1 ， kai1 men2 he2 men2 sui2 bi4 zhi3 。
- ji1 hui2 he4 sha1 sheng1 zhong4 da2 ， wang3 wang3 xiao1 dun4 chang2 qi2 shi3 。
- hai3 zhong1 xian1 ren2 zhang4 er4 lü3 ， xiang1 yu3 wang3 lai2 yu1 yu4 zhi3 。
- xiao4 yun2 ci3 gong1 da4 du4 pi2 ， long2 na2 hu3 zhi4 dui1 xiong1 wei4 。
- jiang1 tou2 feng1 bo1 ji1 mo2 dang4 ， duan4 an4 ben1 feng1 ju4 pi1 mi3 。
- yang2 hou2 ao2 zhan4 san1 xia2 nu4 ， qi2 ci3 xi4 shi2 chui1 bu4 qi3 。
- jin4 da4 si1 ma3 xuan1 wu3 gong1 ， chang2 shan1 zhi1 she2 zhong1 shou3 wei3 。
- mu4 zhong1 wu4 wu4 he2 wu4 ke4 ， wei4 you3 yi2 ke4 neng2 jie3 ci3 。
- qian1 nian2 du2 you3 lao3 qi2 dian1 ， jian4 zhi1 lian3 mei4 san1 tan4 kui4 。
- po1 zhi1 ci3 fa3 zi4 xuan2 nü3 ， xi4 yu3 zhu1 gong1 pou1 gen1 di3 。
- jun1 bu2 jian4 feng1 hou4 ying1 mou2 jin3 qi2 gui3 ， kan1 ding4 chi1 you2 deng3 fu2 yi3 。
- han4 da4 jiang1 jun1 qin1 yue4 shi4 ， si4 yi2 wen2 feng1 jie1 chi3 qi4 。
- ma3 long2 san1 qian1 xiang4 jiao3 ji3 ， xi1 qiang1 rong2 rong2 luo4 ya2 zui3 。
- er2 gong1 wu1 ci3 chu1 xin1 yi4 ， gai4 shi4 gong1 ming2 wu2 di4 er4 。
- bu4 zhi1 he2 chu3 zhu4 shuang1 shou3 ， jian4 li4 nai3 yu3 tian1 di4 bi3 。
- he2 tu2 luo4 shu1 yi4 ru2 ci3 ， tang2 tang2 kong3 ming2 jin1 wei4 si3 。
- wo3 men2 sheng1 ren2 ru2 si3 ren2 ， lao3 le0 bu2 zuo4 yi2 jian4 shi4 。
- que4 bei4 xian3 hou2 zuo4 yu4 chuang2 ， shu2 shi4 tian1 wang2 chu1 ju1 si4 。
- ji4 bu4 neng2 zhi2 chuan1 xi1 bao4 qin2 wang2 ting2 ， fang4 sheng1 qi1 ri4 ku1 bu4 yi3 。
- you4 bu4 neng2 duan4 dou4 jue2 fu4 si3 she4 ji4 ， man3 di4 lin2 li2 liu2 nao3 sui3 。
- xian4 ta1 an1 jin4 wen1 tai4 zhen1 ， zhuang4 ta1 ba4 yue4 hui4 ji1 li2 。
- ba1 nian2 lao4 lian4 bao3 qi1 zi0 ， sa3 ti4 dong1 feng1 rou4 sheng1 bi4 。
- ban1 ban1 you2 zai4 gao3 qing1 fa4 ， li2 li2 wei4 luo4 zhang1 xun2 chi3 。
- ai4 xi1 wei1 qu1 yu4 an1 yong4 ， you3 chen2 ru2 ci3 nan2 zhun3 ni3 。
- sui1 ran2 ai4 guo2 xin1 shang4 zai4 ， zuo3 jiao3 you4 jiao3 po1 an1 wei3 。
- er4 guang3 er4 ju3 ji2 zhen1 ， chun1 qiu1 suo3 shu1 jin4 suo3 ji4 。
- kuang4 nai3 dong1 xiang1 yu3 dong4 dang1 ， fu4 you3 qing1 long2 ji4 xun2 shi3 。
- yin2 yin2 chen2 fa3 you3 ru2 xu1 ， zhi4 zhe3 she4 shi4 yu2 zhe3 bi4 。
- ci3 tu2 xi1 ren2 zhi1 chu2 gou3 ， can1 yi3 gu3 fa3 xing2 yi3 yi3 。
- pian1 wei2 qian2 ju4 di2 xiao4 zhi1 ， zhi4 sheng4 wu1 zi1 liang4 qi2 qi3 。
- er3 zhu1 shi2 wan4 po4 bai3 wan4 ， di4 gu4 fang1 lüe4 he2 ru2 er3 。
- jie1 wo3 qu4 guo2 sui4 yue4 lao3 ， miao3 miao3 chi4 xin1 chi2 yu4 yi3 。
- ke3 lian2 a1 pi1 cai2 nü3 zi3 ， er2 wo3 wei4 shua1 bang1 jia1 chi3 。
- shu3 zhe3 mai3 zhou1 lu2 chuan1 xian4 ， kou4 chuan2 yu4 fan4 wu2 jiang1 shui3 。
- chi4 jia3 shan1 qian2 chun1 xue3 shen1 ， bai2 di4 cheng2 xia4 pian1 zhou1 yi3 。
- hu2 wei2 wu1 ci3 jiu3 liu2 zhi4 ， xi4 yu3 da3 peng2 chou2 bu2 shui4 。
- piao1 wen2 ni4 chu2 fan4 huai2 si4 ， bi4 xia4 zi4 jiang1 zhu1 chen2 xi1 。
- liu4 shi1 ru2 long2 zei2 ru2 shu3 ， sha1 hui2 wu1 wa3 jie1 fei1 zhui4 。
- ju4 shu3 zhi2 she4 liu4 bai3 bu4 ， lu3 shi1 bi4 jiang1 yi4 qian1 li3 。
- ai1 zai1 xian3 hou2 tai4 chi1 jue2 ， chui2 si3 shang4 chi2 yu2 di4 bi3 。
- na4 zhi1 guang1 wu3 ding4 zhong1 xing1 ， yao4 ba3 zhong1 yuan2 tong1 pa2 xi3 。
- jun1 bu2 jian4 bi4 xia4 shen2 wu3 ru2 tai4 zong1 ， wan4 quan2 zhi4 chen2 jiang1 ping2 rong2 。
- yi3 wen2 xian4 guo2 ping2 jiang1 gong1 ， zuo4 shi3 si4 hai3 kai1 chun1 rong2 。
- liu4 fei1 huan2 zi4 jiang1 zhi1 dong1 ， guang1 fu4 jiu4 jing1 ru2 zhuan3 peng2 。
- shu3 hua1 qian1 zhi1 wan4 zhi1 hong2 ， zhe2 mo4 qu3 ci4 sui2 dong1 feng1 。
- qi2 dian1 yan3 nao3 zui4 dong1 hong1 ， dong1 xiang4 wu3 dao3 shou4 nai3 weng1 。
- zui4 xing3 liao2 zuo4 zhu2 zhi1 qu3 ， qi3 yu3 ai3 nai3 ge1 ba1 tong2 。

## 注释

## 译文

## 赏析
