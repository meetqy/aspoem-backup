---
id: yu-ru-li-deng-zheng-fa-gong-ta
title: 登正法宫塔
titlePinyin: deng1 zheng4 fa3 gong1 ta3
titleSlug: deng-zheng-fa-gong-ta
author: 喻汝礪
authorPinyin: yu4 ru3 li4
authorSlug: yu-ru-li
dynasty: 宋
dynastyPinyin: song4
dynastySlug: song
tags: []
---

## 正文

- 疏雨洗空闊，髙標插青冥。
- 携笻一來登，長嘯謝所攖。
- 清香翔遠江，丹氣舒翠岷。
- 雪嶺浮夏白，澥雲亦遠青。
- 孤花裊危芳，初篁羅新榮。
- 手容五十里，颯沓爲我陳。
- 陵坻漭變遷，物狀幾屈信。
- 念往思自遠，感來意彌臻。
- 傷哉千里心，嗟爾百代人。
- 胡爲軫其德，戚戚勞所營。
- 吾請以此辭，歸來巖下耕。

## 拼音

- shu1 yu3 xi3 kong1 kuo4 ， gao1 biao1 cha1 qing1 ming2 。
- xie2 qiong2 yi4 lai2 deng1 ， chang2 xiao4 xie4 suo3 ying1 。
- qing1 xiang1 xiang2 yuan3 jiang1 ， dan1 qi4 shu1 cui4 min2 。
- xue3 ling3 fu2 xia4 bai2 ， xie4 yun2 yi4 yuan3 qing1 。
- gu1 hua1 niao3 wei1 fang1 ， chu1 huang2 luo2 xin1 rong2 。
- shou3 rong2 wu3 shi2 li3 ， sa4 ta4 wei2 wo3 chen2 。
- ling2 di3 mang3 bian4 qian1 ， wu4 zhuang4 ji1 qu1 xin4 。
- nian4 wang3 si1 zi4 yuan3 ， gan3 lai2 yi4 mi2 zhen1 。
- shang1 zai1 qian1 li3 xin1 ， jie1 er3 bai3 dai4 ren2 。
- hu2 wei2 zhen3 qi2 de2 ， qi1 qi1 lao2 suo3 ying2 。
- wu2 qing3 yi3 ci3 ci2 ， gui1 lai2 yan2 xia4 geng1 。

## 注释

## 译文

## 赏析
