---
id: yu-ru-li-yu-ju-dong-shi-ke-hua-xian-ren-si-bi
title: 玉局洞石恪畫仙人四壁
titlePinyin: yu4 ju2 dong4 shi2 ke4 hua4 xian1 ren2 si4 bi4
titleSlug: yu-ju-dong-shi-ke-hua-xian-ren-si-bi
author: 喻汝礪
authorPinyin: yu4 ru3 li4
authorSlug: yu-ru-li
dynasty: 宋
dynastyPinyin: song4
dynastySlug: song
tags: []
---

## 正文

- 真人何年下紫清，目睛飄墮如流星。
- 至今玉洞通窈冥，蕭然紫室之威靈。
- 杖履而來六月望，赤旱裂石風淒冷。
- 屹然四壁呀欲動，神怪夭矯目喪睛。
- 道與之貌非丹青，馭風而行誰使令。
- 雲飛電掣集帝所，超然得意皆天人。
- 異哉石子偉丈夫，胸中磊磊怪所儲。
- 玄圃之山帝所居，子游其間墮雙鳬。
- 不然安知天上有此樂，禿筆一掃凌方壺。
- 細看毛骨分錙銖，偉形傑狀人人殊。
- 古來列真誰所摹，前稱關同後張圖。
- 近之豪者郭忠恕，落筆拂戾如奔諸。
- 兩公軼蕩不拘束，筆力磊砢相劘扶。
- 我來憑欄聊一呼，隨翁聯軒上清都。

## 拼音

- zhen1 ren2 he2 nian2 xia4 zi3 qing1 ， mu4 jing1 piao1 duo4 ru2 liu2 xing1 。
- zhi4 jin1 yu4 dong4 tong1 yao3 ming2 ， xiao1 ran2 zi3 shi4 zhi1 wei1 ling2 。
- zhang4 lü3 er2 lai2 liu4 yue4 wang4 ， chi4 han4 lie4 shi2 feng1 qi1 leng3 。
- yi4 ran2 si4 bi4 ya0 yu4 dong4 ， shen2 guai4 yao1 jiao3 mu4 sang1 jing1 。
- dao4 yu3 zhi1 mao4 fei1 dan1 qing1 ， yu4 feng1 er2 xing2 shui2 shi3 ling4 。
- yun2 fei1 dian4 che4 ji2 di4 suo3 ， chao1 ran2 de2 yi4 jie1 tian1 ren2 。
- yi4 zai1 shi2 zi3 wei3 zhang4 fu0 ， xiong1 zhong1 lei3 lei3 guai4 suo3 chu3 。
- xuan2 pu3 zhi1 shan1 di4 suo3 ju1 ， zi3 you2 qi2 jian4 duo4 shuang1 fu2 。
- bu4 ran2 an1 zhi1 tian1 shang4 you3 ci3 le4 ， tu1 bi3 yi4 sao3 ling2 fang1 hu2 。
- xi4 kan4 mao2 gu3 fen1 zi1 zhu1 ， wei3 xing2 jie2 zhuang4 ren2 ren2 shu1 。
- gu3 lai2 lie4 zhen1 shui2 suo3 mo2 ， qian2 cheng1 guan1 tong2 hou4 zhang1 tu2 。
- jin4 zhi1 hao2 zhe3 guo1 zhong1 shu4 ， luo4 bi3 fu2 li4 ru2 ben1 zhu1 。
- liang3 gong1 yi4 dang4 bu4 ju1 shu4 ， bi3 li4 lei3 luo3 xiang1 mo2 fu2 。
- wo3 lai2 ping2 lan2 liao2 yi4 hu1 ， sui2 weng1 lian2 xuan1 shang4 qing1 dou1 。

## 注释

## 译文

## 赏析
