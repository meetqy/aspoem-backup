---
id: mu-xiu-bing-yin-chun-yu
title: 丙寅春雨
titlePinyin: bing3 yin2 chun1 yu3
titleSlug: bing-yin-chun-yu
author: 穆脩
authorPinyin: mu4 xiu1
authorSlug: mu-xiu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 天地開春暉，羣陰争閉之。
- 行行二月路，寒威切人肌。
- 淫雨恣凌虐，淹旬下無時。
- 頑雲掃復合，直向平地垂。
- 蒸人共愁嘆，萬物皆瘡痍。
- 衆木有芳華，摧沮不得施。
- 青苞斂絳萼，同向枝上萎。
- 民麥悲已病，泥中聊參差。
- 嘉穀失播種，雖晴諒胡爲。
- 蠢彼田中氓，豈惟念身饑。
- 州縣責常賦，嗷嗷訴之誰。
- 幸不爲盜起，多應盡流離。
- 吁嗟致此異，其咎安所尸。
- 悒悒窮巷士，屏身伏茅茨。
- 讀書抗前古，得失心頗窺。
- 天理不難究，可以人事知。
- 且欲上其說，懼非己所宜。
- 有職彼尚默，未當僭汝卑。
- 勉汝無妄言，言出禍汝隨。
- 誰識此懷抱，獨自空嗟嘻。

## 拼音

- tian1 di4 kai1 chun1 hui1 ， qun2 yin1 zheng1 bi4 zhi1 。
- hang2 hang2 er4 yue4 lu4 ， han2 wei1 qie4 ren2 ji1 。
- yin2 yu3 zi4 ling2 nüe4 ， yan1 xun2 xia4 wu2 shi2 。
- wan2 yun2 sao3 fu4 he2 ， zhi2 xiang4 ping2 di4 chui2 。
- zheng1 ren2 gong4 chou2 tan4 ， wan4 wu4 jie1 chuang1 yi2 。
- zhong4 mu4 you3 fang1 hua2 ， cui1 ju3 bu4 de2 shi1 。
- qing1 bao1 lian3 jiang4 e4 ， tong2 xiang4 zhi1 shang4 wei3 。
- min2 mai4 bei1 yi3 bing4 ， ni2 zhong1 liao2 can1 cha4 。
- jia1 gu3 shi1 bo1 zhong3 ， sui1 qing2 liang4 hu2 wei2 。
- chun3 bi3 tian2 zhong1 mang2 ， qi3 wei2 nian4 shen1 ji1 。
- zhou1 xian4 ze2 chang2 fu4 ， ao2 ao2 su4 zhi1 shui2 。
- xing4 bu4 wei2 dao4 qi3 ， duo1 ying1 jin4 liu2 li2 。
- xu1 jie1 zhi4 ci3 yi4 ， qi2 jiu4 an1 suo3 shi1 。
- yi4 yi4 qiong2 xiang4 shi4 ， ping2 shen1 fu2 mao2 ci2 。
- du2 shu1 kang4 qian2 gu3 ， de2 shi1 xin1 po1 kui1 。
- tian1 li3 bu4 nan2 jiu1 ， ke3 yi3 ren2 shi4 zhi1 。
- qie3 yu4 shang4 qi2 shuo1 ， ju4 fei1 ji3 suo3 yi2 。
- you3 zhi2 bi3 shang4 mo4 ， wei4 dang1 jian4 ru3 bei1 。
- mian3 ru3 wu2 wang4 yan2 ， yan2 chu1 huo4 ru3 sui2 。
- shui2 shi2 ci3 huai2 bao4 ， du2 zi4 kong1 jie1 xi1 。

## 注释

## 译文

## 赏析
