---
id: li-lu-mou-fu-meng-zhang-ren-qian-pan-chu-shi-chang-yu-shi-lang-zheng-gong-qian-sha-quan-chang-chou-shi-zhou-lu-er-ci-yun
title: 某伏蒙丈人僉判出示嘗與侍郎鄭公淺沙泉唱酬詩軸率爾次韻
titlePinyin: mou3 fu2 meng2 zhang4 ren2 qian1 pan4 chu1 shi4 chang2 yu3 shi4 lang2 zheng4 gong1 qian3 sha1 quan2 chang4 chou2 shi1 zhou2 lü4 er3 ci4 yun4
titleSlug: mou-fu-meng-zhang-ren-qian-pan-chu-shi-chang-yu-shi-lang-zheng-gong-qian-sha-quan-chang-chou-shi-zhou-lu-er-ci-yun
author: 李呂
authorPinyin: li3 lü3
authorSlug: li-lu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 在昔紹聖初，群英萃朝紳。
- 道鄉鼓諫舌，勁氣排天閽。
- 雷霆固難犯，鵷鷺皆喪神。
- 獨一黄右轄，從容爲奏陳。
- 主聖臣則直，攀檻古所聞。
- 龍顔爲稍霽，投荒貸斧斤。
- 公亦坐此去，剖符漫朱輪。
- 斯人下世久，藹然播清芬。
- 袁盎當漢代，引却慎夫人。
- 用舍雖異致，萬世嫡庶分。
- 向使李勣輩，將順恨無門。
- 但謂此家事，一言陷其君。
- 陸贄得罪唐，不測幾隕身。
- 陽城以死爭，久之理頗伸。
- 不如漢汲黯，同朝有公孫。
- 約議尋即背，巧辭間其臣。
- 於惟我聖宋，涵養士氣振。
- 世代有忠鯁，漢唐何足云。
- 且如唐子方，指摘椒房親。
- 繼論燈籠錦，將貶嶺外春。
- 君謨立殿坳，開救蒙寬恩。
- 宛陵風雅手，長篇紀詠存。
- 嗟嗟此鄒黄，袁陽畧同群。
- 近則唐與蔡，輩出有弟昆。
- 赤心要無負，肯受富貴吞。
- 鄙哉賤丈夫，肉食苟朝昏。
- 傾危不遑恤，是非誰與論。
- 前史豈不載，開卷徒沾巾。
- 伏讀珠玉書，飄飄若凌雲。
- 遐追古作者，寧讓聖俞文。
- 顧我亦何人，濡毫來效顰。
- 二賢迹益顯，餘波激後塵。

## 拼音

- zai4 xi1 shao4 sheng4 chu1 ， qun2 ying1 cui4 chao2 shen1 。
- dao4 xiang1 gu3 jian4 she2 ， jin4 qi4 pai2 tian1 hun1 。
- lei2 ting2 gu4 nan2 fan4 ， yuan1 lu4 jie1 sang1 shen2 。
- du2 yi4 huang2 you4 xia2 ， cong2 rong2 wei2 zou4 chen2 。
- zhu3 sheng4 chen2 ze2 zhi2 ， pan1 jian4 gu3 suo3 wen2 。
- long2 yan2 wei2 shao1 ji4 ， tou2 huang1 dai4 fu3 jin1 。
- gong1 yi4 zuo4 ci3 qu4 ， pou1 fu2 man4 zhu1 lun2 。
- si1 ren2 xia4 shi4 jiu3 ， ai3 ran2 bo1 qing1 fen1 。
- yuan2 ang4 dang1 han4 dai4 ， yin3 que4 shen4 fu1 ren2 。
- yong4 she4 sui1 yi4 zhi4 ， wan4 shi4 di2 shu4 fen1 。
- xiang4 shi3 li3 ji4 bei4 ， jiang1 shun4 hen4 wu2 men2 。
- dan4 wei4 ci3 jia1 shi4 ， yi4 yan2 xian4 qi2 jun1 。
- lu4 zhi4 de2 zui4 tang2 ， bu2 ce4 ji1 yun3 shen1 。
- yang2 cheng2 yi3 si3 zheng1 ， jiu3 zhi1 li3 po1 shen1 。
- bu4 ru2 han4 ji2 an4 ， tong2 chao2 you3 gong1 sun1 。
- yue1 yi4 xun2 ji2 bei4 ， qiao3 ci2 jian4 qi2 chen2 。
- wu1 wei2 wo3 sheng4 song4 ， han2 yang3 shi4 qi4 zhen4 。
- shi4 dai4 you3 zhong1 geng3 ， han4 tang2 he2 zu2 yun2 。
- qie3 ru2 tang2 zi3 fang1 ， zhi3 zhai1 jiao1 fang2 qin1 。
- ji4 lun4 deng1 long2 jin3 ， jiang1 bian3 ling3 wai4 chun1 。
- jun1 mo2 li4 dian4 ao4 ， kai1 jiu4 meng2 kuan1 en1 。
- wan3 ling2 feng1 ya3 shou3 ， chang2 pian1 ji4 yong3 cun2 。
- jie1 jie1 ci3 zou1 huang2 ， yuan2 yang2 lüe4 tong2 qun2 。
- jin4 ze2 tang2 yu3 cai4 ， bei4 chu1 you3 di4 kun1 。
- chi4 xin1 yao4 wu2 fu4 ， ken3 shou4 fu4 gui4 tun1 。
- bi3 zai1 jian4 zhang4 fu0 ， rou4 shi2 gou3 chao2 hun1 。
- qing1 wei1 bu4 huang2 xu4 ， shi4 fei1 shui2 yu3 lun4 。
- qian2 shi3 qi3 bu2 zai4 ， kai1 juan4 tu2 zhan1 jin1 。
- fu2 du2 zhu1 yu4 shu1 ， piao1 piao1 ruo4 ling2 yun2 。
- xia2 zhui1 gu3 zuo4 zhe3 ， ning2 rang4 sheng4 yu2 wen2 。
- gu4 wo3 yi4 he2 ren2 ， ru2 hao2 lai2 xiao4 pin2 。
- er4 xian2 ji4 yi4 xian3 ， yu2 bo1 ji1 hou4 chen2 。

## 注释

## 译文

## 赏析
