---
id: li-lu-ji-zeng-tian-tai-shi-qiao-jing-xing-ren
title: 寄贈天台石橋京行人
titlePinyin: ji4 zeng4 tian1 tai2 shi2 qiao2 jing1 xing2 ren2
titleSlug: ji-zeng-tian-tai-shi-qiao-jing-xing-ren
author: 李呂
authorPinyin: li3 lü3
authorSlug: li-lu
dynasty: 宋
dynastyPinyin: song4
dynastySlug: song
tags: []
---

## 正文

- 無心曾看石橋雲，有耳曾聽石橋水。
- 俗塵未盡難重留，飯麻纔竟歸心起。
- 自從一別五春風，夢繞橋庵西復東。
- 雀噪亭前聽茶鼓，蛇蟠砌外護瓜叢。
- 更憶依人兩烏鵲，朝朝飛下映真閣。
- 樹鵝土菌恣登盤，林麓素無蟲獸惡。
- 江湖迢遞皆畏途，誰知世上有華胥。
- 五百開士去雖久，猶餘一老能清癯。
- 幾年脅背不著席，棟宇增新間金碧。
- 風月忽寄盈尺書，約我重來共晨夕。
- 恨不速駕鵂鶹皮，屈伸臂項款山扉。
- 相逢定作解垢衣，水邊石上同茹芝。

## 拼音

- wu2 xin1 ceng2 kan4 shi2 qiao2 yun2 ， you3 er3 ceng2 ting1 shi2 qiao2 shui3 。
- su2 chen2 wei4 jin4 nan2 zhong4 liu2 ， fan4 ma2 cai2 jing4 gui1 xin1 qi3 。
- zi4 cong2 yi4 bie2 wu3 chun1 feng1 ， meng4 rao4 qiao2 an1 xi1 fu4 dong1 。
- que4 zao4 ting2 qian2 ting1 cha2 gu3 ， she2 pan2 qi4 wai4 hu4 gua1 cong2 。
- geng4 yi4 yi1 ren2 liang3 wu1 que4 ， zhao1 zhao1 fei1 xia4 ying4 zhen1 ge2 。
- shu4 e2 tu3 jun1 zi4 deng1 pan2 ， lin2 lu4 su4 wu2 chong2 shou4 e4 。
- jiang1 hu2 tiao2 di4 jie1 wei4 tu2 ， shui2 zhi1 shi4 shang4 you3 hua2 xu1 。
- wu3 bai3 kai1 shi4 qu4 sui1 jiu3 ， you2 yu2 yi4 lao3 neng2 qing1 qu2 。
- ji1 nian2 xie2 bei4 bu2 zhu4 xi2 ， dong4 yu3 zeng1 xin1 jian4 jin1 bi4 。
- feng1 yue4 hu1 ji4 ying2 chi3 shu1 ， yue1 wo3 zhong4 lai2 gong4 chen2 xi1 。
- hen4 bu2 su4 jia4 xiu1 liu2 pi2 ， qu1 shen1 bi4 xiang4 kuan3 shan1 fei1 。
- xiang1 feng2 ding4 zuo4 jie3 gou4 yi1 ， shui3 bian1 shi2 shang4 tong2 ru2 zhi1 。

## 注释

## 译文

## 赏析
