---
id: li-lu-jie-ying
title: 戒蠅
titlePinyin: jie4 ying2
titleSlug: jie-ying
author: 李呂
authorPinyin: li3 lü3
authorSlug: li-lu
dynasty: 宋
dynastyPinyin: song4
dynastySlug: song
tags: []
---

## 正文

- 我夙造惡業，半生苦瘡癤。
- 蠅喙利如針，秉箑倦揮滅。
- 彼蠅業更深，曾不慕香潔。
- 乘間恣飛舞，嗜此穢膿血。
- 我雖以慈受，汝愧寧可雪。
- 狂念儻不悛，善計有一說。
- 海上逐臭夫，正是汝儔埒。
- 速往從之游，從容度歲月。
- 貪癡志願足，人害永除絕。
- 相汝下劣軀，不過藉炎熱。
- 徼倖豈可常，肅霜防凜冽。

## 拼音

- wo3 su4 zao4 e4 ye4 ， ban4 sheng1 ku3 chuang1 jie1 。
- ying2 hui4 li4 ru2 zhen1 ， bing3 sha4 juan4 hui1 mie4 。
- bi3 ying2 ye4 geng4 shen1 ， ceng2 bu2 mu4 xiang1 jie2 。
- cheng2 jian4 zi4 fei1 wu3 ， shi4 ci3 hui4 nong2 xue4 。
- wo3 sui1 yi3 ci2 shou4 ， ru3 kui4 ning2 ke3 xue3 。
- kuang2 nian4 tang3 bu4 quan1 ， shan4 ji4 you3 yi4 shuo1 。
- hai3 shang4 zhu2 chou4 fu1 ， zheng4 shi4 ru3 chou2 lie4 。
- su4 wang3 cong2 zhi1 you2 ， cong2 rong2 du4 sui4 yue4 。
- tan1 chi1 zhi4 yuan4 zu2 ， ren2 hai4 yong3 chu2 jue2 。
- xiang1 ru3 xia4 lie4 qu1 ， bu2 guo4 jie4 yan2 re4 。
- jiao3 xing4 qi3 ke3 chang2 ， su4 shuang1 fang2 lin3 lie4 。

## 注释

## 译文

## 赏析
