---
id: li-lu-yi-you-yan-zeng-xu-wei-yin-fu-chang-pian
title: 以油煙贈許尉因賦長篇
titlePinyin: yi3 you2 yan1 zeng4 xu1 wei4 yin1 fu4 chang2 pian1
titleSlug: yi-you-yan-zeng-xu-wei-yin-fu-chang-pian
author: 李呂
authorPinyin: li3 lü3
authorSlug: li-lu
dynasty: 宋
dynastyPinyin: song4
dynastySlug: song
tags: []
---

## 正文

- 我有堅玉黝而澤，嘗從十八公處得。
- 蘭膠麝篆積甚勞，佛帳書燈掃何益。
- 江南務官骨已朽，潘仙久矣尋李白。
- 誰歟獲此古膠法，持贈茅齋輕尺璧。
- 我非其人弗忍磨，緘藏夜光侵几格。
- 換鵝右軍肯輕示，五日京兆無人識。
- 臨池學書水爲黑，不救晉家清談厄。
- 風流解物遠山長，才輕未免遭刻責。
- 神仙中人許玉斧，手持補天筆五色。
- 效官一尉聊復爾，礨磈胸襟盡珠瓅。
- 張顛落筆謾如雲，曹植波瀾翻逼窄。
- 逢時騰踔不作難，定冠蓬山文字職。
- 是物胡爲送乞君，要與銛鋒勢相敵。
- 誅姦發潛蓋餘事，吾道豈容邪學塞。
- 不然黄屋求正言，願染當今治安策。

## 拼音

- wo3 you3 jian1 yu4 you3 er2 ze2 ， chang2 cong2 shi2 ba1 gong1 chu3 de2 。
- lan2 jiao1 she4 zhuan4 ji1 shen4 lao2 ， fo2 zhang4 shu1 deng1 sao3 he2 yi4 。
- jiang1 nan2 wu4 guan1 gu3 yi3 xiu3 ， pan1 xian1 jiu3 yi3 xun2 li3 bai2 。
- shui2 yu2 huo4 ci3 gu3 jiao1 fa3 ， chi2 zeng4 mao2 zhai1 qing1 chi3 bi4 。
- wo3 fei1 qi2 ren2 fu2 ren3 mo2 ， jian1 cang2 ye4 guang1 qin1 ji3 ge2 。
- huan4 e2 you4 jun1 ken3 qing1 shi4 ， wu3 ri4 jing1 zhao4 wu2 ren2 shi2 。
- lin2 chi2 xue2 shu1 shui3 wei2 hei1 ， bu2 jiu4 jin4 jia1 qing1 tan2 e4 。
- feng1 liu2 jie3 wu4 yuan3 shan1 chang2 ， cai2 qing1 wei4 mian3 zao1 ke4 ze2 。
- shen2 xian1 zhong1 ren2 xu1 yu4 fu3 ， shou3 chi2 bu3 tian1 bi3 wu3 se4 。
- xiao4 guan1 yi2 wei4 liao2 fu4 er3 ， lei3 wei3 xiong1 jin1 jin4 zhu1 li4 。
- zhang1 dian1 luo4 bi3 man2 ru2 yun2 ， cao2 zhi2 bo1 lan2 fan1 bi1 zhai3 。
- feng2 shi2 teng2 chuo1 bu2 zuo4 nan2 ， ding4 guan1 peng2 shan1 wen2 zi4 zhi2 。
- shi4 wu4 hu2 wei2 song4 qi3 jun1 ， yao4 yu3 xian1 feng1 shi4 xiang1 di2 。
- zhu1 jian1 fa1 qian2 gai4 yu2 shi4 ， wu2 dao4 qi3 rong2 xie2 xue2 sai1 。
- bu4 ran2 huang2 wu1 qiu2 zheng4 yan2 ， yuan4 ran3 dang1 jin1 zhi4 an1 ce4 。

## 注释

## 译文

## 赏析
