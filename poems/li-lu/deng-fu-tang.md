---
id: li-lu-deng-fu-tang
title: 登賦堂
titlePinyin: deng1 fu4 tang2
titleSlug: deng-fu-tang
author: 李呂
authorPinyin: li3 lü3
authorSlug: li-lu
dynasty: 宋
dynastyPinyin: song4
dynastySlug: song
tags: []
---

## 正文

- 紫雲之山幾千丈，勢壓岷峩欲爭長。
- 茫茫巨浸擘山開，萬穴魚龍寄深廣。
- 眼明遥見使君家，華堂夜魄栖簷牙。
- 手釣峽流揖峯翠，裾珮縹緲凌雲霞。
- 仲宣登樓炫能賦，字字悲啼嘆飄寓。
- 他人有心予忖之，魏奪劉傾渠不顧。
- 使君胸著萬卷書，向來游戲從魚符。
- 拂衣歸卧喚不出，但有憂國心鬰紆。
- 日落未落飛鳥滅，却立闌干思橫發。
- 一川樵牧歌太平，萬古關河感亡國。
- 麗詞落紙煥黼裳，細研物變窮天藏。
- 憑誰薦之九天上，我無羽翮不得將。
- 公乎豈久榛棘下，狗監猶能援司馬。
- 子虛大人何足云，願賦蒸民追大雅。

## 拼音

- zi3 yun2 zhi1 shan1 ji1 qian1 zhang4 ， shi4 ya1 min2 e2 yu4 zheng1 chang2 。
- mang2 mang2 ju4 jin4 bo4 shan1 kai1 ， wan4 xue2 yu2 long2 ji4 shen1 guang3 。
- yan3 ming2 yao2 jian4 shi3 jun1 jia1 ， hua2 tang2 ye4 po4 qi1 yan2 ya2 。
- shou3 diao4 xia2 liu2 yi1 feng1 cui4 ， ju1 pei4 piao3 miao3 ling2 yun2 xia2 。
- zhong4 xuan1 deng1 lou2 xuan4 neng2 fu4 ， zi4 zi4 bei1 ti2 tan4 piao1 yu4 。
- ta1 ren2 you3 xin1 yu3 cun3 zhi1 ， wei4 duo2 liu2 qing1 qu2 bu2 gu4 。
- shi3 jun1 xiong1 zhu4 wan4 juan4 shu1 ， xiang4 lai2 you2 xi4 cong2 yu2 fu2 。
- fu2 yi1 gui1 wo4 huan4 bu4 chu1 ， dan4 you3 you1 guo2 xin1 yu4 yu1 。
- ri4 luo4 wei4 luo4 fei1 niao3 mie4 ， que4 li4 lan2 gan1 si1 heng2 fa1 。
- yi4 chuan1 qiao2 mu4 ge1 tai4 ping2 ， wan4 gu3 guan1 he2 gan3 wang2 guo2 。
- li2 ci2 luo4 zhi3 huan4 fu3 shang0 ， xi4 yan2 wu4 bian4 qiong2 tian1 cang2 。
- ping2 shui2 jian4 zhi1 jiu3 tian1 shang4 ， wo3 wu2 yu3 he2 bu4 de2 jiang1 。
- gong1 hu1 qi3 jiu3 zhen1 ji2 xia4 ， gou3 jian1 you2 neng2 yuan2 si1 ma3 。
- zi3 xu1 da4 ren2 he2 zu2 yun2 ， yuan4 fu4 zheng1 min2 zhui1 da4 ya3 。

## 注释

## 译文

## 赏析
