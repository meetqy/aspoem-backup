---
id: li-lu-cheng-de-gong-xian-wei-chu-shi-zhi-weng-gan-xing-zhi-zuo-zhe-ci-qi-yun
title: 承德功仙尉出示直翁感興之作輒次其韵
titlePinyin: cheng2 de2 gong1 xian1 wei4 chu1 shi4 zhi2 weng1 gan3 xing1 zhi1 zuo4 zhe2 ci4 qi2 yun4
titleSlug: cheng-de-gong-xian-wei-chu-shi-zhi-weng-gan-xing-zhi-zuo-zhe-ci-qi-yun
author: 李呂
authorPinyin: li3 lü3
authorSlug: li-lu
dynasty: 宋
dynastyPinyin: song4
dynastySlug: song
tags: []
---

## 正文

- 蠅頭蝸角使人愁，貪先務勝如爭舟。
- 隠心空逐市朝樂，著眼未省林泉幽。
- 塵埃平時正汩沒，出處與世相沉浮。
- 由徑反誚澹臺子，拔葵仍笑公儀休。
- 懷哉古道久寂寞，鳳鳥不至三千秋。
- 孰知名教真樂地，徒以得失爲己憂。
- 騎馬四馳失其馭，放豚一去何當求。
- 羨君淵源得所自，結交道義相追遊。
- 箇中有路儻深造，直與古人爲輩流。

## 拼音

- ying2 tou2 wo1 jiao3 shi3 ren2 chou2 ， tan1 xian1 wu4 sheng4 ru2 zheng1 zhou1 。
- yin3 xin1 kong1 zhu2 shi4 chao2 le4 ， zhu4 yan3 wei4 sheng3 lin2 quan2 you1 。
- chen2 ai1 ping2 shi2 zheng4 gu3 mei2 ， chu1 chu3 yu3 shi4 xiang4 chen2 fu2 。
- you2 jing4 fan3 qiao4 dan4 tai2 zi3 ， ba2 kui2 reng2 xiao4 gong1 yi2 xiu1 。
- huai2 zai1 gu3 dao4 jiu3 ji4 mo4 ， feng4 niao3 bu2 zhi4 san1 qian1 qiu1 。
- shu2 zhi1 ming2 jiao4 zhen1 le4 di4 ， tu2 yi3 de2 shi1 wei2 ji3 you1 。
- qi2 ma3 si4 chi2 shi1 qi2 yu4 ， fang4 tun2 yi2 qu4 he2 dang1 qiu2 。
- xian4 jun1 yuan1 yuan2 de2 suo3 zi4 ， jie2 jiao1 dao4 yi4 xiang1 zhui1 you2 。
- ge4 zhong1 you3 lu4 tang3 shen1 zao4 ， zhi2 yu3 gu3 ren2 wei2 bei4 liu2 。

## 注释

## 译文

## 赏析
