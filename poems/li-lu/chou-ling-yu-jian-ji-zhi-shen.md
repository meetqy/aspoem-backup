---
id: li-lu-chou-ling-yu-jian-ji-zhi-shen
title: 酬令裕見寄之什
titlePinyin: chou2 ling4 yu4 jian4 ji4 zhi1 shen2
titleSlug: chou-ling-yu-jian-ji-zhi-shen
author: 李呂
authorPinyin: li3 lü3
authorSlug: li-lu
dynasty: 宋
dynastyPinyin: song4
dynastySlug: song
tags: []
---

## 正文

- 伯才不鼓琴，良爲知音撤。
- 淵明琴無絃，荆扉晝常閉。
- 吾道傳滄洲，初不待識別。
- 叔孫志諧俗，禮樂用綿蕝。
- 子陵持正論，阿諛腰領絕。
- 寧可負鑿方，枉尺未應屑。
- 郊居本寂寞，况乃生計拙。
- 食指日益繁，資用時告竭。
- 客至坐無氈，竊與鄭公埒。
- 天隨拾杞菊，焉能饜餔餟。
- 平生所厚人，過門或電掣。
- 嘗聞貴易交，一命已變節。
- 包苴既無魚，裋褐倦造謁。
- 闊遠故人書，誰復訪衰苶。
- 有燄手可炙，其如火不熱。
- 聞酸蚋必聚，其如醯不冽。
- 向來出肺肝，生死語虛設。
- 醇風恣澆漓，仁義從蕩滅。
- 江湖足相忘，何苦怨離別。
- 黄君忘年友，歲寒我輩列。
- 抗志忌詭隨，講究亦可悅。
- 高堂甘旨奉，敢以貧故闕。
- 姑從斆學半，俯首棲林樾。
- 近枉寄贈篇，用意尤清切。
- 似聞於易道，琅誦口不輟。
- 顧慙澤畔癯，韋編老披閲。
- 未達言外意，搔首漫卼臲。
- 三聖日星垂，牆仞靡容瞥。
- 動靜本自然，發明頼前哲。
- 屈伸相感觸，至理甚昭晰。
- 泰反復于隍，需順出自穴。
- 機緘默循環，勿用騰口說。
- 寒泉終可食，但貴井常渫。
- 正乏雙南金，報稱愧滅裂。
- 見許惠然來，諒不出良月。
- 莫學王子猷，興盡江天雪。

## 拼音

- bo2 cai2 bu4 gu3 qin2 ， liang2 wei2 zhi1 yin1 che4 。
- yuan1 ming2 qin2 wu2 xian2 ， jing1 fei1 zhou4 chang2 bi4 。
- wu2 dao4 chuan2 cang1 zhou1 ， chu1 bu2 dai4 shi2 bie2 。
- shu1 sun1 zhi4 xie2 su2 ， li3 le4 yong4 mian2 jue2 。
- zi3 ling2 chi2 zheng4 lun4 ， a1 yu2 yao1 ling3 jue2 。
- ning2 ke3 fu4 zao2 fang1 ， wang3 chi3 wei4 ying1 xie4 。
- jiao1 ju1 ben3 ji4 mo4 ， kuang4 nai3 sheng1 ji4 zhuo1 。
- shi2 zhi3 ri4 yi4 fan2 ， zi1 yong4 shi2 gao4 jie2 。
- ke4 zhi4 zuo4 wu2 zhan1 ， qie4 yu3 zheng4 gong1 lie4 。
- tian1 sui2 shi2 qi3 ju2 ， yan1 neng2 yan4 bu1 chuo4 。
- ping2 sheng1 suo3 hou4 ren2 ， guo4 men2 huo4 dian4 che4 。
- chang2 wen2 gui4 yi4 jiao1 ， yi2 ming4 yi3 bian4 jie2 。
- bao1 ju1 ji4 wu2 yu2 ， shu4 he4 juan4 zao4 ye4 。
- kuo4 yuan3 gu4 ren2 shu1 ， shui2 fu4 fang3 shuai1 nie2 。
- you3 yan4 shou3 ke3 zhi4 ， qi2 ru2 huo3 bu2 re4 。
- wen2 suan1 rui4 bi4 ju4 ， qi2 ru2 xi1 bu2 lie4 。
- xiang4 lai2 chu1 fei4 gan1 ， sheng1 si3 yu3 xu1 she4 。
- chun2 feng1 zi4 jiao1 li2 ， ren2 yi4 cong2 dang4 mie4 。
- jiang1 hu2 zu2 xiang1 wang4 ， he2 ku3 yuan4 li2 bie2 。
- huang2 jun1 wang4 nian2 you3 ， sui4 han2 wo3 bei4 lie4 。
- kang4 zhi4 ji4 gui3 sui2 ， jiang3 jiu1 yi4 ke3 yue4 。
- gao1 tang2 gan1 zhi3 feng4 ， gan3 yi3 pin2 gu4 que4 。
- gu1 cong2 xiao4 xue2 ban4 ， fu3 shou3 qi1 lin2 yue4 。
- jin4 wang3 ji4 zeng4 pian1 ， yong4 yi4 you2 qing1 qie4 。
- si4 wen2 wu1 yi4 dao4 ， lang2 song4 kou3 bu2 chuo4 。
- gu4 can2 ze2 pan4 qu2 ， wei2 bian1 lao3 pi1 yue4 。
- wei4 da2 yan2 wai4 yi4 ， sao1 shou3 man4 wu4 nie4 。
- san1 sheng4 ri4 xing1 chui2 ， qiang2 ren4 mi2 rong2 pie1 。
- dong4 jing4 ben3 zi4 ran2 ， fa1 ming2 lai4 qian2 zhe2 。
- qu1 shen1 xiang1 gan3 chu4 ， zhi4 li3 shen4 zhao1 xi1 。
- tai4 fan3 fu4 yu2 huang2 ， xu1 shun4 chu1 zi4 xue2 。
- ji1 jian1 mo4 xun2 huan2 ， wu4 yong4 teng2 kou3 shuo1 。
- han2 quan2 zhong1 ke3 shi2 ， dan4 gui4 jing3 chang2 xie4 。
- zheng4 fa2 shuang1 nan2 jin1 ， bao4 cheng1 kui4 mie4 lie4 。
- jian4 xu1 hui4 ran2 lai2 ， liang4 bu4 chu1 liang2 yue4 。
- mo4 xue2 wang2 zi3 you2 ， xing1 jin4 jiang1 tian1 xue3 。

## 注释

## 译文

## 赏析
