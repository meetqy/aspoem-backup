---
id: li-lu-song-wu-hui-shu-fu-ting-shi
title: 送吳晦叔赴廷試
titlePinyin: song4 wu2 hui4 shu1 fu4 ting2 shi4
titleSlug: song-wu-hui-shu-fu-ting-shi
author: 李呂
authorPinyin: li3 lü3
authorSlug: li-lu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 我昔遊白鶴，山川氣雄深。
- 邂逅識吾子，戛然唳孤音。
- 日日望飛鳴，洄洑迺至今。
- 玉美出堅璞，木老生喬林。
- 書生未足道，聊用慰苦心。
- 始駕百斛船，掛帆發江潯。
- 破浪當自茲，意象殊駸駸。
- 天方拓王度，清問虛宸襟。
- 調毫寫胸臆，氣力戈鋋森。
- 荷衣縛異時，恐爲寒蟬瘖。
- 江城惜此別，風雪作晝陰。
- 何以託遠懷，酌酒拊劍鐔。
- 湖海氣摇薄，激烈愁端侵。
- 唯應白雲夢，夜夜飛遥岑。

## 拼音

- wo3 xi1 you2 bai2 he4 ， shan1 chuan1 qi4 xiong2 shen1 。
- xie4 hou4 shi2 wu2 zi3 ， jia2 ran2 li4 gu1 yin1 。
- ri4 ri4 wang4 fei1 ming2 ， hui2 fu2 nai3 zhi4 jin1 。
- yu4 mei3 chu1 jian1 pu2 ， mu4 lao3 sheng1 qiao2 lin2 。
- shu1 sheng1 wei4 zu2 dao4 ， liao2 yong4 wei4 ku3 xin1 。
- shi3 jia4 bai3 hu2 chuan2 ， gua4 fan1 fa1 jiang1 xun2 。
- po4 lang4 dang1 zi4 zi1 ， yi4 xiang4 shu1 qin1 qin1 。
- tian1 fang1 tuo4 wang2 du4 ， qing1 wen4 xu1 chen2 jin1 。
- diao4 hao2 xie3 xiong1 yi4 ， qi4 li4 ge1 chan2 sen1 。
- he2 yi1 fu4 yi4 shi2 ， kong3 wei2 han2 chan2 yin1 。
- jiang1 cheng2 xi1 ci3 bie2 ， feng1 xue3 zuo4 zhou4 yin1 。
- he2 yi3 tuo1 yuan3 huai2 ， zhuo2 jiu3 fu3 jian4 xin2 。
- hu2 hai3 qi4 yao2 bao2 ， ji1 lie4 chou2 duan1 qin1 。
- wei2 ying1 bai2 yun2 meng4 ， ye4 ye4 fei1 yao2 cen2 。

## 注释

## 译文

## 赏析
