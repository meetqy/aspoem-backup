---
id: li-lu-ti-song-de-qi-zhi-shuang-xuan
title: 題宋德器致爽軒
titlePinyin: ti2 song4 de2 qi4 zhi4 shuang3 xuan1
titleSlug: ti-song-de-qi-zhi-shuang-xuan
author: 李呂
authorPinyin: li3 lü3
authorSlug: li-lu
dynasty: 宋
dynastyPinyin: song4
dynastySlug: song
tags: []
---

## 正文

- 將軍嘯咤風雷生，一諾之寵千金輕。
- 仰頭看山默不應，此段王郎真絕人。
- 人言爽氣定何物，面目儼然君不識。
- 非氛非祲非烟雲，可以意了難口說。
- 子猷拄笏人笑癡，先生作齋人愈疑。
- 但知談河不救渴，豈信秀色能充饑。
- 千峯橫青朝過雨，折簡招歸入詩句。
- 儻有俗客來叩門，爲道我眠卿且去。

## 拼音

- jiang1 jun1 xiao4 zha4 feng1 lei2 sheng1 ， yi2 nuo4 zhi1 chong3 qian1 jin1 qing1 。
- yang3 tou2 kan4 shan1 mo4 bu4 ying1 ， ci3 duan4 wang2 lang2 zhen1 jue2 ren2 。
- ren2 yan2 shuang3 qi4 ding4 he2 wu4 ， mian4 mu4 yan3 ran2 jun1 bu4 shi2 。
- fei1 fen1 fei1 jin4 fei1 yan1 yun2 ， ke3 yi3 yi4 le0 nan2 kou3 shuo1 。
- zi3 you2 zhu3 hu4 ren2 xiao4 chi1 ， xian1 sheng0 zuo4 zhai1 ren2 yu4 yi2 。
- dan4 zhi1 tan2 he2 bu2 jiu4 ke3 ， qi3 xin4 xiu4 se4 neng2 chong1 ji1 。
- qian1 feng1 heng2 qing1 chao2 guo4 yu3 ， zhe2 jian3 zhao1 gui1 ru4 shi1 ju4 。
- tang3 you3 su2 ke4 lai2 kou4 men2 ， wei2 dao4 wo3 mian2 qing1 qie3 qu4 。

## 注释

## 译文

## 赏析
