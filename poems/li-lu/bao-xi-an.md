---
id: li-lu-bao-xi-an
title: 抱膝庵
titlePinyin: bao4 xi1 an1
titleSlug: bao-xi-an
author: 李呂
authorPinyin: li3 lü3
authorSlug: li-lu
dynasty: 宋
dynastyPinyin: song4
dynastySlug: song
tags: []
---

## 正文

- 青山不世情，終日獨我顧。
- 修竹歲寒姿，不受纖塵污。
- 開窗寄數椽，良以二者故。
- 出門欲求益，擿埴未識路。
- 屠酤難與語，餘子安足數。
- 豈無王侯家，摇尾覬一遇。
- 自分踈懶性，初非俳優具。
- 由來勢利交，朝且不保暮。
- 何如翳環堵，靜對古人語。
- 從渠不我與，聊復吟梁甫。

## 拼音

- qing1 shan1 bu2 shi4 qing2 ， zhong1 ri4 du2 wo3 gu4 。
- xiu1 zhu2 sui4 han2 zi1 ， bu2 shou4 xian1 chen2 wu1 。
- kai1 chuang1 ji4 shu4 chuan2 ， liang2 yi3 er4 zhe3 gu4 。
- chu1 men2 yu4 qiu2 yi4 ， ti1 zhi2 wei4 shi2 lu4 。
- tu2 gu1 nan2 yu3 yu3 ， yu2 zi3 an1 zu2 shu4 。
- qi3 wu2 wang2 hou2 jia1 ， yao2 wei3 ji4 yi2 yu4 。
- zi4 fen1 shu1 lan3 xing4 ， chu1 fei1 pai2 you1 ju4 。
- you2 lai2 shi4 li4 jiao1 ， chao2 qie3 bu4 bao3 mu4 。
- he2 ru2 yi4 huan2 du3 ， jing4 dui4 gu3 ren2 yu3 。
- cong2 qu2 bu4 wo3 yu3 ， liao2 fu4 yin2 liang2 fu3 。

## 注释

## 译文

## 赏析
