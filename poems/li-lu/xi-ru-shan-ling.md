---
id: li-lu-xi-ru-shan-ling
title: 喜入杉嶺
titlePinyin: xi3 ru4 shan1 ling3
titleSlug: xi-ru-shan-ling
author: 李呂
authorPinyin: li3 lü3
authorSlug: li-lu
dynasty: 宋
dynastyPinyin: song4
dynastySlug: song
tags: []
---

## 正文

- 行盡山嶺頭，歡喜入鄉關。
- 憶昨冒雨去，寒澀亦多端。
- 自登糧綱船，出入狗竇寬。
- 水漲泊無岸，水落淺湊灘。
- 直待風水順，摇艣離江灣。
- 虺蜴微細物，託龍逞神姦。
- 篙工精禱罷，頃刻過千山。
- 脫或小不契，風波生坐間。
- 竄身輙拘滯，伍噲仍比頑。
- 疑慮狐涉冰，進退羊觸藩。
- 僅得黄義叟，可與話歲寒。
- 論文消永日，長歌當夜闌。
- 傳聞白水發，川途阻瀰漫。
- 余益動歸心，掉首辭彎跧。
- 悵懷陶靖節，不肯效一官。
- 况爲太倉鼠，蠶食殊未安。
- 肩輿走泥塗，僕夫愁險艱。
- 附舟計已左，且復行路難。
- 見幾恨不早，興盡而知還。
- 明朝得善達，那假生羽翰。
- 稚子爭候門，細君捲簾看。
- 真樂未渠央，茅簷共團圞。
- 尚論數千歲，窺管才一斑。
- 稍定理殘編，補綴令可觀。
- 尚友天下士，博約加雕鑽。
- 遊談苦無味，素手空厚顔。
- 底事通神明，至理吾豈慳。
- 設有無父國，而後不可干。
- 但患志匪堅，作詩鑱肺肝。

## 拼音

- xing2 jin4 shan1 ling3 tou2 ， huan1 xi3 ru4 xiang1 guan1 。
- yi4 zuo2 mao4 yu3 qu4 ， han2 se4 yi4 duo1 duan1 。
- zi4 deng1 liang2 gang1 chuan2 ， chu1 ru4 gou3 dou4 kuan1 。
- shui3 zhang3 bo2 wu2 an4 ， shui3 luo4 qian3 cou4 tan1 。
- zhi2 dai4 feng1 shui3 shun4 ， yao2 lu3 li2 jiang1 wan1 。
- hui1 yi4 wei1 xi4 wu4 ， tuo1 long2 cheng3 shen2 jian1 。
- gao1 gong1 jing1 dao3 ba4 ， qing3 ke4 guo4 qian1 shan1 。
- tuo1 huo4 xiao3 bu2 qi4 ， feng1 bo1 sheng1 zuo4 jian4 。
- cuan4 shen1 zhe2 ju1 zhi4 ， wu3 kuai4 reng2 bi3 wan2 。
- yi2 lü4 hu2 she4 bing1 ， jin4 tui4 yang2 chu4 fan1 。
- jin3 de2 huang2 yi4 sou3 ， ke3 yu3 hua4 sui4 han2 。
- lun4 wen2 xiao1 yong3 ri4 ， chang2 ge1 dang1 ye4 lan2 。
- chuan2 wen2 bai2 shui3 fa1 ， chuan1 tu2 zu3 mi2 man4 。
- yu2 yi4 dong4 gui1 xin1 ， diao4 shou3 ci2 wan1 quan2 。
- chang4 huai2 tao2 jing4 jie2 ， bu4 ken3 xiao4 yi4 guan1 。
- kuang4 wei2 tai4 cang1 shu3 ， can2 shi2 shu1 wei4 an1 。
- jian1 yu2 zou3 ni2 tu2 ， pu2 fu1 chou2 xian3 jian1 。
- fu4 zhou1 ji4 yi3 zuo3 ， qie3 fu4 xing2 lu4 nan2 。
- jian4 ji1 hen4 bu4 zao3 ， xing1 jin4 er2 zhi1 huan2 。
- ming2 chao2 de2 shan4 da2 ， na4 jia3 sheng1 yu3 han4 。
- zhi4 zi3 zheng1 hou4 men2 ， xi4 jun1 juan3 lian2 kan4 。
- zhen1 le4 wei4 qu2 yang1 ， mao2 yan2 gong4 tuan2 luan2 。
- shang4 lun4 shu4 qian1 sui4 ， kui1 guan3 cai2 yi4 ban1 。
- shao1 ding4 li3 can2 bian1 ， bu3 zhui4 ling4 ke3 guan1 。
- shang4 you3 tian1 xia4 shi4 ， bo2 yue1 jia1 diao1 zuan1 。
- you2 tan2 ku3 wu2 wei4 ， su4 shou3 kong1 hou4 yan2 。
- di3 shi4 tong1 shen2 ming2 ， zhi4 li3 wu2 qi3 qian1 。
- she4 you3 wu2 fu4 guo2 ， er2 hou4 bu4 ke3 gan1 。
- dan4 huan4 zhi4 fei3 jian1 ， zuo4 shi1 chan2 fei4 gan1 。

## 注释

## 译文

## 赏析
