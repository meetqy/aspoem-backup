---
id: li-lu-jin-shi-yin-zhe-zun-shang-ku-wei-you-gan-cheng-shi
title: 近世飲者尊尚苦味有感成詩
titlePinyin: jin4 shi4 yin3 zhe3 zun1 shang4 ku3 wei4 you3 gan3 cheng2 shi1
titleSlug: jin-shi-yin-zhe-zun-shang-ku-wei-you-gan-cheng-shi
author: 李呂
authorPinyin: li3 lü3
authorSlug: li-lu
dynasty: 宋
dynastyPinyin: song4
dynastySlug: song
tags: []
---

## 正文

- 悠悠古先酒，麴糵化爲醴。
- 適口固匪他，詩人詠其旨。
- 岐黄作本草，甘辛味所紀。
- 惟清香滑辣，四事世云爾。
- 孟詵注爲苦，自不燭厥理。
- 至今蔑公論，遂以詵爲是。
- 乖僻隨躭嗜，不爾遽遭詆。
- 氣稟炎上作，無與諸膽比。
- 人情素弗食，嘗者爲雪恥。
- 柳家集衆葯，意在勗諸子。
- 未聞無其故，反以彼爲美。
- 一呷三掉頭，强嚥身聳起。
- 從來好歡伯，可畏非可喜。
- 孤負太和名，翻作攪腸水。
- 因思俗顛倒，類此蓋多矣。
- 大路指爲迂，曲徑偏踐履。
- 鄭聲既可惡，滿市更盈耳。
- 憔悴間姬姜，一蕕雜蘭芷。
- 貪濁和者衆，獨清競萋菲。
- 善惡久相淆，何特酒而已。
- 至當終難掩，豈必隨風靡。
- 革弊會有時，周道本如砥。

## 拼音

- you1 you1 gu3 xian1 jiu3 ， qu1 nie4 hua4 wei2 li3 。
- shi4 kou3 gu4 fei3 ta1 ， shi1 ren2 yong3 qi2 zhi3 。
- qi2 huang2 zuo4 ben3 cao3 ， gan1 xin1 wei4 suo3 ji4 。
- wei2 qing1 xiang1 hua2 la4 ， si4 shi4 shi4 yun2 er3 。
- meng4 shen1 zhu4 wei2 ku3 ， zi4 bu4 zhu2 jue2 li3 。
- zhi4 jin1 mie4 gong1 lun4 ， sui4 yi3 shen1 wei2 shi4 。
- guai1 pi4 sui2 dan1 shi4 ， bu4 er3 ju4 zao1 di3 。
- qi4 bing3 yan2 shang4 zuo4 ， wu2 yu3 zhu1 dan3 bi3 。
- ren2 qing2 su4 fu2 shi2 ， chang2 zhe3 wei2 xue3 chi3 。
- liu3 jia1 ji2 zhong4 yao4 ， yi4 zai4 xu4 zhu1 zi3 。
- wei4 wen2 wu2 qi2 gu4 ， fan3 yi3 bi3 wei2 mei3 。
- yi4 xia1 san1 diao4 tou2 ， qiang2 yan4 shen1 song3 qi3 。
- cong2 lai2 hao3 huan1 bo2 ， ke3 wei4 fei1 ke3 xi3 。
- gu1 fu4 tai4 he2 ming2 ， fan1 zuo4 jiao3 chang2 shui3 。
- yin1 si1 su2 dian1 dao3 ， lei4 ci3 gai4 duo1 yi3 。
- da4 lu4 zhi3 wei2 yu1 ， qu3 jing4 pian1 jian4 lü3 。
- zheng4 sheng1 ji4 ke3 e4 ， man3 shi4 geng4 ying2 er3 。
- qiao2 cui4 jian4 ji1 jiang1 ， yi4 you2 za2 lan2 zhi3 。
- tan1 zhuo2 he2 zhe3 zhong4 ， du2 qing1 jing4 qi1 fei1 。
- shan4 e4 jiu3 xiang1 xiao2 ， he2 te4 jiu3 er2 yi3 。
- zhi4 dang1 zhong1 nan2 yan3 ， qi3 bi4 sui2 feng1 mi2 。
- ge2 bi4 hui4 you3 shi2 ， zhou1 dao4 ben3 ru2 di3 。

## 注释

## 译文

## 赏析
