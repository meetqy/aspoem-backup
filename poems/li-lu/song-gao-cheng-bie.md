---
id: li-lu-song-gao-cheng-bie
title: 送高丞別
titlePinyin: song4 gao1 cheng2 bie2
titleSlug: song-gao-cheng-bie
author: 李呂
authorPinyin: li3 lü3
authorSlug: li-lu
dynasty: 宋
dynastyPinyin: song4
dynastySlug: song
tags: []
---

## 正文

- 君侯七閩英，學問早有餘。
- 年時猶未冠，鼓篋游上都。
- 文成筆五色，四海仰名譽。
- 調丞尉江邑，有實不願圖。
- 朅來對二松，清襟映冰壺。
- 粹然眉睫間，未變庠序儒。
- 胸中浩然氣，固已雄萬夫。
- 我窮卧洲渚，江鷗以爲徒。
- 屢枉高軒過，峩冠講唐虞。
- 馳騁文史樂，時得陪卷舒。
- 瓜代遽及期，此情將焉如。
- 恥作兒女態，揮淚沾衣裾。
- 虎溪豈限我，足創方趦趄。
- 悵望不遠送，搔首空躊躇。
- 所覬善行李，早達三山隅。
- 安居未容久，快作朝省趨。
- 用賢世所急，君才應時需。
- 願補仲山衮，再矢皋陶謨。
- 勿以得失慮，行當翱天衢。
- 愧乏折箠贈，短篇見區區。
- 他時舊交念，闊 {門扁} 寄樵漁。

## 拼音

- jun1 hou2 qi1 min3 ying1 ， xue2 wen4 zao3 you3 yu2 。
- nian2 shi2 you2 wei4 guan1 ， gu3 qie4 you2 shang4 dou1 。
- wen2 cheng2 bi3 wu3 se4 ， si4 hai3 yang3 ming2 yu4 。
- diao4 cheng2 wei4 jiang1 yi4 ， you3 shi2 bu2 yuan4 tu2 。
- qie4 lai2 dui4 er4 song1 ， qing1 jin1 ying4 bing1 hu2 。
- cui4 ran2 mei2 jie2 jian4 ， wei4 bian4 xiang2 xu4 ru2 。
- xiong1 zhong1 hao4 ran2 qi4 ， gu4 yi3 xiong2 wan4 fu1 。
- wo3 qiong2 wo4 zhou1 zhu3 ， jiang1 ou1 yi3 wei2 tu2 。
- lü3 wang3 gao1 xuan1 guo4 ， e2 guan1 jiang3 tang2 yu2 。
- chi2 cheng3 wen2 shi3 le4 ， shi2 de2 pei2 juan4 shu1 。
- gua1 dai4 ju4 ji2 qi1 ， ci3 qing2 jiang1 yan1 ru2 。
- chi3 zuo4 er2 nü3 tai4 ， hui1 lei4 zhan1 yi1 ju1 。
- hu3 xi1 qi3 xian4 wo3 ， zu2 chuang4 fang1 zi1 ju1 。
- chang4 wang4 bu4 yuan3 song4 ， sao1 shou3 kong1 chou2 chu2 。
- suo3 ji4 shan4 xing2 li0 ， zao3 da2 san1 shan1 yu2 。
- an1 ju1 wei4 rong2 jiu3 ， kuai4 zuo4 chao2 sheng3 qu1 。
- yong4 xian2 shi4 suo3 ji2 ， jun1 cai2 ying1 shi2 xu1 。
- yuan4 bu3 zhong4 shan1 gun3 ， zai4 shi3 gao1 tao2 mo2 。
- wu4 yi3 de2 shi1 lü4 ， xing2 dang1 ao2 tian1 qu2 。
- kui4 fa2 zhe2 chui2 zeng4 ， duan3 pian1 jian4 qu1 qu1 。
- ta1 shi2 jiu4 jiao1 nian4 ， kuo4  { men2 bian3 }  ji4 qiao2 yu2 。

## 注释

## 译文

## 赏析
