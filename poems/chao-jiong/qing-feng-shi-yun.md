---
id: chao-jiong-qing-feng-shi-yun
title: 清風十韻
titlePinyin: qing1 feng1 shi2 yun4
titleSlug: qing-feng-shi-yun
author: 晁逈
authorPinyin: chao2 jiong3
authorSlug: chao-jiong
dynasty: 宋
dynastyPinyin: song4
dynastySlug: song
tags: []
---

## 正文

- 仙御來相慰，解顔良會稀。
- 病蠲宜養素，趣遠欲忘機。
- 懲躁能無漸，延齡或可祈。
- 影摇珠箔細，聲泛細箏微。
- 委恨餘班扇，流歡入楚衣。
- 陶潛知夢穩，韓壽畏香飛。
- 氣爽蒼龍闕，凉生白虎闈。
- 健資雞距筆，偷撼獸鐶扉。
- 松下琴心逸，江東鱠縷肥。
- 宿懷真隠處，終約與同歸。

## 拼音

- xian1 yu4 lai2 xiang1 wei4 ， jie3 yan2 liang2 hui4 xi1 。
- bing4 juan1 yi2 yang3 su4 ， qu4 yuan3 yu4 wang4 ji1 。
- cheng2 zao4 neng2 wu2 jian4 ， yan2 ling2 huo4 ke3 qi2 。
- ying3 yao2 zhu1 bo2 xi4 ， sheng1 fan4 xi4 zheng1 wei1 。
- wei3 hen4 yu2 ban1 shan4 ， liu2 huan1 ru4 chu3 yi1 。
- tao2 qian2 zhi1 meng4 wen3 ， han2 shou4 wei4 xiang1 fei1 。
- qi4 shuang3 cang1 long2 que4 ， liang2 sheng1 bai2 hu3 wei2 。
- jian4 zi1 ji1 ju4 bi3 ， tou1 han4 shou4 huan2 fei1 。
- song1 xia4 qin2 xin1 yi4 ， jiang1 dong1 kuai4 lü3 fei2 。
- su4 huai2 zhen1 yin3 chu3 ， zhong1 yue1 yu3 tong2 gui1 。

## 注释

## 译文

## 赏析
