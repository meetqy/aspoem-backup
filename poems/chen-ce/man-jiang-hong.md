---
id: chen-ce-man-jiang-hong
title: 满江红
titlePinyin: man3 jiang1 hong2
titleSlug: man-jiang-hong
author: 陈策
authorPinyin: chen2 ce4
authorSlug: chen-ce
dynasty: 宋
dynastyPinyin: song4
dynastySlug: song
tags: []
---

## 正文

- 倦绣人闲，恨春去、浅颦轻掠。
- 章台路，雪黏飞燕，带芹穿幕。
- 委地身如游子倦，随风命似佳人薄。
- 叹此花、飞后更无花，情怀恶。
- 心下事，谁堪托。
- 怜老大，伤飘泊。
- 把前回离恨，暗中描摸。
- 又趁扁舟低欲去，可怜世事今非昨。
- 看等闲、飞过女墙来，秋千索。

## 拼音

- juan4 xiu4 ren2 xian2 ， hen4 chun1 qu4 、 qian3 pin2 qing1 lüe4 。
- zhang1 tai2 lu4 ， xue3 nian2 fei1 yan4 ， dai4 qin2 chuan1 mu4 。
- wei3 di4 shen1 ru2 you2 zi3 juan4 ， sui2 feng1 ming4 si4 jia1 ren2 bao2 。
- tan4 ci3 hua1 、 fei1 hou4 geng4 wu2 hua1 ， qing2 huai2 e4 。
- xin1 xia4 shi4 ， shui2 kan1 tuo1 。
- lian2 lao3 da4 ， shang1 piao1 bo2 。
- ba3 qian2 hui2 li2 hen4 ， an4 zhong1 miao2 mo1 。
- you4 chen4 pian1 zhou1 di1 yu4 qu4 ， ke3 lian2 shi4 shi4 jin1 fei1 zuo2 。
- kan4 deng3 xian2 、 fei1 guo4 nü3 qiang2 lai2 ， qiu1 qian1 suo3 。

## 注释

## 译文

## 赏析
