---
id: chao-duan-li-qin-yuan-chun
title: 沁园春
titlePinyin: qin4 yuan2 chun1
titleSlug: qin-yuan-chun
author: 晁端礼
authorPinyin: chao2 duan1 li3
authorSlug: chao-duan-li
dynasty: 宋
dynastyPinyin: song4
dynastySlug: song
tags: []
---

## 正文

- 络纬催凉，断虹收雨，庭梧报秋。
- 绕郡城、千顷烟波绿，正鱼肥酒美，名冠东州。
- 芰荷风细，蒹葭烟淡，宛在潇湘南岸头。
- 凝望处，似桃源洞口，初泛兰舟。
- 贤侯。
- 酝藉风流。
- 向庭讼闲时多宴游。
- 有信陵家世，梁园客右，才华高掩，沈谢何刘。
- 政声朝奏，除书夕至，即看归趋丹凤楼。
- 须眷恋，况新堂莹澈，好共迟留。

## 拼音

- luo4 wei3 cui1 liang2 ， duan4 hong2 shou1 yu3 ， ting2 wu2 bao4 qiu1 。
- rao4 jun4 cheng2 、 qian1 qing3 yan1 bo1 lü4 ， zheng4 yu2 fei2 jiu3 mei3 ， ming2 guan1 dong1 zhou1 。
- ji4 he2 feng1 xi4 ， jian1 jia1 yan1 dan4 ， wan3 zai4 xiao1 xiang1 nan2 an4 tou2 。
- ning2 wang4 chu4 ， si4 tao2 yuan2 dong4 kou3 ， chu1 fan4 lan2 zhou1 。
- xian2 hou2 。
- yun4 jie4 feng1 liu2 。
- xiang4 ting2 song4 xian2 shi2 duo1 yan4 you2 。
- you3 xin4 ling2 jia1 shi4 ， liang2 yuan2 ke4 you4 ， cai2 hua2 gao1 yan3 ， shen3 xie4 he2 liu2 。
- zheng4 sheng1 chao2 zou4 ， chu2 shu1 xi1 zhi4 ， ji2 kan4 gui1 qu1 dan1 feng4 lou2 。
- xu1 juan4 lian4 ， kuang4 xin1 tang2 ying2 che4 ， hao3 gong4 chi2 liu2 。

## 注释

## 译文

## 赏析
