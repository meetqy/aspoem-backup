---
id: chou-yuan-hai-shang-tu-cheng-jiang-xian-ke
title: 海上圖澄江仙刻
titlePinyin: hai3 shang4 tu2 cheng2 jiang1 xian1 ke4
titleSlug: hai-shang-tu-cheng-jiang-xian-ke
author: 仇遠
authorPinyin: chou2 yuan3
authorSlug: chou-yuan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 老仙指甲堅如鐵，夜畫枯杉出宮闕。
- 翠深紅遠十二樓，猶理霓裳舞迴雪。
- 山椒覆亭小於笠，石脚插船輕似葉。
- 桃花幾度春酣酣，弱水何日通舟楫。
- 醉中作此狡獪事，收拾乾坤入毫髪。
- 神刓鬼刻未百年，不與丹青共磨滅。
- 天風頡頏飛霞珮，水雲妥帖凌波襪。
- 我將就此逍遥遊，高步青霄拾明月。

## 拼音

- lao3 xian1 zhi3 jia0 jian1 ru2 tie3 ， ye4 hua4 ku1 shan1 chu1 gong1 que4 。
- cui4 shen1 hong2 yuan3 shi2 er4 lou2 ， you2 li3 ni2 chang2 wu3 hui2 xue3 。
- shan1 jiao1 fu4 ting2 xiao3 wu1 li4 ， shi2 jiao3 cha1 chuan2 qing1 si4 ye4 。
- tao2 hua1 ji1 du4 chun1 han1 han1 ， ruo4 shui3 he2 ri4 tong1 zhou1 ji2 。
- zui4 zhong1 zuo4 ci3 jiao3 kuai4 shi4 ， shou1 shi2 qian2 kun1 ru4 hao2 fa4 。
- shen2 wan2 gui3 ke4 wei4 bai3 nian2 ， bu4 yu3 dan1 qing1 gong4 mo2 mie4 。
- tian1 feng1 jie2 hang2 fei1 xia2 pei4 ， shui3 yun2 tuo3 tie1 ling2 bo1 wa4 。
- wo3 jiang1 jiu4 ci3 xiao1 yao2 you2 ， gao1 bu4 qing1 xiao1 shi2 ming2 yue4 。

## 注释

## 译文

## 赏析
