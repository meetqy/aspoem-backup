---
id: chou-yuan-he-jiang-quan-yu-yun
title: 和蔣全愚韻
titlePinyin: he2 jiang3 quan2 yu2 yun4
titleSlug: he-jiang-quan-yu-yun
author: 仇遠
authorPinyin: chou2 yuan3
authorSlug: chou-yuan
dynasty: 宋
dynastyPinyin: song4
dynastySlug: song
tags: []
---

## 正文

- 金壇有耆英，學博聲名早。
- 搜奇薄莊騷，稽古極羲昊。
- 君甚似樂天，稅冕居履道。
- 息遊鬻駱馬，尚友敬胡杲。
- 我生六十年，獨欠識此老。
- 來遊溧陽學，文物委秋草。
- 黄沙瞇人目，忽見石皓皓。
- 君壇高難陟，我壘虛易擣。
- 新詩十八韻，韻韻俱壓倒。
- 交情託以宣，一字一大好。
- 自慚溝中斷，未足被華藻。
- 但令小兒輩，藏弆以爲寶。
- 相望衣带水，波弱限蓬島。
- 玉石資盪磨，鐘鼓宜擊考。
- 何由即會面，疑義共探討。
- 豈無問字酒，可以濡吻燥。
- 昔爲堅多節，今爲科上槁。
- 窮達等醉醒，何庸寬懷抱。

## 拼音

- jin1 tan2 you3 qi2 ying1 ， xue2 bo2 sheng1 ming2 zao3 。
- sou1 qi2 bao2 zhuang1 sao1 ， ji1 gu3 ji2 xi1 hao4 。
- jun1 shen4 si4 le4 tian1 ， shui4 mian3 ju1 lü3 dao4 。
- xi1 you2 yu4 luo4 ma3 ， shang4 you3 jing4 hu2 gao3 。
- wo3 sheng1 liu4 shi2 nian2 ， du2 qian4 shi2 ci3 lao3 。
- lai2 you2 li4 yang2 xue2 ， wen2 wu4 wei3 qiu1 cao3 。
- huang2 sha1 mi1 ren2 mu4 ， hu1 jian4 shi2 hao4 hao4 。
- jun1 tan2 gao1 nan2 zhi4 ， wo3 lei3 xu1 yi4 dao3 。
- xin1 shi1 shi2 ba1 yun4 ， yun4 yun4 ju4 ya1 dao3 。
- jiao1 qing0 tuo1 yi3 xuan1 ， yi2 zi4 yi2 da4 hao3 。
- zi4 can2 gou1 zhong1 duan4 ， wei4 zu2 bei4 hua2 zao3 。
- dan4 ling4 xiao3 er2 bei4 ， cang2 ju3 yi3 wei2 bao3 。
- xiang1 wang4 yi1 dai4 shui3 ， bo1 ruo4 xian4 peng2 dao3 。
- yu4 shi2 zi1 dang4 mo2 ， zhong1 gu3 yi2 ji1 kao3 。
- he2 you2 ji2 hui4 mian4 ， yi2 yi4 gong4 tan4 tao3 。
- qi3 wu2 wen4 zi4 jiu3 ， ke3 yi3 ru2 wen3 zao4 。
- xi1 wei2 jian1 duo1 jie2 ， jin1 wei2 ke1 shang4 gao3 。
- qiong2 da2 deng3 zui4 xing3 ， he2 yong1 kuan1 huai2 bao4 。

## 注释

## 译文

## 赏析
