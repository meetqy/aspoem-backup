---
id: chou-yuan-zhu-su-shan-fang-xiao-yin-nan-xu-tang-zheng-fang-shan-ge-wu-ling-yi-chang-xiao-he-zhi-ke-yi-feng-huang-tai-shang-yi-chui-xiao-fen-yun-yu-de-tai-zi
title: 竹素山房小飲南徐唐正方善歌吳伶以長簫和之客以鳳凰臺上憶吹簫分韻予得臺字
titlePinyin: zhu2 su4 shan1 fang2 xiao3 yin3 nan2 xu2 tang2 zheng4 fang1 shan4 ge1 wu2 ling2 yi3 chang2 xiao1 he2 zhi1 ke4 yi3 feng4 huang2 tai2 shang4 yi4 chui1 xiao1 fen1 yun4 yu3 de2 tai2 zi4
titleSlug: zhu-su-shan-fang-xiao-yin-nan-xu-tang-zheng-fang-shan-ge-wu-ling-yi-chang-xiao-he-zhi-ke-yi-feng-huang-tai-shang-yi-chui-xiao-fen-yun-yu-de-tai-zi
author: 仇遠
authorPinyin: chou2 yuan3
authorSlug: chou-yuan
dynasty: 宋
dynastyPinyin: song4
dynastySlug: song
tags: []
---

## 正文

- 少時聞簫白玉臺，一曲未終丹鳳來。
- 金瀨空明秋水淺，妙音久不聞蓬萊。
- 吳下老伶燕中回，能以北腔歌落梅。
- 紅塵箏笛耳一洗，便覺箜篌憤抑琵琶哀。
- 朱方臞仙古音律，宮長羽短隨剪裁。
- 小春梅柳參差開，肯待羯鼓花奴催。
- 我輩鍾情忘爾汝，濁醪妙理惟醱醅。
- 晚風吹寒夕陽下，有酒不飲令人咍。
- 今人青眼映山水，古人白骨生莓苔，不如相聚常銜盃。
- 嗚呼五公七相安在哉，不如相聚常銜盃。

## 拼音

- shao3 shi2 wen2 xiao1 bai2 yu4 tai2 ， yi4 qu3 wei4 zhong1 dan1 feng4 lai2 。
- jin1 lai4 kong1 ming2 qiu1 shui3 qian3 ， miao4 yin1 jiu3 bu4 wen2 peng2 lai2 。
- wu2 xia4 lao3 ling2 yan4 zhong1 hui2 ， neng2 yi3 bei3 qiang1 ge1 luo4 mei2 。
- hong2 chen2 zheng1 di2 er3 yi4 xi3 ， bian4 jue2 kong1 hou2 fen4 yi4 pi2 pa0 ai1 。
- zhu1 fang1 qu2 xian1 gu3 yin1 lü4 ， gong1 chang2 yu3 duan3 sui2 jian3 cai2 。
- xiao3 chun1 mei2 liu3 can1 cha4 kai1 ， ken3 dai4 jie2 gu3 hua1 nu2 cui1 。
- wo3 bei4 zhong1 qing2 wang4 er3 ru3 ， zhuo2 lao2 miao4 li3 wei2 po1 pei1 。
- wan3 feng1 chui1 han2 xi1 yang2 xia4 ， you3 jiu3 bu4 yin3 ling4 ren2 hai1 。
- jin1 ren2 qing1 yan3 ying4 shan1 shui3 ， gu3 ren2 bai2 gu3 sheng1 mei2 tai2 ， bu4 ru2 xiang1 ju4 chang2 xian2 bei1 。
- wu1 hu1 wu3 gong1 qi1 xiang1 an1 zai4 zai1 ， bu4 ru2 xiang1 ju4 chang2 xian2 bei1 。

## 注释

## 译文

## 赏析
