---
id: chou-yuan-cun-zhong-yu
title: 村中語
titlePinyin: cun1 zhong1 yu3
titleSlug: cun-zhong-yu
author: 仇遠
authorPinyin: chou2 yuan3
authorSlug: chou-yuan
dynasty: 宋
dynastyPinyin: song4
dynastySlug: song
tags: []
---

## 正文

- 吳儂曾在山村住，聽得村中老人語。
- 六月祈雨不祈晴，十月祈晴不祈雨。
- 今年三伏雨水多，官吏祈晴救禾黍。
- 祈晴得晴雖可喜，農夫車水方勞苦。
- 汗流如漿面如鐵，但要田乾那畏暑。
- 黑雲一片來何忙，心怕雨作身願凉。
- 安得長風爲吹散，乍可赤體當秋陽。
- 東橋西橋日荒荒，南圩北圩水茫茫。
- 中熟下熟亦足飽，儘勝淮頭爭捕蝗。

## 拼音

- wu2 nong2 ceng2 zai4 shan1 cun1 zhu4 ， ting1 de2 cun1 zhong1 lao3 ren2 yu3 。
- liu4 yue4 qi2 yu3 bu4 qi2 qing2 ， shi2 yue4 qi2 qing2 bu4 qi2 yu3 。
- jin1 nian2 san1 fu2 yu3 shui3 duo1 ， guan1 li4 qi2 qing2 jiu4 he2 shu3 。
- qi2 qing2 de2 qing2 sui1 ke3 xi3 ， nong2 fu1 ju1 shui3 fang1 lao2 ku3 。
- han4 liu2 ru2 jiang1 mian4 ru2 tie3 ， dan4 yao4 tian2 qian2 na4 wei4 shu3 。
- hei1 yun2 yi2 pian4 lai2 he2 mang2 ， xin1 pa4 yu3 zuo4 shen1 yuan4 liang2 。
- an1 de2 chang2 feng1 wei2 chui1 san4 ， zha4 ke3 chi4 ti3 dang1 qiu1 yang2 。
- dong1 qiao2 xi1 qiao2 ri4 huang1 huang1 ， nan2 xu1 bei3 xu1 shui3 mang2 mang2 。
- zhong1 shu2 xia4 shu2 yi4 zu2 bao3 ， jin3 sheng4 huai2 tou2 zheng1 bu3 huang2 。

## 注释

## 译文

## 赏析
