---
id: chou-yuan-zui-li-ting
title: 檇李亭
titlePinyin: zui4 li3 ting2
titleSlug: zui-li-ting
author: 仇遠
authorPinyin: chou2 yuan3
authorSlug: chou-yuan
dynasty: 宋
dynastyPinyin: song4
dynastySlug: song
tags: []
---

## 正文

- 閑抱琴書檇李游，仙壇古屋一茆留。
- 驛橋通市人沽酒，湖水依城客放舟。
- 葵扇桃笙聊却暑，蘋花楓葉已知秋。
- 坡翁仙去詩聲在，寂寞林塘卧白鷗。

## 拼音

- xian2 bao4 qin2 shu1 zui4 li3 you2 ， xian1 tan2 gu3 wu1 yi4 mao2 liu2 。
- yi4 qiao2 tong1 shi4 ren2 gu1 jiu3 ， hu2 shui3 yi1 cheng2 ke4 fang4 zhou1 。
- kui2 shan1 tao2 sheng1 liao2 que4 shu3 ， pin2 hua1 feng1 ye4 yi3 zhi1 qiu1 。
- po1 weng1 xian1 qu4 shi1 sheng1 zai4 ， ji4 mo4 lin2 tang2 wo4 bai2 ou1 。

## 注释

## 译文

## 赏析
