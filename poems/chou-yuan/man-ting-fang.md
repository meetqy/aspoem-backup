---
id: chou-yuan-man-ting-fang
title: 满庭芳
titlePinyin: man3 ting2 fang1
titleSlug: man-ting-fang
author: 仇远
authorPinyin: chou2 yuan3
authorSlug: chou-yuan
dynasty: 宋
dynastyPinyin: song4
dynastySlug: song
tags: []
---

## 正文

- 寒食无情，阳春如客。
- 晚风吹尽繁枝。
- 落红堆径，小槛立移时。
- 乐事不堪再省，吴乡远、愁思依依。
- 谁家燕，斜穿绣幕，轻惹画梁泥。
- 还知。
- 人寂寞，殷勤软语，来说差池。
- 怕王孙归去，芳草离离。
- 倚翠屏山梦断，无心听、啼鸟催归。
- 何时向，溪流练带，一舸载鸱夷。

## 拼音

- han2 shi2 wu2 qing2 ， yang2 chun1 ru2 ke4 。
- wan3 feng1 chui1 jin4 fan2 zhi1 。
- luo4 hong2 dui1 jing4 ， xiao3 kan3 li4 yi2 shi2 。
- le4 shi4 bu4 kan1 zai4 sheng3 ， wu2 xiang1 yuan3 、 chou2 si1 yi1 yi1 。
- shui2 jia1 yan4 ， xie2 chuan1 xiu4 mu4 ， qing1 re3 hua4 liang2 ni2 。
- hai2 zhi1 。
- ren2 ji4 mo4 ， yin1 qin2 ruan3 yu3 ， lai2 shuo1 cha1 chi2 。
- pa4 wang2 sun1 gui1 qu4 ， fang1 cao3 li2 li2 。
- yi3 cui4 ping2 shan1 meng4 duan4 ， wu2 xin1 ting1 、 ti2 niao3 cui1 gui1 。
- he2 shi2 xiang4 ， xi1 liu2 lian4 dai4 ， yi4 ge3 zai3 chi1 yi2 。

## 注释

## 译文

## 赏析
