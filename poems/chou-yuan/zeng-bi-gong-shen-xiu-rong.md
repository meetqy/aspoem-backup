---
id: chou-yuan-zeng-bi-gong-shen-xiu-rong
title: 贈筆工沈秀榮
titlePinyin: zeng4 bi3 gong1 shen3 xiu4 rong2
titleSlug: zeng-bi-gong-shen-xiu-rong
author: 仇遠
authorPinyin: chou2 yuan3
authorSlug: chou-yuan
dynasty: 宋
dynastyPinyin: song4
dynastySlug: song
tags: []
---

## 正文

- 吾家歙石鋒芒出，不但挫墨亦挫筆。
- 老懶作事苦不多，一筆纔供兩三日。
- 近知沈子藝希有，洗擇圓齊易入手。
- 不論兔穎與羊毛，染墨試之能耐久。
- 禮樂三千成昨夢，禿筆何止十八甕。
- 長槍大劍正當時，毛錐子者直安用。
- 金淵萬家籍百儒，學書用筆人豈無。
- 管城欲重連城價，請携椽筆遊江湖。

## 拼音

- wu2 jia1 xi1 shi2 feng1 mang2 chu1 ， bu2 dan4 cuo4 mo4 yi4 cuo4 bi3 。
- lao3 lan3 zuo4 shi4 ku3 bu4 duo1 ， yi4 bi3 cai2 gong4 liang3 san1 ri4 。
- jin4 zhi1 shen3 zi3 yi4 xi1 you3 ， xi3 ze2 yuan2 qi2 yi4 ru4 shou3 。
- bu2 lun4 tu4 ying3 yu3 yang2 mao2 ， ran3 mo4 shi4 zhi1 neng2 nai4 jiu3 。
- li3 le4 san1 qian1 cheng2 zuo2 meng4 ， tu1 bi3 he2 zhi3 shi2 ba1 weng4 。
- chang2 qiang1 da4 jian4 zheng4 dang1 shi2 ， mao2 zhui1 zi3 zhe3 zhi2 an1 yong4 。
- jin1 yuan1 wan4 jia1 ji2 bai3 ru2 ， xue2 shu1 yong4 bi3 ren2 qi3 wu2 。
- guan3 cheng2 yu4 zhong4 lian2 cheng2 jia4 ， qing3 xie2 chuan2 bi3 you2 jiang1 hu2 。

## 注释

## 译文

## 赏析
