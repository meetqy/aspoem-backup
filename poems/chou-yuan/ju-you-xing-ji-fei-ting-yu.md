---
id: chou-yuan-ju-you-xing-ji-fei-ting-yu
title: 居遊行寄費廷玉
titlePinyin: ju1 you2 xing2 ji4 fei4 ting2 yu4
titleSlug: ju-you-xing-ji-fei-ting-yu
author: 仇遠
authorPinyin: chou2 yuan3
authorSlug: chou-yuan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 繁華錢塘郡，佳麗金陵州。
- 吾生抑何修，兩地得居遊。
- 杭也數年別，昇也幾月留。
- 鍾山草堂靈，林壑殊清幽。
- 開窗眺龍灣，大江日東流。
- 鳳皇非故臺，不見白鷺洲。
- 冶城塚纍纍，青溪波悠悠。
- 長干塔尚在，瓦棺閣已休。
- 雨花峙巖顛，錦石爛不收。
- 層樓天下無，結構如龍舟。
- 六朝王氣歇，故籞成荒丘。
- 至今秦淮上，尚聞商女謳。
- 山水如此佳，見有此客不。
- 懷古復思鄉，日落川雲浮。
- 惜無老樊川，酒酣吟杜秋。

## 拼音

- fan2 hua2 qian2 tang2 jun4 ， jia1 li2 jin1 ling2 zhou1 。
- wu2 sheng1 yi4 he2 xiu1 ， liang3 di4 de2 ju1 you2 。
- hang2 ye3 shu4 nian2 bie2 ， sheng1 ye3 ji1 yue4 liu2 。
- zhong1 shan1 cao3 tang2 ling2 ， lin2 he4 shu1 qing1 you1 。
- kai1 chuang1 tiao4 long2 wan1 ， da4 jiang1 ri4 dong1 liu2 。
- feng4 huang2 fei1 gu4 tai2 ， bu2 jian4 bai2 lu4 zhou1 。
- ye3 cheng2 zhong3 lei2 lei2 ， qing1 xi1 bo1 you1 you1 。
- chang2 gan1 ta3 shang4 zai4 ， wa3 guan1 ge2 yi3 xiu1 。
- yu3 hua1 zhi4 yan2 dian1 ， jin3 shi2 lan4 bu4 shou1 。
- ceng2 lou2 tian1 xia4 wu2 ， jie2 gou4 ru2 long2 zhou1 。
- liu4 chao2 wang2 qi4 xie1 ， gu4 yu4 cheng2 huang1 qiu1 。
- zhi4 jin1 qin2 huai2 shang4 ， shang4 wen2 shang1 nü3 ou1 。
- shan1 shui3 ru2 ci3 jia1 ， jian4 you3 ci3 ke4 bu4 。
- huai2 gu3 fu4 si1 xiang1 ， ri4 luo4 chuan1 yun2 fu2 。
- xi1 wu2 lao3 fan2 chuan1 ， jiu3 han1 yin2 du4 qiu1 。

## 注释

## 译文

## 赏析
