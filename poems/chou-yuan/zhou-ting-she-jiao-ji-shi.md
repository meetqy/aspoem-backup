---
id: chou-yuan-zhou-ting-she-jiao-ji-shi
title: 州廳設醮即事
titlePinyin: zhou1 ting1 she4 jiao4 ji2 shi4
titleSlug: zhou-ting-she-jiao-ji-shi
author: 仇遠
authorPinyin: chou2 yuan3
authorSlug: chou-yuan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 去歲今朝六月六，暮雨傾盆風拔木。
- 今歲公宇醮祈晴，晝日當空生暑溽。
- 羽士宣詞官吏拜，燈燭熒煌香馥郁。
- 須臾黑雲西北來，如蓋如輪覆廳屋。
- 電驅霹靂掣金蛇，簷溜奔騰瀉銀竹。
- 幃屏掀開旛幢飛，卷盡香灰吹滅燭。
- 天威震怒莫敢喘，謝罪怔營虞褻瀆。
- 少焉雨止凉颼颼，天氣如秋失中伏。
- 四郊大田多黍苗，一片瀟湘接湖洑。
- 村夫中庭涕泗下，歸聞野老吞聲哭。
- 只恐戢戢生魚頭，何止廣文飯不足。
- 天心仁愛子勿憂，府公移文行振粟。
- 古言大雨不爲災，雲雨須臾手翻覆。

## 拼音

- qu4 sui4 jin1 zhao1 liu4 yue4 liu4 ， mu4 yu3 qing1 pen2 feng1 ba2 mu4 。
- jin1 sui4 gong1 yu3 jiao4 qi2 qing2 ， zhou4 ri4 dang1 kong1 sheng1 shu3 ru4 。
- yu3 shi4 xuan1 ci2 guan1 li4 bai4 ， deng1 zhu2 ying2 huang2 xiang1 fu4 yu4 。
- xu1 yu2 hei1 yun2 xi1 bei3 lai2 ， ru2 gai4 ru2 lun2 fu4 ting1 wu1 。
- dian4 qu1 pi1 li4 che4 jin1 she2 ， yan2 liu1 ben1 teng2 xie4 yin2 zhu2 。
- wei2 ping2 xian1 kai1 fan1 zhuang4 fei1 ， juan4 jin4 xiang1 hui1 chui1 mie4 zhu2 。
- tian1 wei1 zhen4 nu4 mo4 gan3 chuan3 ， xie4 zui4 zheng1 ying2 yu2 xie4 du2 。
- shao3 yan1 yu3 zhi3 liang2 sou1 sou1 ， tian1 qi4 ru2 qiu1 shi1 zhong1 fu2 。
- si4 jiao1 da4 tian2 duo1 shu3 miao2 ， yi2 pian4 xiao1 xiang1 jie1 hu2 fu2 。
- cun1 fu1 zhong1 ting2 ti4 si4 xia4 ， gui1 wen2 ye3 lao3 tun1 sheng1 ku1 。
- zhi3 kong3 ji2 ji2 sheng1 yu2 tou2 ， he2 zhi3 guang3 wen2 fan4 bu4 zu2 。
- tian1 xin1 ren2 ai4 zi3 wu4 you1 ， fu3 gong1 yi2 wen2 xing2 zhen4 su4 。
- gu3 yan2 da4 yu3 bu4 wei2 zai1 ， yun2 yu3 xu1 yu2 shou3 fan1 fu4 。

## 注释

## 译文

## 赏析
