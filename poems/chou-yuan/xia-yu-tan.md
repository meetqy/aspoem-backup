---
id: chou-yuan-xia-yu-tan
title: 夏雨嘆
titlePinyin: xia4 yu3 tan4
titleSlug: xia-yu-tan
author: 仇遠
authorPinyin: chou2 yuan3
authorSlug: chou-yuan
dynasty: 宋
dynastyPinyin: song4
dynastySlug: song
tags: []
---

## 正文

- 六月溧陽三日雨，山田喜足低田苦。
- 學中亦有北鈴圩，低處水深三尺許。
- 秧苗浸倒根已浮，再種何由能入土。
- 老夫寓居西郭外，厭聽村村蹋車鼓。
- 唇焦面黑嗟農夫，此生悔不業樵漁。
- 有山可采水可釣，免得曉夜憂耕鋤。
- 去年一熟才了逋，今年再熟力始舒。
- 豈期不待稻花白，併隨荇藻歸江湖。
- 溧陽近與丹陽接，不雨由來三數月。
- 河流淺澀田乾枯，練湖放水通舟楫。
- 人間既是寒暑同，天上何爲雨暘別。
- 願移此雨慰彼心，還我朱明作炎熱。

## 拼音

- liu4 yue4 li4 yang2 san1 ri4 yu3 ， shan1 tian2 xi3 zu2 di1 tian2 ku3 。
- xue2 zhong1 yi4 you3 bei3 ling2 xu1 ， di1 chu3 shui3 shen1 san1 chi3 xu1 。
- yang1 miao2 jin4 dao3 gen1 yi3 fu2 ， zai4 zhong3 he2 you2 neng2 ru4 tu3 。
- lao3 fu1 yu4 ju1 xi1 guo1 wai4 ， yan4 ting1 cun1 cun1 ta4 ju1 gu3 。
- chun2 jiao1 mian4 hei1 jie1 nong2 fu1 ， ci3 sheng1 hui3 bu2 ye4 qiao2 yu2 。
- you3 shan1 ke3 cai3 shui3 ke3 diao4 ， mian3 de0 xiao3 ye4 you1 geng1 chu2 。
- qu4 nian2 yi4 shu2 cai2 le0 bu1 ， jin1 nian2 zai4 shu2 li4 shi3 shu1 。
- qi3 qi1 bu2 dai4 dao4 hua1 bai2 ， bing4 sui2 xing4 zao3 gui1 jiang1 hu2 。
- li4 yang2 jin4 yu3 dan1 yang2 jie1 ， bu4 yu3 you2 lai2 san1 shu4 yue4 。
- he2 liu2 qian3 se4 tian2 qian2 ku1 ， lian4 hu2 fang4 shui3 tong1 zhou1 ji2 。
- ren2 jian4 ji4 shi4 han2 shu3 tong2 ， tian1 shang4 he2 wei2 yu3 yang2 bie2 。
- yuan4 yi2 ci3 yu3 wei4 bi3 xin1 ， huan2 wo3 zhu1 ming2 zuo4 yan2 re4 。

## 注释

## 译文

## 赏析
