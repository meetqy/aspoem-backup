---
id: chou-yuan-yu-jiu-ke-si-gui-yi-qiu-guang-dou-si-huan-qing-bao-shan-se-bu-ru-gui-yi-nong-wei-yun-yan-zhi-yue-jin-li-zhu-you-gong-fu-ji-qian-tang-qin-jiu-qi-yi
title: 予久客思歸以秋光都似宦情薄山色不如歸意濃爲韻言志約金溧諸友共賦寄錢唐親舊  其一○
titlePinyin: yu3 jiu3 ke4 si1 gui1 yi3 qiu1 guang1 dou1 si4 huan4 qing2 bao2 shan1 se4 bu4 ru2 gui1 yi4 nong2 wei2 yun4 yan2 zhi4 yue1 jin1 li4 zhu1 you3 gong4 fu4 ji4 qian2 tang2 qin1 jiu4     qi2 yi1 ○
titleSlug: yu-jiu-ke-si-gui-yi-qiu-guang-dou-si-huan-qing-bao-shan-se-bu-ru-gui-yi-nong-wei-yun-yan-zhi-yue-jin-li-zhu-you-gong-fu-ji-qian-tang-qin-jiu-qi-yi
author: 仇遠
authorPinyin: chou2 yuan3
authorSlug: chou-yuan
dynasty: 宋
dynastyPinyin: song4
dynastySlug: song
tags: []
---

## 正文

- 七十古所希，我今六十餘。
- 干時本無策，謀生術尤疏。
- 就食泮水宮，學圃乏薪蔬。
- 凜凜座無氈，踽踽出無馿。
- 厭厭尊無酒，呥呥食無魚。
- 官居古云冷，已矣當歸歟。
- 緬懷二女子，夫家住桐廬。
- 三年千里別，曠久不得書。
- 日者遣一力，還家問何如。
- 江濱桐君山，土肥藥堪鋤。
- 山根有閒地，或容房客居。

## 拼音

- qi1 shi2 gu3 suo3 xi1 ， wo3 jin1 liu4 shi2 yu2 。
- gan1 shi2 ben3 wu2 ce4 ， mou2 sheng1 shu4 you2 shu1 。
- jiu4 shi2 pan4 shui3 gong1 ， xue2 pu3 fa2 xin1 shu1 。
- lin3 lin3 zuo4 wu2 zhan1 ， ju3 ju3 chu1 wu2 lu2 。
- yan4 yan4 zun1 wu2 jiu3 ， ran2 ran2 shi2 wu2 yu2 。
- guan1 ju1 gu3 yun2 leng3 ， yi3 yi3 dang1 gui1 yu2 。
- mian3 huai2 er4 nü3 zi3 ， fu1 jia1 zhu4 tong2 lu2 。
- san1 nian2 qian1 li3 bie2 ， kuang4 jiu3 bu4 de2 shu1 。
- ri4 zhe3 qian3 yi2 li4 ， huan2 jia1 wen4 he2 ru2 。
- jiang1 bin1 tong2 jun1 shan1 ， tu3 fei2 yao4 kan1 chu2 。
- shan1 gen1 you3 xian2 di4 ， huo4 rong2 fang2 ke4 ju1 。

## 注释

## 译文

## 赏析
