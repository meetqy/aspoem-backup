---
id: chou-yuan-ji-nan-zhong
title: 寄南仲
titlePinyin: ji4 nan2 zhong4
titleSlug: ji-nan-zhong
author: 仇遠
authorPinyin: chou2 yuan3
authorSlug: chou-yuan
dynasty: 宋
dynastyPinyin: song4
dynastySlug: song
tags: []
---

## 正文

- 坡翁昔年五十二，翰林侍讀爲學士。
- 溪翁年德與坡同，官職胡爲未相似。
- 我道閒人勝貴人，儻來軒冕溪雲比。
- 翁今田園瀨水上，頗勝求田陽羨里。
- 翁今有弟夜雨對床樂，頗勝卯君懷遠驛中有感秋風起。
- 有時筆床茶竈泛洮湖，柳外梅邊從徙倚。
- 詩筒經卷靜工夫，光景流連一彈指。
- 不論衆醉與獨醒，不問此非并彼是。
- 客來不必及時事，有酒且斟無即止。
- 從今笑傲五百年，銅狄銅駞皆敝屣。
- 小山老桂敷秋香，下弦月照西風凉。
- 今夕如此好風月，胡不招邀坡翁霞佩同頡頏。
- 翁今放舟何所適，新詩漫表長相憶。
- 舟中不可久留兮，盍早歸來共賦碧雲餐白石。

## 拼音

- po1 weng1 xi1 nian2 wu3 shi2 er4 ， han4 lin2 shi4 du2 wei2 xue2 shi4 。
- xi1 weng1 nian2 de2 yu3 po1 tong2 ， guan1 zhi2 hu2 wei2 wei4 xiang1 si4 。
- wo3 dao4 xian2 ren2 sheng4 gui4 ren2 ， tang3 lai2 xuan1 mian3 xi1 yun2 bi3 。
- weng1 jin1 tian2 yuan2 lai4 shui3 shang4 ， po1 sheng4 qiu2 tian2 yang2 xian4 li3 。
- weng1 jin1 you3 di4 ye4 yu3 dui4 chuang2 le4 ， po1 sheng4 mao3 jun1 huai2 yuan3 yi4 zhong1 you3 gan3 qiu1 feng1 qi3 。
- you3 shi2 bi3 chuang2 cha2 zao4 fan4 tao2 hu2 ， liu3 wai4 mei2 bian1 cong2 xi3 yi3 。
- shi1 tong3 jing1 juan4 jing4 gong1 fu0 ， guang1 jing3 liu2 lian2 yi2 dan4 zhi3 。
- bu2 lun4 zhong4 zui4 yu3 du2 xing3 ， bu2 wen4 ci3 fei1 bing4 bi3 shi4 。
- ke4 lai2 bu2 bi4 ji2 shi2 shi4 ， you3 jiu3 qie3 zhen1 wu2 ji2 zhi3 。
- cong2 jin1 xiao4 ao4 wu3 bai3 nian2 ， tong2 di2 tong2 tuo2 jie1 bi4 xi3 。
- xiao3 shan1 lao3 gui4 fu1 qiu1 xiang1 ， xia4 xian2 yue4 zhao4 xi1 feng1 liang2 。
- jin1 xi1 ru2 ci3 hao3 feng1 yue4 ， hu2 bu4 zhao1 yao1 po1 weng1 xia2 pei4 tong2 jie2 hang2 。
- weng1 jin1 fang4 zhou1 he2 suo3 shi4 ， xin1 shi1 man4 biao3 chang2 xiang1 yi4 。
- zhou1 zhong1 bu4 ke3 jiu3 liu2 xi1 ， he2 zao3 gui1 lai2 gong4 fu4 bi4 yun2 can1 bai2 shi2 。

## 注释

## 译文

## 赏析
