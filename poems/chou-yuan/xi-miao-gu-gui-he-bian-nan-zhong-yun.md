---
id: chou-yuan-xi-miao-gu-gui-he-bian-nan-zhong-yun
title: 西廟古檜和卞南仲韻
titlePinyin: xi1 miao4 gu3 gui4 he2 bian4 nan2 zhong4 yun4
titleSlug: xi-miao-gu-gui-he-bian-nan-zhong-yun
author: 仇遠
authorPinyin: chou2 yuan3
authorSlug: chou-yuan
dynasty: 宋
dynastyPinyin: song4
dynastySlug: song
tags: []
---

## 正文

- 奇木有古意，愛古人亦奇。
- 嘉禾老君觀，毗陵烈帝祠。
- 二檜棟梁物，俱逐劫火移。
- 朅來溧城西，見此鐵石姿。
- 靈貍肯薦骨，死豹仍留皮。
- 拏空有爪龍，踞地無角螭。
- 三株兩失葉，簷溜傷南枝。
- 僵立萬雪霜，坐更幾鄰儀。
- 我將護赤欄，甃以蒼石墀。
- 深根直不朽，雅操堅自持。
- 棟梁與薪槱，待用各有時。
- 罔俾孤山樹，專美坡仙詩。

## 拼音

- qi2 mu4 you3 gu3 yi4 ， ai4 gu3 ren2 yi4 qi2 。
- jia1 he2 lao3 jun1 guan1 ， pi2 ling2 lie4 di4 ci2 。
- er4 gui4 dong4 liang2 wu4 ， ju4 zhu2 jie2 huo3 yi2 。
- qie4 lai2 li4 cheng2 xi1 ， jian4 ci3 tie3 shi2 zi1 。
- ling2 li2 ken3 jian4 gu3 ， si3 bao4 reng2 liu2 pi2 。
- na2 kong1 you3 zhua3 long2 ， ju4 di4 wu2 jiao3 chi1 。
- san1 zhu1 liang3 shi1 ye4 ， yan2 liu1 shang1 nan2 zhi1 。
- jiang1 li4 wan4 xue3 shuang1 ， zuo4 geng4 ji1 lin2 yi2 。
- wo3 jiang1 hu4 chi4 lan2 ， zhou4 yi3 cang1 shi2 chi2 。
- shen1 gen1 zhi2 bu4 xiu3 ， ya3 cao1 jian1 zi4 chi2 。
- dong4 liang2 yu3 xin1 you3 ， dai4 yong4 ge4 you3 shi2 。
- wang3 bi3 gu1 shan1 shu4 ， zhuan1 mei3 po1 xian1 shi1 。

## 注释

## 译文

## 赏析
