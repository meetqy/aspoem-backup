---
id: wu-jing-ti-chen-zhong-li-si-zhi-xuan-qie-dang-zhe-liu-zhi-yi
title: 題陳仲禮四知軒且當折柳之意
titlePinyin: ti2 chen2 zhong4 li3 si4 zhi1 xuan1 qie3 dang1 zhe2 liu3 zhi1 yi4
titleSlug: ti-chen-zhong-li-si-zhi-xuan-qie-dang-zhe-liu-zhi-yi
author: 吳儆
authorPinyin: wu2 jing3
authorSlug: wu-jing
dynasty: 宋
dynastyPinyin: song4
dynastySlug: song
tags: []
---

## 正文

- 陳侯一世豪，筆力萬人敵。
- 卧之百尺樓，平視劉玄德。
- 收斂湖海氣，一室僅容膝。
- 平生不欺心，自護如拱璧。
- 客來問字細論文，旋糶官粱買酒樽。
- 夜深四壁冷徹骨，酒酣一笑溫如春。
- 三年官滿何所畜，滿船稚乳書幾束。
- 長安侯門高於天，束薪炊米桂炊玉。
- 問君持此將安歸，君言歲收可百斛。
- 吾儕本無膏粱念，况今老矣其何欲。
- 宰相時來則爲之，切莫倒行夸食肉。

## 拼音

- chen2 hou2 yi2 shi4 hao2 ， bi3 li4 wan4 ren2 di2 。
- wo4 zhi1 bai3 chi3 lou2 ， ping2 shi4 liu2 xuan2 de2 。
- shou1 lian3 hu2 hai3 qi4 ， yi2 shi4 jin3 rong2 xi1 。
- ping2 sheng1 bu4 qi1 xin1 ， zi4 hu4 ru2 gong3 bi4 。
- ke4 lai2 wen4 zi4 xi4 lun4 wen2 ， xuan2 tiao4 guan1 liang2 mai3 jiu3 zun1 。
- ye4 shen1 si4 bi4 leng3 che4 gu3 ， jiu3 han1 yi2 xiao4 wen1 ru2 chun1 。
- san1 nian2 guan1 man3 he2 suo3 chu4 ， man3 chuan2 zhi4 ru3 shu1 ji1 shu4 。
- chang2 an1 hou2 men2 gao1 wu1 tian1 ， shu4 xin1 chui1 mi3 gui4 chui1 yu4 。
- wen4 jun1 chi2 ci3 jiang1 an1 gui1 ， jun1 yan2 sui4 shou1 ke3 bai3 hu2 。
- wu2 chai2 ben3 wu2 gao1 liang2 nian4 ， kuang4 jin1 lao3 yi3 qi2 he2 yu4 。
- zai3 xiang4 shi2 lai2 ze2 wei2 zhi1 ， qie4 mo4 dao3 xing2 kua1 shi2 rou4 。

## 注释

## 译文

## 赏析
