---
id: wu-jing-ji-ti-chun-an-chen-ling-jun-du-shu-lin
title: 寄題淳安陳令君讀書林
titlePinyin: ji4 ti2 chun2 an1 chen2 ling4 jun1 du2 shu1 lin2
titleSlug: ji-ti-chun-an-chen-ling-jun-du-shu-lin
author: 吳儆
authorPinyin: wu2 jing3
authorSlug: wu-jing
dynasty: 宋
dynastyPinyin: song4
dynastySlug: song
tags: []
---

## 正文

- 能吏事深刻，商利謹毫釐。
- 俗吏趨期會，簿書自羈縻。
- 寥寥絃歌聲，千古空餘思。
- 還淳山水邑，令君丘壑姿。
- 邑民本無事，君亦何所爲。
- 治己物自治，化行風薦移。
- 君復何所欲，讀書常不足。
- 拄腹五千卷，插架三萬軸。
- 曾未出毫芒，萬室已蒙福。
- 堂東松竹林，昔時閟荒榛。
- 堂中燈燭光，昔時照紅裙。
- 今何聲吾伊，蕭蕭風雨晨。
- 問君有社稷，亦復有人民。
- 奈何獨自苦，學道則愛人。

## 拼音

- neng2 li4 shi4 shen1 ke4 ， shang1 li4 jin3 hao2 li2 。
- su2 li4 qu1 qi1 hui4 ， bo2 shu1 zi4 ji1 mi2 。
- liao2 liao2 xian2 ge1 sheng1 ， qian1 gu3 kong1 yu2 si1 。
- huan2 chun2 shan1 shui3 yi4 ， ling4 jun1 qiu1 he4 zi1 。
- yi4 min2 ben3 wu2 shi4 ， jun1 yi4 he2 suo3 wei2 。
- zhi4 ji3 wu4 zi4 zhi4 ， hua4 xing2 feng1 jian4 yi2 。
- jun1 fu4 he2 suo3 yu4 ， du2 shu1 chang2 bu4 zu2 。
- zhu3 fu4 wu3 qian1 juan4 ， cha1 jia4 san1 wan4 zhou2 。
- ceng2 wei4 chu1 hao2 mang2 ， wan4 shi4 yi3 meng2 fu2 。
- tang2 dong1 song1 zhu2 lin2 ， xi1 shi2 bi4 huang1 zhen1 。
- tang2 zhong1 deng1 zhu2 guang1 ， xi1 shi2 zhao4 hong2 qun2 。
- jin1 he2 sheng1 wu2 yi1 ， xiao1 xiao1 feng1 yu3 chen2 。
- wen4 jun1 you3 she4 ji4 ， yi4 fu4 you3 ren2 min2 。
- nai4 he2 du2 zi4 ku3 ， xue2 dao4 ze2 ai4 ren2 。

## 注释

## 译文

## 赏析
