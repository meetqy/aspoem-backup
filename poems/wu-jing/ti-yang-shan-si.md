---
id: wu-jing-ti-yang-shan-si
title: 題陽山寺
titlePinyin: ti2 yang2 shan1 si4
titleSlug: ti-yang-shan-si
author: 吳儆
authorPinyin: wu2 jing3
authorSlug: wu-jing
dynasty: 宋
dynastyPinyin: song4
dynastySlug: song
tags: []
---

## 正文

- 憶昨去家時，凉風肅巾屨。
- 閭里重遠別，祖席煩親故。
- 期會趨晷刻，倉卒戒徒御。
- 首尾遍吳楚，復退分携處。
- 歲月拂塵壁，廊廡識故步。
- 故人新絳帷，方屨盈外戶。
- 褰裳喜我來，寒溫問良苦。
- 樽酒開驩顔，雞黍羞珍具。
- 欲少爲君留，歸心已先騖。
- 年少未仕初，飽食厠庠序。
- 束書事遨遊，光陰等閒度。
- 一爲升斗縻，奔走窮朝暮。
- 欲學不可得，雖悔復誰諉。
- 諸君其早圖，前覆戒吾車。

## 拼音

- yi4 zuo2 qu4 jia1 shi2 ， liang2 feng1 su4 jin1 ju4 。
- lü2 li3 zhong4 yuan3 bie2 ， zu3 xi2 fan2 qin1 gu4 。
- qi1 hui4 qu1 gui3 ke4 ， cang1 zu2 jie4 tu2 yu4 。
- shou3 wei3 bian4 wu2 chu3 ， fu4 tui4 fen1 xie2 chu3 。
- sui4 yue4 fu2 chen2 bi4 ， lang2 wu3 shi2 gu4 bu4 。
- gu4 ren2 xin1 jiang4 wei2 ， fang1 ju4 ying2 wai4 hu4 。
- qian1 shang0 xi3 wo3 lai2 ， han2 wen1 wen4 liang2 ku3 。
- zun1 jiu3 kai1 huan1 yan2 ， ji1 shu3 xiu1 zhen1 ju4 。
- yu4 shao3 wei2 jun1 liu2 ， gui1 xin1 yi3 xian1 wu4 。
- nian2 shao4 wei4 shi4 chu1 ， bao3 shi2 ce4 xiang2 xu4 。
- shu4 shu1 shi4 ao2 you2 ， guang1 yin1 deng3 xian2 du4 。
- yi4 wei2 sheng1 dou3 mi2 ， ben1 zou3 qiong2 zhao1 mu4 。
- yu4 xue2 bu4 ke3 de2 ， sui1 hui3 fu4 shui2 wei3 。
- zhu1 jun1 qi2 zao3 tu2 ， qian2 fu4 jie4 wu2 ju1 。

## 注释

## 译文

## 赏析
