---
id: wu-jing-song-wang-guo-qi-gui-xuan-cheng
title: 送王國器歸宣城
titlePinyin: song4 wang2 guo2 qi4 gui1 xuan1 cheng2
titleSlug: song-wang-guo-qi-gui-xuan-cheng
author: 吳儆
authorPinyin: wu2 jing3
authorSlug: wu-jing
dynasty: 宋
dynastyPinyin: song4
dynastySlug: song
tags: []
---

## 正文

- 吾不送君以南浦傷離之曲，吾不送君以渭城惜別之觴。
- 君今跨馬行遠陌，陌上槐花日已黄。
- 槐花黄時舉子忙，君心應逐白雲翔。
- 君來桃李春未晚，喜君幽韵如蘭芳。
- 東風披拂香滿路，君不即人人豈忘。
- 澄江靜練楚天長，疊嶂高樓秋月凉。
- 使君高會羅紅粧，樽前醉客第王楊。
- 明年上國富春光，風帘煙柳沙河塘。
- 集英班退馬蹄疾，都人爭看綠衣郎。

## 拼音

- wu2 bu2 song4 jun1 yi3 nan2 pu3 shang1 li2 zhi1 qu3 ， wu2 bu2 song4 jun1 yi3 wei4 cheng2 xi1 bie2 zhi1 shang1 。
- jun1 jin1 kua4 ma3 xing2 yuan3 mo4 ， mo4 shang4 huai2 hua1 ri4 yi3 huang2 。
- huai2 hua1 huang2 shi2 ju3 zi3 mang2 ， jun1 xin1 ying1 zhu2 bai2 yun2 xiang2 。
- jun1 lai2 tao2 li3 chun1 wei4 wan3 ， xi3 jun1 you1 yun4 ru2 lan2 fang1 。
- dong1 feng1 pi1 fu2 xiang1 man3 lu4 ， jun1 bu4 ji2 ren2 ren2 qi3 wang4 。
- cheng2 jiang1 jing4 lian4 chu3 tian1 chang2 ， die2 zhang4 gao1 lou2 qiu1 yue4 liang2 。
- shi3 jun1 gao1 hui4 luo2 hong2 zhuang1 ， zun1 qian2 zui4 ke4 di4 wang2 yang2 。
- ming2 nian2 shang4 guo2 fu4 chun1 guang1 ， feng1 lian2 yan1 liu3 sha1 he2 tang2 。
- ji2 ying1 ban1 tui4 ma3 ti2 ji2 ， dou1 ren2 zheng1 kan4 lü4 yi1 lang2 。

## 注释

## 译文

## 赏析
