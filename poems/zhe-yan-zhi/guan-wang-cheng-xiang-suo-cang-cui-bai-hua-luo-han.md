---
id: zhe-yan-zhi-guan-wang-cheng-xiang-suo-cang-cui-bai-hua-luo-han
title: 觀汪丞相所藏崔白畫羅漢
titlePinyin: guan1 wang1 cheng2 xiang4 suo3 cang2 cui1 bai2 hua4 luo2 han4
titleSlug: guan-wang-cheng-xiang-suo-cang-cui-bai-hua-luo-han
author: 折彥質
authorPinyin: zhe2 yan4 zhi4
authorSlug: zhe-yan-zhi
dynasty: 宋
dynastyPinyin: song4
dynastySlug: song
tags: []
---

## 正文

- 山堂漠漠開曉烟，何許大士當四筵。
- 坐忘默識形骸外，持鉢植杖風露前。
- 老龍欲奮屢回首，於菟甚馴非畏鞭。
- 小兒已解辨人我，抱頭怖走成癡顛。
- 豈知畏愛果何物，手裏舍利空燭天。
- 嗟余耳目更淺陋，喜歡獲遇希有緣。
- 神明泰定始一笑，摩挲粉墨心茫然。
- 平生崔白畫常見，邂逅入眼多棄捐。
- 莫言人物斗奇崛，醉裏落筆神助焉。
- 汪公昔入魏帥幕，嘆息鉅壁圍神仙。
- 歸尋十疋好東絹，恰有名手能摹傳。
- 提携萬里到嶺表，尤物自得高人憐。
- 邇來劫火壞諸有，陪都正苦紛戈鋋。
- 無力挽河爲吹洗，披圖感極淚如泉。

## 拼音

- shan1 tang2 mo4 mo4 kai1 xiao3 yan1 ， he2 xu1 da4 shi4 dang1 si4 yan2 。
- zuo4 wang4 mo4 shi2 xing2 hai2 wai4 ， chi2 bo1 zhi2 zhang4 feng1 lu4 qian2 。
- lao3 long2 yu4 fen4 lü3 hui2 shou3 ， wu1 tu2 shen4 xun4 fei1 wei4 bian1 。
- xiao3 er2 yi3 jie3 bian4 ren2 wo3 ， bao4 tou2 bu4 zou3 cheng2 chi1 dian1 。
- qi3 zhi1 wei4 ai4 guo3 he2 wu4 ， shou3 li3 she4 li4 kong1 zhu2 tian1 。
- jie1 yu2 er3 mu4 geng4 qian3 lou4 ， xi3 huan1 huo4 yu4 xi1 you3 yuan2 。
- shen2 ming2 tai4 ding4 shi3 yi2 xiao4 ， mo2 suo1 fen3 mo4 xin1 mang2 ran2 。
- ping2 sheng1 cui1 bai2 hua4 chang2 jian4 ， xie4 hou4 ru4 yan3 duo1 qi4 juan1 。
- mo4 yan2 ren2 wu4 dou4 qi2 jue2 ， zui4 li3 luo4 bi3 shen2 zhu4 yan1 。
- wang1 gong1 xi1 ru4 wei4 shuai4 mu4 ， tan4 xi1 ju4 bi4 wei2 shen2 xian1 。
- gui1 xun2 shi2 pi3 hao3 dong1 juan4 ， qia4 you3 ming2 shou3 neng2 mo2 chuan2 。
- ti2 xie2 wan4 li3 dao4 ling3 biao3 ， you2 wu4 zi4 de2 gao1 ren2 lian2 。
- er3 lai2 jie2 huo3 huai4 zhu1 you3 ， pei2 du1 zheng4 ku3 fen1 ge1 chan2 。
- wu2 li4 wan3 he2 wei2 chui1 xi3 ， pi1 tu2 gan3 ji2 lei4 ru2 quan2 。

## 注释

## 译文

## 赏析
