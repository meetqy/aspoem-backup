---
id: zheng-hui-fu-qiu-ci
title: 浮丘祠
titlePinyin: fu2 qiu1 ci2
titleSlug: fu-qiu-ci
author: 鄭晦
authorPinyin: zheng4 hui4
authorSlug: zheng-hui
dynasty: 宋
dynastyPinyin: song4
dynastySlug: song
tags: []
---

## 正文

- 青天志欲騎長虹，半生雙眼四海空。
- 題詩遠寄廣成子，筆力萬仞摇崆峒。
- 前年鶴背乘天風，翻然回首江之東。
- 束書歸隠黄山中，山中偶遇浮丘翁。
- 人生寰宇總過客，呼酒澆愁醉李白。
- 十畝耕雲種紫芝，酣歌擊石嫌春窄。
- 招浮丘，乾坤到處堪遨遊。
- 丈夫有志身徇國，逢時無意干封侯。
- 皇天恩澤盈遐陬，忍視吳楚森戈矛。
- 黄金白璧豈足尚，我愛文章有官樣。
- 長篇欲向庵壁題，憑陵豪氣三千丈。
- 住庵道人請書壁，禿毫轟雷停不得。
- 飛香灑雪淋漓濕，一夜寒風瘦蛟泣。

## 拼音

- qing1 tian1 zhi4 yu4 qi2 chang2 hong2 ， ban4 sheng1 shuang1 yan3 si4 hai3 kong1 。
- ti2 shi1 yuan3 ji4 guang3 cheng2 zi3 ， bi3 li4 wan4 ren4 yao2 kong1 tong2 。
- qian2 nian2 he4 bei4 cheng2 tian1 feng1 ， fan1 ran2 hui2 shou3 jiang1 zhi1 dong1 。
- shu4 shu1 gui1 yin3 huang2 shan1 zhong1 ， shan1 zhong1 ou3 yu4 fu2 qiu1 weng1 。
- ren2 sheng1 huan2 yu3 zong3 guo4 ke4 ， hu1 jiu3 jiao1 chou2 zui4 li3 bai2 。
- shi2 mu3 geng1 yun2 zhong3 zi3 zhi1 ， han1 ge1 ji1 shi2 xian2 chun1 zhai3 。
- zhao1 fu2 qiu1 ， qian2 kun1 dao4 chu3 kan1 ao2 you2 。
- zhang4 fu0 you3 zhi4 shen1 xun4 guo2 ， feng2 shi2 wu2 yi4 gan1 feng1 hou2 。
- huang2 tian1 en1 ze2 ying2 xia2 zou1 ， ren3 shi4 wu2 chu3 sen1 ge1 mao2 。
- huang2 jin1 bai2 bi4 qi3 zu2 shang4 ， wo3 ai4 wen2 zhang1 you3 guan1 yang4 。
- chang2 pian1 yu4 xiang4 an1 bi4 ti2 ， ping2 ling2 hao2 qi4 san1 qian1 zhang4 。
- zhu4 an1 dao4 ren2 qing3 shu1 bi4 ， tu1 hao2 hong1 lei2 ting2 bu4 de2 。
- fei1 xiang1 sa3 xue3 lin2 li2 shi1 ， yi2 ye4 han2 feng1 shou4 jiao1 qi4 。

## 注释

## 译文

## 赏析
