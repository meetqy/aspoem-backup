---
id: dai-zhi-hui-xing
title: 彗星
titlePinyin: hui4 xing1
titleSlug: hui-xing
author: 戴埴
authorPinyin: dai4 zhi2
authorSlug: dai-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 紹定壬辰閏九月，己酉之夜彗星出。
- 清臺奏御，正衙避席。
- 太官減膳羞，瞽宗徹音樂。
- 雞竿肆眚出囚繫，龍扆責躬求讜直。
- 精誠徹九垓，德音走重譯。
- 圜橋冠带虀鹽生，筦窺熿熿對以臆。
- 臣聞泰素朕形，玄黄辨色。
- 左旋右轉，一闔一闢。
- 來伸往屈四時行，除舊布新寒暑易。
- 恢恢天網疎，統理廢厥職。
- 東方歲星木主仁，不掃暴刻尚搥剝。
- 南方熒惑火主禮，不掃驕蹇習凌弱。
- 西方太白金主義，不掃寇盜生亂略。
- 北方辰星水主智，不掃蒙蔽長讒慝。
- 中央填星土主信，不掃詐欺滋姦猾。
- 皇穹遴選綱紀星，出持彗帚掃環域。
- 日華機上有九彗，乍上乍下空如筆。
- 歸邪向上有兩彗，出也不行見則滅。
- 天狗短彗在尾傍，火光炎炎空烜赫。
- 天攙類彗雲如斗，蚩尤類彗箕後曲。
- 六賊如彗在西方，咸漢带彗居正北。
- 驅策舉莫前，彗乃排膠轕。
- 不指房心明堂位，不臨箕尾后妃宅。
- 不抵參昴詠衾裯，不向牛女逐淫佚。
- 不訪獄廩至婁胃，不詢蓋營到危室。
- 不求社廟上井鬼，不好文章遊奎壁。
- 不窮天根越亢氐，不咨弋獵來柳畢。
- 不從玄枵問虛耗，不由張素丐觴客。
- 不自觜觿訪葆旅，不入柳倉覓厨食。
- 不呼七星問急事，不召南斗共斟酌。
- 天王帝廷爲大角，兩旁三星如鼎足。
- 斗柄所指，以建時節，曰攝提格。
- 洒掃庭內萬化基，蕪穢不治孰觀法。
- 軫驅風車爲宰輔，負衡失平在修飾。
- 翼鼓羽翮主變夷，飛翰不勁必振刷。
- 禿帚一加，內清外肅。
- 四海九州，罔不臣妾。
- 帝座中居斡樞機，萬年千載不停息。

## 拼音

- shao4 ding4 ren2 chen2 run4 jiu3 yue4 ， ji3 you3 zhi1 ye4 hui4 xing1 chu1 。
- qing1 tai2 zou4 yu4 ， zheng4 ya2 bi4 xi2 。
- tai4 guan1 jian3 shan4 xiu1 ， gu3 zong1 che4 yin1 le4 。
- ji1 gan1 si4 sheng3 chu1 qiu2 xi4 ， long2 yi3 ze2 gong1 qiu2 dang3 zhi2 。
- jing1 cheng2 che4 jiu3 gai1 ， de2 yin1 zou3 zhong4 yi4 。
- huan2 qiao2 guan1 dai4 ji1 yan2 sheng1 ， guan3 kui1 huang2 huang2 dui4 yi3 yi4 。
- chen2 wen2 tai4 su4 zhen4 xing2 ， xuan2 huang2 bian4 se4 。
- zuo3 xuan2 you4 zhuan3 ， yi4 he2 yi2 pi4 。
- lai2 shen1 wang3 qu1 si4 shi2 xing2 ， chu2 jiu4 bu4 xin1 han2 shu3 yi4 。
- hui1 hui1 tian1 wang3 shu1 ， tong3 li3 fei4 jue2 zhi2 。
- dong1 fang1 sui4 xing1 mu4 zhu3 ren2 ， bu4 sao3 bao4 ke4 shang4 chui2 bao1 。
- nan2 fang1 ying2 huo4 huo3 zhu3 li3 ， bu4 sao3 jiao1 jian3 xi2 ling2 ruo4 。
- xi1 fang1 tai4 bai2 jin1 zhu3 yi4 ， bu4 sao3 kou4 dao4 sheng1 luan4 lüe4 。
- bei3 fang1 chen2 xing1 shui3 zhu3 zhi4 ， bu4 sao3 meng2 bi4 chang2 chan2 te4 。
- zhong1 yang1 tian2 xing1 tu3 zhu3 xin4 ， bu4 sao3 zha4 qi1 zi1 jian1 hua2 。
- huang2 qiong2 lin2 xuan3 gang1 ji4 xing1 ， chu1 chi2 hui4 zhou3 sao3 huan2 yu4 。
- ri4 hua2 ji1 shang4 you3 jiu3 hui4 ， zha4 shang4 zha4 xia4 kong1 ru2 bi3 。
- gui1 xie2 xiang4 shang4 you3 liang3 hui4 ， chu1 ye3 bu4 xing2 jian4 ze2 mie4 。
- tian1 gou3 duan3 hui4 zai4 wei3 bang4 ， huo3 guang1 yan2 yan2 kong1 xuan1 he4 。
- tian1 chan1 lei4 hui4 yun2 ru2 dou4 ， chi1 you2 lei4 hui4 ji1 hou4 qu3 。
- liu4 zei2 ru2 hui4 zai4 xi1 fang1 ， xian2 han4 dai4 hui4 ju1 zheng4 bei3 。
- qu1 ce4 ju3 mo4 qian2 ， hui4 nai3 pai2 jiao1 ge2 。
- bu4 zhi3 fang2 xin1 ming2 tang2 wei4 ， bu4 lin2 ji1 wei3 hou4 fei1 zhai2 。
- bu4 di3 can1 mao3 yong3 qin1 dao1 ， bu2 xiang4 niu2 nü3 zhu2 yin2 yi4 。
- bu4 fang3 yu4 lin3 zhi4 lou2 wei4 ， bu4 xun2 gai4 ying2 dao4 wei1 shi4 。
- bu4 qiu2 she4 miao4 shang4 jing3 gui3 ， bu4 hao3 wen2 zhang1 you2 kui2 bi4 。
- bu4 qiong2 tian1 gen1 yue4 kang4 di1 ， bu4 zi1 yi4 lie4 lai2 liu3 bi4 。
- bu4 cong2 xuan2 xiao1 wen4 xu1 hao4 ， bu4 you2 zhang1 su4 gai4 shang1 ke4 。
- bu2 zi4 zi1 xi1 fang3 bao3 lü3 ， bu2 ru4 liu3 cang1 mi4 chu2 shi2 。
- bu4 hu1 qi1 xing1 wen4 ji2 shi4 ， bu2 zhao4 nan2 dou3 gong4 zhen1 zhuo2 。
- tian1 wang2 di4 ting2 wei2 da4 jiao3 ， liang3 pang2 san1 xing1 ru2 ding3 zu2 。
- dou3 bing3 suo3 zhi3 ， yi3 jian4 shi2 jie2 ， yue1 she4 ti2 ge2 。
- sa3 sao3 ting2 nei4 wan4 hua4 ji1 ， wu2 hui4 bu2 zhi4 shu2 guan1 fa3 。
- zhen3 qu1 feng1 ju1 wei2 zai3 fu3 ， fu4 heng2 shi1 ping2 zai4 xiu1 shi4 。
- yi4 gu3 yu3 he2 zhu3 bian4 yi2 ， fei1 han4 bu2 jin4 bi4 zhen4 shua1 。
- tu1 zhou3 yi4 jia1 ， nei4 qing1 wai4 su4 。
- si4 hai3 jiu3 zhou1 ， wang3 bu4 chen2 qie4 。
- di4 zuo4 zhong1 ju1 wo4 shu1 ji1 ， wan4 nian2 qian1 zai4 bu4 ting2 xi1 。

## 注释

## 译文

## 赏析
