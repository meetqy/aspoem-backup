---
id: dai-zhi-bao
title: 雹
titlePinyin: bao2
titleSlug: bao
author: 戴埴
authorPinyin: dai4 zhi2
authorSlug: dai-zhi
dynasty: 宋
dynastyPinyin: song4
dynastySlug: song
tags: []
---

## 正文

- 玄黓執徐歲，月律終無射。
- 京師連雨雹，小者如彈，大者如拳。
- 林柯葉亂下，烏鳶折飛翮。
- 屋瓦砉劃遭擊撲，居人顛沛，行道錯愕。
- 初疑巨颶掀捲馮夷宮，淵珍散墮光閃爍。
- 復疑清霄萬里驅長蛟，泣淚盈盈驟飄薄。
- 稜層水精碎，噴噀珠琲滑。
- 有識覷天巧，一何景象惡。
- 嘗聞聖人在上冬夏無愆伏，亭毒二氣不相剝。
- 破塊封條已無異，祉羽無勞驗風角。
- 今天子握極衡，運斗樞，景化豫順，羣慝蕭灼。
- 精祲胡未孚，冰雨墮霄幕。
- 其欲霈廣澤，胡不爲甘霖，沾丐枯焦重甲拆。
- 其欲膏土脈，胡不爲晞薤，厭浥瀼瀼普漸洽。
- 其欲表誅伐，胡不爲皚𩅀，駟見而霣，草木黄落。
- 其欲弭蟄蟲、滋生植，胡不爲嘉平之三白，驅蝗入地千百尺。
- 或云水氣專一不解散，胡不爲長河玉岸之寒冰，可納凌室助頒刷。
- 或云陰氣脅陽不相入，胡不爲氤氳五色之卿靄，叶應豐穰昭帝德。
- 此雹舒不如雨露，慘不如霜雪，結不如冰澌之嚴沍，散不如雲霧之葱鬰。
- 天非欲示懲，詎用作戲劇。
- 漢儒說證應，紛紛太不一。
- 或賢邪易位，或賦斂苛刻，或妻妾失倫，或大臣擅法。
- 玄道幽且渺，牽附多穿鑿。
- 仲尼百世師，麟經戒侵逼。
- 此變凡在書，公室寖衰削。
- 自下凌上曰僭，以柔變剛曰剝。
- 沸湯湛冷泉，凝寒勝燠熱。
- 溫雨受陰氛，凌沍自然結。
- 時當秋氣杪，是理尤彰灼。
- 風起庚，庚作令。
- 日行西，西主殺。
- 數至九變，金乃從革。
- 大則爲兵小刑罰，內外靡不以時決。
- 天地方會藏，沴候生京洛。
- 得非少皡執矩未潔齊，得非蓐收爲正有顛錯，得非箕伯吞聲不掃除，青女護姦不除滅。
- 穹旻赫然奮嚴威，重陰膠固紛零落。
- 我願聖王覩此攬乾綱，用夬決，登俊良，屏邪慝。
- 陰塵靜掃單于庭，陽和徧龡鄒子律。
- 大明威威照九州，寒燠時序百穀熟。
- 天若雨珠真可噱，請以綴衮冕之十二旒，龍旂和鸞之纓絡。

## 拼音

- xuan2 yi4 zhi2 xu2 sui4 ， yue4 lü4 zhong1 wu2 she4 。
- jing1 shi1 lian2 yu3 bao2 ， xiao3 zhe3 ru2 dan4 ， da4 zhe3 ru2 quan2 。
- lin2 ke1 ye4 luan4 xia4 ， wu1 yuan1 zhe2 fei1 he2 。
- wu1 wa3 hua1 hua2 zao1 ji1 pu1 ， ju1 ren2 dian1 pei4 ， hang2 dao4 cuo4 e4 。
- chu1 yi2 ju4 ju4 xian1 juan3 feng2 yi2 gong1 ， yuan1 zhen1 san4 duo4 guang1 shan3 shuo4 。
- fu4 yi2 qing1 xiao1 wan4 li3 qu1 chang2 jiao1 ， qi4 lei4 ying2 ying2 zhou4 piao1 bao2 。
- leng2 ceng2 shui3 jing1 sui4 ， pen1 xun4 zhu1 bei4 hua2 。
- you3 shi2 qu4 tian1 qiao3 ， yi4 he2 jing3 xiang4 e4 。
- chang2 wen2 sheng4 ren2 zai4 shang4 dong1 xia4 wu2 qian1 fu2 ， ting2 du2 er4 qi4 bu4 xiang1 bao1 。
- po4 kuai4 feng1 tiao2 yi3 wu2 yi4 ， zhi3 yu3 wu2 lao2 yan4 feng1 jiao3 。
- jin1 tian1 zi3 wo4 ji2 heng2 ， yun4 dou4 shu1 ， jing3 hua4 yu4 shun4 ， qun2 te4 xiao1 zhuo2 。
- jing1 jin4 hu2 wei4 fu2 ， bing1 yu3 duo4 xiao1 mu4 。
- qi2 yu4 pei4 guang3 ze2 ， hu2 bu4 wei2 gan1 lin2 ， zhan1 gai4 ku1 jiao1 zhong4 jia3 chai1 。
- qi2 yu4 gao1 tu3 mai4 ， hu2 bu4 wei2 xi1 xie4 ， yan4 yi4 rang2 rang2 pu3 jian4 qia4 。
- qi2 yu4 biao3 zhu1 fa2 ， hu2 bu4 wei2 ai2 𩅀， si4 jian4 er2 yun3 ， cao3 mu4 huang2 luo4 。
- qi2 yu4 mi3 zhe2 chong2 、 zi1 sheng1 zhi2 ， hu2 bu4 wei2 jia1 ping2 zhi1 san1 bai2 ， qu1 huang2 ru4 di4 qian1 bai3 chi3 。
- huo4 yun2 shui3 qi4 zhuan1 yi2 bu4 jie3 san4 ， hu2 bu4 wei2 chang2 he2 yu4 an4 zhi1 han2 bing1 ， ke3 na4 ling2 shi4 zhu4 ban1 shua1 。
- huo4 yun2 yin1 qi4 xie2 yang2 bu4 xiang1 ru4 ， hu2 bu4 wei2 yin1 yun1 wu3 se4 zhi1 qing1 ai3 ， ye4 ying1 feng1 rang2 zhao1 di4 de2 。
- ci3 bao2 shu1 bu4 ru2 yu3 lu4 ， can3 bu4 ru2 shuang1 xue3 ， jie2 bu4 ru2 bing1 si1 zhi1 yan2 hu4 ， san4 bu4 ru2 yun2 wu4 zhi1 cong1 yu4 。
- tian1 fei1 yu4 shi4 cheng2 ， ju4 yong4 zuo4 xi4 ju4 。
- han4 ru2 shuo1 zheng4 ying1 ， fen1 fen1 tai4 bu4 yi1 。
- huo4 xian2 xie2 yi4 wei4 ， huo4 fu4 lian3 ke1 ke4 ， huo4 qi1 qie4 shi1 lun2 ， huo4 da4 chen2 shan4 fa3 。
- xuan2 dao4 you1 qie3 miao3 ， qian1 fu4 duo1 chuan1 zao2 。
- zhong4 ni2 bai3 shi4 shi1 ， lin2 jing1 jie4 qin1 bi1 。
- ci3 bian4 fan2 zai4 shu1 ， gong1 shi4 jin4 shuai1 xiao1 。
- zi4 xia4 ling2 shang4 yue1 jian4 ， yi3 rou2 bian4 gang1 yue1 bao1 。
- fei4 tang1 zhan4 leng3 quan2 ， ning2 han2 sheng4 yu4 re4 。
- wen1 yu3 shou4 yin1 fen1 ， ling2 hu4 zi4 ran2 jie2 。
- shi2 dang1 qiu1 qi4 miao3 ， shi4 li3 you2 zhang1 zhuo2 。
- feng1 qi3 geng1 ， geng1 zuo4 ling4 。
- ri4 xing2 xi1 ， xi1 zhu3 sha1 。
- shu4 zhi4 jiu3 bian4 ， jin1 nai3 cong2 ge2 。
- da4 ze2 wei2 bing1 xiao3 xing2 fa2 ， nei4 wai4 mi2 bu4 yi3 shi2 jue2 。
- tian1 di4 fang1 hui4 cang2 ， li4 hou4 sheng1 jing1 luo4 。
- de2 fei1 shao3 hao4 zhi2 ju3 wei4 jie2 qi2 ， de2 fei1 ru4 shou1 wei2 zheng4 you3 dian1 cuo4 ， de2 fei1 ji1 bo2 tun1 sheng1 bu4 sao3 chu2 ， qing1 nü3 hu4 jian1 bu4 chu2 mie4 。
- qiong2 min2 he4 ran2 fen4 yan2 wei1 ， zhong4 yin1 jiao1 gu4 fen1 ling2 luo4 。
- wo3 yuan4 sheng4 wang2 du3 ci3 lan3 qian2 gang1 ， yong4 guai4 jue2 ， deng1 jun4 liang2 ， ping2 xie2 te4 。
- yin1 chen2 jing4 sao3 dan1 yu2 ting2 ， yang2 he2 bian4 chui1 zou1 zi3 lü4 。
- da4 ming2 wei1 wei1 zhao4 jiu3 zhou1 ， han2 yu4 shi2 xu4 bai3 gu3 shu2 。
- tian1 ruo4 yu3 zhu1 zhen1 ke3 jue2 ， qing3 yi3 zhui4 gun3 mian3 zhi1 shi2 er4 liu2 ， long2 qi2 he2 luan2 zhi1 ying1 luo4 。

## 注释

## 译文

## 赏析
