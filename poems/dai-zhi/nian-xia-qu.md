---
id: dai-zhi-nian-xia-qu
title: 輦下曲
titlePinyin: nian3 xia4 qu3
titleSlug: nian-xia-qu
author: 戴埴
authorPinyin: dai4 zhi2
authorSlug: dai-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 舊來聞說京師樂，香街十里春風箔。
- 朝踏金梯入鳳樓，暮下瓊鉤延翠幄。
- 蛾綠梅花裝，淑質蘭蕙芳。
- 笙歌棗下曲，琵琶陌上桑。
- 宿酲未解鶑催曉，玉珂策馬長安道。
- 解珮遺簪日日歡，不覺紅顔醉中老。
- 我謂京國皆繁華，何時飛走登雲車。
- 誰知著足緇塵底，八年飄泊空咨嗟。
- 蕭蕭竹窗風暗度，耿耿蘭缸燈自語。
- 孤坐逢掖凝清霜，獨卧重衾踏寒雨。
- 雲雨陽臺夢不成，況欲綺席羅傾城。
- 丈人屋上烏啼夜，乾鵲巢中鳩喚晴。
- 啼夜夜未央，娟娟素月明。
- 喚晴晴未霽，寂寂青春深。
- 鳩喚烏啼終有侶，猶勝月兔孀居千萬春。

## 拼音

- jiu4 lai2 wen2 shuo1 jing1 shi1 le4 ， xiang1 jie1 shi2 li3 chun1 feng1 bo2 。
- chao2 ta4 jin1 ti1 ru4 feng4 lou2 ， mu4 xia4 qiong2 gou1 yan2 cui4 wo4 。
- e2 lü4 mei2 hua1 zhuang1 ， shu1 zhi4 lan2 hui4 fang1 。
- sheng1 ge1 zao3 xia4 qu3 ， pi2 pa0 mo4 shang4 sang1 。
- su4 cheng2 wei4 jie3 ying1 cui1 xiao3 ， yu4 ke1 ce4 ma3 chang2 an1 dao4 。
- jie3 pei4 yi2 zan1 ri4 ri4 huan1 ， bu4 jue2 hong2 yan2 zui4 zhong1 lao3 。
- wo3 wei4 jing1 guo2 jie1 fan2 hua2 ， he2 shi2 fei1 zou3 deng1 yun2 ju1 。
- shui2 zhi1 zhu4 zu2 zi1 chen2 di3 ， ba1 nian2 piao1 bo2 kong1 zi1 jie1 。
- xiao1 xiao1 zhu2 chuang1 feng1 an4 du4 ， geng3 geng3 lan2 gang1 deng1 zi4 yu3 。
- gu1 zuo4 feng2 ye4 ning2 qing1 shuang1 ， du2 wo4 zhong4 qin1 ta4 han2 yu3 。
- yun2 yu3 yang2 tai2 meng4 bu4 cheng2 ， kuang4 yu4 qi3 xi2 luo2 qing1 cheng2 。
- zhang4 ren2 wu1 shang4 wu1 ti2 ye4 ， qian2 que4 chao2 zhong1 jiu1 huan4 qing2 。
- ti2 ye4 ye4 wei4 yang1 ， juan1 juan1 su4 yue4 ming2 。
- huan4 qing2 qing2 wei4 ji4 ， ji4 ji4 qing1 chun1 shen1 。
- jiu1 huan4 wu1 ti2 zhong1 you3 lü3 ， you2 sheng4 yue4 tu4 shuang1 ju1 qian1 wan4 chun1 。

## 注释

## 译文

## 赏析
