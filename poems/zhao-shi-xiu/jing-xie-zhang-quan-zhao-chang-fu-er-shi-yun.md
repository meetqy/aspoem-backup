---
id: zhao-shi-xiu-jing-xie-zhang-quan-zhao-chang-fu-er-shi-yun
title: 敬謝章泉趙昌甫二十韵
titlePinyin: jing4 xie4 zhang1 quan2 zhao4 chang1 fu3 er4 shi2 yun4
titleSlug: jing-xie-zhang-quan-zhao-chang-fu-er-shi-yun
author: 趙師秀
authorPinyin: zhao4 shi1 xiu4
authorSlug: zhao-shi-xiu
dynasty: 宋
dynastyPinyin: song4
dynastySlug: song
tags: []
---

## 正文

- 耆舊半凋落，在者如晨星。
- 與翁別豫章，十見草木青。
- 人生幾堪別，夢寐生羽翎。
- 迢迢玉溪波，近昨嘗再經。
- 携家事多難，所至那得停。
- 山中空望來，日夕不掩扃。
- 豈獨負茲約，尺書亦沈冥。
- 逢人問消息，但喜言康寧。
- 墮來兩卷什，一以慰飄零。
- 感此故意弘，不我迹以形。
- 文章出晚歲，字畫猶壯齡。
- 誦之西湖濱，驚動孤山靈。
- 翁卷遊崆峒，一已煩郵鈴。
- 幸翁良未衰，吾黨存典刑。
- 遥聞曾入郛，諒爲韓與丁。
- 郡齋待且久，幾宿澗上亭。
- 今春少晴時，澗水應泠泠。
- 歸來安穩否，薰風入林坰。
- 願言愛玉骨，逍遥卧殊庭。
- 會面雖未期，忽聚江湖萍。

## 拼音

- qi2 jiu4 ban4 diao1 luo4 ， zai4 zhe3 ru2 chen2 xing1 。
- yu3 weng1 bie2 yu4 zhang1 ， shi2 jian4 cao3 mu4 qing1 。
- ren2 sheng1 ji1 kan1 bie2 ， meng4 mei4 sheng1 yu3 ling2 。
- tiao2 tiao2 yu4 xi1 bo1 ， jin4 zuo2 chang2 zai4 jing1 。
- xie2 jia1 shi4 duo1 nan2 ， suo3 zhi4 na4 de2 ting2 。
- shan1 zhong1 kong1 wang4 lai2 ， ri4 xi1 bu4 yan3 jiong1 。
- qi3 du2 fu4 zi1 yue1 ， chi3 shu1 yi4 shen3 ming2 。
- feng2 ren2 wen4 xiao1 xi0 ， dan4 xi3 yan2 kang1 ning2 。
- duo4 lai2 liang3 juan4 shen2 ， yi4 yi3 wei4 piao1 ling2 。
- gan3 ci3 gu4 yi4 hong2 ， bu4 wo3 ji4 yi3 xing2 。
- wen2 zhang1 chu1 wan3 sui4 ， zi4 hua4 you2 zhuang4 ling2 。
- song4 zhi1 xi1 hu2 bin1 ， jing1 dong4 gu1 shan1 ling2 。
- weng1 juan4 you2 kong1 tong2 ， yi4 yi3 fan2 you2 ling2 。
- xing4 weng1 liang2 wei4 shuai1 ， wu2 dang3 cun2 dian3 xing2 。
- yao2 wen2 ceng2 ru4 fu2 ， liang4 wei2 han2 yu3 ding1 。
- jun4 zhai1 dai4 qie3 jiu3 ， ji1 su4 jian4 shang4 ting2 。
- jin1 chun1 shao3 qing2 shi2 ， jian4 shui3 ying1 ling2 ling2 。
- gui1 lai2 an1 wen3 fou3 ， xun1 feng1 ru4 lin2 jiong1 。
- yuan4 yan2 ai4 yu4 gu3 ， xiao1 yao2 wo4 shu1 ting2 。
- hui4 mian4 sui1 wei4 qi1 ， hu1 ju4 jiang1 hu2 ping2 。

## 注释

## 译文

## 赏析
