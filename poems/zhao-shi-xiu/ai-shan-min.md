---
id: zhao-shi-xiu-ai-shan-min
title: 哀山民
titlePinyin: ai1 shan1 min2
titleSlug: ai-shan-min
author: 趙師秀
authorPinyin: zhao4 shi1 xiu4
authorSlug: zhao-shi-xiu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 憶君初病時，倉皇造君榻。
- 知爲寒所中，脛痹連左胛。
- 蔣子丹有神，三日能屈伸。
- 五日扶杖立，十日行逡巡。
- 於時數相見，談娛靡曾倦。
- 啜茶猶滿甌，改詩忽盈卷。
- 君亦疑勿藥，春和可爲樂。
- 仙家桃最紅，同踐天台約。
- 多愁積如山，令君心不閑。
- 殘疴故未去，澀嗇腸腑間。
- 岳僧有烈劑，倒篋得餘惠。
- 服之汗翻漿，事與東流逝。
- 啼妻無完裙，弱子猶哀麕。
- 詩人例窮苦，窮死更憐君。
- 君如三秋草，不見一日好。
- 根荄霜霰侵，萎絕嗟何早。
- 哭君日無光，思君月照牀。
- 猶疑君不死，猛省欲顛狂。
- 昨者君未疾，相過不論日。
- 晴窗春翦蒲，寒爐夜煨栗。
- 石階苔蘚中，猶有舊行蹤。
- 憂心不能寐，無夢得相逢。
- 君詩如賈島，勁筆斡天巧。
- 昔爲人所稱，今爲人所寶。
- 石峰云有地，葬從朋友議。
- 須求侍郎銘，難見山民字。
- 平生翁與徐，南去久無書。
- 不知聞信後，涕淚當何如。
- 寫池煙水暮，宛是西川路。
- 虛言楚客招，終感向生賦。

## 拼音

- yi4 jun1 chu1 bing4 shi2 ， cang1 huang2 zao4 jun1 ta4 。
- zhi1 wei2 han2 suo3 zhong1 ， jing4 bi4 lian2 zuo3 jia3 。
- jiang3 zi3 dan1 you3 shen2 ， san1 ri4 neng2 qu1 shen1 。
- wu3 ri4 fu2 zhang4 li4 ， shi2 ri4 xing2 qun1 xun2 。
- wu1 shi2 shu4 xiang1 jian4 ， tan2 yu2 mi2 ceng2 juan4 。
- chuo4 cha2 you2 man3 ou1 ， gai3 shi1 hu1 ying2 juan4 。
- jun1 yi4 yi2 wu4 yao4 ， chun1 he2 ke3 wei2 le4 。
- xian1 jia1 tao2 zui4 hong2 ， tong2 jian4 tian1 tai2 yue1 。
- duo1 chou2 ji1 ru2 shan1 ， ling4 jun1 xin1 bu4 xian2 。
- can2 ke1 gu4 wei4 qu4 ， se4 se4 chang2 fu3 jian4 。
- yue4 seng1 you3 lie4 ji4 ， dao3 qie4 de2 yu2 hui4 。
- fu2 zhi1 han4 fan1 jiang1 ， shi4 yu3 dong1 liu2 shi4 。
- ti2 qi1 wu2 wan2 qun2 ， ruo4 zi3 you2 ai1 jun1 。
- shi1 ren2 li4 qiong2 ku3 ， qiong2 si3 geng4 lian2 jun1 。
- jun1 ru2 san1 qiu1 cao3 ， bu2 jian4 yi2 ri4 hao3 。
- gen1 gai1 shuang1 xian4 qin1 ， wei3 jue2 jie1 he2 zao3 。
- ku1 jun1 ri4 wu2 guang1 ， si1 jun1 yue4 zhao4 chuang2 。
- you2 yi2 jun1 bu4 si3 ， meng3 xing3 yu4 dian1 kuang2 。
- zuo2 zhe3 jun1 wei4 ji2 ， xiang1 guo4 bu2 lun4 ri4 。
- qing2 chuang1 chun1 jian3 pu2 ， han2 lu2 ye4 wei1 li4 。
- shi2 jie1 tai2 xian3 zhong1 ， you2 you3 jiu4 xing2 zong1 。
- you1 xin1 bu4 neng2 mei4 ， wu2 meng4 de2 xiang1 feng2 。
- jun1 shi1 ru2 jia3 dao3 ， jin4 bi3 wo4 tian1 qiao3 。
- xi1 wei2 ren2 suo3 cheng1 ， jin1 wei2 ren2 suo3 bao3 。
- shi2 feng1 yun2 you3 di4 ， zang4 cong2 peng2 you0 yi4 。
- xu1 qiu2 shi4 lang2 ming2 ， nan2 jian4 shan1 min2 zi4 。
- ping2 sheng1 weng1 yu3 xu2 ， nan2 qu4 jiu3 wu2 shu1 。
- bu4 zhi1 wen2 xin4 hou4 ， ti4 lei4 dang1 he2 ru2 。
- xie3 chi2 yan1 shui3 mu4 ， wan3 shi4 xi1 chuan1 lu4 。
- xu1 yan2 chu3 ke4 zhao1 ， zhong1 gan3 xiang4 sheng1 fu4 。

## 注释

## 译文

## 赏析
