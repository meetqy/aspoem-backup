---
id: liu-can-xian-du-shan
title: 仙都山
titlePinyin: xian1 du1 shan1
titleSlug: xian-du-shan
author: 劉參
authorPinyin: liu2 can1
authorSlug: liu-can
dynasty: 宋
dynastyPinyin: song4
dynastySlug: song
tags: []
---

## 正文

- 古帝此登仙，霓旌不復還。
- 孤標蒼嶺外，屹立紫煙間。
- 上下形端柱，周迴影轉環。
- 根疑連海嶠，頂欲突天關。
- 蓮出湖心逈，苔漫轍迹斑。
- 傍存鍊丹釜，低瞰步虛山。
- 猿狖何能到，鸞凰自可攀。
- 畫矜名手眇，吟怯鉅題艱。
- 雁蕩非靈異，蘭巖鄙宴閑。
- 縉雲遊覽處，勝概甲人寰。

## 拼音

- gu3 di4 ci3 deng1 xian1 ， ni2 jing1 bu2 fu4 huan2 。
- gu1 biao1 cang1 ling3 wai4 ， yi4 li4 zi3 yan1 jian4 。
- shang4 xia4 xing2 duan1 zhu4 ， zhou1 hui2 ying3 zhuan3 huan2 。
- gen1 yi2 lian2 hai3 jiao4 ， ding3 yu4 tu1 tian1 guan1 。
- lian2 chu1 hu2 xin1 jiong3 ， tai2 man4 zhe2 ji4 ban1 。
- bang4 cun2 lian4 dan1 fu3 ， di1 kan4 bu4 xu1 shan1 。
- yuan2 you4 he2 neng2 dao4 ， luan2 huang2 zi4 ke3 pan1 。
- hua4 jin1 ming2 shou3 miao3 ， yin2 qie4 ju4 ti2 jian1 。
- yan4 dang4 fei1 ling2 yi4 ， lan2 yan2 bi3 yan4 xian2 。
- jin4 yun2 you2 lan3 chu3 ， sheng4 gai4 jia3 ren2 huan2 。

## 注释

## 译文

## 赏析
