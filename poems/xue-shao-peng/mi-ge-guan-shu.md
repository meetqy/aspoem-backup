---
id: xue-shao-peng-mi-ge-guan-shu
title: 秘閣觀書
titlePinyin: mi4 ge2 guan1 shu1
titleSlug: mi-ge-guan-shu
author: 薛紹彭
authorPinyin: xue1 shao4 peng2
authorSlug: xue-shao-peng
dynasty: 宋
dynastyPinyin: song4
dynastySlug: song
tags: []
---

## 正文

- 訪古求書二十年，二王真蹟幾人傳。
- 每尋同好得消息，聞韶忘味心拳拳。
- 諸家真贋可屈指，緹巾入手分媸妍。
- 道山東觀富奇古，世人想望如雲天。
- 此生塵俗分不到，九重有路來無緣。
- 豈知司存預符璽，芸臺高議開賓筵。
- 翰林入坐中執法，未容凡吏陪諸仙。
- 酒闌接武上秘閣，皇居紫禁凌非烟。
- 晉康法書在寶櫝，傍架牙籤一一穿。
- 紫衣黄門許一見，忽開復閉嚴關鍵。
- 右軍盡善歷代寶，八法獨高東晉賢。
- 宏文舊物印章在，開元小篆朱猶鮮。
- 草行無窮少真楷，硬黄色浄昏麻牋。
- 鳳翥龍翔斜復直，烟霏霧結斷還連。
- 溟漲筆力老轉劇，臨池尚嘆張學專。
- 言奴得法號神俊，逼人體勢殊翩翩。
- 自方家尊聘豪翰，駸駸欲過驊騮前。
- 崇虛鵝羣最真蹟，萬里古色星日懸。
- 筆乾墨淡不可搨，拙手添暈難磨湔。
- 小璽肥書兩貞觀，每角一字居四邊。
- 南朝妙鑒各題檢，懷充在後前僧權。
- 爭妍取勢押縫尾，磐石卧虎推滿騫。
- 琅琊世譜今乃識，寶章十代何蟬聯。
- 忠良賊孽無去取，茂宏處仲同一編。
- 其間楷真特蕭散，南平秘法傳僧虔。
- 卷杪題官記年月，方慶疏封在石泉。
- 當時盛事今不泯，曾看崔序傳遺篇。
- 想見舉朝推好尚，小鍾發論頭風痊。
- 髹奩別貯古雜跡，歷代作者堪比肩。
- 叔懷陳人有晉法，伯英漢帖疑吳顛。
- 誠懸送瓜特枯硬，歐取方險虞勁圓。
- 虞文發願乃合作，壯古遒麗功力全。
- 世間此帖豈有二，孔廟破石人猶憐。
- 阿武章草五字句，畫松分行如直弦。
- 牝鷄司晨足才致，蛾眉文墨爭蟬娟。
- 青綾高標卷二十，淳化刻在諸帖先。
- 仲尼夏禹謝太傅，山濤漢章東晉宣。
- 體凡格陋漫收掇，一手臨寫煩雕鎸。
- 二王妙跡半遺落，寶章虞柳俱見捐。
- 無鹽刻畫廢西子，騏驥不御蹇著鞭。
- 永熙聖學貴斯事，討論王著何備員。
- 百年文物盛于昔，繼文真主方御乾。
- 巖廊道業仰夔禹，太平黼藻宗雲淵。
- 寶書傳世久未輯，明時盛事猶缺然。
- 誰能借辨達聰聽，願求精識重評詮。
- 收遺去陋再刊勒，鳩工不費數萬錢。
- 嗟哉百卷頃刻過，安得放意徐窮研。
- 歸來欲說急記取，瀛洲回首情悁悁。
- 心存默想尚可記，以指畫被夜不眠。
- 休論頑仙與才鬼，但得典掌甘終焉。

## 拼音

- fang3 gu3 qiu2 shu1 er4 shi2 nian2 ， er4 wang2 zhen1 ji4 ji1 ren2 chuan2 。
- mei3 xun2 tong2 hao4 de2 xiao1 xi0 ， wen2 shao2 wang4 wei4 xin1 quan2 quan2 。
- zhu1 jia1 zhen1 yan4 ke3 qu1 zhi3 ， ti2 jin1 ru4 shou3 fen1 chi1 yan2 。
- dao4 shan1 dong1 guan1 fu4 qi2 gu3 ， shi4 ren2 xiang3 wang4 ru2 yun2 tian1 。
- ci3 sheng1 chen2 su2 fen1 bu2 dao4 ， jiu3 chong2 you3 lu4 lai2 wu2 yuan2 。
- qi3 zhi1 si1 cun2 yu4 fu2 xi3 ， yun2 tai2 gao1 yi4 kai1 bin1 yan2 。
- han4 lin2 ru4 zuo4 zhong1 zhi2 fa3 ， wei4 rong2 fan2 li4 pei2 zhu1 xian1 。
- jiu3 lan2 jie1 wu3 shang4 mi4 ge2 ， huang2 ju1 zi3 jin4 ling2 fei1 yan1 。
- jin4 kang1 fa3 shu1 zai4 bao3 du2 ， bang4 jia4 ya2 qian1 yi1 yi1 chuan1 。
- zi3 yi1 huang2 men2 xu1 yi2 jian4 ， hu1 kai1 fu4 bi4 yan2 guan1 jian4 。
- you4 jun1 jin4 shan4 li4 dai4 bao3 ， ba1 fa3 du2 gao1 dong1 jin4 xian2 。
- hong2 wen2 jiu4 wu4 yin4 zhang1 zai4 ， kai1 yuan2 xiao3 zhuan4 zhu1 you2 xian1 。
- cao3 xing2 wu2 qiong2 shao3 zhen1 kai3 ， ying4 huang2 se4 jing4 hun1 ma2 jian1 。
- feng4 zhu4 long2 xiang2 xie2 fu4 zhi2 ， yan1 fei1 wu4 jie2 duan4 huan2 lian2 。
- ming2 zhang3 bi3 li4 lao3 zhuan3 ju4 ， lin2 chi2 shang4 tan4 zhang1 xue2 zhuan1 。
- yan2 nu2 de2 fa3 hao4 shen2 jun4 ， bi1 ren2 ti3 shi4 shu1 pian1 pian1 。
- zi4 fang1 jia1 zun1 pin4 hao2 han4 ， qin1 qin1 yu4 guo4 hua2 liu2 qian2 。
- chong2 xu1 e2 qun2 zui4 zhen1 ji4 ， wan4 li3 gu3 se4 xing1 ri4 xuan2 。
- bi3 qian2 mo4 dan4 bu4 ke3 ta4 ， zhuo1 shou3 tian1 yun4 nan2 mo2 jian1 。
- xiao3 xi3 fei2 shu1 liang3 zhen1 guan1 ， mei3 jiao3 yi2 zi4 ju1 si4 bian1 。
- nan2 chao2 miao4 jian4 ge4 ti2 jian3 ， huai2 chong1 zai4 hou4 qian2 seng1 quan2 。
- zheng1 yan2 qu3 shi4 ya1 feng2 wei3 ， pan2 shi2 wo4 hu3 tui1 man3 qian1 。
- lang2 ya2 shi4 pu3 jin1 nai3 shi2 ， bao3 zhang1 shi2 dai4 he2 chan2 lian2 。
- zhong1 liang2 zei2 nie4 wu2 qu4 qu3 ， mao4 hong2 chu3 zhong4 tong2 yi4 bian1 。
- qi2 jian4 kai3 zhen1 te4 xiao1 san4 ， nan2 ping2 mi4 fa3 chuan2 seng1 qian2 。
- juan4 miao3 ti2 guan1 ji4 nian2 yue4 ， fang1 qing4 shu1 feng1 zai4 shi2 quan2 。
- dang1 shi2 sheng4 shi4 jin1 bu4 min3 ， ceng2 kan4 cui1 xu4 chuan2 yi2 pian1 。
- xiang3 jian4 ju3 chao2 tui1 hao3 shang4 ， xiao3 zhong1 fa1 lun4 tou2 feng1 quan2 。
- xiu1 lian2 bie2 zhu4 gu3 za2 ji4 ， li4 dai4 zuo4 zhe3 kan1 bi3 jian1 。
- shu1 huai2 chen2 ren2 you3 jin4 fa3 ， bo2 ying1 han4 tie1 yi2 wu2 dian1 。
- cheng2 xuan2 song4 gua1 te4 ku1 ying4 ， ou1 qu3 fang1 xian3 yu2 jin4 yuan2 。
- yu2 wen2 fa1 yuan4 nai3 he2 zuo4 ， zhuang4 gu3 qiu2 li2 gong1 li4 quan2 。
- shi4 jian4 ci3 tie3 qi3 you3 er4 ， kong3 miao4 po4 shi2 ren2 you2 lian2 。
- a1 wu3 zhang1 cao3 wu3 zi4 ju4 ， hua4 song1 fen1 hang2 ru2 zhi2 xian2 。
- pin4 ji1 si1 chen2 zu2 cai2 zhi4 ， e2 mei2 wen2 mo4 zheng1 chan2 juan1 。
- qing1 ling2 gao1 biao1 juan4 er4 shi2 ， chun2 hua4 ke4 zai4 zhu1 tie1 xian1 。
- zhong4 ni2 xia4 yu3 xie4 tai4 fu4 ， shan1 tao1 han4 zhang1 dong1 jin4 xuan1 。
- ti3 fan2 ge2 lou4 man4 shou1 duo1 ， yi4 shou3 lin2 xie3 fan2 diao1 juan1 。
- er4 wang2 miao4 ji4 ban4 yi2 luo4 ， bao3 zhang1 yu2 liu3 ju4 jian4 juan1 。
- wu2 yan2 ke4 hua4 fei4 xi1 zi3 ， qi2 ji4 bu2 yu4 jian3 zhu4 bian1 。
- yong3 xi1 sheng4 xue2 gui4 si1 shi4 ， tao3 lun4 wang2 zhu4 he2 bei4 yuan2 。
- bai3 nian2 wen2 wu4 sheng4 yu2 xi1 ， ji4 wen2 zhen1 zhu3 fang1 yu4 qian2 。
- yan2 lang2 dao4 ye4 yang3 kui2 yu3 ， tai4 ping2 fu3 zao3 zong1 yun2 yuan1 。
- bao3 shu1 chuan2 shi4 jiu3 wei4 ji2 ， ming2 shi2 sheng4 shi4 you2 que1 ran2 。
- shui2 neng2 jie4 bian4 da2 cong1 ting1 ， yuan4 qiu2 jing1 shi2 zhong4 ping2 quan2 。
- shou1 yi2 qu4 lou4 zai4 kan1 le4 ， jiu1 gong1 bu2 fei4 shu4 wan4 qian2 。
- jie1 zai1 bai3 juan4 qing3 ke4 guo4 ， an1 de2 fang4 yi4 xu2 qiong2 yan2 。
- gui1 lai2 yu4 shuo1 ji2 ji4 qu3 ， ying2 zhou1 hui2 shou3 qing2 yuan1 yuan1 。
- xin1 cun2 mo4 xiang3 shang4 ke3 ji4 ， yi3 zhi3 hua4 bei4 ye4 bu4 mian2 。
- xiu1 lun4 wan2 xian1 yu3 cai2 gui3 ， dan4 de2 dian3 zhang3 gan1 zhong1 yan1 。

## 注释

## 译文

## 赏析
