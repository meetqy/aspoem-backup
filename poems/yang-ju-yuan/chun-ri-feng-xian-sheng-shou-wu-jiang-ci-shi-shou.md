---
id: yang-ju-yuan-chun-ri-feng-xian-sheng-shou-wu-jiang-ci-shi-shou
title: 春日奉獻聖壽無疆詞十首
titlePinyin: chun1 ri4 feng4 xian4 sheng4 shou4 wu2 jiang1 ci2 shi2 shou3
titleSlug: chun-ri-feng-xian-sheng-shou-wu-jiang-ci-shi-shou
author: 楊巨源
authorPinyin: yang2 ju4 yuan2
authorSlug: yang-ju-yuan
dynasty: 唐
dynastyPinyin: tang2
dynastySlug: tang
tags: []
---

## 正文

- 文物京華盛，謳歌國步康。瑤池供壽酒，銀漢麗宸章。
- 靈雨含雙闕，雷霆肅萬方。代推仙祚遠，春共聖恩長。
- 鳳扆臨花暖，龍壚旁日香。遙知千萬歲，天意奉君王。
- 鴛鷺彤庭際，軒車綺陌前。九城多好色，萬井半祥煙。
- 人醉逢堯酒，鶯歌答舜弦。花明禦溝水，香暖禁城天。
- 賜宴文逾盛，征歌物更妍。無窮豔陽月，長照太平年。
- 雲陛臨黃道，天門在碧虛。大明含睿藻，元氣抱宸居。
- 戈偃征苗後，詩傳宴鎬初。年華富仙苑，時哲滿公車。
- 化入絪縕大，恩垂渙汗餘。悠然萬方靜，風俗揖華胥。
- 玉漏飄青瑣，金鋪麗紫宸。雲山九門曙，天地一家春。
- 瑞靄方呈賞，暄風本配仁。岩廊開鳳翼，水殿壓鼇身。
- 文雅逢明代，歡娛及賤臣。年年未央闕，恩共物華新。
- 垂拱乾坤正，歡心品類同。紫煙含北極，玄澤付東風。
- 珠綴留晴景，金莖直曉空。發生資盛德，交泰讓全功。
- 間氣登三事，祥光啟四聰。遐荒似川水，天外亦朝宗。
- 代是文明晝，春當宴喜時。壚煙添柳重，宮漏出花遲。
- 漢典方寬律，周官正采詩。碧宵傳鳳吹，紅旭在龍旗。
- 造化膺神契，陽和沃聖思。無因隨百獸，率舞奉丹墀。
- 睿德符玄化，芳情翊太和。日輪皇鑒遠，天仗聖朝多。
- 曙色含金榜，晴光轉玉珂。中宮陳廣樂，元老進賡歌。
- 蓮葉看龜上，桐花識鳳過。小臣空擊壤，滄海是恩波。
- 物象朝高殿，簪裾溢上京。春當九衢好，天向萬方明。
- 樂報簫韶發，杯看沆瀣生。芙蓉丹闕暖，楊柳玉樓晴。
- 閶闔開中禁，衣裳儼太清。南山同聖壽，長對鳳凰城。
- 日上蒼龍闕，香含紫禁林。晴光五雲疊，春色九重深。
- 賞葉元和德，文垂雅頌音。景雲隨禦輦，顥氣在宸襟。
- 永保無疆壽，長懷不戰心。聖朝多慶賜，瓊樹粉牆陰。
- 化洽生成遂，功宣動植知。瑞凝三秀草，春入萬年枝。
- 鳳掖嘉言進，鴛行喜氣隨。仗臨丹地近，衣對碧山垂。
- 渥澤方柔遠，聰明本聽卑。願同東觀士，長對漢威儀。

## 拼音

- wen2 wu4 jing1 hua2 sheng4 ， ou1 ge1 guo2 bu4 kang1 。 yao2 chi2 gong4 shou4 jiu3 ， yin2 han4 li2 chen2 zhang1 。
- ling2 yu3 han2 shuang1 que4 ， lei2 ting2 su4 wan4 fang1 。 dai4 tui1 xian1 zuo4 yuan3 ， chun1 gong4 sheng4 en1 chang2 。
- feng4 yi3 lin2 hua1 nuan3 ， long2 lu2 pang2 ri4 xiang1 。 yao2 zhi1 qian1 wan4 sui4 ， tian1 yi4 feng4 jun1 wang2 。
- yuan1 lu4 tong2 ting2 ji4 ， xuan1 ju1 qi3 mo4 qian2 。 jiu3 cheng2 duo1 hao4 se4 ， wan4 jing3 ban4 xiang2 yan1 。
- ren2 zui4 feng2 yao2 jiu3 ， ying1 ge1 da2 shun4 xian2 。 hua1 ming2 yu4 gou1 shui3 ， xiang1 nuan3 jin4 cheng2 tian1 。
- ci4 yan4 wen2 yu2 sheng4 ， zheng1 ge1 wu4 geng4 yan2 。 wu2 qiong2 yan4 yang2 yue4 ， chang2 zhao4 tai4 ping2 nian2 。
- yun2 bi4 lin2 huang2 dao4 ， tian1 men2 zai4 bi4 xu1 。 da4 ming2 han2 rui4 zao3 ， yuan2 qi4 bao4 chen2 ju1 。
- ge1 yan3 zheng1 miao2 hou4 ， shi1 chuan2 yan4 gao3 chu1 。 nian2 hua2 fu4 xian1 yuan4 ， shi2 zhe2 man3 gong1 ju1 。
- hua4 ru4 yin1 yun4 da4 ， en1 chui2 huan4 han4 yu2 。 you1 ran2 wan4 fang1 jing4 ， feng1 su2 yi1 hua2 xu1 。
- yu4 lou4 piao1 qing1 suo3 ， jin1 pu1 li2 zi3 chen2 。 yun2 shan1 jiu3 men2 shu3 ， tian1 di4 yi4 jia1 chun1 。
- rui4 ai3 fang1 cheng2 shang3 ， xuan1 feng1 ben3 pei4 ren2 。 yan2 lang2 kai1 feng4 yi4 ， shui3 dian4 ya1 ao2 shen1 。
- wen2 ya3 feng2 ming2 dai4 ， huan1 yu2 ji2 jian4 chen2 。 nian2 nian2 wei4 yang1 que4 ， en1 gong4 wu4 hua2 xin1 。
- chui2 gong3 qian2 kun1 zheng4 ， huan1 xin1 pin3 lei4 tong2 。 zi3 yan1 han2 bei3 ji2 ， xuan2 ze2 fu4 dong1 feng1 。
- zhu1 zhui4 liu2 qing2 jing3 ， jin1 jing4 zhi2 xiao3 kong1 。 fa1 sheng1 zi1 sheng4 de2 ， jiao1 tai4 rang4 quan2 gong1 。
- jian4 qi4 deng1 san1 shi4 ， xiang2 guang1 qi3 si4 cong1 。 xia2 huang1 si4 chuan1 shui3 ， tian1 wai4 yi4 chao2 zong1 。
- dai4 shi4 wen2 ming2 zhou4 ， chun1 dang1 yan4 xi3 shi2 。 lu2 yan1 tian1 liu3 zhong4 ， gong1 lou4 chu1 hua1 chi2 。
- han4 dian3 fang1 kuan1 lü4 ， zhou1 guan1 zheng4 cai3 shi1 。 bi4 xiao1 chuan2 feng4 chui1 ， hong2 xu4 zai4 long2 qi2 。
- zao4 hua4 ying1 shen2 qi4 ， yang2 he2 wo4 sheng4 si1 。 wu2 yin1 sui2 bai3 shou4 ， lü4 wu3 feng4 dan1 chi2 。
- rui4 de2 fu2 xuan2 hua4 ， fang1 qing2 yi4 tai4 he2 。 ri4 lun2 huang2 jian4 yuan3 ， tian1 zhang4 sheng4 chao2 duo1 。
- shu3 se4 han2 jin1 bang3 ， qing2 guang1 zhuan3 yu4 ke1 。 zhong1 gong1 chen2 guang3 le4 ， yuan2 lao3 jin4 geng1 ge1 。
- lian2 ye4 kan4 gui1 shang4 ， tong2 hua1 shi2 feng4 guo4 。 xiao3 chen2 kong1 ji1 rang3 ， cang1 hai3 shi4 en1 bo1 。
- wu4 xiang4 chao2 gao1 dian4 ， zan1 ju1 yi4 shang4 jing1 。 chun1 dang1 jiu3 qu2 hao3 ， tian1 xiang4 wan4 fang1 ming2 。
- le4 bao4 xiao1 shao2 fa1 ， bei1 kan4 hang4 xie4 sheng1 。 fu2 rong2 dan1 que4 nuan3 ， yang2 liu3 yu4 lou2 qing2 。
- chang1 he2 kai1 zhong1 jin4 ， yi1 shang0 yan3 tai4 qing1 。 nan2 shan1 tong2 sheng4 shou4 ， chang2 dui4 feng4 huang2 cheng2 。
- ri4 shang4 cang1 long2 que4 ， xiang1 han2 zi3 jin4 lin2 。 qing2 guang1 wu3 yun2 die2 ， chun1 se4 jiu3 chong2 shen1 。
- shang3 ye4 yuan2 he2 de2 ， wen2 chui2 ya3 song4 yin1 。 jing3 yun2 sui2 yu4 nian3 ， hao4 qi4 zai4 chen2 jin1 。
- yong3 bao3 wu2 jiang1 shou4 ， chang2 huai2 bu2 zhan4 xin1 。 sheng4 chao2 duo1 qing4 ci4 ， qiong2 shu4 fen3 qiang2 yin1 。
- hua4 qia4 sheng1 cheng2 sui4 ， gong1 xuan1 dong4 zhi2 zhi1 。 rui4 ning2 san1 xiu4 cao3 ， chun1 ru4 wan4 nian2 zhi1 。
- feng4 ye4 jia1 yan2 jin4 ， yuan1 xing2 xi3 qi4 sui2 。 zhang4 lin2 dan1 di4 jin4 ， yi1 dui4 bi4 shan1 chui2 。
- wo4 ze2 fang1 rou2 yuan3 ， cong1 ming2 ben3 ting1 bei1 。 yuan4 tong2 dong1 guan1 shi4 ， chang2 dui4 han4 wei1 yi2 。

## 注释

## 译文

## 赏析
