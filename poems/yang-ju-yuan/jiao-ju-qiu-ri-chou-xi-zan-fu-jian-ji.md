---
id: yang-ju-yuan-jiao-ju-qiu-ri-chou-xi-zan-fu-jian-ji
title: 郊居秋日酬奚贊府見寄
titlePinyin: jiao1 ju1 qiu1 ri4 chou2 xi1 zan4 fu3 jian4 ji4
titleSlug: jiao-ju-qiu-ri-chou-xi-zan-fu-jian-ji
author: 楊巨源
authorPinyin: yang2 ju4 yuan2
authorSlug: yang-ju-yuan
dynasty: 唐
dynastyPinyin: tang2
dynastySlug: tang
tags: []
---

## 正文

- 繁菊照深居，芳香春不如。
- 聞尋周觸士，知伴庾尚書。
- 日晚汀洲曠，天晴草木疎。
- 閑言揮麈柄，清步掩蝸廬。
- 野老能親牧，高人念遠漁。
- 幽叢臨古岸，輕葉度寒渠。
- 暮色無狂蝶，秋華有嫩蔬。
- 若爲酬郢曲，從此愧璠璵。

## 拼音

- fan2 ju2 zhao4 shen1 ju1 ， fang1 xiang1 chun1 bu4 ru2 。
- wen2 xun2 zhou1 chu4 shi4 ， zhi1 ban4 yu3 shang4 shu1 。
- ri4 wan3 ting1 zhou1 kuang4 ， tian1 qing2 cao3 mu4 shu1 。
- xian2 yan2 hui1 zhu3 bing3 ， qing1 bu4 yan3 wo1 lu2 。
- ye3 lao3 neng2 qin1 mu4 ， gao1 ren2 nian4 yuan3 yu2 。
- you1 cong2 lin2 gu3 an4 ， qing1 ye4 du4 han2 qu2 。
- mu4 se4 wu2 kuang2 die2 ， qiu1 hua2 you3 nen4 shu1 。
- ruo4 wei2 chou2 ying3 qu3 ， cong2 ci3 kui4 fan2 yu2 。

## 注释

## 译文

## 赏析
