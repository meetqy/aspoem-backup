---
id: yang-ju-yuan-yue-gong-ci
title: 月宮詞
titlePinyin: yue4 gong1 ci2
titleSlug: yue-gong-ci
author: 楊巨源
authorPinyin: yang2 ju4 yuan2
authorSlug: yang-ju-yuan
dynasty: 唐
dynastyPinyin: tang2
dynastySlug: tang
tags: []
---

## 正文

- 宮中月明何所似，如積如流滿田地。
- 逈過前殿曾學眉，回照長門慣催淚。
- 昭陽昨夜秋風來，綺閣金鋪情影開。
- 藻井浮花共陵亂，玉階零露相裴回。
- 稍映明河泛仙馭，滿牕猶在更衣處。
- 管弦回燭無限情，環珮憑欄不能去。
- 皎皎蒼蒼千里同，穿煙飄葉九門通。
- 珠簾欲卷畏成水，瑤席初陳驚似空。
- 復值君王事歡宴，宮女三千一時見。
- 飛蓋愁看素暈低，稱觴願踏清輝遍。
- 江上無雲夜可憐，冒沙披浪自嬋娟。
- 若共心賞風流夜，那比高高太液前。

## 拼音

- gong1 zhong1 yue4 ming2 he2 suo3 si4 ， ru2 ji1 ru2 liu2 man3 tian2 di4 。
- jiong3 guo4 qian2 dian4 ceng2 xue2 mei2 ， hui2 zhao4 chang2 men2 guan4 cui1 lei4 。
- zhao1 yang2 zuo2 ye4 qiu1 feng1 lai2 ， qi3 ge2 jin1 pu1 qing2 ying3 kai1 。
- zao3 jing3 fu2 hua1 gong4 ling2 luan4 ， yu4 jie1 ling2 lou4 xiang4 pei2 hui2 。
- shao1 ying4 ming2 he2 fan4 xian1 yu4 ， man3 chuang1 you2 zai4 geng1 yi1 chu3 。
- guan3 xian2 hui2 zhu2 wu2 xian4 qing2 ， huan2 pei4 ping2 lan2 bu4 neng2 qu4 。
- jiao3 jiao3 cang1 cang1 qian1 li3 tong2 ， chuan1 yan1 piao1 ye4 jiu3 men2 tong1 。
- zhu1 lian2 yu4 juan4 wei4 cheng2 shui3 ， yao2 xi2 chu1 chen2 jing1 si4 kong1 。
- fu4 zhi2 jun1 wang2 shi4 huan1 yan4 ， gong1 nü3 san1 qian1 yi4 shi2 jian4 。
- fei1 gai4 chou2 kan4 su4 yun4 di1 ， cheng1 shang1 yuan4 ta4 qing1 hui1 bian4 。
- jiang1 shang4 wu2 yun2 ye4 ke3 lian2 ， mao4 sha1 pi1 lang4 zi4 chan2 juan1 。
- ruo4 gong4 xin1 shang3 feng1 liu2 ye4 ， na4 bi3 gao1 gao1 tai4 ye4 qian2 。

## 注释

## 译文

## 赏析
