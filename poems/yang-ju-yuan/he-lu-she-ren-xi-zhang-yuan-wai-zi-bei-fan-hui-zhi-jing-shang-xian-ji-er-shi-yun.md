---
id: yang-ju-yuan-he-lu-she-ren-xi-zhang-yuan-wai-zi-bei-fan-hui-zhi-jing-shang-xian-ji-er-shi-yun
title: 和呂舍人喜張員外自北番回至境上先寄二十韻
titlePinyin: he2 lü3 she4 ren2 xi3 zhang1 yuan2 wai4 zi4 bei3 fan1 hui2 zhi4 jing4 shang4 xian1 ji4 er4 shi2 yun4
titleSlug: he-lu-she-ren-xi-zhang-yuan-wai-zi-bei-fan-hui-zhi-jing-shang-xian-ji-er-shi-yun
author: 楊巨源
authorPinyin: yang2 ju4 yuan2
authorSlug: yang-ju-yuan
dynasty: 唐
dynastyPinyin: tang2
dynastySlug: tang
tags: []
---

## 正文

- 割愛天文動，敦和國步安。
- 仙姿歸舊好，戎意結新歡。
- 並命瞻鵷鷺，同心揖蕙蘭。
- 玉簫臨祖帳，金牓引征鞍。
- 廣陌雙旌去，平沙萬里看。
- 海雲侵鬢起，邊月向眉殘。
- 突兀陰山迥，蒼茫朔野寬。
- 毳廬同甲帳，韋橐比琱盤。
- 義著親胡俗，儀全識漢官。
- 地鄰冰鼠淨，天映燭龍寒。
- 節異蘇卿執，弦殊蔡女彈。
- 磧分黃渺渺，塞極黑漫漫。
- 歡味羶腥列，徴聲佅僸攢。
- 歸期先鴈候，登路劇鵬搏。
- 上客離心遠，西宮草詔殫。
- 麗詞傳錦綺，珍價掩琅玕。
- 百兩開戎壘，千蹄入御欄。
- 瑞光麟閣上，喜氣鳳城端。
- 尚德曾辭劒，柔凶本舞干。
- 茫茫斗星北，威服古來難。

## 拼音

- ge1 ai4 tian1 wen2 dong4 ， dun1 he2 guo2 bu4 an1 。
- xian1 zi1 gui1 jiu4 hao3 ， rong2 yi4 jie2 xin1 huan1 。
- bing4 ming4 zhan1 yuan1 lu4 ， tong2 xin1 yi1 hui4 lan2 。
- yu4 xiao1 lin2 zu3 zhang4 ， jin1 bang3 yin3 zheng1 an1 。
- guang3 mo4 shuang1 jing1 qu4 ， ping2 sha1 wan4 li3 kan4 。
- hai3 yun2 qin1 bin4 qi3 ， bian1 yue4 xiang4 mei2 can2 。
- tu1 wu4 yin1 shan1 jiong3 ， cang1 mang2 shuo4 ye3 kuan1 。
- cui4 lu2 tong2 jia3 zhang4 ， wei2 tuo2 bi3 diao1 pan2 。
- yi4 zhu4 qin1 hu2 su2 ， yi2 quan2 shi2 han4 guan1 。
- di4 lin2 bing1 shu3 jing4 ， tian1 ying4 zhu2 long2 han2 。
- jie2 yi4 su1 qing1 zhi2 ， xian2 shu1 cai4 nü3 dan4 。
- qi4 fen1 huang2 miao3 miao3 ， sai1 ji2 hei1 man4 man4 。
- huan1 wei4 shan1 xing1 lie4 ， zhi3 sheng1 mai4 jin4 zan3 。
- gui1 qi1 xian1 yan4 hou4 ， deng1 lu4 ju4 peng2 bo2 。
- shang4 ke4 li2 xin1 yuan3 ， xi1 gong1 cao3 zhao4 dan1 。
- li2 ci2 chuan2 jin3 qi3 ， zhen1 jia4 yan3 lang2 gan1 。
- bai3 liang3 kai1 rong2 lei3 ， qian1 ti2 ru4 yu4 lan2 。
- rui4 guang1 lin2 ge2 shang4 ， xi3 qi4 feng4 cheng2 duan1 。
- shang4 de2 ceng2 ci2 jian4 ， rou2 xiong1 ben3 wu3 gan1 。
- mang2 mang2 dou4 xing1 bei3 ， wei1 fu2 gu3 lai2 nan2 。

## 注释

## 译文

## 赏析
