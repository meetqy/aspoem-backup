---
id: yang-ju-yuan-zeng-lin-jia-lao-jiang
title: 贈鄰家老將
titlePinyin: zeng4 lin2 jia1 lao3 jiang1
titleSlug: zeng-lin-jia-lao-jiang
author: 楊巨源
authorPinyin: yang2 ju4 yuan2
authorSlug: yang-ju-yuan
dynasty: 唐
dynastyPinyin: tang2
dynastySlug: tang
tags: []
---

## 正文

- 白首羽林郎，丁年戍朔方。
- 陰天瞻磧落，秋日渡遼陽。
- 大漠寒山黑，孤城夜月黃。
- 十年依蓐食，萬里帶金瘡。
- 拂雪陳師祭，衝風立敎場。
- 箭飛瓊羽合，旗動火雲張。
- 虎翼分營勢，魚鱗擁陣行。
- 誓心清塞色，鬬血雜沙光。
- 戰地晴輝薄，軍門曉氣長。
- 寇深爭暗襲，關逈勒春防。
- 身賤竟何訴，天高徒自傷。
- 功成封寵將，力盡到貧鄉。
- 雀老方悲海，鷹衰却念霜。
- 空餘孤劒在，開匣一霑裳。

## 拼音

- bai2 shou3 yu3 lin2 lang2 ， ding1 nian2 shu4 shuo4 fang1 。
- yin1 tian1 zhan1 qi4 luo4 ， qiu1 ri4 du4 liao2 yang2 。
- da4 mo4 han2 shan1 hei1 ， gu1 cheng2 ye4 yue4 huang2 。
- shi2 nian2 yi1 ru4 shi2 ， wan4 li3 dai4 jin1 chuang1 。
- fu2 xue3 chen2 shi1 ji4 ， chong1 feng1 li4 jiao4 chang3 。
- jian4 fei1 qiong2 yu3 he2 ， qi2 dong4 huo3 yun2 zhang1 。
- hu3 yi4 fen1 ying2 shi4 ， yu2 lin2 yong1 zhen4 xing2 。
- shi4 xin1 qing1 sai1 se4 ， dou4 xue4 za2 sha1 guang1 。
- zhan4 di4 qing2 hui1 bao2 ， jun1 men2 xiao3 qi4 chang2 。
- kou4 shen1 zheng1 an4 xi2 ， guan1 jiong3 le4 chun1 fang2 。
- shen1 jian4 jing4 he2 su4 ， tian1 gao1 tu2 zi4 shang1 。
- gong1 cheng2 feng1 chong3 jiang1 ， li4 jin4 dao4 pin2 xiang1 。
- que4 lao3 fang1 bei1 hai3 ， ying1 shuai1 que4 nian4 shuang1 。
- kong1 yu2 gu1 jian4 zai4 ， kai1 xia2 yi4 zhan1 shang0 。

## 注释

## 译文

## 赏析
