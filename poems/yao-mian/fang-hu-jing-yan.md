---
id: yao-mian-fang-hu-jing-yan
title: 訪胡景顔
titlePinyin: fang3 hu2 jing3 yan2
titleSlug: fang-hu-jing-yan
author: 姚勉
authorPinyin: yao2 mian3
authorSlug: yao-mian
dynasty: 宋
dynastyPinyin: song4
dynastySlug: song
tags: []
---

## 正文

- 適齋詩僊人，吟境天寬廣。
- 聞詩未識面，魚鴈空來往。
- 道周歘相遇，慰此積歲仰。
- 煙林指深處，邀我稅塵鞅。
- 入門境自勝，萬竹颯蕭爽。
- 燈前酌夜雨，談笑劇拊掌。
- 錦囊出新什，句字兩俱響。
- 明當早脂車，未別先惆悵。
- 嗟予走紅塵，方此墮世網。
- 羨君飽林壑，四序足幽賞。
- 努力喜自珍，清名照天壤。

## 拼音

- shi4 zhai1 shi1 xian1 ren2 ， yin2 jing4 tian1 kuan1 guang3 。
- wen2 shi1 wei4 shi2 mian4 ， yu2 yan4 kong1 lai2 wang3 。
- dao4 zhou1 xu1 xiang1 yu4 ， wei4 ci3 ji1 sui4 yang3 。
- yan1 lin2 zhi3 shen1 chu3 ， yao1 wo3 shui4 chen2 yang1 。
- ru4 men2 jing4 zi4 sheng4 ， wan4 zhu2 sa4 xiao1 shuang3 。
- deng1 qian2 zhuo2 ye4 yu3 ， tan2 xiao4 ju4 fu3 zhang3 。
- jin3 nang2 chu1 xin1 shen2 ， ju4 zi4 liang3 ju4 xiang3 。
- ming2 dang1 zao3 zhi1 ju1 ， wei4 bie2 xian1 chou2 chang4 。
- jie1 yu3 zou3 hong2 chen2 ， fang1 ci3 duo4 shi4 wang3 。
- xian4 jun1 bao3 lin2 he4 ， si4 xu4 zu2 you1 shang3 。
- nu3 li4 xi3 zi4 zhen1 ， qing1 ming2 zhao4 tian1 rang3 。

## 注释

## 译文

## 赏析
