---
id: yao-mian-zeng-qi-weng-xie-er-tong-jie-gao-yi
title: 贈棋翁挾二童皆高弈
titlePinyin: zeng4 qi2 weng1 xie2 er4 tong2 jie1 gao1 yi4
titleSlug: zeng-qi-weng-xie-er-tong-jie-gao-yi
author: 姚勉
authorPinyin: yao2 mian3
authorSlug: yao-mian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 蓬萊閬風白雲鄉，瓊樓玉館相低昂。
- 蟠桃影滴仙露濕，壺天晝日和春長。
- 老僊鬢眉白於雪，雙侍女僊冰玉潔。
- 龍牙棋子琅玕盤，消遣洞中閒日月。
- 乘風來戲塵凡中，皓鵠驂以雙鸞紅。
- 女僊似是王屋婦，老僊似是商山翁。
- 一聲飛雹枰中落，應手鈞天僊樂作。
- 環看側睨驚相呀，盡是人間未曾著。
- 人間事變如雲輪，面勢更改番番新。
- 撫枰不是少奇著，往往當局多迷人。
- 五老峰前白鶴址，晝眠扃門日清美。
- 棋聲流水古松間，忽然聞之雪堂喜。
- 雪堂欲學竟不能，不如旁觀眼自明。
- 馬鞍聽朽柯聽爛，局中有路能長生。

## 拼音

- peng2 lai2 lang4 feng1 bai2 yun2 xiang1 ， qiong2 lou2 yu4 guan3 xiang1 di1 ang2 。
- pan2 tao2 ying3 di1 xian1 lu4 shi1 ， hu2 tian1 zhou4 ri4 he2 chun1 chang2 。
- lao3 xian1 bin4 mei2 bai2 wu1 xue3 ， shuang1 shi4 nü3 xian1 bing1 yu4 jie2 。
- long2 ya2 qi2 zi3 lang2 gan1 pan2 ， xiao1 qian3 dong4 zhong1 xian2 ri4 yue4 。
- cheng2 feng1 lai2 xi4 chen2 fan2 zhong1 ， hao4 hu2 can1 yi3 shuang1 luan2 hong2 。
- nü3 xian1 si4 shi4 wang2 wu1 fu4 ， lao3 xian1 si4 shi4 shang1 shan1 weng1 。
- yi4 sheng1 fei1 bao2 ping2 zhong1 luo4 ， ying1 shou3 jun1 tian1 xian1 le4 zuo4 。
- huan2 kan4 ce4 ni4 jing1 xiang1 ya0 ， jin4 shi4 ren2 jian4 wei4 ceng2 zhu4 。
- ren2 jian4 shi4 bian4 ru2 yun2 lun2 ， mian4 shi4 geng1 gai3 fan1 fan1 xin1 。
- fu3 ping2 bu2 shi4 shao3 qi2 zhu4 ， wang3 wang3 dang1 ju2 duo1 mi2 ren2 。
- wu3 lao3 feng1 qian2 bai2 he4 zhi3 ， zhou4 mian2 jiong1 men2 ri4 qing1 mei3 。
- qi2 sheng1 liu2 shui3 gu3 song1 jian4 ， hu1 ran2 wen2 zhi1 xue3 tang2 xi3 。
- xue3 tang2 yu4 xue2 jing4 bu4 neng2 ， bu4 ru2 pang2 guan1 yan3 zi4 ming2 。
- ma3 an1 ting1 xiu3 ke1 ting1 lan4 ， ju2 zhong1 you3 lu4 neng2 chang2 sheng1 。

## 注释

## 译文

## 赏析
