---
id: yao-mian-zhong-qiu-fang-zhou
title: 中秋放舟
titlePinyin: zhong1 qiu1 fang4 zhou1
titleSlug: zhong-qiu-fang-zhou
author: 姚勉
authorPinyin: yao2 mian3
authorSlug: yao-mian
dynasty: 宋
dynastyPinyin: song4
dynastySlug: song
tags: []
---

## 正文

- 玉壺瀟灑澄風露，一派銀河卷輕素。
- 九秋此夜恰平分，冰輪碾上青霄路。
- 繞枝散亂驚飛鵲，搗藥分明見靈兔。
- 荻花冷浸一汀水，桂子香飄半天霧。
- 江山如畫洗塵目，風景入詩多秀句。
- 乘風緩放牛渚舟，仰空長歌赤壁賦。
- 狂來舉楫直欲舞，興到行盃不知數。
- 此江流水自千古，此月照人知幾度。
- 一年好處在今宵，不到天明莫歸去。

## 拼音

- yu4 hu2 xiao1 sa3 cheng2 feng1 lu4 ， yi2 pai4 yin2 he2 juan4 qing1 su4 。
- jiu3 qiu1 ci3 ye4 qia4 ping2 fen1 ， bing1 lun2 nian3 shang4 qing1 xiao1 lu4 。
- rao4 zhi1 san4 luan4 jing1 fei1 que4 ， dao3 yao4 fen1 ming2 jian4 ling2 tu4 。
- di2 hua1 leng3 jin4 yi4 ting1 shui3 ， gui4 zi3 xiang1 piao1 ban4 tian1 wu4 。
- jiang1 shan1 ru2 hua4 xi3 chen2 mu4 ， feng1 jing3 ru4 shi1 duo1 xiu4 ju4 。
- cheng2 feng1 huan3 fang4 niu2 zhu3 zhou1 ， yang3 kong1 chang2 ge1 chi4 bi4 fu4 。
- kuang2 lai2 ju3 ji2 zhi2 yu4 wu3 ， xing1 dao4 xing2 bei1 bu4 zhi1 shu4 。
- ci3 jiang1 liu2 shui3 zi4 qian1 gu3 ， ci3 yue4 zhao4 ren2 zhi1 ji1 du4 。
- yi4 nian2 hao3 chu3 zai4 jin1 xiao1 ， bu2 dao4 tian1 ming2 mo4 gui1 qu4 。

## 注释

## 译文

## 赏析
