---
id: yao-mian-ti-mo-mei-feng-yan-xue-yue-shui-shi-lan-zhu-ba-zhou
title: 題墨梅風煙雪月水石蘭竹八軸
titlePinyin: ti2 mo4 mei2 feng1 yan1 xue3 yue4 shui3 shi2 lan2 zhu2 ba1 zhou2
titleSlug: ti-mo-mei-feng-yan-xue-yue-shui-shi-lan-zhu-ba-zhou
author: 姚勉
authorPinyin: yao2 mian3
authorSlug: yao-mian
dynasty: 宋
dynastyPinyin: song4
dynastySlug: song
tags: []
---

## 正文

- 清晨有客南昌來，袖出數幅春風梅。
- 芳根不種生綃上，安得的皪霜葩開。
- 霜葩能開不能謝，始信筆端生造化。
- 細看入趣直欲攀，亦復不知梢是畫。
- 迎風冷笑斜窺簷，披煙淡竚拖輕縑。
- 豐腴略带清曉雪，疎瘦半橫初夜蟾。
- 根栖怪石增奇絕，倒影寒溪照清潔。
- 斜枝蘭外侶幽姿，冷蕊竹間標勁節。
- 超然筆法無糝塵，正欹仰俯態逼真。
- 幾回卷軸却復展，生意不窮看轉新。
- 只看幽韻自堪玩，莫道無香真可嘆。
- 清香已在杳默中，暗起芬芳浮鼻觀。
- 平生愛梅如愛賢，恨無好句模幽妍。
- 看君此畫得天趣，妙寫無聲詩八篇。
- 吾聞古來能畫者，畫馬胸中有全馬。
- 君應滿腹皆梅花，不爾安能筆瀟灑。
- 想君家住西山邊，萬梅谷中廬數椽。
- 月宵携筇雪著屐，坐石瞰水窺風煙。
- 紉蘭傲竹今幾年，餐香換骨身可僊。
- 凝神吮墨淡一掃，不覺筆下花真傳。
- 嘆予自愛冰玉幹，久藏一幅鵝溪絹。
- 請君爲作雪中百花頭上開，掛我壁間供客看。

## 拼音

- qing1 chen2 you3 ke4 nan2 chang1 lai2 ， xiu4 chu1 shu4 fu2 chun1 feng1 mei2 。
- fang1 gen1 bu4 zhong3 sheng1 xiao1 shang4 ， an1 de2 de0 li4 shuang1 pa1 kai1 。
- shuang1 pa1 neng2 kai1 bu4 neng2 xie4 ， shi3 xin4 bi3 duan1 sheng1 zao4 hua4 。
- xi4 kan4 ru4 qu4 zhi2 yu4 pan1 ， yi4 fu4 bu4 zhi1 shao1 shi4 hua4 。
- ying2 feng1 leng3 xiao4 xie2 kui1 yan2 ， pi1 yan1 dan4 zhu4 tuo1 qing1 jian1 。
- feng1 yu2 lüe4 dai4 qing1 xiao3 xue3 ， shu1 shou4 ban4 heng2 chu1 ye4 chan2 。
- gen1 qi1 guai4 shi2 zeng1 qi2 jue2 ， dao4 ying3 han2 xi1 zhao4 qing1 jie2 。
- xie2 zhi1 lan2 wai4 lü3 you1 zi1 ， leng3 rui3 zhu2 jian4 biao1 jin4 jie2 。
- chao1 ran2 bi3 fa3 wu2 san3 chen2 ， zheng4 qi1 yang3 fu3 tai4 bi1 zhen1 。
- ji1 hui2 juan4 zhou2 que4 fu4 zhan3 ， sheng1 yi4 bu4 qiong2 kan4 zhuan3 xin1 。
- zhi1 kan4 you1 yun4 zi4 kan1 wan2 ， mo4 dao4 wu2 xiang1 zhen1 ke3 tan4 。
- qing1 xiang1 yi3 zai4 yao3 mo4 zhong1 ， an4 qi3 fen1 fang1 fu2 bi2 guan1 。
- ping2 sheng1 ai4 mei2 ru2 ai4 xian2 ， hen4 wu2 hao3 ju4 mo2 you1 yan2 。
- kan4 jun1 ci3 hua4 de2 tian1 qu4 ， miao4 xie3 wu2 sheng1 shi1 ba1 pian1 。
- wu2 wen2 gu3 lai2 neng2 hua4 zhe3 ， hua4 ma3 xiong1 zhong1 you3 quan2 ma3 。
- jun1 ying1 man3 fu4 jie1 mei2 hua1 ， bu4 er3 an1 neng2 bi3 xiao1 sa3 。
- xiang3 jun1 jia1 zhu4 xi1 shan1 bian1 ， wan4 mei2 gu3 zhong1 lu2 shu4 chuan2 。
- yue4 xiao1 xie2 qiong2 xue3 zhu4 ji1 ， zuo4 shi2 kan4 shui3 kui1 feng1 yan1 。
- ren4 lan2 ao4 zhu2 jin1 ji1 nian2 ， can1 xiang1 huan4 gu3 shen1 ke3 xian1 。
- ning2 shen2 shun3 mo4 dan4 yi4 sao3 ， bu4 jue2 bi3 xia4 hua1 zhen1 chuan2 。
- tan4 yu3 zi4 ai4 bing1 yu4 gan4 ， jiu3 cang2 yi4 fu2 e2 xi1 juan4 。
- qing3 jun1 wei2 zuo4 xue3 zhong1 bai3 hua1 tou2 shang4 kai1 ， gua4 wo3 bi4 jian4 gong4 ke4 kan4 。

## 注释

## 译文

## 赏析
