---
id: yao-mian-zeng-ting-bo-zhi
title: 贈霆伯姪
titlePinyin: zeng4 ting2 bo2 zhi2
titleSlug: zeng-ting-bo-zhi
author: 姚勉
authorPinyin: yao2 mian3
authorSlug: yao-mian
dynasty: 宋
dynastyPinyin: song4
dynastySlug: song
tags: []
---

## 正文

- 靈源聚英氣，融作雲霞精。
- 霆伯挹其秀，胸府懷光晶。
- 誦書過萬卷，落筆超羣英。
- 文章有餘力，賦詩吟性情。
- 短章或大篇，點翰長風生。
- 或吐健麗句，氣象高崢嶸。
- 雲濤洶萬里，出沒蛟龍驚。
- 或寫閒逸句，句法如天成。
- 微泉溜石壁，清吹調松聲。
- 或句和且婉，純如奏英莖。
- 晴風舞雪絮，曉日歌春鶑。
- 或句端且嚴，凜凜不可輕。
- 星辰列雲漢，營壘森甲兵。
- 變化千萬狀，發越無定名。
- 清標鎮浮態，沈謝隳文成。
- 勁氣擬古作，甫白焚詩泓。
- 不負飄逸姿，孰爭前輩衡。
- 學海不汗漫，安見酌復盈。
- 文章用無盡，蓋以天才宏。
- 宏才戲翰墨，筆勢宜如傾。
- 譬之一輪月，皎皎當天明。
- 晴輝照春夜，花柳皆敷榮。
- 高秋爽氣盛，桂影翻凄清。
- 又如百川水，滔滔地中行。
- 江湖風雨霽，碧色連天平。
- 奔流出三峽，谹吼雷霆爭。
- 詩歌具衆體，古人所難并。
- 子詩得神助，逸思隨縱橫。
- 失手墮之地，聲作金石鏗。
- 俊才有如此，九萬飛鵬程。
- 卑哉溝瀆中，安可容鱣鯨。
- 子以見吾家，人才世登瀛。
- 勉哉復祖業，謹勿寒宗盟。
- 某也習箕裘，生涯風露檠。
- 家徒四壁立，獨以道爲耕。
- 文章厭卑薾，壯志思軒轟。
- 紛紛笑餘子，藐視如孩嬰。
- 詩書自娛悅，終日關柴荆。
- 欣然得子至，倒屣來相迎。
- 佳篇出見遺，未讀顔先頳。
- 遷喬不擇木，求通乃於盲。
- 視我如土鷃，視子如鷦鵬。
- 英風當遠避，况敢事酬賡。
- 新篘日初熟，我姑酌彼觥。
- 晚風入簾幕，窗外斜陽晴。
- 紅爐坐相對，簷馬聲鏦錚。
- 試將今古詩，與子細共評。
- 幽懷味此樂，鼓瑟仍吹笙。
- 胡爲不留處，駕言欲西征。
- 清飲不可再，使我摇心旌。
- 努力各自愛，共濯江湖纓。

## 拼音

- ling2 yuan2 ju4 ying1 qi4 ， rong2 zuo4 yun2 xia2 jing1 。
- ting2 bo2 yi4 qi2 xiu4 ， xiong1 fu3 huai2 guang1 jing1 。
- song4 shu1 guo4 wan4 juan4 ， luo4 bi3 chao1 qun2 ying1 。
- wen2 zhang1 you3 yu2 li4 ， fu4 shi1 yin2 xing4 qing2 。
- duan3 zhang1 huo4 da4 pian1 ， dian3 han4 chang2 feng1 sheng1 。
- huo4 tu3 jian4 li2 ju4 ， qi4 xiang4 gao1 zheng1 rong2 。
- yun2 tao1 xiong1 wan4 li3 ， chu1 mei2 jiao1 long2 jing1 。
- huo4 xie3 xian2 yi4 ju4 ， ju4 fa3 ru2 tian1 cheng2 。
- wei1 quan2 liu1 shi2 bi4 ， qing1 chui1 diao4 song1 sheng1 。
- huo4 ju4 he2 qie3 wan3 ， chun2 ru2 zou4 ying1 jing4 。
- qing2 feng1 wu3 xue3 xu4 ， xiao3 ri4 ge1 chun1 ying1 。
- huo4 ju4 duan1 qie3 yan2 ， lin3 lin3 bu4 ke3 qing1 。
- xing1 chen2 lie4 yun2 han4 ， ying2 lei3 sen1 jia3 bing1 。
- bian4 hua4 qian1 wan4 zhuang4 ， fa1 yue4 wu2 ding4 ming2 。
- qing1 biao1 zhen4 fu2 tai4 ， shen3 xie4 hui1 wen2 cheng2 。
- jin4 qi4 ni3 gu3 zuo4 ， fu3 bai2 fen2 shi1 hong2 。
- bu2 fu4 piao1 yi4 zi1 ， shu2 zheng1 qian2 bei4 heng2 。
- xue2 hai3 bu2 han4 man4 ， an1 jian4 zhuo2 fu4 ying2 。
- wen2 zhang1 yong4 wu2 jin4 ， gai4 yi3 tian1 cai2 hong2 。
- hong2 cai2 xi4 han4 mo4 ， bi3 shi4 yi2 ru2 qing1 。
- pi4 zhi1 yi1 lun2 yue4 ， jiao3 jiao3 dang1 tian1 ming2 。
- qing2 hui1 zhao4 chun1 ye4 ， hua1 liu3 jie1 fu1 rong2 。
- gao1 qiu1 shuang3 qi4 sheng4 ， gui4 ying3 fan1 qi1 qing1 。
- you4 ru2 bai3 chuan1 shui3 ， tao1 tao1 di4 zhong1 hang2 。
- jiang1 hu2 feng1 yu3 ji4 ， bi4 se4 lian2 tian1 ping2 。
- ben1 liu2 chu1 san1 xia2 ， hong2 hou3 lei2 ting2 zheng1 。
- shi1 ge1 ju4 zhong4 ti3 ， gu3 ren2 suo3 nan2 bing4 。
- zi3 shi1 de2 shen2 zhu4 ， yi4 si1 sui2 zong4 heng2 。
- shi1 shou3 duo4 zhi1 di4 ， sheng1 zuo4 jin1 shi2 keng1 。
- jun4 cai2 you3 ru2 ci3 ， jiu3 wan4 fei1 peng2 cheng2 。
- bei1 zai1 gou1 du2 zhong1 ， an1 ke3 rong2 zhan1 jing1 。
- zi3 yi3 jian4 wu2 jia1 ， ren2 cai2 shi4 deng1 ying2 。
- mian3 zai1 fu4 zu3 ye4 ， jin3 wu4 han2 zong1 meng2 。
- mou3 ye3 xi2 ji1 qiu2 ， sheng1 ya2 feng1 lu4 qing2 。
- jia1 tu2 si4 bi4 li4 ， du2 yi3 dao4 wei2 geng1 。
- wen2 zhang1 yan4 bei1 er3 ， zhuang4 zhi4 si1 xuan1 hong1 。
- fen1 fen1 xiao4 yu2 zi3 ， miao3 shi4 ru2 hai2 ying1 。
- shi1 shu1 zi4 yu2 yue4 ， zhong1 ri4 guan1 chai2 jing1 。
- xin1 ran2 de2 zi3 zhi4 ， dao3 xi3 lai2 xiang1 ying2 。
- jia1 pian1 chu1 jian4 yi2 ， wei4 du2 yan2 xian1 cheng1 。
- qian1 qiao2 bu4 ze2 mu4 ， qiu2 tong1 nai3 wu1 mang2 。
- shi4 wo3 ru2 tu3 yan4 ， shi4 zi3 ru2 jiao1 peng2 。
- ying1 feng1 dang1 yuan3 bi4 ， kuang4 gan3 shi4 chou2 geng1 。
- xin1 chou1 ri4 chu1 shu2 ， wo3 gu1 zhuo2 bi3 gong1 。
- wan3 feng1 ru4 lian2 mu4 ， chuang1 wai4 xie2 yang2 qing2 。
- hong2 lu2 zuo4 xiang1 dui4 ， yan2 ma3 sheng1 cong1 zheng1 。
- shi4 jiang1 jin1 gu3 shi1 ， yu3 zi3 xi4 gong4 ping2 。
- you1 huai2 wei4 ci3 le4 ， gu3 se4 reng2 chui1 sheng1 。
- hu2 wei2 bu4 liu2 chu3 ， jia4 yan2 yu4 xi1 zheng1 。
- qing1 yin3 bu4 ke3 zai4 ， shi3 wo3 yao2 xin1 jing1 。
- nu3 li4 ge4 zi4 ai4 ， gong4 zhuo2 jiang1 hu2 ying1 。

## 注释

## 译文

## 赏析
