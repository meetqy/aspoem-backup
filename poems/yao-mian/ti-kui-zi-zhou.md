---
id: yao-mian-ti-kui-zi-zhou
title: 題魁字軸
titlePinyin: ti2 kui2 zi4 zhou2
titleSlug: ti-kui-zi-zhou
author: 姚勉
authorPinyin: yao2 mian3
authorSlug: yao-mian
dynasty: 宋
dynastyPinyin: song4
dynastySlug: song
tags: []
---

## 正文

- 玉衡杓建天之綱，枕參魁耀森寒芒。
- 總提衆星環侍傍，仰望熠熠開神光。
- 有美俊容分天章，收入翰墨何淋浪。
- 一筆三丈超尋常，字勢直作蛟龍驤。
- 錦裝玉軸垂高堂，標靈發異呈嘉祥。
- 即吐奇策先衆芳，巍峨姓字壓四方。
- 魁下三台炳煌煌，上拱紫極天中央。
- 作第一流謹勿忘，冠冕今古萬世香。

## 拼音

- yu4 heng2 shao2 jian4 tian1 zhi1 gang1 ， zhen3 can1 kui2 yao4 sen1 han2 mang2 。
- zong3 ti2 zhong4 xing1 huan2 shi4 bang4 ， yang3 wang4 yi4 yi4 kai1 shen2 guang1 。
- you3 mei3 jun4 rong2 fen1 tian1 zhang1 ， shou1 ru4 han4 mo4 he2 lin2 lang4 。
- yi4 bi3 san1 zhang4 chao1 xun2 chang2 ， zi4 shi4 zhi2 zuo4 jiao1 long2 xiang1 。
- jin3 zhuang1 yu4 zhou2 chui2 gao1 tang2 ， biao1 ling2 fa1 yi4 cheng2 jia1 xiang2 。
- ji2 tu3 qi2 ce4 xian1 zhong4 fang1 ， wei1 e2 xing4 zi4 ya1 si4 fang1 。
- kui2 xia4 san1 tai2 bing3 huang2 huang2 ， shang4 gong3 zi3 ji2 tian1 zhong1 yang1 。
- zuo4 di4 yi1 liu2 jin3 wu4 wang4 ， guan1 mian3 jin1 gu3 wan4 shi4 xiang1 。

## 注释

## 译文

## 赏析
