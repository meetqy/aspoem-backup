---
id: yao-mian-pan-wu-er-cha-shen-zhen-feng-cai-liu-zhong-shan-you-shi-yin-ci-qi-yun
title: 潘吳二察甚振風采劉仲山有詩因次其韻
titlePinyin: pan1 wu2 er4 cha2 shen4 zhen4 feng1 cai3 liu2 zhong4 shan1 you3 shi1 yin1 ci4 qi2 yun4
titleSlug: pan-wu-er-cha-shen-zhen-feng-cai-liu-zhong-shan-you-shi-yin-ci-qi-yun
author: 姚勉
authorPinyin: yao2 mian3
authorSlug: yao-mian
dynasty: 宋
dynastyPinyin: song4
dynastySlug: song
tags: []
---

## 正文

- 國家元氣幾如髮，章李以來幾臺察。
- 翻盆窺甕若不聞，射影含沙但潜發。
- 坦途自詫忘羊腸，堅冰恐已在履霜。
- 熙豐舊人正伺隙，乃爾寂寂無精光。
- 抨彈已上旨宣諭，諫不能行法當去。
- 老烏欲食不再鳴，幸有新來柏臺疏。
- 蟄霆忽擊聵者驚，不待數月如陽城。
- 中書君已非偃月，何事亦惡仗馬鳴。
- 奏疏流傳人吐舌，未死姦諛面赬熱。
- 祇今時事尚可言，奏四十章當一月。
- 直言不憚方威靈，本朝未嘗言罪人。
- 但圖奏上天子喜，莫管近前丞相嗔。
- 向來慶曆子唐子，千古名垂汗青史。
- 瘴山炎海固鬼愁，志士寧能彼易此。
- 風塵澒洞何如時，麒麟豺虎方爭馳。
- 士所當爲未止此，志完幸聽承君規。

## 拼音

- guo2 jia1 yuan2 qi4 ji1 ru2 fa4 ， zhang1 li3 yi3 lai2 ji1 tai2 cha2 。
- fan1 pen2 kui1 weng4 ruo4 bu4 wen2 ， she4 ying3 han2 sha1 dan4 qian2 fa1 。
- tan3 tu2 zi4 cha4 wang4 yang2 chang2 ， jian1 bing1 kong3 yi3 zai4 lü3 shuang1 。
- xi1 feng1 jiu4 ren2 zheng4 si4 xi4 ， nai3 er3 ji4 ji4 wu2 jing1 guang1 。
- peng1 dan4 yi3 shang4 zhi3 xuan1 yu4 ， jian4 bu4 neng2 xing2 fa3 dang1 qu4 。
- lao3 wu1 yu4 shi2 bu2 zai4 ming2 ， xing4 you3 xin1 lai2 bai3 tai2 shu1 。
- zhe2 ting2 hu1 ji1 kui4 zhe3 jing1 ， bu2 dai4 shu4 yue4 ru2 yang2 cheng2 。
- zhong1 shu1 jun1 yi3 fei1 yan3 yue4 ， he2 shi4 yi4 e4 zhang4 ma3 ming2 。
- zou4 shu1 liu2 chuan2 ren2 tu3 she2 ， wei4 si3 jian1 yu2 mian4 cheng1 re4 。
- qi2 jin1 shi2 shi4 shang4 ke3 yan2 ， zou4 si4 shi2 zhang1 dang1 yi1 yue4 。
- zhi2 yan2 bu2 dan4 fang1 wei1 ling2 ， ben3 chao2 wei4 chang2 yan2 zui4 ren2 。
- dan4 tu2 zou4 shang4 tian1 zi3 xi3 ， mo4 guan3 jin4 qian2 cheng2 xiang4 chen1 。
- xiang4 lai2 qing4 li4 zi3 tang2 zi3 ， qian1 gu3 ming2 chui2 han4 qing1 shi3 。
- zhang4 shan1 yan2 hai3 gu4 gui3 chou2 ， zhi4 shi4 ning2 neng2 bi3 yi4 ci3 。
- feng1 chen2 hong4 dong4 he2 ru2 shi2 ， qi2 lin2 chai2 hu3 fang1 zheng1 chi2 。
- shi4 suo3 dang1 wei2 wei4 zhi3 ci3 ， zhi4 wan2 xing4 ting1 cheng2 jun1 gui1 。

## 注释

## 译文

## 赏析
