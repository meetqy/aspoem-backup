---
id: yao-mian-song-hu-cong-fu-liu-zhong-shan-ru-jing
title: 送胡從甫劉仲山入京
titlePinyin: song4 hu2 cong2 fu3 liu2 zhong4 shan1 ru4 jing1
titleSlug: song-hu-cong-fu-liu-zhong-shan-ru-jing
author: 姚勉
authorPinyin: yao2 mian3
authorSlug: yao-mian
dynasty: 宋
dynastyPinyin: song4
dynastySlug: song
tags: []
---

## 正文

- 梅花先臘開香雪，魁信已隨春漏泄。
- 送君聯騎入天京，不作人間兒女別。
- 錦江俊秀皆朋儔，其間偏善胡與劉。
- 胸襟巧蟠錦繡段，文采互照珊瑚鈎。
- 采芹宮裏群遊戲，文字頡頏春燕翅。
- 西湖萬柳嬌春風，相期同緩看花轡。
- 棘闈風動桂香秋，一駑那輸雙驊騮。
- 我悲日色謾迷眼，君喜朱衣皆點頭。
- 青天一界蟾宮路，只要朋儕先著步。
- 祝君猛去化爲龍，行繼延平躍雲霧。
- 君不見蘇易簡，不事探花與榜眼，明番狀元未爲晚。

## 拼音

- mei2 hua1 xian1 la4 kai1 xiang1 xue3 ， kui2 xin4 yi3 sui2 chun1 lou4 xie4 。
- song4 jun1 lian2 qi2 ru4 tian1 jing1 ， bu2 zuo4 ren2 jian4 er2 nü3 bie2 。
- jin3 jiang1 jun4 xiu4 jie1 peng2 chou2 ， qi2 jian4 pian1 shan4 hu2 yu3 liu2 。
- xiong1 jin1 qiao3 pan2 jin3 xiu4 duan4 ， wen2 cai3 hu4 zhao4 shan1 hu2 gou1 。
- cai3 qin2 gong1 li3 qun2 you2 xi4 ， wen2 zi4 jie2 hang2 chun1 yan4 chi4 。
- xi1 hu2 wan4 liu3 jiao1 chun1 feng1 ， xiang1 qi1 tong2 huan3 kan4 hua1 pei4 。
- ji2 wei2 feng1 dong4 gui4 xiang1 qiu1 ， yi4 nu2 na4 shu1 shuang1 hua2 liu2 。
- wo3 bei1 ri4 se4 man2 mi2 yan3 ， jun1 xi3 zhu1 yi1 jie1 dian3 tou2 。
- qing1 tian1 yi2 jie4 chan2 gong1 lu4 ， zhi3 yao4 peng2 chai2 xian1 zhu4 bu4 。
- zhu4 jun1 meng3 qu4 hua4 wei2 long2 ， xing2 ji4 yan2 ping2 yue4 yun2 wu4 。
- jun1 bu2 jian4 su1 yi4 jian3 ， bu2 shi4 tan4 hua1 yu3 bang3 yan3 ， ming2 fan1 zhuang4 yuan2 wei4 wei2 wan3 。

## 注释

## 译文

## 赏析
