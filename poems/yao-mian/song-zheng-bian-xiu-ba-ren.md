---
id: yao-mian-song-zheng-bian-xiu-ba-ren
title: 送鄭編修罷任
titlePinyin: song4 zheng4 bian1 xiu1 ba4 ren4
titleSlug: song-zheng-bian-xiu-ba-ren
author: 姚勉
authorPinyin: yao2 mian3
authorSlug: yao-mian
dynasty: 宋
dynastyPinyin: song4
dynastySlug: song
tags: []
---

## 正文

- 江城雪作陰如莫，兒樣老翁啼塞路。
- 雲深日隠天不知，驅馬蕭蕭使君去。
- 使君四海鄭村邊，人是白玉堂中僊。
- 君謨政事文永叔，五花爲筆蒲爲鞭。
- 民酣醇酎春風裏，吏姦如魚在寒水。
- 橫江立石霓截流，要使千年履如砥。
- 瓜時且及報政成，漢法選表宜公卿。
- 况今世號天清明，如何饑烏啼夜聲。
- 饑烏聒聒正攫肉，驚起鸞鳳騰去速。
- 世間公論竟有否，汙此無瑕雪團玉。
- 杭州白傅亦自無，若有薏苡猶疑珠。
- 中湖築堤到今賜，當時憸兒羣謗蘇。
- 先生去住輕蟬翼，一笑歸歟黜如陟。
- 但民失母士失師，欲取讒人投有北。
- 浮雲豈解終爲昏，先生即來直北門。
- 偏州畢竟著不得，滂沛霖雨蘇乾坤。

## 拼音

- jiang1 cheng2 xue3 zuo4 yin1 ru2 mo4 ， er2 yang4 lao3 weng1 ti2 sai1 lu4 。
- yun2 shen1 ri4 yin3 tian1 bu4 zhi1 ， qu1 ma3 xiao1 xiao1 shi3 jun1 qu4 。
- shi3 jun1 si4 hai3 zheng4 cun1 bian1 ， ren2 shi4 bai2 yu4 tang2 zhong1 xian1 。
- jun1 mo2 zheng4 shi4 wen2 yong3 shu1 ， wu3 hua1 wei2 bi3 pu2 wei2 bian1 。
- min2 han1 chun2 zhou4 chun1 feng1 li3 ， li4 jian1 ru2 yu2 zai4 han2 shui3 。
- heng2 jiang1 li4 shi2 ni2 jie2 liu2 ， yao4 shi3 qian1 nian2 lü3 ru2 di3 。
- gua1 shi2 qie3 ji2 bao4 zheng4 cheng2 ， han4 fa3 xuan3 biao3 yi2 gong1 qing1 。
- kuang4 jin1 shi4 hao4 tian1 qing1 ming2 ， ru2 he2 ji1 wu1 ti2 ye4 sheng1 。
- ji1 wu1 guo1 guo1 zheng4 jue2 rou4 ， jing1 qi3 luan2 feng4 teng2 qu4 su4 。
- shi4 jian4 gong1 lun4 jing4 you3 fou3 ， wu1 ci3 wu2 xia2 xue3 tuan2 yu4 。
- hang2 zhou1 bai2 fu4 yi4 zi4 wu2 ， ruo4 you3 yi4 yi3 you2 yi2 zhu1 。
- zhong1 hu2 zhu4 di1 dao4 jin1 ci4 ， dang1 shi2 xian1 er2 qun2 bang4 su1 。
- xian1 sheng0 qu4 zhu4 qing1 chan2 yi4 ， yi2 xiao4 gui1 yu2 chu4 ru2 zhi4 。
- dan4 min2 shi1 mu3 shi4 shi1 shi1 ， yu4 qu3 chan2 ren2 tou2 you3 bei3 。
- fu2 yun2 qi3 jie3 zhong1 wei2 hun1 ， xian1 sheng0 ji2 lai2 zhi2 bei3 men2 。
- pian1 zhou1 bi4 jing4 zhu4 bu4 de2 ， pang1 pei4 lin2 yu3 su1 qian2 kun1 。

## 注释

## 译文

## 赏析
