---
id: yao-mian-feng-pei-peng-lai-ge-shang-xue-fu-shi-jin-cheng-er-shi-si-yun-cheng-zhi-fu-long-tu-shi-lang
title: 奉陪蓬萊閣賞雪賦詩謹成二十四韻呈知府龍圖侍郎
titlePinyin: feng4 pei2 peng2 lai2 ge2 shang3 xue3 fu4 shi1 jin3 cheng2 er4 shi2 si4 yun4 cheng2 zhi1 fu3 long2 tu2 shi4 lang2
titleSlug: feng-pei-peng-lai-ge-shang-xue-fu-shi-jin-cheng-er-shi-si-yun-cheng-zhi-fu-long-tu-shi-lang
author: 姚勔
authorPinyin: yao2 mian3
authorSlug: yao-mian
dynasty: 宋
dynastyPinyin: song4
dynastySlug: song
tags: []
---

## 正文

- 一氣運轉無時停，陰陽消長權相仍。
- 不有栗烈謹閉固，安得生育萬化興。
- 東南之土苦妍暖，大冬往往水不冰。
- 有時草木自發洩，百蟲不蟄飛蚊蠅。
- 侍郎下車庶事飭，威行恩煦瞻風棱。
- 宿姦竄伏善民裕，眾強不敢暴與陵。
- 剛柔設施既得理，律呂感召還相應。
- 先春未臘已見雪，平地一色迷溝塍。
- 寒華浩蕩失舞鶴，逸勢飄突回飛鷹。
- 不惟盡掃氛祲息，便使歲善倉箱登。
- 蓬萊高閣倚巖壑，下見群巒千萬層。
- 其間賦象不可數，一一焜燿光彩凝。
- 會稽山水天下勝，於此更可窮誇矜。
- 無風四面捲簾幕，坐上眾客羅簪朋。
- 分題行酒各壯浪，浩然萬慮何泓澄。
- 抽毫沓簡公已賦，欲敵妙句誰其能。
- 小生學力最卑弱，懦氣鬰鬰唯填膺。
- 往時徽之訪安道，剡溪扁舟夜獨乘。
- 隱淪閑事至微小，史筆猶爲千載稱。
- 豈如公今爲侍從，器業天子之股肱。
- 擁麾一方聊撫俗，瑞至應節如糾繩。
- 處之廟堂燮天下，和氣自足康黎蒸。
- 良辰樂事固可紀，欲寫但愧才弗勝、他年收拾入房策，豈獨佳話口所騰。

## 拼音

- yi2 qi4 yun4 zhuan3 wu2 shi2 ting2 ， yin1 yang2 xiao1 chang2 quan2 xiang1 reng2 。
- bu4 you3 li4 lie4 jin3 bi4 gu4 ， an1 de2 sheng1 yu4 wan4 hua4 xing1 。
- dong1 nan2 zhi1 tu3 ku3 yan2 nuan3 ， da4 dong1 wang3 wang3 shui3 bu4 bing1 。
- you3 shi2 cao3 mu4 zi4 fa1 xie4 ， bai3 chong2 bu4 zhe2 fei1 wen2 ying2 。
- shi4 lang2 xia4 ju1 shu4 shi4 chi4 ， wei1 xing2 en1 xu4 zhan1 feng1 leng2 。
- su4 jian1 cuan4 fu2 shan4 min2 yu4 ， zhong4 qiang2 bu4 gan3 bao4 yu3 ling2 。
- gang1 rou2 she4 shi1 ji4 de2 li3 ， lü4 lü3 gan3 zhao4 huan2 xiang1 ying1 。
- xian1 chun1 wei4 la4 yi3 jian4 xue3 ， ping2 di4 yi2 se4 mi2 gou1 cheng2 。
- han2 hua2 hao4 dang4 shi1 wu3 he4 ， yi4 shi4 piao1 tu1 hui2 fei1 ying1 。
- bu4 wei2 jin4 sao3 fen1 jin4 xi1 ， bian4 shi3 sui4 shan4 cang1 xiang1 deng1 。
- peng2 lai2 gao1 ge2 yi3 yan2 he4 ， xia4 jian4 qun2 luan2 qian1 wan4 ceng2 。
- qi2 jian4 fu4 xiang4 bu4 ke3 shu4 ， yi1 yi1 kun1 yao4 guang1 cai3 ning2 。
- hui4 ji1 shan1 shui3 tian1 xia4 sheng4 ， wu1 ci3 geng4 ke3 qiong2 kua1 jin1 。
- wu2 feng1 si4 mian4 juan3 lian2 mu4 ， zuo4 shang4 zhong4 ke4 luo2 zan1 peng2 。
- fen1 ti2 xing2 jiu3 ge4 zhuang4 lang4 ， hao4 ran2 wan4 lü4 he2 hong2 cheng2 。
- chou1 hao2 ta4 jian3 gong1 yi3 fu4 ， yu4 di2 miao4 ju4 shui2 qi2 neng2 。
- xiao3 sheng1 xue2 li4 zui4 bei1 ruo4 ， nuo4 qi4 yu4 yu4 wei2 tian2 ying1 。
- wang3 shi2 hui1 zhi1 fang3 an1 dao4 ， shan4 xi1 pian1 zhou1 ye4 du2 cheng2 。
- yin3 lun2 xian2 shi4 zhi4 wei1 xiao3 ， shi3 bi3 you2 wei2 qian1 zai4 cheng1 。
- qi3 ru2 gong1 jin1 wei2 shi4 cong2 ， qi4 ye4 tian1 zi3 zhi1 gu3 gong1 。
- yong1 hui1 yi4 fang1 liao2 fu3 su2 ， rui4 zhi4 ying1 jie2 ru2 jiu1 sheng2 。
- chu3 zhi1 miao4 tang2 xie4 tian1 xia4 ， he2 qi4 zi4 zu2 kang1 li2 zheng1 。
- liang2 chen2 le4 shi4 gu4 ke3 ji4 ， yu4 xie3 dan4 kui4 cai2 fu2 sheng4 、 ta1 nian2 shou1 shi0 ru4 fang2 ce4 ， qi3 du2 jia1 hua4 kou3 suo3 teng2 。

## 注释

## 译文

## 赏析
