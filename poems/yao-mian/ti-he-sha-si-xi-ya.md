---
id: yao-mian-ti-he-sha-si-xi-ya
title: 題河沙寺西崖
titlePinyin: ti2 he2 sha1 si4 xi1 ya2
titleSlug: ti-he-sha-si-xi-ya
author: 姚勉
authorPinyin: yao2 mian3
authorSlug: yao-mian
dynasty: 宋
dynastyPinyin: song4
dynastySlug: song
tags: []
---

## 正文

- 河沙古寺臨江干，山如蜿蜒翠龍蟠。
- 入門雙石踞虎豹，排雲萬竹森琅玕。
- 山中有景開屏面，路入西崖羊角轉。
- 一湖橫陳白於銀，一溪西來浄如練。
- 僧言此處好結亭，孔方絕交呼不應。
- 竹陰深中即亭子，風月爲戶雲爲櫺。
- 寄貲錄事今豈少，不日誅茅坐林杪。
- 飯餘曳杖一登臨，看盡青天沒飛鳥。
- 晚天落日浮湖光，漁舟相連鴻鴈行。
- 浩歌橫笛互相答，底處更欲求瀟湘。
- 荷山對面不盈咫，門前吾家錦江水。
- 何時亭子高崔嵬，年年釣蓑爲此來。

## 拼音

- he2 sha1 gu3 si4 lin2 jiang1 gan1 ， shan1 ru2 wan1 yan2 cui4 long2 pan2 。
- ru4 men2 shuang1 shi2 ju4 hu3 bao4 ， pai2 yun2 wan4 zhu2 sen1 lang2 gan1 。
- shan1 zhong1 you3 jing3 kai1 ping2 mian4 ， lu4 ru4 xi1 ya2 yang2 jiao3 zhuan3 。
- yi4 hu2 heng2 chen2 bai2 wu1 yin2 ， yi4 xi1 xi1 lai2 jing4 ru2 lian4 。
- seng1 yan2 ci3 chu3 hao3 jie2 ting2 ， kong3 fang1 jue2 jiao1 hu1 bu4 ying1 。
- zhu2 yin1 shen1 zhong1 ji2 ting2 zi0 ， feng1 yue4 wei2 hu4 yun2 wei2 ling2 。
- ji4 zi1 lu4 shi4 jin1 qi3 shao3 ， bu2 ri4 zhu1 mao2 zuo4 lin2 miao3 。
- fan4 yu2 ye4 zhang4 yi4 deng1 lin2 ， kan4 jin4 qing1 tian1 mei2 fei1 niao3 。
- wan3 tian1 luo4 ri4 fu2 hu2 guang1 ， yu2 zhou1 xiang1 lian2 hong2 yan4 xing2 。
- hao4 ge1 heng2 di2 hu4 xiang1 da2 ， di3 chu3 geng4 yu4 qiu2 xiao1 xiang1 。
- he2 shan1 dui4 mian4 bu4 ying2 zhi3 ， men2 qian2 wu2 jia1 jin3 jiang1 shui3 。
- he2 shi2 ting2 zi0 gao1 cui1 wei2 ， nian2 nian2 diao4 suo1 wei2 ci3 lai2 。

## 注释

## 译文

## 赏析
