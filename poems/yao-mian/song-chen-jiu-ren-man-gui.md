---
id: yao-mian-song-chen-jiu-ren-man-gui
title: 送陳糾任滿歸
titlePinyin: song4 chen2 jiu1 ren4 man3 gui1
titleSlug: song-chen-jiu-ren-man-gui
author: 姚勉
authorPinyin: yao2 mian3
authorSlug: yao-mian
dynasty: 宋
dynastyPinyin: song4
dynastySlug: song
tags: []
---

## 正文

- 江西道院春風裏，田里嘆愁聲不起。
- 黄堂太守政如神，館閣掾官清似水。
- 掾官皆清誰最優，寮中錄參陳太丘。
- 奮身原自科第出，不比刀筆庸常流。
- 生平妙得書中趣，默會欽哉恤刑句。
- 木天玉堂未肯遊，且爲黎黔了冤訴。
- 操心仁恕真崔公，湯瀋沐浴羣囚同。
- 雷轟電燭不留滯，狴犴昔滿今俱空。
- 歸巢羣鵲依庭木，春晝圜扉芳草綠。
- 政成來泛幕中蓮，吏案凝塵無訟牘。
- 幾年摧政冰霜嚴，生怕歡與愁俱添。
- 公揮椽筆議革弊，和氣靄靄生青帘。
- 感恩戴德殊未已，鳳詔飛來趣行李。
- 雲衢直上驟驊騮，一日追風千萬里。
- 昔公留此民如瘳，今公去此民如愁。
- 父老何嘗欲君去，州縣但恐難公留。
- 陳平他日宰天下，大志奇材見分社。
- 况公陰德似于公，寧不高車乘駟馬。
- 于公受報在子孫，天今報公及公身。
- 公身榮顯復子孫，造物豈負真賢人。
- 錦帆招颭鼕鼕鼓，愁聽數聲離岸櫓。
- 公還爲雨澤九州，多爲高安添滴雨。

## 拼音

- jiang1 xi1 dao4 yuan4 chun1 feng1 li3 ， tian2 li3 tan4 chou2 sheng1 bu4 qi3 。
- huang2 tang2 tai4 shou3 zheng4 ru2 shen2 ， guan3 ge2 yuan4 guan1 qing1 si4 shui3 。
- yuan4 guan1 jie1 qing1 shui2 zui4 you1 ， liao2 zhong1 lu4 can1 chen2 tai4 qiu1 。
- fen4 shen1 yuan2 zi4 ke1 di4 chu1 ， bu4 bi3 dao1 bi3 yong1 chang2 liu2 。
- sheng1 ping2 miao4 de2 shu1 zhong1 qu4 ， mo4 hui4 qin1 zai1 xu4 xing2 ju4 。
- mu4 tian1 yu4 tang2 wei4 ken3 you2 ， qie3 wei2 li2 qian2 le0 yuan1 su4 。
- cao1 xin1 ren2 shu4 zhen1 cui1 gong1 ， tang1 shen3 mu4 yu4 qun2 qiu2 tong2 。
- lei2 hong1 dian4 zhu2 bu4 liu2 zhi4 ， bi4 an4 xi1 man3 jin1 ju4 kong1 。
- gui1 chao2 qun2 que4 yi1 ting2 mu4 ， chun1 zhou4 huan2 fei1 fang1 cao3 lü4 。
- zheng4 cheng2 lai2 fan4 mu4 zhong1 lian2 ， li4 an4 ning2 chen2 wu2 song4 du2 。
- ji1 nian2 cui1 zheng4 bing1 shuang1 yan2 ， sheng1 pa4 huan1 yu3 chou2 ju4 tian1 。
- gong1 hui1 chuan2 bi3 yi4 ge2 bi4 ， he2 qi4 ai3 ai3 sheng1 qing1 lian2 。
- gan3 en1 dai4 de2 shu1 wei4 yi3 ， feng4 zhao4 fei1 lai2 qu4 xing2 li0 。
- yun2 qu2 zhi2 shang4 zhou4 hua2 liu2 ， yi2 ri4 zhui1 feng1 qian1 wan4 li3 。
- xi1 gong1 liu2 ci3 min2 ru2 chou1 ， jin1 gong1 qu4 ci3 min2 ru2 chou2 。
- fu4 lao3 he2 chang2 yu4 jun1 qu4 ， zhou1 xian4 dan4 kong3 nan2 gong1 liu2 。
- chen2 ping2 ta1 ri4 zai3 tian1 xia4 ， da4 zhi4 qi2 cai2 jian4 fen1 she4 。
- kuang4 gong1 yin1 de2 si4 yu2 gong1 ， ning2 bu4 gao1 ju1 cheng2 si4 ma3 。
- yu2 gong1 shou4 bao4 zai4 zi3 sun1 ， tian1 jin1 bao4 gong1 ji2 gong1 shen1 。
- gong1 shen1 rong2 xian3 fu4 zi3 sun1 ， zao4 wu4 qi3 fu4 zhen1 xian2 ren2 。
- jin3 fan1 zhao1 zhan3 dong1 dong1 gu3 ， chou2 ting1 shu4 sheng1 li2 an4 lu3 。
- gong1 huan2 wei2 yu3 ze2 jiu3 zhou1 ， duo1 wei2 gao1 an1 tian1 di1 yu3 。

## 注释

## 译文

## 赏析
