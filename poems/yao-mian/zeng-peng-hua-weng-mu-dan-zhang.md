---
id: yao-mian-zeng-peng-hua-weng-mu-dan-zhang
title: 贈彭花翁牡丹障
titlePinyin: zeng4 peng2 hua1 weng1 mu3 dan1 zhang4
titleSlug: zeng-peng-hua-weng-mu-dan-zhang
author: 姚勉
authorPinyin: yao2 mian3
authorSlug: yao-mian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 洛之花圖歐公詩，驚怪天巧呈新枝。
- 自言當時記者數十種，姚魏後有潜溪緋。
- 蜀之花圖景仁句，香雪蕊金藏不露。
- 徑圍三尺瑞雲紅，尚有二花添未具。
- 此花非惟今所無，世間久亦無此圖。
- 東南花樣自來小，如盤能幾多如盂。
- 曉來明眼花翁作，風韻宛然如蜀洛。
- 寫作花中第一花，羣類一時都脫落。
- 想渠欹筆小盤礴，心去化工無一膜。
- 天上司花巧不神，筆底春風光欲爍。
- 籠寒不假青蒻庵，護日何須碧油幙。
- 月坡堤，張家園，郭令公宅東街偏。
- 錦衾繡帳相接連，一夜移入歌堂巔。
- 吳臺教戰娃數百，漢宮列侍娥三千。
- 鮫綃十丈思公譜，錦茵萬態元輿賦。
- 花自長春蠟不封，根無下土蟲難蠹。
- 花翁花翁子誠能，見渠此畫萬感增。
- 此花昔惟載本草，流傳至唐花始好。
- 移來從武曌，愛重由環兒。
- 名花與傾國，初著沉香詞。
- 從此帝城春，爭逐賞花期。
- 徑尺誇千朶，萬錢買一枝。
- 三街九陌沸遊賞，冠蓋車馬相追隨。
- 自入天朝花最盛，長壽不數唐崇敬。
- 豈非洛陽天下中，和氣又非長安同。
- 故令百卉巧變幻，黄緋紫白深淺紅。
- 簪花下至採樵子，獻花上至蓬萊宮。
- 或言此花特妖媚，只解趨時爭富貴。
- 阿曌移來醜此妍，阿環貴重榮猶悴。
- 四香閣上屬誰家，朝恩宅裏知何地。
- 世人浪自相矜誇，看到子孫能幾家。
- 我言此罪不在花，自是時輩爭榮華。
- 洛人珍重姚黄不輕畀，一根不入權豪第。
- 花知天朝真治世，萬古天藏發奇秘。
- 洛不愛寶蜀出珍，如鳳如麟王者瑞。
- 洛中富推程與邵，蜀之蘇范輝相照。
- 人品亦如花品高，斯人斯花古來少。
- 後來蜀洛黨小分，世間萬變如輪雲。
- 洛陽名園占治亂，讀書至此空三嘆。
- 洛宮禾黍今離離，蜀道峨眉更慘凄。
- 花翁作此豈無意，要見祖宗全盛時。

## 拼音

- luo4 zhi1 hua1 tu2 ou1 gong1 shi1 ， jing1 guai4 tian1 qiao3 cheng2 xin1 zhi1 。
- zi4 yan2 dang1 shi2 ji4 zhe3 shu4 shi2 zhong3 ， yao2 wei4 hou4 you3 qian2 xi1 fei1 。
- shu3 zhi1 hua1 tu2 jing3 ren2 ju4 ， xiang1 xue3 rui3 jin1 cang2 bu2 lu4 。
- jing4 wei2 san1 chi3 rui4 yun2 hong2 ， shang4 you3 er4 hua1 tian1 wei4 ju4 。
- ci3 hua1 fei1 wei2 jin1 suo3 wu2 ， shi4 jian4 jiu3 yi4 wu2 ci3 tu2 。
- dong1 nan2 hua1 yang4 zi4 lai2 xiao3 ， ru2 pan2 neng2 ji1 duo1 ru2 yu2 。
- xiao3 lai2 ming2 yan3 hua1 weng1 zuo4 ， feng1 yun4 wan3 ran2 ru2 shu3 luo4 。
- xie3 zuo4 hua1 zhong1 di4 yi1 hua1 ， qun2 lei4 yi4 shi2 dou1 tuo1 luo4 。
- xiang3 qu2 qi1 bi3 xiao3 pan2 bo2 ， xin1 qu4 hua4 gong1 wu2 yi4 mo2 。
- tian1 shang4 si0 hua1 qiao3 bu4 shen2 ， bi3 di3 chun1 feng1 guang1 yu4 shuo4 。
- long2 han2 bu4 jia3 qing1 ruo4 an1 ， hu4 ri4 he2 xu1 bi4 you2 mu4 。
- yue4 po1 di1 ， zhang1 jia1 yuan2 ， guo1 ling4 gong1 zhai2 dong1 jie1 pian1 。
- jin3 qin1 xiu4 zhang4 xiang1 jie1 lian2 ， yi2 ye4 yi2 ru4 ge1 tang2 dian1 。
- wu2 tai2 jiao4 zhan4 wa2 shu4 bai3 ， han4 gong1 lie4 shi4 e2 san1 qian1 。
- jiao1 xiao1 shi2 zhang4 si1 gong1 pu3 ， jin3 yin1 wan4 tai4 yuan2 yu2 fu4 。
- hua1 zi4 chang2 chun1 la4 bu4 feng1 ， gen1 wu2 xia4 tu3 chong2 nan2 du4 。
- hua1 weng1 hua1 weng1 zi3 cheng2 neng2 ， jian4 qu2 ci3 hua4 wan4 gan3 zeng1 。
- ci3 hua1 xi1 wei2 zai4 ben3 cao3 ， liu2 chuan2 zhi4 tang2 hua1 shi3 hao3 。
- yi2 lai2 cong2 wu3 zhao4 ， ai4 zhong4 you2 huan2 er2 。
- ming2 hua1 yu3 qing1 guo2 ， chu1 zhu4 chen2 xiang1 ci2 。
- cong2 ci3 di4 cheng2 chun1 ， zheng1 zhu2 shang3 hua1 qi1 。
- jing4 chi3 kua1 qian1 duo3 ， wan4 qian2 mai3 yi4 zhi1 。
- san1 jie1 jiu3 mo4 fei4 you2 shang3 ， guan1 gai4 ju1 ma3 xiang1 zhui1 sui2 。
- zi4 ru4 tian1 chao2 hua1 zui4 sheng4 ， chang2 shou4 bu2 shu4 tang2 chong2 jing4 。
- qi3 fei1 luo4 yang2 tian1 xia4 zhong1 ， he2 qi4 you4 fei1 chang2 an1 tong2 。
- gu4 ling4 bai3 hui4 qiao3 bian4 huan4 ， huang2 fei1 zi3 bai2 shen1 qian3 hong2 。
- zan1 hua1 xia4 zhi4 cai3 qiao2 zi3 ， xian4 hua1 shang4 zhi4 peng2 lai2 gong1 。
- huo4 yan2 ci3 hua1 te4 yao1 mei4 ， zhi1 jie3 qu1 shi2 zheng1 fu4 gui4 。
- a1 zhao4 yi2 lai2 chou3 ci3 yan2 ， a1 huan2 gui4 zhong4 rong2 you2 cui4 。
- si4 xiang1 ge2 shang4 shu3 shui2 jia1 ， chao2 en1 zhai2 li3 zhi1 he2 di4 。
- shi4 ren2 lang4 zi4 xiang1 jin1 kua1 ， kan4 dao4 zi3 sun1 neng2 ji1 jia1 。
- wo3 yan2 ci3 zui4 bu2 zai4 hua1 ， zi4 shi4 shi2 bei4 zheng1 rong2 hua2 。
- luo4 ren2 zhen1 zhong4 yao2 huang2 bu4 qing1 bi4 ， yi4 gen1 bu2 ru4 quan2 hao2 di4 。
- hua1 zhi1 tian1 chao2 zhen1 zhi4 shi4 ， wan4 gu3 tian1 cang2 fa1 qi2 mi4 。
- luo4 bu2 ai4 bao3 shu3 chu1 zhen1 ， ru2 feng4 ru2 lin2 wang2 zhe3 rui4 。
- luo4 zhong1 fu4 tui1 cheng2 yu3 shao4 ， shu3 zhi1 su1 fan4 hui1 xiang1 zhao4 。
- ren2 pin3 yi4 ru2 hua1 pin3 gao1 ， si1 ren2 si1 hua1 gu3 lai2 shao3 。
- hou4 lai2 shu3 luo4 dang3 xiao3 fen1 ， shi4 jian4 wan4 bian4 ru2 lun2 yun2 。
- luo4 yang2 ming2 yuan2 zhan4 zhi4 luan4 ， du2 shu1 zhi4 ci3 kong1 san1 tan4 。
- luo4 gong1 he2 shu3 jin1 li2 li2 ， shu3 dao4 e2 mei2 geng4 can3 qi1 。
- hua1 weng1 zuo4 ci3 qi3 wu2 yi4 ， yao4 jian4 zu3 zong0 quan2 sheng4 shi2 。

## 注释

## 译文

## 赏析
