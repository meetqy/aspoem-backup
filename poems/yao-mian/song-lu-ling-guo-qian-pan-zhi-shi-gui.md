---
id: yao-mian-song-lu-ling-guo-qian-pan-zhi-shi-gui
title: 送廬陵郭僉判致仕歸
titlePinyin: song4 lu2 ling2 guo1 qian1 pan4 zhi4 shi4 gui1
titleSlug: song-lu-ling-guo-qian-pan-zhi-shi-gui
author: 姚勉
authorPinyin: yao2 mian3
authorSlug: yao-mian
dynasty: 宋
dynastyPinyin: song4
dynastySlug: song
tags: []
---

## 正文

- 世俗風波甚，誰能退急流。
- 淵明存菊日，張翰憶鱸秋。
- 高躅今云遠，清風孰與侔。
- 明公回末習，逸韻踵前修。
- 元振才高古，林宗學鮮儔。
- 未爲川上楫，姑運幄中籌。
- 太守先公孝，同僚上伯遊。
- 德偕才並茂，文與政俱優。
- 士有春風慕，民無北雪愁。
- 寬平人自服，欺紿吏應羞。
- 逸足方當展，閒身欲早抽。
- 聲名從日起，富貴等雲浮。
- 帝許掛冠請，人多卧轍留。
- 山中無怨鶴，海上有盟鷗。
- 西澗先生渙，平園老叟周。
- 高風追故國，雅節映吾州。
- 巧祿慚奔競，懷安鄙懦偷。
- 號應重拜散，亭欲遂名休。
- 親戚娛清話，溪山豁遠眸。
- 詩情入囊錦，世事付紋楸。
- 陸子新茶具，嚴灘舊釣裘。
- 問松猶在逕，種秫喜盈疇。
- 眼覺功名夢，心輕利祿漚。
- 竇山森桂茂，謝砌長蘭幽。
- 清白傳家法，詩書遺子謀。
- 摩空已鵰鶚，得路即驊騮。
- 事業今猶嗇，功勳後必收。
- 三槐終得相，駟馬會封侯。
- 滿砌皆朱紱，看公尚黑頭。
- 定知豐有報，此去浩無憂。
- 草色風翻翠，楊花雪滾毬。
- 同歸春作伴，欲借路無由。
- 某也真疎陋，公焉辱庇庥。
- 龍門曾足履，鱣席屢衣摳。
- 奬借情俱厚，掀騰志願酬。
- 東門聞祖帳，南浦想離謳。
- 心曲懷依戀，江鄉恨逗遛。
- 諸生數千兩，悵望送僊舟。

## 拼音

- shi4 su2 feng1 bo1 shen4 ， shui2 neng2 tui4 ji2 liu2 。
- yuan1 ming2 cun2 ju2 ri4 ， zhang1 han4 yi4 lu2 qiu1 。
- gao1 zhu2 jin1 yun2 yuan3 ， qing1 feng1 shu2 yu3 mou2 。
- ming2 gong1 hui2 mo4 xi2 ， yi4 yun4 zhong3 qian2 xiu1 。
- yuan2 zhen4 cai2 gao1 gu3 ， lin2 zong1 xue2 xian1 chou2 。
- wei4 wei2 chuan1 shang4 ji2 ， gu1 yun4 wo4 zhong1 chou2 。
- tai4 shou3 xian1 gong1 xiao4 ， tong2 liao2 shang4 bo2 you2 。
- de2 xie2 cai2 bing4 mao4 ， wen2 yu3 zheng4 ju4 you1 。
- shi4 you3 chun1 feng1 mu4 ， min2 wu2 bei3 xue3 chou2 。
- kuan1 ping2 ren2 zi4 fu2 ， qi1 dai4 li4 ying1 xiu1 。
- yi4 zu2 fang1 dang1 zhan3 ， xian2 shen1 yu4 zao3 chou1 。
- sheng1 ming2 cong2 ri4 qi3 ， fu4 gui4 deng3 yun2 fu2 。
- di4 xu1 gua4 guan1 qing3 ， ren2 duo1 wo4 zhe2 liu2 。
- shan1 zhong1 wu2 yuan4 he4 ， hai3 shang4 you3 meng2 ou1 。
- xi1 jian4 xian1 sheng0 huan4 ， ping2 yuan2 lao3 sou3 zhou1 。
- gao1 feng1 zhui1 gu4 guo2 ， ya3 jie2 ying4 wu2 zhou1 。
- qiao3 lu4 can2 ben1 jing4 ， huai2 an1 bi3 nuo4 tou1 。
- hao4 ying1 zhong4 bai4 san4 ， ting2 yu4 sui4 ming2 xiu1 。
- qin1 qi1 yu2 qing1 hua4 ， xi1 shan1 huo1 yuan3 mou2 。
- shi1 qing2 ru4 nang2 jin3 ， shi4 shi4 fu4 wen2 qiu1 。
- lu4 zi3 xin1 cha2 ju4 ， yan2 tan1 jiu4 diao4 qiu2 。
- wen4 song1 you2 zai4 jing4 ， zhong3 shu2 xi3 ying2 chou2 。
- yan3 jue2 gong1 ming2 meng4 ， xin1 qing1 li4 lu4 ou1 。
- dou4 shan1 sen1 gui4 mao4 ， xie4 qi4 chang2 lan2 you1 。
- qing1 bai2 chuan2 jia1 fa3 ， shi1 shu1 yi2 zi3 mou2 。
- mo2 kong1 yi3 diao1 e4 ， de2 lu4 ji2 hua2 liu2 。
- shi4 ye4 jin1 you2 se4 ， gong1 xun1 hou4 bi4 shou1 。
- san1 huai2 zhong1 de2 xiang1 ， si4 ma3 hui4 feng1 hou2 。
- man3 qi4 jie1 zhu1 fu2 ， kan4 gong1 shang4 hei1 tou2 。
- ding4 zhi1 feng1 you3 bao4 ， ci3 qu4 hao4 wu2 you1 。
- cao3 se4 feng1 fan1 cui4 ， yang2 hua1 xue3 gun3 qiu2 。
- tong2 gui1 chun1 zuo4 ban4 ， yu4 jie4 lu4 wu2 you2 。
- mou3 ye3 zhen1 shu1 lou4 ， gong1 yan1 ru3 bi4 xiu1 。
- long2 men2 ceng2 zu2 lü3 ， zhan1 xi2 lü3 yi1 kou1 。
- jiang3 jie4 qing2 ju4 hou4 ， xian1 teng2 zhi4 yuan4 chou2 。
- dong1 men2 wen2 zu3 zhang4 ， nan2 pu3 xiang3 li2 ou1 。
- xin1 qu3 huai2 yi1 lian4 ， jiang1 xiang1 hen4 dou4 liu2 。
- zhu1 sheng1 shu4 qian1 liang3 ， chang4 wang4 song4 xian1 zhou1 。

## 注释

## 译文

## 赏析
