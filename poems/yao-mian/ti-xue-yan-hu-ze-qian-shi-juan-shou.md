---
id: yao-mian-ti-xue-yan-hu-ze-qian-shi-juan-shou
title: 題雪巖胡則潛詩卷首
titlePinyin: ti2 xue3 yan2 hu2 ze2 qian2 shi1 juan4 shou3
titleSlug: ti-xue-yan-hu-ze-qian-shi-juan-shou
author: 姚勉
authorPinyin: yao2 mian3
authorSlug: yao-mian
dynasty: 宋
dynastyPinyin: song4
dynastySlug: song
tags: []
---

## 正文

- 君有雪巖余雪坡，坡中雪少巖雪多。
- 試將二雪平章看，坡中雪比巖如何。
- 有人問我坡間雪，一色平鋪寒玉潔。
- 夜深明月可中庭，化作冰壺底俱徹。
- 不如君巖雪更奇，怪松夭矯銀龍垂。
- 倚巖一嘯望清曉，千崖萬壑俱瑶池。
- 莫將多少分優劣，只喜坡間同此雪。
- 蘆花月色一樣看，吾雪本來無欠缺。
- 羣芳禿盡梅始花，同雲羃羃天之涯。
- 蒲團竹屋坐聽雪，春蟲撲窗蟹行沙。
- 書來題作雪家契，最愛君書此三字。
- 世人愛熱冷即嫌，我獨與君同此嗜。
- 雪無彼此只一家，玉堂茅舍何等差。
- 紅壚一片會真趣，藩籬剖破非封蝸。
- 雪堂僊伯騎鯨去，天台雪巢復何處。
- 與君分釣雪江寒，同唱孤舟蓑笠句。

## 拼音

- jun1 you3 xue3 yan2 yu2 xue3 po1 ， po1 zhong1 xue3 shao3 yan2 xue3 duo1 。
- shi4 jiang1 er4 xue3 ping2 zhang1 kan4 ， po1 zhong1 xue3 bi3 yan2 ru2 he2 。
- you3 ren2 wen4 wo3 po1 jian4 xue3 ， yi2 se4 ping2 pu1 han2 yu4 jie2 。
- ye4 shen1 ming2 yue4 ke3 zhong1 ting2 ， hua4 zuo4 bing1 hu2 di3 ju4 che4 。
- bu4 ru2 jun1 yan2 xue3 geng4 qi2 ， guai4 song1 yao1 jiao3 yin2 long2 chui2 。
- yi3 yan2 yi2 xiao4 wang4 qing1 xiao3 ， qian1 ya2 wan4 he4 ju4 yao2 chi2 。
- mo4 jiang1 duo1 shao3 fen1 you1 lie4 ， zhi1 xi3 po1 jian4 tong2 ci3 xue3 。
- lu2 hua1 yue4 se4 yi2 yang4 kan4 ， wu2 xue3 ben3 lai2 wu2 qian4 que1 。
- qun2 fang1 tu1 jin4 mei2 shi3 hua1 ， tong2 yun2 mi4 mi4 tian1 zhi1 ya2 。
- pu2 tuan2 zhu2 wu1 zuo4 ting1 xue3 ， chun1 chong2 pu1 chuang1 xie4 xing2 sha1 。
- shu1 lai2 ti2 zuo4 xue3 jia1 qi4 ， zui4 ai4 jun1 shu1 ci3 san1 zi4 。
- shi4 ren2 ai4 re4 leng3 ji2 xian2 ， wo3 du2 yu3 jun1 tong2 ci3 shi4 。
- xue3 wu2 bi3 ci3 zhi1 yi4 jia1 ， yu4 tang2 mao2 she4 he2 deng3 cha4 。
- hong2 lu2 yi2 pian4 hui4 zhen1 qu4 ， fan1 li2 pou1 po4 fei1 feng1 wo1 。
- xue3 tang2 xian1 bo2 qi2 jing1 qu4 ， tian1 tai2 xue3 chao2 fu4 he2 chu3 。
- yu3 jun1 fen1 diao4 xue3 jiang1 han2 ， tong2 chang4 gu1 zhou1 suo1 li4 ju4 。

## 注释

## 译文

## 赏析
