---
id: yao-mian-tao-yuan-xing
title: 桃源行
titlePinyin: tao2 yuan2 xing2
titleSlug: tao-yuan-xing
author: 姚勉
authorPinyin: yao2 mian3
authorSlug: yao-mian
dynasty: 宋
dynastyPinyin: song4
dynastySlug: song
tags: []
---

## 正文

- 武陵溪邊翁好漁，笭箵釣車日採魚。
- 扁舟爲家葦爲屋，豈知世有神僊居。
- 曉來不記舟行路，忽在桃花深絕處。
- 紅雲杳靉望欲迷，絳雪繽紛落無數。
- 水源盡處便逢山，一逕似通人往還。
- 穿花竟出洞谷口，別有天地如人間。
- 青山高下鱗鱗屋，秀野桑麻深潑綠。
- 春深耕罷犢牛眠，晝靜人閒雞犬熟。
- 村中老幼皆相知，驚逢外人子爲誰。
- 平生採魚不到此，借問此是蓬萊非。
- 笑言此亦人間耳，聞有蓬萊何處是。
- 秦初避亂偶此來，今日已傳秦幾世。
- 漁家不識青史編，相傳去秦六百年。
- 吁嗟已不聞漢魏，豈復知今晉太元。
- 當時祇恐秦萬世，携家挈鄰相遠避。
- 早知秦不五十年，安得種花來此地。
- 採藥山人去不歸，啖松女子今何之。
- 種桃著花尚未實，未必歲月多如斯。
- 家家置酒延雞黍，便好卜鄰花底住。
- 中心自喜口不言，後日重來今且去。
- 悽然辭別便登舟，依舊花間溪水流。
- 插竹謾標來處路，鳴榔無復舊時遊。
- 顧家一念僊凡隔，如夢驚回尋不得。
- 當時不與俗吏知，或可重尋舊踪跡。
- 五胡雲擾豈減秦，晉人合作桃源人。
- 漁郎出山自失計，秦人絕蹤應未仁。
- 漁郎漁郎休太息，漁家自有神僊國。
- 鱠鱸沽酒醉蘆花，此樂桃源人未識。
- 神僊有無何渺茫，退之此語誠非狂。
- 淵明作記亦直寄，便如東臯誌醉鄉。
- 秦風鍥薄難與處，晉俗清虛何足數。
- 願令天下盡桃源，不必武陵深處所。

## 拼音

- wu3 ling2 xi1 bian1 weng1 hao3 yu2 ， ling2 xing3 diao4 ju1 ri4 cai3 yu2 。
- pian1 zhou1 wei2 jia1 wei3 wei2 wu1 ， qi3 zhi1 shi4 you3 shen2 xian1 ju1 。
- xiao3 lai2 bu2 ji4 zhou1 xing2 lu4 ， hu1 zai4 tao2 hua1 shen1 jue2 chu3 。
- hong2 yun2 yao3 ai4 wang4 yu4 mi2 ， jiang4 xue3 bin1 fen1 luo4 wu2 shu4 。
- shui3 yuan2 jin4 chu3 bian4 feng2 shan1 ， yi2 jing4 si4 tong1 ren2 wang3 huan2 。
- chuan1 hua1 jing4 chu1 dong4 gu3 kou3 ， bie2 you3 tian1 di4 ru2 ren2 jian4 。
- qing1 shan1 gao1 xia4 lin2 lin2 wu1 ， xiu4 ye3 sang1 ma2 shen1 po1 lü4 。
- chun1 shen1 geng1 ba4 du2 niu2 mian2 ， zhou4 jing4 ren2 xian2 ji1 quan3 shu2 。
- cun1 zhong1 lao3 you4 jie1 xiang1 zhi1 ， jing1 feng2 wai4 ren2 zi3 wei2 shui2 。
- ping2 sheng1 cai3 yu2 bu2 dao4 ci3 ， jie4 wen4 ci3 shi4 peng2 lai2 fei1 。
- xiao4 yan2 ci3 yi4 ren2 jian4 er3 ， wen2 you3 peng2 lai2 he2 chu3 shi4 。
- qin2 chu1 bi4 luan4 ou3 ci3 lai2 ， jin1 ri4 yi3 chuan2 qin2 ji1 shi4 。
- yu2 jia1 bu4 shi2 qing1 shi3 bian1 ， xiang1 chuan2 qu4 qin2 liu4 bai3 nian2 。
- xu1 jie1 yi3 bu4 wen2 han4 wei4 ， qi3 fu4 zhi1 jin1 jin4 tai4 yuan2 。
- dang1 shi2 qi2 kong3 qin2 wan4 shi4 ， xie2 jia1 qie4 lin2 xiang1 yuan3 bi4 。
- zao3 zhi1 qin2 bu4 wu3 shi2 nian2 ， an1 de2 zhong3 hua1 lai2 ci3 di4 。
- cai3 yao4 shan1 ren2 qu4 bu4 gui1 ， dan4 song1 nü3 zi3 jin1 he2 zhi1 。
- zhong3 tao2 zhu4 hua1 shang4 wei4 shi2 ， wei4 bi4 sui4 yue4 duo1 ru2 si1 。
- jia1 jia1 zhi4 jiu3 yan2 ji1 shu3 ， bian4 hao3 bu3 lin2 hua1 di3 zhu4 。
- zhong1 xin1 zi4 xi3 kou3 bu4 yan2 ， hou4 ri4 zhong4 lai2 jin1 qie3 qu4 。
- qi1 ran2 ci2 bie2 bian4 deng1 zhou1 ， yi1 jiu4 hua1 jian4 xi1 shui3 liu2 。
- cha1 zhu2 man2 biao1 lai2 chu3 lu4 ， ming2 lang2 wu2 fu4 jiu4 shi2 you2 。
- gu4 jia1 yi2 nian4 xian1 fan2 ge2 ， ru2 meng4 jing1 hui2 xun2 bu4 de2 。
- dang1 shi2 bu4 yu3 su2 li4 zhi1 ， huo4 ke3 zhong4 xun2 jiu4 zong1 ji4 。
- wu3 hu2 yun2 rao3 qi3 jian3 qin2 ， jin4 ren2 he2 zuo4 tao2 yuan2 ren2 。
- yu2 lang2 chu1 shan1 zi4 shi1 ji4 ， qin2 ren2 jue2 zong1 ying1 wei4 ren2 。
- yu2 lang2 yu2 lang2 xiu1 tai4 xi1 ， yu2 jia1 zi4 you3 shen2 xian1 guo2 。
- kuai4 lu2 gu1 jiu3 zui4 lu2 hua1 ， ci3 le4 tao2 yuan2 ren2 wei4 shi2 。
- shen2 xian1 you3 wu2 he2 miao3 mang2 ， tui4 zhi1 ci3 yu3 cheng2 fei1 kuang2 。
- yuan1 ming2 zuo4 ji4 yi4 zhi2 ji4 ， bian4 ru2 dong1 gao1 zhi4 zui4 xiang1 。
- qin2 feng1 qie4 bao2 nan2 yu3 chu3 ， jin4 su2 qing1 xu1 he2 zu2 shu4 。
- yuan4 ling4 tian1 xia4 jin4 tao2 yuan2 ， bu2 bi4 wu3 ling2 shen1 chu3 suo3 。

## 注释

## 译文

## 赏析
