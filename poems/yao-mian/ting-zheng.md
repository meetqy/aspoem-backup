---
id: yao-mian-ting-zheng
title: 聽箏
titlePinyin: ting1 zheng1
titleSlug: ting-zheng
author: 姚勉
authorPinyin: yao2 mian3
authorSlug: yao-mian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 春簷雪乾初日長，簾花深壓梅影香。
- 美人帳中午睡起，釵橫鬢嚲慵添粧。
- 文窗窈窕鮫綃綠，卧按古箏橫漆玉。
- 微揎翠袖露春葱，學弄梁州初遍曲。
- 拂絃輕揠三兩聲，問渠學曲成未成。
- 已成未成君莫問，聽取軮軋伊嚶鳴。
- 七絃一似焦琴樣，立鴈參差相下上。
- 左按天孫織錦絲，右斡仙人飛海杖。
- 輕拔淺揠聲短長，疾徐洪纖抑復揚。
- 瓶笙吐韻出蚓竅，雲車碾響升羊腸。
- 雙龍曉日吟秋水，孤鸞春風悲鏡裏。
- 清猿嘹喨萬松間，雛鶑惺鬆百花底。
- 平生有耳喜此聽，手不能作心自醒。
- 除却高山與流水，琵琶箜篌俱逕庭。
- 樓中弄玉吹簫侶，同學丹山鳳凰語。
- 鳳凰鳳凰來不來，蕭史行雲在何許。

## 拼音

- chun1 yan2 xue3 qian2 chu1 ri4 chang2 ， lian2 hua1 shen1 ya1 mei2 ying3 xiang1 。
- mei3 ren2 zhang4 zhong1 wu3 shui4 qi3 ， chai1 heng2 bin4 duo3 yong1 tian1 zhuang1 。
- wen2 chuang1 yao3 tiao3 jiao1 xiao1 lü4 ， wo4 an4 gu3 zheng1 heng2 qi1 yu4 。
- wei1 xuan1 cui4 xiu4 lu4 chun1 cong1 ， xue2 nong4 liang2 zhou1 chu1 bian4 qu3 。
- fu2 xian2 qing1 ya4 san1 liang3 sheng1 ， wen4 qu2 xue2 qu3 cheng2 wei4 cheng2 。
- yi3 cheng2 wei4 cheng2 jun1 mo4 wen4 ， ting1 qu3 yang3 ya4 yi1 ying1 ming2 。
- qi1 xian2 yi2 si4 jiao1 qin2 yang4 ， li4 yan4 can1 cha4 xiang1 xia4 shang4 。
- zuo3 an4 tian1 sun1 zhi1 jin3 si1 ， you4 wo4 xian1 ren2 fei1 hai3 zhang4 。
- qing1 ba2 qian3 ya4 sheng1 duan3 chang2 ， ji2 xu2 hong2 xian1 yi4 fu4 yang2 。
- ping2 sheng1 tu3 yun4 chu1 yin3 qiao4 ， yun2 ju1 nian3 xiang3 sheng1 yang2 chang2 。
- shuang1 long2 xiao3 ri4 yin2 qiu1 shui3 ， gu1 luan2 chun1 feng1 bei1 jing4 li3 。
- qing1 yuan2 liao2 liang4 wan4 song1 jian4 ， chu2 ying1 xing1 song1 bai3 hua1 di3 。
- ping2 sheng1 you3 er3 xi3 ci3 ting1 ， shou3 bu4 neng2 zuo4 xin1 zi4 xing3 。
- chu2 que4 gao1 shan1 yu3 liu2 shui3 ， pi2 pa0 kong1 hou2 ju4 jing4 ting2 。
- lou2 zhong1 nong4 yu4 chui1 xiao1 lü3 ， tong2 xue2 dan1 shan1 feng4 huang2 yu3 。
- feng4 huang2 feng4 huang2 lai2 bu0 lai2 ， xiao1 shi3 xing2 yun2 zai4 he2 xu1 。

## 注释

## 译文

## 赏析
