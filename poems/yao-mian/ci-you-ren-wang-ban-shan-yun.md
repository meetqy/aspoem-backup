---
id: yao-mian-ci-you-ren-wang-ban-shan-yun
title: 次友人王半山韻
titlePinyin: ci4 you3 ren2 wang2 ban4 shan1 yun4
titleSlug: ci-you-ren-wang-ban-shan-yun
author: 姚勉
authorPinyin: yao2 mian3
authorSlug: yao-mian
dynasty: 宋
dynastyPinyin: song4
dynastySlug: song
tags: []
---

## 正文

- 詩家王半山，妙語占清絕。
- 曲高和斯寡，郢曲愧春雪。
- 句中寓深意，端爲我輩設。
- 以規不以頌，如玉得磋切。
- 予生戰場屋，一勝久未决。
- 勇餘尚欲賈，磨硯欲穿鐵。
- 第慚不善斲，顔汗指亦血。
- 乞靈濟楚師，此敵儻可滅。
- 如君洗塵累，盆盎易甄別。
- 鷹揚會有日，奮翅脫籠紲。

## 拼音

- shi1 jia1 wang2 ban4 shan1 ， miao4 yu3 zhan4 qing1 jue2 。
- qu3 gao1 he2 si1 gua3 ， ying3 qu3 kui4 chun1 xue3 。
- ju4 zhong1 yu4 shen1 yi4 ， duan1 wei2 wo3 bei4 she4 。
- yi3 gui1 bu4 yi3 song4 ， ru2 yu4 de2 cuo1 qie4 。
- yu3 sheng1 zhan4 chang3 wu1 ， yi2 sheng4 jiu3 wei4 jue2 。
- yong3 yu2 shang4 yu4 jia3 ， mo2 yan4 yu4 chuan1 tie3 。
- di4 can2 bu2 shan4 zhuo2 ， yan2 han4 zhi3 yi4 xue4 。
- qi3 ling2 ji4 chu3 shi1 ， ci3 di2 tang3 ke3 mie4 。
- ru2 jun1 xi3 chen2 lei4 ， pen2 ang4 yi4 zhen1 bie2 。
- ying1 yang2 hui4 you3 ri4 ， fen4 chi4 tuo1 long2 xie4 。

## 注释

## 译文

## 赏析
