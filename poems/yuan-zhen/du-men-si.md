---
id: yuan-zhen-du-men-si
title: 度門寺
titlePinyin: du4 men2 si4
titleSlug: du-men-si
author: 元稹
authorPinyin: yuan2 zhen3
authorSlug: yuan-zhen
dynasty: 唐
dynastyPinyin: tang2
dynastySlug: tang
tags: []
---

## 正文

- 北祖三禪地，西山萬樹松。
- 門臨溪一帶，橋映竹千重。
- 翦鑿基階正，包藏景氣濃。
- 諸巖分院宇，雙嶺抱垣墉。
- 舍利開層墖，香爐占小峰。
- 道場居士置，經藏大師封。
- 太子知栽植，神王守要衝。
- 由旬排講座，丈六寫真容。
- 佛語迦陵說，僧行猛虎從。
- 修羅擡日拒，樓至拔霜鋒。
- 畫井垂枯朽，穿池救噞喁。
- 蕉非難敗壞，槿喻暫丰茸。
- 寶界留遺事，金棺滅去蹤。
- 鉢傳烘瑪瑙，石長翠芙蓉。
- 影帳紗全落，繩牀土半壅。
- 荒林迷醉象，危壁亞盤龍。
- 行色憐初月，歸程待曉鐘。
- 心源雖了了，塵世苦憧憧。
- 宿蔭高聲懺，齋糧幷力舂。
- 他生再來此，還願總相逢。

## 拼音

- bei3 zu3 san1 shan4 di4 ， xi1 shan1 wan4 shu4 song1 。
- men2 lin2 xi1 yi2 dai4 ， qiao2 ying4 zhu2 qian1 chong2 。
- jian3 zao2 ji1 jie1 zheng4 ， bao1 cang2 jing3 qi4 nong2 。
- zhu1 yan2 fen1 yuan4 yu3 ， shuang1 ling3 bao4 yuan2 yong1 。
- she4 li4 kai1 ceng2 ta3 ， xiang1 lu2 zhan4 xiao3 feng1 。
- dao4 chang3 ju1 shi4 zhi4 ， jing1 cang2 da4 shi1 feng1 。
- tai4 zi3 zhi1 zai1 zhi2 ， shen2 wang2 shou3 yao4 chong1 。
- you2 xun2 pai2 jiang3 zuo4 ， zhang4 liu4 xie3 zhen1 rong2 。
- fo2 yu3 jia1 ling2 shuo1 ， seng1 xing2 meng3 hu3 cong2 。
- xiu1 luo2 tai2 ri4 ju4 ， lou2 zhi4 ba2 shuang1 feng1 。
- hua4 jing3 chui2 ku1 xiu3 ， chuan1 chi2 jiu4 yan3 yong2 。
- jiao1 fei1 nan2 bai4 huai4 ， jin3 yu4 zan4 feng1 rong2 。
- bao3 jie4 liu2 yi2 shi4 ， jin1 guan1 mie4 qu4 zong1 。
- bo1 chuan2 hong1 ma3 nao3 ， shi2 chang2 cui4 fu2 rong2 。
- ying3 zhang4 sha1 quan2 luo4 ， sheng2 chuang2 tu3 ban4 yong1 。
- huang1 lin2 mi2 zui4 xiang4 ， wei1 bi4 ya1 pan2 long2 。
- xing2 se4 lian2 chu1 yue4 ， gui1 cheng2 dai4 xiao3 zhong1 。
- xin1 yuan2 sui1 liao3 liao3 ， chen2 shi4 ku3 chong1 chong1 。
- su4 yin1 gao1 sheng1 chan4 ， zhai1 liang2 bing4 li4 chong1 。
- ta1 sheng1 zai4 lai2 ci3 ， huan2 yuan4 zong3 xiang1 feng2 。

## 注释

## 译文

## 赏析
