---
id: yuan-zhen-chou-le-tian
title: 酬樂天
titlePinyin: chou2 le4 tian1
titleSlug: chou-le-tian
author: 元稹
authorPinyin: yuan2 zhen3
authorSlug: yuan-zhen
dynasty: 唐
dynastyPinyin: tang2
dynastySlug: tang
tags: []
---

## 正文

- 放鶴在深水，置魚在高枝。
- 升沈或異勢，同謂非所宜。
- 君爲邑中吏，皎皎鸞鳳姿。
- 顧我何爲者，翻侍白玉墀。
- 昔作芸香侶，三載不暫離。
- 逮茲忽相失，旦夕夢魂思。
- 崔嵬驪山頂，宮樹遙參差。
- 祗得兩相望，不得長相隨。
- 多君歲寒意，裁作秋興詩。
- 上言風塵苦，下言時節移。
- 官家事拘束，安得攜手期。
- 願爲雲與雨，會合天之垂。

## 拼音

- fang4 he4 zai4 shen1 shui3 ， zhi4 yu2 zai4 gao1 zhi1 。
- sheng1 shen3 huo4 yi4 shi4 ， tong2 wei4 fei1 suo3 yi2 。
- jun1 wei2 yi4 zhong1 li4 ， jiao3 jiao3 luan2 feng4 zi1 。
- gu4 wo3 he2 wei2 zhe3 ， fan1 shi4 bai2 yu4 chi2 。
- xi1 zuo4 yun2 xiang1 lü3 ， san1 zai4 bu2 zan4 li2 。
- dai3 zi1 hu1 xiang1 shi1 ， dan4 xi1 meng4 hun2 si1 。
- cui1 wei2 li2 shan1 ding3 ， gong1 shu4 yao2 can1 cha4 。
- zhi1 de2 liang3 xiang1 wang4 ， bu4 de2 chang2 xiang1 sui2 。
- duo1 jun1 sui4 han2 yi4 ， cai2 zuo4 qiu1 xing1 shi1 。
- shang4 yan2 feng1 chen2 ku3 ， xia4 yan2 shi2 jie2 yi2 。
- guan1 jia1 shi4 ju1 shu4 ， an1 de2 xie2 shou3 qi1 。
- yuan4 wei2 yun2 yu3 yu3 ， hui4 he2 tian1 zhi1 chui2 。

## 注释

## 译文

## 赏析
