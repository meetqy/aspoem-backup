---
id: yuan-zhen-you-jiu-shi-zhang-si
title: 有酒十章 四
titlePinyin: you3 jiu3 shi2 zhang1   si4
titleSlug: you-jiu-shi-zhang-si
author: 元稹
authorPinyin: yuan2 zhen3
authorSlug: yuan-zhen
dynasty: 唐
dynastyPinyin: tang2
dynastySlug: tang
tags: []
---

## 正文

- 有酒有酒兮黯兮溟，仰天大呼兮。
- 天漫漫兮高兮青，高兮漫兮吾孰知天否與靈。
- 取人之仰者，無乃在乎昭昭乎曰與夫日星。
- 何三光之竝照兮，奄雲雨之冥冥。
- 幽妖倏忽兮水怪族形，黿鼉岸走兮海若鬬鯨。
- 河潰潰兮愈濁，濟翻翻兮不寧。
- 蛇噴雲而出穴，虎嘯風兮屢鳴。
- 汙高巢而鳳去兮，溺厚地而芝蘭以之不生。
- 葵心傾兮何向，松影直而孰明。
- 人懼愁兮戴榮，天寂默兮無聲。
- 嗚呼！天在雲之上兮，人在雲之下兮。
- 又安能決雲而上征，嗚呼。
- 既上征之不可兮，我奈何兮杯復傾。

## 拼音

- you3 jiu3 you3 jiu3 xi1 an4 xi1 ming2 ， yang3 tian1 da4 hu1 xi1 。
- tian1 man4 man4 xi1 gao1 xi1 qing1 ， gao1 xi1 man4 xi1 wu2 shu2 zhi1 tian1 fou3 yu3 ling2 。
- qu3 ren2 zhi1 yang3 zhe3 ， wu2 nai3 zai4 hu0 zhao1 zhao1 hu1 yue1 yu3 fu1 ri4 xing1 。
- he2 san1 guang1 zhi1 bing4 zhao4 xi1 ， yan3 yun2 yu3 zhi1 ming2 ming2 。
- you1 yao1 shu1 hu1 xi1 shui3 guai4 zu2 xing2 ， yuan2 tuo2 an4 zou3 xi1 hai3 ruo4 dou4 jing1 。
- he2 kui4 kui4 xi1 yu4 zhuo2 ， ji4 fan1 fan1 xi1 bu4 ning2 。
- she2 pen1 yun2 er2 chu1 xue2 ， hu3 xiao4 feng1 xi1 lü3 ming2 。
- wu1 gao1 chao2 er2 feng4 qu4 xi1 ， ni4 hou4 di4 er2 zhi1 lan2 yi3 zhi1 bu4 sheng1 。
- kui2 xin1 qing1 xi1 he2 xiang4 ， song1 ying3 zhi2 er2 shu2 ming2 。
- ren2 ju4 chou2 xi1 dai4 rong2 ， tian1 ji4 mo4 xi1 wu2 sheng1 。
- wu1 hu1 ！ tian1 zai4 yun2 zhi1 shang4 xi1 ， ren2 zai4 yun2 zhi1 xia4 xi1 。
- you4 an1 neng2 jue2 yun2 er2 shang4 zheng1 ， wu1 hu1 。
- ji4 shang4 zheng1 zhi1 bu4 ke3 xi1 ， wo3 nai4 he2 xi1 bei1 fu4 qing1 。

## 注释

## 译文

## 赏析
