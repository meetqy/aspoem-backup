---
id: yuan-zhen-dai-jiu-jiu
title: 代九九
titlePinyin: dai4 jiu3 jiu3
titleSlug: dai-jiu-jiu
author: 元稹
authorPinyin: yuan2 zhen3
authorSlug: yuan-zhen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 昔年桃李月，顏色共花宜。
- 廻臉蓮初破，低蛾柳竝垂。
- 望山多倚樹，弄水愛臨池。
- 遠被登樓識，潛因倒影窺。
- 隔林徒想像，上砌轉逶迤。
- 謾擲庭中果，虛攀牆外枝。
- 強持文玉佩，求結麝香縭。
- 阿母憐金重，親兄要馬騎。
- 把將嬌小女，嫁與冶遊兒。
- 自隱勤勤索，相要事事隨。
- 每常同坐臥，不省暫參差。
- 纔學羞兼妒，何言寵便移。
- 青春來易皎，白日誓先虧。
- 僻性嗔來見，邪行醉後知。
- 別牀鋪枕席，當面指瑕疵。
- 妾貌應猶在，君情遽若斯。
- 的成終世恨，焉用此宵爲。
- 鸞鏡燈前撲，鴛衾手下隳。
- 參商半夜起，琴瑟一聲離。
- 努力新叢豔，狂風次第吹。

## 拼音

- xi1 nian2 tao2 li3 yue4 ， yan2 se4 gong4 hua1 yi2 。
- hui2 lian3 lian2 chu1 po4 ， di1 e2 liu3 bing4 chui2 。
- wang4 shan1 duo1 yi3 shu4 ， nong4 shui3 ai4 lin2 chi2 。
- yuan3 bei4 deng1 lou2 shi2 ， qian2 yin1 dao4 ying3 kui1 。
- ge2 lin2 tu2 xiang3 xiang4 ， shang4 qi4 zhuan3 wei1 yi2 。
- man2 zhi4 ting2 zhong1 guo3 ， xu1 pan1 qiang2 wai4 zhi1 。
- qiang2 chi2 wen2 yu4 pei4 ， qiu2 jie2 she4 xiang1 li2 。
- a1 mu3 lian2 jin1 zhong4 ， qin1 xiong1 yao4 ma3 qi2 。
- ba3 jiang1 jiao1 xiao3 nü3 ， jia4 yu3 ye3 you2 er2 。
- zi4 yin3 qin2 qin2 suo3 ， xiang1 yao4 shi4 shi4 sui2 。
- mei3 chang2 tong2 zuo4 wo4 ， bu4 sheng3 zan4 can1 cha4 。
- cai2 xue2 xiu1 jian1 du4 ， he2 yan2 chong3 bian4 yi2 。
- qing1 chun1 lai2 yi4 jiao3 ， bai2 ri4 shi4 xian1 kui1 。
- pi4 xing4 chen1 lai2 jian4 ， xie2 xing2 zui4 hou4 zhi1 。
- bie2 chuang2 pu1 zhen3 xi2 ， dang1 mian4 zhi3 xia2 ci1 。
- qie4 mao4 ying1 you2 zai4 ， jun1 qing2 ju4 ruo4 si1 。
- de0 cheng2 zhong1 shi4 hen4 ， yan1 yong4 ci3 xiao1 wei2 。
- luan2 jing4 deng1 qian2 pu1 ， yuan1 qin1 shou3 xia4 hui1 。
- can1 shang1 ban4 ye4 qi3 ， qin2 se4 yi4 sheng1 li2 。
- nu3 li4 xin1 cong2 yan4 ， kuang2 feng1 ci4 di4 chui1 。

## 注释

## 译文

## 赏析
