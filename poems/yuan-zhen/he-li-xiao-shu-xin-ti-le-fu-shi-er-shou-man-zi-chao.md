---
id: yuan-zhen-he-li-xiao-shu-xin-ti-le-fu-shi-er-shou-man-zi-chao
title: 和李校書新題樂府十二首 蠻子朝
titlePinyin: he2 li3 xiao4 shu1 xin1 ti2 le4 fu3 shi2 er4 shou3   man2 zi3 chao2
titleSlug: he-li-xiao-shu-xin-ti-le-fu-shi-er-shou-man-zi-chao
author: 元稹
authorPinyin: yuan2 zhen3
authorSlug: yuan-zhen
dynasty: 唐
dynastyPinyin: tang2
dynastySlug: tang
tags: []
---

## 正文

- 西南六詔有遺種，僻在荒陬路尋壅。
- 部落支離君長賤，比諸夷狄爲幽冗。
- 犬戎彊盛頻侵削，降有憤心戰無勇。
- 夜防抄盜保深山，朝望煙塵上高冢。
- 鳥道繩橋來款附，非因慕化因危悚。
- 清平官繫金呿嵯，求天叩地持雙珙。
- 益州大將韋令公，頃實遭時定汧隴。
- 自居劇鎮無他績，幸得蠻來固恩寵。
- 爲蠻開道引蠻朝，迎蠻送蠻常繼踵。
- 天子臨軒四方賀，朝廷無事唯端拱。
- 漏天走馬春雨寒，瀘水飛蛇瘴煙重。
- 椎頭醜類除憂患，瘇足役夫勞洶湧。
- 匈奴互市歲不供，雲蠻通好轡長駷。
- 戎王養馬漸多年，南人耗顇西人恐。

## 拼音

- xi1 nan2 liu4 zhao4 you3 yi2 zhong3 ， pi4 zai4 huang1 zou1 lu4 xun2 yong1 。
- bu4 luo4 zhi1 li2 jun1 chang2 jian4 ， bi3 zhu1 yi2 di2 wei2 you1 rong3 。
- quan3 rong2 qiang2 sheng4 bin1 qin1 xiao1 ， jiang4 you3 fen4 xin1 zhan4 wu2 yong3 。
- ye4 fang2 chao1 dao4 bao3 shen1 shan1 ， chao2 wang4 yan1 chen2 shang4 gao1 zhong3 。
- niao3 dao4 sheng2 qiao2 lai2 kuan3 fu4 ， fei1 yin1 mu4 hua4 yin1 wei1 song3 。
- qing1 ping2 guan1 xi4 jin1 qu1 cuo2 ， qiu2 tian1 kou4 di4 chi2 shuang1 gong3 。
- yi4 zhou1 da4 jiang1 wei2 ling4 gong1 ， qing3 shi2 zao1 shi2 ding4 qian1 long3 。
- zi4 ju1 ju4 zhen4 wu2 ta1 ji4 ， xing4 de2 man2 lai2 gu4 en1 chong3 。
- wei2 man2 kai1 dao4 yin3 man2 chao2 ， ying2 man2 song4 man2 chang2 ji4 zhong3 。
- tian1 zi3 lin2 xuan1 si4 fang1 he4 ， chao2 ting2 wu2 shi4 wei2 duan1 gong3 。
- lou4 tian1 zou3 ma3 chun1 yu3 han2 ， lu2 shui3 fei1 she2 zhang4 yan1 zhong4 。
- zhui1 tou2 chou3 lei4 chu2 you1 huan4 ， zhong3 zu2 yi4 fu1 lao2 xiong1 yong3 。
- xiong1 nu2 hu4 shi4 sui4 bu2 gong4 ， yun2 man2 tong1 hao3 pei4 chang2 song3 。
- rong2 wang2 yang3 ma3 jian4 duo1 nian2 ， nan2 ren2 hao4 cui4 xi1 ren2 kong3 。

## 注释

## 译文

## 赏析
