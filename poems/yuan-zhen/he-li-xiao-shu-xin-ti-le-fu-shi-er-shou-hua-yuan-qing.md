---
id: yuan-zhen-he-li-xiao-shu-xin-ti-le-fu-shi-er-shou-hua-yuan-qing
title: 和李校書新題樂府十二首 華原磬
titlePinyin: he2 li3 xiao4 shu1 xin1 ti2 le4 fu3 shi2 er4 shou3   hua2 yuan2 qing4
titleSlug: he-li-xiao-shu-xin-ti-le-fu-shi-er-shou-hua-yuan-qing
author: 元稹
authorPinyin: yuan2 zhen3
authorSlug: yuan-zhen
dynasty: 唐
dynastyPinyin: tang2
dynastySlug: tang
tags: []
---

## 正文

- 泗濱浮石裁爲磬，古樂疎音少人聽。
- 工師小賤牙曠稀，不辨邪聲嫌雅正。
- 正聲不屈古調高，鍾律參差管絃病。
- 鏗金戛瑟徒相雜，投玉敲冰杳然零。
- 華原輭石易追琢，高下隨人無雅鄭。
- 棄舊美新由樂胥，自此黃鍾不能競。
- 玄宗愛樂愛新樂，梨園弟子承恩橫。
- 霓裳纔徹胡騎來，雲門未得蒙親定。
- 我藏古磬藏在心，有時激作南風詠。
- 伯夔曾撫野獸馴，仲尼暫叩春雷盛。
- 何時得向筍簴懸，爲君一吼君心醒。
- 願君每聽念封疆，不遣豺狼勦人命。

## 拼音

- si4 bin1 fu2 shi2 cai2 wei2 qing4 ， gu3 le4 shu1 yin1 shao3 ren2 ting1 。
- gong1 shi1 xiao3 jian4 ya2 kuang4 xi1 ， bu2 bian4 xie2 sheng1 xian2 ya3 zheng4 。
- zheng4 sheng1 bu4 qu1 gu3 diao4 gao1 ， zhong1 lü4 can1 cha4 guan3 xian2 bing4 。
- keng1 jin1 jia2 se4 tu2 xiang1 za2 ， tou2 yu4 qiao1 bing1 yao3 ran2 ling2 。
- hua2 yuan2 ruan3 shi2 yi4 zhui1 zhuo2 ， gao1 xia4 sui2 ren2 wu2 ya3 zheng4 。
- qi4 jiu4 mei3 xin1 you2 le4 xu1 ， zi4 ci3 huang2 zhong1 bu4 neng2 jing4 。
- xuan2 zong1 ai4 le4 ai4 xin1 le4 ， li2 yuan2 di4 zi3 cheng2 en1 heng2 。
- ni2 shang0 cai2 che4 hu2 qi2 lai2 ， yun2 men2 wei4 de2 meng2 qin1 ding4 。
- wo3 cang2 gu3 qing4 cang2 zai4 xin1 ， you3 shi2 ji1 zuo4 nan2 feng1 yong3 。
- bo2 kui2 ceng2 fu3 ye3 shou4 xun4 ， zhong4 ni2 zan4 kou4 chun1 lei2 sheng4 。
- he2 shi2 de2 xiang4 sun3 ju4 xuan2 ， wei2 jun1 yi4 hou3 jun1 xin1 xing3 。
- yuan4 jun1 mei3 ting1 nian4 feng1 jiang1 ， bu4 qian3 chai2 lang2 jiao3 ren2 ming4 。

## 注释

## 译文

## 赏析
