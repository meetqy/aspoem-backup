---
id: yuan-zhen-chun-yue
title: 春月
titlePinyin: chun1 yue4
titleSlug: chun-yue
author: 元稹
authorPinyin: yuan2 zhen3
authorSlug: yuan-zhen
dynasty: 唐
dynastyPinyin: tang2
dynastySlug: tang
tags: []
---

## 正文

- 春月雖至明，終有靄靄光。
- 不似秋冬色，逼人寒帶霜。
- 纖粉澹虛壁，輕煙籠半牀。
- 分暉間林影，餘照上虹梁。
- 病久塵事隔，夜閑清興長。
- 擁抱顛倒領，步屣東西廂。
- 風柳結柔援，露梅飄暗香。
- 雪含櫻綻蘂，珠蹙桃綴房。
- 杳杳有餘思，行行安可忘。
- 四鄰非舊識，無以話中腸。
- 南有居士儼，默坐調心王。
- 款關一問訊，爲我披衣裳。
- 延我入深竹，暖我於小堂。
- 視身琉璃瑩，諭指芭蕉黃。
- 復有比丘溢，早傳龍樹方。
- 口中祕丹訣，肘後懸青囊。
- 錫杖雖獨振，刀圭期共嘗。
- 未知仙近遠，已覺神輕翔。
- 夜久魂耿耿，月明露蒼蒼。
- 悲哉沈眠士，寧見茲夕良。

## 拼音

- chun1 yue4 sui1 zhi4 ming2 ， zhong1 you3 ai3 ai3 guang1 。
- bu2 si4 qiu1 dong1 se4 ， bi1 ren2 han2 dai4 shuang1 。
- xian1 fen3 dan4 xu1 bi4 ， qing1 yan1 long2 ban4 chuang2 。
- fen1 hui1 jian4 lin2 ying3 ， yu2 zhao4 shang4 hong2 liang2 。
- bing4 jiu3 chen2 shi4 ge2 ， ye4 xian2 qing1 xing1 chang2 。
- yong1 bao4 dian1 dao3 ling3 ， bu4 xi3 dong1 xi1 xiang1 。
- feng1 liu3 jie2 rou2 yuan2 ， lu4 mei2 piao1 an4 xiang1 。
- xue3 han2 ying1 zhan4 rui3 ， zhu1 cu4 tao2 zhui4 fang2 。
- yao3 yao3 you3 yu2 si1 ， hang2 hang2 an1 ke3 wang4 。
- si4 lin2 fei1 jiu4 shi2 ， wu2 yi3 hua4 zhong1 chang2 。
- nan2 you3 ju1 shi4 yan3 ， mo4 zuo4 diao4 xin1 wang2 。
- kuan3 guan1 yi2 wen4 xun4 ， wei2 wo3 pi1 yi1 shang0 。
- yan2 wo3 ru4 shen1 zhu2 ， nuan3 wo3 wu1 xiao3 tang2 。
- shi4 shen1 liu2 li2 ying2 ， yu4 zhi3 ba1 jiao1 huang2 。
- fu4 you3 bi3 qiu1 yi4 ， zao3 chuan2 long2 shu4 fang1 。
- kou3 zhong1 bi4 dan1 jue2 ， zhou3 hou4 xuan2 qing1 nang2 。
- xi1 zhang4 sui1 du2 zhen4 ， dao1 gui1 qi1 gong4 chang2 。
- wei4 zhi1 xian1 jin4 yuan3 ， yi3 jue2 shen2 qing1 xiang2 。
- ye4 jiu3 hun2 geng3 geng3 ， yue4 ming2 lu4 cang1 cang1 。
- bei1 zai1 shen3 mian2 shi4 ， ning2 jian4 zi1 xi1 liang2 。

## 注释

## 译文

## 赏析
