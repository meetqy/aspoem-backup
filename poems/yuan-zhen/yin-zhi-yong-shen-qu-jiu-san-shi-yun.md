---
id: yuan-zhen-yin-zhi-yong-shen-qu-jiu-san-shi-yun
title: 飲致用神麴酒三十韻
titlePinyin: yin3 zhi4 yong4 shen2 qu1 jiu3 san1 shi2 yun4
titleSlug: yin-zhi-yong-shen-qu-jiu-san-shi-yun
author: 元稹
authorPinyin: yuan2 zhen3
authorSlug: yuan-zhen
dynasty: 唐
dynastyPinyin: tang2
dynastySlug: tang
tags: []
---

## 正文

- 七月調神麴，三春釀綠醽。
- 雕鐫荆玉盞，烘透內丘缾。
- 試滴盤心露，疑添案上螢。
- 滿尊凝止水，祝地落繁星。
- 翻陋瓊漿濁，唯聞石髓馨。
- 冰壺通角簟，金鏡徹雲屏。
- 雪暎煙光薄，霜涵霽色泠。
- 蚌珠懸皎皛，桂魄倒瀴溟。
- 晝灑蟬將飲，宵揮鶴誤聆。
- 琉璃驚太白，鍾乳訝微青。
- 詎敢辭濡首，幷憐可鑒形。
- 行當遣俗累，便得造禪扃。
- 何憚說千日，甘從過百齡。
- 但令長泛蟻，無復恨漂萍。
- 膽壯還增氣，機忘反自冥。
- 甕眠思畢卓，糟籍憶劉伶。
- 髣髴中聖日，希夷夾大庭。
- 眼前須底物，座右任他銘。
- 刮骨都無痛，如泥未擬停。
- 殘觴猶漠漠，華燭已熒熒。
- 真性臨時見，狂歌半睡聽。
- 喧闐爭意氣，調笑學娉婷。
- 酩酊焉知極，羇離忽暫寧。
- 雞聲催欲曙，蟾影照初醒。
- 咽絕鵑啼竹，蕭撩雁去汀。
- 遙城傳漏箭，鄉寺響風鈴。
- 楚澤一爲梗，堯階屢變蓂。
- 醉荒非獨此，愁夢幾曾經。
- 每恥窮途哭，今那客淚零。
- 感君澄醴酒，不遣渭和涇。

## 拼音

- qi1 yue4 diao4 shen2 qu1 ， san1 chun1 niang4 lü4 ling2 。
- diao1 juan1 jing1 yu4 zhan3 ， hong1 tou4 nei4 qiu1 ping2 。
- shi4 di1 pan2 xin1 lu4 ， yi2 tian1 an4 shang4 ying2 。
- man3 zun1 ning2 zhi3 shui3 ， zhu4 di4 luo4 fan2 xing1 。
- fan1 lou4 qiong2 jiang1 zhuo2 ， wei2 wen2 shi2 sui3 xin1 。
- bing1 hu2 tong1 jiao3 dian4 ， jin1 jing4 che4 yun2 ping2 。
- xue3 ying4 yan1 guang1 bao2 ， shuang1 han2 ji4 se4 ling2 。
- bang4 zhu1 xuan2 jiao3 xiao3 ， gui4 po4 dao3 ying1 ming2 。
- zhou4 sa3 chan2 jiang1 yin3 ， xiao1 hui1 he4 wu4 ling2 。
- liu2 li2 jing1 tai4 bai2 ， zhong1 ru3 ya4 wei1 qing1 。
- ju4 gan3 ci2 ru2 shou3 ， bing4 lian2 ke3 jian4 xing2 。
- xing2 dang1 qian3 su2 lei4 ， bian4 de2 zao4 shan4 jiong1 。
- he2 dan4 shuo1 qian1 ri4 ， gan1 cong2 guo4 bai3 ling2 。
- dan4 ling4 chang2 fan4 yi3 ， wu2 fu4 hen4 piao1 ping2 。
- dan3 zhuang4 huan2 zeng1 qi4 ， ji1 wang4 fan3 zi4 ming2 。
- weng4 mian2 si1 bi4 zhuo2 ， zao1 ji2 yi4 liu2 ling2 。
- fang3 fu2 zhong1 sheng4 ri4 ， xi1 yi2 jia1 da4 ting2 。
- yan3 qian2 xu1 di3 wu4 ， zuo4 you4 ren4 ta1 ming2 。
- gua1 gu3 dou1 wu2 tong4 ， ru2 ni2 wei4 ni3 ting2 。
- can2 shang1 you2 mo4 mo4 ， hua2 zhu2 yi3 ying2 ying2 。
- zhen1 xing4 lin2 shi2 jian4 ， kuang2 ge1 ban4 shui4 ting1 。
- xuan1 tian2 zheng1 yi4 qi4 ， diao4 xiao4 xue2 ping1 ting2 。
- ming3 ding3 yan1 zhi1 ji2 ， ji1 li2 hu1 zan4 ning2 。
- ji1 sheng1 cui1 yu4 shu3 ， chan2 ying3 zhao4 chu1 xing3 。
- yan4 jue2 jian1 ti2 zhu2 ， xiao1 liao2 yan4 qu4 ting1 。
- yao2 cheng2 chuan2 lou4 jian4 ， xiang1 si4 xiang3 feng1 ling2 。
- chu3 ze2 yi4 wei2 geng3 ， yao2 jie1 lü3 bian4 mi4 。
- zui4 huang1 fei1 du2 ci3 ， chou2 meng4 ji1 ceng2 jing1 。
- mei3 chi3 qiong2 tu2 ku1 ， jin1 na4 ke4 lei4 ling2 。
- gan3 jun1 cheng2 li3 jiu3 ， bu4 qian3 wei4 he2 jing1 。

## 注释

## 译文

## 赏析
