---
id: yuan-zhen-zao-feng-er-shi-yun
title: 遭風二十韻
titlePinyin: zao1 feng1 er4 shi2 yun4
titleSlug: zao-feng-er-shi-yun
author: 元稹
authorPinyin: yuan2 zhen3
authorSlug: yuan-zhen
dynasty: 唐
dynastyPinyin: tang2
dynastySlug: tang
tags: []
---

## 正文

- 洞庭瀰漫接天廻，一點君山似措杯。
- 暝色已籠秋竹樹，夕陽猶帶舊樓臺。
- 湘南賈伴乘風信，夏口篙工厄泝洄。
- 後侶逢灘方拽𥮘，前宗到浦已眠桅。
- 俄驚四面雲屏合，坐見千峰雪浪堆。
- 罔象睢盱頻逞怪，石尤翻動忽成災。
- 勝凌豈但河宮溢，坱軋渾憂地軸摧。
- 疑是陰兵致昏黑，果聞靈鼓借喧豗。
- 龍歸窟穴深潭漩，蜃作波濤古岸隤。
- 水客暗遊燒野火，楓人夜長吼春雷。
- 浸淫沙市兒童亂，汩沒汀洲雁鶩哀。
- 自歎生涯看轉燭，更悲商旅哭沈財。
- 檣烏斗折頭倉掉，水狗斜傾尾纜開。
- 在昔詎慙橫海志，此時甘乏濟川才。
- 歷陽舊事曾爲鼈，鮌穴相傳有化能。
- 閉目唯愁滿空電，冥心真類不然灰。
- 那知否極休徵至，漸覺宵分曙氣催。
- 怪族潛收湖黯湛，幽妖盡走日崔嵬。
- 紫衣將校臨船問，白馬君侯傍柳來。
- 喚上驛亭還酩酊，兩行紅袖拂樽罍。

## 拼音

- dong4 ting2 mi2 man4 jie1 tian1 hui2 ， yi4 dian3 jun1 shan1 si4 cuo4 bei1 。
- ming2 se4 yi3 long2 qiu1 zhu2 shu4 ， xi1 yang2 you2 dai4 jiu4 lou2 tai2 。
- xiang1 nan2 jia3 ban4 cheng2 feng1 xin4 ， xia4 kou3 gao1 gong1 e4 su4 hui2 。
- hou4 lü3 feng2 tan1 fang1 zhuai4 𥮘， qian2 zong1 dao4 pu3 yi3 mian2 wei2 。
- e2 jing1 si4 mian4 yun2 ping2 he2 ， zuo4 jian4 qian1 feng1 xue3 lang4 dui1 。
- wang3 xiang4 sui1 xu1 bin1 cheng3 guai4 ， shi2 you2 fan1 dong4 hu1 cheng2 zai1 。
- sheng4 ling2 qi3 dan4 he2 gong1 yi4 ， yang3 ya4 hun2 you1 di4 zhou2 cui1 。
- yi2 shi4 yin1 bing1 zhi4 hun1 hei1 ， guo3 wen2 ling2 gu3 jie4 xuan1 hui1 。
- long2 gui1 ku1 xue2 shen1 tan2 xuan2 ， shen4 zuo4 bo1 tao1 gu3 an4 tui2 。
- shui3 ke4 an4 you2 shao1 ye3 huo3 ， feng1 ren2 ye4 chang2 hou3 chun1 lei2 。
- jin4 yin2 sha1 shi4 er2 tong2 luan4 ， gu3 mei2 ting1 zhou1 yan4 wu4 ai1 。
- zi4 tan4 sheng1 ya2 kan4 zhuan3 zhu2 ， geng4 bei1 shang1 lü3 ku1 shen3 cai2 。
- qiang2 wu1 dou4 zhe2 tou2 cang1 diao4 ， shui3 gou3 xie2 qing1 wei3 lan3 kai1 。
- zai4 xi1 ju4 can2 heng2 hai3 zhi4 ， ci3 shi2 gan1 fa2 ji4 chuan1 cai2 。
- li4 yang2 jiu4 shi4 ceng2 wei2 bie1 ， gun3 xue2 xiang1 chuan2 you3 hua4 neng2 。
- bi4 mu4 wei2 chou2 man3 kong1 dian4 ， ming2 xin1 zhen1 lei4 bu4 ran2 hui1 。
- na4 zhi1 fou3 ji2 xiu1 zhi3 zhi4 ， jian4 jue2 xiao1 fen1 shu3 qi4 cui1 。
- guai4 zu2 qian2 shou1 hu2 an4 zhan4 ， you1 yao1 jin4 zou3 ri4 cui1 wei2 。
- zi3 yi1 jiang1 xiao4 lin2 chuan2 wen4 ， bai2 ma3 jun1 hou2 bang4 liu3 lai2 。
- huan4 shang4 yi4 ting2 huan2 ming3 ding3 ， liang3 xing2 hong2 xiu4 fu2 zun1 lei2 。

## 注释

## 译文

## 赏析
