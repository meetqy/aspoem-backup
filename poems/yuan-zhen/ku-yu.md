---
id: yuan-zhen-ku-yu
title: 苦雨
titlePinyin: ku3 yu3
titleSlug: ku-yu
author: 元稹
authorPinyin: yuan2 zhen3
authorSlug: yuan-zhen
dynasty: 唐
dynastyPinyin: tang2
dynastySlug: tang
tags: []
---

## 正文

- 江瘴氣候惡，庭空田地蕪。
- 煩昏一日內，陰暗三四殊。
- 巢燕汚牀席，蒼蠅點肌膚。
- 不足生詬怒，但苦寡歡娛。
- 夜來稍清晏，放體階前呼。
- 未飽風月思，已爲蚊蚋圖。
- 我受簪組身，我生天地爐。
- 炎蒸安敢勌，蟲豸何時無。
- 凌晨坐堂廡，努力泥中趨。
- 官家事不了，尤悔亦可虞。
- 門外竹橋折，馬驚不敢踰。
- 回頭命僮御，向我色踟躕。
- 自顧方濩落，安能相詰誅。
- 隱忍心憤恨，翻爲聲喣愉。
- 逡巡崔嵬日，杲曜東南隅。
- 已復雲蔽翳，不使及泥塗。
- 良農盡蒲葦，厚地積潢汚。
- 三光不得照，萬物何由蘇。
- 安得飛廉車，磔裂雲將軀。
- 又提精陽劒，蛟螭支節屠。
- 陰沴皆電埽，幽妖亦雷驅。
- 煌煌啓閶闔，軋軋掉乾樞。
- 東西生日月，晝夜如轉珠。
- 百川朝巨海，六龍蹋亨衢。
- 此意倍寥廓，時來本須臾。
- 今也泥鴻洞，黿鼉真得途。

## 拼音

- jiang1 zhang4 qi4 hou4 e4 ， ting2 kong1 tian2 di4 wu2 。
- fan2 hun1 yi2 ri4 nei4 ， yin1 an4 san1 si4 shu1 。
- chao2 yan4 wu1 chuang2 xi2 ， cang1 ying2 dian3 ji1 fu1 。
- bu4 zu2 sheng1 gou4 nu4 ， dan4 ku3 gua3 huan1 yu2 。
- ye4 lai2 shao1 qing1 yan4 ， fang4 ti3 jie1 qian2 hu1 。
- wei4 bao3 feng1 yue4 si1 ， yi3 wei2 wen2 rui4 tu2 。
- wo3 shou4 zan1 zu3 shen1 ， wo3 sheng1 tian1 di4 lu2 。
- yan2 zheng1 an1 gan3 juan4 ， chong2 zhi4 he2 shi2 wu2 。
- ling2 chen2 zuo4 tang2 wu3 ， nu3 li4 ni2 zhong1 qu1 。
- guan1 jia1 shi4 bu4 liao3 ， you2 hui3 yi4 ke3 yu2 。
- men2 wai4 zhu2 qiao2 zhe2 ， ma3 jing1 bu4 gan3 yu2 。
- hui2 tou2 ming4 tong2 yu4 ， xiang4 wo3 se4 chi2 chu2 。
- zi4 gu4 fang1 hu4 luo4 ， an1 neng2 xiang1 jie2 zhu1 。
- yin3 ren3 xin1 fen4 hen4 ， fan1 wei2 sheng1 xu3 yu2 。
- qun1 xun2 cui1 wei2 ri4 ， gao3 yao4 dong1 nan2 yu2 。
- yi3 fu4 yun2 bi4 yi4 ， bu4 shi3 ji2 ni2 tu2 。
- liang2 nong2 jin4 pu2 wei3 ， hou4 di4 ji1 huang2 wu1 。
- san1 guang1 bu4 de2 zhao4 ， wan4 wu4 he2 you2 su1 。
- an1 de2 fei1 lian2 ju1 ， zhe2 lie4 yun2 jiang1 qu1 。
- you4 ti2 jing1 yang2 jian4 ， jiao1 chi1 zhi1 jie2 tu2 。
- yin1 li4 jie1 dian4 sao4 ， you1 yao1 yi4 lei2 qu1 。
- huang2 huang2 qi3 chang1 he2 ， ya4 ya4 diao4 qian2 shu1 。
- dong1 xi1 sheng1 ri4 yue4 ， zhou4 ye4 ru2 zhuan3 zhu1 。
- bai3 chuan1 chao2 ju4 hai3 ， liu4 long2 ta4 heng1 qu2 。
- ci3 yi4 bei4 liao2 kuo4 ， shi2 lai2 ben3 xu1 yu2 。
- jin1 ye3 ni2 hong2 dong4 ， yuan2 tuo2 zhen1 de2 tu2 。

## 注释

## 译文

## 赏析
