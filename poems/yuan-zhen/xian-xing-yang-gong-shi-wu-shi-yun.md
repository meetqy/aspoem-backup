---
id: yuan-zhen-xian-xing-yang-gong-shi-wu-shi-yun
title: 獻滎陽公詩五十韻
titlePinyin: xian4 xing2 yang2 gong1 shi1 wu3 shi2 yun4
titleSlug: xian-xing-yang-gong-shi-wu-shi-yun
author: 元稹
authorPinyin: yuan2 zhen3
authorSlug: yuan-zhen
dynasty: 唐
dynastyPinyin: tang2
dynastySlug: tang
tags: []
---

## 正文

- 鄭驛騎翩翩，丘門子弟賢。
- 文翁開學日，正禮騁途年。
- 駿骨黃金買，英髦絳帳延。
- 趨風皆蹀足，侍坐各差肩。
- 解榻招徐穉，登樓引仲宣。
- 鳳攢題字扇，魚落講經筵。
- 盛氣河包濟，貞姿嶽柱天。
- 臯夔當五百，鄒魯重三千。
- 科斗翻騰取，關雎教授先。
- 篆垂朝露滴，詩綴夜珠聯。
- 逸禮多心匠，焚書舊口傳。
- 陳遵修尺牘，阮瑀讓飛牋。
- 中的顏初啓，抽毫踵未旋。
- 森羅萬木合，屬對百花全。
- 詞海跳波湧，文星拂坐懸。
- 戴馮遙避席，祖逖後施鞭。
- 西蜀凌雲賦，東陽詠月篇。
- 勁芟鼇足斷，精貫蝨心穿。
- 浩汗神彌王，鷂颺興欲仙。
- 冰壺通皓雪，綺樹眇晴煙。
- 驅駕雷霆走，鋪陳錦繡鮮。
- 情機登穾奧，流韻溢山川。
- 墨客膺潛服，談賓膝誤前。
- 張鱗定摧敗，折角反矜憐。
- 句句推瓊玉，聲聲播管弦。
- 纖新撩造化，澒洞斡陶甄。
- 衛磬琤鍧極，齊竽僭濫偏。
- 空虛慙炙輠，點竄許懷鉛。
- 憊色秋來草，哀吟雨後蟬。
- 自傷魂慘沮，何暇思幽玄。
- 喜到樽罍側，愁親几案邊。
- 菁華知竭矣，胏腑尚求旃。
- 抵滯渾成醉，徘徊轉慕膻。
- 老歎才漸少，閑苦病相煎。
- 瓦礫難追琢，芻蕘分棄捐。
- 漫勞成懇懇，那得美娟娟。
- 拙劣仍非速，迂愚且異專。
- 移時停筆硯，揮景乏戈鋋。
- 儀舌忻猶在，舒帷誓不褰。
- 會將連獻楚，深恥謬游燕。
- 蒲有臨書葉，韋充讀易編。
- 沙須披見寶，經擬帶耕田。
- 入霧長期閏，持朱本望研。
- 輪轅呈曲直，鑿枘取方圓。
- 呼吸寧徒爾，霑濡豈浪然。
- 過簫資響亮，隨水漲淪漣。
- 惜日看圭短，偷光恨壁堅。
- 勤勤彫朽木，細細導蒙泉。
- 傳癖今應甚，頭風昨已痊。
- 丹青公舊物，一爲變蚩妍。

## 拼音

- zheng4 yi4 qi2 pian1 pian1 ， qiu1 men2 zi3 di4 xian2 。
- wen2 weng1 kai1 xue2 ri4 ， zheng4 li3 cheng3 tu2 nian2 。
- jun4 gu3 huang2 jin1 mai3 ， ying1 mao2 jiang4 zhang4 yan2 。
- qu1 feng1 jie1 die2 zu2 ， shi4 zuo4 ge4 cha4 jian1 。
- jie3 ta4 zhao1 xu2 zhi4 ， deng1 lou2 yin3 zhong4 xuan1 。
- feng4 zan3 ti2 zi4 shan4 ， yu2 luo4 jiang3 jing1 yan2 。
- sheng4 qi4 he2 bao1 ji4 ， zhen1 zi1 yue4 zhu4 tian1 。
- gao1 kui2 dang1 wu3 bai3 ， zou1 lu3 zhong4 san1 qian1 。
- ke1 dou4 fan1 teng2 qu3 ， guan1 ju1 jiao4 shou4 xian1 。
- zhuan4 chui2 zhao1 lu4 di1 ， shi1 zhui4 ye4 zhu1 lian2 。
- yi4 li3 duo1 xin1 jiang4 ， fen2 shu1 jiu4 kou3 chuan2 。
- chen2 zun1 xiu1 chi3 du2 ， ruan3 yu3 rang4 fei1 jian1 。
- zhong1 de0 yan2 chu1 qi3 ， chou1 hao2 zhong3 wei4 xuan2 。
- sen1 luo2 wan4 mu4 he2 ， shu3 dui4 bai3 hua1 quan2 。
- ci2 hai3 tiao4 bo1 yong3 ， wen2 xing1 fu2 zuo4 xuan2 。
- dai4 feng2 yao2 bi4 xi2 ， zu3 ti4 hou4 shi1 bian1 。
- xi1 shu3 ling2 yun2 fu4 ， dong1 yang2 yong3 yue4 pian1 。
- jin4 shan1 ao2 zu2 duan4 ， jing1 guan4 shi1 xin1 chuan1 。
- hao4 han4 shen2 mi2 wang2 ， yao4 yang2 xing1 yu4 xian1 。
- bing1 hu2 tong1 hao4 xue3 ， qi3 shu4 miao3 qing2 yan1 。
- qu1 jia4 lei2 ting2 zou3 ， pu1 chen2 jin3 xiu4 xian1 。
- qing2 ji1 deng1 yao4 ao4 ， liu2 yun4 yi4 shan1 chuan1 。
- mo4 ke4 ying1 qian2 fu2 ， tan2 bin1 xi1 wu4 qian2 。
- zhang1 lin2 ding4 cui1 bai4 ， zhe2 jiao3 fan3 jin1 lian2 。
- ju4 ju4 tui1 qiong2 yu4 ， sheng1 sheng1 bo1 guan3 xian2 。
- xian1 xin1 liao2 zao4 hua4 ， hong4 dong4 wo4 tao2 zhen1 。
- wei4 qing4 cheng1 hong1 ji2 ， qi2 yu2 jian4 lan4 pian1 。
- kong1 xu1 can2 zhi4 guo3 ， dian3 cuan4 xu1 huai2 qian1 。
- bei4 se4 qiu1 lai2 cao3 ， ai1 yin2 yu3 hou4 chan2 。
- zi4 shang1 hun2 can3 ju3 ， he2 xia2 si1 you1 xuan2 。
- xi3 dao4 zun1 lei2 ce4 ， chou2 qin1 ji1 an4 bian1 。
- jing1 hua2 zhi1 jie2 yi3 ， fei4 fu3 shang4 qiu2 zhan1 。
- di3 zhi4 hun2 cheng2 zui4 ， pai2 huai2 zhuan3 mu4 shan1 。
- lao3 tan4 cai2 jian4 shao3 ， xian2 ku3 bing4 xiang1 jian1 。
- wa3 li4 nan2 zhui1 zhuo2 ， chu2 rao2 fen1 qi4 juan1 。
- man4 lao2 cheng2 ken3 ken3 ， na4 de2 mei3 juan1 juan1 。
- zhuo1 lie4 reng2 fei1 su4 ， yu1 yu2 qie3 yi4 zhuan1 。
- yi2 shi2 ting2 bi3 yan4 ， hui1 jing3 fa2 ge1 chan2 。
- yi2 she2 xin1 you2 zai4 ， shu1 wei2 shi4 bu4 qian1 。
- hui4 jiang1 lian2 xian4 chu3 ， shen1 chi3 miu4 you2 yan4 。
- pu2 you3 lin2 shu1 ye4 ， wei2 chong1 du2 yi4 bian1 。
- sha1 xu1 pi1 jian4 bao3 ， jing1 ni3 dai4 geng1 tian2 。
- ru4 wu4 chang2 qi1 run4 ， chi2 zhu1 ben3 wang4 yan2 。
- lun2 yuan2 cheng2 qu1 zhi2 ， zao2 rui4 qu3 fang1 yuan2 。
- hu1 xi1 ning2 tu2 er3 ， zhan1 ru2 qi3 lang4 ran2 。
- guo4 xiao1 zi1 xiang3 liang4 ， sui2 shui3 zhang3 lun2 lian2 。
- xi1 ri4 kan4 gui1 duan3 ， tou1 guang1 hen4 bi4 jian1 。
- qin2 qin2 diao1 xiu3 mu4 ， xi4 xi4 dao3 meng2 quan2 。
- chuan2 pi3 jin1 ying1 shen4 ， tou2 feng1 zuo2 yi3 quan2 。
- dan1 qing1 gong1 jiu4 wu4 ， yi4 wei2 bian4 chi1 yan2 。

## 注释

## 译文

## 赏析
