---
id: yuan-zhen-chou-zheng-cong-shi-si-nian-jiu-yue-yan-wang-hai-ting-ci-yong-jiu-yun
title: 酬鄭從事四年九月宴望海亭次用舊韻
titlePinyin: chou2 zheng4 cong2 shi4 si4 nian2 jiu3 yue4 yan4 wang4 hai3 ting2 ci4 yong4 jiu4 yun4
titleSlug: chou-zheng-cong-shi-si-nian-jiu-yue-yan-wang-hai-ting-ci-yong-jiu-yun
author: 元稹
authorPinyin: yuan2 zhen3
authorSlug: yuan-zhen
dynasty: 唐
dynastyPinyin: tang2
dynastySlug: tang
tags: []
---

## 正文

- 海亭樹木何蘢蔥，寒光透坼秋玲瓏。
- 湖山四面爭氣色，曠望不與人間同。
- 一拳墺伏東武小，兩山鬬構秦望雄。
- 嵌空古墓失文種，突兀怪石疑防風。
- 舟船駢比有宗侶，水雲滃泱無始終。
- 雪花布徧稻隴白，日脚插入秋波紅。
- 興餘望劇酒四坐，歌聲舞豔煙霞中。
- 酒酣從事歌送我，歌云此樂難再逢。
- 良時年少猶健羨，使君況是頭白翁。
- 我聞此曲深歎息，唧唧不異秋草蟲。
- 憶年十五學構廈，有意蓋覆天下窮。
- 安知四十虛富貴，朱紫束縛心志空。
- 妝梳伎女上樓榭，止欲歡樂微茫躬。
- 雖無趣尚慕賢聖，幸有心目知西東。
- 欲將滑甘柔藏府，已被鬱噎衝喉嚨。
- 君今勸我酒太醉，醉語不復能沖融。
- 勸君莫學虛富貴，不是賢人難變通。

## 拼音

- hai3 ting2 shu4 mu4 he2 long2 cong1 ， han2 guang1 tou4 che4 qiu1 ling2 long2 。
- hu2 shan1 si4 mian4 zheng1 qi4 se4 ， kuang4 wang4 bu4 yu3 ren2 jian4 tong2 。
- yi4 quan2 ao4 fu2 dong1 wu3 xiao3 ， liang3 shan1 dou4 gou4 qin2 wang4 xiong2 。
- qian4 kong1 gu3 mu4 shi1 wen2 zhong3 ， tu1 wu4 guai4 shi2 yi2 fang2 feng1 。
- zhou1 chuan2 pian2 bi3 you3 zong1 lü3 ， shui3 yun2 weng3 yang1 wu2 shi3 zhong1 。
- xue3 hua1 bu4 bian4 dao4 long3 bai2 ， ri4 jiao3 cha1 ru4 qiu1 bo1 hong2 。
- xing1 yu2 wang4 ju4 jiu3 si4 zuo4 ， ge1 sheng1 wu3 yan4 yan1 xia2 zhong1 。
- jiu3 han1 cong2 shi4 ge1 song4 wo3 ， ge1 yun2 ci3 le4 nan2 zai4 feng2 。
- liang2 shi2 nian2 shao4 you2 jian4 xian4 ， shi3 jun1 kuang4 shi4 tou2 bai2 weng1 。
- wo3 wen2 ci3 qu3 shen1 tan4 xi1 ， ji1 ji1 bu2 yi4 qiu1 cao3 chong2 。
- yi4 nian2 shi2 wu3 xue2 gou4 sha4 ， you3 yi4 gai4 fu4 tian1 xia4 qiong2 。
- an1 zhi1 si4 shi2 xu1 fu4 gui4 ， zhu1 zi3 shu4 fu4 xin1 zhi4 kong1 。
- zhuang1 shu1 ji4 nü3 shang4 lou2 xie4 ， zhi3 yu4 huan1 le4 wei1 mang2 gong1 。
- sui1 wu2 qu4 shang4 mu4 xian2 sheng4 ， xing4 you3 xin1 mu4 zhi1 xi1 dong1 。
- yu4 jiang1 hua2 gan1 rou2 cang2 fu3 ， yi3 bei4 yu4 ye1 chong1 hou2 long2 。
- jun1 jin1 quan4 wo3 jiu3 tai4 zui4 ， zui4 yu3 bu2 fu4 neng2 chong1 rong2 。
- quan4 jun1 mo4 xue2 xu1 fu4 gui4 ， bu2 shi4 xian2 ren2 nan2 bian4 tong1 。

## 注释

## 译文

## 赏析
