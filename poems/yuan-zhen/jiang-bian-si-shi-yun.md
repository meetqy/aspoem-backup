---
id: yuan-zhen-jiang-bian-si-shi-yun
title: 江邊四十韻
titlePinyin: jiang1 bian1 si4 shi2 yun4
titleSlug: jiang-bian-si-shi-yun
author: 元稹
authorPinyin: yuan2 zhen3
authorSlug: yuan-zhen
dynasty: 唐
dynastyPinyin: tang2
dynastySlug: tang
tags: []
---

## 正文

- 官借江邊宅，天生地勢坳。
- 敧危饒壞構，迢遞接長郊。
- 怪鵩頻棲息，跳蛙頗混殽。
- 總無籬繳繞，尤怕虎咆哮。
- 停潦魚招獺，空倉鼠敵貓。
- 土虛煩穴蟻，柱朽畏藏蛟。
- 蛇虺吞簷雀，豺狼逐野麃。
- 犬驚狂浩浩，雞亂響嘐嘐。
- 濩落貧甘守，荒涼穢盡包。
- 斷簾飛熠燿，當戶網蠨蛸。
- 曲突翻成沼，行廊却代庖。
- 橋橫老顛枿，馬病裛芻茭。
- 一一牀頭點，連連砌下泡。
- 辱泥疑在絳，避雨想經崤。
- 相顧憂爲鼈，誰能復繫匏。
- 誓心來利往，卜食過安爻。
- 何計逃昏墊，移文報舊交。
- 棟梁存伐木，苫蓋愧分茅。
- 金琯排黃荻，琅玕褭翠梢。
- 花塼水面鬬，鴛瓦玉聲敲。
- 方礎荆山採，修掾郢匠鉋。
- 隱錐雷震蟄，破竹箭鳴骹。
- 正寢初停午，頻眠欲轉胞。
- 囷圓收薄祿，廚敝備嘉肴。
- 各各人寧宇，雙雙燕賀巢。
- 高門受車轍，華廐稱蒲捎。
- 尺寸皆隨用，毫釐敢浪拋。
- 篾餘籠白鶴，枝賸架青鵁。
- 製榻容筐篚，施關拒斗筲。
- 欄干防汲井，密室待持膠。
- 庭草傭工薙，園蔬稚子掊。
- 本圖閑種植，那要擇肥磽。
- 綠柚勤勤數，紅榴箇箇抄。
- 池清漉螃蟹，瓜蠹拾𧏘蟊。
- 曬篆看沙鳥，磨刀綻海鮫。
- 羅灰修藥竈，築垛閱弓弰。
- 散誕都由習，童蒙剩嬾教。
- 最便陶靜飲，還作解愁嘲。
- 近浦聞歸楫，遙城罷曉鐃。
- 王孫如有問，須爲併揮鞘。

## 拼音

- guan1 jie4 jiang1 bian1 zhai2 ， tian1 sheng1 di4 shi4 ao4 。
- qi1 wei1 rao2 huai4 gou4 ， tiao2 di4 jie1 chang2 jiao1 。
- guai4 fu2 bin1 qi1 xi1 ， tiao4 wa1 po1 hun4 yao2 。
- zong3 wu2 li2 jiao3 rao4 ， you2 pa4 hu3 pao2 xiao4 。
- ting2 liao2 yu2 zhao1 ta3 ， kong1 cang1 shu3 di2 mao1 。
- tu3 xu1 fan2 xue2 yi3 ， zhu4 xiu3 wei4 cang2 jiao1 。
- she2 hui1 tun1 yan2 que4 ， chai2 lang2 zhu2 ye3 biao1 。
- quan3 jing1 kuang2 hao4 hao4 ， ji1 luan4 xiang3 jiao1 jiao1 。
- hu4 luo4 pin2 gan1 shou3 ， huang1 liang2 hui4 jin4 bao1 。
- duan4 lian2 fei1 yi4 yao4 ， dang1 hu4 wang3 xiao1 shao1 。
- qu3 tu1 fan1 cheng2 zhao3 ， xing2 lang2 que4 dai4 pao2 。
- qiao2 heng2 lao3 dian1 nie4 ， ma3 bing4 yi4 chu2 jiao1 。
- yi1 yi1 chuang2 tou2 dian3 ， lian2 lian2 qi4 xia4 pao4 。
- ru3 ni2 yi2 zai4 jiang4 ， bi4 yu3 xiang3 jing1 xiao2 。
- xiang1 gu4 you1 wei2 bie1 ， shui2 neng2 fu4 xi4 pao2 。
- shi4 xin1 lai2 li4 wang3 ， bu3 shi2 guo4 an1 yao2 。
- he2 ji4 tao2 hun1 dian4 ， yi2 wen2 bao4 jiu4 jiao1 。
- dong4 liang2 cun2 fa2 mu4 ， shan1 gai4 kui4 fen1 mao2 。
- jin1 guan3 pai2 huang2 di2 ， lang2 gan1 niao3 cui4 shao1 。
- hua1 zhuan1 shui3 mian4 dou4 ， yuan1 wa3 yu4 sheng1 qiao1 。
- fang1 chu3 jing1 shan1 cai3 ， xiu1 yuan4 ying3 jiang4 bao4 。
- yin3 zhui1 lei2 zhen4 zhe2 ， po4 zhu2 jian4 ming2 xiao1 。
- zheng4 qin3 chu1 ting2 wu3 ， bin1 mian2 yu4 zhuan3 bao1 。
- qun1 yuan2 shou1 bao2 lu4 ， chu2 bi4 bei4 jia1 yao2 。
- ge4 ge4 ren2 ning2 yu3 ， shuang1 shuang1 yan4 he4 chao2 。
- gao1 men2 shou4 ju1 zhe2 ， hua2 jiu4 cheng1 pu2 shao1 。
- chi3 cun4 jie1 sui2 yong4 ， hao2 li2 gan3 lang4 pao1 。
- mie4 yu2 long2 bai2 he4 ， zhi1 sheng4 jia4 qing1 jiao1 。
- zhi4 ta4 rong2 kuang1 fei3 ， shi1 guan1 ju4 dou4 shao1 。
- lan2 gan1 fang2 ji2 jing3 ， mi4 shi4 dai4 chi2 jiao1 。
- ting2 cao3 yong1 gong1 ti4 ， yuan2 shu1 zhi4 zi3 pou2 。
- ben3 tu2 xian2 zhong3 zhi2 ， na4 yao4 ze2 fei2 qiao1 。
- lü4 you4 qin2 qin2 shu4 ， hong2 liu2 ge4 ge4 chao1 。
- chi2 qing1 lu4 pang2 xie4 ， gua1 du4 shi2 𧏘 mao2 。
- shai4 zhuan4 kan4 sha1 niao3 ， mo2 dao1 zhan4 hai3 jiao1 。
- luo2 hui1 xiu1 yao4 zao4 ， zhu4 duo4 yue4 gong1 shao1 。
- san4 dan4 dou1 you2 xi2 ， tong2 meng2 sheng4 lan3 jiao4 。
- zui4 bian4 tao2 jing4 yin3 ， huan2 zuo4 jie3 chou2 chao2 。
- jin4 pu3 wen2 gui1 ji2 ， yao2 cheng2 ba4 xiao3 nao2 。
- wang2 sun1 ru2 you3 wen4 ， xu1 wei2 bing4 hui1 qiao4 。

## 注释

## 译文

## 赏析
