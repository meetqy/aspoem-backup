---
id: yuan-zhen-shu-yi
title: 書異
titlePinyin: shu1 yi4
titleSlug: shu-yi
author: 元稹
authorPinyin: yuan2 zhen3
authorSlug: yuan-zhen
dynasty: 唐
dynastyPinyin: tang2
dynastySlug: tang
tags: []
---

## 正文

- 孟冬初寒月，渚澤蒲尚青。
- 飄蕭北風起，皓雪紛滿庭。
- 行過冬至後，凍閉萬物零。
- 奔渾馳暴雨，驟鼓轟雷霆。
- 傳云不終日，通宵曾莫停。
- 瘴雲愁拂地，急霤疑注缾。
- 洶湧潢潦濁，噴薄鯨鯢腥。
- 跳趫井蛙喜，突兀水怪形。
- 飛蚋奔不死，修蛇蟄再醒。
- 應龍非時出，無乃歲不寧。
- 吾聞陰陽戶，啓閉各有扃。
- 後時無肅殺，廢職乃玄冥。
- 座配五天帝，薦用百品珍。
- 權爲祝融奪，神其焉得靈。
- 春秋雷電異，則必書諸經。
- 仲冬雷雨苦，願省蒙蔽刑。

## 拼音

- meng4 dong1 chu1 han2 yue4 ， zhu3 ze2 pu2 shang4 qing1 。
- piao1 xiao1 bei3 feng1 qi3 ， hao4 xue3 fen1 man3 ting2 。
- xing2 guo4 dong1 zhi4 hou4 ， dong4 bi4 wan4 wu4 ling2 。
- ben1 hun2 chi2 bao4 yu3 ， zhou4 gu3 hong1 lei2 ting2 。
- chuan2 yun2 bu4 zhong1 ri4 ， tong1 xiao1 ceng2 mo4 ting2 。
- zhang4 yun2 chou2 fu2 di4 ， ji2 liu4 yi2 zhu4 ping2 。
- xiong1 yong3 huang2 liao2 zhuo2 ， pen1 bao2 jing1 ni2 xing1 。
- tiao4 qiao2 jing3 wa1 xi3 ， tu1 wu4 shui3 guai4 xing2 。
- fei1 rui4 ben1 bu4 si3 ， xiu1 she2 zhe2 zai4 xing3 。
- ying1 long2 fei1 shi2 chu1 ， wu2 nai3 sui4 bu4 ning2 。
- wu2 wen2 yin1 yang2 hu4 ， qi3 bi4 ge4 you3 jiong1 。
- hou4 shi2 wu2 su4 sha1 ， fei4 zhi2 nai3 xuan2 ming2 。
- zuo4 pei4 wu3 tian1 di4 ， jian4 yong4 bai3 pin3 zhen1 。
- quan2 wei2 zhu4 rong2 duo2 ， shen2 qi2 yan1 de2 ling2 。
- chun1 qiu1 lei2 dian4 yi4 ， ze2 bi4 shu1 zhu1 jing1 。
- zhong4 dong1 lei2 yu3 ku3 ， yuan4 sheng3 meng2 bi4 xing2 。

## 注释

## 译文

## 赏析
