---
id: yuan-zhen-he-li-xiao-shu-xin-ti-le-fu-shi-er-shou-shang-yang-bai-fa-ren
title: 和李校書新題樂府十二首 上陽白髮人
titlePinyin: he2 li3 xiao4 shu1 xin1 ti2 le4 fu3 shi2 er4 shou3   shang4 yang2 bai2 fa4 ren2
titleSlug: he-li-xiao-shu-xin-ti-le-fu-shi-er-shou-shang-yang-bai-fa-ren
author: 元稹
authorPinyin: yuan2 zhen3
authorSlug: yuan-zhen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 天寶年中花鳥使，撩花狎鳥含春思。
- 滿懷墨詔求嬪御，走上高樓半酣醉。
- 醉酣直入卿士家，閨闈不得偷廻避。
- 良人顧妾心死別，小女呼爺血垂淚。
- 十中有一得更衣，永配深宮作宮婢。
- 御馬南奔胡馬蹙，宮女三千合宮棄。
- 宮門一閉不復開，上陽花草青苔地。
- 月夜閑聞洛水聲，秋池暗度風荷氣。
- 日日長看提衆門，終身不見門前事。
- 近年又送數人來，自言興慶南宮至。
- 我悲此曲將徹骨，更想深冤復酸鼻。
- 此輩賤嬪何足言，帝子天孫古稱貴。
- 諸王在閤四十年，七宅六宮門戶閟。
- 隋煬枝條襲封邑，肅宗血胤無官位。
- 王無妃媵主無壻，陽亢陰淫結災累。
- 何如決壅順衆流，女遣從夫男作吏。

## 拼音

- tian1 bao3 nian2 zhong1 hua1 niao3 shi3 ， liao2 hua1 xia2 niao3 han2 chun1 si1 。
- man3 huai2 mo4 zhao4 qiu2 pin2 yu4 ， zou3 shang4 gao1 lou2 ban4 han1 zui4 。
- zui4 han1 zhi2 ru4 qing1 shi4 jia1 ， gui1 wei2 bu4 de2 tou1 hui2 bi4 。
- liang2 ren2 gu4 qie4 xin1 si3 bie2 ， xiao3 nü3 hu1 ye2 xue4 chui2 lei4 。
- shi2 zhong1 you3 yi4 de2 geng1 yi1 ， yong3 pei4 shen1 gong1 zuo4 gong1 bi4 。
- yu4 ma3 nan2 ben1 hu2 ma3 cu4 ， gong1 nü3 san1 qian1 he2 gong1 qi4 。
- gong1 men2 yi2 bi4 bu2 fu4 kai1 ， shang4 yang2 hua1 cao3 qing1 tai2 di4 。
- yue4 ye4 xian2 wen2 luo4 shui3 sheng1 ， qiu1 chi2 an4 du4 feng1 he2 qi4 。
- ri4 ri4 chang2 kan4 ti2 zhong4 men2 ， zhong1 shen1 bu2 jian4 men2 qian2 shi4 。
- jin4 nian2 you4 song4 shu4 ren2 lai2 ， zi4 yan2 xing1 qing4 nan2 gong1 zhi4 。
- wo3 bei1 ci3 qu3 jiang1 che4 gu3 ， geng4 xiang3 shen1 yuan1 fu4 suan1 bi2 。
- ci3 bei4 jian4 pin2 he2 zu2 yan2 ， di4 zi3 tian1 sun1 gu3 cheng1 gui4 。
- zhu1 wang2 zai4 he2 si4 shi2 nian2 ， qi1 zhai2 liu4 gong1 men2 hu4 bi4 。
- sui2 yang2 zhi1 tiao2 xi2 feng1 yi4 ， su4 zong1 xue4 yin4 wu2 guan1 wei4 。
- wang2 wu2 fei1 ying4 zhu3 wu2 xu4 ， yang2 kang4 yin1 yin2 jie2 zai1 lei4 。
- he2 ru2 jue2 yong1 shun4 zhong4 liu2 ， nü3 qian3 cong2 fu1 nan2 zuo4 li4 。

## 注释

## 译文

## 赏析
