---
id: yuan-zhen-qu-hang-zhou
title: 去杭州
titlePinyin: qu4 hang2 zhou1
titleSlug: qu-hang-zhou
author: 元稹
authorPinyin: yuan2 zhen3
authorSlug: yuan-zhen
dynasty: 唐
dynastyPinyin: tang2
dynastySlug: tang
tags: []
---

## 正文

- 房杜王魏之子孫，雖及百代爲清門。
- 駿骨鳳毛真可貴，岡頭澤底何足論。
- 去年江上識君面，愛君風貌情已敦。
- 與君言語見君性，靈府坦蕩消塵煩。
- 自茲心洽跡亦洽，居常並榻游竝軒。
- 柳陰覆岸鄭監水，李花壓樹韋公園。
- 每出新詩共聯綴，閑因醉舞相牽援。
- 時尋沙尾楓林夕，夜摘蘭叢衣露繁。
- 今君別我欲何去，自言遠結迢迢婚。
- 簡書五府已再至，波濤萬里酬一言。
- 爲君再拜贈君語，願君靜聽君勿喧。
- 君名師範欲何範，君之烈祖遺範存。
- 永寧昔在掄鑒表，沙汰沈濁澄浚源。
- 君今取友由取士，得不別白清與渾。
- 昔公事主盡忠讜，雖及死諫誓不諼。
- 今君佐藩如佐主，得不陳露詶所恩。
- 昔公爲善日不足，假寐待旦朝至尊。
- 今君三十朝未與，得不寸晷倍璵璠。
- 昔公令子尚貴主，公執舅禮婦執笲。
- 返拜之儀自此絕，關雎之化皎不昏。
- 君今遠娉奉明祀，得不齊勵親蘋蘩。
- 斯言皆爲書佩帶，然後別袂乃可捫。
- 別袂可捫不可解，解袂開帆悽別魂。
- 魂搖江樹鳥飛沒，帆挂檣竿鳥尾翻。
- 翻風駕浪拍何處，直指杭州由上元。
- 上元蕭寺基址在，杭州潮水霜雪屯。
- 潮戶迎潮擊潮鼓，潮平潮退有潮痕。
- 得得爲題羅剎石，古來非獨伍員冤。

## 拼音

- fang2 du4 wang2 wei4 zhi1 zi3 sun1 ， sui1 ji2 bai3 dai4 wei2 qing1 men2 。
- jun4 gu3 feng4 mao2 zhen1 ke3 gui4 ， gang1 tou2 ze2 di3 he2 zu2 lun4 。
- qu4 nian2 jiang1 shang4 shi2 jun1 mian4 ， ai4 jun1 feng1 mao4 qing2 yi3 dun1 。
- yu3 jun1 yan2 yu3 jian4 jun1 xing4 ， ling2 fu3 tan3 dang4 xiao1 chen2 fan2 。
- zi4 zi1 xin1 qia4 ji4 yi4 qia4 ， ju1 chang2 bing4 ta4 you2 bing4 xuan1 。
- liu3 yin1 fu4 an4 zheng4 jian1 shui3 ， li3 hua1 ya1 shu4 wei2 gong1 yuan2 。
- mei3 chu1 xin1 shi1 gong4 lian2 zhui4 ， xian2 yin1 zui4 wu3 xiang1 qian1 yuan2 。
- shi2 xun2 sha1 wei3 feng1 lin2 xi1 ， ye4 zhai1 lan2 cong2 yi1 lu4 fan2 。
- jin1 jun1 bie2 wo3 yu4 he2 qu4 ， zi4 yan2 yuan3 jie2 tiao2 tiao2 hun1 。
- jian3 shu1 wu3 fu3 yi3 zai4 zhi4 ， bo1 tao1 wan4 li3 chou2 yi4 yan2 。
- wei2 jun1 zai4 bai4 zeng4 jun1 yu3 ， yuan4 jun1 jing4 ting1 jun1 wu4 xuan1 。
- jun1 ming2 shi1 fan4 yu4 he2 fan4 ， jun1 zhi1 lie4 zu3 yi2 fan4 cun2 。
- yong3 ning2 xi1 zai4 lun1 jian4 biao3 ， sha1 tai4 shen3 zhuo2 cheng2 jun4 yuan2 。
- jun1 jin1 qu3 you3 you2 qu3 shi4 ， de2 bu4 bie2 bai2 qing1 yu3 hun2 。
- xi1 gong1 shi4 zhu3 jin4 zhong1 dang3 ， sui1 ji2 si3 jian4 shi4 bu4 xuan1 。
- jin1 jun1 zuo3 fan1 ru2 zuo3 zhu3 ， de2 bu4 chen2 lu4 chou2 suo3 en1 。
- xi1 gong1 wei2 shan4 ri4 bu4 zu2 ， jia3 mei4 dai4 dan4 chao2 zhi4 zun1 。
- jin1 jun1 san1 shi2 chao2 wei4 yu3 ， de2 bu2 cun4 gui3 bei4 yu2 fan2 。
- xi1 gong1 ling4 zi3 shang4 gui4 zhu3 ， gong1 zhi2 jiu4 li3 fu4 zhi2 fan2 。
- fan3 bai4 zhi1 yi2 zi4 ci3 jue2 ， guan1 ju1 zhi1 hua4 jiao3 bu4 hun1 。
- jun1 jin1 yuan3 ping1 feng4 ming2 si4 ， de2 bu4 qi2 li4 qin1 pin2 fan2 。
- si1 yan2 jie1 wei2 shu1 pei4 dai4 ， ran2 hou4 bie2 mei4 nai3 ke3 men2 。
- bie2 mei4 ke3 men2 bu4 ke3 jie3 ， jie3 mei4 kai1 fan1 qi1 bie2 hun2 。
- hun2 yao2 jiang1 shu4 niao3 fei1 mei2 ， fan1 gua4 qiang2 gan1 niao3 wei3 fan1 。
- fan1 feng1 jia4 lang4 pai1 he2 chu3 ， zhi2 zhi3 hang2 zhou1 you2 shang4 yuan2 。
- shang4 yuan2 xiao1 si4 ji1 zhi3 zai4 ， hang2 zhou1 chao2 shui3 shuang1 xue3 tun2 。
- chao2 hu4 ying2 chao2 ji1 chao2 gu3 ， chao2 ping2 chao2 tui4 you3 chao2 hen2 。
- de2 de2 wei2 ti2 luo2 cha4 shi2 ， gu3 lai2 fei1 du2 wu3 yuan2 yuan1 。

## 注释

## 译文

## 赏析
