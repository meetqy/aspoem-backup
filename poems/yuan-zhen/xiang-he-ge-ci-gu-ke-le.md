---
id: yuan-zhen-xiang-he-ge-ci-gu-ke-le
title: 相和歌辭 估客樂
titlePinyin: xiang1 he2 ge1 ci2   gu1 ke4 le4
titleSlug: xiang-he-ge-ci-gu-ke-le
author: 元稹
authorPinyin: yuan2 zhen3
authorSlug: yuan-zhen
dynasty: 唐
dynastyPinyin: tang2
dynastySlug: tang
tags: []
---

## 正文

- 估客無住著，有利身即行。
- 出門求火伴，入戶辭父兄。
- 父兄相教示，求利莫求名。
- 求名有所避，求利無不營。
- 火伴相勒縛，賣假莫賣誠。
- 交關少交假，交假本生輕。
- 自茲相將去，誓死意不更。
- 一解市頭語，便無鄉里情。
- 鍮石打臂釧，糯米炊項瓔。
- 歸來村中賣，敲作金玉聲。
- 村中田舍娘，貴賤不敢爭。
- 所費百錢本，已得十倍贏。
- 顏色轉光淨，飲食亦甘馨。
- 子本頻蕃息，貨賂日兼幷。
- 求珠駕滄海，采玉上荆衡。
- 北買党項馬，西擒吐蕃鸚。
- 炎洲布火浣，蜀地錦織成。
- 越婢脂肉滑，奚僮眉眼明。
- 通算衣食費，不計遠近程。
- 經營天下徧，却到長安城。
- 城中東西市，聞客次第迎。
- 迎客兼說客，多財爲勢傾。
- 客心本明黠，聞語心已驚。
- 先問十常侍，次求百公卿。
- 侯家與主第，點綴無不精。
- 歸來始安坐，富與王家勍。
- 市卒酒肉臭，縣胥家舍成。
- 豈惟絕言語，奔走極使令。
- 大兒販材木，巧識梁棟形。
- 小兒販鹽鹵，不入州縣征。
- 一身偃市利，突若截海鯨。
- 鉤距不敢下，下則牙齒橫。
- 生爲估客樂，判爾樂一生。

## 拼音

- gu1 ke4 wu2 zhu4 zhu4 ， you3 li4 shen1 ji2 xing2 。
- chu1 men2 qiu2 huo3 ban4 ， ru4 hu4 ci2 fu4 xiong1 。
- fu4 xiong1 xiang1 jiao4 shi4 ， qiu2 li4 mo4 qiu2 ming2 。
- qiu2 ming2 you3 suo3 bi4 ， qiu2 li4 wu2 bu4 ying2 。
- huo3 ban4 xiang1 le4 fu4 ， mai4 jia3 mo4 mai4 cheng2 。
- jiao1 guan1 shao3 jiao1 jia3 ， jiao1 jia3 ben3 sheng1 qing1 。
- zi4 zi1 xiang1 jiang1 qu4 ， shi4 si3 yi4 bu2 geng4 。
- yi4 jie3 shi4 tou2 yu3 ， bian4 wu2 xiang1 li3 qing2 。
- tou1 shi2 da3 bi4 chuan4 ， nuo4 mi3 chui1 xiang4 ying1 。
- gui1 lai2 cun1 zhong1 mai4 ， qiao1 zuo4 jin1 yu4 sheng1 。
- cun1 zhong1 tian2 she4 niang2 ， gui4 jian4 bu4 gan3 zheng1 。
- suo3 fei4 bai3 qian2 ben3 ， yi3 de2 shi2 bei4 ying2 。
- yan2 se4 zhuan3 guang1 jing4 ， yin3 shi2 yi4 gan1 xin1 。
- zi3 ben3 bin1 fan1 xi1 ， huo4 lu4 ri4 jian1 bing4 。
- qiu2 zhu1 jia4 cang1 hai3 ， cai3 yu4 shang4 jing1 heng2 。
- bei3 mai3 dang3 xiang4 ma3 ， xi1 qin2 tu3 bo1 ying1 。
- yan2 zhou1 bu4 huo3 huan4 ， shu3 di4 jin3 zhi1 cheng2 。
- yue4 bi4 zhi1 rou4 hua2 ， xi1 tong2 mei2 yan3 ming2 。
- tong1 suan4 yi1 shi2 fei4 ， bu2 ji4 yuan3 jin4 cheng2 。
- jing1 ying2 tian1 xia4 bian4 ， que4 dao4 chang2 an1 cheng2 。
- cheng2 zhong1 dong1 xi1 shi4 ， wen2 ke4 ci4 di4 ying2 。
- ying2 ke4 jian1 shuo1 ke4 ， duo1 cai2 wei2 shi4 qing1 。
- ke4 xin1 ben3 ming2 xia2 ， wen2 yu3 xin1 yi3 jing1 。
- xian1 wen4 shi2 chang2 shi4 ， ci4 qiu2 bai3 gong1 qing1 。
- hou2 jia1 yu3 zhu3 di4 ， dian3 zhui4 wu2 bu4 jing1 。
- gui1 lai2 shi3 an1 zuo4 ， fu4 yu3 wang2 jia1 qing2 。
- shi4 zu2 jiu3 rou4 chou4 ， xian4 xu1 jia1 she4 cheng2 。
- qi3 wei2 jue2 yan2 yu3 ， ben1 zou3 ji2 shi3 ling4 。
- da4 er2 fan4 cai2 mu4 ， qiao3 shi2 liang2 dong4 xing2 。
- xiao3 er2 fan4 yan2 lu3 ， bu2 ru4 zhou1 xian4 zheng1 。
- yi4 shen1 yan3 shi4 li4 ， tu1 ruo4 jie2 hai3 jing1 。
- gou1 ju4 bu4 gan3 xia4 ， xia4 ze2 ya2 chi3 heng2 。
- sheng1 wei2 gu1 ke4 le4 ， pan4 er3 le4 yi4 sheng1 。

## 注释

## 译文

## 赏析
