---
id: yuan-zhen-ku-nu-fan-si-shi-yun
title: 哭女樊四十韻
titlePinyin: ku1 nü3 fan2 si4 shi2 yun4
titleSlug: ku-nu-fan-si-shi-yun
author: 元稹
authorPinyin: yuan2 zhen3
authorSlug: yuan-zhen
dynasty: 唐
dynastyPinyin: tang2
dynastySlug: tang
tags: []
---

## 正文

- 逝者何由見，中人未達情。
- 馬無生角望，猿有斷腸鳴。
- 去伴投遐徼，來隨夢險程。
- 四年巴養育，萬里硤回縈。
- 病是他鄉染，魂應遠處驚。
- 山魈邪亂逼，沙虱毒潛嬰。
- 母約看寧辨，余慵療不精。
- 欲尋方次第，俄值疾充盈。
- 燈火徒相守，香花秪浪擎。
- 蓮初開月梵，蕣已落朝榮。
- 魄散雲將盡，形全玉尚瑩。
- 空垂兩行血，深送一枝瓊。
- 祕祝休巫覡，安眠放使令。
- 舊衣和篋施，殘藥滿甌傾。
- 乳媼閑於社，醫僧婗似酲。
- 憫渠身覺賸，訝佛力難爭。
- 騎竹癡猶子，牽車小外甥。
- 等長迷過影，遙戲誤啼聲。
- 涴紙傷餘畫，扶床念試行。
- 獨留呵面鏡，誰弄倚牆箏。
- 憶昨工言語，憐初妙長成。
- 撩風妬鸚舌，凌露觸蘭英。
- 翠鳳輿真女，紅蕖捧化生。
- 秪憂嫌五濁，終恐向三清。
- 宿惡諸葷味，懸知衆物名。
- 環從枯樹得，經認寶函盛。
- 慍怒偏憎數，分張雅愛平。
- 最憐貪栗妹，頻救嬾書兄。
- 爲占嬌饒分，良多眷戀誠。
- 別常回面泣，歸定出門迎。
- 解怪還家晚，長將遠信呈。
- 說人偷罪過，要我抱縱橫。
- 騰蹋遊江舫，攀緣看樂棚。
- 和蠻歌字拗，學妓舞腰輕。
- 迢遰離荒服，提攜到近京。
- 未容誇伎倆，唯恨枉聰明。
- 往緒心千結，新絲鬢百莖。
- 暗窗風報曉，秋幌雨聞更。
- 敗槿蕭疎館，衰楊破壞城。
- 此中臨老淚，仍自哭孩嬰。

## 拼音

- shi4 zhe3 he2 you2 jian4 ， zhong1 ren2 wei4 da2 qing2 。
- ma3 wu2 sheng1 jue2 wang4 ， yuan2 you3 duan4 chang2 ming2 。
- qu4 ban4 tou2 xia2 jiao3 ， lai2 sui2 meng4 xian3 cheng2 。
- si4 nian2 ba1 yang3 yu4 ， wan4 li3 xia2 hui2 ying2 。
- bing4 shi4 ta1 xiang1 ran3 ， hun2 ying1 yuan3 chu3 jing1 。
- shan1 xiao1 xie2 luan4 bi1 ， sha1 shi1 du2 qian2 ying1 。
- mu3 yue1 kan4 ning2 bian4 ， yu2 yong1 liao2 bu4 jing1 。
- yu4 xun2 fang1 ci4 di4 ， e2 zhi2 ji2 chong1 ying2 。
- deng1 huo3 tu2 xiang1 shou3 ， xiang1 hua1 di1 lang4 qing2 。
- lian2 chu1 kai1 yue4 fan4 ， shun4 yi3 luo4 chao2 rong2 。
- po4 san4 yun2 jiang1 jin4 ， xing2 quan2 yu4 shang4 ying2 。
- kong1 chui2 liang3 xing2 xue4 ， shen1 song4 yi4 zhi1 qiong2 。
- bi4 zhu4 xiu1 wu1 xi2 ， an1 mian2 fang4 shi3 ling4 。
- jiu4 yi1 he2 qie4 shi1 ， can2 yao4 man3 ou1 qing1 。
- ru3 ao3 xian2 wu1 she4 ， yi1 seng1 ni2 si4 cheng2 。
- min3 qu2 shen1 jue2 sheng4 ， ya4 fo2 li4 nan2 zheng1 。
- qi2 zhu2 chi1 you2 zi3 ， qian1 ju1 xiao3 wai4 sheng0 。
- deng3 chang2 mi2 guo4 ying3 ， yao2 xi4 wu4 ti2 sheng1 。
- wo4 zhi3 shang1 yu2 hua4 ， fu2 chuang2 nian4 shi4 xing2 。
- du2 liu2 he1 mian4 jing4 ， shui2 nong4 yi3 qiang2 zheng1 。
- yi4 zuo2 gong1 yan2 yu3 ， lian2 chu1 miao4 chang2 cheng2 。
- liao2 feng1 du4 ying1 she2 ， ling2 lu4 chu4 lan2 ying1 。
- cui4 feng4 yu2 zhen1 nü3 ， hong2 qu2 peng3 hua4 sheng1 。
- di1 you1 xian2 wu3 zhuo2 ， zhong1 kong3 xiang4 san1 qing1 。
- su4 e4 zhu1 hun1 wei4 ， xuan2 zhi1 zhong4 wu4 ming2 。
- huan2 cong2 ku1 shu4 de2 ， jing1 ren4 bao3 han2 sheng4 。
- yun4 nu4 pian1 zeng1 shu4 ， fen1 zhang1 ya3 ai4 ping2 。
- zui4 lian2 tan1 li4 mei4 ， bin1 jiu4 lan3 shu1 xiong1 。
- wei2 zhan4 jiao1 rao2 fen1 ， liang2 duo1 juan4 lian4 cheng2 。
- bie2 chang2 hui2 mian4 qi4 ， gui1 ding4 chu1 men2 ying2 。
- jie3 guai4 huan2 jia1 wan3 ， chang2 jiang1 yuan3 xin4 cheng2 。
- shuo1 ren2 tou1 zui4 guo4 ， yao4 wo3 bao4 zong4 heng2 。
- teng2 ta4 you2 jiang1 fang3 ， pan1 yuan2 kan4 le4 peng2 。
- he2 man2 ge1 zi4 ao4 ， xue2 ji4 wu3 yao1 qing1 。
- tiao2 di4 li2 huang1 fu2 ， ti2 xie2 dao4 jin4 jing1 。
- wei4 rong2 kua1 ji4 liang3 ， wei2 hen4 wang3 cong1 ming2 。
- wang3 xu4 xin1 qian1 jie2 ， xin1 si1 bin4 bai3 jing4 。
- an4 chuang1 feng1 bao4 xiao3 ， qiu1 huang3 yu3 wen2 geng4 。
- bai4 jin3 xiao1 shu1 guan3 ， shuai1 yang2 po4 huai4 cheng2 。
- ci3 zhong1 lin2 lao3 lei4 ， reng2 zi4 ku1 hai2 ying1 。

## 注释

## 译文

## 赏析
