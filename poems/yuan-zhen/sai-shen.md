---
id: yuan-zhen-sai-shen
title: 賽神
titlePinyin: sai4 shen2
titleSlug: sai-shen
author: 元稹
authorPinyin: yuan2 zhen3
authorSlug: yuan-zhen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 邨落事妖神，林木大如邨。
- 事來三十載，巫覡傳子孫。
- 邨中四時祭，殺盡雞與豚。
- 主人不堪命，積燎曾欲燔。
- 旋風天地轉，急雨江河翻。
- 採薪持斧者，棄斧縱橫奔。
- 山深多掩暎，僅免鯨鯢吞。
- 主人集鄰里，各各持酒罇。
- 廟中再三拜，願得禾稼存。
- 去年大巫死，小覡又妖言。
- 邑中神明宰，有意效西門。
- 焚除計未決，伺者迭乘軒。
- 廟深荆棘厚，但見狐兔蹲。
- 巫言小神變，可驗牛馬蕃。
- 邑吏齊進說，幸勿禍鄉原。
- 踰年計不定，縣聽良亦煩。
- 涉夏祭時至，因令修四垣。
- 憂虞神憤恨，玉帛意彌敦。
- 我來神廟下，簫鼓正喧喧。
- 因言遣妖術，滅絕由本根。
- 主人中罷舞，許我重疊論。
- 蜉蝣生溼處，鴟鴞集黃昏。
- 主人邪心起，氣燄日夜繁。
- 狐貍得蹊徑，潛穴主人園。
- 腥臊襲左右，然後託丘樊。
- 歲深樹成就，曲直可輪轅。
- 幽妖盡依倚，萬怪之所屯。
- 主人一心好，四面無籬藩。
- 命樵執斤斧，怪木寧遽髠。
- 主人且傾聽，再爲諭清渾。
- 阿膠在末派，罔象游上源。
- 靈藥逡巡盡，黑波朝夕噴。
- 神龍厭流濁，先伐鼉與黿。
- 黿鼉在龍穴，妖氣常鬱溫。
- 主人惡淫祀，先去邪與惛。
- 惛邪中人意，蠱禍蝕精魂。
- 德勝妖不作，勢強威亦尊。
- 計窮然後賽，後賽復何恩。

## 拼音

- cun1 luo4 shi4 yao1 shen2 ， lin2 mu4 da4 ru2 cun1 。
- shi4 lai2 san1 shi2 zai4 ， wu1 xi2 chuan2 zi3 sun1 。
- cun1 zhong1 si4 shi2 ji4 ， sha1 jin4 ji1 yu3 tun2 。
- zhu3 ren2 bu4 kan1 ming4 ， ji1 liao2 ceng2 yu4 fan2 。
- xuan2 feng1 tian1 di4 zhuan3 ， ji2 yu3 jiang1 he2 fan1 。
- cai3 xin1 chi2 fu3 zhe3 ， qi4 fu3 zong4 heng2 ben1 。
- shan1 shen1 duo1 yan3 ying4 ， jin3 mian3 jing1 ni2 tun1 。
- zhu3 ren2 ji2 lin2 li3 ， ge4 ge4 chi2 jiu3 zun1 。
- miao4 zhong1 zai4 san1 bai4 ， yuan4 de2 he2 jia4 cun2 。
- qu4 nian2 da4 wu1 si3 ， xiao3 xi2 you4 yao1 yan2 。
- yi4 zhong1 shen2 ming2 zai3 ， you3 yi4 xiao4 xi1 men2 。
- fen2 chu2 ji4 wei4 jue2 ， si4 zhe3 die2 cheng2 xuan1 。
- miao4 shen1 jing1 ji2 hou4 ， dan4 jian4 hu2 tu4 dun1 。
- wu1 yan2 xiao3 shen2 bian4 ， ke3 yan4 niu2 ma3 fan1 。
- yi4 li4 qi2 jin4 shuo1 ， xing4 wu4 huo4 xiang1 yuan2 。
- yu2 nian2 ji4 bu2 ding4 ， xian4 ting1 liang2 yi4 fan2 。
- she4 xia4 ji4 shi2 zhi4 ， yin1 ling4 xiu1 si4 yuan2 。
- you1 yu2 shen2 fen4 hen4 ， yu4 bo2 yi4 mi2 dun1 。
- wo3 lai2 shen2 miao4 xia4 ， xiao1 gu3 zheng4 xuan1 xuan1 。
- yin1 yan2 qian3 yao1 shu4 ， mie4 jue2 you2 ben3 gen1 。
- zhu3 ren2 zhong1 ba4 wu3 ， xu1 wo3 zhong4 die2 lun4 。
- fu2 you2 sheng1 shi1 chu3 ， chi1 xiao1 ji2 huang2 hun1 。
- zhu3 ren2 xie2 xin1 qi3 ， qi4 yan4 ri4 ye4 fan2 。
- hu2 li2 de2 qi1 jing4 ， qian2 xue2 zhu3 ren2 yuan2 。
- xing1 sao4 xi2 zuo3 you4 ， ran2 hou4 tuo1 qiu1 fan2 。
- sui4 shen1 shu4 cheng2 jiu4 ， qu1 zhi2 ke3 lun2 yuan2 。
- you1 yao1 jin4 yi1 yi3 ， wan4 guai4 zhi1 suo3 tun2 。
- zhu3 ren2 yi4 xin1 hao3 ， si4 mian4 wu2 li2 fan1 。
- ming4 qiao2 zhi2 jin1 fu3 ， guai4 mu4 ning2 ju4 kun1 。
- zhu3 ren2 qie3 qing1 ting1 ， zai4 wei2 yu4 qing1 hun2 。
- a1 jiao1 zai4 mo4 pai4 ， wang3 xiang4 you2 shang4 yuan2 。
- ling2 yao4 qun1 xun2 jin4 ， hei1 bo1 zhao1 xi1 pen1 。
- shen2 long2 yan4 liu2 zhuo2 ， xian1 fa2 tuo2 yu3 yuan2 。
- yuan2 tuo2 zai4 long2 xue2 ， yao1 qi4 chang2 yu4 wen1 。
- zhu3 ren2 e4 yin2 si4 ， xian1 qu4 xie2 yu3 hun1 。
- hun1 xie2 zhong1 ren2 yi4 ， gu3 huo4 shi2 jing1 hun2 。
- de2 sheng4 yao1 bu2 zuo4 ， shi4 qiang2 wei1 yi4 zun1 。
- ji4 qiong2 ran2 hou4 sai4 ， hou4 sai4 fu4 he2 en1 。

## 注释

## 译文

## 赏析
