---
id: yuan-zhen-sai-shen
title: 賽神
titlePinyin: sai4 shen2
titleSlug: sai-shen
author: 元稹
authorPinyin: yuan2 zhen3
authorSlug: yuan-zhen
dynasty: 唐
dynastyPinyin: tang2
dynastySlug: tang
tags: []
---

## 正文

- 楚俗不事事，巫風事妖神。
- 事妖結妖社，不問疎與親。
- 年年十月暮，珠稻欲垂新。
- 家家不歛穫，賽妖無富貧。
- 殺牛貰官酒，椎鼓集頑民。
- 喧闐里閭隘，兇酗日夜頻。
- 歲暮雪霜至，稻珠隨隴湮。
- 吏來官稅迫，求質倍稱緡。
- 貧者日消鑠，富亦無倉囷。
- 不謂事神苦，自言誠不真。
- 岳陽賢刺史，念此爲俗屯。
- 未可一朝去，俾之爲等倫。
- 粗許存習俗，不得呼黨人。
- 但許一日澤，不得月與旬。
- 吾聞國僑理，三年名乃振。
- 巫風燎原久，未必憐徙薪。
- 我來歌此事，非獨歌政仁。
- 此事四鄰有，亦欲聞四鄰。

## 拼音

- chu3 su2 bu2 shi4 shi4 ， wu1 feng1 shi4 yao1 shen2 。
- shi4 yao1 jie2 yao1 she4 ， bu2 wen4 shu1 yu3 qin1 。
- nian2 nian2 shi2 yue4 mu4 ， zhu1 dao4 yu4 chui2 xin1 。
- jia1 jia1 bu4 lian3 huo4 ， sai4 yao1 wu2 fu4 pin2 。
- sha1 niu2 shi4 guan1 jiu3 ， chui2 gu3 ji2 wan2 min2 。
- xuan1 tian2 li3 lü2 ai4 ， xiong1 xu4 ri4 ye4 bin1 。
- sui4 mu4 xue3 shuang1 zhi4 ， dao4 zhu1 sui2 long3 yan1 。
- li4 lai2 guan1 shui4 po4 ， qiu2 zhi4 bei4 cheng1 min2 。
- pin2 zhe3 ri4 xiao1 shuo4 ， fu4 yi4 wu2 cang1 qun1 。
- bu2 wei4 shi4 shen2 ku3 ， zi4 yan2 cheng2 bu4 zhen1 。
- yue4 yang2 xian2 ci4 shi3 ， nian4 ci3 wei2 su2 tun2 。
- wei4 ke3 yi4 zhao1 qu4 ， bi3 zhi1 wei2 deng3 lun2 。
- cu1 xu1 cun2 xi2 su2 ， bu4 de2 hu1 dang3 ren2 。
- dan4 xu1 yi2 ri4 ze2 ， bu4 de2 yue4 yu3 xun2 。
- wu2 wen2 guo2 qiao2 li3 ， san1 nian2 ming2 nai3 zhen4 。
- wu1 feng1 liao2 yuan2 jiu3 ， wei4 bi4 lian2 xi3 xin1 。
- wo3 lai2 ge1 ci3 shi4 ， fei1 du2 ge1 zheng4 ren2 。
- ci3 shi4 si4 lin2 you3 ， yi4 yu4 wen2 si4 lin2 。

## 注释

## 译文

## 赏析
