---
id: yuan-zhen-he-li-xiao-shu-xin-ti-le-fu-shi-er-shou-piao-guo-le
title: 和李校書新題樂府十二首 驃國樂
titlePinyin: he2 li3 xiao4 shu1 xin1 ti2 le4 fu3 shi2 er4 shou3   piao4 guo2 le4
titleSlug: he-li-xiao-shu-xin-ti-le-fu-shi-er-shou-piao-guo-le
author: 元稹
authorPinyin: yuan2 zhen3
authorSlug: yuan-zhen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 驃之樂器頭象駝，音聲不合十二和。
- 促舞跳趫筋節硬，繁辭變亂名字訛。
- 千彈萬唱皆咽咽，左旋右轉空傞傞。
- 俯地呼天終不會，曲成調變當如何。
- 德宗深意在柔遠，笙鏞不御停嬌娥。
- 史館書爲朝貢傳，太常編入鞮靺科。
- 古時陶堯作天子，遜遁親聽康衢歌。
- 又遣遒人持木鐸，徧采謳謠天下過。
- 萬人有意皆洞達，四岳不敢施煩苛。
- 盡令區中擊壤塊，燕及海外覃恩波。
- 秦霸周衰古官廢，下堙上塞王道頗。
- 共矜異俗同聲教，不念齊民方薦瘥。
- 傳稱魚鼈亦咸若，苟能效此誠足多。
- 借如牛馬未蒙澤，豈在抱甕滋黿鼉。
- 教化從來有源委，必將泳海先泳河。
- 是非倒置自古有，驃兮驃兮誰爾訶。

## 拼音

- piao4 zhi1 le4 qi4 tou2 xiang4 tuo2 ， yin1 sheng1 bu4 he2 shi2 er4 he2 。
- cu4 wu3 tiao4 qiao2 jin1 jie2 ying4 ， fan2 ci2 bian4 luan4 ming2 zi4 e2 。
- qian1 dan4 wan4 chang4 jie1 yan4 yan4 ， zuo3 xuan2 you4 zhuan3 kong1 suo1 suo1 。
- fu3 di4 hu1 tian1 zhong1 bu2 hui4 ， qu3 cheng2 diao4 bian4 dang1 ru2 he2 。
- de2 zong1 shen1 yi4 zai4 rou2 yuan3 ， sheng1 yong1 bu2 yu4 ting2 jiao1 e2 。
- shi3 guan3 shu1 wei2 chao2 gong4 chuan2 ， tai4 chang2 bian1 ru4 di1 mo4 ke1 。
- gu3 shi2 tao2 yao2 zuo4 tian1 zi3 ， xun4 dun4 qin1 ting1 kang1 qu2 ge1 。
- you4 qian3 qiu2 ren2 chi2 mu4 duo2 ， bian4 cai3 ou1 yao2 tian1 xia4 guo4 。
- wan4 ren2 you3 yi4 jie1 dong4 da2 ， si4 yue4 bu4 gan3 shi1 fan2 ke1 。
- jin4 ling4 qu1 zhong1 ji1 rang3 kuai4 ， yan4 ji2 hai3 wai4 qin2 en1 bo1 。
- qin2 ba4 zhou1 shuai1 gu3 guan1 fei4 ， xia4 yin1 shang4 sai1 wang2 dao4 po1 。
- gong4 jin1 yi4 su2 tong2 sheng1 jiao4 ， bu2 nian4 qi2 min2 fang1 jian4 chai4 。
- chuan2 cheng1 yu2 bie1 yi4 xian2 ruo4 ， gou3 neng2 xiao4 ci3 cheng2 zu2 duo1 。
- jie4 ru2 niu2 ma3 wei4 meng2 ze2 ， qi3 zai4 bao4 weng4 zi1 yuan2 tuo2 。
- jiao4 hua4 cong2 lai2 you3 yuan2 wei3 ， bi4 jiang1 yong3 hai3 xian1 yong3 he2 。
- shi4 fei1 dao4 zhi4 zi4 gu3 you3 ， piao4 xi1 piao4 xi1 shui2 er3 he1 。

## 注释

## 译文

## 赏析
