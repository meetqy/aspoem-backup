---
id: yuan-zhen-hui-zhen-shi-san-shi-yun
title: 會真詩三十韻
titlePinyin: hui4 zhen1 shi1 san1 shi2 yun4
titleSlug: hui-zhen-shi-san-shi-yun
author: 元稹
authorPinyin: yuan2 zhen3
authorSlug: yuan-zhen
dynasty: 唐
dynastyPinyin: tang2
dynastySlug: tang
tags: []
---

## 正文

- 微月透簾櫳，螢光度碧空。
- 遙天初縹緲，低樹漸蔥蘢。
- 龍吹過庭竹，鸞歌拂井桐。
- 羅綃垂薄霧，環佩響輕風。
- 絳節隨金母，雲心捧玉童。
- 更深人悄悄，晨會雨濛濛。
- 珠瑩光文履，花明隱繡櫳。
- 寶釵行彩鳳，羅帔掩丹虹。
- 言自瑤華浦，將朝碧帝宮。
- 因遊李城北，偶向宋家東。
- 戲調初微拒，柔情已暗通。
- 低鬟蟬影動，廻步玉塵蒙。
- 轉面流花雪，登牀抱綺叢。
- 鴛鴦交頸舞，翡翠合歡籠。
- 眉黛羞頻聚，朱脣暖更融。
- 氣清蘭蘂馥，膚潤玉肌豐。
- 無力慵移腕，多嬌愛斂躬。
- 汗光珠點點，髮亂綠鬆鬆。
- 方喜千年會，俄聞五夜窮。
- 留連時有限，繾綣意難終。
- 慢臉含愁態，芳詞誓素衷。
- 贈環明運合，留結表心同。
- 啼粉流清鏡，殘燈繞暗蟲。
- 華光獨冉冉，旭日漸曈曈。
- 警乘還歸洛，吹簫亦上嵩。
- 衣香猶染麝，枕膩尚殘紅。
- 羃羃臨塘草，飄飄思渚蓬。
- 素琴鳴怨鶴，清漢望歸鴻。
- 海闊誠難度，天高不易沖。
- 行雲無處所，蕭史在樓中。

## 拼音

- wei1 yue4 tou4 lian2 long2 ， ying2 guang1 du4 bi4 kong1 。
- yao2 tian1 chu1 piao3 miao3 ， di1 shu4 jian4 cong1 long2 。
- long2 chui1 guo4 ting2 zhu2 ， luan2 ge1 fu2 jing3 tong2 。
- luo2 xiao1 chui2 bao2 wu4 ， huan2 pei4 xiang3 qing1 feng1 。
- jiang4 jie2 sui2 jin1 mu3 ， yun2 xin1 peng3 yu4 tong2 。
- geng4 shen1 ren2 qiao1 qiao1 ， chen2 hui4 yu3 meng2 meng2 。
- zhu1 ying2 guang1 wen2 lü3 ， hua1 ming2 yin3 xiu4 long2 。
- bao3 chai1 xing2 cai3 feng4 ， luo2 pei4 yan3 dan1 hong2 。
- yan2 zi4 yao2 hua2 pu3 ， jiang1 chao2 bi4 di4 gong1 。
- yin1 you2 li3 cheng2 bei3 ， ou3 xiang4 song4 jia1 dong1 。
- xi4 diao4 chu1 wei1 ju4 ， rou2 qing2 yi3 an4 tong1 。
- di1 huan2 chan2 ying3 dong4 ， hui2 bu4 yu4 chen2 meng2 。
- zhuan3 mian4 liu2 hua1 xue3 ， deng1 chuang2 bao4 qi3 cong2 。
- yuan1 yang1 jiao1 jing3 wu3 ， fei3 cui4 he2 huan1 long2 。
- mei2 dai4 xiu1 bin1 ju4 ， zhu1 chun2 nuan3 geng4 rong2 。
- qi4 qing1 lan2 rui3 fu4 ， fu1 run4 yu4 ji1 feng1 。
- wu2 li4 yong1 yi2 wan4 ， duo1 jiao1 ai4 lian3 gong1 。
- han4 guang1 zhu1 dian3 dian3 ， fa4 luan4 lü4 song1 song1 。
- fang1 xi3 qian1 nian2 hui4 ， e2 wen2 wu3 ye4 qiong2 。
- liu2 lian2 shi2 you3 xian4 ， qian3 quan3 yi4 nan2 zhong1 。
- man4 lian3 han2 chou2 tai4 ， fang1 ci2 shi4 su4 zhong1 。
- zeng4 huan2 ming2 yun4 he2 ， liu2 jie2 biao3 xin1 tong2 。
- ti2 fen3 liu2 qing1 jing4 ， can2 deng1 rao4 an4 chong2 。
- hua2 guang1 du2 ran3 ran3 ， xu4 ri4 jian4 tong2 tong2 。
- jing3 cheng2 huan2 gui1 luo4 ， chui1 xiao1 yi4 shang4 song1 。
- yi1 xiang1 you2 ran3 she4 ， zhen3 ni4 shang4 can2 hong2 。
- mi4 mi4 lin2 tang2 cao3 ， piao1 piao1 si1 zhu3 peng2 。
- su4 qin2 ming2 yuan4 he4 ， qing1 han4 wang4 gui1 hong2 。
- hai3 kuo4 cheng2 nan2 du4 ， tian1 gao1 bu2 yi4 chong1 。
- xing2 yun2 wu2 chu3 suo3 ， xiao1 shi3 zai4 lou2 zhong1 。

## 注释

## 译文

## 赏析
