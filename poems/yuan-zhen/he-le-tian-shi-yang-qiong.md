---
id: yuan-zhen-he-le-tian-shi-yang-qiong
title: 和樂天示楊瓊
titlePinyin: he2 le4 tian1 shi4 yang2 qiong2
titleSlug: he-le-tian-shi-yang-qiong
author: 元稹
authorPinyin: yuan2 zhen3
authorSlug: yuan-zhen
dynasty: 唐
dynastyPinyin: tang2
dynastySlug: tang
tags: []
---

## 正文

- 我在江陵少年日，知有楊瓊初喚出。
- 腰身瘦小歌圓緊，依約年應十六七。
- 去年十月過蘇州，瓊來拜問郎不識。
- 青衫玉貌何處去，安得紅旗遮頭白。
- 我語楊瓊瓊莫語，汝雖笑我我笑汝。
- 汝今無復小腰身，不似江陵時好女。
- 楊瓊爲我歌送酒，爾憶江陵縣中否。
- 江陵王令骨爲灰，車來嫁作尚書婦。
- 盧戡及第嚴澗在，其餘死者十八九。
- 我今賀爾亦自多，爾得老成余白首。

## 拼音

- wo3 zai4 jiang1 ling2 shao4 nian2 ri4 ， zhi1 you3 yang2 qiong2 chu1 huan4 chu1 。
- yao1 shen1 shou4 xiao3 ge1 yuan2 jin3 ， yi1 yue1 nian2 ying1 shi2 liu4 qi1 。
- qu4 nian2 shi2 yue4 guo4 su1 zhou1 ， qiong2 lai2 bai4 wen4 lang2 bu4 shi2 。
- qing1 shan1 yu4 mao4 he2 chu3 qu4 ， an1 de2 hong2 qi2 zhe1 tou2 bai2 。
- wo3 yu3 yang2 qiong2 qiong2 mo4 yu3 ， ru3 sui1 xiao4 wo3 wo3 xiao4 ru3 。
- ru3 jin1 wu2 fu4 xiao3 yao1 shen1 ， bu2 si4 jiang1 ling2 shi2 hao3 nü3 。
- yang2 qiong2 wei2 wo3 ge1 song4 jiu3 ， er3 yi4 jiang1 ling2 xian4 zhong1 fou3 。
- jiang1 ling2 wang2 ling4 gu3 wei2 hui1 ， ju1 lai2 jia4 zuo4 shang4 shu1 fu4 。
- lu2 kan1 ji2 di4 yan2 jian4 zai4 ， qi2 yu2 si3 zhe3 shi2 ba1 jiu3 。
- wo3 jin1 he4 er3 yi4 zi4 duo1 ， er3 de2 lao3 cheng2 yu2 bai2 shou3 。

## 注释

## 译文

## 赏析
