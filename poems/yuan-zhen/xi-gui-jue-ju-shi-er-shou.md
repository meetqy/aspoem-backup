---
id: yuan-zhen-xi-gui-jue-ju-shi-er-shou
title: 西歸絕句十二首
titlePinyin: xi1 gui1 jue2 ju4 shi2 er4 shou3
titleSlug: xi-gui-jue-ju-shi-er-shou
author: 元稹
authorPinyin: yuan2 zhen3
authorSlug: yuan-zhen
dynasty: 唐
dynastyPinyin: tang2
dynastySlug: tang
tags: []
---

## 正文

- 雙堠頻頻減去程，漸知身得近京城。
- 春來愛有歸鄉夢，一半猶疑夢裏行。
- 五年江上損容顏，今日春風到武關。
- 兩紙京書臨水讀，小桃花樹滿商山。
- 同歸諫院韋丞相，共貶河南亞大夫。
- 今日還鄉獨憔悴，幾人憐見白髭須。
- 只去長安六日期，多應及得杏花時。
- 春明門外誰相待，不夢閒人夢酒卮。
- 白頭歸舍意如何，賀處無窮吊亦多。
- 左降去時裴相宅，舊來車馬幾人過。
- 還鄉何用淚沾襟，一半雲霄一半沉。
- 世事漸多饒悵望，舊曾行處便傷心。
- 閒遊寺觀從容到，遍問親知次第尋。
- 腸斷裴家光德宅，無人掃地戟門深。
- 一世營營死是休，生前無事定無由。
- 不知山下東流水，何事長須日夜流。
- 今朝西渡丹河水，心寄丹河無限愁。
- 若到莊前竹園下，殷勤為繞故山流。
- 寒窗風雪擁深爐，彼此相傷指白須。
- 一夜思量十年事，幾人強健幾人無。
- 雲覆藍橋雪滿溪，須臾便與碧峰齊。
- 風回面市連天合，凍壓花枝著水低。
- 寒花帶雪滿山腰，著柳冰珠滿碧條。
- 天色漸明回一望，玉塵隨馬度藍橋。

## 拼音

- shuang1 hou4 bin1 bin1 jian3 qu4 cheng2 ， jian4 zhi1 shen1 de2 jin4 jing1 cheng2 。
- chun1 lai2 ai4 you3 gui1 xiang1 meng4 ， yi2 ban4 you2 yi2 meng4 li3 xing2 。
- wu3 nian2 jiang1 shang4 sun3 rong2 yan2 ， jin1 ri4 chun1 feng1 dao4 wu3 guan1 。
- liang3 zhi3 jing1 shu1 lin2 shui3 du2 ， xiao3 tao2 hua1 shu4 man3 shang1 shan1 。
- tong2 gui1 jian4 yuan4 wei2 cheng2 xiang1 ， gong4 bian3 he2 nan2 ya1 dai4 fu0 。
- jin1 ri4 huan2 xiang1 du2 qiao2 cui4 ， ji1 ren2 lian2 jian4 bai2 zi1 xu1 。
- zhi1 qu4 chang2 an1 liu4 ri4 qi1 ， duo1 ying1 ji2 de2 xing4 hua1 shi2 。
- chun1 ming2 men2 wai4 shui2 xiang1 dai4 ， bu2 meng4 xian2 ren2 meng4 jiu3 zhi1 。
- bai2 tou2 gui1 she4 yi4 ru2 he2 ， he4 chu3 wu2 qiong2 diao4 yi4 duo1 。
- zuo3 jiang4 qu4 shi2 pei2 xiang1 zhai2 ， jiu4 lai2 ju1 ma3 ji1 ren2 guo4 。
- huan2 xiang1 he2 yong4 lei4 zhan1 jin1 ， yi2 ban4 yun2 xiao1 yi2 ban4 chen2 。
- shi4 shi4 jian4 duo1 rao2 chang4 wang4 ， jiu4 ceng2 xing2 chu3 bian4 shang1 xin1 。
- xian2 you2 si4 guan1 cong2 rong2 dao4 ， bian4 wen4 qin1 zhi1 ci4 di4 xun2 。
- chang2 duan4 pei2 jia1 guang1 de2 zhai2 ， wu2 ren2 sao3 di4 ji3 men2 shen1 。
- yi2 shi4 ying2 ying2 si3 shi4 xiu1 ， sheng1 qian2 wu2 shi4 ding4 wu2 you2 。
- bu4 zhi1 shan1 xia4 dong1 liu2 shui3 ， he2 shi4 chang2 xu1 ri4 ye4 liu2 。
- jin1 zhao1 xi1 du4 dan1 he2 shui3 ， xin1 ji4 dan1 he2 wu2 xian4 chou2 。
- ruo4 dao4 zhuang1 qian2 zhu2 yuan2 xia4 ， yin1 qin2 wei2 rao4 gu4 shan1 liu2 。
- han2 chuang1 feng1 xue3 yong1 shen1 lu2 ， bi3 ci3 xiang1 shang1 zhi3 bai2 xu1 。
- yi2 ye4 si1 liang0 shi2 nian2 shi4 ， ji1 ren2 qiang2 jian4 ji1 ren2 wu2 。
- yun2 fu4 lan2 qiao2 xue3 man3 xi1 ， xu1 yu2 bian4 yu3 bi4 feng1 qi2 。
- feng1 hui2 mian4 shi4 lian2 tian1 he2 ， dong4 ya1 hua1 zhi1 zhu4 shui3 di1 。
- han2 hua1 dai4 xue3 man3 shan1 yao1 ， zhu4 liu3 bing1 zhu1 man3 bi4 tiao2 。
- tian1 se4 jian4 ming2 hui2 yi2 wang4 ， yu4 chen2 sui2 ma3 du4 lan2 qiao2 。

## 注释

## 译文

## 赏析
