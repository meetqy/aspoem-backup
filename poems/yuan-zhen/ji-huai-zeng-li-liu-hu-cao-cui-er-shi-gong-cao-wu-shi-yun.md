---
id: yuan-zhen-ji-huai-zeng-li-liu-hu-cao-cui-er-shi-gong-cao-wu-shi-yun
title: 紀懷贈李六戶曹崔二十功曹五十韻
titlePinyin: ji4 huai2 zeng4 li3 liu4 hu4 cao2 cui1 er4 shi2 gong1 cao2 wu3 shi2 yun4
titleSlug: ji-huai-zeng-li-liu-hu-cao-cui-er-shi-gong-cao-wu-shi-yun
author: 元稹
authorPinyin: yuan2 zhen3
authorSlug: yuan-zhen
dynasty: 唐
dynastyPinyin: tang2
dynastySlug: tang
tags: []
---

## 正文

- 昔冠諸生首，初因三道徵。
- 公卿碧墀會，名姓白麻稱。
- 日月光遙射，煙霄志漸弘。
- 榮班聯錦繡，諫紙賜牋藤。
- 便欲呈肝膽，何言犯股肱。
- 椎埋衝斗劒，消碎瑩壺冰。
- 赤縣纔分務，青驄已迥乘。
- 因騎度海鶻，擬殺蔽天鵬。
- 縛虎聲空壯，連鼇力未勝。
- 風翻波竟蹙，山壓勢逾崩。
- 僇辱徒相困，蒼黃性不能。
- 酣歌離峴頂，負氣入江陵。
- 華表當蟾魄，高樓挂玉繩。
- 角聲悲掉蕩，城影暗稜層。
- 軍幕威容盛，官曹禮數兢。
- 心雖出雲鶴，身尚觸籠鷹。
- 竦足良甘分，排衙苦未曾。
- 通名參將校，抵掌見親朋。
- 喣沫求涓滴，滄波怯斗升。
- 荒居鄰鬼魅，羸馬步殑㱥。
- 白草堂簷短，黃梅雨氣蒸。
- 霑黏經汗席，颭閃盡油燈。
- 夜怯餐膚蚋，朝煩拂面蠅。
- 過從愁厭賤，專靜畏猜仍。
- 旅寓誰堪託，官聯自可憑。
- 甲科崔並騖，柱史李齊昇。
- 共展排空翼，俱遭激遠矰。
- 他鄉元易感，同病轉相矜。
- 投分多然諾，忘言少愛憎。
- 誓將探胏腑，恥更辨淄澠。
- 會宿形骸遠，論交意氣增。
- 一心吞渤澥，戮力拔嵩恆。
- 語到磨圭角，疑消破弩癥。
- 吹噓期指掌，患難許檐簦。
- 鎩翮鸞棲棘，藏鋒箭在弸。
- 雪中方覩桂，木上莫施罾。
- 且泛夤沿水，兼過被病僧。
- 有時鞭欵段，盡日醉儚僜。
- 躡屐看秧稻，敲船和採菱。
- 叉魚江火合，喚客谷神應。
- 嘯傲雖開口，幽憂復滿膺。
- 望雲鰭撥剌，透匣色騰凌。
- 每想潢池寇，猶稽赤族懲。
- 夔龍勞算畫，貔虎帶威稜。
- 逐鳥忠潛奮，懸旌意遠凝。
- 弢弓思徹札，絆驥悶牽緪。
- 運甓調辛苦，聞雞屢寢興。
- 閑隨人兀兀，夢聽鼓鼟鼟。
- 班筆行看擲，黃陂莫漫澄。
- 騏驎高閣上，須及壯時登。

## 拼音

- xi1 guan1 zhu1 sheng1 shou3 ， chu1 yin1 san1 dao4 zhi3 。
- gong1 qing1 bi4 chi2 hui4 ， ming2 xing4 bai2 ma2 cheng1 。
- ri4 yue4 guang1 yao2 she4 ， yan1 xiao1 zhi4 jian4 hong2 。
- rong2 ban1 lian2 jin3 xiu4 ， jian4 zhi3 ci4 jian1 teng2 。
- bian4 yu4 cheng2 gan1 dan3 ， he2 yan2 fan4 gu3 gong1 。
- zhui1 mai2 chong1 dou4 jian4 ， xiao1 sui4 ying2 hu2 bing1 。
- chi4 xian4 cai2 fen1 wu4 ， qing1 cong1 yi3 jiong3 cheng2 。
- yin1 qi2 du4 hai3 gu3 ， ni3 sha1 bi4 tian1 peng2 。
- fu4 hu3 sheng1 kong1 zhuang4 ， lian2 ao2 li4 wei4 sheng4 。
- feng1 fan1 bo1 jing4 cu4 ， shan1 ya1 shi4 yu2 beng1 。
- lu4 ru3 tu2 xiang1 kun4 ， cang1 huang2 xing4 bu4 neng2 。
- han1 ge1 li2 xian4 ding3 ， fu4 qi4 ru4 jiang1 ling2 。
- hua2 biao3 dang1 chan2 po4 ， gao1 lou2 gua4 yu4 sheng2 。
- jiao3 sheng1 bei1 diao4 dang4 ， cheng2 ying3 an4 leng2 ceng2 。
- jun1 mu4 wei1 rong2 sheng4 ， guan1 cao2 li3 shu4 jing1 。
- xin1 sui1 chu1 yun2 he4 ， shen1 shang4 chu4 long2 ying1 。
- song3 zu2 liang2 gan1 fen1 ， pai2 ya2 ku3 wei4 ceng2 。
- tong1 ming2 can1 jiang1 xiao4 ， di3 zhang3 jian4 qin1 peng2 。
- xu3 mo4 qiu2 juan1 di1 ， cang1 bo1 qie4 dou3 sheng1 。
- huang1 ju1 lin2 gui3 mei4 ， lei2 ma3 bu4 qing2 㱥。
- bai2 cao3 tang2 yan2 duan3 ， huang2 mei2 yu3 qi4 zheng1 。
- zhan1 nian2 jing1 han4 xi2 ， zhan3 shan3 jin4 you2 deng1 。
- ye4 qie4 can1 fu1 rui4 ， chao2 fan2 fu2 mian4 ying2 。
- guo4 cong2 chou2 yan4 jian4 ， zhuan1 jing4 wei4 cai1 reng2 。
- lü3 yu4 shui2 kan1 tuo1 ， guan1 lian2 zi4 ke3 ping2 。
- jia3 ke1 cui1 bing4 wu4 ， zhu4 shi3 li3 qi2 sheng1 。
- gong4 zhan3 pai2 kong1 yi4 ， ju4 zao1 ji1 yuan3 zeng1 。
- ta1 xiang1 yuan2 yi4 gan3 ， tong2 bing4 zhuan3 xiang1 jin1 。
- tou2 fen1 duo1 ran2 nuo4 ， wang4 yan2 shao3 ai4 zeng1 。
- shi4 jiang1 tan4 fei4 fu3 ， chi3 geng4 bian4 zi1 mian3 。
- hui4 su4 xing2 hai2 yuan3 ， lun4 jiao1 yi4 qi4 zeng1 。
- yi4 xin1 tun1 bo2 xie4 ， lu4 li4 ba2 song1 heng2 。
- yu3 dao4 mo2 gui1 jiao3 ， yi2 xiao1 po4 nu3 zheng1 。
- chui1 xu1 qi1 zhi3 zhang3 ， huan4 nan2 xu1 yan2 deng1 。
- sha1 he2 luan2 qi1 ji2 ， cang2 feng1 jian4 zai4 peng2 。
- xue3 zhong1 fang1 du3 gui4 ， mu4 shang4 mo4 shi1 zeng1 。
- qie3 fan4 yin2 yan2 shui3 ， jian1 guo4 bei4 bing4 seng1 。
- you3 shi2 bian1 kuan3 duan4 ， jin4 ri4 zui4 meng2 deng4 。
- nie4 ji1 kan4 yang1 dao4 ， qiao1 chuan2 he2 cai3 ling2 。
- cha1 yu2 jiang1 huo3 he2 ， huan4 ke4 gu3 shen2 ying1 。
- xiao4 ao4 sui1 kai1 kou3 ， you1 you1 fu4 man3 ying1 。
- wang4 yun2 qi2 bo1 la4 ， tou4 xia2 se4 teng2 ling2 。
- mei3 xiang3 huang2 chi2 kou4 ， you2 ji1 chi4 zu2 cheng2 。
- kui2 long2 lao2 suan4 hua4 ， pi2 hu3 dai4 wei1 leng2 。
- zhu2 niao3 zhong1 qian2 fen4 ， xuan2 jing1 yi4 yuan3 ning2 。
- tao1 gong1 si1 che4 zha2 ， ban4 ji4 men4 qian1 geng1 。
- yun4 pi4 diao4 xin1 ku3 ， wen2 ji1 lü3 qin3 xing1 。
- xian2 sui2 ren2 wu4 wu4 ， meng4 ting1 gu3 teng1 teng1 。
- ban1 bi3 xing2 kan4 zhi4 ， huang2 bei1 mo4 man4 cheng2 。
- qi2 lin2 gao1 ge2 shang4 ， xu1 ji2 zhuang4 shi2 deng1 。

## 注释

## 译文

## 赏析
