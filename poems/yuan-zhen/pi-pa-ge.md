---
id: yuan-zhen-pi-pa-ge
title: 琵琶歌
titlePinyin: pi2 pa0 ge1
titleSlug: pi-pa-ge
author: 元稹
authorPinyin: yuan2 zhen3
authorSlug: yuan-zhen
dynasty: 唐
dynastyPinyin: tang2
dynastySlug: tang
tags: []
---

## 正文

- 琵琶宮調八十一，旋宮三調彈不出。
- 玄宗偏許賀懷智，段師此藝還相匹。
- 自後流傳指撥衰，崑崙善才徒爾爲。
- 澒聲少得似雷吼，纏弦不敢彈羊皮。
- 人間奇事會相續，但有卞和無有玉。
- 段師弟子數十人，李家管兒稱上足。
- 管兒不作供奉兒，拋在東都雙鬢絲。
- 逢人便請送杯盞，著盡工夫人不知。
- 李家兄弟皆愛酒，我是酒徒爲密友。
- 著作曾邀連夜宿，中碾春溪華新綠。
- 平明船載管兒行，盡日聽彈無限曲。
- 曲名無限知者鮮，霓裳羽衣偏宛轉。
- 涼州大徧最豪嘈，六么散序多籠撚。
- 我聞此曲深賞奇，賞著奇處驚管兒。
- 管兒爲我雙淚垂，自彈此曲長自悲。
- 淚垂捍撥朱弦濕，冰泉嗚咽流鶯澀。
- 因茲彈作雨霖鈴，風雨蕭條鬼神泣。
- 一彈既罷又一彈，珠幢夜靜風珊珊。
- 低回慢弄關山思，坐對燕然秋月寒。
- 月寒一聲深殿磬，驟彈曲破音繁併。
- 百萬金鈴旋玉盤，醉客滿船皆暫醒。
- 自茲聽後六七年，管兒在洛我朝天。
- 游想慈恩杏園裏，夢寐仁風花樹前。
- 去年御史留東臺，公私蹙促顏不開。
- 今春制獄正撩亂，晝夜推囚心似灰。
- 暫輟歸時尋著作，著作南園花坼萼。
- 臙脂耀眼桃正紅，雪片滿溪梅已落。
- 是夕青春值三五，花枝向月雲含吐。
- 著作施罇命管兒，管兒久別今方覩。
- 管兒還爲彈六么，六么依舊聲迢迢。
- 猿鳴雪岫來三峽，鶴唳晴空聞九霄。
- 逡巡彈得六么徹，霜刀破竹無殘節。
- 幽關鵶軋胡雁悲，斷弦砉騞層冰裂。
- 我爲含悽歎奇絕，許作長歌始終說。
- 藝奇思寡塵事多，許來寒暑又經過。
- 如今左降在閒處，始爲管兒歌此歌。
- 歌此歌，寄管兒，管兒管兒憂爾衰。
- 爾衰之後繼者誰，繼之無乃在鐵山。
- 鐵山已近曹穆間，性靈甚好功猶淺。
- 急處未得臻幽閒，努力鐵山勤學取，莫遣後來無所祖。

## 拼音

- pi2 pa0 gong1 diao4 ba1 shi2 yi1 ， xuan2 gong1 san1 diao4 dan4 bu4 chu1 。
- xuan2 zong1 pian1 xu1 he4 huai2 zhi4 ， duan4 shi1 ci3 yi4 huan2 xiang1 pi3 。
- zi4 hou4 liu2 chuan2 zhi3 bo1 shuai1 ， kun1 lun2 shan4 cai2 tu2 er3 wei2 。
- hong4 sheng1 shao3 de2 si4 lei2 hou3 ， chan2 xian2 bu4 gan3 dan4 yang2 pi2 。
- ren2 jian4 qi2 shi4 hui4 xiang1 xu4 ， dan4 you3 bian4 he2 wu2 you3 yu4 。
- duan4 shi1 di4 zi3 shu4 shi2 ren2 ， li3 jia1 guan3 er2 cheng1 shang4 zu2 。
- guan3 er2 bu2 zuo4 gong4 feng4 er2 ， pao1 zai4 dong1 dou1 shuang1 bin4 si1 。
- feng2 ren2 bian4 qing3 song4 bei1 zhan3 ， zhu4 jin4 gong1 fu0 ren2 bu4 zhi1 。
- li3 jia1 xiong1 di4 jie1 ai4 jiu3 ， wo3 shi4 jiu3 tu2 wei2 mi4 you3 。
- zhu4 zuo4 ceng2 yao1 lian2 ye4 su4 ， zhong1 nian3 chun1 xi1 hua2 xin1 lü4 。
- ping2 ming2 chuan2 zai4 guan3 er2 xing2 ， jin4 ri4 ting1 dan4 wu2 xian4 qu3 。
- qu3 ming2 wu2 xian4 zhi1 zhe3 xian1 ， ni2 chang2 yu3 yi1 pian1 wan3 zhuan3 。
- liang2 zhou1 da4 bian4 zui4 hao2 cao2 ， liu4 me0 san4 xu4 duo1 long2 nian3 。
- wo3 wen2 ci3 qu3 shen1 shang3 qi2 ， shang3 zhu4 qi2 chu3 jing1 guan3 er2 。
- guan3 er2 wei2 wo3 shuang1 lei4 chui2 ， zi4 dan4 ci3 qu3 chang2 zi4 bei1 。
- lei4 chui2 han4 bo1 zhu1 xian2 shi1 ， bing1 quan2 wu1 yan4 liu2 ying1 se4 。
- yin1 zi1 dan4 zuo4 yu3 lin2 ling2 ， feng1 yu3 xiao1 tiao2 gui3 shen2 qi4 。
- yi2 dan4 ji4 ba4 you4 yi2 dan4 ， zhu1 zhuang4 ye4 jing4 feng1 shan1 shan1 。
- di1 hui2 man4 nong4 guan1 shan1 si1 ， zuo4 dui4 yan4 ran2 qiu1 yue4 han2 。
- yue4 han2 yi4 sheng1 shen1 dian4 qing4 ， zhou4 dan4 qu3 po4 yin1 fan2 bing4 。
- bai3 wan4 jin1 ling2 xuan2 yu4 pan2 ， zui4 ke4 man3 chuan2 jie1 zan4 xing3 。
- zi4 zi1 ting1 hou4 liu4 qi1 nian2 ， guan3 er2 zai4 luo4 wo3 chao2 tian1 。
- you2 xiang3 ci2 en1 xing4 yuan2 li3 ， meng4 mei4 ren2 feng1 hua1 shu4 qian2 。
- qu4 nian2 yu4 shi3 liu2 dong1 tai2 ， gong1 si1 cu4 cu4 yan2 bu4 kai1 。
- jin1 chun1 zhi4 yu4 zheng4 liao2 luan4 ， zhou4 ye4 tui1 qiu2 xin1 si4 hui1 。
- zan4 chuo4 gui1 shi2 xun2 zhu4 zuo4 ， zhu4 zuo4 nan2 yuan2 hua1 che4 e4 。
- yan1 zhi1 yao4 yan3 tao2 zheng4 hong2 ， xue3 pian4 man3 xi1 mei2 yi3 luo4 。
- shi4 xi1 qing1 chun1 zhi2 san1 wu3 ， hua1 zhi1 xiang4 yue4 yun2 han2 tu3 。
- zhu4 zuo4 shi1 zun1 ming4 guan3 er2 ， guan3 er2 jiu3 bie2 jin1 fang1 du3 。
- guan3 er2 huan2 wei2 dan4 liu4 me0 ， liu4 me0 yi1 jiu4 sheng1 tiao2 tiao2 。
- yuan2 ming2 xue3 xiu4 lai2 san1 xia2 ， he4 li4 qing2 kong1 wen2 jiu3 xiao1 。
- qun1 xun2 dan4 de2 liu4 me0 che4 ， shuang1 dao1 po4 zhu2 wu2 can2 jie2 。
- you1 guan1 ya1 ya4 hu2 yan4 bei1 ， duan4 xian2 hua1 huo1 ceng2 bing1 lie4 。
- wo3 wei2 han2 qi1 tan4 qi2 jue2 ， xu1 zuo4 chang2 ge1 shi3 zhong1 shuo1 。
- yi4 qi2 si1 gua3 chen2 shi4 duo1 ， xu1 lai2 han2 shu3 you4 jing1 guo4 。
- ru2 jin1 zuo3 jiang4 zai4 xian2 chu3 ， shi3 wei2 guan3 er2 ge1 ci3 ge1 。
- ge1 ci3 ge1 ， ji4 guan3 er2 ， guan3 er2 guan3 er2 you1 er3 shuai1 。
- er3 shuai1 zhi1 hou4 ji4 zhe3 shui2 ， ji4 zhi1 wu2 nai3 zai4 tie3 shan1 。
- tie3 shan1 yi3 jin4 cao2 mu4 jian4 ， xing4 ling2 shen4 hao3 gong1 you2 qian3 。
- ji2 chu3 wei4 de2 zhen1 you1 xian2 ， nu3 li4 tie3 shan1 qin2 xue2 qu3 ， mo4 qian3 hou4 lai2 wu2 suo3 zu3 。

## 注释

## 译文

## 赏析
