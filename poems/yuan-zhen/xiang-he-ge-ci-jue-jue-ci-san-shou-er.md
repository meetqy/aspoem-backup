---
id: yuan-zhen-xiang-he-ge-ci-jue-jue-ci-san-shou-er
title: 相和歌辭 決絕[詞]三首 二
titlePinyin: xiang1 he2 ge1 ci2   jue2 jue2 [ ci2 ] san1 shou3   er4
titleSlug: xiang-he-ge-ci-jue-jue-ci-san-shou-er
author: 元稹
authorPinyin: yuan2 zhen3
authorSlug: yuan-zhen
dynasty: 唐
dynastyPinyin: tang2
dynastySlug: tang
tags: []
---

## 正文

- 噫春冰之將泮，何余懷之獨結。
- 有美一人，於焉曠絕。
- 一日不見，比一日於三年，況三年之曠別。
- 水得風兮小而已波，筍在苞兮高不見節。
- 矧桃李之當春，競衆人之攀折。
- 我自顧悠悠而若雲，又安能保君皓皓之如雪。
- 感破鏡之分明，覩淚痕之餘血。
- 幸他人之既不我先，又安能使他人之終不我奪。
- 已焉哉！織女別黃姑，一年一度暫相見，彼此隔河何事無。

## 拼音

- yi1 chun1 bing1 zhi1 jiang1 pan4 ， he2 yu2 huai2 zhi1 du2 jie2 。
- you3 mei3 yi4 ren2 ， wu1 yan1 kuang4 jue2 。
- yi2 ri4 bu2 jian4 ， bi3 yi2 ri4 wu1 san1 nian2 ， kuang4 san1 nian2 zhi1 kuang4 bie2 。
- shui3 de2 feng1 xi1 xiao3 er2 yi3 bo1 ， sun3 zai4 bao1 xi1 gao1 bu2 jian4 jie2 。
- shen3 tao2 li3 zhi1 dang1 chun1 ， jing4 zhong4 ren2 zhi1 pan1 zhe2 。
- wo3 zi4 gu4 you1 you1 er2 ruo4 yun2 ， you4 an1 neng2 bao3 jun1 hao4 hao4 zhi1 ru2 xue3 。
- gan3 po4 jing4 zhi1 fen1 ming2 ， du3 lei4 hen2 zhi1 yu2 xue4 。
- xing4 ta1 ren2 zhi1 ji4 bu4 wo3 xian1 ， you4 an1 neng2 shi3 ta1 ren2 zhi1 zhong1 bu4 wo3 duo2 。
- yi3 yan1 zai1 ！ zhi1 nü3 bie2 huang2 gu1 ， yi4 nian2 yi2 du4 zan4 xiang1 jian4 ， bi3 ci3 ge2 he2 he2 shi4 wu2 。

## 注释

## 译文

## 赏析
