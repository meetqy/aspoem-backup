---
id: yuan-zhen-hua-zhi-wu
title: 華之巫
titlePinyin: hua2 zhi1 wu1
titleSlug: hua-zhi-wu
author: 元稹
authorPinyin: yuan2 zhen3
authorSlug: yuan-zhen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 有一人兮神之側，廟森森兮神默默。
- 神默默兮可奈何，願一見神兮何可得。
- 女巫索我何所有，神之開閉予之手。
- 我能進若神之前，神不自言寄予口。
- 爾欲見神安爾身，買我神錢沽我酒。
- 我家又有神之盤，爾進此盤神爾安。
- 此盤不進行路難，陸有摧車舟有瀾。
- 我聞此語長太息，豈有神明欺正直。
- 爾居大道誰南北，恣矯神言假神力。
- 假神力兮神未悟，行道之人不得度。
- 我欲見神誅爾巫，豈是因巫假神祜。
- 爾巫，爾巫。
- 爾獨不聞乎？
- 與其媚於奧，不若媚於竈。
- 使我傾心事爾巫，吾寧驅車守吾道。
- 爾巫爾巫且相保，吾心自有丘之禱。

## 拼音

- you3 yi4 ren2 xi1 shen2 zhi1 ce4 ， miao4 sen1 sen1 xi1 shen2 mo4 mo4 。
- shen2 mo4 mo4 xi1 ke3 nai4 he2 ， yuan4 yi2 jian4 shen2 xi1 he2 ke3 de2 。
- nü3 wu1 suo3 wo3 he2 suo3 you3 ， shen2 zhi1 kai1 bi4 yu3 zhi1 shou3 。
- wo3 neng2 jin4 ruo4 shen2 zhi1 qian2 ， shen2 bu2 zi4 yan2 ji4 yu3 kou3 。
- er3 yu4 jian4 shen2 an1 er3 shen1 ， mai3 wo3 shen2 qian2 gu1 wo3 jiu3 。
- wo3 jia1 you4 you3 shen2 zhi1 pan2 ， er3 jin4 ci3 pan2 shen2 er3 an1 。
- ci3 pan2 bu2 jin4 xing2 lu4 nan2 ， lu4 you3 cui1 ju1 zhou1 you3 lan2 。
- wo3 wen2 ci3 yu3 chang2 tai4 xi1 ， qi3 you3 shen2 ming2 qi1 zheng4 zhi2 。
- er3 ju1 da4 dao4 shui2 nan2 bei3 ， zi4 jiao3 shen2 yan2 jia3 shen2 li4 。
- jia3 shen2 li4 xi1 shen2 wei4 wu4 ， hang2 dao4 zhi1 ren2 bu4 de2 du4 。
- wo3 yu4 jian4 shen2 zhu1 er3 wu1 ， qi3 shi4 yin1 wu1 jia3 shen2 hu4 。
- er3 wu1 ， er3 wu1 。
- er3 du2 bu4 wen2 hu1 ？
- yu3 qi2 mei4 wu1 ao4 ， bu2 ruo4 mei4 wu1 zao4 。
- shi3 wo3 qing1 xin1 shi4 er3 wu1 ， wu2 ning2 qu1 ju1 shou3 wu2 dao4 。
- er3 wu1 er3 wu1 qie3 xiang1 bao3 ， wu2 xin1 zi4 you3 qiu1 zhi1 dao3 。

## 注释

## 译文

## 赏析
