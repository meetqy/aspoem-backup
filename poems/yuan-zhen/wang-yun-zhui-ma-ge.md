---
id: yuan-zhen-wang-yun-zhui-ma-ge
title: 望雲騅馬歌
titlePinyin: wang4 yun2 zhui1 ma3 ge1
titleSlug: wang-yun-zhui-ma-ge
author: 元稹
authorPinyin: yuan2 zhen3
authorSlug: yuan-zhen
dynasty: 唐
dynastyPinyin: tang2
dynastySlug: tang
tags: []
---

## 正文

- 憶昔先皇幸蜀時，八馬入谷七馬疲。
- 肉綻筋攣四蹄脫，七馬死盡無馬騎。
- 天子蒙塵天雨泣，巉巖道路淋漓濕。
- 崢嶸白草眇難期，謥洞黃泉安可入。
- 朱泚圍兵抽未盡，懷光寇騎追行及。
- 嬪娥相顧倚樹啼，鵷鷺無聲仰天立。
- 圉人初進望雲騅，彩色顦顇衆馬欺。
- 上前噴吼如有意，耳尖卓立節踠奇。
- 君王試遣廻胸臆，撮骨鋸牙駢兩肋。
- 蹄懸四跼腦顆方，胯聳三山尾株直。
- 圉人畏誚仍相惑，此馬無良空有力。
- 頻頻囓掣轡難施，往往跳趫鞍不得。
- 色沮聲悲仰天訴，天不遣言君未識。
- 亞身受取白玉羈，開口銜將紫金勒。
- 君王自此方敢騎，似遇良臣久悽惻。
- 龍騰魚鼈啅然驚，驥朌驢騾少顏色。
- 七聖心迷運方厄，五丁力盡路猶窄。
- 橐它山上斧刃堆，望秦嶺下錐頭石。
- 五六百里真符縣，八十四盤青山驛。
- 掣開流電有輝光，突過浮雲無朕跡。
- 地平險盡施黃屋，九九屬車十二纛。
- 齊暎前導引騅頭，嚴震迎號抱騅足。
- 路傍垂白天寶民，望騅禮拜見騅哭。
- 皆言玄宗當時無此馬，不免騎騾來幸蜀。
- 雄雄猛將李令公，收城殺賊豺狼空。
- 天旋地轉日再中，天子却坐明光宮。
- 朝廷無事忘征戰，校獵朝廻暮毬宴。
- 御馬齊登擬用槽，君王自試宣徽殿。
- 圉人還進望雲騅，性強步闊無方便。
- 分騣擺杖頭太高，擘肘廻頭項難轉。
- 人人共惡難廻跋，潛遣飛龍減芻秣。
- 銀鞍繡韂不復施，空盡天年御槽活。
- 當時鄒諺已有言，莫倚功高浪開闊。
- 登山縱似望雲騅，平地須饒紅叱撥。
- 長安三月花垂草，果下翩翩紫騮好。
- 千官煖熱李令閑，百馬生獰望雲老。
- 望雲騅，爾之種類世世奇。
- 當時項王乘爾祖，分配英豪稱霸王。
- 爾身今日逢聖人，從幸巴渝歸入秦。
- 功成事遂身退天之道，何必隨羣逐隊到死蹋紅塵。
- 望雲騅，用與不用各有時，爾勿悲。

## 拼音

- yi4 xi1 xian1 huang2 xing4 shu3 shi2 ， ba1 ma3 ru4 gu3 qi1 ma3 pi2 。
- rou4 zhan4 jin1 luan2 si4 ti2 tuo1 ， qi1 ma3 si3 jin4 wu2 ma3 qi2 。
- tian1 zi3 meng2 chen2 tian1 yu3 qi4 ， chan2 yan2 dao4 lu4 lin2 li2 shi1 。
- zheng1 rong2 bai2 cao3 miao3 nan2 qi1 ， cong4 dong4 huang2 quan2 an1 ke3 ru4 。
- zhu1 ci3 wei2 bing1 chou1 wei4 jin4 ， huai2 guang1 kou4 qi2 zhui1 xing2 ji2 。
- pin2 e2 xiang1 gu4 yi3 shu4 ti2 ， yuan1 lu4 wu2 sheng1 yang3 tian1 li4 。
- yu3 ren2 chu1 jin4 wang4 yun2 zhui1 ， cai3 se4 qiao2 cui4 zhong4 ma3 qi1 。
- shang4 qian2 pen1 hou3 ru2 you3 yi4 ， er3 jian1 zhuo2 li4 jie2 wan3 qi2 。
- jun1 wang2 shi4 qian3 hui2 xiong1 yi4 ， cuo1 gu3 ju4 ya2 pian2 liang3 lei4 。
- ti2 xuan2 si4 ju2 nao3 ke1 fang1 ， kua4 song3 san1 shan1 wei3 zhu1 zhi2 。
- yu3 ren2 wei4 qiao4 reng2 xiang1 huo4 ， ci3 ma3 wu2 liang2 kong1 you3 li4 。
- bin1 bin1 nie4 che4 pei4 nan2 shi1 ， wang3 wang3 tiao4 qiao2 an1 bu4 de2 。
- se4 ju3 sheng1 bei1 yang3 tian1 su4 ， tian1 bu4 qian3 yan2 jun1 wei4 shi2 。
- ya1 shen1 shou4 qu3 bai2 yu4 ji1 ， kai1 kou3 xian2 jiang1 zi3 jin1 le4 。
- jun1 wang2 zi4 ci3 fang1 gan3 qi2 ， si4 yu4 liang2 chen2 jiu3 qi1 ce4 。
- long2 teng2 yu2 bie1 zhuo2 ran2 jing1 ， ji4 ban1 lü2 luo2 shao3 yan2 se4 。
- qi1 sheng4 xin1 mi2 yun4 fang1 e4 ， wu3 ding1 li4 jin4 lu4 you2 zhai3 。
- tuo2 ta1 shan1 shang4 fu3 ren4 dui1 ， wang4 qin2 ling3 xia4 zhui1 tou2 shi2 。
- wu3 liu4 bai3 li3 zhen1 fu2 xian4 ， ba1 shi2 si4 pan2 qing1 shan1 yi4 。
- che4 kai1 liu2 dian4 you3 hui1 guang1 ， tu1 guo4 fu2 yun2 wu2 zhen4 ji4 。
- di4 ping2 xian3 jin4 shi1 huang2 wu1 ， jiu3 jiu3 shu3 ju1 shi2 er4 dao4 。
- qi2 ying4 qian2 dao3 yin3 zhui1 tou2 ， yan2 zhen4 ying2 hao4 bao4 zhui1 zu2 。
- lu4 bang4 chui2 bai2 tian1 bao3 min2 ， wang4 zhui1 li3 bai4 jian4 zhui1 ku1 。
- jie1 yan2 xuan2 zong1 dang1 shi2 wu2 ci3 ma3 ， bu4 mian3 qi2 luo2 lai2 xing4 shu3 。
- xiong2 xiong2 meng3 jiang1 li3 ling4 gong1 ， shou1 cheng2 sha1 zei2 chai2 lang2 kong1 。
- tian1 xuan2 di4 zhuan3 ri4 zai4 zhong1 ， tian1 zi3 que4 zuo4 ming2 guang1 gong1 。
- chao2 ting2 wu2 shi4 wang4 zheng1 zhan4 ， xiao4 lie4 chao2 hui2 mu4 qiu2 yan4 。
- yu4 ma3 qi2 deng1 ni3 yong4 cao2 ， jun1 wang2 zi4 shi4 xuan1 hui1 dian4 。
- yu3 ren2 huan2 jin4 wang4 yun2 zhui1 ， xing4 qiang2 bu4 kuo4 wu2 fang1 bian4 。
- fen1 zong1 bai3 zhang4 tou2 tai4 gao1 ， bo4 zhou3 hui2 tou2 xiang4 nan2 zhuan3 。
- ren2 ren2 gong4 e4 nan2 hui2 ba2 ， qian2 qian3 fei1 long2 jian3 chu2 mo4 。
- yin2 an1 xiu4 chan4 bu2 fu4 shi1 ， kong1 jin4 tian1 nian2 yu4 cao2 huo2 。
- dang1 shi2 zou1 yan4 yi3 you3 yan2 ， mo4 yi3 gong1 gao1 lang4 kai1 kuo4 。
- deng1 shan1 zong4 si4 wang4 yun2 zhui1 ， ping2 di4 xu1 rao2 hong2 chi4 bo1 。
- chang2 an1 san1 yue4 hua1 chui2 cao3 ， guo3 xia4 pian1 pian1 zi3 liu2 hao3 。
- qian1 guan1 xuan1 re4 li3 ling4 xian2 ， bai3 ma3 sheng1 ning2 wang4 yun2 lao3 。
- wang4 yun2 zhui1 ， er3 zhi1 zhong3 lei4 shi4 shi4 qi2 。
- dang1 shi2 xiang4 wang2 cheng2 er3 zu3 ， fen1 pei4 ying1 hao2 cheng1 ba4 wang2 。
- er3 shen1 jin1 ri4 feng2 sheng4 ren2 ， cong2 xing4 ba1 yu2 gui1 ru4 qin2 。
- gong1 cheng2 shi4 sui4 shen1 tui4 tian1 zhi1 dao4 ， he2 bi4 sui2 qun2 zhu2 dui4 dao4 si3 ta4 hong2 chen2 。
- wang4 yun2 zhui1 ， yong4 yu3 bu2 yong4 ge4 you3 shi2 ， er3 wu4 bei1 。

## 注释

## 译文

## 赏析
