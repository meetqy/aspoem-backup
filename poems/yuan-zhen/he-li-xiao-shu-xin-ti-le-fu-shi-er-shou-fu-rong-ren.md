---
id: yuan-zhen-he-li-xiao-shu-xin-ti-le-fu-shi-er-shou-fu-rong-ren
title: 和李校書新題樂府十二首 縛戎人
titlePinyin: he2 li3 xiao4 shu1 xin1 ti2 le4 fu3 shi2 er4 shou3   fu4 rong2 ren2
titleSlug: he-li-xiao-shu-xin-ti-le-fu-shi-er-shou-fu-rong-ren
author: 元稹
authorPinyin: yuan2 zhen3
authorSlug: yuan-zhen
dynasty: 唐
dynastyPinyin: tang2
dynastySlug: tang
tags: []
---

## 正文

- 邊頭大將差健卒，入抄禽生快於鶻。
- 但逢赬面即捉來，半是邊人半戎羯。
- 大將論功重多級，捷書飛奏何超忽。
- 聖朝不殺諧至仁，遠送炎方示微罰。
- 萬里虛勞肉食費，連頭盡被氈裘暍。
- 華裀重席臥腥臊，病犬愁鴣聲咽嗢。
- 中有一人能漢語，自言家本長城窟。
- 少年隨父戍安西，河渭瓜沙眼看沒。
- 天寶未亂猶數載，狼星四角光蓬勃。
- 中原禍作邊防危，果有豺狼四來伐。
- 蕃馬臕成正翹健，蕃兵肉飽爭唐突。
- 煙塵亂起無亭燧，主帥驚跳棄旄鉞。
- 半夜城摧鵝雁鳴，妻啼子叫曾不歇。
- 陰森神廟未敢依，脆薄河冰安可越。
- 荆棘深處共潛身，前困蒺藜後臲卼。
- 平明蕃騎四面走，古墓深林盡株榾。
- 少壯爲俘頭被髠，老翁留居足多刖。
- 烏鳶滿野尸狼藉，樓榭成灰牆突兀。
- 暗水濺濺入舊池，平沙漫漫鋪明月。
- 戎王遣將來安慰，口不敢言心咄咄。
- 供進腋腋御叱般，豈料穹廬揀肥腯。
- 五六十年消息絕，中間盟會又猖獗。
- 眼穿東日望堯雲，腸斷正朝梳漢髮。
- 近年如此思漢者，半爲老病半埋骨。
- 常教孫子學鄉音，猶話平時好城闕。
- 老者儻盡少者壯，生長蕃中似蕃悖。
- 不知祖父皆漢民，便恐爲蕃心矻矻。
- 緣邊飽餧十萬衆，何不齊驅一時發。
- 年年但捉兩三人，精衛銜蘆塞溟渤。

## 拼音

- bian1 tou2 da4 jiang1 cha4 jian4 zu2 ， ru4 chao1 qin2 sheng1 kuai4 wu1 gu3 。
- dan4 feng2 cheng1 mian4 ji2 zhuo1 lai2 ， ban4 shi4 bian1 ren2 ban4 rong2 jie2 。
- da4 jiang1 lun4 gong1 zhong4 duo1 ji2 ， jie2 shu1 fei1 zou4 he2 chao1 hu1 。
- sheng4 chao2 bu4 sha1 xie2 zhi4 ren2 ， yuan3 song4 yan2 fang1 shi4 wei1 fa2 。
- wan4 li3 xu1 lao2 rou4 shi2 fei4 ， lian2 tou2 jin4 bei4 zhan1 qiu2 ye1 。
- hua2 yin1 zhong4 xi2 wo4 xing1 sao1 ， bing4 quan3 chou2 gu1 sheng1 yan4 wa4 。
- zhong1 you3 yi4 ren2 neng2 han4 yu3 ， zi4 yan2 jia1 ben3 chang2 cheng2 ku1 。
- shao4 nian2 sui2 fu4 shu4 an1 xi1 ， he2 wei4 gua1 sha1 yan3 kan4 mei2 。
- tian1 bao3 wei4 luan4 you2 shu4 zai4 ， lang2 xing1 si4 jiao3 guang1 peng2 bo2 。
- zhong1 yuan2 huo4 zuo4 bian1 fang2 wei1 ， guo3 you3 chai2 lang2 si4 lai2 fa2 。
- fan1 ma3 biao1 cheng2 zheng4 qiao2 jian4 ， fan1 bing1 rou4 bao3 zheng1 tang2 tu1 。
- yan1 chen2 luan4 qi3 wu2 ting2 sui4 ， zhu3 shuai4 jing1 tiao4 qi4 mao2 yue4 。
- ban4 ye4 cheng2 cui1 e2 yan4 ming2 ， qi1 ti2 zi3 jiao4 ceng2 bu4 xie1 。
- yin1 sen1 shen2 miao4 wei4 gan3 yi1 ， cui4 bao2 he2 bing1 an1 ke3 yue4 。
- jing1 ji2 shen1 chu3 gong4 qian2 shen1 ， qian2 kun4 ji2 li2 hou4 nie4 wu4 。
- ping2 ming2 fan1 qi2 si4 mian4 zou3 ， gu3 mu4 shen1 lin2 jin4 zhu1 gu3 。
- shao3 zhuang4 wei2 fu2 tou2 bei4 kun1 ， lao3 weng1 liu2 ju1 zu2 duo1 yue4 。
- wu1 yuan1 man3 ye3 shi1 lang2 ji2 ， lou2 xie4 cheng2 hui1 qiang2 tu1 wu4 。
- an4 shui3 jian4 jian4 ru4 jiu4 chi2 ， ping2 sha1 man4 man4 pu1 ming2 yue4 。
- rong2 wang2 qian3 jiang1 lai2 an1 wei4 ， kou3 bu4 gan3 yan2 xin1 duo1 duo1 。
- gong4 jin4 ye4 ye4 yu4 chi4 ban1 ， qi3 liao4 qiong2 lu2 jian3 fei2 tu2 。
- wu3 liu4 shi2 nian2 xiao1 xi0 jue2 ， zhong1 jian4 meng2 hui4 you4 chang1 jue2 。
- yan3 chuan1 dong1 ri4 wang4 yao2 yun2 ， chang2 duan4 zheng4 chao2 shu1 han4 fa4 。
- jin4 nian2 ru2 ci3 si1 han4 zhe3 ， ban4 wei2 lao3 bing4 ban4 mai2 gu3 。
- chang2 jiao4 sun1 zi3 xue2 xiang1 yin1 ， you2 hua4 ping2 shi2 hao3 cheng2 que4 。
- lao3 zhe3 tang3 jin4 shao3 zhe3 zhuang4 ， sheng1 chang2 fan1 zhong1 si4 fan1 bei4 。
- bu4 zhi1 zu3 fu4 jie1 han4 min2 ， bian4 kong3 wei2 fan1 xin1 ku1 ku1 。
- yuan2 bian1 bao3 wei4 shi2 wan4 zhong4 ， he2 bu4 qi2 qu1 yi4 shi2 fa1 。
- nian2 nian2 dan4 zhuo1 liang3 san1 ren2 ， jing1 wei4 xian2 lu2 sai1 ming2 bo2 。

## 注释

## 译文

## 赏析
