---
id: yuan-zhen-chou-le-tian-zao-chun-xian-you-xi-hu-po-duo-ye-qu-hen-bu-de-yu-wei-zhi-tong-shang-yin-si-zai-yue-guan-zhong-shi-yin-jing-hu-zhi-you-huo-kong-wei-xia-yin-cheng-shi-ba-yun-jian-ji-le-tian-qian-pian-dao-shi-shi-hui-yu-yi-yan-jing-hu-nan-ting-yin-shu-mu-qian-suo-du-yi-cheng-chou-da-mo-zhang-yi-shi-xia-cheng-ze-shi-shi-zhi-ran-yi-yu-cu-wei-tian-yang-zhi-zeng-er
title: 酬樂天早春閑遊西湖頗多野趣恨不得與微之同賞因思在越官重事殷鏡湖之遊或恐未暇因成十八韻見寄樂天前篇到時適會予亦宴鏡湖南亭因述目前所睹以成酬荅末章亦示暇誠則勢使之然亦欲粗爲恬養之贈耳
titlePinyin: chou2 le4 tian1 zao3 chun1 xian2 you2 xi1 hu2 po1 duo1 ye3 qu4 hen4 bu0 de0 yu3 wei1 zhi1 tong2 shang3 yin1 si1 zai4 yue4 guan1 zhong4 shi4 yin1 jing4 hu2 zhi1 you2 huo4 kong3 wei4 xia2 yin1 cheng2 shi2 ba1 yun4 jian4 ji4 le4 tian1 qian2 pian1 dao4 shi2 shi4 hui4 yu3 yi4 yan4 jing4 hu2 nan2 ting2 yin1 shu4 mu4 qian2 suo3 du3 yi3 cheng2 chou2 da2 mo4 zhang1 yi4 shi4 xia2 cheng2 ze2 shi4 shi3 zhi1 ran2 yi4 yu4 cu1 wei2 tian2 yang3 zhi1 zeng4 er3
titleSlug: chou-le-tian-zao-chun-xian-you-xi-hu-po-duo-ye-qu-hen-bu-de-yu-wei-zhi-tong-shang-yin-si-zai-yue-guan-zhong-shi-yin-jing-hu-zhi-you-huo-kong-wei-xia-yin-cheng-shi-ba-yun-jian-ji-le-tian-qian-pian-dao-shi-shi-hui-yu-yi-yan-jing-hu-nan-ting-yin-shu-mu-qian-suo-du-yi-cheng-chou-da-mo-zhang-yi-shi-xia-cheng-ze-shi-shi-zhi-ran-yi-yu-cu-wei-tian-yang-zhi-zeng-er
author: 元稹
authorPinyin: yuan2 zhen3
authorSlug: yuan-zhen
dynasty: 唐
dynastyPinyin: tang2
dynastySlug: tang
tags: []
---

## 正文

- 雁思欲回賓，風聲乍變新。
- 各攜紅粉伎，俱伴紫垣人。
- 水面波疑縠，山腰虹似巾。
- 柳條黃大帶，茭葑綠文茵。
- 雪盡纔通屐，汀寒未有蘋。
- 向陽偏曬羽，依岸小游鱗。
- 浦嶼崎嶇到，林園次第巡。
- 墨池憐嗜學，丹井羨登真。
- 雅歎游方盛，聊非意所親。
- 白頭辭北闕，滄海是東鄰。
- 問俗煩江界，蒐畋想渭津。
- 故交音訊少，歸夢往來頻。
- 獨喜同門舊，皆爲列郡臣。
- 三刀連地軸，一葦礙車輪。
- 尚阻青天霧，空瞻白玉塵。
- 龍因雕字識，犬爲送書馴。
- 勝事無窮境，流年有限身。
- 嬾將閑氣力，爭鬬野塘春。

## 拼音

- yan4 si1 yu4 hui2 bin1 ， feng1 sheng1 zha4 bian4 xin1 。
- ge4 xie2 hong2 fen3 ji4 ， ju4 ban4 zi3 yuan2 ren2 。
- shui3 mian4 bo1 yi2 hu2 ， shan1 yao1 hong2 si4 jin1 。
- liu3 tiao2 huang2 da4 dai4 ， jiao1 feng1 lü4 wen2 yin1 。
- xue3 jin4 cai2 tong1 ji1 ， ting1 han2 wei4 you3 pin2 。
- xiang4 yang2 pian1 shai4 yu3 ， yi1 an4 xiao3 you2 lin2 。
- pu3 yu3 qi2 qu1 dao4 ， lin2 yuan2 ci4 di4 xun2 。
- mo4 chi2 lian2 shi4 xue2 ， dan1 jing3 xian4 deng1 zhen1 。
- ya3 tan4 you2 fang1 sheng4 ， liao2 fei1 yi4 suo3 qin1 。
- bai2 tou2 ci2 bei3 que4 ， cang1 hai3 shi4 dong1 lin2 。
- wen4 su2 fan2 jiang1 jie4 ， sou1 tian2 xiang3 wei4 jin1 。
- gu4 jiao1 yin1 xun4 shao3 ， gui1 meng4 wang3 lai2 bin1 。
- du2 xi3 tong2 men2 jiu4 ， jie1 wei2 lie4 jun4 chen2 。
- san1 dao1 lian2 di4 zhou2 ， yi4 wei3 ai4 ju1 lun2 。
- shang4 zu3 qing1 tian1 wu4 ， kong1 zhan1 bai2 yu4 chen2 。
- long2 yin1 diao1 zi4 shi2 ， quan3 wei2 song4 shu1 xun4 。
- sheng4 shi4 wu2 qiong2 jing4 ， liu2 nian2 you3 xian4 shen1 。
- lan3 jiang1 xian2 qi4 li4 ， zheng1 dou4 ye3 tang2 chun1 。

## 注释

## 译文

## 赏析
