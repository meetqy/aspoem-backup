---
id: yuan-zhen-bai-yu-miao
title: 拜禹廟
titlePinyin: bai4 yu3 miao4
titleSlug: bai-yu-miao
author: 元稹
authorPinyin: yuan2 zhen3
authorSlug: yuan-zhen
dynasty: 唐
dynastyPinyin: tang2
dynastySlug: tang
tags: []
---

## 正文

- 恢能咨岳日，悲慕羽山秋。
- 父陷功仍繼，君名禮不讎。
- 洪水襄陵後，玄圭菲食由。
- 已甘魚父子，翻荷粒咽喉。
- 古廟蒼煙冷，寒亭翠柏稠。
- 馬泥真骨動，龍畫活睛留。
- 祀典稽千聖，孫謀絕一丘。
- 道雖污世載，恩豈酌沈浮。
- 洞穴探常近，圖書即可求。
- 德崇人不惰，風在俗斯柔。
- 茭色湖光上，泉聲雨脚收。
- 歌詩呈志義，簫鼓凟清猷。
- 史亦明勳最，時方怒校酋。
- 還希四載術，將以拯虔劉。
- （同前）（按：以上四首，卞孝萱《元稹年譜》、冀勤校《元稹集》均出揭出。
- ）。

## 拼音

- hui1 neng2 zi1 yue4 ri4 ， bei1 mu4 yu3 shan1 qiu1 。
- fu4 xian4 gong1 reng2 ji4 ， jun1 ming2 li3 bu4 chou2 。
- hong2 shui3 xiang1 ling2 hou4 ， xuan2 gui1 fei1 shi2 you2 。
- yi3 gan1 yu2 fu4 zi3 ， fan1 he2 li4 yan1 hou2 。
- gu3 miao4 cang1 yan1 leng3 ， han2 ting2 cui4 bai3 chou2 。
- ma3 ni2 zhen1 gu3 dong4 ， long2 hua4 huo2 jing1 liu2 。
- si4 dian3 ji1 qian1 sheng4 ， sun1 mou2 jue2 yi4 qiu1 。
- dao4 sui1 wu1 shi4 zai4 ， en1 qi3 zhuo2 shen3 fu2 。
- dong4 xue2 tan4 chang2 jin4 ， tu2 shu1 ji2 ke3 qiu2 。
- de2 chong2 ren2 bu2 duo4 ， feng1 zai4 su2 si1 rou2 。
- jiao1 se4 hu2 guang1 shang4 ， quan2 sheng1 yu3 jiao3 shou1 。
- ge1 shi1 cheng2 zhi4 yi4 ， xiao1 gu3 du2 qing1 you2 。
- shi3 yi4 ming2 xun1 zui4 ， shi2 fang1 nu4 xiao4 qiu2 。
- huan2 xi1 si4 zai4 shu4 ， jiang1 yi3 zheng3 qian2 liu2 。
- （ tong2 qian2 ）（ an4 ： yi3 shang4 si4 shou3 ， bian4 xiao4 xuan1 《 yuan2 zhen3 nian2 pu3 》、 ji4 qin2 xiao4 《 yuan2 zhen3 ji2 》 jun1 chu1 jie1 chu1 。
- ）。

## 注释

## 译文

## 赏析
