---
id: yuan-zhen-you-jiu-shi-zhang-san
title: 有酒十章 三
titlePinyin: you3 jiu3 shi2 zhang1   san1
titleSlug: you-jiu-shi-zhang-san
author: 元稹
authorPinyin: yuan2 zhen3
authorSlug: yuan-zhen
dynasty: 唐
dynastyPinyin: tang2
dynastySlug: tang
tags: []
---

## 正文

- 有酒有酒兮湛淥波，飲將愉兮氣彌和。
- 念萬古之紛羅，我獨慨然而浩歌。
- 歌曰：天耶，地耶。
- 肇萬物耶，儲胥大庭之君耶。
- 恍耶，忽耶。
- 有耶，傳而信耶。
- 久而謬耶，文字生而羲農作耶。
- 仁義別而聖賢出耶，炎始暴耶。
- 蚩尤熾耶，軒轅戰耶。
- 不得已耶，仁耶。
- 聖耶，愍人之毒耶。
- 天蕩蕩耶，堯穆穆耶。
- 豈其讓耶，歸有德耶。
- 舜其貪耶，德能嗣耶。
- 豈其讓耶，授有功耶。
- 禹功大耶，人戴之耶。
- 益不逮耶，啓能德耶。
- 家天下耶，榮後嗣耶。
- 於後嗣之榮則可耶，於天下之榮其可耶。
- 嗚呼遠堯舜之日耶，何棄舜之速耶。
- 辛癸虐耶，湯武革耶。
- 順天意耶，公天下耶。
- 踵夏榮嗣，私其公耶。
- 竝建萬國，均其私耶。
- 專征遞伐，鬬海內耶。
- 秦埽其類，威定之耶。
- 二代而隕，守不仁耶。
- 漢魏而降，乘其機耶。
- 短長理亂，繫其術耶。
- 堯耶，舜耶。
- 終不可逮耶，將德之者不位。
- 位者不逮其德耶，時耶。
- 時耶，時其可耶，我可奈何兮一杯又進歌且歌。

## 拼音

- you3 jiu3 you3 jiu3 xi1 zhan4 lu4 bo1 ， yin3 jiang1 yu2 xi1 qi4 mi2 he2 。
- nian4 wan4 gu3 zhi1 fen1 luo2 ， wo3 du2 kai3 ran2 er2 hao4 ge1 。
- ge1 yue1 ： tian1 ye1 ， di4 ye1 。
- zhao4 wan4 wu4 ye1 ， chu3 xu1 da4 ting2 zhi1 jun1 ye1 。
- huang3 ye1 ， hu1 ye1 。
- you3 ye1 ， chuan2 er2 xin4 ye1 。
- jiu3 er2 miu4 ye1 ， wen2 zi4 sheng1 er2 xi1 nong2 zuo4 ye1 。
- ren2 yi4 bie2 er2 sheng4 xian2 chu1 ye1 ， yan2 shi3 bao4 ye1 。
- chi1 you2 chi4 ye1 ， xuan1 yuan2 zhan4 ye1 。
- bu4 de2 yi3 ye1 ， ren2 ye1 。
- sheng4 ye1 ， min3 ren2 zhi1 du2 ye1 。
- tian1 dang4 dang4 ye1 ， yao2 mu4 mu4 ye1 。
- qi3 qi2 rang4 ye1 ， gui1 you3 de2 ye1 。
- shun4 qi2 tan1 ye1 ， de2 neng2 si4 ye1 。
- qi3 qi2 rang4 ye1 ， shou4 you3 gong1 ye1 。
- yu3 gong1 da4 ye1 ， ren2 dai4 zhi1 ye1 。
- yi4 bu4 dai3 ye1 ， qi3 neng2 de2 ye1 。
- jia1 tian1 xia4 ye1 ， rong2 hou4 si4 ye1 。
- wu1 hou4 si4 zhi1 rong2 ze2 ke3 ye1 ， wu1 tian1 xia4 zhi1 rong2 qi2 ke3 ye1 。
- wu1 hu1 yuan3 yao2 shun4 zhi1 ri4 ye1 ， he2 qi4 shun4 zhi1 su4 ye1 。
- xin1 gui3 nüe4 ye1 ， tang1 wu3 ge2 ye1 。
- shun4 tian1 yi4 ye1 ， gong1 tian1 xia4 ye1 。
- zhong3 xia4 rong2 si4 ， si1 qi2 gong1 ye1 。
- bing4 jian4 wan4 guo2 ， jun1 qi2 si1 ye1 。
- zhuan1 zheng1 di4 fa2 ， dou4 hai3 nei4 ye1 。
- qin2 sao4 qi2 lei4 ， wei1 ding4 zhi1 ye1 。
- er4 dai4 er2 yun3 ， shou3 bu4 ren2 ye1 。
- han4 wei4 er2 jiang4 ， cheng2 qi2 ji1 ye1 。
- duan3 chang2 li3 luan4 ， xi4 qi2 shu4 ye1 。
- yao2 ye1 ， shun4 ye1 。
- zhong1 bu4 ke3 dai3 ye1 ， jiang1 de2 zhi1 zhe3 bu2 wei4 。
- wei4 zhe3 bu4 dai3 qi2 de2 ye1 ， shi2 ye1 。
- shi2 ye1 ， shi2 qi2 ke3 ye1 ， wo3 ke3 nai4 he2 xi1 yi4 bei1 you4 jin4 ge1 qie3 ge1 。

## 注释

## 译文

## 赏析
