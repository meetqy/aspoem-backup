---
id: yuan-zhen-chou-le-tian-dong-nan-xing-shi-yi-bai-yun
title: 酬樂天東南行詩一百韻
titlePinyin: chou2 le4 tian1 dong1 nan2 xing2 shi1 yi4 bai3 yun4
titleSlug: chou-le-tian-dong-nan-xing-shi-yi-bai-yun
author: 元稹
authorPinyin: yuan2 zhen3
authorSlug: yuan-zhen
dynasty: 唐
dynastyPinyin: tang2
dynastySlug: tang
tags: []
---

## 正文

- 我病方吟越，君行已過湖。
- 去應緣直道，哭不爲窮途。
- 亞竹寒驚牖，空堂夜向隅。
- 暗魂思背燭，危夢怯乘桴。
- 坐痛筋骸憯，旁嗟物候殊。
- 雨蒸蟲沸渭，浪湧怪睢盱。
- 索綆飄蚊蚋，蓬麻甃舳艫。
- 短簷苫稻草，微俸封漁租。
- 泥浦喧撈蛤，荒郊險鬬貙。
- 鯨吞近溟漲，猿鬧接黔巫。
- 芒屩泅牛婦，丫頭蕩槳夫。
- 酢醅荷裹賣，醨酒水淋沽。
- 舞態翻鸜鵒，歌詞咽鷓鴣。
- 夷音啼似笑，蠻語謎相呼。
- 江郭船添店，山城木豎郛。
- 吠聲沙市犬，爭食墓林烏。
- 獷俗誠堪憚，妖神甚可虞。
- 欲令仁漸及，已被瘧潛圖。
- 膳減思調鼎，行稀恐蠹樞。
- 雜蓴多剖鱔，和黍半蒸菰。
- 綠糉新菱實，金丸小木奴。
- 芋羹真蹔淡，䶉炙漫塗蘇。
- 炰鼈那勝羜，烹鯄只似鱸。
- 楚風輕似蜀，巴地濕如吳。
- 氣濁星難見，州斜日易晡。
- 通宵但雲霧，未酉即桑榆。
- 瘴窟蛇休蟄，炎溪暑不徂。
- 倀魂陰叫嘯，鵩貌晝踟躕。
- 鄉里家藏蠱，官曹世乏儒。
- 斂緡偷印信，傳箭作符繻。
- 椎髻拋巾幗，鑹刀代轆轤。
- 當心鞙銅鼓，背弝射桑弧。
- 豈復民甿料，須將鳥獸驅。
- 是非渾並漆，詞訟敢研朱。
- 陋室鴞窺伺，衰形蟒覬覦。
- 鬢毛霜點合，襟淚血痕濡。
- 倍憶京華伴，偏忘我爾軀。
- 謫居今共遠，榮路昔同趨。
- 科試銓衡局，衙參典校廚。
- 月中分桂樹，天上識昌蒲。
- 應召逢鴻澤，陪游值賜酺。
- 心唯撞衛磬，耳不亂齊竽。
- 海岱詞鋒截，皇王筆陣敺。
- 疾奔凌騕褭，高唱軋吳歈。
- 點檢張儀舌，提攜傅說圖。
- 擺囊看利頴，開頷出明珠。
- 並取千人特，皆非十上徒。
- 白麻雲色膩，墨詔電光麤。
- 衆口貪歸美，何顏敢妬姝。
- 秦臺納紅旭，酆匣洗黃壚。
- 諫獵寧規避，彈豪詎囁嚅。
- 胏肝憎巧曲，蹊徑絕縈迂。
- 誓遣朝綱振，忠饒翰苑輸。
- 驥調方汗血，蠅點忽成盧。
- 遂謫栖遑掾，還飛送別盂。
- 痛嗟親愛隔，顛望友朋扶。
- 狸病翻隨鼠，驄羸返作駒。
- 物情良狥俗，時論太誣吾。
- 瓶罄罍偏恥，松摧柏自枯。
- 虎雖遭陷穽，龍不怕泥塗。
- 重喜登賢苑，方欣佐伍符。
- 判身入矛戟，輕敵比錙銖。
- 驛騎來千里，天書下九衢。
- 因教罷飛檄，便許到皇都。
- 舟敗罌浮漢，驂疲杖過邘。
- 郵亭一蕭索，烽候各崎嶇。
- 饋餉人推輅，誰何吏執殳。
- 拔家逃力役，連鏁責逋誅。
- 防戍兄兼弟，收田婦與姑。
- 縑緗工女竭，青紫使臣紆。
- 望國參雲樹，歸家滿地蕪。
- 破窗塵𡋯𡋯，幽院鳥嗚嗚。
- 祖竹藂新筍，孫枝壓舊梧。
- 晚花狂蛺蝶，殘蒂宿茱萸。
- 始悟摧林秀，因銜避繳蘆。
- 文房長遣閉，經肆未曾鋪。
- 鵷鷺方求侶，鴟鳶已嚇雛。
- 徵還何鄭重，斥去亦須臾。
- 迢遞投遐徼，蒼黃出奧區。
- 通川誠有咎，湓口定無辜。
- 利器從頭匣，剛腸到底刳。
- 薰蕕任盛貯，稊稗莫超踰。
- 公幹經時臥，鍾儀幾歲拘。
- 光陰流似水，蒸瘴熱於鑪。
- 薄命知然也，深交有矣夫。
- 救焚期骨肉，投分刻肌膚。
- 二妙馳軒陛，三英詠袴襦。
- 李多嘲蝘蜓，竇數集蜘蛛。
- 數子皆奇貨，唯予獨朽株。
- 邯鄲笑匍匐，燕蒯受揶揄。
- 嬾學三閭憤，甘齊百里愚。
- 耽眠稀醒素，憑醉少嗟吁。
- 學問徒爲爾，書題盡已于。
- 別猶多夢寐，情尚感凋枯。
- 近喜司戎健，尋傷掌誥徂。
- 士元名位屈，伯道子孫無。
- 舊好飛瓊翰，新詩灌玉壺。
- 幾催閑處泣，終作苦中娛。
- 廉藺聲相讓，燕秦勢豈俱。
- 此篇應絕倒，休漫捋髭鬚。

## 拼音

- wo3 bing4 fang1 yin2 yue4 ， jun1 xing2 yi3 guo4 hu2 。
- qu4 ying1 yuan2 zhi2 dao4 ， ku1 bu4 wei2 qiong2 tu2 。
- ya1 zhu2 han2 jing1 you3 ， kong1 tang2 ye4 xiang4 yu2 。
- an4 hun2 si1 bei4 zhu2 ， wei1 meng4 qie4 cheng2 fu2 。
- zuo4 tong4 jin1 hai2 can3 ， pang2 jie1 wu4 hou4 shu1 。
- yu3 zheng1 chong2 fei4 wei4 ， lang4 yong3 guai4 sui1 xu1 。
- suo3 geng3 piao1 wen2 rui4 ， peng2 ma2 zhou4 zhu2 lu2 。
- duan3 yan2 shan1 dao4 cao3 ， wei1 feng4 feng1 yu2 zu1 。
- ni2 pu3 xuan1 lao1 ha2 ， huang1 jiao1 xian3 dou4 chu1 。
- jing1 tun1 jin4 ming2 zhang3 ， yuan2 nao4 jie1 qian2 wu1 。
- mang2 jue1 qiu2 niu2 fu4 ， ya1 tou2 dang4 jiang3 fu1 。
- cu4 pei1 he2 guo3 mai4 ， li2 jiu3 shui3 lin2 gu1 。
- wu3 tai4 fan1 qu2 yu4 ， ge1 ci2 yan4 zhe4 gu1 。
- yi2 yin1 ti2 si4 xiao4 ， man2 yu3 mi2 xiang1 hu1 。
- jiang1 guo1 chuan2 tian1 dian4 ， shan1 cheng2 mu4 shu4 fu2 。
- fei4 sheng1 sha1 shi4 quan3 ， zheng1 shi2 mu4 lin2 wu1 。
- guang3 su2 cheng2 kan1 dan4 ， yao1 shen2 shen4 ke3 yu2 。
- yu4 ling4 ren2 jian4 ji2 ， yi3 bei4 nüe4 qian2 tu2 。
- shan4 jian3 si1 diao4 ding3 ， xing2 xi1 kong3 du4 shu1 。
- za2 chun2 duo1 pou1 shan4 ， he2 shu3 ban4 zheng1 gu1 。
- lü4 zong4 xin1 ling2 shi2 ， jin1 wan2 xiao3 mu4 nu2 。
- yu4 geng1 zhen1 zan4 dan4 ，䶉 zhi4 man4 tu2 su1 。
- pao2 bie1 na4 sheng4 zhu4 ， peng1 qiu2 zhi1 si4 lu2 。
- chu3 feng1 qing1 si4 shu3 ， ba1 di4 shi1 ru2 wu2 。
- qi4 zhuo2 xing1 nan2 jian4 ， zhou1 xie2 ri4 yi4 bu1 。
- tong1 xiao1 dan4 yun2 wu4 ， wei4 you3 ji2 sang1 yu2 。
- zhang4 ku1 she2 xiu1 zhe2 ， yan2 xi1 shu3 bu4 cu2 。
- chang1 hun2 yin1 jiao4 xiao4 ， fu2 mao4 zhou4 chi2 chu2 。
- xiang1 li3 jia1 cang2 gu3 ， guan1 cao2 shi4 fa2 ru2 。
- lian3 min2 tou1 yin4 xin4 ， chuan2 jian4 zuo4 fu2 xu1 。
- chui2 ji4 pao1 jin1 guo2 ， cuan1 dao1 dai4 lu4 lu2 。
- dang1 xin1 juan1 tong2 gu3 ， bei4 ba4 she4 sang1 hu2 。
- qi3 fu4 min2 meng2 liao4 ， xu1 jiang1 niao3 shou4 qu1 。
- shi4 fei1 hun2 bing4 qi1 ， ci2 song4 gan3 yan2 zhu1 。
- lou4 shi4 xiao1 kui1 si4 ， shuai1 xing2 mang3 ji4 yu2 。
- bin4 mao2 shuang1 dian3 he2 ， jin1 lei4 xue4 hen2 ru2 。
- bei4 yi4 jing1 hua2 ban4 ， pian1 wang4 wo3 er3 qu1 。
- zhe2 ju1 jin1 gong4 yuan3 ， rong2 lu4 xi1 tong2 qu1 。
- ke1 shi4 quan2 heng2 ju2 ， ya2 can1 dian3 xiao4 chu2 。
- yue4 zhong1 fen1 gui4 shu4 ， tian1 shang4 shi2 chang1 pu2 。
- ying1 zhao4 feng2 hong2 ze2 ， pei2 you2 zhi2 ci4 pu2 。
- xin1 wei2 zhuang4 wei4 qing4 ， er3 bu2 luan4 qi2 yu2 。
- hai3 dai4 ci2 feng1 jie2 ， huang2 wang2 bi3 zhen4 qu1 。
- ji2 ben1 ling2 yao3 niao3 ， gao1 chang4 ya4 wu2 yu2 。
- dian3 jian3 zhang1 yi2 she2 ， ti2 xie2 fu4 shuo1 tu2 。
- bai3 nang2 kan4 li4 ying3 ， kai1 han4 chu1 ming2 zhu1 。
- bing4 qu3 qian1 ren2 te4 ， jie1 fei1 shi2 shang4 tu2 。
- bai2 ma2 yun2 se4 ni4 ， mo4 zhao4 dian4 guang1 cu1 。
- zhong4 kou3 tan1 gui1 mei3 ， he2 yan2 gan3 du4 shu1 。
- qin2 tai2 na4 hong2 xu4 ， feng1 xia2 xi3 huang2 lu2 。
- jian4 lie4 ning2 gui1 bi4 ， dan4 hao2 ju4 nie4 ru2 。
- fei4 gan1 zeng1 qiao3 qu3 ， qi1 jing4 jue2 ying2 yu1 。
- shi4 qian3 chao2 gang1 zhen4 ， zhong1 rao2 han4 yuan4 shu1 。
- ji4 diao4 fang1 han4 xue4 ， ying2 dian3 hu1 cheng2 lu2 。
- sui4 zhe2 qi1 huang2 yuan4 ， huan2 fei1 song4 bie2 yu2 。
- tong4 jie1 qin1 ai4 ge2 ， dian1 wang4 you3 peng2 fu2 。
- li2 bing4 fan1 sui2 shu3 ， cong1 lei2 fan3 zuo4 ju1 。
- wu4 qing2 liang2 xun4 su2 ， shi2 lun4 tai4 wu1 wu2 。
- ping2 qing4 lei2 pian1 chi3 ， song1 cui1 bai3 zi4 ku1 。
- hu3 sui1 zao1 xian4 jing3 ， long2 bu2 pa4 ni2 tu2 。
- zhong4 xi3 deng1 xian2 yuan4 ， fang1 xin1 zuo3 wu3 fu2 。
- pan4 shen1 ru4 mao2 ji3 ， qing1 di2 bi3 zi1 zhu1 。
- yi4 qi2 lai2 qian1 li3 ， tian1 shu1 xia4 jiu3 qu2 。
- yin1 jiao4 ba4 fei1 xi2 ， bian4 xu1 dao4 huang2 dou1 。
- zhou1 bai4 ying1 fu2 han4 ， can1 pi2 zhang4 guo4 yu2 。
- you2 ting2 yi4 xiao1 suo3 ， feng1 hou4 ge4 qi2 qu1 。
- kui4 xiang3 ren2 tui1 lu4 ， shui2 he2 li4 zhi2 shu1 。
- ba2 jia1 tao2 li4 yi4 ， lian2 suo3 ze2 bu1 zhu1 。
- fang2 shu4 xiong1 jian1 di4 ， shou1 tian2 fu4 yu3 gu1 。
- jian1 xiang1 gong1 nü3 jie2 ， qing1 zi3 shi3 chen2 yu1 。
- wang4 guo2 can1 yun2 shu4 ， gui1 jia1 man3 di4 wu2 。
- po4 chuang1 chen2 𡋯𡋯， you1 yuan4 niao3 wu1 wu1 。
- zu3 zhu2 cong2 xin1 sun3 ， sun1 zhi1 ya1 jiu4 wu2 。
- wan3 hua1 kuang2 jia2 die2 ， can2 di4 su4 zhu1 yu2 。
- shi3 wu4 cui1 lin2 xiu4 ， yin1 xian2 bi4 jiao3 lu2 。
- wen2 fang2 chang2 qian3 bi4 ， jing1 si4 wei4 ceng2 pu1 。
- yuan1 lu4 fang1 qiu2 lü3 ， chi1 yuan1 yi3 he4 chu2 。
- zhi3 huan2 he2 zheng4 zhong4 ， chi4 qu4 yi4 xu1 yu2 。
- tiao2 di4 tou2 xia2 jiao3 ， cang1 huang2 chu1 ao4 qu1 。
- tong1 chuan1 cheng2 you3 jiu4 ， pen2 kou3 ding4 wu2 gu1 。
- li4 qi4 cong2 tou2 xia2 ， gang1 chang2 dao4 di3 ku1 。
- xun1 you2 ren4 sheng4 zhu4 ， ti2 bai4 mo4 chao1 yu2 。
- gong1 gan4 jing1 shi2 wo4 ， zhong1 yi2 ji1 sui4 ju1 。
- guang1 yin1 liu2 si4 shui3 ， zheng1 zhang4 re4 wu1 lu2 。
- bo2 ming4 zhi1 ran2 ye3 ， shen1 jiao1 you3 yi3 fu1 。
- jiu4 fen2 qi1 gu3 rou4 ， tou2 fen1 ke4 ji1 fu1 。
- er4 miao4 chi2 xuan1 bi4 ， san1 ying1 yong3 ku4 ru2 。
- li3 duo1 chao2 yan3 ting2 ， dou4 shu4 ji2 zhi1 zhu1 。
- shu4 zi3 jie1 qi2 huo4 ， wei2 yu3 du2 xiu3 zhu1 。
- han2 dan1 xiao4 pu2 fu2 ， yan4 kuai3 shou4 ye2 yu2 。
- lan3 xue2 san1 lü2 fen4 ， gan1 qi2 bai3 li3 yu2 。
- dan1 mian2 xi1 xing3 su4 ， ping2 zui4 shao3 jie1 xu1 。
- xue2 wen4 tu2 wei2 er3 ， shu1 ti2 jin4 yi3 yu2 。
- bie2 you2 duo1 meng4 mei4 ， qing2 shang4 gan3 diao1 ku1 。
- jin4 xi3 si1 rong2 jian4 ， xun2 shang1 zhang3 gao4 cu2 。
- shi4 yuan2 ming2 wei4 qu1 ， bo2 dao4 zi3 sun1 wu2 。
- jiu4 hao3 fei1 qiong2 han4 ， xin1 shi1 guan4 yu4 hu2 。
- ji1 cui1 xian2 chu3 qi4 ， zhong1 zuo4 ku3 zhong1 yu2 。
- lian2 lin4 sheng1 xiang1 rang4 ， yan4 qin2 shi4 qi3 ju4 。
- ci3 pian1 ying1 jue2 dao3 ， xiu1 man4 lü3 zi1 xu1 。

## 注释

## 译文

## 赏析
