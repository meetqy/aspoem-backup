---
id: yuan-zhen-shan-pi-pa
title: 山枇杷
titlePinyin: shan1 pi2 pa0
titleSlug: shan-pi-pa
author: 元稹
authorPinyin: yuan2 zhen3
authorSlug: yuan-zhen
dynasty: 唐
dynastyPinyin: tang2
dynastySlug: tang
tags: []
---

## 正文

- 山枇杷，花似牡丹殷潑血。
- 往年乘傳過青山，正值山花好時節。
- 壓枝凝豔已全開，映葉香苞纔半裂。
- 緊搏紅袖欲支頤，慢解絳囊初破結。
- 金線叢飄繁蘂亂，珊瑚朵重纖莖折。
- 因風旋落帬片飛，帶日斜看目精熱。
- 亞水依巖半傾側，籠雲隱霧多愁絕。
- 綠珠語盡身欲投，漢武眼穿神漸滅。
- 穠姿秀色人皆愛，怨媚羞容我偏別。
- 說向閑人人不聽，曾向樂天時一說。
- 昨來谷口先相問，及到山前已消歇。
- 左降通州十日遲，又與幽花一年別。
- 山枇杷，爾託深山何太拙。
- 天高萬里看不精，帝在九重聲不徹。
- 園中杏樹良人醉，陌上柳枝年少折。
- 因爾幽芳喻昔賢，磻谿冷坐權門咽。

## 拼音

- shan1 pi2 pa0 ， hua1 si4 mu3 dan1 yin1 po1 xue4 。
- wang3 nian2 cheng2 chuan2 guo4 qing1 shan1 ， zheng4 zhi2 shan1 hua1 hao3 shi2 jie2 。
- ya1 zhi1 ning2 yan4 yi3 quan2 kai1 ， ying4 ye4 xiang1 bao1 cai2 ban4 lie4 。
- jin3 bo2 hong2 xiu4 yu4 zhi1 yi2 ， man4 jie3 jiang4 nang2 chu1 po4 jie2 。
- jin1 xian4 cong2 piao1 fan2 rui3 luan4 ， shan1 hu2 duo3 zhong4 xian1 jing4 zhe2 。
- yin1 feng1 xuan2 luo4 qun2 pian4 fei1 ， dai4 ri4 xie2 kan4 mu4 jing1 re4 。
- ya1 shui3 yi1 yan2 ban4 qing1 ce4 ， long2 yun2 yin3 wu4 duo1 chou2 jue2 。
- lü4 zhu1 yu3 jin4 shen1 yu4 tou2 ， han4 wu3 yan3 chuan1 shen2 jian4 mie4 。
- nong2 zi1 xiu4 se4 ren2 jie1 ai4 ， yuan4 mei4 xiu1 rong2 wo3 pian1 bie2 。
- shuo1 xiang4 xian2 ren2 ren2 bu4 ting1 ， ceng2 xiang4 le4 tian1 shi2 yi4 shuo1 。
- zuo2 lai2 gu3 kou3 xian1 xiang1 wen4 ， ji2 dao4 shan1 qian2 yi3 xiao1 xie1 。
- zuo3 jiang4 tong1 zhou1 shi2 ri4 chi2 ， you4 yu3 you1 hua1 yi4 nian2 bie2 。
- shan1 pi2 pa0 ， er3 tuo1 shen1 shan1 he2 tai4 zhuo1 。
- tian1 gao1 wan4 li3 kan4 bu4 jing1 ， di4 zai4 jiu3 chong2 sheng1 bu2 che4 。
- yuan2 zhong1 xing4 shu4 liang2 ren2 zui4 ， mo4 shang4 liu3 zhi1 nian2 shao4 zhe2 。
- yin1 er3 you1 fang1 yu4 xi1 xian2 ， pan2 xi1 leng3 zuo4 quan2 men2 yan4 。

## 注释

## 译文

## 赏析
