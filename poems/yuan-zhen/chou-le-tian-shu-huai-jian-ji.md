---
id: yuan-zhen-chou-le-tian-shu-huai-jian-ji
title: 酬樂天書懷見寄
titlePinyin: chou2 le4 tian1 shu1 huai2 jian4 ji4
titleSlug: chou-le-tian-shu-huai-jian-ji
author: 元稹
authorPinyin: yuan2 zhen3
authorSlug: yuan-zhen
dynasty: 唐
dynastyPinyin: tang2
dynastySlug: tang
tags: []
---

## 正文

- 新昌北門外，與君從此分。
- 街衢走車馬，塵土不見君。
- 君爲分手歸，我行行不息。
- 我上秦嶺南，君直樞星北。
- 秦嶺高崔嵬，商山好顏色。
- 月照山館花，裁詩寄相憶。
- 天明作詩罷，草草隨所如。
- 憑人寄將去，三月無報書。
- 荆州白日晚，城上鼓鼕鼕。
- 行逢賀州牧，致書三四封。
- 封題樂天字，未坼已霑裳。
- 坼書八九讀，淚落千萬行。
- 中有酬我詩，句句截我腸。
- 仍云得詩夜，夢我魂淒涼。
- 終言作書處，上直金鑾東。
- 詩書費一夕，萬恨緘其中。
- 中宵宮中出，復見宮月斜。
- 書罷月亦落，曉燈隨暗花。
- 想君書罷時，南望勞所思。
- 況我江上立，吟君懷我詩。
- 懷我浩無極，江水秋正深。
- 清見萬丈底，照我平生心。
- 感君求友什，因報壯士吟。
- 持謝衆人口，銷盡猶是金。

## 拼音

- xin1 chang1 bei3 men2 wai4 ， yu3 jun1 cong2 ci3 fen1 。
- jie1 qu2 zou3 ju1 ma3 ， chen2 tu3 bu2 jian4 jun1 。
- jun1 wei2 fen1 shou3 gui1 ， wo3 xing2 xing2 bu4 xi1 。
- wo3 shang4 qin2 ling3 nan2 ， jun1 zhi2 shu1 xing1 bei3 。
- qin2 ling3 gao1 cui1 wei2 ， shang1 shan1 hao3 yan2 se4 。
- yue4 zhao4 shan1 guan3 hua1 ， cai2 shi1 ji4 xiang1 yi4 。
- tian1 ming2 zuo4 shi1 ba4 ， cao3 cao3 sui2 suo3 ru2 。
- ping2 ren2 ji4 jiang1 qu4 ， san1 yue4 wu2 bao4 shu1 。
- jing1 zhou1 bai2 ri4 wan3 ， cheng2 shang4 gu3 dong1 dong1 。
- xing2 feng2 he4 zhou1 mu4 ， zhi4 shu1 san1 si4 feng1 。
- feng1 ti2 le4 tian1 zi4 ， wei4 che4 yi3 zhan1 shang0 。
- che4 shu1 ba1 jiu3 du2 ， lei4 luo4 qian1 wan4 xing2 。
- zhong1 you3 chou2 wo3 shi1 ， ju4 ju4 jie2 wo3 chang2 。
- reng2 yun2 de2 shi1 ye4 ， meng4 wo3 hun2 qi1 liang2 。
- zhong1 yan2 zuo4 shu1 chu3 ， shang4 zhi2 jin1 luan2 dong1 。
- shi1 shu1 fei4 yi4 xi1 ， wan4 hen4 jian1 qi2 zhong1 。
- zhong1 xiao1 gong1 zhong1 chu1 ， fu4 jian4 gong1 yue4 xie2 。
- shu1 ba4 yue4 yi4 luo4 ， xiao3 deng1 sui2 an4 hua1 。
- xiang3 jun1 shu1 ba4 shi2 ， nan2 wang4 lao2 suo3 si1 。
- kuang4 wo3 jiang1 shang4 li4 ， yin2 jun1 huai2 wo3 shi1 。
- huai2 wo3 hao4 wu2 ji2 ， jiang1 shui3 qiu1 zheng4 shen1 。
- qing1 jian4 wan4 zhang4 di3 ， zhao4 wo3 ping2 sheng1 xin1 。
- gan3 jun1 qiu2 you3 shen2 ， yin1 bao4 zhuang4 shi4 yin2 。
- chi2 xie4 zhong4 ren2 kou3 ， xiao1 jin4 you2 shi4 jin1 。

## 注释

## 译文

## 赏析
