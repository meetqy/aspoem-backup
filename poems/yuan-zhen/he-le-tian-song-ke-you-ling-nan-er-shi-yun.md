---
id: yuan-zhen-he-le-tian-song-ke-you-ling-nan-er-shi-yun
title: 和樂天送客遊嶺南二十韻
titlePinyin: he2 le4 tian1 song4 ke4 you2 ling3 nan2 er4 shi2 yun4
titleSlug: he-le-tian-song-ke-you-ling-nan-er-shi-yun
author: 元稹
authorPinyin: yuan2 zhen3
authorSlug: yuan-zhen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 我自離鄉久，君那度嶺頻。
- 一杯魂慘澹，萬里路艱辛。
- 江館連沙市，瀧船泊水濱。
- 騎田廻北顧，銅柱指南鄰。
- 大壑浮三島，周天過五均。
- 波心湧樓閣，規外布星辰。
- 狒狒穿筒格，猩猩置屐馴。
- 貢兼蛟女絹，俗重語兒巾。
- 舶主腰藏寶，黃家砦起塵。
- 歌鍾排象背，炊爨上魚身。
- 電白雷山接，旗紅賊艦新。
- 島夷徐市種，廟覡趙佗神。
- 鳶跕方知瘴，蛇蘇不待春。
- 曙潮雲斬斬，夜海火燐燐。
- 冠冕中華客，梯航異域臣。
- 果然皮勝錦，吉了舌如人。
- 風黖秋茅葉，煙埋曉月輪。
- 定應玄髮變，焉用翠毛珍。
- 句漏沙須買，貪泉貨莫親。
- 能傳稚川術，何患隱之貧。

## 拼音

- wo3 zi4 li2 xiang1 jiu3 ， jun1 na4 du4 ling3 bin1 。
- yi4 bei1 hun2 can3 dan4 ， wan4 li3 lu4 jian1 xin1 。
- jiang1 guan3 lian2 sha1 shi4 ， long2 chuan2 bo2 shui3 bin1 。
- qi2 tian2 hui2 bei3 gu4 ， tong2 zhu4 zhi3 nan2 lin2 。
- da4 he4 fu2 san1 dao3 ， zhou1 tian1 guo4 wu3 jun1 。
- bo1 xin1 yong3 lou2 ge2 ， gui1 wai4 bu4 xing1 chen2 。
- fei4 fei4 chuan1 tong3 ge2 ， xing1 xing0 zhi4 ji1 xun4 。
- gong4 jian1 jiao1 nü3 juan4 ， su2 zhong4 yu3 er2 jin1 。
- bo2 zhu3 yao1 cang2 bao3 ， huang2 jia1 zhai4 qi3 chen2 。
- ge1 zhong1 pai2 xiang4 bei4 ， chui1 cuan4 shang4 yu2 shen1 。
- dian4 bai2 lei2 shan1 jie1 ， qi2 hong2 zei2 jian4 xin1 。
- dao3 yi2 xu2 shi4 zhong3 ， miao4 xi2 zhao4 tuo2 shen2 。
- yuan1 dian3 fang1 zhi1 zhang4 ， she2 su1 bu2 dai4 chun1 。
- shu3 chao2 yun2 zhan3 zhan3 ， ye4 hai3 huo3 lin2 lin2 。
- guan1 mian3 zhong1 hua2 ke4 ， ti1 hang2 yi4 yu4 chen2 。
- guo3 ran2 pi2 sheng4 jin3 ， ji2 le0 she2 ru2 ren2 。
- feng1 xi4 qiu1 mao2 ye4 ， yan1 mai2 xiao3 yue4 lun2 。
- ding4 ying1 xuan2 fa4 bian4 ， yan1 yong4 cui4 mao2 zhen1 。
- ju4 lou4 sha1 xu1 mai3 ， tan1 quan2 huo4 mo4 qin1 。
- neng2 chuan2 zhi4 chuan1 shu4 ， he2 huan4 yin3 zhi1 pin2 。

## 注释

## 译文

## 赏析
