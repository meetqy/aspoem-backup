---
id: yuan-zhen-chou-bie-zhi-yong
title: 詶別致用
titlePinyin: chou2 bie2 zhi4 yong4
titleSlug: chou-bie-zhi-yong
author: 元稹
authorPinyin: yuan2 zhen3
authorSlug: yuan-zhen
dynasty: 唐
dynastyPinyin: tang2
dynastySlug: tang
tags: []
---

## 正文

- 風行自委順，雲合非有期。
- 神哉心相見，無眹安得離。
- 我有懇憤志，三十無人知。
- 修身不言命，謀道不擇時。
- 達則濟億兆，窮亦濟毫氂。
- 濟人無大小，誓不空濟私。
- 研幾未淳熟，與世忽參差。
- 意氣一爲累，猜仍良已隨。
- 昨來竄荆蠻，分與平生隳。
- 那言返爲遇，獲見心所奇。
- 一見肺肝盡，坦然無滯疑。
- 感念交契定，淚流如斷縻。
- 此交定生死，非爲論盛衰。
- 此契宗會極，非爲同路岐。
- 君今虎在柙，我亦鷹就羈。
- 馴養保性命，安能奮殊姿。
- 玉色深不變，井水撓不移。
- 相看各年少，未敢深自悲。

## 拼音

- feng1 xing2 zi4 wei3 shun4 ， yun2 he2 fei1 you3 qi1 。
- shen2 zai1 xin1 xiang1 jian4 ， wu2 zhen4 an1 de2 li2 。
- wo3 you3 ken3 fen4 zhi4 ， san1 shi2 wu2 ren2 zhi1 。
- xiu1 shen1 bu4 yan2 ming4 ， mou2 dao4 bu4 ze2 shi2 。
- da2 ze2 ji4 yi4 zhao4 ， qiong2 yi4 ji4 hao2 mao2 。
- ji4 ren2 wu2 da4 xiao3 ， shi4 bu4 kong1 ji4 si1 。
- yan2 ji1 wei4 chun2 shu2 ， yu3 shi4 hu1 can1 cha4 。
- yi4 qi4 yi4 wei2 lei4 ， cai1 reng2 liang2 yi3 sui2 。
- zuo2 lai2 cuan4 jing1 man2 ， fen1 yu3 ping2 sheng1 hui1 。
- na4 yan2 fan3 wei2 yu4 ， huo4 jian4 xin1 suo3 qi2 。
- yi2 jian4 fei4 gan1 jin4 ， tan3 ran2 wu2 zhi4 yi2 。
- gan3 nian4 jiao1 qi4 ding4 ， lei4 liu2 ru2 duan4 mi2 。
- ci3 jiao1 ding4 sheng1 si3 ， fei1 wei2 lun4 sheng4 shuai1 。
- ci3 qi4 zong1 hui4 ji2 ， fei1 wei2 tong2 lu4 qi2 。
- jun1 jin1 hu3 zai4 xia2 ， wo3 yi4 ying1 jiu4 ji1 。
- xun4 yang3 bao3 xing4 ming4 ， an1 neng2 fen4 shu1 zi1 。
- yu4 se4 shen1 bu2 bian4 ， jing3 shui3 nao2 bu4 yi2 。
- xiang1 kan4 ge4 nian2 shao4 ， wei4 gan3 shen1 zi4 bei1 。

## 注释

## 译文

## 赏析
