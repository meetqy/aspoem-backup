---
id: yuan-zhen-jing-shen-qiu-ba-shou
title: 景申秋八首
titlePinyin: jing3 shen1 qiu1 ba1 shou3
titleSlug: jing-shen-qiu-ba-shou
author: 元稹
authorPinyin: yuan2 zhen3
authorSlug: yuan-zhen
dynasty: 唐
dynastyPinyin: tang2
dynastySlug: tang
tags: []
---

## 正文

- 年年秋意緒，多向雨中生。漸欲煙火近，稍憐衣服輕。
- 詠詩閑處立，憶事夜深行。濩落尋常慣，淒涼別為情。
- 蚊幌雨來卷，燭蛾燈上稀。啼兒冷秋簟，思婦問寒衣。
- 簾斷螢火入，窗明蝙蝠飛。良辰日夜去，漸與壯心違。
- 嗢嗢簷溜凝，丁丁窗雨繁。枕傾筒簟滑，幔颭案燈翻。
- 喚魘兒難覺，吟詩婢苦煩。強眠終不著，閑臥暗消魂。
- 瓶瀉高簷雨，窗來激箭風。病憎燈火暗，寒覺薄幃空。
- 婢報樵蘇竭，妻愁院落通。老夫慵計數，教想蔡城東。
- 風頭難著枕，病眼厭看書。無酒銷長夜，回燈照小餘。
- 三元推廢王，九曜入乘除。廊廟應多算，參差斡太虛。
- 經雨籬落壞，入秋田地荒。竹垂哀折節，蓮敗惜空房。
- 小片慈菇白，低叢柚子黃。眼前撩亂輩，無不是同鄉。
- 雨柳枝枝弱，風光片片斜。蜻蜓憐曉露，蛺蝶戀秋花。
- 饑啅空籬雀，寒棲滿樹鴉。荒涼池館內，不似有人家。
- 病苦十年後，連陰十日餘。人方教作鼠，天豈遣為魚。
- 鮫綻酆城劍，蟲凋鬼火書。出聞泥濘盡，何地不摧車。

## 拼音

- nian2 nian2 qiu1 yi4 xu4 ， duo1 xiang4 yu3 zhong1 sheng1 。 jian4 yu4 yan1 huo3 jin4 ， shao1 lian2 yi1 fu0 qing1 。
- yong3 shi1 xian2 chu3 li4 ， yi4 shi4 ye4 shen1 xing2 。 hu4 luo4 xun2 chang2 guan4 ， qi1 liang2 bie2 wei2 qing2 。
- wen2 huang3 yu3 lai2 juan4 ， zhu2 e2 deng1 shang4 xi1 。 ti2 er2 leng3 qiu1 dian4 ， si1 fu4 wen4 han2 yi1 。
- lian2 duan4 ying2 huo3 ru4 ， chuang1 ming2 bian1 fu2 fei1 。 liang2 chen2 ri4 ye4 qu4 ， jian4 yu3 zhuang4 xin1 wei2 。
- wa4 wa4 yan2 liu1 ning2 ， ding1 ding1 chuang1 yu3 fan2 。 zhen3 qing1 tong3 dian4 hua2 ， man4 zhan3 an4 deng1 fan1 。
- huan4 yan3 er2 nan2 jue2 ， yin2 shi1 bi4 ku3 fan2 。 qiang2 mian2 zhong1 bu2 zhu4 ， xian2 wo4 an4 xiao1 hun2 。
- ping2 xie4 gao1 yan2 yu3 ， chuang1 lai2 ji1 jian4 feng1 。 bing4 zeng1 deng1 huo3 an4 ， han2 jue2 bao2 wei2 kong1 。
- bi4 bao4 qiao2 su1 jie2 ， qi1 chou2 yuan4 luo4 tong1 。 lao3 fu1 yong1 ji4 shu4 ， jiao4 xiang3 cai4 cheng2 dong1 。
- feng1 tou2 nan2 zhu4 zhen3 ， bing4 yan3 yan4 kan4 shu1 。 wu2 jiu3 xiao1 chang2 ye4 ， hui2 deng1 zhao4 xiao3 yu2 。
- san1 yuan2 tui1 fei4 wang2 ， jiu3 yao4 ru4 cheng2 chu2 。 lang2 miao4 ying1 duo1 suan4 ， can1 cha4 wo4 tai4 xu1 。
- jing1 yu3 li2 luo4 huai4 ， ru4 qiu1 tian2 di4 huang1 。 zhu2 chui2 ai1 zhe2 jie2 ， lian2 bai4 xi1 kong4 fang2 。
- xiao3 pian4 ci2 gu1 bai2 ， di1 cong2 you4 zi3 huang2 。 yan3 qian2 liao2 luan4 bei4 ， wu2 bu2 shi4 tong2 xiang1 。
- yu3 liu3 zhi1 zhi1 ruo4 ， feng1 guang1 pian4 pian4 xie2 。 qing1 ting2 lian2 xiao3 lu4 ， jia2 die2 lian4 qiu1 hua1 。
- ji1 zhuo2 kong1 li2 que4 ， han2 qi1 man3 shu4 ya1 。 huang1 liang2 chi2 guan3 nei4 ， bu2 si4 you3 ren2 jia1 。
- bing4 ku3 shi2 nian2 hou4 ， lian2 yin1 shi2 ri4 yu2 。 ren2 fang1 jiao4 zuo4 shu3 ， tian1 qi3 qian3 wei2 yu2 。
- jiao1 zhan4 feng1 cheng2 jian4 ， chong2 diao1 gui3 huo3 shu1 。 chu1 wen2 ni2 ning4 jin4 ， he2 di4 bu4 cui1 ju1 。

## 注释

## 译文

## 赏析
