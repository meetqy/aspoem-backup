---
id: yuan-zhen-yue-san-shi-yun
title: 月三十韻
titlePinyin: yue4 san1 shi2 yun4
titleSlug: yue-san-shi-yun
author: 元稹
authorPinyin: yuan2 zhen3
authorSlug: yuan-zhen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 蓂葉標新朔，霜豪引細輝。
- 白眉驚半隱，虹勢訝全微。
- 涼魄潭空洞，虛弓雁畏威。
- 上弦何汲汲，佳色轉依依。
- 綺幕殘燈斂，妝樓破鏡飛。
- 玲瓏穿竹樹，岑寂思幈幃。
- 坐愛規將合，行看望已幾。
- 絳河冰鑑朗，黃道玉輪巍。
- 迥照偏瓊砌，餘光借粉闈。
- 泛池相皎潔，壓桂共芳菲。
- 的的當歌扇，娟娟透舞衣。
- 殷勤入懷什，懇款墮雲圻。
- 素液傳烘盞，鳴琴薦碧徽。
- 椒房深肅肅，蘭路靄霏霏。
- 翡翠通簾影，琉璃瑩殿扉。
- 西園筵玳瑁，東壁射蛜蝛。
- 老將占天陣，幽人釣石磯。
- 荷鋤元亮息，回櫂子猷歸。
- 迢遞同千里，孤高淨九圍。
- 從星作風雨，配日麗旌旗。
- 麟鬬寧徒設，蠅聲豈浪譏。
- 司存委卿士，新拜出郊畿。
- 今古雖云極，虧盈不易違。
- 珠胎方夜滿，清露忍朝晞。
- 漸減姮娥面，徐收楚練機。
- 卞疑雕璧碎，潘感竟牀稀。
- 捐篋辭班女，潛波蔽虙妃。
- 氛埃誰定滅，蟾兔杳難希。
- 須遣圓明盡，良嗟造化非。
- 如能付刀尺，別爲創璿璣。

## 拼音

- mi4 ye4 biao1 xin1 shuo4 ， shuang1 hao2 yin3 xi4 hui1 。
- bai2 mei2 jing1 ban4 yin3 ， hong2 shi4 ya4 quan2 wei1 。
- liang2 po4 tan2 kong1 dong4 ， xu1 gong1 yan4 wei4 wei1 。
- shang4 xian2 he2 ji2 ji2 ， jia1 se4 zhuan3 yi1 yi1 。
- qi3 mu4 can2 deng1 lian3 ， zhuang1 lou2 po4 jing4 fei1 。
- ling2 long2 chuan1 zhu2 shu4 ， cen2 ji4 si1 ping2 wei2 。
- zuo4 ai4 gui1 jiang1 he2 ， xing2 kan4 wang4 yi3 ji1 。
- jiang4 he2 bing1 jian4 lang3 ， huang2 dao4 yu4 lun2 wei1 。
- jiong3 zhao4 pian1 qiong2 qi4 ， yu2 guang1 jie4 fen3 wei2 。
- fan4 chi2 xiang1 jiao3 jie2 ， ya1 gui4 gong4 fang1 fei1 。
- de0 de0 dang1 ge1 shan4 ， juan1 juan1 tou4 wu3 yi1 。
- yin1 qin2 ru4 huai2 shen2 ， ken3 kuan3 duo4 yun2 qi2 。
- su4 ye4 chuan2 hong1 zhan3 ， ming2 qin2 jian4 bi4 hui1 。
- jiao1 fang2 shen1 su4 su4 ， lan2 lu4 ai3 fei1 fei1 。
- fei3 cui4 tong1 lian2 ying3 ， liu2 li2 ying2 dian4 fei1 。
- xi1 yuan2 yan2 dai4 mao4 ， dong1 bi4 she4 yi1 wei1 。
- lao3 jiang1 zhan4 tian1 zhen4 ， you1 ren2 diao4 shi2 ji1 。
- he2 chu2 yuan2 liang4 xi1 ， hui2 zhao4 zi3 you2 gui1 。
- tiao2 di4 tong2 qian1 li3 ， gu1 gao1 jing4 jiu3 wei2 。
- cong2 xing1 zuo4 feng1 yu3 ， pei4 ri4 li2 jing1 qi2 。
- lin2 dou4 ning2 tu2 she4 ， ying2 sheng1 qi3 lang4 ji1 。
- si1 cun2 wei3 qing1 shi4 ， xin1 bai4 chu1 jiao1 ji1 。
- jin1 gu3 sui1 yun2 ji2 ， kui1 ying2 bu2 yi4 wei2 。
- zhu1 tai1 fang1 ye4 man3 ， qing1 lu4 ren3 chao2 xi1 。
- jian4 jian3 heng2 e2 mian4 ， xu2 shou1 chu3 lian4 ji1 。
- bian4 yi2 diao1 bi4 sui4 ， pan1 gan3 jing4 chuang2 xi1 。
- juan1 qie4 ci2 ban1 nü3 ， qian2 bo1 bi4 fu2 fei1 。
- fen1 ai1 shui2 ding4 mie4 ， chan2 tu4 yao3 nan2 xi1 。
- xu1 qian3 yuan2 ming2 jin4 ， liang2 jie1 zao4 hua4 fei1 。
- ru2 neng2 fu4 dao1 chi3 ， bie2 wei2 chuang4 xuan2 ji1 。

## 注释

## 译文

## 赏析
