---
id: yuan-zhen-chou-le-tian-jiang-lou-ye-yin-zhen-shi-yin-cheng-san-shi-yun
title: 酬樂天江樓夜吟稹詩因成三十韻
titlePinyin: chou2 le4 tian1 jiang1 lou2 ye4 yin2 zhen3 shi1 yin1 cheng2 san1 shi2 yun4
titleSlug: chou-le-tian-jiang-lou-ye-yin-zhen-shi-yin-cheng-san-shi-yun
author: 元稹
authorPinyin: yuan2 zhen3
authorSlug: yuan-zhen
dynasty: 唐
dynastyPinyin: tang2
dynastySlug: tang
tags: []
---

## 正文

- 忽見君新句，君吟我舊篇。
- 見當巴徼外，吟在楚江前。
- 思鄙寧通律，聲清遂扣玄。
- 三都時覺重，一顧世稱妍。
- 排韻曾遙荅，分題幾共聯。
- 昔憑銀翰寫，今賴玉音宣。
- 布鼓隨椎響，坯泥仰匠圓。
- 鈴因風斷續，珠與調牽緜。
- 阮籍驚長嘯，商陵怨別弦。
- 猿羞啼月峽，鶴讓警秋天。
- 志士潛興感，高僧暫廢禪。
- 興飄滄海動，氣合碧雲連。
- 點綴工微者，吹噓勢特然。
- 休文徒倚檻，彥伯浪回船。
- 伎樂當筵唱，兒童滿巷傳。
- 改張思婦錦，騰躍賈人牋。
- 魏拙虛教出，曹風敢望痊。
- 定遭才子笑，恐賺學生癲。
- 裁什情何厚，飛書信不專。
- 隼猜鴻蓄縮，虎橫犬迍邅。
- 水墨看雖久，瓊瑤喜尚全。
- 纔從魚裏得，便向市頭懸。
- 夜置堂東序，朝鋪座右邊。
- 手尋韋欲絕，淚滴紙渾穿。
- 甘蔗銷殘醉，醍醐醒早眠。
- 深藏那遽滅，同詠苦無緣。
- 雅羨詩能聖，終嗟藥未仙。
- 五千誠遠道，四十已中年。
- 暗魄多相夢，衰容每自憐。
- 卒章還慟哭，蚊蚋溢山川。

## 拼音

- hu1 jian4 jun1 xin1 ju4 ， jun1 yin2 wo3 jiu4 pian1 。
- jian4 dang1 ba1 jiao3 wai4 ， yin2 zai4 chu3 jiang1 qian2 。
- si1 bi3 ning2 tong1 lü4 ， sheng1 qing1 sui4 kou4 xuan2 。
- san1 dou1 shi2 jue2 zhong4 ， yi2 gu4 shi4 cheng1 yan2 。
- pai2 yun4 ceng2 yao2 da2 ， fen1 ti2 ji1 gong4 lian2 。
- xi1 ping2 yin2 han4 xie3 ， jin1 lai4 yu4 yin1 xuan1 。
- bu4 gu3 sui2 zhui1 xiang3 ， pi1 ni2 yang3 jiang4 yuan2 。
- ling2 yin1 feng1 duan4 xu4 ， zhu1 yu3 diao4 qian1 mian2 。
- ruan3 ji2 jing1 chang2 xiao4 ， shang1 ling2 yuan4 bie2 xian2 。
- yuan2 xiu1 ti2 yue4 xia2 ， he4 rang4 jing3 qiu1 tian1 。
- zhi4 shi4 qian2 xing1 gan3 ， gao1 seng1 zan4 fei4 shan4 。
- xing1 piao1 cang1 hai3 dong4 ， qi4 he2 bi4 yun2 lian2 。
- dian3 zhui4 gong1 wei1 zhe3 ， chui1 xu1 shi4 te4 ran2 。
- xiu1 wen2 tu2 yi3 jian4 ， yan4 bo2 lang4 hui2 chuan2 。
- ji4 le4 dang1 yan2 chang4 ， er2 tong2 man3 xiang4 chuan2 。
- gai3 zhang1 si1 fu4 jin3 ， teng2 yue4 jia3 ren2 jian1 。
- wei4 zhuo1 xu1 jiao4 chu1 ， cao2 feng1 gan3 wang4 quan2 。
- ding4 zao1 cai2 zi3 xiao4 ， kong3 zhuan4 xue2 sheng1 dian1 。
- cai2 shen2 qing2 he2 hou4 ， fei1 shu1 xin4 bu4 zhuan1 。
- sun3 cai1 hong2 xu4 suo1 ， hu3 heng2 quan3 zhun1 zhan1 。
- shui3 mo4 kan4 sui1 jiu3 ， qiong2 yao2 xi3 shang4 quan2 。
- cai2 cong2 yu2 li3 de2 ， bian4 xiang4 shi4 tou2 xuan2 。
- ye4 zhi4 tang2 dong1 xu4 ， chao2 pu1 zuo4 you4 bian1 。
- shou3 xun2 wei2 yu4 jue2 ， lei4 di1 zhi3 hun2 chuan1 。
- gan1 zhe0 xiao1 can2 zui4 ， ti2 hu2 xing3 zao3 mian2 。
- shen1 cang2 na4 ju4 mie4 ， tong2 yong3 ku3 wu2 yuan2 。
- ya3 xian4 shi1 neng2 sheng4 ， zhong1 jie1 yao4 wei4 xian1 。
- wu3 qian1 cheng2 yuan3 dao4 ， si4 shi2 yi3 zhong1 nian2 。
- an4 po4 duo1 xiang4 meng4 ， shuai1 rong2 mei3 zi4 lian2 。
- zu2 zhang1 huan2 tong4 ku1 ， wen2 rui4 yi4 shan1 chuan1 。

## 注释

## 译文

## 赏析
