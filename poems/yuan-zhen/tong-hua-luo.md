---
id: yuan-zhen-tong-hua-luo
title: 桐花落
titlePinyin: tong2 hua1 luo4
titleSlug: tong-hua-luo
author: 元稹
authorPinyin: yuan2 zhen3
authorSlug: yuan-zhen
dynasty: 唐
dynastyPinyin: tang2
dynastySlug: tang
tags: []
---

## 正文

- 莎草徧桐陰，桐花滿莎落。
- 蓋覆相團圓，可憐無厚薄。
- 昔歲幽院中，深堂下簾幕。
- 同在後門前，因論花好惡。
- 君誇沈檀樣，云是指撝作。
- 暗澹滅紫花，句連蹙金萼。
- 都繡六七枝，鬬成雙孔雀。
- 尾上稠疊花，又將金解絡。
- 我愛看不已，君煩睡先著。
- 我作繡桐詩，繫君帬帶著。
- 別來苦修道，此意都蕭索。
- 今日竟相牽，思量偶然錯。

## 拼音

- suo1 cao3 bian4 tong2 yin1 ， tong2 hua1 man3 sha1 luo4 。
- gai4 fu4 xiang1 tuan2 yuan2 ， ke3 lian2 wu2 hou4 bao2 。
- xi1 sui4 you1 yuan4 zhong1 ， shen1 tang2 xia4 lian2 mu4 。
- tong2 zai4 hou4 men2 qian2 ， yin1 lun4 hua1 hao3 e4 。
- jun1 kua1 shen3 tan2 yang4 ， yun2 shi4 zhi3 hui1 zuo4 。
- an4 dan4 mie4 zi3 hua1 ， ju4 lian2 cu4 jin1 e4 。
- dou1 xiu4 liu4 qi1 zhi1 ， dou4 cheng2 shuang1 kong3 que4 。
- wei3 shang4 chou2 die2 hua1 ， you4 jiang1 jin1 jie3 luo4 。
- wo3 ai4 kan4 bu4 yi3 ， jun1 fan2 shui4 xian1 zhu4 。
- wo3 zuo4 xiu4 tong2 shi1 ， xi4 jun1 qun2 dai4 zhu4 。
- bie2 lai2 ku3 xiu1 dao4 ， ci3 yi4 dou1 xiao1 suo3 。
- jin1 ri4 jing4 xiang1 qian1 ， si1 liang0 ou3 ran2 cuo4 。

## 注释

## 译文

## 赏析
