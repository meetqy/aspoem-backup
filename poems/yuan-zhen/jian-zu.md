---
id: yuan-zhen-jian-zu
title: 箭鏃
titlePinyin: jian4 zu2
titleSlug: jian-zu
author: 元稹
authorPinyin: yuan2 zhen3
authorSlug: yuan-zhen
dynasty: 唐
dynastyPinyin: tang2
dynastySlug: tang
tags: []
---

## 正文

- 箭鏃本求利，淬礪良甚難。
- 礪將何所用，礪以射凶殘。
- 不礪射不入，不射人不安。
- 爲盜即當射，寧問私與官。
- 夜射官中盜，中之血闌干。
- 帶箭君前訴，君王悄不歡。
- 頃曾爲盜者，百箭中心攢。
- 競將兒女淚，滴瀝助辛酸。
- 君王責良帥，此禍誰爲端。
- 帥言發硎罪，不使刃稍刓。
- 君王不忍殺，逐之如迸丸。
- 仍令後來箭，盡可頭團團。
- 發硎去雖遠，礪鏃心不闌。
- 會射蛟螭盡，舟行無惡瀾。

## 拼音

- jian4 zu2 ben3 qiu2 li4 ， cui4 li4 liang2 shen4 nan2 。
- li4 jiang1 he2 suo3 yong4 ， li4 yi3 she4 xiong1 can2 。
- bu2 li4 she4 bu2 ru4 ， bu2 she4 ren2 bu4 an1 。
- wei2 dao4 ji2 dang1 she4 ， ning2 wen4 si1 yu3 guan1 。
- ye4 she4 guan1 zhong1 dao4 ， zhong1 zhi1 xue4 lan2 gan1 。
- dai4 jian4 jun1 qian2 su4 ， jun1 wang2 qiao1 bu4 huan1 。
- qing3 ceng2 wei2 dao4 zhe3 ， bai3 jian4 zhong1 xin1 zan3 。
- jing4 jiang1 er2 nü3 lei4 ， di1 li4 zhu4 xin1 suan1 。
- jun1 wang2 ze2 liang2 shuai4 ， ci3 huo4 shui2 wei2 duan1 。
- shuai4 yan2 fa1 xing2 zui4 ， bu4 shi3 ren4 shao1 wan2 。
- jun1 wang2 bu4 ren3 sha1 ， zhu2 zhi1 ru2 beng4 wan2 。
- reng2 ling4 hou4 lai2 jian4 ， jin4 ke3 tou2 tuan2 tuan2 。
- fa1 xing2 qu4 sui1 yuan3 ， li4 zu2 xin1 bu4 lan2 。
- hui4 she4 jiao1 chi1 jin4 ， zhou1 xing2 wu2 e4 lan2 。

## 注释

## 译文

## 赏析
