---
id: yuan-zhen-jing-zhou
title: 競舟
titlePinyin: jing4 zhou1
titleSlug: jing-zhou
author: 元稹
authorPinyin: yuan2 zhen3
authorSlug: yuan-zhen
dynasty: 唐
dynastyPinyin: tang2
dynastySlug: tang
tags: []
---

## 正文

- 楚俗不愛力，費力爲競舟。
- 買舟俟一競，競歛貧者賕。
- 年年四五月，蠒實麥小秋。
- 積水堰堤壞，拔秧蒲稗稠。
- 此時集丁壯，習競南畝頭。
- 朝飲邨社酒，暮椎鄰舍牛。
- 祭船如祭祖，習競如習讐。
- 連延數十日，作業不復憂。
- 君侯饌良吉，會客陳膳羞。
- 畫鷁四來合，大競長江流。
- 建標明取舍，勝負死生求。
- 一時讙呼罷，三月農事休。
- 岳陽賢刺史，念此爲俗疣。
- 習俗難盡去，聊用去其尤。
- 百船不留一，一競不滯留。
- 自爲里中戲，我亦不寓遊。
- 吾聞管仲教，沐樹懲墮遊。
- 節此淫競俗，得爲良政不。
- 我來歌此事，非獨歌此州。
- 此事數州有，亦欲聞數州。

## 拼音

- chu3 su2 bu2 ai4 li4 ， fei4 li4 wei2 jing4 zhou1 。
- mai3 zhou1 si4 yi2 jing4 ， jing4 lian3 pin2 zhe3 qiu2 。
- nian2 nian2 si4 wu3 yue4 ， jian3 shi2 mai4 xiao3 qiu1 。
- ji1 shui3 yan4 di1 huai4 ， ba2 yang1 pu2 bai4 chou2 。
- ci3 shi2 ji2 ding1 zhuang4 ， xi2 jing4 nan2 mu3 tou2 。
- chao2 yin3 cun1 she4 jiu3 ， mu4 zhui1 lin2 she4 niu2 。
- ji4 chuan2 ru2 ji4 zu3 ， xi2 jing4 ru2 xi2 chou2 。
- lian2 yan2 shu4 shi2 ri4 ， zuo4 ye4 bu2 fu4 you1 。
- jun1 hou2 zhuan4 liang2 ji2 ， hui4 ke4 chen2 shan4 xiu1 。
- hua4 yi4 si4 lai2 he2 ， da4 jing4 chang2 jiang1 liu2 。
- jian4 biao1 ming2 qu3 she3 ， sheng4 fu4 si3 sheng1 qiu2 。
- yi4 shi2 huan1 hu1 ba4 ， san1 yue4 nong2 shi4 xiu1 。
- yue4 yang2 xian2 ci4 shi3 ， nian4 ci3 wei2 su2 you2 。
- xi2 su2 nan2 jin4 qu4 ， liao2 yong4 qu4 qi2 you2 。
- bai3 chuan2 bu4 liu2 yi1 ， yi2 jing4 bu2 zhi4 liu2 。
- zi4 wei2 li3 zhong1 xi4 ， wo3 yi4 bu2 yu4 you2 。
- wu2 wen2 guan3 zhong4 jiao4 ， mu4 shu4 cheng2 duo4 you2 。
- jie2 ci3 yin2 jing4 su2 ， de2 wei2 liang2 zheng4 bu4 。
- wo3 lai2 ge1 ci3 shi4 ， fei1 du2 ge1 ci3 zhou1 。
- ci3 shi4 shu4 zhou1 you3 ， yi4 yu4 wen2 shu4 zhou1 。

## 注释

## 译文

## 赏析
