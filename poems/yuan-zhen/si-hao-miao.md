---
id: yuan-zhen-si-hao-miao
title: 四皓廟
titlePinyin: si4 hao4 miao4
titleSlug: si-hao-miao
author: 元稹
authorPinyin: yuan2 zhen3
authorSlug: yuan-zhen
dynasty: 唐
dynastyPinyin: tang2
dynastySlug: tang
tags: []
---

## 正文

- 巢由昔避世，堯舜不得臣。
- 伊呂雖急病，湯武乃可君。
- 四賢胡爲者，千載名氛氳。
- 顯晦有遺迹，前後疑不倫。
- 秦政虐天下，黷武窮生民。
- 諸侯戰必死，壯士眉亦嚬。
- 張良韓孺子，椎碎屬車輪。
- 遂令英雄意，日夜思報秦。
- 先生相將去，不復嬰世塵。
- 雲卷在孤岫，龍潛爲小鱗。
- 秦王轉無道，諫者鼎鑊親。
- 茅焦脫衣諫，先生無一言。
- 趙高殺二世，先生如不聞。
- 劉項取天下，先生游白雲。
- 海內八年戰，先生全一身。
- 漢業日已定，先生名亦振。
- 不得爲濟世，宜哉爲隱淪。
- 如何一朝起，屈作儲貳賓。
- 安存孝惠帝，摧顇戚夫人。
- 舍大以謀細，虯盤而蠖伸。
- 惠帝竟不嗣，呂氏禍有因。
- 雖懷安劉志，未若周與陳。
- 皆落子房術，先生道何屯。
- 出處貴明白，故吾今有云。

## 拼音

- chao2 you2 xi1 bi4 shi4 ， yao2 shun4 bu4 de2 chen2 。
- yi1 lü3 sui1 ji2 bing4 ， tang1 wu3 nai3 ke3 jun1 。
- si4 xian2 hu2 wei2 zhe3 ， qian1 zai4 ming2 fen1 yun1 。
- xian3 hui4 you3 yi2 ji4 ， qian2 hou4 yi2 bu4 lun2 。
- qin2 zheng4 nüe4 tian1 xia4 ， du2 wu3 qiong2 sheng1 min2 。
- zhu1 hou2 zhan4 bi4 si3 ， zhuang4 shi4 mei2 yi4 pin2 。
- zhang1 liang2 han2 ru2 zi3 ， zhui1 sui4 shu3 ju1 lun2 。
- sui4 ling4 ying1 xiong2 yi4 ， ri4 ye4 si1 bao4 qin2 。
- xian1 sheng0 xiang1 jiang1 qu4 ， bu2 fu4 ying1 shi4 chen2 。
- yun2 juan4 zai4 gu1 xiu4 ， long2 qian2 wei2 xiao3 lin2 。
- qin2 wang2 zhuan3 wu2 dao4 ， jian4 zhe3 ding3 huo4 qin1 。
- mao2 jiao1 tuo1 yi1 jian4 ， xian1 sheng1 wu2 yi4 yan2 。
- zhao4 gao1 sha1 er4 shi4 ， xian1 sheng0 ru2 bu4 wen2 。
- liu2 xiang4 qu3 tian1 xia4 ， xian1 sheng0 you2 bai2 yun2 。
- hai3 nei4 ba1 nian2 zhan4 ， xian1 sheng0 quan2 yi4 shen1 。
- han4 ye4 ri4 yi3 ding4 ， xian1 sheng0 ming2 yi4 zhen4 。
- bu4 de2 wei2 ji4 shi4 ， yi2 zai1 wei2 yin3 lun2 。
- ru2 he2 yi4 zhao1 qi3 ， qu1 zuo4 chu3 er4 bin1 。
- an1 cun2 xiao4 hui4 di4 ， cui1 cui4 qi1 fu1 ren2 。
- she4 da4 yi3 mou2 xi4 ， qiu2 pan2 er2 huo4 shen1 。
- hui4 di4 jing4 bu2 si4 ， lü3 shi4 huo4 you3 yin1 。
- sui1 huai2 an1 liu2 zhi4 ， wei4 ruo4 zhou1 yu3 chen2 。
- jie1 luo4 zi3 fang2 shu4 ， xian1 sheng0 dao4 he2 tun2 。
- chu1 chu3 gui4 ming2 bai0 ， gu4 wu2 jin1 you3 yun2 。

## 注释

## 译文

## 赏析
