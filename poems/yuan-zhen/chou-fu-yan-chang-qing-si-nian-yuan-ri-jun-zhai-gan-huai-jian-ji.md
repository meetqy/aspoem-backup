---
id: yuan-zhen-chou-fu-yan-chang-qing-si-nian-yuan-ri-jun-zhai-gan-huai-jian-ji
title: 酬復言長慶四年元日郡齋感懷見寄
titlePinyin: chou2 fu4 yan2 chang2 qing4 si4 nian2 yuan2 ri4 jun4 zhai1 gan3 huai2 jian4 ji4
titleSlug: chou-fu-yan-chang-qing-si-nian-yuan-ri-jun-zhai-gan-huai-jian-ji
author: 元稹
authorPinyin: yuan2 zhen3
authorSlug: yuan-zhen
dynasty: 唐
dynastyPinyin: tang2
dynastySlug: tang
tags: []
---

## 正文

- 臘盡殘銷春又歸，逢新別故欲沾衣。
- 自驚身上添年紀，休繫心中小是非。
- 富貴祝來何所遂，聰明鞭得轉無機。
- 羞看稚子先拈酒，悵望平生舊採薇。
- 去日漸加餘日少，賀人雖鬧故人稀。
- 椒花麗句閑重檢，艾髮衰容惜寸輝。
- 苦思正旦酬白雪，閑觀風色動青旂。
- 千官仗下爐煙裏，東海西頭意獨違。

## 拼音

- la4 jin4 can2 xiao1 chun1 you4 gui1 ， feng2 xin1 bie2 gu4 yu4 zhan1 yi1 。
- zi4 jing1 shen1 shang4 tian1 nian2 ji4 ， xiu1 xi4 xin1 zhong1 xiao3 shi4 fei1 。
- fu4 gui4 zhu4 lai2 he2 suo3 sui4 ， cong1 ming2 bian1 de2 zhuan3 wu2 ji1 。
- xiu1 kan4 zhi4 zi3 xian1 nian1 jiu3 ， chang4 wang4 ping2 sheng1 jiu4 cai3 wei1 。
- qu4 ri4 jian4 jia1 yu2 ri4 shao3 ， he4 ren2 sui1 nao4 gu4 ren2 xi1 。
- jiao1 hua1 li2 ju4 xian2 zhong4 jian3 ， ai4 fa4 shuai1 rong2 xi1 cun4 hui1 。
- ku3 si1 zheng1 dan4 chou2 bai2 xue3 ， xian2 guan1 feng1 se4 dong4 qing1 qi2 。
- qian1 guan1 zhang4 xia4 lu2 yan1 li3 ， dong1 hai3 xi1 tou2 yi4 du2 wei2 。

## 注释

## 译文

## 赏析
