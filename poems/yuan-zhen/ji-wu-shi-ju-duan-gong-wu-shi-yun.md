---
id: yuan-zhen-ji-wu-shi-ju-duan-gong-wu-shi-yun
title: 寄吳士矩端公五十韻
titlePinyin: ji4 wu2 shi4 ju3 duan1 gong1 wu3 shi2 yun4
titleSlug: ji-wu-shi-ju-duan-gong-wu-shi-yun
author: 元稹
authorPinyin: yuan2 zhen3
authorSlug: yuan-zhen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 昔在鳳翔日，十歲即相識。
- 未有好文章，逢人賞顏色。
- 可憐何郎面，二十纔冠飾。
- 短髮予近梳，羅衫紫蟬翼。
- 伯舅各驕縱，仁兄未摧抑。
- 事業若杯盤，詩書甚徽纆。
- 西州戎馬地，賢豪事雄特。
- 百萬時可贏，十千良易借。
- 寒食桐陰下，春風柳林側。
- 藉草送遠遊，列筵酬博塞。
- 萎蕤雲幕翠，燦爛紅茵赩。
- 膾縷輕似絲，香醅膩如職。
- 將軍頻下城，佳人盡傾國。
- 媚語嬌不聞，纖腰輭無力。
- 歌辭妙宛轉，舞態能剜刻。
- 箏弦玉指調，粉汗紅綃拭。
- 予時最年少，專務酒中職。
- 未能解生獰，偏矜任狂直。
- 曲庇桃根盞，橫講捎雲式。
- 亂布鬬分朋，惟新間讒慝。
- 恥作最先吐，羞言未朝食。
- 醉眼漸紛紛，酒聲頻䬵䬵。
- 扣節參差亂，飛觥往來織。
- 強起相維持，飜成兩匍匐。
- 邊霜颯然降，戰馬鳴不息。
- 但喜秋光麗，誰憂塞雲黑。
- 常隨獵騎走，多在豪家匿。
- 夜飲天既明，朝歌日還昃。
- 荒狂歲云久，名利心潛逼。
- 時輩多得途，親朋屢相敕。
- 閑因適農野，忽復愛稼穡。
- 平生中聖人，飜然腐腸賊。
- 亦從酒仙去，便被書魔惑。
- 脫跡壯士場，甘心豎儒域。
- 矜持翠筠管，敲斷黃金勒。
- 屢益蘭膏燈，猶研兔枝墨。
- 崎嶇來掉蕩，矯枉事沈默。
- 隱笑甚艱難，斂容還屴崱。
- 與君始分散，勉我勞修飾。
- 岐路各營營，別離長惻惻。
- 行看二十載，萬事紛何極。
- 相值或須臾，安能洞胸臆。
- 昨來陝郊會，悲歡兩難克。
- 問我新相知，但報長相憶。
- 豈無新知者，不及小相得。
- 亦有生歲游，同年不同德。
- 爲別詎幾時，伊予墜溝洫。
- 大江鼓風浪，遠道參荆棘。
- 往事返無期，前途浩難測。
- 一旦得自由，相求北山北。

## 拼音

- xi1 zai4 feng4 xiang2 ri4 ， shi2 sui4 ji2 xiang1 shi2 。
- wei4 you3 hao3 wen2 zhang1 ， feng2 ren2 shang3 yan2 se4 。
- ke3 lian2 he2 lang2 mian4 ， er4 shi2 cai2 guan1 shi4 。
- duan3 fa4 yu3 jin4 shu1 ， luo2 shan1 zi3 chan2 yi4 。
- bo2 jiu4 ge4 jiao1 zong4 ， ren2 xiong1 wei4 cui1 yi4 。
- shi4 ye4 ruo4 bei1 pan2 ， shi1 shu1 shen4 hui1 mo4 。
- xi1 zhou1 rong2 ma3 di4 ， xian2 hao2 shi4 xiong2 te4 。
- bai3 wan4 shi2 ke3 ying2 ， shi2 qian1 liang2 yi4 jie4 。
- han2 shi2 tong2 yin1 xia4 ， chun1 feng1 liu3 lin2 ce4 。
- jie4 cao3 song4 yuan3 you2 ， lie4 yan2 chou2 bo2 sai1 。
- wei3 rui2 yun2 mu4 cui4 ， can4 lan4 hong2 yin1 xi4 。
- kuai4 lü3 qing1 si4 si1 ， xiang1 pei1 ni4 ru2 zhi2 。
- jiang1 jun1 bin1 xia4 cheng2 ， jia1 ren2 jin4 qing1 guo2 。
- mei4 yu3 jiao1 bu4 wen2 ， xian1 yao1 ruan3 wu2 li4 。
- ge1 ci2 miao4 wan3 zhuan3 ， wu3 tai4 neng2 wan1 ke4 。
- zheng1 xian2 yu4 zhi3 diao4 ， fen3 han4 hong2 xiao1 shi4 。
- yu3 shi2 zui4 nian2 shao4 ， zhuan1 wu4 jiu3 zhong1 zhi2 。
- wei4 neng2 jie3 sheng1 ning2 ， pian1 jin1 ren4 kuang2 zhi2 。
- qu3 bi4 tao2 gen1 zhan3 ， heng2 jiang3 shao1 yun2 shi4 。
- luan4 bu4 dou4 fen1 peng2 ， wei2 xin1 jian4 chan2 te4 。
- chi3 zuo4 zui4 xian1 tu3 ， xiu1 yan2 wei4 chao2 shi2 。
- zui4 yan3 jian4 fen1 fen1 ， jiu3 sheng1 bin1 䬵䬵。
- kou4 jie2 can1 cha4 luan4 ， fei1 gong1 wang3 lai2 zhi1 。
- qiang2 qi3 xiang1 wei2 chi2 ， fan1 cheng2 liang3 pu2 fu2 。
- bian1 shuang1 sa4 ran2 jiang4 ， zhan4 ma3 ming2 bu4 xi1 。
- dan4 xi3 qiu1 guang1 li2 ， shui2 you1 sai1 yun2 hei1 。
- chang2 sui2 lie4 qi2 zou3 ， duo1 zai4 hao2 jia1 ni4 。
- ye4 yin3 tian1 ji4 ming2 ， zhao1 ge1 ri4 huan2 ze4 。
- huang1 kuang2 sui4 yun2 jiu3 ， ming2 li4 xin1 qian2 bi1 。
- shi2 bei4 duo1 de2 tu2 ， qin1 peng2 lü3 xiang1 chi4 。
- xian2 yin1 shi4 nong2 ye3 ， hu1 fu4 ai4 jia4 se4 。
- ping2 sheng1 zhong1 sheng4 ren2 ， fan1 ran2 fu3 chang2 zei2 。
- yi4 cong2 jiu3 xian1 qu4 ， bian4 bei4 shu1 mo2 huo4 。
- tuo1 ji4 zhuang4 shi4 chang3 ， gan1 xin1 shu4 ru2 yu4 。
- jin1 chi2 cui4 yun2 guan3 ， qiao1 duan4 huang2 jin1 le4 。
- lü3 yi4 lan2 gao1 deng1 ， you2 yan2 tu4 zhi1 mo4 。
- qi2 qu1 lai2 diao4 dang4 ， jiao3 wang3 shi4 shen3 mo4 。
- yin3 xiao4 shen4 jian1 nan2 ， lian3 rong2 huan2 li4 ze4 。
- yu3 jun1 shi3 fen1 san4 ， mian3 wo3 lao2 xiu1 shi4 。
- qi2 lu4 ge4 ying2 ying2 ， bie2 li2 chang2 ce4 ce4 。
- xing2 kan4 er4 shi2 zai4 ， wan4 shi4 fen1 he2 ji2 。
- xiang1 zhi2 huo4 xu1 yu2 ， an1 neng2 dong4 xiong1 yi4 。
- zuo2 lai2 shan3 jiao1 hui4 ， bei1 huan1 liang3 nan2 ke4 。
- wen4 wo3 xin1 xiang1 zhi1 ， dan4 bao4 chang2 xiang1 yi4 。
- qi3 wu2 xin1 zhi1 zhe3 ， bu4 ji2 xiao3 xiang1 de2 。
- yi4 you3 sheng1 sui4 you2 ， tong2 nian2 bu4 tong2 de2 。
- wei2 bie2 ju4 ji1 shi2 ， yi1 yu3 zhui4 gou1 xu4 。
- da4 jiang1 gu3 feng1 lang4 ， yuan3 dao4 can1 jing1 ji2 。
- wang3 shi4 fan3 wu2 qi1 ， qian2 tu2 hao4 nan2 ce4 。
- yi2 dan4 de2 zi4 you2 ， xiang1 qiu2 bei3 shan1 bei3 。

## 注释

## 译文

## 赏析
