---
id: yuan-zhen-kai-yuan-guan-xian-ju-chou-wu-shi-ju-shi-yu-san-shi-yun
title: 開元觀閑居酬吳士矩侍御三十韻
titlePinyin: kai1 yuan2 guan1 xian2 ju1 chou2 wu2 shi4 ju3 shi4 yu4 san1 shi2 yun4
titleSlug: kai-yuan-guan-xian-ju-chou-wu-shi-ju-shi-yu-san-shi-yun
author: 元稹
authorPinyin: yuan2 zhen3
authorSlug: yuan-zhen
dynasty: 唐
dynastyPinyin: tang2
dynastySlug: tang
tags: []
---

## 正文

- 靜習狂心盡，幽居道氣添。
- 神編啓黃簡，祕籙捧朱籤。
- 爛熳煙霞駐，優游歲序淹。
- 登壇擁旄節，趨殿禮胡髯。
- 醮起彤庭燭，香開白玉匳。
- 結盟金劒重，斬魅寶刀銛。
- 禹步星綱動，焚符竈鬼詹。
- 冥搜呼直使，章奏役飛廉。
- 仙籍聊憑檢，浮名復爲占。
- 赤誠祈皓鶴，綠髮代青縑。
- 虛室常懷素，玄關屢引枮。
- 貂蟬徒自寵，鷗鷺不相嫌。
- 始悟身爲患，唯欣祿未恬。
- 龜龍戀淮海，雞犬傍閭閻。
- 松笠新偏翠，山峰遠更尖。
- 簫聲吟茂竹，虹影逗虛簷。
- 初日先通牖，輕颸每透簾。
- 露盤朝滴滴，鉤月夜纖纖。
- 已得餐霞味，應嗤食蓼甜。
- 工琴閑度晝，耽酒醉銷炎。
- 几案隨宜設，詩書逐便拈。
- 灌園多抱甕，刈藿乍腰鐮。
- 野鳥終難縶，鷦鷯本易厭。
- 風高雲遠逝，波駭鯉深潛。
- 邸第過從隔，蓬壺夢寐瞻。
- 所希顏頗練，誰恨突無黔。
- 思拙慙圭璧，詞煩雜米鹽。
- 諭錐言太小，求藥意何謙。
- 語默君休問，行藏我詎兼。
- 狂歌終此曲，情盡口長箝。

## 拼音

- jing4 xi2 kuang2 xin1 jin4 ， you1 ju1 dao4 qi4 tian1 。
- shen2 bian1 qi3 huang2 jian3 ， bi4 lu4 peng3 zhu1 qian1 。
- lan4 man4 yan1 xia2 zhu4 ， you1 you2 sui4 xu4 yan1 。
- deng1 tan2 yong1 mao2 jie2 ， qu1 dian4 li3 hu2 ran2 。
- jiao4 qi3 tong2 ting2 zhu2 ， xiang1 kai1 bai2 yu4 lian2 。
- jie2 meng2 jin1 jian4 zhong4 ， zhan3 mei4 bao3 dao1 xian1 。
- yu3 bu4 xing1 gang1 dong4 ， fen2 fu2 zao4 gui3 zhan1 。
- ming2 sou1 hu1 zhi2 shi3 ， zhang1 zou4 yi4 fei1 lian2 。
- xian1 ji2 liao2 ping2 jian3 ， fu2 ming2 fu4 wei2 zhan4 。
- chi4 cheng2 qi2 hao4 he4 ， lü4 fa4 dai4 qing1 jian1 。
- xu1 shi4 chang2 huai2 su4 ， xuan2 guan1 lü3 yin3 xian1 。
- diao1 chan2 tu2 zi4 chong3 ， ou1 lu4 bu4 xiang1 xian2 。
- shi3 wu4 shen1 wei2 huan4 ， wei2 xin1 lu4 wei4 tian2 。
- gui1 long2 lian4 huai2 hai3 ， ji1 quan3 bang4 lü2 yan2 。
- song1 li4 xin1 pian1 cui4 ， shan1 feng1 yuan3 geng4 jian1 。
- xiao1 sheng1 yin2 mao4 zhu2 ， hong2 ying3 dou4 xu1 yan2 。
- chu1 ri4 xian1 tong1 you3 ， qing1 si1 mei3 tou4 lian2 。
- lu4 pan2 chao2 di1 di1 ， gou1 yue4 ye4 xian1 xian1 。
- yi3 de2 can1 xia2 wei4 ， ying1 chi1 shi2 liao3 tian2 。
- gong1 qin2 xian2 du4 zhou4 ， dan1 jiu3 zui4 xiao1 yan2 。
- ji1 an4 sui2 yi2 she4 ， shi1 shu1 zhu2 bian4 nian1 。
- guan4 yuan2 duo1 bao4 weng4 ， yi4 huo4 zha4 yao1 lian2 。
- ye3 niao3 zhong1 nan2 zhi2 ， jiao1 liao2 ben3 yi4 yan4 。
- feng1 gao1 yun2 yuan3 shi4 ， bo1 hai4 li3 shen1 qian2 。
- di3 di4 guo4 cong2 ge2 ， peng2 hu2 meng4 mei4 zhan1 。
- suo3 xi1 yan2 po1 lian4 ， shui2 hen4 tu1 wu2 qian2 。
- si1 zhuo1 can2 gui1 bi4 ， ci2 fan2 za2 mi3 yan2 。
- yu4 zhui1 yan2 tai4 xiao3 ， qiu2 yao4 yi4 he2 qian1 。
- yu3 mo4 jun1 xiu1 wen4 ， xing2 cang2 wo3 ju4 jian1 。
- kuang2 ge1 zhong1 ci3 qu3 ， qing2 jin4 kou3 chang2 qian2 。

## 注释

## 译文

## 赏析
