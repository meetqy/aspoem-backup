---
id: yuan-zhen-meng-jing
title: 夢井
titlePinyin: meng4 jing3
titleSlug: meng-jing
author: 元稹
authorPinyin: yuan2 zhen3
authorSlug: yuan-zhen
dynasty: 唐
dynastyPinyin: tang2
dynastySlug: tang
tags: []
---

## 正文

- 夢上高高原，原上有深井。
- 登高意枯渴，願見深泉冷。
- 裴回遶井顧，自照泉中影。
- 沈浮落井瓶，井上無懸綆。
- 念此瓶欲沈，荒忙爲求請。
- 遍入原上村，村空犬仍猛。
- 還來遶井哭，哭聲通復哽。
- 哽噎夢忽驚，覺來房舍靜。
- 燈焰碧朧朧，淚光疑冏冏。
- 鍾聲夜方半，坐臥心難整。
- 忽憶咸陽原，荒田萬餘頃。
- 土厚壙亦深，埋魂在深埂。
- 埂深安可越，魂通有時逞。
- 今宵泉下人，化作瓶相憬。
- 感此涕汍瀾，汍瀾涕霑領。
- 所傷覺夢間，便覺死生境。
- 豈無同穴期，生期諒綿永。
- 又恐前後魂，安能兩知省。
- 尋環意無極，坐見天將昞。
- 吟此夢井詩，春朝好光景。

## 拼音

- meng4 shang4 gao1 gao1 yuan2 ， yuan2 shang4 you3 shen1 jing3 。
- deng1 gao1 yi4 ku1 ke3 ， yuan4 jian4 shen1 quan2 leng3 。
- pei2 hui2 rao4 jing3 gu4 ， zi4 zhao4 quan2 zhong1 ying3 。
- shen3 fu2 luo4 jing3 ping2 ， jing3 shang4 wu2 xuan2 geng3 。
- nian4 ci3 ping2 yu4 shen3 ， huang1 mang2 wei2 qiu2 qing3 。
- bian4 ru4 yuan2 shang4 cun1 ， cun1 kong1 quan3 reng2 meng3 。
- huan2 lai2 rao4 jing3 ku1 ， ku1 sheng1 tong1 fu4 geng3 。
- geng3 ye1 meng4 hu1 jing1 ， jue2 lai2 fang2 she4 jing4 。
- deng1 yan4 bi4 long2 long2 ， lei4 guang1 yi2 jiong3 jiong3 。
- zhong1 sheng1 ye4 fang1 ban4 ， zuo4 wo4 xin1 nan2 zheng3 。
- hu1 yi4 xian2 yang2 yuan2 ， huang1 tian2 wan4 yu2 qing3 。
- tu3 hou4 kuang4 yi4 shen1 ， mai2 hun2 zai4 shen1 geng3 。
- geng3 shen1 an1 ke3 yue4 ， hun2 tong1 you3 shi2 cheng3 。
- jin1 xiao1 quan2 xia4 ren2 ， hua4 zuo4 ping2 xiang1 jing3 。
- gan3 ci3 ti4 wan2 lan2 ， wan2 lan2 ti4 zhan1 ling3 。
- suo3 shang1 jue2 meng4 jian4 ， bian4 jue2 si3 sheng1 jing4 。
- qi3 wu2 tong2 xue2 qi1 ， sheng1 qi1 liang4 mian2 yong3 。
- you4 kong3 qian2 hou4 hun2 ， an1 neng2 liang3 zhi1 sheng3 。
- xun2 huan2 yi4 wu2 ji2 ， zuo4 jian4 tian1 jiang1 bing3 。
- yin2 ci3 meng4 jing3 shi1 ， chun1 chao2 hao3 guang1 jing3 。

## 注释

## 译文

## 赏析
