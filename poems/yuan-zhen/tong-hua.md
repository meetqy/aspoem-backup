---
id: yuan-zhen-tong-hua
title: 桐花
titlePinyin: tong2 hua1
titleSlug: tong-hua
author: 元稹
authorPinyin: yuan2 zhen3
authorSlug: yuan-zhen
dynasty: 唐
dynastyPinyin: tang2
dynastySlug: tang
tags: []
---

## 正文

- 朧月上山館，紫桐垂好陰。
- 可惜暗澹色，無人知此心。
- 舜沒蒼梧野，鳳歸丹穴岑。
- 遺落在人世，光華那復深。
- 年年怨春意，不競桃杏林。
- 唯占清明後，牡丹還復侵。
- 況此空館閉，云誰恣幽尋。
- 徒煩鳥噪集，不語山嶔岑。
- 滿院青苔地，一樹蓮花簪。
- 自開還自落，暗芳終暗沈。
- 爾生不得所，我願裁爲琴。
- 安置君王側，調和元首音。
- 安問宮徵角，先辨雅鄭淫。
- 宮弦春以君，君若春日臨。
- 商弦廉以臣，臣作旱天霖。
- 人安角聲暢，人困鬬不任。
- 羽以類萬物，祆物神不歆。
- 徵以節百事，奉事罔不欽。
- 五者苟不亂，天命乃可忱。
- 君若問孝理，彈作梁山吟。
- 君若事宗廟，拊以和球琳。
- 君若不好諫，願獻觸疏箴。
- 君若不罷獵，請聽荒于禽。
- 君若侈臺殿，雍門可霑襟。
- 君若傲賢雋，鹿鳴有食芩。
- 君聞祈招什，車馬勿駸駸。
- 君若欲敗度，中有式如金。
- 君聞薰風操，志氣在愔愔。
- 中有阜財語，勿受來獻賝。
- 北里當絕聽，禍莫大於婬。
- 南風苟不競，無往遺之擒。
- 姦聲不入耳，巧言寧孔壬。
- 梟音亦云革，安得沴與祲。
- 天子既穆穆，羣材亦森森。
- 劒士還農野，絲人歸織紝。
- 丹鳳巢阿閣，文魚游碧潯。
- 和氣浹寰海，易若溉蹄【涔】。
- 改張乃可鼓，此語無古今。
- 非琴獨能爾，事有諭因鍼。
- 感爾桐花意，閑怨杳難禁。
- 待我持斤斧，置君爲大琛。

## 拼音

- long2 yue4 shang4 shan1 guan3 ， zi3 tong2 chui2 hao3 yin1 。
- ke3 xi1 an4 dan4 se4 ， wu2 ren2 zhi1 ci3 xin1 。
- shun4 mei2 cang1 wu2 ye3 ， feng4 gui1 dan1 xue2 cen2 。
- yi2 luo4 zai4 ren2 shi4 ， guang1 hua2 na4 fu4 shen1 。
- nian2 nian2 yuan4 chun1 yi4 ， bu2 jing4 tao2 xing4 lin2 。
- wei2 zhan4 qing1 ming2 hou4 ， mu3 dan1 huan2 fu4 qin1 。
- kuang4 ci3 kong1 guan3 bi4 ， yun2 shui2 zi4 you1 xun2 。
- tu2 fan2 niao3 zao4 ji2 ， bu4 yu3 shan1 qin1 cen2 。
- man3 yuan4 qing1 tai2 di4 ， yi2 shu4 lian2 hua1 zan1 。
- zi4 kai1 huan2 zi4 luo4 ， an4 fang1 zhong1 an4 shen3 。
- er3 sheng1 bu4 de2 suo3 ， wo3 yuan4 cai2 wei2 qin2 。
- an1 zhi4 jun1 wang2 ce4 ， diao4 he2 yuan2 shou3 yin1 。
- an1 wen4 gong1 zhi3 jiao3 ， xian1 bian4 ya3 zheng4 yin2 。
- gong1 xian2 chun1 yi3 jun1 ， jun1 ruo4 chun1 ri4 lin2 。
- shang1 xian2 lian2 yi3 chen2 ， chen2 zuo4 han4 tian1 lin2 。
- ren2 an1 jiao3 sheng1 chang4 ， ren2 kun4 dou4 bu2 ren4 。
- yu3 yi3 lei4 wan4 wu4 ， xian1 wu4 shen2 bu4 xin1 。
- zhi3 yi3 jie2 bai3 shi4 ， feng4 shi4 wang3 bu4 qin1 。
- wu3 zhe3 gou3 bu2 luan4 ， tian1 ming4 nai3 ke3 chen2 。
- jun1 ruo4 wen4 xiao4 li3 ， dan4 zuo4 liang2 shan1 yin2 。
- jun1 ruo4 shi4 zong1 miao4 ， fu3 yi3 he2 qiu2 lin2 。
- jun1 ruo4 bu4 hao3 jian4 ， yuan4 xian4 chu4 shu1 zhen1 。
- jun1 ruo4 bu2 ba4 lie4 ， qing3 ting1 huang1 yu2 qin2 。
- jun1 ruo4 chi3 tai2 dian4 ， yong1 men2 ke3 zhan1 jin1 。
- jun1 ruo4 ao4 xian2 jun4 ， lu4 ming2 you3 shi2 qin2 。
- jun1 wen2 qi2 zhao1 shen2 ， ju1 ma3 wu4 qin1 qin1 。
- jun1 ruo4 yu4 bai4 du4 ， zhong1 you3 shi4 ru2 jin1 。
- jun1 wen2 xun1 feng1 cao1 ， zhi4 qi4 zai4 yin1 yin1 。
- zhong1 you3 fu4 cai2 yu3 ， wu4 shou4 lai2 xian4 chen1 。
- bei3 li3 dang1 jue2 ting1 ， huo4 mo4 da4 wu1 yin2 。
- nan2 feng1 gou3 bu2 jing4 ， wu2 wang3 yi2 zhi1 qin2 。
- jian1 sheng1 bu2 ru4 er3 ， qiao3 yan2 ning2 kong3 ren2 。
- xiao1 yin1 yi4 yun2 ge2 ， an1 de2 li4 yu3 jin4 。
- tian1 zi3 ji4 mu4 mu4 ， qun2 cai2 yi4 sen1 sen1 。
- jian4 shi4 huan2 nong2 ye3 ， si1 ren2 gui1 zhi1 ren4 。
- dan1 feng4 chao2 a1 ge2 ， wen2 yu2 you2 bi4 xun2 。
- he2 qi4 jia1 huan2 hai3 ， yi4 ruo4 gai4 ti2 【 cen2 】。
- gai3 zhang1 nai3 ke3 gu3 ， ci3 yu3 wu2 gu3 jin1 。
- fei1 qin2 du2 neng2 er3 ， shi4 you3 yu4 yin1 zhen1 。
- gan3 er3 tong2 hua1 yi4 ， xian2 yuan4 yao3 nan2 jin4 。
- dai4 wo3 chi2 jin1 fu3 ， zhi4 jun1 wei2 da4 chen1 。

## 注释

## 译文

## 赏析
