---
id: yuan-zhen-tu-si
title: 兔絲
titlePinyin: tu4 si1
titleSlug: tu-si
author: 元稹
authorPinyin: yuan2 zhen3
authorSlug: yuan-zhen
dynasty: 唐
dynastyPinyin: tang2
dynastySlug: tang
tags: []
---

## 正文

- 人生莫依倚，依倚事不成。
- 君看兔絲蔓，依倚榛與荆。
- 荆榛易蒙密，百鳥撩亂鳴。
- 下有狐兔穴，奔走亦縱橫。
- 樵童斫將去，柔蔓與之幷。
- 翳薈生可恥，束縛死無名。
- 桂樹月中出，珊瑚石上生。
- 俊鶻度海食，應龍升天行。
- 靈物本特達，不復相纏縈。
- 纏縈竟何者，荆棘與飛莖。

## 拼音

- ren2 sheng1 mo4 yi1 yi3 ， yi1 yi3 shi4 bu4 cheng2 。
- jun1 kan4 tu4 si1 man4 ， yi1 yi3 zhen1 yu3 jing1 。
- jing1 zhen1 yi4 meng2 mi4 ， bai3 niao3 liao2 luan4 ming2 。
- xia4 you3 hu2 tu4 xue2 ， ben1 zou3 yi4 zong4 heng2 。
- qiao2 tong2 zhuo2 jiang1 qu4 ， rou2 man4 yu3 zhi1 bing4 。
- yi4 hui4 sheng1 ke3 chi3 ， shu4 fu4 si3 wu2 ming2 。
- gui4 shu4 yue4 zhong1 chu1 ， shan1 hu2 shi2 shang4 sheng1 。
- jun4 gu3 du4 hai3 shi2 ， ying1 long2 sheng1 tian1 xing2 。
- ling2 wu4 ben3 te4 da2 ， bu2 fu4 xiang1 chan2 ying2 。
- chan2 ying2 jing4 he2 zhe3 ， jing1 ji2 yu3 fei1 jing4 。

## 注释

## 译文

## 赏析
