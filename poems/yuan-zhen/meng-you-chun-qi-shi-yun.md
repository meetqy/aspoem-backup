---
id: yuan-zhen-meng-you-chun-qi-shi-yun
title: 夢遊春七十韻
titlePinyin: meng4 you2 chun1 qi1 shi2 yun4
titleSlug: meng-you-chun-qi-shi-yun
author: 元稹
authorPinyin: yuan2 zhen3
authorSlug: yuan-zhen
dynasty: 唐
dynastyPinyin: tang2
dynastySlug: tang
tags: []
---

## 正文

- 昔歲夢遊春，夢遊何所遇。
- 夢入深洞中，果遂平生趣。
- 清泠淺漫流，畫舫蘭篙渡。
- 過盡萬株桃，盤旋竹林路。
- 長廊抱小樓，門牖相回互。
- 樓下雜花叢，叢邊繞鴛鷺。
- 池光漾霞影，曉日初明煦。
- 未敢上階行，頻移曲池步。
- 烏龍不作聲，碧玉曾相慕。
- 漸到簾幕間，裴回意猶懼。
- 閑窺東西閤，奇玩參差布。
- 隔子碧油糊，駝鉤紫金鍍。
- 逡巡日漸高，影響人將寤。
- 鸚鵡饑亂鳴，嬌娃睡猶怒。
- 簾開侍兒起，見我遙相諭。
- 鋪設繡紅茵，施張鈿妝具。
- 潛褰翡翠帷，瞥見珊瑚樹。
- 不辨花貌人，空驚香若霧。
- 身回夜合偏，態斂晨霞聚。
- 睡臉桃破風，汗妝蓮委露。
- 叢梳百葉髻，金蹙重臺屨。
- 紕輭鈿頭帬，玲瓏合歡袴。
- 鮮妍脂粉薄，闇澹衣裳故。
- 最似紅牡丹，雨來春欲暮。
- 夢魂良易驚，靈境難久寓。
- 夜夜望天河，無由重沿泝。
- 結念心所期，返如禪頓悟。
- 覺來八九年，不向花迴顧。
- 雜合兩京春，喧闐衆禽護。
- 我到看花時，但作懷仙句。
- 浮生轉經歷，道性尤堅固。
- 近作夢仙詩，亦知勞肺腑。
- 一夢何足云，良時事婚娶。
- 當年二紀初，嘉節三星度。
- 朝蕣玉佩迎，高松女蘿附。
- 韋門正全盛，出入多歡裕。
- 甲第漲清池，鳴騶引朱輅。
- 廣榭舞萎蕤，長筵賓雜厝。
- 青春詎幾日，華實潛幽蠹。
- 秋月照潘郎，空山懷謝傅。
- 紅樓嗟壞壁，金谷迷荒戍。
- 石壓破闌干，門摧舊梐枑。
- 雖云覺夢殊，同是終難駐。
- 悰緒竟何如，棼絲不成絇。
- 卓女白頭吟，阿嬌金屋賦。
- 重璧盛姬臺，青冢明妃墓。
- 盡委窮塵骨，皆隨流波注。
- 幸有古如今，何勞縑比素。
- 況余當盛時，早歲諧如務。
- 詔冊冠賢良，諫垣陳好惡。
- 三十再登朝，一登還一仆。
- 寵榮非不早，邅迴亦云屢。
- 直氣在膏肓，氛氳日沈痼。
- 不言意不快，快意言多忤。
- 忤誠人所賊，性亦天之付。
- 乍可沈爲香，不能浮作瓠。
- 誠爲堅所守，未爲明所措。
- 事事身已經，營營計何誤。
- 美玉琢文珪，良金填武庫。
- 徒謂自堅貞，安知受礱鑄。
- 長絲羈野馬，密網羅陰兔。
- 物外各迢迢，誰能遠相錮。
- 時來既若飛，禍速當如騖。
- 曩意自未精，此行何所訴。
- 努力去江陵，笑言誰與晤。
- 江花縱可憐，奈非心所慕。
- 石竹逞奸黠，蔓青誇畝數。
- 一種薄地生，淺深何足妒。
- 荷葉水上生，團團水中住。
- 瀉水置葉中，君看不相汚。

## 拼音

- xi1 sui4 meng4 you2 chun1 ， meng4 you2 he2 suo3 yu4 。
- meng4 ru4 shen1 dong4 zhong1 ， guo3 sui4 ping2 sheng1 qu4 。
- qing1 ling2 qian3 man4 liu2 ， hua4 fang3 lan2 gao1 du4 。
- guo4 jin4 wan4 zhu1 tao2 ， pan2 xuan2 zhu2 lin2 lu4 。
- chang2 lang2 bao4 xiao3 lou2 ， men2 you3 xiang1 hui2 hu4 。
- lou2 xia4 za2 hua1 cong2 ， cong2 bian1 rao4 yuan1 lu4 。
- chi2 guang1 yang4 xia2 ying3 ， xiao3 ri4 chu1 ming2 xu4 。
- wei4 gan3 shang4 jie1 xing2 ， bin1 yi2 qu3 chi2 bu4 。
- wu1 long2 bu2 zuo4 sheng1 ， bi4 yu4 ceng2 xiang1 mu4 。
- jian4 dao4 lian2 mu4 jian4 ， pei2 hui2 yi4 you2 ju4 。
- xian2 kui1 dong1 xi1 he2 ， qi2 wan2 can1 cha4 bu4 。
- ge2 zi0 bi4 you2 hu2 ， tuo2 gou1 zi3 jin1 du4 。
- qun1 xun2 ri4 jian4 gao1 ， ying3 xiang3 ren2 jiang1 wu4 。
- ying1 wu3 ji1 luan4 ming2 ， jiao1 wa2 shui4 you2 nu4 。
- lian2 kai1 shi4 er2 qi3 ， jian4 wo3 yao2 xiang1 yu4 。
- pu1 she4 xiu4 hong2 yin1 ， shi1 zhang1 dian4 zhuang1 ju4 。
- qian2 qian1 fei3 cui4 wei2 ， pie1 jian4 shan1 hu2 shu4 。
- bu2 bian4 hua1 mao4 ren2 ， kong1 jing1 xiang1 ruo4 wu4 。
- shen1 hui2 ye4 he2 pian1 ， tai4 lian3 chen2 xia2 ju4 。
- shui4 lian3 tao2 po4 feng1 ， han4 zhuang1 lian2 wei3 lu4 。
- cong2 shu1 bai3 ye4 ji4 ， jin1 cu4 zhong4 tai2 ju4 。
- pi1 ruan3 dian4 tou2 qun2 ， ling2 long2 he2 huan1 ku4 。
- xian1 yan2 zhi1 fen3 bao2 ， an4 dan4 yi1 shang0 gu4 。
- zui4 si4 hong2 mu3 dan1 ， yu3 lai2 chun1 yu4 mu4 。
- meng4 hun2 liang2 yi4 jing1 ， ling2 jing4 nan2 jiu3 yu4 。
- ye4 ye4 wang4 tian1 he2 ， wu2 you2 zhong4 yan2 su4 。
- jie2 nian4 xin1 suo3 qi1 ， fan3 ru2 shan4 dun4 wu4 。
- jue2 lai2 ba1 jiu3 nian2 ， bu2 xiang4 hua1 hui2 gu4 。
- za2 he2 liang3 jing1 chun1 ， xuan1 tian2 zhong4 qin2 hu4 。
- wo3 dao4 kan4 hua1 shi2 ， dan4 zuo4 huai2 xian1 ju4 。
- fu2 sheng1 zhuan3 jing1 li4 ， dao4 xing4 you2 jian1 gu4 。
- jin4 zuo4 meng4 xian1 shi1 ， yi4 zhi1 lao2 fei4 fu3 。
- yi2 meng4 he2 zu2 yun2 ， liang2 shi2 shi4 hun1 qu3 。
- dang1 nian2 er4 ji4 chu1 ， jia1 jie2 san1 xing1 du4 。
- chao2 shun4 yu4 pei4 ying2 ， gao1 song1 nü3 luo2 fu4 。
- wei2 men2 zheng4 quan2 sheng4 ， chu1 ru4 duo1 huan1 yu4 。
- jia3 di4 zhang3 qing1 chi2 ， ming2 zou1 yin3 zhu1 lu4 。
- guang3 xie4 wu3 wei3 rui2 ， chang2 yan2 bin1 za2 cuo4 。
- qing1 chun1 ju4 ji1 ri4 ， hua2 shi2 qian2 you1 du4 。
- qiu1 yue4 zhao4 pan1 lang2 ， kong1 shan1 huai2 xie4 fu4 。
- hong2 lou2 jie1 huai4 bi4 ， jin1 gu3 mi2 huang1 shu4 。
- shi2 ya1 po4 lan2 gan1 ， men2 cui1 jiu4 bi4 hu4 。
- sui1 yun2 jue2 meng4 shu1 ， tong2 shi4 zhong1 nan2 zhu4 。
- cong2 xu4 jing4 he2 ru2 ， fen2 si1 bu4 cheng2 qu2 。
- zhuo2 nü3 bai2 tou2 yin2 ， a1 jiao1 jin1 wu1 fu4 。
- zhong4 bi4 sheng4 ji1 tai2 ， qing1 zhong3 ming2 fei1 mu4 。
- jin4 wei3 qiong2 chen2 gu3 ， jie1 sui2 liu2 bo1 zhu4 。
- xing4 you3 gu3 ru2 jin1 ， he2 lao2 jian1 bi3 su4 。
- kuang4 yu2 dang1 sheng4 shi2 ， zao3 sui4 xie2 ru2 wu4 。
- zhao4 ce4 guan1 xian2 liang2 ， jian4 yuan2 chen2 hao3 e4 。
- san1 shi2 zai4 deng1 chao2 ， yi4 deng1 huan2 yi4 pu2 。
- chong3 rong2 fei1 bu4 zao3 ， zhan1 hui2 yi4 yun2 lü3 。
- zhi2 qi4 zai4 gao1 huang1 ， fen1 yun1 ri4 shen3 gu4 。
- bu4 yan2 yi4 bu2 kuai4 ， kuai4 yi4 yan2 duo1 wu3 。
- wu3 cheng2 ren2 suo3 zei2 ， xing4 yi4 tian1 zhi1 fu4 。
- zha4 ke3 shen3 wei2 xiang1 ， bu4 neng2 fu2 zuo4 hu4 。
- cheng2 wei2 jian1 suo3 shou3 ， wei4 wei2 ming2 suo3 cuo4 。
- shi4 shi4 shen1 yi3 jing1 ， ying2 ying2 ji4 he2 wu4 。
- mei3 yu4 zhuo2 wen2 gui1 ， liang2 jin1 tian2 wu3 ku4 。
- tu2 wei4 zi4 jian1 zhen1 ， an1 zhi1 shou4 long2 zhu4 。
- chang2 si1 ji1 ye3 ma3 ， mi4 wang3 luo2 yin1 tu4 。
- wu4 wai4 ge4 tiao2 tiao2 ， shui2 neng2 yuan3 xiang1 gu4 。
- shi2 lai2 ji4 ruo4 fei1 ， huo4 su4 dang1 ru2 wu4 。
- nang3 yi4 zi4 wei4 jing1 ， ci3 xing2 he2 suo3 su4 。
- nu3 li4 qu4 jiang1 ling2 ， xiao4 yan2 shui2 yu3 wu4 。
- jiang1 hua1 zong4 ke3 lian2 ， nai4 fei1 xin1 suo3 mu4 。
- shi2 zhu2 cheng3 jian1 xia2 ， man4 qing1 kua1 mu3 shu4 。
- yi4 zhong3 bao2 di4 sheng1 ， qian3 shen1 he2 zu2 du4 。
- he2 ye4 shui3 shang4 sheng1 ， tuan2 tuan2 shui3 zhong1 zhu4 。
- xie4 shui3 zhi4 ye4 zhong1 ， jun1 kan4 bu4 xiang1 wu1 。

## 注释

## 译文

## 赏析
