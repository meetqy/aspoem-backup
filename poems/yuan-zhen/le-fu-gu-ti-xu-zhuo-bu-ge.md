---
id: yuan-zhen-le-fu-gu-ti-xu-zhuo-bu-ge
title: 樂府古題序 捉捕歌
titlePinyin: le4 fu3 gu3 ti2 xu4   zhuo1 bu3 ge1
titleSlug: le-fu-gu-ti-xu-zhuo-bu-ge
author: 元稹
authorPinyin: yuan2 zhen3
authorSlug: yuan-zhen
dynasty: 唐
dynastyPinyin: tang2
dynastySlug: tang
tags: []
---

## 正文

- 捉捕復捉捕，莫捉狐與兔。
- 狐兔藏窟穴，豺狼妨道路。
- 道路非不妨，最憂螻蟻聚。
- 豺狼不陷穽，螻蟻潛幽蠹。
- 切切主人窗，主人輕細故。
- 延緣蝕𣡵櫨，漸入棟梁柱。
- 梁棟盡空虛，攻穿痕不露。
- 主人坦然意，晝夜安寢寤。
- 網羅布參差，鷹犬走回互。
- 盡力窮窟穴，無心自還顧。
- 客來歌捉捕，歌竟淚如雨。
- 豈是惜狐兔，畏君先後誤。
- 願君埽梁棟，莫遣螻蟻附。
- 次及清道塗，盡滅豺狼步。
- 主人堂上坐，行客門前度。
- 然後巡野田，徧張畋獵具。
- 外無梟獍援，內有熊羆驅。
- 狡兔掘荒榛，妖狐熏古墓。
- 用力不足多，得禽自無數。
- 畏君聽未詳，聽客有明喻。
- 蟣蝨誰不輕，鯨鯢誰不惡。
- 在海尚幽遐，在懷交穢汚。
- 歌此勸主人，主人那不悟。
- 不悟還更歌，誰能恐違忤。

## 拼音

- zhuo1 bu3 fu4 zhuo1 bu3 ， mo4 zhuo1 hu2 yu3 tu4 。
- hu2 tu4 cang2 ku1 xue2 ， chai2 lang2 fang2 dao4 lu4 。
- dao4 lu4 fei1 bu4 fang2 ， zui4 you1 lou2 yi3 ju4 。
- chai2 lang2 bu2 xian4 jing3 ， lou2 yi3 qian2 you1 du4 。
- qie4 qie4 zhu3 ren2 chuang1 ， zhu3 ren2 qing1 xi4 gu4 。
- yan2 yuan2 shi2 𣡵 lu2 ， jian4 ru4 dong4 liang2 zhu4 。
- liang2 dong4 jin4 kong1 xu1 ， gong1 chuan1 hen2 bu2 lu4 。
- zhu3 ren2 tan3 ran2 yi4 ， zhou4 ye4 an1 qin3 wu4 。
- wang3 luo2 bu4 can1 cha4 ， ying1 quan3 zou3 hui2 hu4 。
- jin4 li4 qiong2 ku1 xue2 ， wu2 xin1 zi4 huan2 gu4 。
- ke4 lai2 ge1 zhuo1 bu3 ， ge1 jing4 lei4 ru2 yu3 。
- qi3 shi4 xi1 hu2 tu4 ， wei4 jun1 xian1 hou4 wu4 。
- yuan4 jun1 sao4 liang2 dong4 ， mo4 qian3 lou2 yi3 fu4 。
- ci4 ji2 qing1 dao4 tu2 ， jin4 mie4 chai2 lang2 bu4 。
- zhu3 ren2 tang2 shang4 zuo4 ， xing2 ke4 men2 qian2 du4 。
- ran2 hou4 xun2 ye3 tian2 ， bian4 zhang1 tian2 lie4 ju4 。
- wai4 wu2 xiao1 jing4 yuan2 ， nei4 you3 xiong2 pi2 qu1 。
- jiao3 tu4 jue2 huang1 zhen1 ， yao1 hu2 xun1 gu3 mu4 。
- yong4 li4 bu4 zu2 duo1 ， de2 qin2 zi4 wu2 shu4 。
- wei4 jun1 ting1 wei4 xiang2 ， ting1 ke4 you3 ming2 yu4 。
- ji3 shi1 shui2 bu4 qing1 ， jing1 ni2 shui2 bu2 e4 。
- zai4 hai3 shang4 you1 xia2 ， zai4 huai2 jiao1 hui4 wu1 。
- ge1 ci3 quan4 zhu3 ren2 ， zhu3 ren2 na4 bu2 wu4 。
- bu2 wu4 huan2 geng4 ge1 ， shui2 neng2 kong3 wei2 wu3 。

## 注释

## 译文

## 赏析
