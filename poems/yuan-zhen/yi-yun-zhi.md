---
id: yuan-zhen-yi-yun-zhi
title: 憶雲之
titlePinyin: yi4 yun2 zhi1
titleSlug: yi-yun-zhi
author: 元稹
authorPinyin: yuan2 zhen3
authorSlug: yuan-zhen
dynasty: 唐
dynastyPinyin: tang2
dynastySlug: tang
tags: []
---

## 正文

- 爲魚實愛泉，食辛寧避蓼。
- 人生既相合，不復論窕窕。
- 滄海良有窮，白日非長皎。
- 何事一人心，各在四方表。
- 泛若逐水萍，居爲附松蔦。
- 流浪隨所之，縈紆牽所繞。
- 百齡頗跼促，況復迷壽夭。
- 芟髮君已衰，冠歲予非小。
- 娛樂不及時，暮年壯心少。
- 感此幽念綿，遂爲長悄悄。
- 中庭草木春，歷亂遞相擾。
- 奇樹花冥冥，竹竿鳳褭褭。
- 幽芳被蘭徑，安得寄天杪。
- 萬里瀟湘魂，夜夜南枝鳥。

## 拼音

- wei2 yu2 shi2 ai4 quan2 ， shi2 xin1 ning2 bi4 liao3 。
- ren2 sheng1 ji4 xiang1 he2 ， bu2 fu4 lun4 tiao3 tiao3 。
- cang1 hai3 liang2 you3 qiong2 ， bai2 ri4 fei1 chang2 jiao3 。
- he2 shi4 yi4 ren2 xin1 ， ge4 zai4 si4 fang1 biao3 。
- fan4 ruo4 zhu2 shui3 ping2 ， ju1 wei2 fu4 song1 niao3 。
- liu2 lang4 sui2 suo3 zhi1 ， ying2 yu1 qian1 suo3 rao4 。
- bai3 ling2 po1 ju2 cu4 ， kuang4 fu4 mi2 shou4 yao1 。
- shan1 fa4 jun1 yi3 shuai1 ， guan1 sui4 yu3 fei1 xiao3 。
- yu2 le4 bu4 ji2 shi2 ， mu4 nian2 zhuang4 xin1 shao3 。
- gan3 ci3 you1 nian4 mian2 ， sui4 wei2 chang2 qiao1 qiao1 。
- zhong1 ting2 cao3 mu4 chun1 ， li4 luan4 di4 xiang1 rao3 。
- qi2 shu4 hua1 ming2 ming2 ， zhu2 gan1 feng4 niao3 niao3 。
- you1 fang1 bei4 lan2 jing4 ， an1 de2 ji4 tian1 miao3 。
- wan4 li3 xiao1 xiang1 hun2 ， ye4 ye4 nan2 zhi1 niao3 。

## 注释

## 译文

## 赏析
