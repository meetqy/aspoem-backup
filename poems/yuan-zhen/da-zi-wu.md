---
id: yuan-zhen-da-zi-wu
title: 大觜烏
titlePinyin: da4 zi1 wu1
titleSlug: da-zi-wu
author: 元稹
authorPinyin: yuan2 zhen3
authorSlug: yuan-zhen
dynasty: 唐
dynastyPinyin: tang2
dynastySlug: tang
tags: []
---

## 正文

- 陽烏有二類，觜白者名慈。
- 求食哺慈母，因以此名之。
- 飲啄頗廉儉，音響亦柔雌。
- 百巢同一樹，棲宿不復疑。
- 得食先反哺，一身常苦羸。
- 緣知五常性，飜被衆禽欺。
- 其一觜大者，攫搏性貪癡。
- 有力強如鶻，有爪利如錐。
- 音響甚㕭嗗，潛通妖怪詞。
- 受日餘光庇，終天無死期。
- 翺翔富人屋，棲息屋前枝。
- 巫言此烏至，財產日豐宜。
- 主人一心惑，誘引不知疲。
- 轉見烏來集，自言家轉孳。
- 白鶴門外養，花鷹架上維。
- 專聽烏喜怒，信受若神龜。
- 舉家同此意，彈射不復施。
- 往往清池側，却令鵷鷺隨。
- 羣烏飽粱肉，毛羽色澤滋。
- 遠近恣所往，貪殘無不爲。
- 巢禽攫雛卵，廐馬啄瘡痍。
- 滲瀝脂膏盡，鳳皇那得知。
- 主人一朝病，爭向屋檐窺。
- 呦鷕呼羣鵩，翩翻集怪鴟。
- 主人偏養者，嘯聚最奔馳。
- 夜半仍驚噪，鵂鶹逐老狸。
- 主人病心怯，燈火夜深移。
- 左右雖無語，奄然皆淚垂。
- 平明天出日，陰魅走參差。
- 烏來屋檐上，又惑主人兒。
- 兒即當家業，玩好方愛奇。
- 占募能言鳥，置者許高貲。
- 隴樹巢鸚鵡，言語好光儀。
- 美人傾心獻，雕籠身自持。
- 求者臨軒坐，置在白玉墀。
- 先問鳥中苦，便言烏若斯。
- 衆烏齊搏鑠，翠羽幾離披。
- 遠擲千餘里，美人情亦衰。
- 舉家懲此患，事烏踰昔時。
- 向言池上鷺，啄肉寢其皮。
- 夜漏天終曉，陰雲風定吹。
- 況爾烏何者，數極不知危。
- 會結彌天網，盡取一無遺。
- 常令阿閣上，宛宛宿長離。

## 拼音

- yang2 wu1 you3 er4 lei4 ， zi1 bai2 zhe3 ming2 ci2 。
- qiu2 shi2 bu3 ci2 mu3 ， yin1 yi3 ci3 ming2 zhi1 。
- yin3 zhuo2 po1 lian2 jian3 ， yin1 xiang3 yi4 rou2 ci2 。
- bai3 chao2 tong2 yi2 shu4 ， qi1 su4 bu2 fu4 yi2 。
- de2 shi2 xian1 fan3 bu3 ， yi4 shen1 chang2 ku3 lei2 。
- yuan2 zhi1 wu3 chang2 xing4 ， fan1 bei4 zhong4 qin2 qi1 。
- qi2 yi1 zi1 da4 zhe3 ， jue2 bo2 xing4 tan1 chi1 。
- you3 li4 qiang2 ru2 gu3 ， you3 zhua3 li4 ru2 zhui1 。
- yin1 xiang3 shen4 㕭 wa1 ， qian2 tong1 yao1 guai4 ci2 。
- shou4 ri4 yu2 guang1 bi4 ， zhong1 tian1 wu2 si3 qi1 。
- ao2 xiang2 fu4 ren2 wu1 ， qi1 xi1 wu1 qian2 zhi1 。
- wu1 yan2 ci3 wu1 zhi4 ， cai2 chan3 ri4 feng1 yi2 。
- zhu3 ren2 yi4 xin1 huo4 ， you4 yin3 bu4 zhi1 pi2 。
- zhuan3 jian4 wu1 lai2 ji2 ， zi4 yan2 jia1 zhuan3 zi1 。
- bai2 he4 men2 wai4 yang3 ， hua1 ying1 jia4 shang4 wei2 。
- zhuan1 ting1 wu1 xi3 nu4 ， xin4 shou4 ruo4 shen2 gui1 。
- ju3 jia1 tong2 ci3 yi4 ， dan4 she4 bu2 fu4 shi1 。
- wang3 wang3 qing1 chi2 ce4 ， que4 ling4 yuan1 lu4 sui2 。
- qun2 wu1 bao3 liang2 rou4 ， mao2 yu3 se4 ze2 zi1 。
- yuan3 jin4 zi4 suo3 wang3 ， tan1 can2 wu2 bu4 wei2 。
- chao2 qin2 jue2 chu2 luan3 ， jiu4 ma3 zhuo2 chuang1 yi2 。
- shen4 li4 zhi1 gao1 jin4 ， feng4 huang2 na4 de2 zhi1 。
- zhu3 ren2 yi4 zhao1 bing4 ， zheng1 xiang4 wu1 yan2 kui1 。
- you1 yao3 hu1 qun2 fu2 ， pian1 fan1 ji2 guai4 chi1 。
- zhu3 ren2 pian1 yang3 zhe3 ， xiao4 ju4 zui4 ben1 chi2 。
- ye4 ban4 reng2 jing1 zao4 ， xiu1 liu2 zhu2 lao3 li2 。
- zhu3 ren2 bing4 xin1 qie4 ， deng1 huo3 ye4 shen1 yi2 。
- zuo3 you4 sui1 wu2 yu3 ， yan3 ran2 jie1 lei4 chui2 。
- ping2 ming2 tian1 chu1 ri4 ， yin1 mei4 zou3 can1 cha4 。
- wu1 lai2 wu1 yan2 shang4 ， you4 huo4 zhu3 ren2 er2 。
- er2 ji2 dang1 jia1 ye4 ， wan2 hao3 fang1 ai4 qi2 。
- zhan4 mu4 neng2 yan2 niao3 ， zhi4 zhe3 xu1 gao1 zi1 。
- long3 shu4 chao2 ying1 wu3 ， yan2 yu3 hao3 guang1 yi2 。
- mei3 ren2 qing1 xin1 xian4 ， diao1 long2 shen1 zi4 chi2 。
- qiu2 zhe3 lin2 xuan1 zuo4 ， zhi4 zai4 bai2 yu4 chi2 。
- xian1 wen4 niao3 zhong1 ku3 ， bian4 yan2 wu1 ruo4 si1 。
- zhong4 wu1 qi2 bo2 shuo4 ， cui4 yu3 ji1 li2 pi1 。
- yuan3 zhi4 qian1 yu2 li3 ， mei3 ren2 qing2 yi4 shuai1 。
- ju3 jia1 cheng2 ci3 huan4 ， shi4 wu1 yu2 xi1 shi2 。
- xiang4 yan2 chi2 shang4 lu4 ， zhuo2 rou4 qin3 qi2 pi2 。
- ye4 lou4 tian1 zhong1 xiao3 ， yin1 yun2 feng1 ding4 chui1 。
- kuang4 er3 wu1 he2 zhe3 ， shu4 ji2 bu4 zhi1 wei1 。
- hui4 jie2 mi2 tian1 wang3 ， jin4 qu3 yi4 wu2 yi2 。
- chang2 ling4 a1 ge2 shang4 ， wan3 wan3 su4 chang2 li2 。

## 注释

## 译文

## 赏析
