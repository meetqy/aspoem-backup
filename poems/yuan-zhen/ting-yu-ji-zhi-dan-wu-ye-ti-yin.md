---
id: yuan-zhen-ting-yu-ji-zhi-dan-wu-ye-ti-yin
title: 聽庾及之彈烏夜啼引
titlePinyin: ting1 yu3 ji2 zhi1 dan4 wu1 ye4 ti2 yin3
titleSlug: ting-yu-ji-zhi-dan-wu-ye-ti-yin
author: 元稹
authorPinyin: yuan2 zhen3
authorSlug: yuan-zhen
dynasty: 唐
dynastyPinyin: tang2
dynastySlug: tang
tags: []
---

## 正文

- 君彈烏夜啼，我傳樂府解古題。
- 良人在獄妻在閨，官家欲赦烏報妻。
- 烏前再拜淚如雨，烏作哀聲妻暗語。
- 後人寫出烏啼引，吳調哀弦聲楚楚。
- 四五年前作拾遺，諫書不密丞相知。
- 謫官詔下吏驅遣，身作囚拘妻在遠。
- 歸來相見淚如珠，唯說閑宵長拜烏。
- 君來到舍是烏力，粧點烏盤邀女巫。
- 今君爲我千萬彈，烏啼啄啄淚瀾瀾。
- 感君此曲有深意，昨日烏啼桐葉墜。
- 當時爲我賽烏人，死葬咸陽原上地。

## 拼音

- jun1 dan4 wu1 ye4 ti2 ， wo3 chuan2 le4 fu3 jie3 gu3 ti2 。
- liang2 ren2 zai4 yu4 qi1 zai4 gui1 ， guan1 jia1 yu4 she4 wu1 bao4 qi1 。
- wu1 qian2 zai4 bai4 lei4 ru2 yu3 ， wu1 zuo4 ai1 sheng1 qi1 an4 yu3 。
- hou4 ren2 xie3 chu1 wu1 ti2 yin3 ， wu2 diao4 ai1 xian2 sheng1 chu3 chu3 。
- si4 wu3 nian2 qian2 zuo4 shi2 yi2 ， jian4 shu1 bu2 mi4 cheng2 xiang4 zhi1 。
- zhe2 guan1 zhao4 xia4 li4 qu1 qian3 ， shen1 zuo4 qiu2 ju1 qi1 zai4 yuan3 。
- gui1 lai2 xiang1 jian4 lei4 ru2 zhu1 ， wei2 shuo1 xian2 xiao1 chang2 bai4 wu1 。
- jun1 lai2 dao4 she4 shi4 wu1 li4 ， zhuang1 dian3 wu1 pan2 yao1 nü3 wu1 。
- jin1 jun1 wei2 wo3 qian1 wan4 dan4 ， wu1 ti2 zhuo2 zhuo2 lei4 lan2 lan2 。
- gan3 jun1 ci3 qu3 you3 shen1 yi4 ， zuo2 ri4 wu1 ti2 tong2 ye4 zhui4 。
- dang1 shi2 wei2 wo3 sai4 wu1 ren2 ， si3 zang4 xian2 yang2 yuan2 shang4 di4 。

## 注释

## 译文

## 赏析
