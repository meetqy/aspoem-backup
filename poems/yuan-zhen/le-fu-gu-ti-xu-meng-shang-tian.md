---
id: yuan-zhen-le-fu-gu-ti-xu-meng-shang-tian
title: 樂府古題序 夢上天
titlePinyin: le4 fu3 gu3 ti2 xu4   meng4 shang4 tian1
titleSlug: le-fu-gu-ti-xu-meng-shang-tian
author: 元稹
authorPinyin: yuan2 zhen3
authorSlug: yuan-zhen
dynasty: 唐
dynastyPinyin: tang2
dynastySlug: tang
tags: []
---

## 正文

- 夢上高高天，高高蒼蒼高不極。
- 下視五嶽塊纍纍，仰天依舊蒼蒼色。
- 蹋雲聳身身更上，攀天上天攀未得。
- 西瞻若水兔輪低，東望蟠桃海波黑。
- 日月之光不到此，非暗非明煙塞塞。
- 天悠地遠身跨風，下無階梯上無力。
- 來時畏有他人上，截斷龍胡斬鵬翼。
- 茫茫漫漫方自悲，哭向青雲椎素臆。
- 哭聲厭咽旁人惡，喚起驚悲淚飄露。
- 千慙萬謝喚厭人，向使無君終不寤。

## 拼音

- meng4 shang4 gao1 gao1 tian1 ， gao1 gao1 cang1 cang1 gao1 bu4 ji2 。
- xia4 shi4 wu3 yue4 kuai4 lei2 lei2 ， yang3 tian1 yi1 jiu4 cang1 cang1 se4 。
- ta4 yun2 song3 shen1 shen1 geng4 shang4 ， pan1 tian1 shang4 tian1 pan1 wei4 de2 。
- xi1 zhan1 ruo4 shui3 tu4 lun2 di1 ， dong1 wang4 pan2 tao2 hai3 bo1 hei1 。
- ri4 yue4 zhi1 guang1 bu2 dao4 ci3 ， fei1 an4 fei1 ming2 yan1 sai1 sai1 。
- tian1 you1 di4 yuan3 shen1 kua4 feng1 ， xia4 wu2 jie1 ti1 shang4 wu2 li4 。
- lai2 shi2 wei4 you3 ta1 ren2 shang4 ， jie2 duan4 long2 hu2 zhan3 peng2 yi4 。
- mang2 mang2 man4 man4 fang1 zi4 bei1 ， ku1 xiang4 qing1 yun2 zhui1 su4 yi4 。
- ku1 sheng1 yan4 yan4 pang2 ren2 e4 ， huan4 qi3 jing1 bei1 lei4 piao1 lu4 。
- qian1 can2 wan4 xie4 huan4 yan4 ren2 ， xiang4 shi3 wu2 jun1 zhong1 bu2 wu4 。

## 注释

## 译文

## 赏析
