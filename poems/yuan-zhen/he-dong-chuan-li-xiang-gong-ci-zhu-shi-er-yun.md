---
id: yuan-zhen-he-dong-chuan-li-xiang-gong-ci-zhu-shi-er-yun
title: 和東川李相公慈竹十二韻
titlePinyin: he2 dong1 chuan1 li3 xiang4 gong0 ci2 zhu2 shi2 er4 yun4
titleSlug: he-dong-chuan-li-xiang-gong-ci-zhu-shi-er-yun
author: 元稹
authorPinyin: yuan2 zhen3
authorSlug: yuan-zhen
dynasty: 唐
dynastyPinyin: tang2
dynastySlug: tang
tags: []
---

## 正文

- 慈竹不外長，密比青瑤華。
- 矛攢有森束，玉粒無蹉跎。
- 纖粉妍膩質，細瓊交翠柯。
- 亭亭霄漢近，靄靄雨露多。
- 冰碧寒夜聳，簫韶風晝羅。
- 煙含朧朧影，月泛鱗鱗波。
- 鸞鳳一已顧，燕雀永不過。
- 幽姿媚庭實，顥氣爽天涯。
- 峻節高轉露，貞筠寒更佳。
- 託身仙壇上，靈物神所呵。
- 時與天籟合，日聞陽春歌。
- 應憐孤生者，摧折成病痾。

## 拼音

- ci2 zhu2 bu2 wai4 chang2 ， mi4 bi3 qing1 yao2 hua2 。
- mao2 zan3 you3 sen1 shu4 ， yu4 li4 wu2 cuo1 tuo2 。
- xian1 fen3 yan2 ni4 zhi4 ， xi4 qiong2 jiao1 cui4 ke1 。
- ting2 ting2 xiao1 han4 jin4 ， ai3 ai3 yu3 lu4 duo1 。
- bing1 bi4 han2 ye4 song3 ， xiao1 shao2 feng1 zhou4 luo2 。
- yan1 han2 long2 long2 ying3 ， yue4 fan4 lin2 lin2 bo1 。
- luan2 feng4 yi4 yi3 gu4 ， yan4 que4 yong3 bu2 guo4 。
- you1 zi1 mei4 ting2 shi2 ， hao4 qi4 shuang3 tian1 ya2 。
- jun4 jie2 gao1 zhuan3 lu4 ， zhen1 yun2 han2 geng4 jia1 。
- tuo1 shen1 xian1 tan2 shang4 ， ling2 wu4 shen2 suo3 he1 。
- shi2 yu3 tian1 lai4 he2 ， ri4 wen2 yang2 chun1 ge1 。
- ying1 lian2 gu1 sheng1 zhe3 ， cui1 zhe2 cheng2 bing4 ke1 。

## 注释

## 译文

## 赏析
