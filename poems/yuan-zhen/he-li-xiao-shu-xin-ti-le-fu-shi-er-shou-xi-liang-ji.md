---
id: yuan-zhen-he-li-xiao-shu-xin-ti-le-fu-shi-er-shou-xi-liang-ji
title: 和李校書新題樂府十二首 西涼伎
titlePinyin: he2 li3 xiao4 shu1 xin1 ti2 le4 fu3 shi2 er4 shou3   xi1 liang2 ji4
titleSlug: he-li-xiao-shu-xin-ti-le-fu-shi-er-shou-xi-liang-ji
author: 元稹
authorPinyin: yuan2 zhen3
authorSlug: yuan-zhen
dynasty: 唐
dynastyPinyin: tang2
dynastySlug: tang
tags: []
---

## 正文

- 吾聞昔日西涼州，人煙撲地桑柘稠。
- 蒲萄酒熟恣行樂，紅豔青旗朱粉樓。
- 樓下當壚稱卓女，樓頭伴客名莫愁。
- 鄉人不識離別苦，更卒多爲沈滯遊。
- 哥舒開府設高宴，八珍九醞當前頭。
- 前頭百戲競撩亂，丸劒跳躑霜雪浮。
- 獅子搖光毛彩豎，胡騰醉舞筋骨柔。
- 大宛來獻赤汗馬，贊普亦奉翠茸裘。
- 一朝燕賊亂中國，河湟沒盡空遺丘。
- 開遠門前萬里堠，今來蹙到行原州。
- 去京五百而近何其逼，天子縣內半沒爲荒陬。
- 西涼之道爾阻脩，連城邊將但高會，每聽此曲能不羞。

## 拼音

- wu2 wen2 xi1 ri4 xi1 liang2 zhou1 ， ren2 yan1 pu1 di4 sang1 zhe4 chou2 。
- pu2 tao2 jiu3 shu2 zi4 xing2 le4 ， hong2 yan4 qing1 qi2 zhu1 fen3 lou2 。
- lou2 xia4 dang1 lu2 cheng1 zhuo2 nü3 ， lou2 tou2 ban4 ke4 ming2 mo4 chou2 。
- xiang1 ren2 bu4 shi2 li2 bie2 ku3 ， geng4 zu2 duo1 wei2 shen3 zhi4 you2 。
- ge1 shu1 kai1 fu3 she4 gao1 yan4 ， ba1 zhen1 jiu3 yun4 dang1 qian2 tou2 。
- qian2 tou2 bai3 xi4 jing4 liao2 luan4 ， wan2 jian4 tiao4 zhi2 shuang1 xue3 fu2 。
- shi1 zi3 yao2 guang1 mao2 cai3 shu4 ， hu2 teng2 zui4 wu3 jin1 gu3 rou2 。
- da4 wan3 lai2 xian4 chi4 han4 ma3 ， zan4 pu3 yi4 feng4 cui4 rong2 qiu2 。
- yi4 zhao1 yan4 zei2 luan4 zhong1 guo2 ， he2 huang2 mei2 jin4 kong1 yi2 qiu1 。
- kai1 yuan3 men2 qian2 wan4 li3 hou4 ， jin1 lai2 cu4 dao4 xing2 yuan2 zhou1 。
- qu4 jing1 wu3 bai3 er2 jin4 he2 qi2 bi1 ， tian1 zi3 xian4 nei4 ban4 mei2 wei2 huang1 zou1 。
- xi1 liang2 zhi1 dao4 er3 zu3 xiu1 ， lian2 cheng2 bian1 jiang1 dan4 gao1 hui4 ， mei3 ting1 ci3 qu3 neng2 bu4 xiu1 。

## 注释

## 译文

## 赏析
