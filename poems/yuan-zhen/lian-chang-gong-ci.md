---
id: yuan-zhen-lian-chang-gong-ci
title: 連昌宮詞
titlePinyin: lian2 chang1 gong1 ci2
titleSlug: lian-chang-gong-ci
author: 元稹
authorPinyin: yuan2 zhen3
authorSlug: yuan-zhen
dynasty: 唐
dynastyPinyin: tang2
dynastySlug: tang
tags: []
---

## 正文

- 連昌宮中滿宮竹，歲久無人森似束。
- 又有牆頭千葉桃，風動落花紅蔌蔌。
- 宮邊老翁爲余泣，小年進食曾因入。
- 上皇正在望仙樓，太真同凭闌干立。
- 樓上樓前盡珠翠，炫轉熒煌照天地。
- 歸來如夢復如癡，何暇備言宮裏事。
- 初過寒食一百六，店舍無煙宮樹綠。
- 夜半月高弦索鳴，賀老琵琶定場屋。
- 力士傳呼覓念奴，念奴潛伴諸郎宿。
- 須臾覓得又連催，特敕街中許然燭。
- 春嬌滿眼睡紅綃，掠削雲鬟旋裝束。
- 飛上九天歌一聲，二十五郎吹管逐。
- 逡巡大徧涼州徹，色色龜茲轟錄續。
- 李謩擪笛傍宮牆，偷得新翻數般曲。
- 平明大駕發行宮，萬人歌舞塗路中。
- 百官隊仗避岐薛，楊氏諸姨車鬬風。
- 明年十月東都破，御路猶存祿山過。
- 驅令供頓不敢藏，萬姓無聲淚潛墮。
- 兩京定後六七年，却尋家舍行宮前。
- 莊園燒盡有枯井，行宮門閉樹宛然。
- 爾後相傳六皇帝，不到離宮門久閉。
- 往來年少說長安，玄武樓成花萼廢。
- 去年敕使因斫竹，偶值門開暫相逐。
- 荆榛櫛比塞池塘，狐兔驕癡緣樹木。
- 舞榭敧傾基尚在，文窗窈窕紗猶綠。
- 塵埋粉壁舊花鈿，烏啄風箏碎珠玉。
- 上皇偏愛臨砌花，依然御榻臨階斜。
- 蛇出燕巢盤鬬栱，菌生香案正當衙。
- 寢殿相連端正樓，太真梳洗樓上頭。
- 晨光未出簾影黑，至今反挂珊瑚鉤。
- 指似傍人因慟哭，却出宮門淚相續。
- 自從此後還閉門，夜夜狐貍上門屋。
- 我聞此語心骨悲，太平誰致亂者誰。
- 翁言野父何分別，耳聞眼見爲君說。
- 姚崇宋璟作相公，勸諫上皇言語切。
- 燮理陰陽禾黍豐，調和中外無兵戎。
- 長官清平太守好，揀選皆言由相公。
- 開元之末姚宋死，朝廷漸漸由妃子。
- 祿山宮裏養作兒，虢國門前鬧如市。
- 弄權宰相不記名，依稀憶得楊與李。
- 廟謨顛倒四海搖，五十年來作瘡痏。
- 今皇神聖丞相明，詔書纔下吳蜀平。
- 官軍又取淮西賊，此賊亦除天下寧。
- 年年耕種宮前道，今年不遣子孫耕。
- 老翁此意深望幸，努力廟謀休用兵。

## 拼音

- lian2 chang1 gong1 zhong1 man3 gong1 zhu2 ， sui4 jiu3 wu2 ren2 sen1 si4 shu4 。
- you4 you3 qiang2 tou2 qian1 ye4 tao2 ， feng1 dong4 luo4 hua1 hong2 su4 su4 。
- gong1 bian1 lao3 weng1 wei2 yu2 qi4 ， xiao3 nian2 jin4 shi2 ceng2 yin1 ru4 。
- shang4 huang2 zheng4 zai4 wang4 xian1 lou2 ， tai4 zhen1 tong2 ping2 lan2 gan1 li4 。
- lou2 shang4 lou2 qian2 jin4 zhu1 cui4 ， xuan4 zhuan3 ying2 huang2 zhao4 tian1 di4 。
- gui1 lai2 ru2 meng4 fu4 ru2 chi1 ， he2 xia2 bei4 yan2 gong1 li3 shi4 。
- chu1 guo4 han2 shi2 yi4 bai3 liu4 ， dian4 she4 wu2 yan1 gong1 shu4 lü4 。
- ye4 ban4 yue4 gao1 xian2 suo3 ming2 ， he4 lao3 pi2 pa0 ding4 chang3 wu1 。
- li4 shi4 chuan2 hu1 mi4 nian4 nu2 ， nian4 nu2 qian2 ban4 zhu1 lang2 su4 。
- xu1 yu2 mi4 de2 you4 lian2 cui1 ， te4 chi4 jie1 zhong1 xu1 ran2 zhu2 。
- chun1 jiao1 man3 yan3 shui4 hong2 xiao1 ， lüe4 xiao1 yun2 huan2 xuan2 zhuang1 shu4 。
- fei1 shang4 jiu3 tian1 ge1 yi4 sheng1 ， er4 shi2 wu3 lang2 chui1 guan3 zhu2 。
- qun1 xun2 da4 bian4 liang2 zhou1 che4 ， se4 se4 gui1 zi1 hong1 lu4 xu4 。
- li3 mo2 ye4 di2 bang4 gong1 qiang2 ， tou1 de2 xin1 fan1 shu4 ban1 qu3 。
- ping2 ming2 da4 jia4 fa1 xing2 gong1 ， wan4 ren2 ge1 wu3 tu2 lu4 zhong1 。
- bai3 guan1 dui4 zhang4 bi4 qi2 xue1 ， yang2 shi4 zhu1 yi2 ju1 dou4 feng1 。
- ming2 nian2 shi2 yue4 dong1 dou1 po4 ， yu4 lu4 you2 cun2 lu4 shan1 guo4 。
- qu1 ling4 gong4 dun4 bu4 gan3 cang2 ， wan4 xing4 wu2 sheng1 lei4 qian2 duo4 。
- liang3 jing1 ding4 hou4 liu4 qi1 nian2 ， que4 xun2 jia1 she4 xing2 gong1 qian2 。
- zhuang1 yuan2 shao1 jin4 you3 ku1 jing3 ， xing2 gong1 men2 bi4 shu4 wan3 ran2 。
- er3 hou4 xiang1 chuan2 liu4 huang2 di4 ， bu2 dao4 li2 gong1 men2 jiu3 bi4 。
- wang3 lai2 nian2 shao4 shuo1 chang2 an1 ， xuan2 wu3 lou2 cheng2 hua1 e4 fei4 。
- qu4 nian2 chi4 shi3 yin1 zhuo2 zhu2 ， ou3 zhi2 men2 kai1 zan4 xiang1 zhu2 。
- jing1 zhen1 zhi4 bi3 sai1 chi2 tang2 ， hu2 tu4 jiao1 chi1 yuan2 shu4 mu4 。
- wu3 xie4 qi1 qing1 ji1 shang4 zai4 ， wen2 chuang1 yao3 tiao3 sha1 you2 lü4 。
- chen2 mai2 fen3 bi4 jiu4 hua1 dian4 ， wu1 zhuo2 feng1 zheng1 sui4 zhu1 yu4 。
- shang4 huang2 pian1 ai4 lin2 qi4 hua1 ， yi1 ran2 yu4 ta4 lin2 jie1 xie2 。
- she2 chu1 yan4 chao2 pan2 dou4 gong3 ， jun1 sheng1 xiang1 an4 zheng4 dang1 ya2 。
- qin3 dian4 xiang1 lian2 duan1 zheng4 lou2 ， tai4 zhen1 shu1 xi3 lou2 shang4 tou2 。
- chen2 guang1 wei4 chu1 lian2 ying3 hei1 ， zhi4 jin1 fan3 gua4 shan1 hu2 gou1 。
- zhi3 si4 bang4 ren2 yin1 tong4 ku1 ， que4 chu1 gong1 men2 lei4 xiang1 xu4 。
- zi4 cong2 ci3 hou4 huan2 bi4 men2 ， ye4 ye4 hu2 li2 shang4 men2 wu1 。
- wo3 wen2 ci3 yu3 xin1 gu3 bei1 ， tai4 ping2 shui2 zhi4 luan4 zhe3 shui2 。
- weng1 yan2 ye3 fu4 he2 fen1 bie2 ， er3 wen2 yan3 jian4 wei2 jun1 shuo1 。
- yao2 chong2 song4 jing3 zuo4 xiang4 gong0 ， quan4 jian4 shang4 huang2 yan2 yu3 qie4 。
- xie4 li3 yin1 yang2 he2 shu3 feng1 ， diao4 he2 zhong1 wai4 wu2 bing1 rong2 。
- chang2 guan1 qing1 ping2 tai4 shou3 hao3 ， jian3 xuan3 jie1 yan2 you2 xiang4 gong0 。
- kai1 yuan2 zhi1 mo4 yao2 song4 si3 ， chao2 ting2 jian4 jian4 you2 fei1 zi0 。
- lu4 shan1 gong1 li3 yang3 zuo4 er2 ， guo2 guo2 men2 qian2 nao4 ru2 shi4 。
- nong4 quan2 zai3 xiang4 bu2 ji4 ming2 ， yi1 xi1 yi4 de2 yang2 yu3 li3 。
- miao4 mo2 dian1 dao3 si4 hai3 yao2 ， wu3 shi2 nian2 lai2 zuo4 chuang1 wei3 。
- jin1 huang2 shen2 sheng4 cheng2 xiang4 ming2 ， zhao4 shu1 cai2 xia4 wu2 shu3 ping2 。
- guan1 jun1 you4 qu3 huai2 xi1 zei2 ， ci3 zei2 yi4 chu2 tian1 xia4 ning2 。
- nian2 nian2 geng1 zhong3 gong1 qian2 dao4 ， jin1 nian2 bu4 qian3 zi3 sun1 geng1 。
- lao3 weng1 ci3 yi4 shen1 wang4 xing4 ， nu3 li4 miao4 mou2 xiu1 yong4 bing1 。

## 注释

## 译文

## 赏析
