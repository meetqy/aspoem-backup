---
id: yuan-zhen-tai-zhong-ju-yu-yi-kai-yuan-guan-jiu-shi-cheng-sun-zhi-jian-zeng-zhou-xiong-si-shi-yun
title: 臺中鞫獄憶開元觀舊事呈損之兼贈周兄四十韻
titlePinyin: tai2 zhong1 ju1 yu4 yi4 kai1 yuan2 guan1 jiu4 shi4 cheng2 sun3 zhi1 jian1 zeng4 zhou1 xiong1 si4 shi2 yun4
titleSlug: tai-zhong-ju-yu-yi-kai-yuan-guan-jiu-shi-cheng-sun-zhi-jian-zeng-zhou-xiong-si-shi-yun
author: 元稹
authorPinyin: yuan2 zhen3
authorSlug: yuan-zhen
dynasty: 唐
dynastyPinyin: tang2
dynastySlug: tang
tags: []
---

## 正文

- 憶在開元館，食柏練玉顏。
- 疎慵日高臥，自謂輕人寰。
- 李生隔牆住，隔牆如隔山。
- 怪我久不識，先來問驕頑。
- 十過乃一往，遂成相往還。
- 以我文章卷，文章甚斒斕。
- 因言辛庾輩，亦願放羸孱。
- 既廻數子顧，展轉相連攀。
- 驅令選科目，若在闠與闤。
- 學隨塵土墜，漫數公卿關。
- 唯恐壞情性，安能懼謗訕。
- 還招辛庾李，靜處杯巡環。
- 進取果由命，不由趨險艱。
- 穿楊二三子，弓矢次第彎。
- 推我亦上道，再聯朝士班。
- 二月除御史，三月使巴蠻。
- 蠻民詀諵訴，齧指明痛癏。
- 憐蠻不解語，爲發昏帥姦。
- 歸來五六月，旱色天地殷。
- 分司別兄弟，各各淚潸潸。
- 哀哉劇部職，唯數贓罪鍰。
- 死款依稀取，鬬辭方便刪。
- 道心常自愧，柔髮難久黫。
- 折支望車乘，支痛誰置患。
- 奇哉乳臭兒，緋紫䙀被間。
- 漸大官漸貴，漸富心漸慳。
- 鬧裝轡頭𧤾，靜拭腰帶斑。
- 鷂子繡線𩏪，狗兒金油鐶。
- 香湯洗騘馬，翠篾籠白鷴。
- 月請公王封，冰受天子頒。
- 開筵試歌舞，別宅寵妖嫻。
- 坐臥摩綿褥，捧擁綟絲鬟。
- 旦夕不相離，比翼若飛鸞。
- 而我亦何苦，三十身已鰥。
- 愁吟心骨顫，寒臥支體𤸷。
- 居處雖幽靜，尤悔少愉㦨。
- 不如周道士，鶴嶺臨鐘灣。
- 繞院松瑟瑟，通畦水潺潺。
- 陽坡自尋蕨，邨沼看漚菅。
- 窮通兩未遂，營營真老閑。

## 拼音

- yi4 zai4 kai1 yuan2 guan3 ， shi2 bai3 lian4 yu4 yan2 。
- shu1 yong1 ri4 gao1 wo4 ， zi4 wei4 qing1 ren2 huan2 。
- li3 sheng1 ge2 qiang2 zhu4 ， ge2 qiang2 ru2 ge2 shan1 。
- guai4 wo3 jiu3 bu4 shi2 ， xian1 lai2 wen4 jiao1 wan2 。
- shi2 guo4 nai3 yi4 wang3 ， sui4 cheng2 xiang1 wang3 huan2 。
- yi3 wo3 wen2 zhang1 juan4 ， wen2 zhang1 shen4 ban1 lan2 。
- yin1 yan2 xin1 yu3 bei4 ， yi4 yuan4 fang4 lei2 chan2 。
- ji4 hui2 shu4 zi3 gu4 ， zhan3 zhuan3 xiang1 lian2 pan1 。
- qu1 ling4 xuan3 ke1 mu4 ， ruo4 zai4 hui4 yu3 huan2 。
- xue2 sui2 chen2 tu3 zhui4 ， man4 shu4 gong1 qing1 guan1 。
- wei2 kong3 huai4 qing2 xing4 ， an1 neng2 ju4 bang4 shan4 。
- huan2 zhao1 xin1 yu3 li3 ， jing4 chu3 bei1 xun2 huan2 。
- jin4 qu3 guo3 you2 ming4 ， bu4 you2 qu1 xian3 jian1 。
- chuan1 yang2 er4 san1 zi3 ， gong1 shi3 ci4 di4 wan1 。
- tui1 wo3 yi4 shang4 dao4 ， zai4 lian2 chao2 shi4 ban1 。
- er4 yue4 chu2 yu4 shi3 ， san1 yue4 shi3 ba1 man2 。
- man2 min2 zhan1 nan2 su4 ， nie4 zhi3 ming2 tong4 guan1 。
- lian2 man2 bu4 jie3 yu3 ， wei2 fa1 hun1 shuai4 jian1 。
- gui1 lai2 wu3 liu4 yue4 ， han4 se4 tian1 di4 yin1 。
- fen1 si1 bie2 xiong1 di4 ， ge4 ge4 lei4 shan1 shan1 。
- ai1 zai1 ju4 bu4 zhi2 ， wei2 shu4 zang1 zui4 huan2 。
- si3 kuan3 yi1 xi1 qu3 ， dou4 ci2 fang1 bian4 shan1 。
- dao4 xin1 chang2 zi4 kui4 ， rou2 fa4 nan2 jiu3 yan1 。
- zhe2 zhi1 wang4 ju1 cheng2 ， zhi1 tong4 shui2 zhi4 huan4 。
- qi2 zai1 ru3 xiu4 er2 ， fei1 zi3 䙀 bei4 jian4 。
- jian4 da4 guan1 jian4 gui4 ， jian4 fu4 xin1 jian4 qian1 。
- nao4 zhuang1 pei4 tou2 𧤾， jing4 shi4 yao1 dai4 ban1 。
- yao4 zi3 xiu4 xian4 𩏪， gou3 er2 jin1 you2 huan2 。
- xiang1 tang1 xi3 cong1 ma3 ， cui4 mie4 long2 bai2 xian2 。
- yue4 qing3 gong1 wang2 feng1 ， bing1 shou4 tian1 zi3 ban1 。
- kai1 yan2 shi4 ge1 wu3 ， bie2 zhai2 chong3 yao1 xian2 。
- zuo4 wo4 mo2 mian2 ru4 ， peng3 yong1 li4 si1 huan2 。
- dan4 xi1 bu4 xiang1 li2 ， bi3 yi4 ruo4 fei1 luan2 。
- er2 wo3 yi4 he2 ku3 ， san1 shi2 shen1 yi3 guan1 。
- chou2 yin2 xin1 gu3 chan4 ， han2 wo4 zhi1 ti3 𤸷。
- ju1 chu3 sui1 you1 jing4 ， you2 hui3 shao3 yu2 㦨。
- bu4 ru2 zhou1 dao4 shi0 ， he4 ling3 lin2 zhong1 wan1 。
- rao4 yuan4 song1 se4 se4 ， tong1 qi2 shui3 chan2 chan2 。
- yang2 po1 zi4 xun2 jue2 ， cun1 zhao3 kan4 ou1 jian1 。
- qiong2 tong1 liang3 wei4 sui4 ， ying2 ying2 zhen1 lao3 xian2 。

## 注释

## 译文

## 赏析
