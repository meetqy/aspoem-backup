---
id: yuan-zhen-he-li-xiao-shu-xin-ti-le-fu-shi-er-shou-wu-xian-dan
title: 和李校書新題樂府十二首 五弦彈
titlePinyin: he2 li3 xiao4 shu1 xin1 ti2 le4 fu3 shi2 er4 shou3   wu3 xian2 dan4
titleSlug: he-li-xiao-shu-xin-ti-le-fu-shi-er-shou-wu-xian-dan
author: 元稹
authorPinyin: yuan2 zhen3
authorSlug: yuan-zhen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 趙璧五弦彈徵調，徵聲巉絕何清峭。
- 辭雄皓鶴警露啼，失子哀猿繞林嘯。
- 風入春松正凌亂，鶯含曉舌憐嬌妙。
- 嗚嗚暗溜咽冰泉，殺殺霜刀澀寒鞘。
- 促節頻催漸繁撥，珠幢斗絕金鈴掉。
- 千靫鳴鏑發胡弓，萬片清球擊虞廟。
- 衆樂雖同第一部，德宗皇帝常偏召。
- 旬休節假暫歸來，一聲狂殺長安少。
- 主第侯家最難見，挼歌按曲皆承詔。
- 水精簾外教貴嬪，瑇瑁筵心伴中要。
- 臣有五賢非此弦，或在拘囚或屠釣。
- 一賢得進勝累百，兩賢得進同周召。
- 三賢事漢滅暴彊，四賢鎮岳寧邊徼。
- 五賢竝用調五常，五常既敘三光耀。
- 趙璧五弦非此賢，九九何勞設庭燎。

## 拼音

- zhao4 bi4 wu3 xian2 dan4 zhi3 diao4 ， zhi3 sheng1 chan2 jue2 he2 qing1 qiao4 。
- ci2 xiong2 hao4 he4 jing3 lu4 ti2 ， shi1 zi3 ai1 yuan2 rao4 lin2 xiao4 。
- feng1 ru4 chun1 song1 zheng4 ling2 luan4 ， ying1 han2 xiao3 she2 lian2 jiao1 miao4 。
- wu1 wu1 an4 liu1 yan4 bing1 quan2 ， sha1 sha1 shuang1 dao1 se4 han2 qiao4 。
- cu4 jie2 bin1 cui1 jian4 fan2 bo1 ， zhu1 zhuang4 dou4 jue2 jin1 ling2 diao4 。
- qian1 cha2 ming2 di2 fa1 hu2 gong1 ， wan4 pian4 qing1 qiu2 ji1 yu2 miao4 。
- zhong4 le4 sui1 tong2 di4 yi1 bu4 ， de2 zong1 huang2 di4 chang2 pian1 zhao4 。
- xun2 xiu1 jie2 jia3 zan4 gui1 lai2 ， yi4 sheng1 kuang2 sha1 chang2 an1 shao3 。
- zhu3 di4 hou2 jia1 zui4 nan2 jian4 ， ruo2 ge1 an4 qu3 jie1 cheng2 zhao4 。
- shui3 jing1 lian2 wai4 jiao4 gui4 pin2 ， dai4 mao4 yan2 xin1 ban4 zhong1 yao4 。
- chen2 you3 wu3 xian2 fei1 ci3 xian2 ， huo4 zai4 ju1 qiu2 huo4 tu2 diao4 。
- yi4 xian2 de2 jin4 sheng4 lei4 bai3 ， liang3 xian2 de2 jin4 tong2 zhou1 zhao4 。
- san1 xian2 shi4 han4 mie4 bao4 qiang2 ， si4 xian2 zhen4 yue4 ning2 bian1 jiao3 。
- wu3 xian2 bing4 yong4 diao4 wu3 chang2 ， wu3 chang2 ji4 xu4 san1 guang1 yao4 。
- zhao4 bi4 wu3 xian2 fei1 ci3 xian2 ， jiu3 jiu3 he2 lao2 she4 ting2 liao2 。

## 注释

## 译文

## 赏析
