---
id: yuan-zhen-he-le-tian-zeng-fan-zhu-zuo
title: 和樂天贈樊著作
titlePinyin: he2 le4 tian1 zeng4 fan2 zhu4 zuo4
titleSlug: he-le-tian-zeng-fan-zhu-zuo
author: 元稹
authorPinyin: yuan2 zhen3
authorSlug: yuan-zhen
dynasty: 唐
dynastyPinyin: tang2
dynastySlug: tang
tags: []
---

## 正文

- 君爲著作詩，志激詞且溫。
- 璨然光揚者，皆以義烈聞。
- 千慮竟一失，冰玉不斷痕。
- 謬予頑不肖，列在數子間。
- 因君譏史氏，我亦能具陳。
- 羲黃眇云遠，載籍無遺文。
- 煌煌二帝道，鋪設在典墳。
- 堯心惟舜會，因著爲話言。
- 臯夔益稷禹，粗得無間然。
- 緬然千載後，後聖曰孔宣。
- 迥知皇王意，綴書爲百篇。
- 是時游夏輩，不敢措舌端。
- 信哉作遺訓，職在聖與賢。
- 如何至近古，史氏爲閑官。
- 但令識字者，竊弄刀筆權。
- 由心書曲直，不使當世觀。
- 貽之千萬代，疑言相竝傳。
- 人人異所見，各各私所偏。
- 以是曰褒貶，不如都無焉。
- 況乃丈夫志，用捨貴當年。
- 顧予有微尚，願以出處論。
- 出非利吾已，其出貴道全。
- 全道豈虛設，道全當及人。
- 全則富與壽，虧則饑與寒。
- 遂我一身逸，不如萬物安。
- 解懸不澤手，拯溺無折旋。
- 神哉伊尹心，可以冠古先。
- 其次有獨善，善己不善民。
- 天地爲一物，死生爲一源。
- 合雜分萬變，忽若風中塵。
- 抗哉巢由志，堯舜不可遷。
- 捨此二者外，安用名爲賓。
- 持謝著書郎，愚不願有云。

## 拼音

- jun1 wei2 zhu4 zuo4 shi1 ， zhi4 ji1 ci2 qie3 wen1 。
- can4 ran2 guang1 yang2 zhe3 ， jie1 yi3 yi4 lie4 wen2 。
- qian1 lü4 jing4 yi4 shi1 ， bing1 yu4 bu2 duan4 hen2 。
- miu4 yu3 wan2 bu2 xiao4 ， lie4 zai4 shu4 zi3 jian4 。
- yin1 jun1 ji1 shi3 shi4 ， wo3 yi4 neng2 ju4 chen2 。
- xi1 huang2 miao3 yun2 yuan3 ， zai4 ji2 wu2 yi2 wen2 。
- huang2 huang2 er4 di4 dao4 ， pu1 she4 zai4 dian3 fen2 。
- yao2 xin1 wei2 shun4 hui4 ， yin1 zhu4 wei2 hua4 yan2 。
- gao1 kui2 yi4 ji4 yu3 ， cu1 de2 wu2 jian4 ran2 。
- mian3 ran2 qian1 zai4 hou4 ， hou4 sheng4 yue1 kong3 xuan1 。
- jiong3 zhi1 huang2 wang2 yi4 ， zhui4 shu1 wei2 bai3 pian1 。
- shi4 shi2 you2 xia4 bei4 ， bu4 gan3 cuo4 she2 duan1 。
- xin4 zai1 zuo4 yi2 xun4 ， zhi2 zai4 sheng4 yu3 xian2 。
- ru2 he2 zhi4 jin4 gu3 ， shi3 shi4 wei2 xian2 guan1 。
- dan4 ling4 shi2 zi4 zhe3 ， qie4 nong4 dao1 bi3 quan2 。
- you2 xin1 shu1 qu1 zhi2 ， bu4 shi3 dang1 shi4 guan1 。
- yi2 zhi1 qian1 wan4 dai4 ， yi2 yan2 xiang1 bing4 chuan2 。
- ren2 ren2 yi4 suo3 jian4 ， ge4 ge4 si1 suo3 pian1 。
- yi3 shi4 yue1 bao1 bian3 ， bu4 ru2 dou1 wu2 yan1 。
- kuang4 nai3 zhang4 fu0 zhi4 ， yong4 she3 gui4 dang1 nian2 。
- gu4 yu3 you3 wei1 shang4 ， yuan4 yi3 chu1 chu3 lun4 。
- chu1 fei1 li4 wu2 yi3 ， qi2 chu1 gui4 dao4 quan2 。
- quan2 dao4 qi3 xu1 she4 ， dao4 quan2 dang1 ji2 ren2 。
- quan2 ze2 fu4 yu3 shou4 ， kui1 ze2 ji1 yu3 han2 。
- sui4 wo3 yi4 shen1 yi4 ， bu4 ru2 wan4 wu4 an1 。
- jie3 xuan2 bu4 ze2 shou3 ， zheng3 ni4 wu2 zhe2 xuan2 。
- shen2 zai1 yi1 yin3 xin1 ， ke3 yi3 guan1 gu3 xian1 。
- qi2 ci4 you3 du2 shan4 ， shan4 ji3 bu2 shan4 min2 。
- tian1 di4 wei2 yi2 wu4 ， si3 sheng1 wei2 yi4 yuan2 。
- he2 za2 fen1 wan4 bian4 ， hu1 ruo4 feng1 zhong1 chen2 。
- kang4 zai1 chao2 you2 zhi4 ， yao2 shun4 bu4 ke3 qian1 。
- she3 ci3 er4 zhe3 wai4 ， an1 yong4 ming2 wei2 bin1 。
- chi2 xie4 zhu4 shu1 lang2 ， yu2 bu2 yuan4 you3 yun2 。

## 注释

## 译文

## 赏析
