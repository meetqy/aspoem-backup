---
id: yuan-zhen-jing-du
title: 競渡
titlePinyin: jing4 du4
titleSlug: jing-du
author: 元稹
authorPinyin: yuan2 zhen3
authorSlug: yuan-zhen
dynasty: 唐
dynastyPinyin: tang2
dynastySlug: tang
tags: []
---

## 正文

- 吾觀競舟子，因測大競源。
- 天地昔將競，蓬勃晝夜昏。
- 龍蛇相嗔薄，海岱俱崩奔。
- 羣動皆攪撓，化作流渾渾。
- 數極鬬心息，太和蒸混元。
- 一氣忽爲二，矗然畫乾坤。
- 日月復照耀，春秋遞寒溫。
- 八荒坦以曠，萬物羅以繁。
- 聖人中間立，理世了不煩。
- 延綿復幾歲，逮及羲與軒。
- 炎皇熾如炭，蚩尤扇其燔。
- 有熊競心起，驅獸出林樊。
- 一戰波委燄，再戰火燎原。
- 戰訖天下定，號之爲軒轅。
- 自是豈無競，瑣細不復言。
- 其次有龍競，競渡龍之門。
- 龍門浚如瀉，淙射不可援。
- 赤鱗化時至，唐突鰭鬣掀。
- 乘風瞥然去，萬里黃河飜。
- 接瞬電烻出，微吟霹靂喧。
- 傍瞻曠宇宙，俯瞰卑崑崙。
- 庶類咸在下，九霄行易捫。
- 倏辭蛙黽穴，遽排天帝閽。
- 迴悲曝鰓者，未免鯨鯢吞。
- 帝命澤諸夏，不棄蟲與昆。
- 隨時布膏露，稱物施厚恩。
- 草木霑我潤，豚魚望我蕃。
- 嚮來同競輩，豈料由我存。
- 壯哉龍競渡，一競身獨尊。
- 捨此皆蟻鬬，競舟何足論。

## 拼音

- wu2 guan1 jing4 zhou1 zi3 ， yin1 ce4 da4 jing4 yuan2 。
- tian1 di4 xi1 jiang1 jing4 ， peng2 bo2 zhou4 ye4 hun1 。
- long2 she2 xiang1 chen1 bao2 ， hai3 dai4 ju4 beng1 ben1 。
- qun2 dong4 jie1 jiao3 nao2 ， hua4 zuo4 liu2 hun2 hun2 。
- shu4 ji2 dou4 xin1 xi1 ， tai4 he2 zheng1 hun4 yuan2 。
- yi2 qi4 hu1 wei2 er4 ， chu4 ran2 hua4 qian2 kun1 。
- ri4 yue4 fu4 zhao4 yao4 ， chun1 qiu1 di4 han2 wen1 。
- ba1 huang1 tan3 yi3 kuang4 ， wan4 wu4 luo2 yi3 fan2 。
- sheng4 ren2 zhong1 jian4 li4 ， li3 shi4 le0 bu4 fan2 。
- yan2 mian2 fu4 ji1 sui4 ， dai3 ji2 xi1 yu3 xuan1 。
- yan2 huang2 chi4 ru2 tan4 ， chi1 you2 shan4 qi2 fan2 。
- you3 xiong2 jing4 xin1 qi3 ， qu1 shou4 chu1 lin2 fan2 。
- yi2 zhan4 bo1 wei3 yan4 ， zai4 zhan4 huo3 liao2 yuan2 。
- zhan4 qi4 tian1 xia4 ding4 ， hao4 zhi1 wei2 xuan1 yuan2 。
- zi4 shi4 qi3 wu2 jing4 ， suo3 xi4 bu2 fu4 yan2 。
- qi2 ci4 you3 long2 jing4 ， jing4 du4 long2 zhi1 men2 。
- long2 men2 jun4 ru2 xie4 ， cong2 she4 bu4 ke3 yuan2 。
- chi4 lin2 hua4 shi2 zhi4 ， tang2 tu1 qi2 lie4 xian1 。
- cheng2 feng1 pie1 ran2 qu4 ， wan4 li3 huang2 he2 fan1 。
- jie1 shun4 dian4 yan4 chu1 ， wei1 yin2 pi1 li4 xuan1 。
- bang4 zhan1 kuang4 yu3 zhou4 ， fu3 kan4 bei1 kun1 lun2 。
- shu4 lei4 xian2 zai4 xia4 ， jiu3 xiao1 xing2 yi4 men2 。
- shu1 ci2 wa1 min3 xue2 ， ju4 pai2 tian1 di4 hun1 。
- hui2 bei1 pu4 sai1 zhe3 ， wei4 mian3 jing1 ni2 tun1 。
- di4 ming4 ze2 zhu1 xia4 ， bu2 qi4 chong2 yu3 kun1 。
- sui2 shi2 bu4 gao1 lu4 ， cheng1 wu4 shi1 hou4 en1 。
- cao3 mu4 zhan1 wo3 run4 ， tun2 yu2 wang4 wo3 fan1 。
- xiang4 lai2 tong2 jing4 bei4 ， qi3 liao4 you2 wo3 cun2 。
- zhuang4 zai1 long2 jing4 du4 ， yi2 jing4 shen1 du2 zun1 。
- she3 ci3 jie1 yi3 dou4 ， jing4 zhou1 he2 zu2 lun4 。

## 注释

## 译文

## 赏析
