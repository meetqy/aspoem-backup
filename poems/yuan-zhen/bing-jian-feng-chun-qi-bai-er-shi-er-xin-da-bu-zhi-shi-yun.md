---
id: yuan-zhen-bing-jian-feng-chun-qi-bai-er-shi-er-xin-da-bu-zhi-shi-yun
title: 病減逢春期白二十二辛大不至十韻
titlePinyin: bing4 jian3 feng2 chun1 qi1 bai2 er4 shi2 er4 xin1 da4 bu2 zhi4 shi2 yun4
titleSlug: bing-jian-feng-chun-qi-bai-er-shi-er-xin-da-bu-zhi-shi-yun
author: 元稹
authorPinyin: yuan2 zhen3
authorSlug: yuan-zhen
dynasty: 唐
dynastyPinyin: tang2
dynastySlug: tang
tags: []
---

## 正文

- 病與窮陰退，春從血氣生。
- 寒膚漸舒展，陽脈乍虛盈。
- 就日臨堦坐，扶牀履地行。
- 問人知面瘦，祝鳥願身輕。
- 風暖牽詩興，時新變賣聲。
- 飢饞看藥忌，閑悶點書名。
- 舊雪依深竹，微和動早萌。
- 推遷悲往事，疎數辨交情。
- 琴待嵇中散，杯思阮步兵。
- 世間除却病，何者不營營。

## 拼音

- bing4 yu3 qiong2 yin1 tui4 ， chun1 cong2 xue4 qi4 sheng1 。
- han2 fu1 jian4 shu1 zhan3 ， yang2 mai4 zha4 xu1 ying2 。
- jiu4 ri4 lin2 jie1 zuo4 ， fu2 chuang2 lü3 di4 xing2 。
- wen4 ren2 zhi1 mian4 shou4 ， zhu4 niao3 yuan4 shen1 qing1 。
- feng1 nuan3 qian1 shi1 xing1 ， shi2 xin1 bian4 mai4 sheng1 。
- ji1 chan2 kan4 yao4 ji4 ， xian2 men4 dian3 shu1 ming2 。
- jiu4 xue3 yi1 shen1 zhu2 ， wei1 he2 dong4 zao3 meng2 。
- tui1 qian1 bei1 wang3 shi4 ， shu1 shu4 bian4 jiao1 qing2 。
- qin2 dai4 ji1 zhong1 san4 ， bei1 si1 ruan3 bu4 bing1 。
- shi4 jian4 chu2 que4 bing4 ， he2 zhe3 bu4 ying2 ying2 。

## 注释

## 译文

## 赏析
