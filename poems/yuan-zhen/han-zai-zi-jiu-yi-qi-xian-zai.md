---
id: yuan-zhen-han-zai-zi-jiu-yi-qi-xian-zai
title: 旱災自咎貽七縣宰
titlePinyin: han4 zai1 zi4 jiu4 yi2 qi1 xian4 zai3
titleSlug: han-zai-zi-jiu-yi-qi-xian-zai
author: 元稹
authorPinyin: yuan2 zhen3
authorSlug: yuan-zhen
dynasty: 唐
dynastyPinyin: tang2
dynastySlug: tang
tags: []
---

## 正文

- 吾聞上帝心，降命明且仁。
- 臣稹苟有罪，胡不災我身。
- 胡爲旱一州，禍此千萬人。
- 一旱猶可忍，其旱亦已頻。
- 臘雪不滿地，膏雨不降春。
- 惻惻詔書下，半減麥與緡。
- 半租豈不薄，尚竭力與筋。
- 竭力不敢憚，慚戴天子恩。
- 纍纍婦拜姑，吶吶翁語孫。
- 禾黍日夜長，足得盈我囷。
- 還填折粟稅，酬償貰麥鄰。
- 苟無公私責，飲水不爲貧。
- 歡言未盈口，旱氣已再振。
- 六月天不雨，秋孟亦既旬。
- 區區昧陋積，禱祝非不勤。
- 日馳衰白顏，再拜泥甲鱗。
- 歸來重思忖，願告諸邑君。
- 以彼天道遠，豈如人事親。
- 團團囹圄中，無乃冤不申。
- 擾擾食廩內，無乃姦有因。
- 軋軋輸送車，無乃使不倫。
- 遙遙負擔卒，無乃役不均。
- 今年無大麥，計與珠玉濱。
- 邨胥與里吏，無乃求取繁。
- 符不歛錢急，值官因酒嗔。
- 誅求與撻罰，無乃不逡巡。
- 生小下里住，不曾州縣門。
- 訴詞千萬恨，無乃不得聞。
- 強豪富酒肉，窮獨無蒭薪。
- 俱由案牘吏，無乃移禍屯。
- 官分市井戶，迭配水陸珍。
- 未蒙所償直，無乃不敢言。
- 有一於此事，安可尤蒼旻。
- 借使漏刑憲，得不虞鬼神。
- 自顧頑滯牧，坐貽災沴臻。
- 上羞朝廷寄，不愧閭里民。
- 豈無神明宰，爲我同苦辛。
- 共布慈惠語，慰此衢客塵。

## 拼音

- wu2 wen2 shang4 di4 xin1 ， jiang4 ming4 ming2 qie3 ren2 。
- chen2 zhen3 gou3 you3 zui4 ， hu2 bu4 zai1 wo3 shen1 。
- hu2 wei2 han4 yi4 zhou1 ， huo4 ci3 qian1 wan4 ren2 。
- yi2 han4 you2 ke3 ren3 ， qi2 han4 yi4 yi3 bin1 。
- la4 xue3 bu4 man3 di4 ， gao1 yu3 bu2 jiang4 chun1 。
- ce4 ce4 zhao4 shu1 xia4 ， ban4 jian3 mai4 yu3 min2 。
- ban4 zu1 qi3 bu4 bao2 ， shang4 jie2 li4 yu3 jin1 。
- jie2 li4 bu4 gan3 dan4 ， can2 dai4 tian1 zi3 en1 。
- lei2 lei2 fu4 bai4 gu1 ， na4 na4 weng1 yu3 sun1 。
- he2 shu3 ri4 ye4 chang2 ， zu2 de2 ying2 wo3 qun1 。
- huan2 tian2 zhe2 su4 shui4 ， chou2 chang2 shi4 mai4 lin2 。
- gou3 wu2 gong1 si1 ze2 ， yin3 shui3 bu4 wei2 pin2 。
- huan1 yan2 wei4 ying2 kou3 ， han4 qi4 yi3 zai4 zhen4 。
- liu4 yue4 tian1 bu4 yu3 ， qiu1 meng4 yi4 ji4 xun2 。
- qu1 qu1 mei4 lou4 ji1 ， dao3 zhu4 fei1 bu4 qin2 。
- ri4 chi2 shuai1 bai2 yan2 ， zai4 bai4 ni2 jia3 lin2 。
- gui1 lai2 zhong4 si1 cun3 ， yuan4 gao4 zhu1 yi4 jun1 。
- yi3 bi3 tian1 dao4 yuan3 ， qi3 ru2 ren2 shi4 qin1 。
- tuan2 tuan2 ling2 yu3 zhong1 ， wu2 nai3 yuan1 bu4 shen1 。
- rao3 rao3 shi2 lin3 nei4 ， wu2 nai3 jian1 you3 yin1 。
- ya4 ya4 shu1 song4 ju1 ， wu2 nai3 shi3 bu4 lun2 。
- yao2 yao2 fu4 dan1 zu2 ， wu2 nai3 yi4 bu4 jun1 。
- jin1 nian2 wu2 da4 mai4 ， ji4 yu3 zhu1 yu4 bin1 。
- cun1 xu1 yu3 li3 li4 ， wu2 nai3 qiu2 qu3 fan2 。
- fu2 bu4 lian3 qian2 ji2 ， zhi2 guan1 yin1 jiu3 chen1 。
- zhu1 qiu2 yu3 ta4 fa2 ， wu2 nai3 bu4 qun1 xun2 。
- sheng1 xiao3 xia4 li3 zhu4 ， bu4 ceng2 zhou1 xian4 men2 。
- su4 ci2 qian1 wan4 hen4 ， wu2 nai3 bu4 de2 wen2 。
- qiang2 hao2 fu4 jiu3 rou4 ， qiong2 du2 wu2 chu2 xin1 。
- ju4 you2 an4 du2 li4 ， wu2 nai3 yi2 huo4 tun2 。
- guan1 fen1 shi4 jing3 hu4 ， die2 pei4 shui3 lu4 zhen1 。
- wei4 meng2 suo3 chang2 zhi2 ， wu2 nai3 bu4 gan3 yan2 。
- you3 yi4 wu1 ci3 shi4 ， an1 ke3 you2 cang1 min2 。
- jie4 shi3 lou4 xing2 xian4 ， de2 bu4 yu2 gui3 shen2 。
- zi4 gu4 wan2 zhi4 mu4 ， zuo4 yi2 zai1 li4 zhen1 。
- shang4 xiu1 chao2 ting2 ji4 ， bu2 kui4 lü2 li3 min2 。
- qi3 wu2 shen2 ming2 zai3 ， wei2 wo3 tong2 ku3 xin1 。
- gong4 bu4 ci2 hui4 yu3 ， wei4 ci3 qu2 ke4 chen2 。

## 注释

## 译文

## 赏析
