---
id: yuan-zhen-shan-wo-wen-mu-zhong-zhu-gong-zhi-le-hui-yin-yin-you-xi-cheng-san-shi-yun
title: 痁臥聞幕中諸公徵樂會飲因有戲呈三十韻
titlePinyin: shan1 wo4 wen2 mu4 zhong1 zhu1 gong1 zhi3 le4 hui4 yin3 yin1 you3 xi4 cheng2 san1 shi2 yun4
titleSlug: shan-wo-wen-mu-zhong-zhu-gong-zhi-le-hui-yin-yin-you-xi-cheng-san-shi-yun
author: 元稹
authorPinyin: yuan2 zhen3
authorSlug: yuan-zhen
dynasty: 唐
dynastyPinyin: tang2
dynastySlug: tang
tags: []
---

## 正文

- 濩落因寒甚，沈陰與病偕。
- 藥囊堆小案，書卷塞空齋。
- 脹腹看成鼓，羸形漸比柴。
- 道情憂易適，溫瘴氣難排。
- 治尰扶輕杖，開門立靜街。
- 耳鳴疑暮角，眼暗助昏霾。
- 野竹連荒草，平陂接斷崖。
- 坐隅甘對鵩，當路恐遭豺。
- 蛇蠱迷弓影，鵰翎落箭靫。
- 晚籬喧鬬雀，殘菊半枯荄。
- 悵望悲回鴈，依遲傍古槐。
- 一生長苦節，三省詎行怪。
- 奔北翻成勇，司南却是咼。
- 穹蒼真漠漠，風雨漫喈喈。
- 彼美猶谿女，其誰占館娃。
- 誠知通有日，太極浩無涯。
- 布卦求无妄，祈天願孔皆。
- 藏衰謀計拙，地僻往還乖。
- 況羨蓮花侶，方欣綺席諧。
- 鈿車迎妓樂，銀翰屈朋儕。
- 白紵顰歌黛，同蹄墜舞釵。
- 纖身霞出海，豔臉月臨淮。
- 籌箸隨宜放，投盤止罰啀。
- 紅娘留醉打，觥使及醒差。
- 顧我潛孤憤，何人想獨懷。
- 夜燈然檞葉，凍雪墮塼堦。
- 壞壁虛缸倚，深爐小火埋。
- 鼠驕銜筆硯，被冷束筋骸。
- 畢竟圖斟酌，先須遣癘痎。
- 槍旗如在手，那復敢崴㠢。

## 拼音

- hu4 luo4 yin1 han2 shen4 ， shen3 yin1 yu3 bing4 xie2 。
- yao4 nang2 dui1 xiao3 an4 ， shu1 juan4 sai1 kong1 zhai1 。
- zhang4 fu4 kan4 cheng2 gu3 ， lei2 xing2 jian4 bi3 chai2 。
- dao4 qing2 you1 yi4 shi4 ， wen1 zhang4 qi4 nan2 pai2 。
- zhi4 zhong3 fu2 qing1 zhang4 ， kai1 men2 li4 jing4 jie1 。
- er3 ming2 yi2 mu4 jiao3 ， yan3 an4 zhu4 hun1 mai2 。
- ye3 zhu2 lian2 huang1 cao3 ， ping2 bei1 jie1 duan4 ya2 。
- zuo4 yu2 gan1 dui4 fu2 ， dang1 lu4 kong3 zao1 chai2 。
- she2 gu3 mi2 gong1 ying3 ， diao1 ling2 luo4 jian4 cha2 。
- wan3 li2 xuan1 dou4 que4 ， can2 ju2 ban4 ku1 gai1 。
- chang4 wang4 bei1 hui2 yan4 ， yi1 chi2 bang4 gu3 huai2 。
- yi4 sheng1 chang2 ku3 jie2 ， san1 sheng3 ju4 xing2 guai4 。
- ben1 bei3 fan1 cheng2 yong3 ， si1 nan2 que4 shi4 wai1 。
- qiong2 cang1 zhen1 mo4 mo4 ， feng1 yu3 man4 jie1 jie1 。
- bi3 mei3 you2 xi1 nü3 ， qi2 shui2 zhan4 guan3 wa2 。
- cheng2 zhi1 tong1 you3 ri4 ， tai4 ji2 hao4 wu2 ya2 。
- bu4 gua4 qiu2 wu2 wang4 ， qi2 tian1 yuan4 kong3 jie1 。
- cang2 shuai1 mou2 ji4 zhuo1 ， di4 pi4 wang3 huan2 guai1 。
- kuang4 xian4 lian2 hua1 lü3 ， fang1 xin1 qi3 xi2 xie2 。
- dian4 ju1 ying2 ji4 le4 ， yin2 han4 qu1 peng2 chai2 。
- bai2 zhu4 pin2 ge1 dai4 ， tong2 ti2 zhui4 wu3 chai1 。
- xian1 shen1 xia2 chu1 hai3 ， yan4 lian3 yue4 lin2 huai2 。
- chou2 zhu4 sui2 yi2 fang4 ， tou2 pan2 zhi3 fa2 ai2 。
- hong2 niang2 liu2 zui4 da3 ， gong1 shi3 ji2 xing3 cha4 。
- gu4 wo3 qian2 gu1 fen4 ， he2 ren2 xiang3 du2 huai2 。
- ye4 deng1 ran2 jie3 ye4 ， dong4 xue3 duo4 zhuan1 jie1 。
- huai4 bi4 xu1 gang1 yi3 ， shen1 lu2 xiao3 huo3 mai2 。
- shu3 jiao1 xian2 bi3 yan4 ， bei4 leng3 shu4 jin1 hai2 。
- bi4 jing4 tu2 zhen1 zhuo2 ， xian1 xu1 qian3 li4 jie1 。
- qiang1 qi2 ru2 zai4 shou3 ， na4 fu4 gan3 wai3 㠢。

## 注释

## 译文

## 赏析
