---
id: yuan-zhen-feng-he-zhe-xi-dai-fu-li-de-yu-shu-meng-si-shi-yun-dai-fu-ben-ti-yan-zeng-wu-meng-zhong-shi-fu-yi-ji-yi-er-liao-you-gu-jin-suo-he-zhe-yi-zhi-shu-han-yuan-jiu-you-er-yi-ci-ben-yun
title: 奉和浙西大夫李德裕述夢四十韻大夫本題言贈於夢中詩賦以寄一二僚友故今所和者亦止述翰苑舊游而已次本韻
titlePinyin: feng4 he2 zhe4 xi1 dai4 fu0 li3 de2 yu4 shu4 meng4 si4 shi2 yun4 dai4 fu0 ben3 ti2 yan2 zeng4 wu1 meng4 zhong1 shi1 fu4 yi3 ji4 yi1 er4 liao2 you3 gu4 jin1 suo3 he2 zhe3 yi4 zhi3 shu4 han4 yuan4 jiu4 you2 er2 yi3 ci4 ben3 yun4
titleSlug: feng-he-zhe-xi-dai-fu-li-de-yu-shu-meng-si-shi-yun-dai-fu-ben-ti-yan-zeng-wu-meng-zhong-shi-fu-yi-ji-yi-er-liao-you-gu-jin-suo-he-zhe-yi-zhi-shu-han-yuan-jiu-you-er-yi-ci-ben-yun
author: 元稹
authorPinyin: yuan2 zhen3
authorSlug: yuan-zhen
dynasty: 唐
dynastyPinyin: tang2
dynastySlug: tang
tags: []
---

## 正文

- 聞有池塘什，還因夢寐遭。
- 攀禾工類蔡，詠豆敏過曹。
- 莊蝶玄言祕，羅禽藻思高。
- 戈矛排筆陣，貔虎讓文韜。
- 綵繢鸞凰頸，權奇驥騄髦。
- 神樞千里應，華衮一言褒。
- 李廣留飛箭，王祥得佩刀。
- 傳乘司隸馬，繼染翰林毫。
- 辨穎□超脫，詞鋒豈足櫜。
- 金剛錐透玉，鑌鐵劒吹毛。
- 顧我曾陪附，思君正鬱陶。
- 近酬新樂錄，仍寄續離騷。
- 阿閣偏隨鳳，方壺共跨鼇。
- 借騎銀杏葉，橫賜錦垂萄。
- 冰井分珍果，金瓶貯御醪。
- 獨辭珠有戒，廉取玉非叨。
- 麥紙侵紅點，蘭燈燄碧高。
- 代予言不易，承聖旨偏勞。
- 繞月同棲鵲，驚風比夜獒。
- 吏傳開鎖契，神撼引鈴絛。
- 渥澤深難報，危心過自操。
- 犯顏誠懇懇，騰口懼忉忉。
- 佩寵雖緺綬，安貧尚葛袍。
- 賓親多謝絕，延薦必英豪。
- 分阻杯盤會，閒隨寺觀遨。
- 祗園一林杏，仙洞萬株桃。
- 澥海滄波減，昆明劫火熬。
- 未陪登鶴駕，已訃墮烏號。
- 痛淚過江浪，冤聲出海濤。
- 尚看恩詔濕，已夢壽宮牢。
- 再造承天寶，新持濟巨篙。
- 猶憐弊簪履，重委舊旌旄。
- 北望心彌苦，西回首屢搔。
- 九霄難就日，兩浙僅容舠。
- 暮竹寒窗影，衰楊古郡濠。
- 魚鰕集橘市，鶴鸛起亭臯。
- 朽刃休衝斗，良弓枉在弢。
- 早彎摧虎兕，便鑄墾蓬蒿。
- 漁艇宜孤棹，樓船稱萬艘。
- 量材分用處，終不學滔滔。

## 拼音

- wen2 you3 chi2 tang2 shen2 ， huan2 yin1 meng4 mei4 zao1 。
- pan1 he2 gong1 lei4 cai4 ， yong3 dou4 min3 guo4 cao2 。
- zhuang1 die2 xuan2 yan2 bi4 ， luo2 qin2 zao3 si1 gao1 。
- ge1 mao2 pai2 bi3 zhen4 ， pi2 hu3 rang4 wen2 tao1 。
- cai3 hui4 luan2 huang2 jing3 ， quan2 qi2 ji4 lu4 mao2 。
- shen2 shu1 qian1 li3 ying1 ， hua2 gun3 yi4 yan2 bao1 。
- li3 guang3 liu2 fei1 jian4 ， wang2 xiang2 de2 pei4 dao1 。
- chuan2 cheng2 si1 li4 ma3 ， ji4 ran3 han4 lin2 hao2 。
- bian4 ying3 □ chao1 tuo1 ， ci2 feng1 qi3 zu2 gao1 。
- jin1 gang1 zhui1 tou4 yu4 ， bin1 tie3 jian4 chui1 mao2 。
- gu4 wo3 ceng2 pei2 fu4 ， si1 jun1 zheng4 yu4 tao2 。
- jin4 chou2 xin1 le4 lu4 ， reng2 ji4 xu4 li2 sao1 。
- a1 ge2 pian1 sui2 feng4 ， fang1 hu2 gong4 kua4 ao2 。
- jie4 qi2 yin2 xing4 ye4 ， heng2 ci4 jin3 chui2 tao2 。
- bing1 jing3 fen1 zhen1 guo3 ， jin1 ping2 zhu4 yu4 lao2 。
- du2 ci2 zhu1 you3 jie4 ， lian2 qu3 yu4 fei1 dao1 。
- mai4 zhi3 qin1 hong2 dian3 ， lan2 deng1 yan4 bi4 gao1 。
- dai4 yu3 yan2 bu2 yi4 ， cheng2 sheng4 zhi3 pian1 lao2 。
- rao4 yue4 tong2 qi1 que4 ， jing1 feng1 bi3 ye4 ao2 。
- li4 chuan2 kai1 suo3 qi4 ， shen2 han4 yin3 ling2 tao1 。
- wo4 ze2 shen1 nan2 bao4 ， wei1 xin1 guo4 zi4 cao1 。
- fan4 yan2 cheng2 ken3 ken3 ， teng2 kou3 ju4 dao1 dao1 。
- pei4 chong3 sui1 gua1 shou4 ， an1 pin2 shang4 ge3 pao2 。
- bin1 qin1 duo1 xie4 jue2 ， yan2 jian4 bi4 ying1 hao2 。
- fen1 zu3 bei1 pan2 hui4 ， xian2 sui2 si4 guan1 ao2 。
- zhi1 yuan2 yi4 lin2 xing4 ， xian1 dong4 wan4 zhu1 tao2 。
- xie4 hai3 cang1 bo1 jian3 ， kun1 ming2 jie2 huo3 ao2 。
- wei4 pei2 deng1 he4 jia4 ， yi3 fu4 duo4 wu1 hao4 。
- tong4 lei4 guo4 jiang1 lang4 ， yuan1 sheng1 chu1 hai3 tao1 。
- shang4 kan4 en1 zhao4 shi1 ， yi3 meng4 shou4 gong1 lao2 。
- zai4 zao4 cheng2 tian1 bao3 ， xin1 chi2 ji4 ju4 gao1 。
- you2 lian2 bi4 zan1 lü3 ， zhong4 wei3 jiu4 jing1 mao2 。
- bei3 wang4 xin1 mi2 ku3 ， xi1 hui2 shou3 lü3 sao1 。
- jiu3 xiao1 nan2 jiu4 ri4 ， liang3 zhe4 jin3 rong2 dao1 。
- mu4 zhu2 han2 chuang1 ying3 ， shuai1 yang2 gu3 jun4 hao2 。
- yu2 xia1 ji2 ju2 shi4 ， he4 guan4 qi3 ting2 gao1 。
- xiu3 ren4 xiu1 chong1 dou4 ， liang2 gong1 wang3 zai4 tao1 。
- zao3 wan1 cui1 hu3 si4 ， bian4 zhu4 ken3 peng2 hao1 。
- yu2 ting3 yi2 gu1 zhao4 ， lou2 chuan2 cheng1 wan4 sou1 。
- liang2 cai2 fen1 yong4 chu3 ， zhong1 bu4 xue2 tao1 tao1 。

## 注释

## 译文

## 赏析
