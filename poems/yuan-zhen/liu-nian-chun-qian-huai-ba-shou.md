---
id: yuan-zhen-liu-nian-chun-qian-huai-ba-shou
title: 六年春遣懷八首
titlePinyin: liu4 nian2 chun1 qian3 huai2 ba1 shou3
titleSlug: liu-nian-chun-qian-huai-ba-shou
author: 元稹
authorPinyin: yuan2 zhen3
authorSlug: yuan-zhen
dynasty: 唐
dynastyPinyin: tang2
dynastySlug: tang
tags: []
---

## 正文

- 傷禽我是籠中鶴，沉劍君為泉下龍。
- 重纊猶存孤枕在，春衫無復舊裁縫。
- 檢得舊書三四紙，高低闊狹粗成行。
- 自言並食尋高事，唯念山深驛路長。
- 公無渡河音響絕，已隔前春複去秋。
- 今日閑窗拂塵土，殘弦猶迸鈿箜篌。
- 婢僕曬君餘服用，嬌癡稚女繞床行。
- 玉梳鈿朵香膠解，盡日風吹玳瑁箏。
- 伴客銷愁長日飲，偶然乘興便醺醺。
- 怪來醒後傍人泣，醉裏時時錯問君。
- 我隨楚澤波中梗，君作咸陽泉下泥。
- 百事無心值寒食，身將稚女帳前啼。
- 童稚癡狂撩亂走，繡球花仗滿堂前。
- 病身一到繐帷下，還向臨階背日眠。
- 小於潘岳頭先白，學取莊周淚莫多。
- 止竟悲君須自省，川流前後各風波。

## 拼音

- shang1 qin2 wo3 shi4 long2 zhong1 he4 ， chen2 jian4 jun1 wei2 quan2 xia4 long2 。
- zhong4 kuang4 you2 cun2 gu1 zhen3 zai4 ， chun1 shan1 wu2 fu4 jiu4 cai2 feng2 。
- jian3 de2 jiu4 shu1 san1 si4 zhi3 ， gao1 di1 kuo4 xia2 cu1 cheng2 xing2 。
- zi4 yan2 bing4 shi2 xun2 gao1 shi4 ， wei2 nian4 shan1 shen1 yi4 lu4 chang2 。
- gong1 wu2 du4 he2 yin1 xiang3 jue2 ， yi3 ge2 qian2 chun1 fu4 qu4 qiu1 。
- jin1 ri4 xian2 chuang1 fu2 chen2 tu3 ， can2 xian2 you2 beng4 dian4 kong1 hou2 。
- bi4 pu2 shai4 jun1 yu2 fu2 yong4 ， jiao1 chi1 zhi4 nü3 rao4 chuang2 xing2 。
- yu4 shu1 dian4 duo3 xiang1 jiao1 jie3 ， jin4 ri4 feng1 chui1 dai4 mao4 zheng1 。
- ban4 ke4 xiao1 chou2 chang2 ri4 yin3 ， ou3 ran2 cheng2 xing1 bian4 xun1 xun1 。
- guai4 lai2 xing3 hou4 bang4 ren2 qi4 ， zui4 li3 shi2 shi2 cuo4 wen4 jun1 。
- wo3 sui2 chu3 ze2 bo1 zhong1 geng3 ， jun1 zuo4 xian2 yang2 quan2 xia4 ni2 。
- bai3 shi4 wu2 xin1 zhi2 han2 shi2 ， shen1 jiang1 zhi4 nü3 zhang4 qian2 ti2 。
- tong2 zhi4 chi1 kuang2 liao2 luan4 zou3 ， xiu4 qiu2 hua1 zhang4 man3 tang2 qian2 。
- bing4 shen1 yi2 dao4 sui4 wei2 xia4 ， huan2 xiang4 lin2 jie1 bei4 ri4 mian2 。
- xiao3 wu1 pan1 yue4 tou2 xian1 bai2 ， xue2 qu3 zhuang1 zhou1 lei4 mo4 duo1 。
- zhi3 jing4 bei1 jun1 xu1 zi4 xing3 ， chuan1 liu2 qian2 hou4 ge4 feng1 bo1 。

## 注释

## 译文

## 赏析
