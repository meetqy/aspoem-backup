---
id: yuan-zhen-za-yi-wu-shou
title: 雜憶五首
titlePinyin: za2 yi4 wu3 shou3
titleSlug: za-yi-wu-shou
author: 元稹
authorPinyin: yuan2 zhen3
authorSlug: yuan-zhen
dynasty: 唐
dynastyPinyin: tang2
dynastySlug: tang
tags: []
---

## 正文

- 今年寒食月無光，夜色才侵已上床。
- 憶得雙文通內裏，玉櫳深處暗聞香。
- 花籠微月竹籠煙，百尺絲繩拂地懸。
- 憶得雙文人靜後，潛教桃葉送秋千。
- 寒輕夜淺繞回廊，不辨花叢暗辨香。
- 憶得雙文朧月下，小樓前後捉迷藏。
- 山榴似火葉相兼，亞拂磚階半拂簷。
- 憶得雙文獨披掩，滿頭花草倚新簾。
- 春冰消盡碧波湖，漾影殘霞似有無。
- 憶得雙文衫子薄，鈿頭雲映褪紅酥。

## 拼音

- jin1 nian2 han2 shi2 yue4 wu2 guang1 ， ye4 se4 cai2 qin1 yi3 shang4 chuang2 。
- yi4 de2 shuang1 wen2 tong1 nei4 li3 ， yu4 long2 shen1 chu3 an4 wen2 xiang1 。
- hua1 long2 wei1 yue4 zhu2 long2 yan1 ， bai3 chi3 si1 sheng2 fu2 di4 xuan2 。
- yi4 de2 shuang1 wen2 ren2 jing4 hou4 ， qian2 jiao4 tao2 ye4 song4 qiu1 qian1 。
- han2 qing1 ye4 qian3 rao4 hui2 lang2 ， bu2 bian4 hua1 cong2 an4 bian4 xiang1 。
- yi4 de2 shuang1 wen2 long2 yue4 xia4 ， xiao3 lou2 qian2 hou4 zhuo1 mi2 cang2 。
- shan1 liu2 si4 huo3 ye4 xiang1 jian1 ， ya1 fu2 zhuan1 jie1 ban4 fu2 yan2 。
- yi4 de2 shuang1 wen2 du2 pi1 yan3 ， man3 tou2 hua1 cao3 yi3 xin1 lian2 。
- chun1 bing1 xiao1 jin4 bi4 bo1 hu2 ， yang4 ying3 can2 xia2 si4 you3 wu2 。
- yi4 de2 shuang1 wen2 shan1 zi3 bao2 ， dian4 tou2 yun2 ying4 tui4 hong2 su1 。

## 注释

## 译文

## 赏析
