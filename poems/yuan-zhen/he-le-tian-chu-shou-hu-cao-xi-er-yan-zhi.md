---
id: yuan-zhen-he-le-tian-chu-shou-hu-cao-xi-er-yan-zhi
title: 和樂天初授戶曹喜而言志
titlePinyin: he2 le4 tian1 chu1 shou4 hu4 cao2 xi3 er2 yan2 zhi4
titleSlug: he-le-tian-chu-shou-hu-cao-xi-er-yan-zhi
author: 元稹
authorPinyin: yuan2 zhen3
authorSlug: yuan-zhen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 王爵無細大，得請即爲恩。
- 君求戶曹掾，貴以祿奉親。
- 聞君得所請，感我欲霑巾。
- 今人重軒冕，所重華與紛。
- 矜誇仕臺閣，奔走無朝昏。
- 君衣不盈篋，君食不滿囷。
- 君言養既薄，何以榮我門。
- 披誠再三請，天子憐儉貧。
- 詞曹直文苑，捧詔榮且忻。
- 歸來高堂上，兄弟羅酒尊。
- 各稱千萬壽，共飲三四巡。
- 我實知君者，千里能具陳。
- 感君求祿意，求祿殊衆人。
- 上以奉顏色，餘以及親賓。
- 棄名不棄實，謀養不謀身。
- 可憐白華士，永願凌青雲。

## 拼音

- wang2 jue2 wu2 xi4 da4 ， de2 qing3 ji2 wei2 en1 。
- jun1 qiu2 hu4 cao2 yuan4 ， gui4 yi3 lu4 feng4 qin1 。
- wen2 jun1 de2 suo3 qing3 ， gan3 wo3 yu4 zhan1 jin1 。
- jin1 ren2 zhong4 xuan1 mian3 ， suo3 zhong4 hua2 yu3 fen1 。
- jin1 kua1 shi4 tai2 ge2 ， ben1 zou3 wu2 chao2 hun1 。
- jun1 yi1 bu4 ying2 qie4 ， jun1 shi2 bu4 man3 qun1 。
- jun1 yan2 yang3 ji4 bao2 ， he2 yi3 rong2 wo3 men2 。
- pi1 cheng2 zai4 san1 qing3 ， tian1 zi3 lian2 jian3 pin2 。
- ci2 cao2 zhi2 wen2 yuan4 ， peng3 zhao4 rong2 qie3 xin1 。
- gui1 lai2 gao1 tang2 shang4 ， xiong1 di4 luo2 jiu3 zun1 。
- ge4 cheng1 qian1 wan4 shou4 ， gong4 yin3 san1 si4 xun2 。
- wo3 shi2 zhi1 jun1 zhe3 ， qian1 li3 neng2 ju4 chen2 。
- gan3 jun1 qiu2 lu4 yi4 ， qiu2 lu4 shu1 zhong4 ren2 。
- shang4 yi3 feng4 yan2 se4 ， yu2 yi3 ji2 qin1 bin1 。
- qi4 ming2 bu2 qi4 shi2 ， mou2 yang3 bu4 mou2 shen1 。
- ke3 lian2 bai2 hua2 shi4 ， yong3 yuan4 ling2 qing1 yun2 。

## 注释

## 译文

## 赏析
