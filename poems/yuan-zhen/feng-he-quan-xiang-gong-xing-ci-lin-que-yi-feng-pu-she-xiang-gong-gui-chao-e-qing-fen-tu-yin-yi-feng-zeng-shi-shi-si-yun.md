---
id: yuan-zhen-feng-he-quan-xiang-gong-xing-ci-lin-que-yi-feng-pu-she-xiang-gong-gui-chao-e-qing-fen-tu-yin-yi-feng-zeng-shi-shi-si-yun
title: 奉和權相公行次臨闕驛逢僕射相公歸朝俄頃分途因以奉贈詩十四韻
titlePinyin: feng4 he2 quan2 xiang4 gong0 xing2 ci4 lin2 que4 yi4 feng2 pu2 she4 xiang4 gong0 gui1 chao2 e2 qing3 fen1 tu2 yin1 yi3 feng4 zeng4 shi1 shi2 si4 yun4
titleSlug: feng-he-quan-xiang-gong-xing-ci-lin-que-yi-feng-pu-she-xiang-gong-gui-chao-e-qing-fen-tu-yin-yi-feng-zeng-shi-shi-si-yun
author: 元稹
authorPinyin: yuan2 zhen3
authorSlug: yuan-zhen
dynasty: 唐
dynastyPinyin: tang2
dynastySlug: tang
tags: []
---

## 正文

- 帝下赤霄符，搜求造化爐。
- 中台歸內座，太一直南都。
- 黃霸乘軺入，王尊叱馭趨。
- 萬人東道送，六纛北風驅。
- 棧閣纔傾蓋，關門已合繻。
- 貫魚行邐迤，交馬語踟躕。
- 去速熊羆兆，來馳虎豹夫。
- 昔憐三易地，今訝兩分途。
- 別路環山雪，離章運寸珠。
- 鋒鋩斷犀兕，波浪沒蓬壺。
- 區宇聲雖動，淮河孽末誅。
- 將軍遙策畫，師氏密訏謨。
- 漢上壇仍築，褒西陣再圖。
- 公方先二虜，何暇進愚儒。

## 拼音

- di4 xia4 chi4 xiao1 fu2 ， sou1 qiu2 zao4 hua4 lu2 。
- zhong1 tai2 gui1 nei4 zuo4 ， tai4 yi4 zhi2 nan2 du1 。
- huang2 ba4 cheng2 yao2 ru4 ， wang2 zun1 chi4 yu4 qu1 。
- wan4 ren2 dong1 dao4 song4 ， liu4 dao4 bei3 feng1 qu1 。
- zhan4 ge2 cai2 qing1 gai4 ， guan1 men2 yi3 he2 xu1 。
- guan4 yu2 xing2 li3 yi3 ， jiao1 ma3 yu3 chi2 chu2 。
- qu4 su4 xiong2 pi2 zhao4 ， lai2 chi2 hu3 bao4 fu1 。
- xi1 lian2 san1 yi4 di4 ， jin1 ya4 liang3 fen1 tu2 。
- bie2 lu4 huan2 shan1 xue3 ， li2 zhang1 yun4 cun4 zhu1 。
- feng1 mang2 duan4 xi1 si4 ， bo1 lang4 mei2 peng2 hu2 。
- qu1 yu3 sheng1 sui1 dong4 ， huai2 he2 nie4 mo4 zhu1 。
- jiang1 jun1 yao2 ce4 hua4 ， shi1 shi4 mi4 xu1 mo2 。
- han4 shang4 tan2 reng2 zhu4 ， bao1 xi1 zhen4 zai4 tu2 。
- gong1 fang1 xian1 er4 lu3 ， he2 xia2 jin4 yu2 ru2 。

## 注释

## 译文

## 赏析
