---
id: cha-yuan-fang-cha-gong-shan
title: 查公山
titlePinyin: cha2 gong1 shan1
titleSlug: cha-gong-shan
author: 查元方
authorPinyin: cha2 yuan2 fang1
authorSlug: cha-yuan-fang
dynasty: 唐
dynastyPinyin: tang2
dynastySlug: tang
tags: []
---

## 正文

- 大道貴知止，昔賢稱二疏。
- 今來我季方，退身茲有餘。
- 瀟灑去桎梏，放蕩狎樵漁。
- 疏泉離遠竇，鑿石構層廬。
- 溪禽拂窗牖，山花滿庭除。
- 寒藤繫舴艋，碧潭澄素舒。
- 睹茲塵𡏖外，始見仁智居。
- 痛哉方散適，溘然歸丘墟。
- 恨不同老彭，其樂永只且。
- 自古千祿輩，知進不知退。
- 立事名雖揚，全身理何昧。
- 茂先賦鷦鷯，體物知顯晦。
- 一旦禍自速，臨刑無以對。
- 李斯戀富貴，下包周身智。
- 及憶東門犬，已棄咸陽市。
- 平子著歸田，淵明捨彭澤。
- 後來區區人，誰復挂書冊。
- 我喜從今云，吾宗有逋客。
- 山號查公山，嵽嵲雲漢間。
- 山下查公塚，溪聲長潺潺。
- 高臺好悵望，絕磴堪躋攀。
- 他年謝簪紱，永此繼閑閑。

## 拼音

- da4 dao4 gui4 zhi1 zhi3 ， xi1 xian2 cheng1 er4 shu1 。
- jin1 lai2 wo3 ji4 fang1 ， tui4 shen1 zi1 you3 yu2 。
- xiao1 sa3 qu4 zhi4 gu4 ， fang4 dang4 xia2 qiao2 yu2 。
- shu1 quan2 li2 yuan3 dou4 ， zao2 shi2 gou4 ceng2 lu2 。
- xi1 qin2 fu2 chuang1 you3 ， shan1 hua1 man3 ting2 chu2 。
- han2 teng2 xi4 ze2 meng3 ， bi4 tan2 cheng2 su4 shu1 。
- du3 zi1 chen2 𡏖 wai4 ， shi3 jian4 ren2 zhi4 ju1 。
- tong4 zai1 fang1 san4 shi4 ， ke4 ran2 gui1 qiu1 xu1 。
- hen4 bu4 tong2 lao3 peng2 ， qi2 le4 yong3 zhi1 qie3 。
- zi4 gu3 qian1 lu4 bei4 ， zhi1 jin4 bu4 zhi1 tui4 。
- li4 shi4 ming2 sui1 yang2 ， quan2 shen1 li3 he2 mei4 。
- mao4 xian1 fu4 jiao1 liao2 ， ti3 wu4 zhi1 xian3 hui4 。
- yi2 dan4 huo4 zi4 su4 ， lin2 xing2 wu2 yi3 dui4 。
- li3 si1 lian4 fu4 gui4 ， xia4 bao1 zhou1 shen1 zhi4 。
- ji2 yi4 dong1 men2 quan3 ， yi3 qi4 xian2 yang2 shi4 。
- ping2 zi0 zhu4 gui1 tian2 ， yuan1 ming2 she3 peng2 ze2 。
- hou4 lai2 qu1 qu1 ren2 ， shui2 fu4 gua4 shu1 ce4 。
- wo3 xi3 cong2 jin1 yun2 ， wu2 zong1 you3 bu1 ke4 。
- shan1 hao4 cha2 gong1 shan1 ， di4 nie4 yun2 han4 jian4 。
- shan1 xia4 cha2 gong1 zhong3 ， xi1 sheng1 chang2 chan2 chan2 。
- gao1 tai2 hao3 chang4 wang4 ， jue2 deng4 kan1 ji1 pan1 。
- ta1 nian2 xie4 zan1 fu2 ， yong3 ci3 ji4 xian2 xian2 。

## 注释

## 译文

## 赏析
