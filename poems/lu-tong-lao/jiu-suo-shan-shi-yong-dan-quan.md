---
id: lu-tong-lao-jiu-suo-shan-shi-yong-dan-quan
title: 九鎖山十詠 丹泉
titlePinyin: jiu3 suo3 shan1 shi2 yong3   dan1 quan2
titleSlug: jiu-suo-shan-shi-yong-dan-quan
author: 呂同老
authorPinyin: lü3 tong2 lao3
authorSlug: lu-tong-lao
dynasty: 宋
dynastyPinyin: song4
dynastySlug: song
tags: []
---

## 正文

- 觱沸檻外泉，遠出天柱陽。
- 清音映空谷，潜波渙寒塘。
- 昔人養靈芝，長年此山旁。
- 金骨換玉髓，素虬朝紫皇。
- 尚餘浴丹池，神光透扶桑。
- 蓬萊幾揚塵，茲泉日泱泱。
- 我願滌世紛，朗詠三元章。
- 手持北斗杓，下酌流霞漿。

## 拼音

- bi4 fei4 jian4 wai4 quan2 ， yuan3 chu1 tian1 zhu4 yang2 。
- qing1 yin1 ying4 kong1 gu3 ， qian2 bo1 huan4 han2 tang2 。
- xi1 ren2 yang3 ling2 zhi1 ， chang2 nian2 ci3 shan1 pang2 。
- jin1 gu3 huan4 yu4 sui3 ， su4 qiu2 chao2 zi3 huang2 。
- shang4 yu2 yu4 dan1 chi2 ， shen2 guang1 tou4 fu2 sang1 。
- peng2 lai2 ji1 yang2 chen2 ， zi1 quan2 ri4 yang1 yang1 。
- wo3 yuan4 di2 shi4 fen1 ， lang3 yong3 san1 yuan2 zhang1 。
- shou3 chi2 bei3 dou3 shao2 ， xia4 zhuo2 liu2 xia2 jiang1 。

## 注释

## 译文

## 赏析
