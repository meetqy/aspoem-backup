---
id: wang-yun-zheng-gong-hei-qi-nu-you-jin-shan-si-bing-xu
title: 正宫・黑漆弩游金山寺并序
titlePinyin: zheng4 gong1 ・ hei1 qi1 nu3 you2 jin1 shan1 si4 bing4 xu4
titleSlug: zheng-gong-hei-qi-nu-you-jin-shan-si-bing-xu
author: 王恽
authorPinyin: wang2 yun4
authorSlug: wang-yun
dynasty: 元
dynastyPinyin: yuan2
dynastySlug: yuan
tags: []
---

## 正文

- 邻曲子严伯昌尝以《黑漆弩》侑酒。
- 省郎仲先谓余曰：“词虽佳，曲名似未雅。
- 若就以‘江南烟雨’目之，何如？” 予曰：“昔东坡作《念奴曲》，后人爱之，易其名曰《酹江月》，其谁曰不然？” 仲先因请余效颦，遂追赋《游金山寺》一阕，倚其声而歌之。
- 昔汉儒家畜声妓，唐人例有音学。
- 而今之乐府，用力多而难为工。
- 纵使有成，未免笔墨劝淫为侠耳。
- 渠辈年少气锐，渊源正学，不致费日力于此也。
- 其词曰：苍波万顷孤岑矗，是一片水面上天竺。
- 金鳌头满咽三杯，吸尽江山浓绿。
- 蛟龙虚恐下燃犀，风起浪翻如屋。
- 任夕阳归棹纵横，待偿我平生不足。
- 曲山亦作《言怀》一词，遂继韵戏赠休官彭泽居闲久，纵清苦爱吾子能守。
- 幸年来所事消磨，只有苦吟甘酒。
- 平生学道在初心，富贵浮云何有？恐此身未许投闲，又待看凤麟飞走。

## 拼音

- lin2 qu3 zi0 yan2 bo2 chang1 chang2 yi3 《 hei1 qi1 nu3 》 you4 jiu3 。
- sheng3 lang2 zhong4 xian1 wei4 yu2 yue1 ：“ ci2 sui1 jia1 ， qu3 ming2 si4 wei4 ya3 。
- ruo4 jiu4 yi3 ‘ jiang1 nan2 yan1 yu3 ’ mu4 zhi1 ， he2 ru2 ？”  yu3 yue1 ：“ xi1 dong1 po1 zuo4 《 nian4 nu2 qu3 》， hou4 ren2 ai4 zhi1 ， yi4 qi2 ming2 yue1 《 lei4 jiang1 yue4 》， qi2 shui2 yue1 bu4 ran2 ？”  zhong4 xian1 yin1 qing3 yu2 xiao4 pin2 ， sui4 zhui1 fu4 《 you2 jin1 shan1 si4 》 yi2 que4 ， yi3 qi2 sheng1 er2 ge1 zhi1 。
- xi1 han4 ru2 jia1 chu4 sheng1 ji4 ， tang2 ren2 li4 you3 yin1 xue2 。
- er2 jin1 zhi1 le4 fu3 ， yong4 li4 duo1 er2 nan2 wei2 gong1 。
- zong4 shi3 you3 cheng2 ， wei4 mian3 bi3 mo4 quan4 yin2 wei4 xia2 er3 。
- qu2 bei4 nian2 shao4 qi4 rui4 ， yuan1 yuan2 zheng4 xue2 ， bu2 zhi4 fei4 ri4 li4 yu2 ci3 ye3 。
- qi2 ci2 yue1 ： cang1 bo1 wan4 qing3 gu1 cen2 chu4 ， shi4 yi2 pian4 shui3 mian4 shang4 tian1 zhu2 。
- jin1 ao2 tou2 man3 yan4 san1 bei1 ， xi1 jin4 jiang1 shan1 nong2 lü4 。
- jiao1 long2 xu1 kong3 xia4 ran2 xi1 ， feng1 qi3 lang4 fan1 ru2 wu1 。
- ren4 xi1 yang2 gui1 zhao4 zong4 heng2 ， dai4 chang2 wo3 ping2 sheng1 bu4 zu2 。
- qu3 shan1 yi4 zuo4 《 yan2 huai2 》 yi4 ci2 ， sui4 ji4 yun4 xi4 zeng4 xiu1 guan1 peng2 ze2 ju1 xian2 jiu3 ， zong4 qing1 ku3 ai4 wu2 zi3 neng2 shou3 。
- xing4 nian2 lai2 suo3 shi4 xiao1 mo2 ， zhi3 you3 ku3 yin2 gan1 jiu3 。
- ping2 sheng1 xue2 dao4 zai4 chu1 xin1 ， fu4 gui4 fu2 yun2 he2 you3 ？ kong3 ci3 shen1 wei4 xu3 tou2 xian2 ， you4 dai4 kan4 feng4 lin2 fei1 zou3 。

## 注释

## 译文

## 赏析
