---
id: yuan-gao-cha-shan-shi
title: 茶山詩
titlePinyin: cha2 shan1 shi1
titleSlug: cha-shan-shi
author: 袁高
authorPinyin: yuan2 gao1
authorSlug: yuan-gao
dynasty: 唐
dynastyPinyin: tang2
dynastySlug: tang
tags: []
---

## 正文

- 禹貢通遠俗，所圖在安人。
- 後王失其本，職吏不敢陳。
- 亦有姦佞者，因茲欲求伸。
- 動生千金費，日使萬姓貧。
- 我來顧渚源，得與茶事親。
- 甿輟耕農耒，采采實苦辛。
- 一夫旦當役，盡室皆同臻。
- 捫葛上欹壁，蓬頭入荒榛。
- 終朝不盈掬，手足皆鱗皴。
- 悲嗟遍空山，草木爲不春。
- 陰嶺芽未吐，使者牒已頻。
- 心爭造化功，走挺麋鹿均。
- 選納無晝夜，搗聲昏繼晨。
- 衆工何枯櫨，俯視彌傷神。
- 皇帝尚巡狩，東郊路多堙。
- 周迴遶天涯，所獻愈艱勤。
- 況減兵革困，重茲固疲民。
- 未知供御餘，誰合分此珍。
- 顧省忝邦守，又慙復因循。
- 茫茫滄海間，丹憤何由申。

## 拼音

- yu3 gong4 tong1 yuan3 su2 ， suo3 tu2 zai4 an1 ren2 。
- hou4 wang2 shi1 qi2 ben3 ， zhi2 li4 bu4 gan3 chen2 。
- yi4 you3 jian1 ning4 zhe3 ， yin1 zi1 yu4 qiu2 shen1 。
- dong4 sheng1 qian1 jin1 fei4 ， ri4 shi3 wan4 xing4 pin2 。
- wo3 lai2 gu4 zhu3 yuan2 ， de2 yu3 cha2 shi4 qin1 。
- meng2 chuo4 geng1 nong2 lei3 ， cai3 cai3 shi2 ku3 xin1 。
- yi4 fu1 dan4 dang1 yi4 ， jin4 shi4 jie1 tong2 zhen1 。
- men2 ge3 shang4 qi1 bi4 ， peng2 tou2 ru4 huang1 zhen1 。
- zhong1 chao2 bu4 ying2 ju1 ， shou3 zu2 jie1 lin2 cun1 。
- bei1 jie1 bian4 kong1 shan1 ， cao3 mu4 wei2 bu4 chun1 。
- yin1 ling3 ya2 wei4 tu3 ， shi3 zhe3 die2 yi3 bin1 。
- xin1 zheng1 zao4 hua4 gong1 ， zou3 ting3 mi2 lu4 jun1 。
- xuan3 na4 wu2 zhou4 ye4 ， dao3 sheng1 hun1 ji4 chen2 。
- zhong4 gong1 he2 ku1 lu2 ， fu3 shi4 mi2 shang1 shen2 。
- huang2 di4 shang4 xun2 shou4 ， dong1 jiao1 lu4 duo1 yin1 。
- zhou1 hui2 rao4 tian1 ya2 ， suo3 xian4 yu4 jian1 qin2 。
- kuang4 jian3 bing1 ge2 kun4 ， zhong4 zi1 gu4 pi2 min2 。
- wei4 zhi1 gong4 yu4 yu2 ， shui2 he2 fen1 ci3 zhen1 。
- gu4 sheng3 tian3 bang1 shou3 ， you4 can2 fu4 yin1 xun2 。
- mang2 mang2 cang1 hai3 jian4 ， dan1 fen4 he2 you2 shen1 。

## 注释

## 译文

## 赏析
