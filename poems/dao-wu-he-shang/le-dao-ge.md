---
id: dao-wu-he-shang-le-dao-ge
title: 樂道歌
titlePinyin: le4 dao4 ge1
titleSlug: le-dao-ge
author: 道吾和尚
authorPinyin: dao4 wu2 he2 shang4
authorSlug: dao-wu-he-shang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 樂道山僧縱性多，天迥地轉任從他。
- 閑臥孤峯無伴侶，獨唱無生一曲歌。
- 無生歌，出世樂，堪笑時人和不著。
- 暢情樂道過殘生，張三李四渾忘卻。
- 大丈夫，須氣槩，莫順人情莫妨礙。
- 汝言順即是菩提，我謂從來自相背。
- 有時憨，有時癡，非我途中爭得知。
- 特達一生常任運，野客無鄉可得歸。
- 今日山僧只遮是，元本山僧更若爲。
- 探祖機，空王子，休似浮雲勿隈倚。
- 自古長披一衲衣，曾經幾度遭寒暑，不是真，不是僞，打鼓樂神施拜跪。
- 明明一道漢江雲，青山淥水不相似。
- 稟性成，無揩改，結角羅紋不相礙。
- 或運慈悲喜捨心，或即逢人以棒闓。
- 慈悲恩愛落牽纏，棒打交伊破恩愛。
- 報乎月下旅中人，若有恩情吾爲改。
- （見《景德傳燈錄》卷三十）。

## 拼音

- le4 dao4 shan1 seng1 zong4 xing4 duo1 ， tian1 jiong3 di4 zhuan3 ren4 cong2 ta1 。
- xian2 wo4 gu1 feng1 wu2 ban4 lü3 ， du2 chang4 wu2 sheng1 yi4 qu3 ge1 。
- wu2 sheng1 ge1 ， chu1 shi4 le4 ， kan1 xiao4 shi2 ren2 he2 bu2 zhu4 。
- chang4 qing2 le4 dao4 guo4 can2 sheng1 ， zhang1 san1 li3 si4 hun2 wang4 que4 。
- da4 zhang4 fu0 ， xu1 qi4 gai4 ， mo4 shun4 ren2 qing2 mo4 fang2 ai4 。
- ru3 yan2 shun4 ji2 shi4 pu2 ti2 ， wo3 wei4 cong2 lai2 zi4 xiang1 bei4 。
- you3 shi2 han1 ， you3 shi2 chi1 ， fei1 wo3 tu2 zhong1 zheng1 de2 zhi1 。
- te4 da2 yi4 sheng1 chang2 ren4 yun4 ， ye3 ke4 wu2 xiang1 ke3 de2 gui1 。
- jin1 ri4 shan1 seng1 zhi1 zhe1 shi4 ， yuan2 ben3 shan1 seng1 geng4 ruo4 wei2 。
- tan4 zu3 ji1 ， kong1 wang2 zi3 ， xiu1 si4 fu2 yun2 wu4 wei1 yi3 。
- zi4 gu3 chang2 pi1 yi2 na4 yi1 ， ceng2 jing1 ji1 du4 zao1 han2 shu3 ， bu2 shi4 zhen1 ， bu2 shi4 wei3 ， da3 gu3 le4 shen2 shi1 bai4 gui4 。
- ming2 ming2 yi2 dao4 han4 jiang1 yun2 ， qing1 shan1 lu4 shui3 bu4 xiang1 si4 。
- bing3 xing4 cheng2 ， wu2 kai1 gai3 ， jie2 jiao3 luo2 wen2 bu4 xiang1 ai4 。
- huo4 yun4 ci2 bei1 xi3 she3 xin1 ， huo4 ji2 feng2 ren2 yi3 bang4 kai3 。
- ci2 bei1 en1 ai4 luo4 qian1 chan2 ， bang4 da3 jiao1 yi1 po4 en1 ai4 。
- bao4 hu1 yue4 xia4 lü3 zhong1 ren2 ， ruo4 you3 en1 qing2 wu2 wei2 gai3 。
- （ jian4 《 jing3 de2 chuan2 deng1 lu4 》 juan4 san1 shi2 ）。

## 注释

## 译文

## 赏析
