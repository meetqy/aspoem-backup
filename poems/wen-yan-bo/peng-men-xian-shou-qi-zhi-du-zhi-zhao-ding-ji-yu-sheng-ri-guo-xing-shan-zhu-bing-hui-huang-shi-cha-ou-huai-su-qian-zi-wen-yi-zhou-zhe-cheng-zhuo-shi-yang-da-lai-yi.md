---
id: wen-yan-bo-peng-men-xian-shou-qi-zhi-du-zhi-zhao-ding-ji-yu-sheng-ri-guo-xing-shan-zhu-bing-hui-huang-shi-cha-ou-huai-su-qian-zi-wen-yi-zhou-zhe-cheng-zhuo-shi-yang-da-lai-yi
title: 彭門賢守器之度支趙鼎記余生日過形善祝并惠黄石茶甌懷素千字文一軸輒成拙詩仰答來意
titlePinyin: peng2 men2 xian2 shou3 qi4 zhi1 du4 zhi1 zhao4 ding3 ji4 yu2 sheng1 ri4 guo4 xing2 shan4 zhu4 bing4 hui4 huang2 shi2 cha2 ou1 huai2 su4 qian1 zi4 wen2 yi4 zhou2 zhe2 cheng2 zhuo1 shi1 yang3 da2 lai2 yi4
titleSlug: peng-men-xian-shou-qi-zhi-du-zhi-zhao-ding-ji-yu-sheng-ri-guo-xing-shan-zhu-bing-hui-huang-shi-cha-ou-huai-su-qian-zi-wen-yi-zhou-zhe-cheng-zhuo-shi-yang-da-lai-yi
author: 文彥博
authorPinyin: wen2 yan4 bo2
authorSlug: wen-yan-bo
dynasty: 宋
dynastyPinyin: song4
dynastySlug: song
tags: []
---

## 正文

- 使從徐方來，執訊如雙魚。
- 遺我黄石器，副之懷素書。
- 素書與黄石，得之宜在徐。
- 或在圯橋下，或在留城墟。
- 因物以達意，思賢而警愚。
- 愚今所叨竊，何必承明廬。
- 位歷二府重，年登七旬餘。
- 陋軀賁華衮，微名得虛譽。
- 三朝被寵遇，八難慚嘉謨。
- 瞻言西洛汭，願繼東門疏。
- 意者赤松子，果是吾之徒。

## 拼音

- shi3 cong2 xu2 fang1 lai2 ， zhi2 xun4 ru2 shuang1 yu2 。
- yi2 wo3 huang2 shi2 qi4 ， fu4 zhi1 huai2 su4 shu1 。
- su4 shu1 yu3 huang2 shi2 ， de2 zhi1 yi2 zai4 xu2 。
- huo4 zai4 yi2 qiao2 xia4 ， huo4 zai4 liu2 cheng2 xu1 。
- yin1 wu4 yi3 da2 yi4 ， si1 xian2 er2 jing3 yu2 。
- yu2 jin1 suo3 dao1 qie4 ， he2 bi4 cheng2 ming2 lu2 。
- wei4 li4 er4 fu3 zhong4 ， nian2 deng1 qi1 xun2 yu2 。
- lou4 qu1 bi4 hua2 gun3 ， wei1 ming2 de2 xu1 yu4 。
- san1 zhao1 bei4 chong3 yu4 ， ba1 nan2 can2 jia1 mo2 。
- zhan1 yan2 xi1 luo4 rui4 ， yuan4 ji4 dong1 men2 shu1 。
- yi4 zhe3 chi4 song1 zi3 ， guo3 shi4 wu2 zhi1 tu2 。

## 注释

## 译文

## 赏析
