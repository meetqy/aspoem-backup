---
id: wen-yan-bo-ti-ju-duan-ming-chong-shi-san-yue-san-shi-ri-yu-zhong-shu-huai-bao-han-guang-bo-yi-wei-jing-shen-ci-gao-yun-xian-yi-qi-gua-he-zhe-ci-yuan-yun
title: 提舉端明寵示三月三十日雨中書懷包含廣博義味精深詞高韻險宜其寡和輒次元韻
titlePinyin: ti2 ju3 duan1 ming2 chong3 shi4 san1 yue4 san1 shi2 ri4 yu3 zhong1 shu1 huai2 bao1 han2 guang3 bo2 yi4 wei4 jing1 shen1 ci2 gao1 yun4 xian3 yi2 qi2 gua3 he2 zhe2 ci4 yuan2 yun4
titleSlug: ti-ju-duan-ming-chong-shi-san-yue-san-shi-ri-yu-zhong-shu-huai-bao-han-guang-bo-yi-wei-jing-shen-ci-gao-yun-xian-yi-qi-gua-he-zhe-ci-yuan-yun
author: 文彥博
authorPinyin: wen2 yan4 bo2
authorSlug: wen-yan-bo
dynasty: 宋
dynastyPinyin: song4
dynastySlug: song
tags: []
---

## 正文

- 春光垂欲盡，夏景漸增添。
- 鬰鬰松篁茂，蕭蕭風雨兼。
- 花心隨絮落，屐齒被苔粘。
- 巧囀鶯遷木，驚飛燕入簾。
- 蝦鬚穿曲沼，虎爪度前簷。
- 坐久香銷炷，吟多筆費尖。
- 雲容方靄靄，日色未炎炎。
- 舞鶴傾丹頂，游龜散綠髯。
- 命賓常務率，出令更須嚴。
- 詩詠當階藥，書尋傍架籤。
- 蘭芬衣可襲，露潤草俱沾。
- 貴近辭金馬，編脩賜玉蟾。
- 高懽惟自適，獨樂未嘗厭。
- 赤白曾諮丙，丹青每誚閻。
- 沖和緣養浩，寂寞爲安恬。
- 身處貧無愧，心貪道不廉。
- 成文推大手，濟用鄙輕縑。
- 視履循清節，祈恩陋雜占。
- 聞韶欣鳳舞，在藻愛魚潜。
- 鱸鱠思魚艇，貂冠望酒帘。
- 聖時非吏隱，賢業繫民瞻。
- 撫事惟公論，摛辭乃自謙。
- 保躬誠易退，康世義難淹。
- 纇句慙無取，酬言幸不嫌。

## 拼音

- chun1 guang1 chui2 yu4 jin4 ， xia4 jing3 jian4 zeng1 tian1 。
- yu4 yu4 song1 huang2 mao4 ， xiao1 xiao1 feng1 yu3 jian1 。
- hua1 xin1 sui2 xu4 luo4 ， ji1 chi3 bei4 tai2 nian2 。
- qiao3 zhuan4 ying1 qian1 mu4 ， jing1 fei1 yan4 ru4 lian2 。
- xia1 xu1 chuan1 qu3 zhao3 ， hu3 zhao3 du4 qian2 yan2 。
- zuo4 jiu3 xiang1 xiao1 zhu4 ， yin2 duo1 bi3 fei4 jian1 。
- yun2 rong2 fang1 ai3 ai3 ， ri4 se4 wei4 yan2 yan2 。
- wu3 he4 qing1 dan1 ding3 ， you2 gui1 san4 lü4 ran2 。
- ming4 bin1 chang2 wu4 lü4 ， chu1 ling4 geng4 xu1 yan2 。
- shi1 yong3 dang1 jie1 yao4 ， shu1 xun2 bang4 jia4 qian1 。
- lan2 fen1 yi1 ke3 xi2 ， lu4 run4 cao3 ju4 zhan1 。
- gui4 jin4 ci2 jin1 ma3 ， bian1 xiu1 ci4 yu4 chan2 。
- gao1 huan1 wei2 zi4 shi4 ， du2 le4 wei4 chang2 yan4 。
- chi4 bai2 ceng2 zi1 bing3 ， dan1 qing1 mei3 qiao4 yan2 。
- chong1 he2 yuan2 yang3 hao4 ， ji4 mo4 wei2 an1 tian2 。
- shen1 chu3 pin2 wu2 kui4 ， xin1 tan1 dao4 bu4 lian2 。
- cheng2 wen2 tui1 da4 shou3 ， ji4 yong4 bi3 qing1 jian1 。
- shi4 lü3 xun2 qing1 jie2 ， qi2 en1 lou4 za2 zhan4 。
- wen2 shao2 xin1 feng4 wu3 ， zai4 zao3 ai4 yu2 qian2 。
- lu2 kuai4 si1 yu2 ting3 ， diao1 guan1 wang4 jiu3 lian2 。
- sheng4 shi2 fei1 li4 yin3 ， xian2 ye4 xi4 min2 zhan1 。
- fu3 shi4 wei2 gong1 lun4 ， chi1 ci2 nai3 zi4 qian1 。
- bao3 gong1 cheng2 yi4 tui4 ， kang1 shi4 yi4 nan2 yan1 。
- lei4 ju4 can2 wu2 qu3 ， chou2 yan2 xing4 bu4 xian2 。

## 注释

## 译文

## 赏析
