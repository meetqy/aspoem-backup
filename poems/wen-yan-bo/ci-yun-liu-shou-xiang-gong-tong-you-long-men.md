---
id: wen-yan-bo-ci-yun-liu-shou-xiang-gong-tong-you-long-men
title: 次韻留守相公同遊龍門
titlePinyin: ci4 yun4 liu2 shou3 xiang4 gong0 tong2 you2 long2 men2
titleSlug: ci-yun-liu-shou-xiang-gong-tong-you-long-men
author: 文彥博
authorPinyin: wen2 yan4 bo2
authorSlug: wen-yan-bo
dynasty: 宋
dynastyPinyin: song4
dynastySlug: song
tags: []
---

## 正文

- 鑿開青障啟天門，直瀉伊流洩汝墳。
- 八節驚濤鼉振鼓，千花寶塔鴈翔雲。
- 巖隈雨過飛泉漲，谷口風回墮葉紛。
- 龕穴隆穹三像列，樓臺華煥兩崖分。
- 方陪茜旆來尋勝，不就蒲飱趁茹葷。
- 北里笙竽皆擁從，東山羅綺半酣醺。
- 升堂共覩皤仙貌，策杖同尋古士墳。
- 喜脫貂冠親野老，幸隨態軾附邦君。
- 林巒岑寂真堪賞，市井喧譁漸厭聞。
- 人度長川猶隱映，香銷古殿尚氛氳。
- 周生歸後蘭重佩，荀令行時蕙更薰。
- 曉露未晞珠滴淚，秋花爭發錦挑文。
- 羣娃散步塵生襪，小舫爭登水濺裙。
- 釣叟傍觀皆歎羨，禪師迎謁盡歡欣。
- 既無冗局羈閑迹，忍促回軒背夕曛。
- 得向石頭溪上飲，從今遂不畏移文。

## 拼音

- zao2 kai1 qing1 zhang4 qi3 tian1 men2 ， zhi2 xie4 yi1 liu2 xie4 ru3 fen2 。
- ba1 jie2 jing1 tao1 tuo2 zhen4 gu3 ， qian1 hua1 bao3 ta3 yan4 xiang2 yun2 。
- yan2 wei1 yu3 guo4 fei1 quan2 zhang3 ， gu3 kou3 feng1 hui2 duo4 ye4 fen1 。
- kan1 xue2 long2 qiong2 san1 xiang4 lie4 ， lou2 tai2 hua2 huan4 liang3 ya2 fen1 。
- fang1 pei2 qian4 pei4 lai2 xun2 sheng4 ， bu2 jiu4 pu2 sun1 chen4 ru2 hun1 。
- bei3 li3 sheng1 yu2 jie1 yong1 cong2 ， dong1 shan1 luo2 qi3 ban4 han1 xun1 。
- sheng1 tang2 gong4 du3 po2 xian1 mao4 ， ce4 zhang4 tong2 xun2 gu3 shi4 fen2 。
- xi3 tuo1 diao1 guan1 qin1 ye3 lao3 ， xing4 sui2 tai4 shi4 fu4 bang1 jun1 。
- lin2 luan2 cen2 ji4 zhen1 kan1 shang3 ， shi4 jing3 xuan1 hua2 jian4 yan4 wen2 。
- ren2 du4 chang2 chuan1 you2 yin3 ying4 ， xiang1 xiao1 gu3 dian4 shang4 fen1 yun1 。
- zhou1 sheng1 gui1 hou4 lan2 zhong4 pei4 ， xun2 ling4 xing2 shi2 hui4 geng4 xun1 。
- xiao3 lu4 wei4 xi1 zhu1 di1 lei4 ， qiu1 hua1 zheng1 fa1 jin3 tiao1 wen2 。
- qun2 wa2 san4 bu4 chen2 sheng1 wa4 ， xiao3 fang3 zheng1 deng1 shui3 jian4 qun2 。
- diao4 sou3 bang4 guan1 jie1 tan4 xian4 ， shan4 shi1 ying2 ye4 jin4 huan1 xin1 。
- ji4 wu2 rong3 ju2 ji1 xian2 ji4 ， ren3 cu4 hui2 xuan1 bei4 xi1 xun1 。
- de2 xiang4 shi2 tou2 xi1 shang4 yin3 ， cong2 jin1 sui4 bu2 wei4 yi2 wen2 。

## 注释

## 译文

## 赏析
