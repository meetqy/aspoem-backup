---
id: wen-yan-bo-mou-fu-du-yun-shi-jin-bu-yun-pan-mi-cheng-yun-tong-zan-shan-zeng-chang-lao-yuan-shi-shi-yi-shou-ju-chang-san-guan-yuan-cheng-po-ce-jing-wei-dan-shen-zan-tan-zhe-bu-zi-kui-yuan-ji-shan-sheng-su-mei-zong-cheng-po-can-wu-lou
title: 某伏覩運使金部運判秘丞運同贊善贈長老元師詩一首舉唱三觀圓成叵測精微但深讚歎輒不自揆願繼善聲素昧宗乘頗慙蕪陋
titlePinyin: mou3 fu2 du3 yun4 shi3 jin1 bu4 yun4 pan4 mi4 cheng2 yun4 tong2 zan4 shan4 zeng4 chang2 lao3 yuan2 shi1 shi1 yi4 shou3 ju3 chang4 san1 guan1 yuan2 cheng2 po3 ce4 jing1 wei1 dan4 shen1 zan4 tan4 zhe2 bu2 zi4 kui2 yuan4 ji4 shan4 sheng1 su4 mei4 zong1 cheng2 po1 can2 wu2 lou4
titleSlug: mou-fu-du-yun-shi-jin-bu-yun-pan-mi-cheng-yun-tong-zan-shan-zeng-chang-lao-yuan-shi-shi-yi-shou-ju-chang-san-guan-yuan-cheng-po-ce-jing-wei-dan-shen-zan-tan-zhe-bu-zi-kui-yuan-ji-shan-sheng-su-mei-zong-cheng-po-can-wu-lou
author: 文彥博
authorPinyin: wen2 yan4 bo2
authorSlug: wen-yan-bo
dynasty: 唐
dynastyPinyin: tang2
dynastySlug: tang
tags: [] 
---

## 正文

- 北土久無臨濟嗣，宗風不振至于今。
- 方當魏俗依僧寶，須訪堯山禮道林。
- 東去懇邀香象駕，西來頓識祖師心。
- 紺園變色慈雲庇，蔀屋容光惠日臨。
- 理事融通周法界，處時同就聽潮音。
- 不分孔老爲三教，欲使瓶盤作一金。
- 得度皆欣龜值木，當機盡許芥投針。
- 伽佗孤起開晨景，伊字齊脩照溟陰。
- 獨愧鈍根非了了，宛同眢井自沉沉。
- 願將天鉢清凉水，浄洗昏眸與濁襟。

## 拼音

- bei3 tu3 jiu3 wu2 lin2 ji4 si4 ， zong1 feng1 bu2 zhen4 zhi4 yu2 jin1 。
- fang1 dang1 wei4 su2 yi1 seng1 bao3 ， xu1 fang3 yao2 shan1 li3 dao4 lin2 。
- dong1 qu4 ken3 yao1 xiang1 xiang4 jia4 ， xi1 lai2 dun4 shi2 zu3 shi1 xin1 。
- gan4 yuan2 bian4 se4 ci2 yun2 bi4 ， bu4 wu1 rong2 guang1 hui4 ri4 lin2 。
- li3 shi4 rong2 tong1 zhou1 fa3 jie4 ， chu3 shi2 tong2 jiu4 ting1 chao2 yin1 。
- bu4 fen1 kong3 lao3 wei2 san1 jiao4 ， yu4 shi3 ping2 pan2 zuo4 yi4 jin1 。
- de2 du4 jie1 xin1 gui1 zhi2 mu4 ， dang1 ji1 jin4 xu1 jie4 tou2 zhen1 。
- jia1 tuo2 gu1 qi3 kai1 chen2 jing3 ， yi1 zi4 qi2 xiu1 zhao4 ming2 yin1 。
- du2 kui4 dun4 gen1 fei1 liao3 liao3 ， wan3 tong2 yuan1 jing3 zi4 chen2 chen2 。
- yuan4 jiang1 tian1 bo1 qing1 liang2 shui3 ， jing4 xi3 hun1 mou2 yu3 zhuo2 jin1 。

## 注释

## 译文

## 赏析
