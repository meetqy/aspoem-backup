---
id: wen-yan-bo-shi-da-zhi-zheng-fan-shi-lang-zhi-zheng-nei-han-shi-lang-rong-guo-jiao-ju-shao-zhu-xuan-yu-jian-liu-shi-yong-fu-bi-qiu-fan-zhe-ci-yuan-yun
title: 詩答致政范侍郎致政內翰侍郎榮過郊居少駐軒馭兼留詩詠俯賁丘樊輒次元韵
titlePinyin: shi1 da2 zhi4 zheng4 fan4 shi4 lang2 zhi4 zheng4 nei4 han4 shi4 lang2 rong2 guo4 jiao1 ju1 shao3 zhu4 xuan1 yu4 jian1 liu2 shi1 yong3 fu3 bi4 qiu1 fan2 zhe2 ci4 yuan2 yun4
titleSlug: shi-da-zhi-zheng-fan-shi-lang-zhi-zheng-nei-han-shi-lang-rong-guo-jiao-ju-shao-zhu-xuan-yu-jian-liu-shi-yong-fu-bi-qiu-fan-zhe-ci-yuan-yun
author: 文彥博
authorPinyin: wen2 yan4 bo2
authorSlug: wen-yan-bo
dynasty: 宋
dynastyPinyin: song4
dynastySlug: song
tags: []
---

## 正文

- 郊居誠敝陋，平地見伊光。
- 適值華軒過，仍當煦景長。
- 幸能留憩止，豈敢謂高凉。
- 綠篠緣荒徑，青蘿補壞牆。
- 勸耕周厥土，問稼保斯箱。
- 處擇仁爲里，歸尋醉作鄉。
- 老懷從放達，宴坐絕稀望。
- 後躅承相顧，交情孰可方。
- 清吟委珠玉，雅奏協宮商。
- 似震驚羣蟄，如牷薦大房。
- 畏塗逢善友，酷暑得寒漿。
- 三復勞鉆仰，詞雄韻更强。

## 拼音

- jiao1 ju1 cheng2 bi4 lou4 ， ping2 di4 jian4 yi1 guang1 。
- shi4 zhi2 hua2 xuan1 guo4 ， reng2 dang1 xu4 jing3 chang2 。
- xing4 neng2 liu2 qi4 zhi3 ， qi3 gan3 wei4 gao1 liang2 。
- lü4 xiao3 yuan2 huang1 jing4 ， qing1 luo2 bu3 huai4 qiang2 。
- quan4 geng1 zhou1 jue2 tu3 ， wen4 jia4 bao3 si1 xiang1 。
- chu3 ze2 ren2 wei2 li3 ， gui1 xun2 zui4 zuo4 xiang1 。
- lao3 huai2 cong2 fang4 da2 ， yan4 zuo4 jue2 xi1 wang4 。
- hou4 zhu2 cheng2 xiang1 gu4 ， jiao1 qing0 shu2 ke3 fang1 。
- qing1 yin2 wei3 zhu1 yu4 ， ya3 zou4 xie2 gong1 shang1 。
- si4 zhen4 jing1 qun2 zhe2 ， ru2 quan2 jian4 da4 fang2 。
- wei4 tu2 feng2 shan4 you3 ， ku4 shu3 de2 han2 jiang1 。
- san1 fu4 lao2 zuan1 yang3 ， ci2 xiong2 yun4 geng4 qiang2 。

## 注释

## 译文

## 赏析
