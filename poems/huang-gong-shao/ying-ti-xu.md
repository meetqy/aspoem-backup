---
id: huang-gong-shao-ying-ti-xu
title: 莺啼序
titlePinyin: ying1 ti2 xu4
titleSlug: ying-ti-xu
author: 黄公绍
authorPinyin: huang2 gong1 shao4
authorSlug: huang-gong-shao
dynasty: 宋
dynastyPinyin: song4
dynastySlug: song
tags: []
---

## 正文

- 银云卷晴缥缈，卧长龙一带。
- 柳丝蘸、几簇柔烟，两市帘栋如画。
- 芳草岸、弯环半玉，鳞鳞曲港双流会。
- 看碧天连水，翻成箭样风快。
- 白露横江，一苇万顷，问灵槎何在。
- 空翠湿衣不胜寒，日华金掌沆瀣。
- 甃花平、绿文衬步，琼田涌出神仙界。
- 黛眉修，依约雾鬟，在秋波外。
- 阁嘘青蜃，楼啄彩虹，飞盖蹴鳌背。
- 灯火暮，相轮倒影，偷睇别浦，片片归帆，远自天际。
- 舞蛟幽壑，栖鸦古木，有人翦取松江水，忆细鳞巨口鱼堪鲙。
- 波涵笠泽，时见静影浮光，霏阴万貌千态。
- 蒹葭深处，应有闲鸥，寄语休见怪。
- 倩洗却、香红尘面，买个扁舟，身世飘萍，名利微芥。
- 阑干拍遍，除东曹掾，与天随子是我辈，尽胸中、著得乾坤大。
- 亭前无限惊涛，总把遥吟，月明满载。

## 拼音

- yin2 yun2 juan4 qing2 piao3 miao3 ， wo4 chang2 long2 yi2 dai4 。
- liu3 si1 zhan4 、 ji3 cu4 rou2 yan1 ， liang3 shi4 lian2 dong4 ru2 hua4 。
- fang1 cao3 an4 、 wan1 huan2 ban4 yu4 ， lin2 lin2 qu3 gang3 shuang1 liu2 hui4 。
- kan4 bi4 tian1 lian2 shui3 ， fan1 cheng2 jian4 yang4 feng1 kuai4 。
- bai2 lu4 heng2 jiang1 ， yi4 wei3 wan4 qing3 ， wen4 ling2 cha2 he2 zai4 。
- kong1 cui4 shi1 yi1 bu2 sheng4 han2 ， ri4 hua2 jin1 zhang3 hang4 xie4 。
- zhou4 hua1 ping2 、 lü4 wen2 chen4 bu4 ， qiong2 tian2 yong3 chu1 shen2 xian1 jie4 。
- dai4 mei2 xiu1 ， yi1 yue1 wu4 huan2 ， zai4 qiu1 bo1 wai4 。
- ge2 xu1 qing1 shen4 ， lou2 zhuo2 cai3 hong2 ， fei1 gai4 cu4 ao2 bei4 。
- deng1 huo3 mu4 ， xiang1 lun2 dao4 ying3 ， tou1 di4 bie2 pu3 ， pian4 pian4 gui1 fan1 ， yuan3 zi4 tian1 ji4 。
- wu3 jiao1 you1 he4 ， qi1 ya1 gu3 mu4 ， you3 ren2 jian3 qu3 song1 jiang1 shui3 ， yi4 xi4 lin2 ju4 kou3 yu2 kan1 kuai4 。
- bo1 han2 li4 ze2 ， shi2 jian4 jing4 ying3 fu2 guang1 ， fei1 yin1 wan4 mao4 qian1 tai4 。
- jian1 jia1 shen1 chu4 ， ying1 you3 xian2 ou1 ， ji4 yu3 xiu1 jian4 guai4 。
- qian4 xi3 que4 、 xiang1 hong2 chen2 mian4 ， mai3 ge4 pian1 zhou1 ， shen1 shi4 piao1 ping2 ， ming2 li4 wei1 jie4 。
- lan2 gan1 pai1 bian4 ， chu2 dong1 cao2 yuan4 ， yu3 tian1 sui2 zi0 shi4 wo3 bei4 ， jin4 xiong1 zhong1 、 zhu4 de2 qian2 kun1 da4 。
- ting2 qian2 wu2 xian4 jing1 tao1 ， zong3 ba3 yao2 yin2 ， yue4 ming2 man3 zai4 。

## 注释

## 译文

## 赏析
