---
id: su-xun-zi-you
title: 自尤
titlePinyin: zi4 you2
titleSlug: zi-you
author: 蘇洵
authorPinyin: su1 xun2
authorSlug: su-xun
dynasty: 唐
dynastyPinyin: tang2
dynastySlug: tang
tags: [] 
---

## 正文

- 五月之旦茲何辰，有女强死無由伸。
- 嗟予爲父亦不武，使汝孤塚埋冤魂。
- 死生壽夭固無定，我豈以此輒怨人。
- 當時此事最驚衆，行道聞者皆醉辛。
- 余家世世本好學，生女不獨治組紃。
- 讀書未省事華飾，下筆亹亹能屬文。
- 家貧不敢嫁豪貴，恐彼非偶難爲親。
- 汝母之兄汝叔舅，求以厥子來結姻。
- 鄉人婚嫁重母族，雖我不肯將安云。
- 生年十六亦已嫁，日負憂責無歡欣。
- 歸寧見我悲且泣，告我家事不可陳。
- 舅姑叔妹不知道，棄禮自快紛如雲。
- 人多我寡勢不勝，祗欲强學非天真。
- 昨朝告以此太甚，捩耳不聽生怒嗔。
- 余言如此非乃事，爲婦何不善一身。
- 嗟哉爾夫任此責，可奈狂狠如癡麏。
- 忠臣汝不見洩冶，諫死世不非陳君。
- 誰知余言果不妄，明年會汝初生孫。
- 一朝有疾莫肯視，此意豈尚求爾存。
- 憂惶百計獨汝母，復有汝父驚且奔。
- 此時汝舅擁愛妾，呼盧握槊如隔鄰。
- 狂言發病若有怪，里有老婦能降神。
- 呼來問訊豈得已，汝舅責我學不純。
- 急難造次不可動，堅坐有類天王尊。
- 導其女妻使爲孽，就病索汝襦與裙。
- 衣之出看又汝告，謬爲與汝增殷勤。
- 多多擾亂莫勝記，咎汝不肯同其塵。
- 經旬乳藥漸有喜，移病余告未絕根。
- 喉中喘息氣纔屬，日使勉强飡肥珍。
- 舅姑不許再生活，巧計竊發何不仁。
- 嬰兒盈尺未能語，忽然奪去詞紛紛。
- 傳言姑怒不歸覲，急抱疾走何暇詢。
- 病中憂恐莫能測，起坐無語涕滿巾。
- 須臾病作狀如故，三日不救誰緣因。
- 此惟汝甥汝兒婦，何用負汝漫無恩。
- 嗟余生女苟不義，雖汝手刃吾何言。
- 儼然正直好禮讓，才敏明辯超無倫。
- 正應以此獲尤譴，汝可以手心自捫。
- 此雖法律所無奈，尚可仰首披蒼旻。
- 天高鬼神不可信，後世有耳猶或聞。
- 只今聞者已不服，恨我無勇不復冤。
- 惟余故人不責汝，問我此事久嘆呻。
- 慘然謂我子無恨，此罪在子何尤人。
- 虎跑牛觸不足怪，當自爲計免見吞。
- 深居高堂閉重鍵，牛虎豈解逾牆垣。
- 登山入澤不自愛，安可僥倖遭騏驎。
- 明珠美玉本無價，棄置溝上多緇磷。
- 置之失地自當爾，既爾何咎荆與榛。
- 嗟哉此事余有罪，當使天下重結婚。

## 拼音

- wu3 yue4 zhi1 dan4 zi1 he2 chen2 ， you3 nü3 qiang2 si3 wu2 you2 shen1 。
- jie1 yu3 wei2 fu4 yi4 bu4 wu3 ， shi3 ru3 gu1 zhong3 mai2 yuan1 hun2 。
- si3 sheng1 shou4 yao1 gu4 wu2 ding4 ， wo3 qi3 yi3 ci3 zhe2 yuan4 ren2 。
- dang1 shi2 ci3 shi4 zui4 jing1 zhong4 ， hang2 dao4 wen2 zhe3 jie1 zui4 xin1 。
- yu2 jia1 shi4 shi4 ben3 hao3 xue2 ， sheng1 nü3 bu4 du2 zhi4 zu3 xun2 。
- du2 shu1 wei4 sheng3 shi4 hua2 shi4 ， xia4 bi3 wei3 wei3 neng2 shu3 wen2 。
- jia1 pin2 bu4 gan3 jia4 hao2 gui4 ， kong3 bi3 fei1 ou3 nan2 wei2 qin1 。
- ru3 mu3 zhi1 xiong1 ru3 shu1 jiu4 ， qiu2 yi3 jue2 zi3 lai2 jie2 yin1 。
- xiang1 ren2 hun1 jia4 zhong4 mu3 zu2 ， sui1 wo3 bu4 ken3 jiang1 an1 yun2 。
- sheng1 nian2 shi2 liu4 yi4 yi3 jia4 ， ri4 fu4 you1 ze2 wu2 huan1 xin1 。
- gui1 ning2 jian4 wo3 bei1 qie3 qi4 ， gao4 wo3 jia1 shi4 bu4 ke3 chen2 。
- jiu4 gu1 shu1 mei4 bu4 zhi1 dao4 ， qi4 li3 zi4 kuai4 fen1 ru2 yun2 。
- ren2 duo1 wo3 gua3 shi4 bu2 sheng4 ， zhi1 yu4 qiang2 xue2 fei1 tian1 zhen1 。
- zuo2 chao2 gao4 yi3 ci3 tai4 shen4 ， lie4 er3 bu4 ting1 sheng1 nu4 chen1 。
- yu2 yan2 ru2 ci3 fei1 nai3 shi4 ， wei2 fu4 he2 bu2 shan4 yi4 shen1 。
- jie1 zai1 er3 fu1 ren4 ci3 ze2 ， ke3 nai4 kuang2 hen3 ru2 chi1 jun1 。
- zhong1 chen2 ru3 bu2 jian4 xie4 ye3 ， jian4 si3 shi4 bu4 fei1 chen2 jun1 。
- shui2 zhi1 yu2 yan2 guo3 bu2 wang4 ， ming2 nian2 hui4 ru3 chu1 sheng1 sun1 。
- yi4 zhao1 you3 ji2 mo4 ken3 shi4 ， ci3 yi4 qi3 shang4 qiu2 er3 cun2 。
- you1 huang2 bai3 ji4 du2 ru3 mu3 ， fu4 you3 ru3 fu4 jing1 qie3 ben1 。
- ci3 shi2 ru3 jiu4 yong1 ai4 qie4 ， hu1 lu2 wo4 shuo4 ru2 ge2 lin2 。
- kuang2 yan2 fa1 bing4 ruo4 you3 guai4 ， li3 you3 lao3 fu4 neng2 jiang4 shen2 。
- hu1 lai2 wen4 xun4 qi3 de2 yi3 ， ru3 jiu4 ze2 wo3 xue2 bu4 chun2 。
- ji2 nan2 zao4 ci4 bu4 ke3 dong4 ， jian1 zuo4 you3 lei4 tian1 wang2 zun1 。
- dao3 qi2 nü3 qi1 shi3 wei2 nie4 ， jiu4 bing4 suo3 ru3 ru2 yu3 qun2 。
- yi1 zhi1 chu1 kan4 you4 ru3 gao4 ， miu4 wei2 yu3 ru3 zeng1 yin1 qin2 。
- duo1 duo1 rao3 luan4 mo4 sheng4 ji4 ， jiu4 ru3 bu4 ken3 tong2 qi2 chen2 。
- jing1 xun2 ru3 yao4 jian4 you3 xi3 ， yi2 bing4 yu2 gao4 wei4 jue2 gen1 。
- hou2 zhong1 chuan3 xi1 qi4 cai2 shu3 ， ri4 shi3 mian3 qiang3 can1 fei2 zhen1 。
- jiu4 gu1 bu4 xu1 zai4 sheng1 huo2 ， qiao3 ji4 qie4 fa1 he2 bu4 ren2 。
- ying1 er2 ying2 chi3 wei4 neng2 yu3 ， hu1 ran2 duo2 qu4 ci2 fen1 fen1 。
- chuan2 yan2 gu1 nu4 bu4 gui1 jin4 ， ji2 bao4 ji2 zou3 he2 xia2 xun2 。
- bing4 zhong1 you1 kong3 mo4 neng2 ce4 ， qi3 zuo4 wu2 yu3 ti4 man3 jin1 。
- xu1 yu2 bing4 zuo4 zhuang4 ru2 gu4 ， san1 ri4 bu2 jiu4 shui2 yuan2 yin1 。
- ci3 wei2 ru3 sheng1 ru3 er2 fu4 ， he2 yong4 fu4 ru3 man4 wu2 en1 。
- jie1 yu2 sheng1 nü3 gou3 bu2 yi4 ， sui1 ru3 shou3 ren4 wu2 he2 yan2 。
- yan3 ran2 zheng4 zhi2 hao3 li3 rang4 ， cai2 min3 ming2 bian4 chao1 wu2 lun2 。
- zheng4 ying1 yi3 ci3 huo4 you2 qian3 ， ru3 ke3 yi3 shou3 xin1 zi4 men2 。
- ci3 sui1 fa3 lü4 suo3 wu2 nai4 ， shang4 ke3 yang3 shou3 pi1 cang1 min2 。
- tian1 gao1 gui3 shen2 bu4 ke3 xin4 ， hou4 shi4 you3 er3 you2 huo4 wen2 。
- zhi1 jin1 wen2 zhe3 yi3 bu4 fu2 ， hen4 wo3 wu2 yong3 bu2 fu4 yuan1 。
- wei2 yu2 gu4 ren2 bu4 ze2 ru3 ， wen4 wo3 ci3 shi4 jiu3 tan4 shen1 。
- can3 ran2 wei4 wo3 zi3 wu2 hen4 ， ci3 zui4 zai4 zi3 he2 you2 ren2 。
- hu3 pao3 niu2 chu4 bu4 zu2 guai4 ， dang1 zi4 wei2 ji4 mian3 jian4 tun1 。
- shen1 ju1 gao1 tang2 bi4 zhong4 jian4 ， niu2 hu3 qi3 jie3 yu2 qiang2 yuan2 。
- deng1 shan1 ru4 ze2 bu2 zi4 ai4 ， an1 ke3 jiao3 xing4 zao1 qi2 lin2 。
- ming2 zhu1 mei3 yu4 ben3 wu2 jia4 ， qi4 zhi4 gou1 shang4 duo1 zi1 lin2 。
- zhi4 zhi1 shi1 di4 zi4 dang1 er3 ， ji4 er3 he2 jiu4 jing1 yu3 zhen1 。
- jie1 zai1 ci3 shi4 yu2 you3 zui4 ， dang1 shi3 tian1 xia4 zhong4 jie2 hun1 。

## 注释

## 译文

## 赏析
