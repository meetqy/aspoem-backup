---
id: su-xun-you-ling-yun-si
title: 遊陵雲寺
titlePinyin: you2 ling2 yun2 si4
titleSlug: you-ling-yun-si
author: 蘇洵
authorPinyin: su1 xun2
authorSlug: su-xun
dynasty: 宋
dynastyPinyin: song4
dynastySlug: song
tags: []
---

## 正文

- 長江觸山山欲摧，古佛咒水山之隈。
- 千航萬舸𣍿前過，仰視絕頂皆徘徊。
- 足踏重濤怒洶涌，背負喬嶽高崔嵬。
- 予昔過此下荆渚，班班滿面生蒼苔。
- 今來重到非舊觀，金翠晃蕩祥光開。
- 縈回一徑上嶮絕，却立下視驚心骸。
- 蜀江迤邐漸不見，沫水騰掉震百雷。
- 山川變化禹力盡，獨有道者嘗閔哀。
- 琢山决水通萬里，奔走荆蜀如長街。
- 世人至今不敢嫚，坐上蛻骨冷不埋。
- 余今劫劫何所往，媿爾前人空自咍。

## 拼音

- chang2 jiang1 chu4 shan1 shan1 yu4 cui1 ， gu3 fo2 zhou4 shui3 shan1 zhi1 wei1 。
- qian1 hang2 wan4 ge3 𣍿 qian2 guo4 ， yang3 shi4 jue2 ding3 jie1 pai2 huai2 。
- zu2 ta4 zhong4 tao1 nu4 xiong1 yong3 ， bei4 fu4 qiao2 yue4 gao1 cui1 wei2 。
- yu3 xi1 guo4 ci3 xia4 jing1 zhu3 ， ban1 ban1 man3 mian4 sheng1 cang1 tai2 。
- jin1 lai2 zhong4 dao4 fei1 jiu4 guan1 ， jin1 cui4 huang4 dang4 xiang2 guang1 kai1 。
- ying2 hui2 yi2 jing4 shang4 xian3 jue2 ， que4 li4 xia4 shi4 jing1 xin1 hai2 。
- shu3 jiang1 yi3 li3 jian4 bu2 jian4 ， mo4 shui3 teng2 diao4 zhen4 bai3 lei2 。
- shan1 chuan1 bian4 hua4 yu3 li4 jin4 ， du2 you3 dao4 zhe3 chang2 min3 ai1 。
- zhuo2 shan1 jue2 shui3 tong1 wan4 li3 ， ben1 zou3 jing1 shu3 ru2 chang2 jie1 。
- shi4 ren2 zhi4 jin1 bu4 gan3 man4 ， zuo4 shang4 tui4 gu3 leng3 bu4 mai2 。
- yu2 jin1 jie2 jie2 he2 suo3 wang3 ， kui4 er3 qian2 ren2 kong1 zi4 hai1 。

## 注释

## 译文

## 赏析
