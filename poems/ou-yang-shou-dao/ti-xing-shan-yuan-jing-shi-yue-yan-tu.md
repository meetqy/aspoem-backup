---
id: ou-yang-shou-dao-ti-xing-shan-yuan-jing-shi-yue-yan-tu
title: 題興善院凈師月巖圖
titlePinyin: ti2 xing1 shan4 yuan4 jing4 shi1 yue4 yan2 tu2
titleSlug: ti-xing-shan-yuan-jing-shi-yue-yan-tu
author: 歐陽守道
authorPinyin: ou1 yang2 shou3 dao4
authorSlug: ou-yang-shou-dao
dynasty: 宋
dynastyPinyin: song4
dynastySlug: song
tags: []
---

## 正文

- 君不見長安市，擾擾行人如聚蟻。
- 不惟賈客與廛民，往往冠紳大夫士。
- 投身閙處思山林，欲歸未歸長苦心。
- 夜深燈火如白晝，嘔啞絃管喧繁音。
- 孤客欲眠眠不得，四更五更人暫息。
- 忽然車轂鳴枕中，百官朝早傳呼亟。
- 我時起坐一喟然，推窗孤月方流天。
- 嗟哉市朝不知夜，挹此清景何由緣。
- 歸求重覓麋鹿伴，塵勞餘業猶羈絆。
- 高僧過我出畫圖，月照巖心僧仰看。
- 有巖有月儘佳哉，僧叉不俗何方來。
- 此巖豈是南海觀，不然五臺峨眉鴈蕩與天台。
- 巖空月圓僧靜坐，不用話頭勞勘破。
- 人言腰錢騎鶴上揚州，何如巖中月下從僧遊。

## 拼音

- jun1 bu2 jian4 chang2 an1 shi4 ， rao3 rao3 xing2 ren2 ru2 ju4 yi3 。
- bu4 wei2 jia3 ke4 yu3 chan2 min2 ， wang3 wang3 guan1 shen1 dai4 fu0 shi4 。
- tou2 shen1 nao4 chu3 si1 shan1 lin2 ， yu4 gui1 wei4 gui1 chang2 ku3 xin1 。
- ye4 shen1 deng1 huo3 ru2 bai2 zhou4 ， ou3 ya3 xian2 guan3 xuan1 fan2 yin1 。
- gu1 ke4 yu4 mian2 mian2 bu4 de2 ， si4 geng1 wu3 geng1 ren2 zan4 xi1 。
- hu1 ran2 ju1 gu3 ming2 zhen3 zhong1 ， bai3 guan1 chao2 zao3 chuan2 hu1 ji2 。
- wo3 shi2 qi3 zuo4 yi2 kui4 ran2 ， tui1 chuang1 gu1 yue4 fang1 liu2 tian1 。
- jie1 zai1 shi4 chao2 bu4 zhi1 ye4 ， yi4 ci3 qing1 jing3 he2 you2 yuan2 。
- gui1 qiu2 zhong4 mi4 mi2 lu4 ban4 ， chen2 lao2 yu2 ye4 you2 ji1 ban4 。
- gao1 seng1 guo4 wo3 chu1 hua4 tu2 ， yue4 zhao4 yan2 xin1 seng1 yang3 kan4 。
- you3 yan2 you3 yue4 jin3 jia1 zai1 ， seng1 cha1 bu4 su2 he2 fang1 lai2 。
- ci3 yan2 qi3 shi4 nan2 hai3 guan1 ， bu4 ran2 wu3 tai2 e2 mei2 yan4 dang4 yu3 tian1 tai2 。
- yan2 kong1 yue4 yuan2 seng1 jing4 zuo4 ， bu2 yong4 hua4 tou2 lao2 kan1 po4 。
- ren2 yan2 yao1 qian2 qi2 he4 shang4 yang2 zhou1 ， he2 ru2 yan2 zhong1 yue4 xia4 cong2 seng1 you2 。

## 注释

## 译文

## 赏析
