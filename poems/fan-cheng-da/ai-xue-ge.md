---
id: fan-cheng-da-ai-xue-ge
title: 愛雪歌
titlePinyin: ai4 xue3 ge1
titleSlug: ai-xue-ge
author: 范成大
authorPinyin: fan4 cheng2 da4
authorSlug: fan-cheng-da
dynasty: 唐
dynastyPinyin: tang2
dynastySlug: tang
tags: 咏雪,抒怀,七言歌行,人生感怀
---

## 正文

- 平生愛雪如子猷，江湖乘興常泛舟。
- 長篙斲冰陰火迸，玉板破碎凝不流。
- 淙琤大響出船底，兩舷戛擊鏘鳴球。
- 棹夫披蓑舞白鳳，灘子挽繂拖素虬。
- 四開篷窗愛清供，風卷花絮飛來稠。
- 飄飄著衣寶唾住，片片入酒春酥浮。
- 醉中榜入玉煙去，耳熱不管寒颼颼。
- 大千空濛到何許，日暮未肯回船頭。
- 夜深凍合隨處泊，歌呼達曉魚龍愁。
- 明朝掬雪頮且潄，揮毫落紙雲煙遒。
- 新詩往往成故事，至今句法留滄洲。
- 推遷華年絃柱換，俛仰歸鬢塘蒲秋。
- 曉衾聞雪亦健起，徑欲一棹追昔遊。
- 氈衫肨肛束渾脫，絮帽匼匝蒙兜鍪。
- 十步出門九步坐，兒女遮說相苛留。
- 謂言此是少年事，歲晚牖戶當綢繆。
- 萬景無窮鼎鼎至，百年有限垂垂休。
- 夢隨落鴈墮沙嘴，愁對饑鴟蹲瓦溝。
- 重尋勝踐可復許，且挹清寒揩病眸。
- 須臾未遽妨性命，呼童盡捲風簾鈎。

## 拼音

- ping2 sheng1 ai4 xue3 ru2 zi3 you2 ， jiang1 hu2 cheng2 xing1 chang2 fan4 zhou1 。
- chang2 gao1 zhuo2 bing1 yin1 huo3 beng4 ， yu4 ban3 po4 sui4 ning2 bu4 liu2 。
- cong2 cheng1 da4 xiang3 chu1 chuan2 di3 ， liang3 xian2 jia2 ji1 qiang1 ming2 qiu2 。
- zhao4 fu1 pi1 suo1 wu3 bai2 feng4 ， tan1 zi3 wan3 lü4 tuo1 su4 qiu2 。
- si4 kai1 peng2 chuang1 ai4 qing1 gong4 ， feng1 juan4 hua1 xu4 fei1 lai2 chou2 。
- piao1 piao1 zhu4 yi1 bao3 tuo4 zhu4 ， pian4 pian4 ru4 jiu3 chun1 su1 fu2 。
- zui4 zhong1 bang3 ru4 yu4 yan1 qu4 ， er3 re4 bu4 guan3 han2 sou1 sou1 。
- da4 qian1 kong1 meng2 dao4 he2 xu1 ， ri4 mu4 wei4 ken3 hui2 chuan2 tou2 。
- ye4 shen1 dong4 he2 sui2 chu3 bo2 ， ge1 hu1 da2 xiao3 yu2 long2 chou2 。
- ming2 chao2 ju1 xue3 hui4 qie3 shu4 ， hui1 hao2 luo4 zhi3 yun2 yan1 qiu2 。
- xin1 shi1 wang3 wang3 cheng2 gu4 shi0 ， zhi4 jin1 ju4 fa3 liu2 cang1 zhou1 。
- tui1 qian1 hua2 nian2 xian2 zhu4 huan4 ， fu3 yang3 gui1 bin4 tang2 pu2 qiu1 。
- xiao3 qin1 wen2 xue3 yi4 jian4 qi3 ， jing4 yu4 yi2 zhao4 zhui1 xi1 you2 。
- zhan1 shan1 pang4 gang1 shu4 hun2 tuo1 ， xu4 mao4 ke1 za1 meng2 dou1 mou2 。
- shi2 bu4 chu1 men2 jiu3 bu4 zuo4 ， er2 nü3 zhe1 shuo1 xiang1 ke1 liu2 。
- wei4 yan2 ci3 shi4 shao4 nian2 shi4 ， sui4 wan3 you3 hu4 dang1 chou2 mou2 。
- wan4 jing3 wu2 qiong2 ding3 ding3 zhi4 ， bai3 nian2 you3 xian4 chui2 chui2 xiu1 。
- meng4 sui2 luo4 yan4 duo4 sha1 zui3 ， chou2 dui4 ji1 chi1 dun1 wa3 gou1 。
- zhong4 xun2 sheng4 jian4 ke3 fu4 xu1 ， qie3 yi4 qing1 han2 kai1 bing4 mou2 。
- xu1 yu2 wei4 ju4 fang2 xing4 ming4 ， hu1 tong2 jin4 juan3 feng1 lian2 gou1 。

## 译文

平生爱雪好比王子猷，常在江湖乘兴泛舟。
长篙破冰寒光迸溅，如玉冰片凝滞不流。
淙琤巨响自船底传出，两舷撞击如鸣玉球。
船夫披蓑似白凤起舞，舟子拉缆若素龙游走。
四面敞开篷窗爱此清景，风卷雪花纷飞稠密。
雪花飘落衣衫如宝唾停留，片片融入酒中似春酥浮游。
醉中驶入如玉烟雾里，耳根发热不顾寒风飕飕。
大千世界空濛通向何处，日暮时分犹自不肯回舟。
夜深冰冻随处停泊，欢歌达旦惊动鱼龙。
清晨捧雪洗漱挥毫，落纸云烟笔力遒劲。
新诗往往成为旧事，至今句法犹存沧洲。
年华推移如弦柱更换，俯仰之间鬓发已秋。
晨闻雪声健步而起，欲驾舟追寻往昔游。
毡衫臃肿束着浑脱，絮帽团团蒙住兜鍪。
十步出门九步坐下，儿女阻拦苦苦相留。
都说此是少年行事，岁晚当要修缮窗牖。
万般景致接踵而至，百年光景渐渐到头。
梦随落雁堕入沙洲，愁对饥鸦蹲踞瓦沟。
重寻胜游岂能再许，且捧清寒拭病眸。
片刻未至妨害性命，呼童尽卷风帘钩。

## 注释

- 子猷：王徽之，雪夜访戴典故
- 斲冰：破冰
- 玉板：冰片
- 戛擊：撞击
- 鏘鳴球：如鸣玉声
- 棹夫：船夫
- 灘子：舟子
- 繂：缆绳
- 素虬：白龙
- 清供：清雅供品
- 寶唾：美称雪花
- 春酥：喻雪融于酒
- 榜入：驶入
- 玉煙：雪雾
- 掬雪：捧雪
- 頮且潄：洗脸漱口
- 雲煙遒：笔力雄健
- 滄洲：隐士居处
- 絃柱換：时光流逝
- 塘蒲秋：蒲草逢秋
- 肨肛：臃肿
- 渾脫：皮囊
- 匼匝：环绕
- 兜鍪：头盔
- 遮說：阻拦劝说
- 綢繆：修缮
- 鼎鼎：相继
- 垂垂：渐渐
- 沙嘴：沙洲
- 饑鴟：饿鸦
- 勝踐：胜游

## 赏析

这首七言歌行以爱雪为主题，展现诗人从少年豪情到晚年心境的变化轨迹。开篇用王子猷雪夜访戴典故，奠定全诗爱雪基调。中间以浓墨重彩描绘破冰行舟、雪中醉饮的壮游场景，"玉板破碎""风卷花絮"等意象生动传神。后段笔锋一转，写晚年欲雪中出游却为儿女所阻，在"少年事"与"岁晚牖户"的对比中，流露人生易老的感慨。结尾"且挹清寒揩病眸"的细节，既见爱雪之痴，又含无限苍凉。全诗气势磅礴而情感细腻，在咏雪中寄寓深沉的生命意识，堪称范成大七言歌行的代表作。
