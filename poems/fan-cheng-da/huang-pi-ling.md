---
id: fan-cheng-da-huang-pi-ling
title: 黄羆嶺
titlePinyin: huang2 pi2 ling3
titleSlug: huang-pi-ling
author: 范成大
authorPinyin: fan4 cheng2 da4
authorSlug: fan-cheng-da
dynasty: 宋
dynastyPinyin: song4
dynastySlug: song
tags: []
---

## 正文

- 薄遊每違己，茲行遂登危。
- 峻阪盪胸立，恍若對鏡窺。
- 傳呼半空響，濛濛上煙霏。
- 木末見前驅，可望不可追。
- 躋攀百千盤，有頃身及之。
- 白雲叵攬擷，但覺沾人衣。
- 高木傲燒痕，葱蘢茁新荑。
- 春禽斷不到，惟有蜀魄啼。
- 謂非人所寰，居然見鋤犁。
- 山農如木客，上下翾以飛。
- 寧知有康莊，生死安嶮巇。
- 室屋了無處，恐尚橧巢栖。
- 安得拔汝出，王路方清夷。

## 拼音

- bao2 you2 mei3 wei2 ji3 ， zi1 xing2 sui4 deng1 wei1 。
- jun4 ban3 dang4 xiong1 li4 ， huang3 ruo4 dui4 jing4 kui1 。
- chuan2 hu1 ban4 kong1 xiang3 ， meng2 meng2 shang4 yan1 fei1 。
- mu4 mo4 jian4 qian2 qu1 ， ke3 wang4 bu4 ke3 zhui1 。
- ji1 pan1 bai3 qian1 pan2 ， you3 qing3 shen1 ji2 zhi1 。
- bai2 yun2 po3 lan3 xie2 ， dan4 jue2 zhan1 ren2 yi1 。
- gao1 mu4 ao4 shao1 hen2 ， cong1 long2 zhuo2 xin1 yi2 。
- chun1 qin2 duan4 bu2 dao4 ， wei2 you3 shu3 po4 ti2 。
- wei4 fei1 ren2 suo3 huan2 ， ju1 ran2 jian4 chu2 li2 。
- shan1 nong2 ru2 mu4 ke4 ， shang4 xia4 xuan1 yi3 fei1 。
- ning2 zhi1 you3 kang1 zhuang1 ， sheng1 si3 an1 xian3 xi1 。
- shi4 wu1 le0 wu2 chu3 ， kong3 shang4 zeng1 chao2 qi1 。
- an1 de2 ba2 ru3 chu1 ， wang2 lu4 fang1 qing1 yi2 。

## 注释

## 译文

## 赏析
