---
id: fan-cheng-da-shi-hu-zhong-qiu-er-shi-yun-shi-er-nian-qian-chang-yu-gong-bu-xiong-ji-bin-ke-wei-ci-you-jin-you-ge-shi-zhe-gan-jin-huai-jiu-er-zuo
title: 石湖中秋二十韻十二年前嘗與工部兄及賓客爲此遊今有隔世者感今懷舊而作
titlePinyin: shi2 hu2 zhong1 qiu1 er4 shi2 yun4 shi2 er4 nian2 qian2 chang2 yu3 gong1 bu4 xiong1 ji2 bin1 ke4 wei2 ci3 you2 jin1 you3 ge2 shi4 zhe3 gan3 jin1 huai2 jiu4 er2 zuo4
titleSlug: shi-hu-zhong-qiu-er-shi-yun-shi-er-nian-qian-chang-yu-gong-bu-xiong-ji-bin-ke-wei-ci-you-jin-you-ge-shi-zhe-gan-jin-huai-jiu-er-zuo
author: 范成大
authorPinyin: fan4 cheng2 da4
authorSlug: fan-cheng-da
dynasty: 唐
dynastyPinyin: tang2
dynastySlug: tang
tags: [] 
---

## 正文

- 野外行吾意，城中寄却愁。
- 半秋三夜月，千古五湖舟。
- 湧地金芒發，行天玉鏡流。
- 珠星沉不現，銀漢黯如收。
- 高浪連三境，長風近十洲。
- 水天雙對鏡，身世一浮漚。
- 迥白包元氣，空明慰病眸。
- 只憐心浩蕩，不管鬢颼飀。
- 放棹真狂矣，關門有此不。
- 四并非易事，一笑亦難謀。
- 急管參漁笛，清歌間棹謳。
- 逢迎成邂逅，嘯咏勸綢繆。
- 女擷蘋花獻，妻傾竹葉酬。
- 今宵如不飲，何處可忘憂。
- 憶昔誰同賞，于今歲恰周。
- 陟岡睽魯衛，伐木愴應劉。
- 獨歎靈光在，能追汗漫遊。
- 大都緣未盡，豈是病都瘳。
- 縱意褰篷席，輕生倚柁樓。
- 節宣誠小爽，猶勝賦悲秋。

## 拼音

- ye3 wai4 hang2 wu2 yi4 ， cheng2 zhong1 ji4 que4 chou2 。
- ban4 qiu1 san1 ye4 yue4 ， qian1 gu3 wu3 hu2 zhou1 。
- yong3 di4 jin1 mang2 fa1 ， xing2 tian1 yu4 jing4 liu2 。
- zhu1 xing1 chen2 bu2 xian4 ， yin2 han4 an4 ru2 shou1 。
- gao1 lang4 lian2 san1 jing4 ， chang2 feng1 jin4 shi2 zhou1 。
- shui3 tian1 shuang1 dui4 jing4 ， shen1 shi4 yi4 fu2 ou1 。
- jiong3 bai2 bao1 yuan2 qi4 ， kong1 ming2 wei4 bing4 mou2 。
- zhi1 lian2 xin1 hao4 dang4 ， bu4 guan3 bin4 sou1 liu2 。
- fang4 zhao4 zhen1 kuang2 yi3 ， guan1 men2 you3 ci3 bu4 。
- si4 bing4 fei1 yi4 shi4 ， yi2 xiao4 yi4 nan2 mou2 。
- ji2 guan3 can1 yu2 di2 ， qing1 ge1 jian4 zhao4 ou1 。
- feng2 ying2 cheng2 xie4 hou4 ， xiao4 yong3 quan4 chou2 mou2 。
- nü3 xie2 pin2 hua1 xian4 ， qi1 qing1 zhu2 ye4 chou2 。
- jin1 xiao1 ru2 bu4 yin3 ， he2 chu3 ke3 wang4 you1 。
- yi4 xi1 shui2 tong2 shang3 ， yu2 jin1 sui4 qia4 zhou1 。
- zhi4 gang1 kui2 lu3 wei4 ， fa2 mu4 chuang4 ying1 liu2 。
- du2 tan4 ling2 guang1 zai4 ， neng2 zhui1 han4 man4 you2 。
- da4 du1 yuan2 wei4 jin4 ， qi3 shi4 bing4 dou1 chou1 。
- zong4 yi4 qian1 peng2 xi2 ， qing1 sheng1 yi3 tuo2 lou2 。
- jie2 xuan1 cheng2 xiao3 shuang3 ， you2 sheng4 fu4 bei1 qiu1 。

## 注释

## 译文

## 赏析
