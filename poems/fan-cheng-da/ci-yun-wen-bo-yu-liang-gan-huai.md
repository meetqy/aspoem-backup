---
id: fan-cheng-da-ci-yun-wen-bo-yu-liang-gan-huai
title: 次韻溫伯雨凉感懷
titlePinyin: ci4 yun4 wen1 bo2 yu3 liang2 gan3 huai2
titleSlug: ci-yun-wen-bo-yu-liang-gan-huai
author: 范成大
authorPinyin: fan4 cheng2 da4
authorSlug: fan-cheng-da
dynasty: 宋
dynastyPinyin: song4
dynastySlug: song
tags: []
---

## 正文

- 窮士病且饑，古今同一流。
- 身安腹果然，此外吾何求。
- 判司誠卑官，未免塵甑憂。
- 窮山更癉暑，憊卧不舉頭。
- 二物交寇我，生世真如浮。
- 晨朝墨雲作，疾雷破山丘。
- 排檐忽飛溜，蛙蟈鳴相酬。
- 朱冠領熱屬，橫潰輸一籌。
- 新凉蘇肺氣，踏濕登城樓。
- 好邀雲雨仙，長袖按梁州。
- 吹水添瓶罍，浄洗千斛愁。
- 何從有此段，冰廳冷如秋。
- 但覺詩思生，爽氣入銀鈎。
- 章成竟何用，知能救窮不。
- 湯子亦旅食，回望家還羞。
- 倡予敢不和，共作商聲謳。

## 拼音

- qiong2 shi4 bing4 qie3 ji1 ， gu3 jin1 tong2 yi1 liu2 。
- shen1 an1 fu4 guo3 ran2 ， ci3 wai4 wu2 he2 qiu2 。
- pan4 si1 cheng2 bei1 guan1 ， wei4 mian3 chen2 zeng4 you1 。
- qiong2 shan1 geng4 dan4 shu3 ， bei4 wo4 bu4 ju3 tou2 。
- er4 wu4 jiao1 kou4 wo3 ， sheng1 shi4 zhen1 ru2 fu2 。
- chen2 chao2 mo4 yun2 zuo4 ， ji2 lei2 po4 shan1 qiu1 。
- pai2 yan2 hu1 fei1 liu1 ， wa1 guo1 ming2 xiang1 chou2 。
- zhu1 guan1 ling3 re4 shu3 ， heng2 kui4 shu1 yi4 chou2 。
- xin1 liang2 su1 fei4 qi4 ， ta4 shi1 deng1 cheng2 lou2 。
- hao3 yao1 yun2 yu3 xian1 ， chang2 xiu4 an4 liang2 zhou1 。
- chui1 shui3 tian1 ping2 lei2 ， jing4 xi3 qian1 hu2 chou2 。
- he2 cong2 you3 ci3 duan4 ， bing1 ting1 leng3 ru2 qiu1 。
- dan4 jue2 shi1 si1 sheng1 ， shuang3 qi4 ru4 yin2 gou1 。
- zhang1 cheng2 jing4 he2 yong4 ， zhi1 neng2 jiu4 qiong2 bu4 。
- tang1 zi3 yi4 lü3 shi2 ， hui2 wang4 jia1 huan2 xiu1 。
- chang4 yu3 gan3 bu4 he2 ， gong4 zuo4 shang1 sheng1 ou1 。

## 注释

## 译文

## 赏析
