---
id: fan-cheng-da-zhong-yang-hou-ban-yue-tian-qi-wen-li-hu-bian-qi-han-hui-ri-da-xue-xiang-ren-yu-dong-zhi-ji-duo-wei-ban
title: 重陽後半月天氣溫麗忽變奇寒晦日大雪鄉人御冬之計多未辦
titlePinyin: zhong4 yang2 hou4 ban4 yue4 tian1 qi4 wen1 li2 hu1 bian4 qi2 han2 hui4 ri4 da4 xue3 xiang1 ren2 yu4 dong1 zhi1 ji4 duo1 wei4 ban4
titleSlug: zhong-yang-hou-ban-yue-tian-qi-wen-li-hu-bian-qi-han-hui-ri-da-xue-xiang-ren-yu-dong-zhi-ji-duo-wei-ban
author: 范成大
authorPinyin: fan4 cheng2 da4
authorSlug: fan-cheng-da
dynasty: 宋
dynastyPinyin: song4
dynastySlug: song
tags: []
---

## 正文

- 狂飈吹小春，刮面劇劍鋩。
- 雲氣潑濃墨，午窗變曛黄。
- 六花大如掌，浩蕩來無鄉。
- 青女正熟睡，不記行新霜。
- 寒暑故密移，滕巽乃爾狂。
- 南鄰炭未買，北鄰綿未裝。
- 敢論酒價湧，束薪逾桂芳。
- 豈不解蚤計，善舞須袖長。
- 頻年田薄收，十家九空囊。
- 被凍知不免，但恨太匆忙。
- 今朝復何朝，晴色挂屋梁。
- 人物各解嚴，兒童笑相將。
- 熙如谷黍溫，免作溝木僵。
- 兩鄰報無恙，爲汝歌慨慷。

## 拼音

- kuang2 biao1 chui1 xiao3 chun1 ， gua1 mian4 ju4 jian4 mang2 。
- yun2 qi4 po1 nong2 mo4 ， wu3 chuang1 bian4 xun1 huang2 。
- liu4 hua1 da4 ru2 zhang3 ， hao4 dang4 lai2 wu2 xiang1 。
- qing1 nü3 zheng4 shu2 shui4 ， bu2 ji4 xing2 xin1 shuang1 。
- han2 shu3 gu4 mi4 yi2 ， teng2 xun4 nai3 er3 kuang2 。
- nan2 lin2 tan4 wei4 mai3 ， bei3 lin2 mian2 wei4 zhuang1 。
- gan3 lun4 jiu3 jia4 yong3 ， shu4 xin1 yu2 gui4 fang1 。
- qi3 bu4 jie3 zao3 ji4 ， shan4 wu3 xu1 xiu4 chang2 。
- bin1 nian2 tian2 bao2 shou1 ， shi2 jia1 jiu3 kong1 nang2 。
- bei4 dong4 zhi1 bu4 mian3 ， dan4 hen4 tai4 cong1 mang2 。
- jin1 zhao1 fu4 he2 chao2 ， qing2 se4 gua4 wu1 liang2 。
- ren2 wu4 ge4 jie3 yan2 ， er2 tong2 xiao4 xiang1 jiang1 。
- xi1 ru2 gu3 shu3 wen1 ， mian3 zuo4 gou1 mu4 jiang1 。
- liang3 lin2 bao4 wu2 yang4 ， wei2 ru3 ge1 kai3 kang1 。

## 注释

## 译文

## 赏析
