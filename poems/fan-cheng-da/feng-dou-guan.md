---
id: fan-cheng-da-feng-dou-guan
title: 豐都觀
titlePinyin: feng1 dou1 guan1
titleSlug: feng-dou-guan
author: 范成大
authorPinyin: fan4 cheng2 da4
authorSlug: fan-cheng-da
dynasty: 宋
dynastyPinyin: song4
dynastySlug: song
tags: []
---

## 正文

- 神仙得者王方平，誰其繼之陰長生。
- 飄然空飛五雲軿，上賓寥陽留玉京。
- 石爐丹氣常夜明，寵光萬柏森千齡。
- 峽山偪仄岷江縈，洞宮福地古所銘。
- 云有北陰神帝庭，太陰黑簿囚鬼靈。
- 自從仙都啟巖扃，明霞流電飛陽晶。
- 暉景下墮鑠九冰，塞絕苦道升無形。
- 至今臺殿棲竛竮，隋圬唐堊留丹青。
- 十仙怪奇溪女清，瑶池仙仗紛娉婷，琅璈赴節鏘欲鳴。
- 我來秋暑如炊蒸，汗流呀氣扶枯藤。
- 摩挲衆蹟不暇評，聊記梗概知吾曾。

## 拼音

- shen2 xian1 de2 zhe3 wang2 fang1 ping2 ， shui2 qi2 ji4 zhi1 yin1 chang2 sheng1 。
- piao1 ran2 kong1 fei1 wu3 yun2 ping2 ， shang4 bin1 liao2 yang2 liu2 yu4 jing1 。
- shi2 lu2 dan1 qi4 chang2 ye4 ming2 ， chong3 guang1 wan4 bai3 sen1 qian1 ling2 。
- xia2 shan1 bi1 ze4 min2 jiang1 ying2 ， dong4 gong1 fu2 di4 gu3 suo3 ming2 。
- yun2 you3 bei3 yin1 shen2 di4 ting2 ， tai4 yin1 hei1 bo2 qiu2 gui3 ling2 。
- zi4 cong2 xian1 du1 qi3 yan2 jiong1 ， ming2 xia2 liu2 dian4 fei1 yang2 jing1 。
- hui1 jing3 xia4 duo4 shuo4 jiu3 bing1 ， sai1 jue2 ku3 dao4 sheng1 wu2 xing2 。
- zhi4 jin1 tai2 dian4 qi1 ling2 ping2 ， sui2 wu1 tang2 e4 liu2 dan1 qing1 。
- shi2 xian1 guai4 qi2 xi1 nü3 qing1 ， yao2 chi2 xian1 zhang4 fen1 ping1 ting2 ， lang2 ao2 fu4 jie2 qiang1 yu4 ming2 。
- wo3 lai2 qiu1 shu3 ru2 chui1 zheng1 ， han4 liu2 ya0 qi4 fu2 ku1 teng2 。
- mo2 suo1 zhong4 ji4 bu4 xia2 ping2 ， liao2 ji4 geng3 gai4 zhi1 wu2 ceng2 。

## 注释

## 译文

## 赏析
