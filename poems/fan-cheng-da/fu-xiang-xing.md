---
id: fan-cheng-da-fu-xiang-xing
title: 浮湘行
titlePinyin: fu2 xiang1 xing2
titleSlug: fu-xiang-xing
author: 范成大
authorPinyin: fan4 cheng2 da4
authorSlug: fan-cheng-da
dynasty: 宋
dynastyPinyin: song4
dynastySlug: song
tags: []
---

## 正文

- 湘山中間湘水橫，綠蘋葉齊春漲生。
- 盤渦沄沄去無聲，吾乘桂舟泝中𤃩。
- 揚波擊汰雙櫓獰，轆轤引笮如牛鳴。
- 篙師絕叫疊鼓轟，潛魚跳奔乳猿驚。
- 暖煙浮空晝夢騰，山長水遠天無情。
- 吹簫拊瑟弔湘靈，水妃風御繽來迎。
- 問客良苦遠征行，昨者斧鉞下青冥。
- 命我盡護安南兵，嶺海一視如王庭。
- 布蕩陽春濯腐腥，王事靡盬來有程。
- 匪躬之故惟爾甿，芳洲杜若空青青。
- 九歌淒悲不可聽，願賡楚調歸和平。

## 拼音

- xiang1 shan1 zhong1 jian4 xiang1 shui3 heng2 ， lü4 pin2 ye4 qi2 chun1 zhang3 sheng1 。
- pan2 wo1 yun2 yun2 qu4 wu2 sheng1 ， wu2 cheng2 gui4 zhou1 su4 zhong1 𤃩。
- yang2 bo1 ji1 tai4 shuang1 lu3 ning2 ， lu4 lu2 yin3 ze2 ru2 niu2 ming2 。
- gao1 shi1 jue2 jiao4 die2 gu3 hong1 ， qian2 yu2 tiao4 ben1 ru3 yuan2 jing1 。
- nuan3 yan1 fu2 kong1 zhou4 meng4 teng2 ， shan1 chang2 shui3 yuan3 tian1 wu2 qing2 。
- chui1 xiao1 fu3 se4 diao4 xiang1 ling2 ， shui3 fei1 feng1 yu4 bin1 lai2 ying2 。
- wen4 ke4 liang2 ku3 yuan3 zheng1 xing2 ， zuo2 zhe3 fu3 yue4 xia4 qing1 ming2 。
- ming4 wo3 jin4 hu4 an1 nan2 bing1 ， ling3 hai3 yi2 shi4 ru2 wang2 ting2 。
- bu4 dang4 yang2 chun1 zhuo2 fu3 xing1 ， wang2 shi4 mi2 gu3 lai2 you3 cheng2 。
- fei3 gong1 zhi1 gu4 wei2 er3 meng2 ， fang1 zhou1 du4 ruo4 kong1 qing1 qing1 。
- jiu3 ge1 qi1 bei1 bu4 ke3 ting1 ， yuan4 geng1 chu3 diao4 gui1 he2 ping2 。

## 注释

## 译文

## 赏析
