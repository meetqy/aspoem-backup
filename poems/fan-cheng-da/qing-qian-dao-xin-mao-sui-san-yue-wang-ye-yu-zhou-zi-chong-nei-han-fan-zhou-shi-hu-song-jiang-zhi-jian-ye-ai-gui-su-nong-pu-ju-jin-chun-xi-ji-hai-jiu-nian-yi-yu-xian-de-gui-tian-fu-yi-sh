---
id: fan-cheng-da-qing-qian-dao-xin-mao-sui-san-yue-wang-ye-yu-zhou-zi-chong-nei-han-fan-zhou-shi-hu-song-jiang-zhi-jian-ye-ai-gui-su-nong-pu-ju-jin-chun-xi-ji-hai-jiu-nian-yi-yu-xian-de-gui-tian-fu-yi-shi-xi-fan-hu-you-huai-xi-you-fu-shi-ji-shi
title: 頃乾道辛卯歲三月望夜與周子充內翰泛舟石湖松江之間夜艾歸宿農圃距今淳熙己亥九年矣余先得歸田復以是夕泛湖有懷昔遊賦詩紀事
titlePinyin: qing3 qian2 dao4 xin1 mao3 sui4 san1 yue4 wang4 ye4 yu3 zhou1 zi3 chong1 nei4 han4 fan4 zhou1 shi2 hu2 song1 jiang1 zhi1 jian4 ye4 ai4 gui1 su4 nong2 pu3 ju4 jin1 chun2 xi1 ji3 hai4 jiu3 nian2 yi3 yu2 xian1 de2 gui1 tian2 fu4 yi3 shi4 xi1 fan4 hu2 you3 huai2 xi1 you2 fu4 shi1 ji4 shi4
titleSlug: qing-qian-dao-xin-mao-sui-san-yue-wang-ye-yu-zhou-zi-chong-nei-han-fan-zhou-shi-hu-song-jiang-zhi-jian-ye-ai-gui-su-nong-pu-ju-jin-chun-xi-ji-hai-jiu-nian-yi-yu-xian-de-gui-tian-fu-yi-shi-xi-fan-hu-you-huai-xi-you-fu-shi-ji-shi
author: 范成大
authorPinyin: fan4 cheng2 da4
authorSlug: fan-cheng-da
dynasty: 宋
dynastyPinyin: song4
dynastySlug: song
tags: []
---

## 正文

- 石湖花月浮春空，憶共仙人同短篷。
- 三更半醉吹笛去，櫂入濕銀天鏡中。
- 鶴鳴喚歸斗未沒，却步扶疎花底月。
- 不知行到碧桃邊，但見天風吹積雪。
- 月圓月缺今幾回，依舊滿湖金碧堆。
- 仙人還上玉堂宿，合有片時清夢來。
- 一笑流光飛電抹，嫦娥相對兩愁絕。
- 桂枝應亦老無花，蟾兔不須疑鶴髮。

## 拼音

- shi2 hu2 hua1 yue4 fu2 chun1 kong1 ， yi4 gong4 xian1 ren2 tong2 duan3 peng2 。
- san1 geng1 ban4 zui4 chui1 di2 qu4 ， zhao4 ru4 shi1 yin2 tian1 jing4 zhong1 。
- he4 ming2 huan4 gui1 dou4 wei4 mei2 ， que4 bu4 fu2 shu1 hua1 di3 yue4 。
- bu4 zhi1 xing2 dao4 bi4 tao2 bian1 ， dan4 jian4 tian1 feng1 chui1 ji1 xue3 。
- yue4 yuan2 yue4 que1 jin1 ji1 hui2 ， yi1 jiu4 man3 hu2 jin1 bi4 dui1 。
- xian1 ren2 huan2 shang4 yu4 tang2 su4 ， he2 you3 pian4 shi2 qing1 meng4 lai2 。
- yi2 xiao4 liu2 guang1 fei1 dian4 mo3 ， chang2 e2 xiang1 dui4 liang3 chou2 jue2 。
- gui4 zhi1 ying1 yi4 lao3 wu2 hua1 ， chan2 tu4 bu4 xu1 yi2 he4 fa4 。

## 注释

## 译文

## 赏析
