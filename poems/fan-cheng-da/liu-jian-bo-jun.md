---
id: fan-cheng-da-liu-jian-bo-jun
title: 留簡伯俊
titlePinyin: liu2 jian3 bo2 jun4
titleSlug: liu-jian-bo-jun
author: 范成大
authorPinyin: fan4 cheng2 da4
authorSlug: fan-cheng-da
dynasty: 宋
dynastyPinyin: song4
dynastySlug: song
tags: []
---

## 正文

- 我昔賦遠遊，萬里無親朋。
- 惟君同懷抱，相從共茵憑。
- 踰嶺穿瘴茅，捫參倚枯藤。
- 隨行一瓶鉢，澹如雲水僧。
- 火馳炎熱場，見此玉壺冰。
- 東歸常愧君，無力相引繩。
- 長材屈小邑，果以循吏稱。
- 豈不有薦墨，翩然支郡丞。
- 五溪在何許，水駛山崚嶒。
- 漫仕不擇地，摶扶笑鯤鵬。
- 獨有故意長，問疾訪姜肱。
- 亹亹談昨夢，一一記吾曾。
- 中年畏離別，況我雪鬅鬙。
- 此意君自解，少留對青燈。

## 拼音

- wo3 xi1 fu4 yuan3 you2 ， wan4 li3 wu2 qin1 peng2 。
- wei2 jun1 tong2 huai2 bao4 ， xiang1 cong2 gong4 yin1 ping2 。
- yu2 ling3 chuan1 zhang4 mao2 ， men2 can1 yi3 ku1 teng2 。
- sui2 xing2 yi4 ping2 bo1 ， dan4 ru2 yun2 shui3 seng1 。
- huo3 chi2 yan2 re4 chang3 ， jian4 ci3 yu4 hu2 bing1 。
- dong1 gui1 chang2 kui4 jun1 ， wu2 li4 xiang1 yin3 sheng2 。
- chang2 cai2 qu1 xiao3 yi4 ， guo3 yi3 xun2 li4 cheng1 。
- qi3 bu4 you3 jian4 mo4 ， pian1 ran2 zhi1 jun4 cheng2 。
- wu3 xi1 zai4 he2 xu1 ， shui3 shi3 shan1 ling2 ceng2 。
- man4 shi4 bu4 ze2 di4 ， tuan2 fu2 xiao4 kun1 peng2 。
- du2 you3 gu4 yi4 chang2 ， wen4 ji2 fang3 jiang1 gong1 。
- wei3 wei3 tan2 zuo2 meng4 ， yi1 yi1 ji4 wu2 ceng2 。
- zhong1 nian2 wei4 li2 bie2 ， kuang4 wo3 xue3 peng2 seng1 。
- ci3 yi4 jun1 zi4 jie3 ， shao3 liu2 dui4 qing1 deng1 。

## 注释

## 译文

## 赏析
