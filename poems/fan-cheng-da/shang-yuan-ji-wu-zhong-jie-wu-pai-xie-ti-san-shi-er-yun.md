---
id: fan-cheng-da-shang-yuan-ji-wu-zhong-jie-wu-pai-xie-ti-san-shi-er-yun
title: 上元紀吳中節物俳諧體三十二韻
titlePinyin: shang4 yuan2 ji4 wu2 zhong1 jie2 wu4 pai2 xie2 ti3 san1 shi2 er4 yun4
titleSlug: shang-yuan-ji-wu-zhong-jie-wu-pai-xie-ti-san-shi-er-yun
author: 范成大
authorPinyin: fan4 cheng2 da4
authorSlug: fan-cheng-da
dynasty: 唐
dynastyPinyin: tang2
dynastySlug: tang
tags: [] 
---

## 正文

- 斗野豐年屢，吳臺樂事并。
- 酒壚先疊鼓，燈市蚤投瓊。
- 價喜膏油賤，祥占雨雪晴。
- 篔簹仙子洞，菡萏化人城。
- 檣炬疑龍見，橋星訝鵲成。
- 小家厖獨踞，高閈鹿雙撐。
- 屏展輝雲母，簾垂晃水精。
- 萬窗花眼密，千隙玉虹明。
- 薝蔔丹房挂，葡萄綠蔓縈。
- 方縑繙史冊，圓魄綴門衡。
- 擲燭騰空穩，推毬滾地輕。
- 映光魚隠見，轉影騎縱橫。
- 輕薄行歌過，顛狂社舞呈。
- 村田蓑笠野，街市管絃清。
- 里巷分題句，官曹別扁門。
- 旱船遥似泛，水儡近如生。
- 鉗赭裝牢戶，嘲嗤繪樂棚。
- 堵觀瑶席隘，喝道綺叢爭。
- 禁鑰通三鼓，歸鞭任五更。
- 桑蠶春繭勸，花蝶夜蛾迎。
- 鳬子描丹筆，鵝毛剪雪英。
- 寶糖珍粔籹，烏膩美飴餳。
- 撚粉團欒意，熬稃腷膊聲。
- 筳篿巫志怪，香火婢輸誠。
- 箒卜拖裙驗，箕詩落筆驚。
- 微如針屬尾，賤及葦分莖。
- 末俗難訶止，佳辰且放行。
- 此時紛僕馬，有客靜柴荆。
- 幸甚歸長鋏，居然照短檠。
- 生涯惟病骨，節物尚鄉情。
- 掎摭成徘體，咨詢逮里甿。
- 誰修吳地志，聊以助譏評。

## 拼音

- dou4 ye3 feng1 nian2 lü3 ， wu2 tai2 le4 shi4 bing4 。
- jiu3 lu2 xian1 die2 gu3 ， deng1 shi4 zao3 tou2 qiong2 。
- jia4 xi3 gao4 you2 jian4 ， xiang2 zhan4 yu3 xue3 qing2 。
- yun2 dang1 xian1 zi3 dong4 ， han4 dan4 hua4 ren2 cheng2 。
- qiang2 ju4 yi2 long2 jian4 ， qiao2 xing1 ya4 que4 cheng2 。
- xiao3 jia1 mang2 du2 ju4 ， gao1 han4 lu4 shuang1 cheng1 。
- ping2 zhan3 hui1 yun2 mu3 ， lian2 chui2 huang4 shui3 jing1 。
- wan4 chuang1 hua1 yan3 mi4 ， qian1 xi4 yu4 hong2 ming2 。
- zhan1 bo0 dan1 fang2 gua4 ， pu2 tao0 lü4 man4 ying2 。
- fang1 jian1 fan1 shi3 ce4 ， yuan2 po4 zhui4 men2 heng2 。
- zhi4 zhu2 teng2 kong1 wen3 ， tui1 qiu2 gun3 di4 qing1 。
- ying4 guang1 yu2 yin3 jian4 ， zhuan3 ying3 qi2 zong4 heng2 。
- qing1 bao2 xing2 ge1 guo4 ， dian1 kuang2 she4 wu3 cheng2 。
- cun1 tian2 suo1 li4 ye3 ， jie1 shi4 guan3 xian2 qing1 。
- li3 xiang4 fen1 ti2 ju4 ， guan1 cao2 bie2 bian3 men2 。
- han4 chuan2 yao2 si4 fan4 ， shui3 lei3 jin4 ru2 sheng1 。
- qian2 zhe3 zhuang1 lao2 hu4 ， chao2 chi1 hui4 le4 peng2 。
- du3 guan1 yao2 xi2 ai4 ， he4 dao4 qi3 cong2 zheng1 。
- jin4 yue4 tong1 san1 gu3 ， gui1 bian1 ren4 wu3 geng4 。
- sang1 can2 chun1 jian3 quan4 ， hua1 die2 ye4 e2 ying2 。
- fu2 zi3 miao2 dan1 bi3 ， e2 mao2 jian3 xue3 ying1 。
- bao3 tang2 zhen1 ju4 nü3 ， wu1 ni4 mei3 yi2 xing2 。
- nian3 fen3 tuan2 luan2 yi4 ， ao2 fu1 bi4 bo2 sheng1 。
- ting2 tuan2 wu1 zhi4 guai4 ， xiang1 huo3 bi4 shu1 cheng2 。
- zhou3 bu3 tuo1 qun2 yan4 ， ji1 shi1 luo4 bi3 jing1 。
- wei1 ru2 zhen1 shu3 wei3 ， jian4 ji2 wei3 fen1 jing4 。
- mo4 su2 nan2 he1 zhi3 ， jia1 chen2 qie3 fang4 xing2 。
- ci3 shi2 fen1 pu2 ma3 ， you3 ke4 jing4 chai2 jing1 。
- xing4 shen4 gui1 chang2 jia2 ， ju1 ran2 zhao4 duan3 qing2 。
- sheng1 ya2 wei2 bing4 gu3 ， jie2 wu4 shang4 xiang1 qing2 。
- ji3 zhi2 cheng2 pai2 ti3 ， zi1 xun2 dai3 li3 meng2 。
- shui2 xiu1 wu2 di4 zhi4 ， liao2 yi3 zhu4 ji1 ping2 。

## 注释

## 译文

## 赏析
