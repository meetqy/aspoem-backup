---
id: fan-cheng-da-zhong-yan
title: 中巖
titlePinyin: zhong1 yan2
titleSlug: zhong-yan
author: 范成大
authorPinyin: fan4 cheng2 da4
authorSlug: fan-cheng-da
dynasty: 宋
dynastyPinyin: song4
dynastySlug: song
tags: []
---

## 正文

- 赤巖倚竛竮，翠邏森戌削。
- 岑蔚嵐氣重，稀間暑光薄。
- 聊尋大士處，往扣洞門鑰。
- 雙撐紫玉關，中矗翠雲幄。
- 應供華藏海，歸坐寶樓閣。
- 無法可示人，但見雨花落。
- 不知龍湫勝，何似魚潭樂。
- 夜深山四來，人靜天一握。
- 驚看松桂白，月影到林壑。
- 門前六月江，世界塵漠漠。
- 寶瓶有甘露，一滴洗煩濁。
- 捫天援斗杓，請爲諸君酌。

## 拼音

- chi4 yan2 yi3 ling2 ping2 ， cui4 luo2 sen1 xu1 xiao1 。
- cen2 wei4 lan2 qi4 zhong4 ， xi1 jian4 shu3 guang1 bao2 。
- liao2 xun2 da4 shi4 chu3 ， wang3 kou4 dong4 men2 yue4 。
- shuang1 cheng1 zi3 yu4 guan1 ， zhong1 chu4 cui4 yun2 wo4 。
- ying1 gong4 hua2 cang2 hai3 ， gui1 zuo4 bao3 lou2 ge2 。
- wu2 fa3 ke3 shi4 ren2 ， dan4 jian4 yu3 hua1 luo4 。
- bu4 zhi1 long2 qiu1 sheng4 ， he2 si4 yu2 tan2 le4 。
- ye4 shen1 shan1 si4 lai2 ， ren2 jing4 tian1 yi2 wo4 。
- jing1 kan4 song1 gui4 bai2 ， yue4 ying3 dao4 lin2 he4 。
- men2 qian2 liu4 yue4 jiang1 ， shi4 jie4 chen2 mo4 mo4 。
- bao3 ping2 you3 gan1 lu4 ， yi4 di1 xi3 fan2 zhuo2 。
- men2 tian1 yuan2 dou4 shao2 ， qing3 wei2 zhu1 jun1 zhuo2 。

## 注释

## 译文

## 赏析
