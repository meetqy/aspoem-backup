---
id: fan-cheng-da-chang-an-zha
title: 長安閘
titlePinyin: chang2 an1 zha2
titleSlug: chang-an-zha
author: 范成大
authorPinyin: fan4 cheng2 da4
authorSlug: fan-cheng-da
dynasty: 宋
dynastyPinyin: song4
dynastySlug: song
tags: []
---

## 正文

- 斗門貯浄練，懸板淙驚雷。
- 黄沙古岸轉，白屋飛檐開。
- 是間袤丈許，舳艫蔽川來。
- 千車擁孤隧，萬馬盤一坏。
- 篙尾亂若雨，檣竿束如堆。
- 摧摧勢排軋，洶洶聲喧豗。
- 偪仄復偪仄，誰肯少徘徊。
- 傳呼津吏至，弊蓋凌高埃。
- 囁嚅議譏征，叫怒不可裁。
- 吾觀舟中子，一一皆可哀。
- 大爲聲利驅，小者饑寒催。
- 古今共來往，所得隨飛灰。
- 我乃畸於人，胡爲乎來哉。

## 拼音

- dou4 men2 zhu4 jing4 lian4 ， xuan2 ban3 cong2 jing1 lei2 。
- huang2 sha1 gu3 an4 zhuan3 ， bai2 wu1 fei1 yan2 kai1 。
- shi4 jian4 mao4 zhang4 xu1 ， zhu2 lu2 bi4 chuan1 lai2 。
- qian1 ju1 yong1 gu1 sui4 ， wan4 ma3 pan2 yi2 huai4 。
- gao1 wei3 luan4 ruo4 yu3 ， qiang2 gan1 shu4 ru2 dui1 。
- cui1 cui1 shi4 pai2 ya4 ， xiong1 xiong1 sheng1 xuan1 hui1 。
- bi1 ze4 fu4 bi1 ze4 ， shui2 ken3 shao3 pai2 huai2 。
- chuan2 hu1 jin1 li4 zhi4 ， bi4 gai4 ling2 gao1 ai1 。
- nie4 ru2 yi4 ji1 zheng1 ， jiao4 nu4 bu4 ke3 cai2 。
- wu2 guan1 zhou1 zhong1 zi3 ， yi1 yi1 jie1 ke3 ai1 。
- da4 wei2 sheng1 li4 qu1 ， xiao3 zhe3 ji1 han2 cui1 。
- gu3 jin1 gong4 lai2 wang3 ， suo3 de2 sui2 fei1 hui1 。
- wo3 nai3 ji1 wu1 ren2 ， hu2 wei2 hu1 lai2 zai1 。

## 注释

## 译文

## 赏析
