---
id: fan-cheng-da-yu-wu-xing-xue-shi-long-shi-jun-you-bian-shan-shi-lin-xian-sheng-gu-ju
title: 與吳興薛士隆使君遊弁山石林先生故居
titlePinyin: yu3 wu2 xing1 xue1 shi4 long2 shi3 jun1 you2 bian4 shan1 shi2 lin2 xian1 sheng0 gu4 ju1
titleSlug: yu-wu-xing-xue-shi-long-shi-jun-you-bian-shan-shi-lin-xian-sheng-gu-ju
author: 范成大
authorPinyin: fan4 cheng2 da4
authorSlug: fan-cheng-da
dynasty: 宋
dynastyPinyin: song4
dynastySlug: song
tags: []
---

## 正文

- 白蘋有嘉招，蒼弁得勝踐。
- 會心不憚遠，乘興恐失便。
- 籃輿犯窮臘，共作忍寒面。
- 溟濛雲釀雪，浩蕩風落鴈。
- 松篁漸清幽，猿鶴或悲怨。
- 英英文章公，作舍鎖葱蒨。
- 嶢峰俯前榮，佳木秀諸院。
- 窮搜發山骨，林立侍談讌。
- 西巖踞熊虎，東巖峙屏案。
- 履綦故仿佛，蓋瓦已零亂。
- 經營三十年，成毀一飛電。
- 摩挲土花碧，小立爲三歎。

## 拼音

- bai2 pin2 you3 jia1 zhao1 ， cang1 bian4 de2 sheng4 jian4 。
- hui4 xin1 bu2 dan4 yuan3 ， cheng2 xing1 kong3 shi1 bian4 。
- lan2 yu2 fan4 qiong2 la4 ， gong4 zuo4 ren3 han2 mian4 。
- ming2 meng2 yun2 niang4 xue3 ， hao4 dang4 feng1 luo4 yan4 。
- song1 huang2 jian4 qing1 you1 ， yuan2 he4 huo4 bei1 yuan4 。
- ying1 ying1 wen2 zhang1 gong1 ， zuo4 she4 suo3 cong1 qian4 。
- yao2 feng1 fu3 qian2 rong2 ， jia1 mu4 xiu4 zhu1 yuan4 。
- qiong2 sou1 fa1 shan1 gu3 ， lin2 li4 shi4 tan2 yan4 。
- xi1 yan2 ju4 xiong2 hu3 ， dong1 yan2 zhi4 ping2 an4 。
- lü3 qi2 gu4 fang3 fu2 ， gai4 wa3 yi3 ling2 luan4 。
- jing1 ying2 san1 shi2 nian2 ， cheng2 hui3 yi4 fei1 dian4 。
- mo2 suo1 tu3 hua1 bi4 ， xiao3 li4 wei2 san1 tan4 。

## 注释

## 译文

## 赏析
