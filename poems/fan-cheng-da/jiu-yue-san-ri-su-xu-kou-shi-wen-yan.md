---
id: fan-cheng-da-jiu-yue-san-ri-su-xu-kou-shi-wen-yan
title: 九月三日宿胥口始聞鴈
titlePinyin: jiu3 yue4 san1 ri4 su4 xu1 kou3 shi3 wen2 yan4
titleSlug: jiu-yue-san-ri-su-xu-kou-shi-wen-yan
author: 范成大
authorPinyin: fan4 cheng2 da4
authorSlug: fan-cheng-da
dynasty: 宋
dynastyPinyin: song4
dynastySlug: song
tags: []
---

## 正文

- 故人久不見，乍見雜悲喜。
- 新鴈如故人，一聲驚我起。
- 把酒不能觴，送目問行李。
- 曾雲行路難，空濛千萬里。
- 塞北多關山，江南渺雲水。
- 風高吹汝瘦，旅伴今餘幾。
- 斜行不少駐，滅沒蒼煙裏。
- 羈遊吾亦倦，客程殊未已。
- 扁舟費年華，短纜繫沙尾。
- 物生各有役，冥心聽行止。
- 江郊匝地熟，場圃平如砥。
- 歸期且忽念，共飽豐年米。

## 拼音

- gu4 ren2 jiu3 bu2 jian4 ， zha4 jian4 za2 bei1 xi3 。
- xin1 yan4 ru2 gu4 ren2 ， yi4 sheng1 jing1 wo3 qi3 。
- ba3 jiu3 bu4 neng2 shang1 ， song4 mu4 wen4 xing2 li0 。
- ceng2 yun2 xing2 lu4 nan2 ， kong1 meng2 qian1 wan4 li3 。
- sai4 bei3 duo1 guan1 shan1 ， jiang1 nan2 miao3 yun2 shui3 。
- feng1 gao1 chui1 ru3 shou4 ， lü3 ban4 jin1 yu2 ji1 。
- xie2 xing2 bu4 shao3 zhu4 ， mie4 mei2 cang1 yan1 li3 。
- ji1 you2 wu2 yi4 juan4 ， ke4 cheng2 shu1 wei4 yi3 。
- pian1 zhou1 fei4 nian2 hua2 ， duan3 lan3 xi4 sha1 wei3 。
- wu4 sheng1 ge4 you3 yi4 ， ming2 xin1 ting1 xing2 zhi3 。
- jiang1 jiao1 za1 di4 shu2 ， chang3 pu3 ping2 ru2 di3 。
- gui1 qi1 qie3 hu1 nian4 ， gong4 bao3 feng1 nian2 mi3 。

## 注释

## 译文

## 赏析
