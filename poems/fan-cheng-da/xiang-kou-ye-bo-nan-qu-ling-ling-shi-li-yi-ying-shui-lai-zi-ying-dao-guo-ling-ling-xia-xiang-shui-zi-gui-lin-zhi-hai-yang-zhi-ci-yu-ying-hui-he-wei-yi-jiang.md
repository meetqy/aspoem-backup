---
id: fan-cheng-da-xiang-kou-ye-bo-nan-qu-ling-ling-shi-li-yi-ying-shui-lai-zi-ying-dao-guo-ling-ling-xia-xiang-shui-zi-gui-lin-zhi-hai-yang-zhi-ci-yu-ying-hui-he-wei-yi-jiang
title: 湘口夜泊南去零陵十里矣營水來自營道過零陵下湘水自桂林之海陽至此與營會合爲一江
titlePinyin: xiang1 kou3 ye4 bo2 nan2 qu4 ling2 ling2 shi2 li3 yi3 ying2 shui3 lai2 zi4 ying2 dao4 guo4 ling2 ling2 xia4 xiang1 shui3 zi4 gui4 lin2 zhi1 hai3 yang2 zhi4 ci3 yu3 ying2 hui4 he2 wei2 yi4 jiang1
titleSlug: xiang-kou-ye-bo-nan-qu-ling-ling-shi-li-yi-ying-shui-lai-zi-ying-dao-guo-ling-ling-xia-xiang-shui-zi-gui-lin-zhi-hai-yang-zhi-ci-yu-ying-hui-he-wei-yi-jiang
author: 范成大
authorPinyin: fan4 cheng2 da4
authorSlug: fan-cheng-da
dynasty: 宋
dynastyPinyin: song4
dynastySlug: song
tags: []
---

## 正文

- 我從清湘發源來，直送湘流入營水。
- 故人亭前合江處，暮夜檣竿矗沙尾。
- 却從湘口望湘南，城郭山川恍難紀。
- 萬壑千巖詩不徧，惟有蒼苔痕屐齒。
- 三年瘴霧亦奇絕，浮世登臨如此幾。
- 湖南山色夾江來，無復瑶篸插天起。
- 坡陀狠石蹲清漲，澹蕩光風浮白芷。
- 騷人魂散若爲招，傷心極目春千里。
- 我亦江南轉蓬客，白鳥愁煙思故壘。
- 遠遊雖好不如歸，一聲鶗鴂花如洗。

## 拼音

- wo3 cong2 qing1 xiang1 fa1 yuan2 lai2 ， zhi2 song4 xiang1 liu2 ru4 ying2 shui3 。
- gu4 ren2 ting2 qian2 he2 jiang1 chu3 ， mu4 ye4 qiang2 gan1 chu4 sha1 wei3 。
- que4 cong2 xiang1 kou3 wang4 xiang1 nan2 ， cheng2 guo1 shan1 chuan1 huang3 nan2 ji4 。
- wan4 he4 qian1 yan2 shi1 bu2 bian4 ， wei2 you3 cang1 tai2 hen2 ji1 chi3 。
- san1 nian2 zhang4 wu4 yi4 qi2 jue2 ， fu2 shi4 deng1 lin2 ru2 ci3 ji1 。
- hu2 nan2 shan1 se4 jia1 jiang1 lai2 ， wu2 fu4 yao2 zan1 cha1 tian1 qi3 。
- po1 tuo2 hen3 shi2 dun1 qing1 zhang3 ， dan4 dang4 guang1 feng1 fu2 bai2 zhi3 。
- sao1 ren2 hun2 san4 ruo4 wei2 zhao1 ， shang1 xin1 ji2 mu4 chun1 qian1 li3 。
- wo3 yi4 jiang1 nan2 zhuan3 peng2 ke4 ， bai2 niao3 chou2 yan1 si1 gu4 lei3 。
- yuan3 you2 sui1 hao3 bu4 ru2 gui1 ， yi4 sheng1 ti2 jue2 hua1 ru2 xi3 。

## 注释

## 译文

## 赏析
