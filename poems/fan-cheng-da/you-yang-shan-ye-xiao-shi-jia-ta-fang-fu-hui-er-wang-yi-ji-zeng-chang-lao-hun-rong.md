---
id: fan-cheng-da-you-yang-shan-ye-xiao-shi-jia-ta-fang-fu-hui-er-wang-yi-ji-zeng-chang-lao-hun-rong
title: 游仰山謁小釋迦塔訪孚惠二王遺蹟贈長老混融
titlePinyin: you2 yang3 shan1 ye4 xiao3 shi4 jia1 ta3 fang3 fu2 hui4 er4 wang2 yi2 ji4 zeng4 chang2 lao3 hun4 rong2
titleSlug: you-yang-shan-ye-xiao-shi-jia-ta-fang-fu-hui-er-wang-yi-ji-zeng-chang-lao-hun-rong
author: 范成大
authorPinyin: fan4 cheng2 da4
authorSlug: fan-cheng-da
dynasty: 唐
dynastyPinyin: tang2
dynastySlug: tang
tags: [] 
---

## 正文

- 堵田溪淵清洄洄，梅洲問路寒雲堆。
- 連空磴道虬尾滑，竹輿直上無梯階。
- 蒼官來迎夾道立，相逢無言心眼開。
- 翠微中斷雪磵吼，兩耳不辦供喧豗。
- 林間靜極成斷相，政要萬壑號風雷。
- 山如蓮盆繞金地，龍官避席餘蒼崖。
- 祖師抱膝坐古塔，大禪海浪翻天來。
- 騰空狡獪我未暇，拄杖踏濕撞莓苔。
- 問龍亦借一席地，解包聽雨眠西齋。
- 當年公案忌錯舉，神通佛法同坑埋。
- 混融庵中的的意，笑我舌本空崔巍。
- 茲事且置飽喫飯，稊田米賤如黄埃。

## 拼音

- du3 tian2 xi1 yuan1 qing1 hui2 hui2 ， mei2 zhou1 wen4 lu4 han2 yun2 dui1 。
- lian2 kong1 deng4 dao4 qiu2 wei3 hua2 ， zhu2 yu2 zhi2 shang4 wu2 ti1 jie1 。
- cang1 guan1 lai2 ying2 jia1 dao4 li4 ， xiang1 feng2 wu2 yan2 xin1 yan3 kai1 。
- cui4 wei1 zhong1 duan4 xue3 jian4 hou3 ， liang3 er3 bu2 ban4 gong4 xuan1 hui1 。
- lin2 jian4 jing4 ji2 cheng2 duan4 xiang1 ， zheng4 yao4 wan4 he4 hao4 feng1 lei2 。
- shan1 ru2 lian2 pen2 rao4 jin1 di4 ， long2 guan1 bi4 xi2 yu2 cang1 ya2 。
- zu3 shi1 bao4 xi1 zuo4 gu3 ta3 ， da4 shan4 hai3 lang4 fan1 tian1 lai2 。
- teng2 kong1 jiao3 kuai4 wo3 wei4 xia2 ， zhu3 zhang4 ta4 shi1 zhuang4 mei2 tai2 。
- wen4 long2 yi4 jie4 yi4 xi2 di4 ， jie3 bao1 ting1 yu3 mian2 xi1 zhai1 。
- dang1 nian2 gong1 an4 ji4 cuo4 ju3 ， shen2 tong1 fo2 fa3 tong2 keng1 mai2 。
- hun4 rong2 an1 zhong1 de0 de0 yi4 ， xiao4 wo3 she2 ben3 kong1 cui1 wei1 。
- zi1 shi4 qie3 zhi4 bao3 chi1 fan4 ， ti2 tian2 mi3 jian4 ru2 huang2 ai1 。

## 注释

## 译文

## 赏析
