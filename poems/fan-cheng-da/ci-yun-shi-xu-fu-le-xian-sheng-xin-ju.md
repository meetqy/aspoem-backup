---
id: fan-cheng-da-ci-yun-shi-xu-fu-le-xian-sheng-xin-ju
title: 次韻時敘賦樂先生新居
titlePinyin: ci4 yun4 shi2 xu4 fu4 le4 xian1 sheng0 xin1 ju1
titleSlug: ci-yun-shi-xu-fu-le-xian-sheng-xin-ju
author: 范成大
authorPinyin: fan4 cheng2 da4
authorSlug: fan-cheng-da
dynasty: 宋
dynastyPinyin: song4
dynastySlug: song
tags: []
---

## 正文

- 愚士繁俗如囚奴，至人遺形與化俱。
- 紛紜覺夢不可辨，蘧蘧栩栩知誰歟。
- 百年如泡亦如電，剛欲鑄鐵充門樞。
- 列仙之臞墮山澤，一席三椽良有餘。
- 平生嶔巇百戰勇，頓挫久已歸夷途。
- 光芒無用入詩句，青天白日轟雷車。
- 松煤繭紙妙揮掃，芸香錦囊深貯儲。
- 紫露雙瓶春夜醉，黄雲一稜秋田租。
- 誰能摶扶北溟海，政爾歸卧南陽廬。
- 鴻飛冥冥隔雲雨，弋人可慕不可呼。

## 拼音

- yu2 shi4 fan2 su2 ru2 qiu2 nu2 ， zhi4 ren2 yi2 xing2 yu3 hua4 ju4 。
- fen1 yun2 jue2 meng4 bu4 ke3 bian4 ， qu2 qu2 xu3 xu3 zhi1 shui2 yu2 。
- bai3 nian2 ru2 pao4 yi4 ru2 dian4 ， gang1 yu4 zhu4 tie3 chong1 men2 shu1 。
- lie4 xian1 zhi1 qu2 duo4 shan1 ze2 ， yi4 xi2 san1 chuan2 liang2 you3 yu2 。
- ping2 sheng1 qin1 xi1 bai3 zhan4 yong3 ， dun4 cuo4 jiu3 yi3 gui1 yi2 tu2 。
- guang1 mang2 wu2 yong4 ru4 shi1 ju4 ， qing1 tian1 bai2 ri4 hong1 lei2 ju1 。
- song1 mei2 jian3 zhi3 miao4 hui1 sao3 ， yun2 xiang1 jin3 nang2 shen1 zhu4 chu3 。
- zi3 lu4 shuang1 ping2 chun1 ye4 zui4 ， huang2 yun2 yi4 leng2 qiu1 tian2 zu1 。
- shui2 neng2 tuan2 fu2 bei3 ming2 hai3 ， zheng4 er3 gui1 wo4 nan2 yang2 lu2 。
- hong2 fei1 ming2 ming2 ge2 yun2 yu3 ， yi4 ren2 ke3 mu4 bu4 ke3 hu1 。

## 注释

## 译文

## 赏析
