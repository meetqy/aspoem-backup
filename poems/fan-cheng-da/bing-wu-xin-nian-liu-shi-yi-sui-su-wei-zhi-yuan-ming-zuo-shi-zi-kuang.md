---
id: fan-cheng-da-bing-wu-xin-nian-liu-shi-yi-sui-su-wei-zhi-yuan-ming-zuo-shi-zi-kuang
title: 丙午新年六十一歲俗謂之元命作詩自貺
titlePinyin: bing3 wu3 xin1 nian2 liu4 shi2 yi1 sui4 su2 wei4 zhi1 yuan2 ming4 zuo4 shi1 zi4 kuang4
titleSlug: bing-wu-xin-nian-liu-shi-yi-sui-su-wei-zhi-yuan-ming-zuo-shi-zi-kuang
author: 范成大
authorPinyin: fan4 cheng2 da4
authorSlug: fan-cheng-da
dynasty: 宋
dynastyPinyin: song4
dynastySlug: song
tags: []
---

## 正文

- 歲復當生次，星臨本命辰。
- 四人同丙午，初度再庚寅。
- 長狄名猶記，沙隨會若新。
- 童心仍竹馬，暮境忽蒲輪。
- 鏡裏全成老，尊前略似春。
- 三年歸汶上，千日卧漳濱。
- 剛長交新泰，陰消脫舊屯。
- 網蛛縈藥裹，竇犬吠醫人。
- 窗下烏皮几，田間紫領巾。
- 鯢淵方止水，鯤海任揚塵。
- 波匿觀河見，維摩示病身。
- 顰端還一笑，默識幻中真。

## 拼音

- sui4 fu4 dang1 sheng1 ci4 ， xing1 lin2 ben3 ming4 chen2 。
- si4 ren2 tong2 bing3 wu3 ， chu1 du4 zai4 geng1 yin2 。
- chang2 di2 ming2 you2 ji4 ， sha1 sui2 hui4 ruo4 xin1 。
- tong2 xin1 reng2 zhu2 ma3 ， mu4 jing4 hu1 pu2 lun2 。
- jing4 li3 quan2 cheng2 lao3 ， zun1 qian2 lüe4 si4 chun1 。
- san1 nian2 gui1 wen4 shang4 ， qian1 ri4 wo4 zhang1 bin1 。
- gang1 chang2 jiao1 xin1 tai4 ， yin1 xiao1 tuo1 jiu4 tun2 。
- wang3 zhu1 ying2 yao4 guo3 ， dou4 quan3 fei4 yi1 ren2 。
- chuang1 xia4 wu1 pi2 ji3 ， tian2 jian4 zi3 ling3 jin1 。
- ni2 yuan1 fang1 zhi3 shui3 ， kun1 hai3 ren4 yang2 chen2 。
- bo1 ni4 guan1 he2 jian4 ， wei2 mo2 shi4 bing4 shen1 。
- pin2 duan1 huan2 yi2 xiao4 ， mo4 shi2 huan4 zhong1 zhen1 。

## 注释

## 译文

## 赏析
