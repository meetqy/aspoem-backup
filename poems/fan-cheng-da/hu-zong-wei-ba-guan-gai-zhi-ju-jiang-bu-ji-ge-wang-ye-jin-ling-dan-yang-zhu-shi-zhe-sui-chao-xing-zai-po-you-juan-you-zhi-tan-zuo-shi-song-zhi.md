---
id: fan-cheng-da-hu-zong-wei-ba-guan-gai-zhi-ju-jiang-bu-ji-ge-wang-ye-jin-ling-dan-yang-zhu-shi-zhe-sui-chao-xing-zai-po-you-juan-you-zhi-tan-zuo-shi-song-zhi
title: 胡宗偉罷官改秩舉將不及格往謁金陵丹陽諸使者遂朝行在頗有倦游之歎作詩送之
titlePinyin: hu2 zong1 wei3 ba4 guan1 gai3 zhi4 ju3 jiang1 bu4 ji2 ge2 wang3 ye4 jin1 ling2 dan1 yang2 zhu1 shi3 zhe3 sui4 chao2 xing2 zai4 po1 you3 juan4 you2 zhi1 tan4 zuo4 shi1 song4 zhi1
titleSlug: hu-zong-wei-ba-guan-gai-zhi-ju-jiang-bu-ji-ge-wang-ye-jin-ling-dan-yang-zhu-shi-zhe-sui-chao-xing-zai-po-you-juan-you-zhi-tan-zuo-shi-song-zhi
author: 范成大
authorPinyin: fan4 cheng2 da4
authorSlug: fan-cheng-da
dynasty: 宋
dynastyPinyin: song4
dynastySlug: song
tags: []
---

## 正文

- 凍雲埋山天冥濛，北風無情雪塞空。
- 道傍人稀鳥飛絕，問君東遊何怱怱。
- 君言薄官淡無味，免俗未能聊復爾。
- 我評茲事一鴻毛，因行且看佳山水。
- 陵陽樓閣壓高城，煙屏百疊雙流橫。
- 姑孰江亭更奇絕，濃黛兩抹長眉青。
- 山形成龍復成虎，六代遺蹤供弔古。
- 大荒莽蒼江水黄，兩涘風煙眇吳楚。
- 却浮一葦下長川，浮玉低昂波聒天。
- 梁溪南岸小停櫓，一酌人間第二泉。
- 閶門峨峨過吾國，姑蘇臨波照金碧。
- 太湖三萬六千頃，上有垂虹跨南極。
- 我家越相尚神遊，試從煙浪訪扁舟。
- 問訊白鷗相記否，謂言久客不勝愁。
- 軟紅三尺長安道，九重城闕乾坤繞。
- 西湖山寺浙江樓，君昔曾遊今更好。
- 故人客館中天開，非君誰上黄金臺。
- 挽著天衢五雲上，却望江湖如夢迴。
- 萬境何如一丘壑，幾時定解冠裳縛。
- 幔亭山下桂叢深，清社向來都寂莫。

## 拼音

- dong4 yun2 mai2 shan1 tian1 ming2 meng2 ， bei3 feng1 wu2 qing2 xue3 sai1 kong1 。
- dao4 bang4 ren2 xi1 niao3 fei1 jue2 ， wen4 jun1 dong1 you2 he2 cong1 cong1 。
- jun1 yan2 bao2 guan1 dan4 wu2 wei4 ， mian3 su2 wei4 neng2 liao2 fu4 er3 。
- wo3 ping2 zi1 shi4 yi4 hong2 mao2 ， yin1 xing2 qie3 kan4 jia1 shan1 shui3 。
- ling2 yang2 lou2 ge2 ya1 gao1 cheng2 ， yan1 ping2 bai3 die2 shuang1 liu2 heng2 。
- gu1 shu2 jiang1 ting2 geng4 qi2 jue2 ， nong2 dai4 liang3 mo3 chang2 mei2 qing1 。
- shan1 xing2 cheng2 long2 fu4 cheng2 hu3 ， liu4 dai4 yi2 zong1 gong4 diao4 gu3 。
- da4 huang1 mang3 cang1 jiang1 shui3 huang2 ， liang3 si4 feng1 yan1 miao3 wu2 chu3 。
- que4 fu2 yi4 wei3 xia4 chang2 chuan1 ， fu2 yu4 di1 ang2 bo1 guo1 tian1 。
- liang2 xi1 nan2 an4 xiao3 ting2 lu3 ， yi4 zhuo2 ren2 jian4 di4 er4 quan2 。
- chang1 men2 e2 e2 guo4 wu2 guo2 ， gu1 su1 lin2 bo1 zhao4 jin1 bi4 。
- tai4 hu2 san1 wan4 liu4 qian1 qing3 ， shang4 you3 chui2 hong2 kua4 nan2 ji2 。
- wo3 jia1 yue4 xiang1 shang4 shen2 you2 ， shi4 cong2 yan1 lang4 fang3 pian1 zhou1 。
- wen4 xun4 bai2 ou1 xiang1 ji4 fou3 ， wei4 yan2 jiu3 ke4 bu2 sheng4 chou2 。
- ruan3 hong2 san1 chi3 chang2 an1 dao4 ， jiu3 chong2 cheng2 que4 qian2 kun1 rao4 。
- xi1 hu2 shan1 si4 zhe4 jiang1 lou2 ， jun1 xi1 ceng2 you2 jin1 geng4 hao3 。
- gu4 ren2 ke4 guan3 zhong1 tian1 kai1 ， fei1 jun1 shui2 shang4 huang2 jin1 tai2 。
- wan3 zhu4 tian1 qu2 wu3 yun2 shang4 ， que4 wang4 jiang1 hu2 ru2 meng4 hui2 。
- wan4 jing4 he2 ru2 yi1 qiu1 he4 ， ji1 shi2 ding4 jie3 guan1 shang0 fu4 。
- man4 ting2 shan1 xia4 gui4 cong2 shen1 ， qing1 she4 xiang4 lai2 dou1 ji4 mo4 。

## 注释

## 译文

## 赏析
