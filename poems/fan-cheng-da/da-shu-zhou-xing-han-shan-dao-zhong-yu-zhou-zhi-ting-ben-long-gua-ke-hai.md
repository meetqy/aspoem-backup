---
id: fan-cheng-da-da-shu-zhou-xing-han-shan-dao-zhong-yu-zhou-zhi-ting-ben-long-gua-ke-hai
title: 大暑舟行含山道中雨驟至霆奔龍挂可駭
titlePinyin: da4 shu3 zhou1 xing2 han2 shan1 dao4 zhong1 yu3 zhou4 zhi4 ting2 ben1 long2 gua4 ke3 hai4
titleSlug: da-shu-zhou-xing-han-shan-dao-zhong-yu-zhou-zhi-ting-ben-long-gua-ke-hai
author: 范成大
authorPinyin: fan4 cheng2 da4
authorSlug: fan-cheng-da
dynasty: 宋
dynastyPinyin: song4
dynastySlug: song
tags: []
---

## 正文

- 隤雲曖前驅，連鼓訌後殿。
- 駸駸失高丘，擾擾暗古縣。
- 白龍起幽蟄，黑霧佐神變。
- 盆傾耳雙聵，斗暗目四眩。
- 帆重腹逾飽，櫓潤鳴更健。
- 圓漪暈雨點，濺滴走波面。
- 伶俜愁孤鴛，颭閃亂饑燕。
- 麥老枕水卧，秧穉與風戰。
- 牛蹊岌城沉，蟻隧洶瓴建。
- 水車競施行，歲事敢休宴。
- 咿啞嘯簧鳴，轣轆連鎖轉。
- 駢頭立婦子，列舍望宗伴。
- 東枯駭西潰，寸涸驚尺澱。
- 嗟余豈能賢，與彼亦何辨。
- 扁舟風露熟，半世江湖徧。
- 不知憂稼穡，但解加餐飯。
- 遥憐老農苦，敢厭遊子倦。

## 拼音

- tui2 yun2 ai4 qian2 qu1 ， lian2 gu3 hong4 hou4 dian4 。
- qin1 qin1 shi1 gao1 qiu1 ， rao3 rao3 an4 gu3 xian4 。
- bai2 long2 qi3 you1 zhe2 ， hei1 wu4 zuo3 shen2 bian4 。
- pen2 qing1 er3 shuang1 kui4 ， dou4 an4 mu4 si4 xuan4 。
- fan1 zhong4 fu4 yu2 bao3 ， lu3 run4 ming2 geng4 jian4 。
- yuan2 yi1 yun4 yu3 dian3 ， jian4 di1 zou3 bo1 mian4 。
- ling2 ping1 chou2 gu1 yuan1 ， zhan3 shan3 luan4 ji1 yan4 。
- mai4 lao3 zhen3 shui3 wo4 ， yang1 zhi4 yu3 feng1 zhan4 。
- niu2 qi1 ji2 cheng2 chen2 ， yi3 sui4 xiong1 ling2 jian4 。
- shui3 ju1 jing4 shi1 xing2 ， sui4 shi4 gan3 xiu1 yan4 。
- yi1 ya3 xiao4 huang2 ming2 ， li4 lu4 lian2 suo3 zhuan3 。
- pian2 tou2 li4 fu4 zi3 ， lie4 she4 wang4 zong1 ban4 。
- dong1 ku1 hai4 xi1 kui4 ， cun4 he2 jing1 chi3 dian4 。
- jie1 yu2 qi3 neng2 xian2 ， yu3 bi3 yi4 he2 bian4 。
- pian1 zhou1 feng1 lu4 shu2 ， ban4 shi4 jiang1 hu2 bian4 。
- bu4 zhi1 you1 jia4 se4 ， dan4 jie3 jia1 can1 fan4 。
- yao2 lian2 lao3 nong2 ku3 ， gan3 yan4 you2 zi3 juan4 。

## 注释

## 译文

## 赏析
