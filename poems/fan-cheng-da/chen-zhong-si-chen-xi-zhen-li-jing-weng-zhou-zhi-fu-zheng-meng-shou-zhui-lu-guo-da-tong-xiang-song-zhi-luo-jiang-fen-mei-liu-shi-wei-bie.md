---
id: fan-cheng-da-chen-zhong-si-chen-xi-zhen-li-jing-weng-zhou-zhi-fu-zheng-meng-shou-zhui-lu-guo-da-tong-xiang-song-zhi-luo-jiang-fen-mei-liu-shi-wei-bie
title: 陳仲思陳席珍李靜翁周直夫鄭夢授追路過大通相送至羅江分袂留詩爲別
titlePinyin: chen2 zhong4 si1 chen2 xi2 zhen1 li3 jing4 weng1 zhou1 zhi2 fu1 zheng4 meng4 shou4 zhui1 lu4 guo4 da4 tong1 xiang1 song4 zhi4 luo2 jiang1 fen1 mei4 liu2 shi1 wei2 bie2
titleSlug: chen-zhong-si-chen-xi-zhen-li-jing-weng-zhou-zhi-fu-zheng-meng-shou-zhui-lu-guo-da-tong-xiang-song-zhi-luo-jiang-fen-mei-liu-shi-wei-bie
author: 范成大
authorPinyin: fan4 cheng2 da4
authorSlug: fan-cheng-da
dynasty: 宋
dynastyPinyin: song4
dynastySlug: song
tags: []
---

## 正文

- 相送不忍別，更行一程路。
- 情知不可留，猶勝輕別去。
- 二陳拱連璧，僊李瑚璉具。
- 周子雋拔俗，鄭子秀風度。
- 嗟我與五君，曩如栖鳥聚。
- 偶投一林宿，飄搖共風雨。
- 明發各飛散，後會渺何處。
- 栖鳥固無情，我輩豈漫與。
- 班荆一炊頃，聽此昆弟語。
- 把酒不能觴，有淚若兒女。
- 脩程各著鞭，慷慨中夜舞。
- 功名在公等，臞儒老農圃。

## 拼音

- xiang1 song4 bu4 ren3 bie2 ， geng4 xing2 yi4 cheng2 lu4 。
- qing2 zhi1 bu4 ke3 liu2 ， you2 sheng4 qing1 bie2 qu4 。
- er4 chen2 gong3 lian2 bi4 ， xian1 li3 hu2 lian3 ju4 。
- zhou1 zi3 jun4 ba2 su2 ， zheng4 zi3 xiu4 feng1 du4 。
- jie1 wo3 yu3 wu3 jun1 ， nang3 ru2 qi1 niao3 ju4 。
- ou3 tou2 yi4 lin2 su4 ， piao1 yao2 gong4 feng1 yu3 。
- ming2 fa1 ge4 fei1 san4 ， hou4 hui4 miao3 he2 chu3 。
- qi1 niao3 gu4 wu2 qing2 ， wo3 bei4 qi3 man4 yu3 。
- ban1 jing1 yi4 chui1 qing3 ， ting1 ci3 kun1 di4 yu3 。
- ba3 jiu3 bu4 neng2 shang1 ， you3 lei4 ruo4 er2 nü3 。
- xiu1 cheng2 ge4 zhu4 bian1 ， kang1 kai3 zhong1 ye4 wu3 。
- gong1 ming2 zai4 gong1 deng3 ， qu2 ru2 lao3 nong2 pu3 。

## 注释

## 译文

## 赏析
