---
id: fan-cheng-da-chu-dong-jin-yin-jiu-zuo
title: 初冬近飲酒作
titlePinyin: chu1 dong1 jin4 yin3 jiu3 zuo4
titleSlug: chu-dong-jin-yin-jiu-zuo
author: 范成大
authorPinyin: fan4 cheng2 da4
authorSlug: fan-cheng-da
dynasty: 宋
dynastyPinyin: song4
dynastySlug: song
tags: []
---

## 正文

- 天水邊陲南接蜀，秦山翠照峨峨綠。
- 世間豈有糞金牛，枉使五丁斧山玉。
- 罷侯置守自蜀始，監郡東來兩成轂。
- 至今芙蓉城上土，邦人猶記張儀築。
- 偏方遠僻坐井底，豈知東國窮鋒鏃。
- 十月爲正布時令，方驗水行改周木。
- 南征北戍幸息肩，洒酒炰豚賀新屬。
- 祖龍妄意一至萬，當道已聞神嫗哭。
- 炎家天子起編戶，政患嬴皇威令酷。
- 急於恩紀緩文法，正歲尚猶傳五六。
- 吾民久已作秦民，迄今十月猶遺俗。
- 野人何暇論年代，但憶每逢多稼熟。
- 青裾女子翻茜袖，抽鎌穫稻腰如束。
- 三時勤苦一時好，自古有年非汝獨。
- 七雄爭戰已遥遠，萬代興亡真返復。
- 洛誦徒勞口囁嚅，不如屢把壺中醁。

## 拼音

- tian1 shui3 bian1 chui2 nan2 jie1 shu3 ， qin2 shan1 cui4 zhao4 e2 e2 lü4 。
- shi4 jian4 qi3 you3 fen4 jin1 niu2 ， wang3 shi3 wu3 ding1 fu3 shan1 yu4 。
- ba4 hou2 zhi4 shou3 zi4 shu3 shi3 ， jian1 jun4 dong1 lai2 liang3 cheng2 gu3 。
- zhi4 jin1 fu2 rong2 cheng2 shang4 tu3 ， bang1 ren2 you2 ji4 zhang1 yi2 zhu4 。
- pian1 fang1 yuan3 pi4 zuo4 jing3 di3 ， qi3 zhi1 dong1 guo2 qiong2 feng1 zu2 。
- shi2 yue4 wei2 zheng4 bu4 shi2 ling4 ， fang1 yan4 shui3 xing2 gai3 zhou1 mu4 。
- nan2 zheng1 bei3 shu4 xing4 xi1 jian1 ， sa3 jiu3 pao2 tun2 he4 xin1 shu3 。
- zu3 long2 wang4 yi4 yi2 zhi4 wan4 ， dang1 dao4 yi3 wen2 shen2 yu4 ku1 。
- yan2 jia1 tian1 zi3 qi3 bian1 hu4 ， zheng4 huan4 ying2 huang2 wei1 ling4 ku4 。
- ji2 wu1 en1 ji4 huan3 wen2 fa3 ， zheng4 sui4 shang4 you2 chuan2 wu3 liu4 。
- wu2 min2 jiu3 yi3 zuo4 qin2 min2 ， qi4 jin1 shi2 yue4 you2 yi2 su2 。
- ye3 ren2 he2 xia2 lun4 nian2 dai4 ， dan4 yi4 mei3 feng2 duo1 jia4 shu2 。
- qing1 ju1 nü3 zi3 fan1 qian4 xiu4 ， chou1 lian2 huo4 dao4 yao1 ru2 shu4 。
- san1 shi2 qin2 ku3 yi4 shi2 hao3 ， zi4 gu3 you3 nian2 fei1 ru3 du2 。
- qi1 xiong2 zheng1 zhan4 yi3 yao2 yuan3 ， wan4 dai4 xing1 wang2 zhen1 fan3 fu4 。
- luo4 song4 tu2 lao2 kou3 nie4 ru2 ， bu4 ru2 lü3 ba3 hu2 zhong1 lu4 。

## 注释

## 译文

## 赏析
