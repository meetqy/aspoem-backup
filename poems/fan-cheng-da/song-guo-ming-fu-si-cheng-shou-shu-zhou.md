---
id: fan-cheng-da-song-guo-ming-fu-si-cheng-shou-shu-zhou
title: 送郭明復寺丞守蜀州
titlePinyin: song4 guo1 ming2 fu4 si4 cheng2 shou3 shu3 zhou1
titleSlug: song-guo-ming-fu-si-cheng-shou-shu-zhou
author: 范成大
authorPinyin: fan4 cheng2 da4
authorSlug: fan-cheng-da
dynasty: 宋
dynastyPinyin: song4
dynastySlug: song
tags: []
---

## 正文

- 士進固未易，退亦良獨難。
- 西州多故人，歸路常險艱。
- 有道獨行意，郭舟若神仙。
- 勿輕銀兔符，傾倒金貂蟬。
- 唐安君昔遊，百萬蠲逋錢。
- 我亦常客夢，醉歌采菱船。
- 父老尚相記，况君有前緣。
- 想見東西湖，恩波漲春瀾。
- 此地著經濟，紗籠相後先。
- 潭潭相業堂，新題我所刊。
- 政爲來者地，君行豈偶然。
- 去去進明德，後日五四賢。

## 拼音

- shi4 jin4 gu4 wei4 yi4 ， tui4 yi4 liang2 du2 nan2 。
- xi1 zhou1 duo1 gu4 ren2 ， gui1 lu4 chang2 xian3 jian1 。
- you3 dao4 du2 xing2 yi4 ， guo1 zhou1 ruo4 shen2 xian1 。
- wu4 qing1 yin2 tu4 fu2 ， qing1 dao3 jin1 diao1 chan2 。
- tang2 an1 jun1 xi1 you2 ， bai3 wan4 juan1 bu1 qian2 。
- wo3 yi4 chang2 ke4 meng4 ， zui4 ge1 cai3 ling2 chuan2 。
- fu4 lao3 shang4 xiang1 ji4 ， kuang4 jun1 you3 qian2 yuan2 。
- xiang3 jian4 dong1 xi1 hu2 ， en1 bo1 zhang3 chun1 lan2 。
- ci3 di4 zhu4 jing1 ji4 ， sha1 long2 xiang1 hou4 xian1 。
- tan2 tan2 xiang1 ye4 tang2 ， xin1 ti2 wo3 suo3 kan1 。
- zheng4 wei2 lai2 zhe3 di4 ， jun1 xing2 qi3 ou3 ran2 。
- qu4 qu4 jin4 ming2 de2 ， hou4 ri4 wu3 si4 xian2 。

## 注释

## 译文

## 赏析
