---
id: fan-cheng-da-fang-zhai-xin-bi
title: 舫齋信筆
titlePinyin: fang3 zhai1 xin4 bi3
titleSlug: fang-zhai-xin-bi
author: 范成大
authorPinyin: fan4 cheng2 da4
authorSlug: fan-cheng-da
dynasty: 唐
dynastyPinyin: tang2
dynastySlug: tang
tags: [] 
---

## 正文

- 燕居故可樂，病卧翻可憐。
- 身閒儻更健，其人半神仙。
- 既無揚州鶴，龍鍾任吾年。
- 南齋深而明，略似西江船。
- 船中何所有，藥氣雜爐煙。
- 親朋稀老伴，暫來即飄然。
- 秋蠅獨戀戀，終朝相撲緣。
- 霜晴日色濃，窗紙烘春妍。
- 但愁添眼花，瞑坐聊參禪。
- 困從定中生，瞢騰夢相牽。
- 三昧未得力，十魔方現前。
- 欠伸付一笑，朽腐難琱鎸。
- 東藍午齋動，風順鐘鼓傳。
- 家人亦相呼，趣具先生餐。
- 牛呞能幾何，蟬腹易便便。
- 此日雖可惜，姑付食與眠。

## 拼音

- yan4 ju1 gu4 ke3 le4 ， bing4 wo4 fan1 ke3 lian2 。
- shen1 xian2 tang3 geng4 jian4 ， qi2 ren2 ban4 shen2 xian1 。
- ji4 wu2 yang2 zhou1 he4 ， long2 zhong1 ren4 wu2 nian2 。
- nan2 zhai1 shen1 er2 ming2 ， lüe4 si4 xi1 jiang1 chuan2 。
- chuan2 zhong1 he2 suo3 you3 ， yao4 qi4 za2 lu2 yan1 。
- qin1 peng2 xi1 lao3 ban4 ， zan4 lai2 ji2 piao1 ran2 。
- qiu1 ying2 du2 lian4 lian4 ， zhong1 chao2 xiang1 pu1 yuan2 。
- shuang1 qing2 ri4 se4 nong2 ， chuang1 zhi3 hong1 chun1 yan2 。
- dan4 chou2 tian1 yan3 hua1 ， ming2 zuo4 liao2 can1 shan4 。
- kun4 cong2 ding4 zhong1 sheng1 ， meng2 teng2 meng4 xiang1 qian1 。
- san1 mei4 wei4 de2 li4 ， shi2 mo2 fang1 xian4 qian2 。
- qian4 shen1 fu4 yi2 xiao4 ， xiu3 fu3 nan2 diao1 juan1 。
- dong1 lan2 wu3 zhai1 dong4 ， feng1 shun4 zhong1 gu3 chuan2 。
- jia1 ren2 yi4 xiang1 hu1 ， qu4 ju4 xian1 sheng0 can1 。
- niu2 shi1 neng2 ji1 he2 ， chan2 fu4 yi4 bian4 bian4 。
- ci3 ri4 sui1 ke3 xi1 ， gu1 fu4 shi2 yu3 mian2 。

## 注释

## 译文

## 赏析
