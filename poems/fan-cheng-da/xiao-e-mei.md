---
id: fan-cheng-da-xiao-e-mei
title: 小峨眉
titlePinyin: xiao3 e2 mei2
titleSlug: xiao-e-mei
author: 范成大
authorPinyin: fan4 cheng2 da4
authorSlug: fan-cheng-da
dynasty: 宋
dynastyPinyin: song4
dynastySlug: song
tags: []
---

## 正文

- 三峨參橫大峨高，奔崖側勢倚半霄。
- 龍跧虎卧起且伏，旁睨沫水沱江朝。
- 禹從岷嶓過其下，奠山著籍稱雄豪。
- 告成歸來兩階舞，泗濱錫貢備九韶。
- 覽觀此石三歎息，髣髴蜀鎮俱岧嶢。
- 惜哉擊拊墮簨虡，輦送淮海還山椒。
- 降商訖周謹呵護，磬氏無敢加鎸彫。
- 劉項蝸爭鬨靈壁，血漂川谷流腥臊。
- 水官恐此被染涴，氈包席裹吳中逃。
- 市門大隠閲千祀，苔衣塵網薶孤標。
- 尤物顯晦定有數，昨者惠顧不待招。
- 我昔西遊踏禹迹，暑宿光相披重貂。
- 十年境落卧榼夢，摩挲壁畫雙鬢凋。
- 天憐愛山欲成癖，特設奇供慰寂寥。
- 恍然坐我寶巖上，疑有太古雪未消。
- 嵌根襞積巧入妙，峰頂箕踞貴不驕。
- 爐煙雲浮布銀界，隙日虹貫凝金橋。
- 是時歲杪卧衰疾，健起放杖驚兒曹。
- 龍鍾繞圍喜折屐，龜手拂拭寒侵袍。
- 太湖未暇商甲乙，羅浮天竺均鴻毛。
- 小峨之名神所畀，永與野老歸漁樵。
- 作詩賀我得石友，且以併賀茲丘遭。

## 拼音

- san1 e2 can1 heng2 da4 e2 gao1 ， ben1 ya2 ce4 shi4 yi3 ban4 xiao1 。
- long2 quan2 hu3 wo4 qi3 qie3 fu2 ， pang2 ni4 mo4 shui3 tuo2 jiang1 chao2 。
- yu3 cong2 min2 bo1 guo4 qi2 xia4 ， dian4 shan1 zhu4 ji2 cheng1 xiong2 hao2 。
- gao4 cheng2 gui1 lai2 liang3 jie1 wu3 ， si4 bin1 xi1 gong4 bei4 jiu3 shao2 。
- lan3 guan1 ci3 shi2 san1 tan4 xi1 ， fang3 fu2 shu3 zhen4 ju4 tiao2 yao2 。
- xi1 zai1 ji1 fu3 duo4 sun3 ju4 ， nian3 song4 huai2 hai3 huan2 shan1 jiao1 。
- jiang4 shang1 qi4 zhou1 jin3 he1 hu4 ， qing4 shi4 wu2 gan3 jia1 juan1 diao1 。
- liu2 xiang4 wo1 zheng1 hong4 ling2 bi4 ， xue4 piao1 chuan1 gu3 liu2 xing1 sao1 。
- shui3 guan1 kong3 ci3 bei4 ran3 wo4 ， zhan1 bao1 xi2 guo3 wu2 zhong1 tao2 。
- shi4 men2 da4 yin3 yue4 qian1 si4 ， tai2 yi1 chen2 wang3 wo1 gu1 biao1 。
- you2 wu4 xian3 hui4 ding4 you3 shu4 ， zuo2 zhe3 hui4 gu4 bu2 dai4 zhao1 。
- wo3 xi1 xi1 you2 ta4 yu3 ji4 ， shu3 su4 guang1 xiang1 pi1 zhong4 diao1 。
- shi2 nian2 jing4 luo4 wo4 ke1 meng4 ， mo2 suo1 bi4 hua4 shuang1 bin4 diao1 。
- tian1 lian2 ai4 shan1 yu4 cheng2 pi3 ， te4 she4 qi2 gong4 wei4 ji4 liao2 。
- huang3 ran2 zuo4 wo3 bao3 yan2 shang4 ， yi2 you3 tai4 gu3 xue3 wei4 xiao1 。
- qian4 gen1 bi4 ji1 qiao3 ru4 miao4 ， feng1 ding3 ji1 ju4 gui4 bu4 jiao1 。
- lu2 yan1 yun2 fu2 bu4 yin2 jie4 ， xi4 ri4 hong2 guan4 ning2 jin1 qiao2 。
- shi4 shi2 sui4 miao3 wo4 shuai1 ji2 ， jian4 qi3 fang4 zhang4 jing1 er2 cao2 。
- long2 zhong1 rao4 wei2 xi3 zhe2 ji1 ， gui1 shou3 fu2 shi4 han2 qin1 pao2 。
- tai4 hu2 wei4 xia2 shang1 jia3 yi3 ， luo2 fu2 tian1 zhu2 jun1 hong2 mao2 。
- xiao3 e2 zhi1 ming2 shen2 suo3 bi4 ， yong3 yu3 ye3 lao3 gui1 yu2 qiao2 。
- zuo4 shi1 he4 wo3 de2 shi2 you3 ， qie3 yi3 bing4 he4 zi1 qiu1 zao1 。

## 注释

## 译文

## 赏析
