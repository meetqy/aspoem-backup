---
id: fan-cheng-da-qin-huai
title: 秦淮
titlePinyin: qin2 huai2
titleSlug: qin-huai
author: 范成大
authorPinyin: fan4 cheng2 da4
authorSlug: fan-cheng-da
dynasty: 宋
dynastyPinyin: song4
dynastySlug: song
tags: []
---

## 正文

- 祖龍驅羣龍，疏此萬丈溝。
- 雨工戀故棲，十步九回頭。
- 至今秦淮曲，蜿若春蛇遊。
- 舟師厭回互，歎息倚柂樓。
- 維昔東巡初，八極圍寸眸。
- 天端有佳氣，鬰鬰東南浮。
- 卜云當興王，在後五百秋。
- 叱咤召六丁，慘淡風雲愁。
- 鑿渠斷地脈，自謂神與謀。
- 乾坤有端倪，已露不可收。
- 大帝開吳天，定鼎臨江陬。
- 融融秣陵日，始照十二斿。
- 經營暨六代，茲地稱神州。
- 乃知歷數定，昧者徒私憂。
- 茲事故老傳，未知信然不。
- 姑置勿重陳，作詩歎遲留。

## 拼音

- zu3 long2 qu1 qun2 long2 ， shu1 ci3 wan4 zhang4 gou1 。
- yu3 gong1 lian4 gu4 qi1 ， shi2 bu4 jiu3 hui2 tou2 。
- zhi4 jin1 qin2 huai2 qu3 ， wan1 ruo4 chun1 she2 you2 。
- zhou1 shi1 yan4 hui2 hu4 ， tan4 xi1 yi3 yi2 lou2 。
- wei2 xi1 dong1 xun2 chu1 ， ba1 ji2 wei2 cun4 mou2 。
- tian1 duan1 you3 jia1 qi4 ， yu4 yu4 dong1 nan2 fu2 。
- bu3 yun2 dang1 xing1 wang2 ， zai4 hou4 wu3 bai3 qiu1 。
- chi4 zha4 zhao4 liu4 ding1 ， can3 dan4 feng1 yun2 chou2 。
- zao2 qu2 duan4 di4 mai4 ， zi4 wei4 shen2 yu3 mou2 。
- qian2 kun1 you3 duan1 ni2 ， yi3 lu4 bu4 ke3 shou1 。
- da4 di4 kai1 wu2 tian1 ， ding4 ding3 lin2 jiang1 zou1 。
- rong2 rong2 mo4 ling2 ri4 ， shi3 zhao4 shi2 er4 you2 。
- jing1 ying2 ji4 liu4 dai4 ， zi1 di4 cheng1 shen2 zhou1 。
- nai3 zhi1 li4 shu4 ding4 ， mei4 zhe3 tu2 si1 you1 。
- zi1 shi4 gu4 lao3 chuan2 ， wei4 zhi1 xin4 ran2 bu4 。
- gu1 zhi4 wu4 zhong4 chen2 ， zuo4 shi1 tan4 chi2 liu2 。

## 注释

## 译文

## 赏析
