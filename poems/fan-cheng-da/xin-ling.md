---
id: fan-cheng-da-xin-ling
title: 新嶺
titlePinyin: xin1 ling3
titleSlug: xin-ling
author: 范成大
authorPinyin: fan4 cheng2 da4
authorSlug: fan-cheng-da
dynasty: 宋
dynastyPinyin: song4
dynastySlug: song
tags: []
---

## 正文

- 瘦馬兀瞢騰，荒雞號莽蒼。
- 絲窠罥朝露，籬落萬珠網。
- 宿雲拂樹過，飛泉擘山響。
- 老桑跼潛虯，怪蔓掛騰蟒。
- 山行何許深，空翠滴羈鞅。
- 釀愁積雨寒，破悶朝日放。
- 曈曈赤幟張，昱昱金鉦上。
- 浮動草花馥，清和野禽唱。
- 僕夫有好語，沙平路如掌。
- 惟憂三溪阻，橋斷山水漲。

## 拼音

- shou4 ma3 wu4 meng2 teng2 ， huang1 ji1 hao4 mang3 cang1 。
- si1 ke1 juan4 zhao1 lu4 ， li2 luo4 wan4 zhu1 wang3 。
- su4 yun2 fu2 shu4 guo4 ， fei1 quan2 bo4 shan1 xiang3 。
- lao3 sang1 ju2 qian2 qiu2 ， guai4 man4 gua4 teng2 mang3 。
- shan1 xing2 he2 xu1 shen1 ， kong1 cui4 di1 ji1 yang1 。
- niang4 chou2 ji1 yu3 han2 ， po4 men4 zhao1 ri4 fang4 。
- tong2 tong2 chi4 zhi4 zhang1 ， yu4 yu4 jin1 zheng1 shang4 。
- fu2 dong4 cao3 hua1 fu4 ， qing1 he2 ye3 qin2 chang4 。
- pu2 fu1 you3 hao3 yu3 ， sha1 ping2 lu4 ru2 zhang3 。
- wei2 you1 san1 xi1 zu3 ， qiao2 duan4 shan1 shui3 zhang3 。

## 注释

## 译文

## 赏析
