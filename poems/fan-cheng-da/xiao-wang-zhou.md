---
id: fan-cheng-da-xiao-wang-zhou
title: 小望州
titlePinyin: xiao3 wang4 zhou1
titleSlug: xiao-wang-zhou
author: 范成大
authorPinyin: fan4 cheng2 da4
authorSlug: fan-cheng-da
dynasty: 宋
dynastyPinyin: song4
dynastySlug: song
tags: []
---

## 正文

- 峰頭高絕鄰，四瞰若窺井。
- 小山萬蟻垤，大山拊其頂。
- 叢霄一握近，罡風振衣冷。
- 似聞天人語，笑我雪垂領。
- 曩侍玉案香，委佩太清境。
- 獨下赤城戲，俯仰一枰頃。
- 豈其厭晨華，嗅此腥腐鼎。
- 揮手謝天人，伶俜愧孤影。
- 來償繭足債，尚欠界天嶺。
- 老矣且倦遊，歸期行可請。

## 拼音

- feng1 tou2 gao1 jue2 lin2 ， si4 kan4 ruo4 kui1 jing3 。
- xiao3 shan1 wan4 yi3 die2 ， da4 shan1 fu3 qi2 ding3 。
- cong2 xiao1 yi2 wo4 jin4 ， gang1 feng1 zhen4 yi1 leng3 。
- si4 wen2 tian1 ren2 yu3 ， xiao4 wo3 xue3 chui2 ling3 。
- nang3 shi4 yu4 an4 xiang1 ， wei3 pei4 tai4 qing1 jing4 。
- du2 xia4 chi4 cheng2 xi4 ， fu3 yang3 yi4 ping2 qing3 。
- qi3 qi2 yan4 chen2 hua2 ， xiu4 ci3 xing1 fu3 ding3 。
- hui1 shou3 xie4 tian1 ren2 ， ling2 ping1 kui4 gu1 ying3 。
- lai2 chang2 jian3 zu2 zhai4 ， shang4 qian4 jie4 tian1 ling3 。
- lao3 yi3 qie3 juan4 you2 ， gui1 qi1 xing2 ke3 qing3 。

## 注释

## 译文

## 赏析
