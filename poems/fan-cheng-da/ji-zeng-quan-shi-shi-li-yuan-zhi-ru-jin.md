---
id: fan-cheng-da-ji-zeng-quan-shi-shi-li-yuan-zhi-ru-jin
title: 寄贈泉石使李元直入覲
titlePinyin: ji4 zeng4 quan2 shi2 shi3 li3 yuan2 zhi2 ru4 jin4
titleSlug: ji-zeng-quan-shi-shi-li-yuan-zhi-ru-jin
author: 范成大
authorPinyin: fan4 cheng2 da4
authorSlug: fan-cheng-da
dynasty: 宋
dynastyPinyin: song4
dynastySlug: song
tags: []
---

## 正文

- 漢圖昔中天，百六啟真主。
- 當時鄧高密，徒步赴光武。
- 諸公上雲臺，一葉渺湘浦。
- 聲名三十年，玉氣貫晴宇。
- 向來宣室問，天語道舊故。
- 不圖太平日，復見起兵簿。
- 雙旌奠侯服，三節臨江滸。
- 垂欲大用公，少駐議圜府。
- 人言山澤官，底用廟廊具。
- 果聞一乘傳，已踵追鋒去。
- 翔鳳覽輝來，風采照鴛鷺。
- 平生經濟心，十不一二吐。
- 茲行公勿遜，安國如鼎呂。

## 拼音

- han4 tu2 xi1 zhong1 tian1 ， bai3 liu4 qi3 zhen1 zhu3 。
- dang1 shi2 deng4 gao1 mi4 ， tu2 bu4 fu4 guang1 wu3 。
- zhu1 gong1 shang4 yun2 tai2 ， yi2 ye4 miao3 xiang1 pu3 。
- sheng1 ming2 san1 shi2 nian2 ， yu4 qi4 guan4 qing2 yu3 。
- xiang4 lai2 xuan1 shi4 wen4 ， tian1 yu3 dao4 jiu4 gu4 。
- bu4 tu2 tai4 ping2 ri4 ， fu4 jian4 qi3 bing1 bo2 。
- shuang1 jing1 dian4 hou2 fu2 ， san1 jie2 lin2 jiang1 hu3 。
- chui2 yu4 da4 yong4 gong1 ， shao3 zhu4 yi4 huan2 fu3 。
- ren2 yan2 shan1 ze2 guan1 ， di3 yong4 miao4 lang2 ju4 。
- guo3 wen2 yi4 cheng2 chuan2 ， yi3 zhong3 zhui1 feng1 qu4 。
- xiang2 feng4 lan3 hui1 lai2 ， feng1 cai3 zhao4 yuan1 lu4 。
- ping2 sheng1 jing1 ji4 xin1 ， shi2 bu4 yi1 er4 tu3 。
- zi1 xing2 gong1 wu4 xun4 ， an1 guo2 ru2 ding3 lü3 。

## 注释

## 译文

## 赏析
