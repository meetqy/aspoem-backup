---
id: fan-cheng-da-chu-fa-gui-lin-you-chu-ling-zhi-xi-dan-bing-yu-bian-jue-deng-dun-zhi-ling-chuan-pi-shen-zi-tan-lei-qu-nai-wu-yi-ke-ou-lu-rong-zhou-you-shi-lai-shu-ci-ji-zhi
title: 初發桂林有出嶺之喜但病餘便覺登頓至靈川疲甚自歎羸軀乃無一可偶陸融州有使來書此寄之
titlePinyin: chu1 fa1 gui4 lin2 you3 chu1 ling3 zhi1 xi3 dan4 bing4 yu2 bian4 jue2 deng1 dun4 zhi4 ling2 chuan1 pi2 shen4 zi4 tan4 lei2 qu1 nai3 wu2 yi4 ke3 ou3 lu4 rong2 zhou1 you3 shi3 lai2 shu1 ci3 ji4 zhi1
titleSlug: chu-fa-gui-lin-you-chu-ling-zhi-xi-dan-bing-yu-bian-jue-deng-dun-zhi-ling-chuan-pi-shen-zi-tan-lei-qu-nai-wu-yi-ke-ou-lu-rong-zhou-you-shi-lai-shu-ci-ji-zhi
author: 范成大
authorPinyin: fan4 cheng2 da4
authorSlug: fan-cheng-da
dynasty: 唐
dynastyPinyin: tang2
dynastySlug: tang
tags: [] 
---

## 正文

- 桂林獨宜人，無瘴古所傳。
- 北客守炎官，恃此以泰然。
- 堂高愜宴坐，訟簡容佳眠。
- 不計身落南，璿柄三回天。
- 今朝遂出嶺，歡呼繫行纏。
- 罝兔脫豐草，池魚躍清淵。
- 那知多病身，久靜翻懷安。
- 長風蕩籃輿，簾箔飄以翾。
- 靈泉路喫蹶，僕夫告頳肩。
- 我亦頭岑岑，中若磨蟻旋。
- 走投破驛宿，强飯不下咽。
- 茲事未渠央，萬里蜀道難。
- 十年故倦遊，況乃成華巔。
- 蠶老當作繭，不繭夫何言。

## 拼音

- gui4 lin2 du2 yi2 ren2 ， wu2 zhang4 gu3 suo3 chuan2 。
- bei3 ke4 shou3 yan2 guan1 ， shi4 ci3 yi3 tai4 ran2 。
- tang2 gao1 qie4 yan4 zuo4 ， song4 jian3 rong2 jia1 mian2 。
- bu2 ji4 shen1 luo4 nan2 ， xuan2 bing3 san1 hui2 tian1 。
- jin1 zhao1 sui4 chu1 ling3 ， huan1 hu1 xi4 xing2 chan2 。
- ju1 tu4 tuo1 feng1 cao3 ， chi2 yu2 yue4 qing1 yuan1 。
- na4 zhi1 duo1 bing4 shen1 ， jiu3 jing4 fan1 huai2 an1 。
- chang2 feng1 dang4 lan2 yu2 ， lian2 bo2 piao1 yi3 xuan1 。
- ling2 quan2 lu4 chi1 jue3 ， pu2 fu1 gao4 cheng1 jian1 。
- wo3 yi4 tou2 cen2 cen2 ， zhong1 ruo4 mo2 yi3 xuan2 。
- zou3 tou2 po4 yi4 su4 ， qiang2 fan4 bu2 xia4 yan4 。
- zi1 shi4 wei4 qu2 yang1 ， wan4 li3 shu3 dao4 nan2 。
- shi2 nian2 gu4 juan4 you2 ， kuang4 nai3 cheng2 hua2 dian1 。
- can2 lao3 dang1 zuo4 jian3 ， bu4 jian3 fu1 he2 yan2 。

## 注释

## 译文

## 赏析
