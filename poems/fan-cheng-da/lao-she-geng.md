---
id: fan-cheng-da-lao-she-geng
title: 勞畬耕
titlePinyin: lao2 she1 geng1
titleSlug: lao-she-geng
author: 范成大
authorPinyin: fan4 cheng2 da4
authorSlug: fan-cheng-da
dynasty: 宋
dynastyPinyin: song4
dynastySlug: song
tags: []
---

## 正文

- 峽農生甚艱，斫畬大山巔。
- 赤埴無土膏，三刀財一田。
- 頗具穴居智，占雨先燎原。
- 雨來亟下種，不爾生不蕃。
- 麥穗黄剪剪，豆苗綠芊芊。
- 餠餌了長夏，更遲秋粟繁。
- 稅畝不什一，遺秉得饜餐。
- 何曾識秔稻，捫腹嘗果然。
- 我知吳農事，請爲峽農言。
- 吳田黑壤腴，吳米玉粒鮮。
- 長腰瓠犀瘦，齊頭珠顆圓。
- 紅蓮勝彫胡，香子馥秋蘭。
- 或收虞舜餘，或自占城傳。
- 早秈與晚䆉，濫吹甑甗間。
- 不辭春養禾，但畏秋輸官。
- 姦吏大雀鼠，盜胥衆螟蝝。
- 掠剩增釜區，取盈折緡錢。
- 兩鍾致一斛，未免催租瘢。
- 重以私債迫，逃屋無炊煙。
- 晶晶雲子飯，生世不下咽。
- 食者定游手，種者長流涎。
- 不如峽農飽，豆麥終殘年。

## 拼音

- xia2 nong2 sheng1 shen4 jian1 ， zhuo2 she1 da4 shan1 dian1 。
- chi4 zhi2 wu2 tu3 gao1 ， san1 dao1 cai2 yi4 tian2 。
- po1 ju4 xue2 ju1 zhi4 ， zhan4 yu3 xian1 liao2 yuan2 。
- yu3 lai2 ji2 xia4 zhong3 ， bu4 er3 sheng1 bu4 fan1 。
- mai4 sui4 huang2 jian3 jian3 ， dou4 miao2 lü4 qian1 qian1 。
- bing3 er3 le0 chang2 xia4 ， geng4 chi2 qiu1 su4 fan2 。
- shui4 mu3 bu4 shi2 yi1 ， yi2 bing3 de2 yan4 can1 。
- he2 ceng2 shi2 jing1 dao4 ， men2 fu4 chang2 guo3 ran2 。
- wo3 zhi1 wu2 nong2 shi4 ， qing3 wei2 xia2 nong2 yan2 。
- wu2 tian2 hei1 rang3 yu2 ， wu2 mi3 yu4 li4 xian1 。
- chang2 yao1 hu4 xi1 shou4 ， qi2 tou2 zhu1 ke1 yuan2 。
- hong2 lian2 sheng4 diao1 hu2 ， xiang1 zi3 fu4 qiu1 lan2 。
- huo4 shou1 yu2 shun4 yu2 ， huo4 zi4 zhan4 cheng2 chuan2 。
- zao3 xian1 yu3 wan3 䆉， lan4 chui1 zeng4 yan3 jian4 。
- bu4 ci2 chun1 yang3 he2 ， dan4 wei4 qiu1 shu1 guan1 。
- jian1 li4 da4 que4 shu3 ， dao4 xu1 zhong4 ming2 yuan2 。
- lüe4 sheng4 zeng1 fu3 qu1 ， qu3 ying2 zhe2 min2 qian2 。
- liang3 zhong1 zhi4 yi4 hu2 ， wei4 mian3 cui1 zu1 ban1 。
- zhong4 yi3 si1 zhai4 po4 ， tao2 wu1 wu2 chui1 yan1 。
- jing1 jing1 yun2 zi3 fan4 ， sheng1 shi4 bu2 xia4 yan4 。
- shi2 zhe3 ding4 you2 shou3 ， zhong3 zhe3 chang2 liu2 xian2 。
- bu4 ru2 xia2 nong2 bao3 ， dou4 mai4 zhong1 can2 nian2 。

## 注释

## 译文

## 赏析
