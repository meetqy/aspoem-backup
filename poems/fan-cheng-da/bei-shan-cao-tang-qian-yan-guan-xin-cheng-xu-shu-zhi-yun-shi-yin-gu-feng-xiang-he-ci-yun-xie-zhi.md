---
id: fan-cheng-da-bei-shan-cao-tang-qian-yan-guan-xin-cheng-xu-shu-zhi-yun-shi-yin-gu-feng-xiang-he-ci-yun-xie-zhi
title: 北山草堂千巖觀新成徐叔智運使吟古風相賀次韻謝之
titlePinyin: bei3 shan1 cao3 tang2 qian1 yan2 guan1 xin1 cheng2 xu2 shu1 zhi4 yun4 shi3 yin2 gu3 feng1 xiang1 he4 ci4 yun4 xie4 zhi1
titleSlug: bei-shan-cao-tang-qian-yan-guan-xin-cheng-xu-shu-zhi-yun-shi-yin-gu-feng-xiang-he-ci-yun-xie-zhi
author: 范成大
authorPinyin: fan4 cheng2 da4
authorSlug: fan-cheng-da
dynasty: 宋
dynastyPinyin: song4
dynastySlug: song
tags: []
---

## 正文

- 北山松竹堪怡顔，千巖觀前多好山。
- 誰云都無卓錐地，亦尚有此茅三間。
- 洞門無鑰常不關，小徑百曲蒼龍盤。
- 衆芳迷人不知處，片雲與我俱忘還。
- 花前一杯重鼎呂，明日戽田并灌圃。
- 種苗種豆從此忙，昨夜驚雷送膏雨。

## 拼音

- bei3 shan1 song1 zhu2 kan1 yi2 yan2 ， qian1 yan2 guan1 qian2 duo1 hao3 shan1 。
- shui2 yun2 dou1 wu2 zhuo2 zhui1 di4 ， yi4 shang4 you3 ci3 mao2 san1 jian4 。
- dong4 men2 wu2 yue4 chang2 bu4 guan1 ， xiao3 jing4 bai3 qu3 cang1 long2 pan2 。
- zhong4 fang1 mi2 ren2 bu4 zhi1 chu3 ， pian4 yun2 yu3 wo3 ju4 wang4 huan2 。
- hua1 qian2 yi4 bei1 zhong4 ding3 lü3 ， ming2 ri4 hu4 tian2 bing4 guan4 pu3 。
- zhong3 miao2 zhong3 dou4 cong2 ci3 mang2 ， zuo2 ye4 jing1 lei2 song4 gao1 yu3 。

## 注释

## 译文

## 赏析
