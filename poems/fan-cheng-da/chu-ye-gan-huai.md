---
id: fan-cheng-da-chu-ye-gan-huai
title: 除夜感懷
titlePinyin: chu2 ye4 gan3 huai2
titleSlug: chu-ye-gan-huai
author: 范成大
authorPinyin: fan4 cheng2 da4
authorSlug: fan-cheng-da
dynasty: 宋
dynastyPinyin: song4
dynastySlug: song
tags: []
---

## 正文

- 松楸百年哀，霜露終歲悲。
- 天地豈汝偏，鬼神諒無私。
- 孤窮罪當爾，我今怨尤誰。
- 噎絕夢自語，伶俜影相隨。
- 豈無一經傳，政坐五鬼嗤。
- 鑿枘共齟齬，榛荆費耘耔。
- 付畀踰丘山，奉承劣毫釐。
- 生男九族歡，所願作門楣。
- 時命有大謬，生男竟何裨。
- 匏瓜謾枵腹，蒲柳無真姿。
- 蹙縮高顴頰，蕭騷短髯髭。
- 貧病老歲月，斗杓坐成移。
- 曉風凄以寒，簾幕相紛披。
- 月星炯我冠，霧雨泫我衣。
- 焄蒿奉祠事，苦淚落酒巵。
- 逝者日已遠，生者日以衰。
- 羸驂駕九折，日暮抱長饑。
- 岐路正巉絕，耿耿誰當知。

## 拼音

- song1 qiu1 bai3 nian2 ai1 ， shuang1 lu4 zhong1 sui4 bei1 。
- tian1 di4 qi3 ru3 pian1 ， gui3 shen2 liang4 wu2 si1 。
- gu1 qiong2 zui4 dang1 er3 ， wo3 jin1 yuan4 you2 shui2 。
- ye1 jue2 meng4 zi4 yu3 ， ling2 ping1 ying3 xiang1 sui2 。
- qi3 wu2 yi4 jing1 chuan2 ， zheng4 zuo4 wu3 gui3 chi1 。
- zao2 rui4 gong4 ju3 yu3 ， zhen1 jing1 fei4 yun2 zi3 。
- fu4 bi4 yu2 qiu1 shan1 ， feng4 cheng0 lie4 hao2 li2 。
- sheng1 nan2 jiu3 zu2 huan1 ， suo3 yuan4 zuo4 men2 mei2 。
- shi2 ming4 you3 da4 miu4 ， sheng1 nan2 jing4 he2 bi4 。
- pao2 gua1 man2 xiao1 fu4 ， pu2 liu3 wu2 zhen1 zi1 。
- cu4 suo1 gao1 quan2 jia2 ， xiao1 sao1 duan3 ran2 zi1 。
- pin2 bing4 lao3 sui4 yue4 ， dou4 shao2 zuo4 cheng2 yi2 。
- xiao3 feng1 qi1 yi3 han2 ， lian2 mu4 xiang1 fen1 pi1 。
- yue4 xing1 jiong3 wo3 guan1 ， wu4 yu3 xuan4 wo3 yi1 。
- hun1 hao1 feng4 ci2 shi4 ， ku3 lei4 luo4 jiu3 zhi1 。
- shi4 zhe3 ri4 yi3 yuan3 ， sheng1 zhe3 ri4 yi3 shuai1 。
- lei2 can1 jia4 jiu3 zhe2 ， ri4 mu4 bao4 chang2 ji1 。
- qi2 lu4 zheng4 chan2 jue2 ， geng3 geng3 shui2 dang1 zhi1 。

## 注释

## 译文

## 赏析
