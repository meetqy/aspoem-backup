---
id: fan-cheng-da-bing-zhong-bu-fu-wen-jie-xu-si-yu-zhong-yang-ji-bu-neng-deng-gao-you-bu-shang-ke-liao-shu-lao-huai
title: 病中不復問節序四遇重陽既不能登高又不觴客聊書老懷
titlePinyin: bing4 zhong1 bu2 fu4 wen4 jie2 xu4 si4 yu4 zhong4 yang2 ji4 bu4 neng2 deng1 gao1 you4 bu4 shang1 ke4 liao2 shu1 lao3 huai2
titleSlug: bing-zhong-bu-fu-wen-jie-xu-si-yu-zhong-yang-ji-bu-neng-deng-gao-you-bu-shang-ke-liao-shu-lao-huai
author: 范成大
authorPinyin: fan4 cheng2 da4
authorSlug: fan-cheng-da
dynasty: 宋
dynastyPinyin: song4
dynastySlug: song
tags: []
---

## 正文

- 四時變遷翻覆手，百卉於人亦何有。
- 騷客顛詩亦狂酒，强惜黄花愛重九。
- 少年習氣似陶公，采采金英滿衣袖。
- 携壺木末最關情，欹帽風前幾搔首。
- 饞吻偏憐粽栗香，新衣不管囊萸臭。
- 貪將節物趁遨頭，肯向賓筵稱病叟。
- 如今衰颯悟空華，現在去來飛電走。
- 登臨舊迹如夢斷，觴詠故人多骨朽。
- 百年長短隨隙駒，萬化陳新直芻狗。
- 不堪把玩堪一笑，安用歲時歌拊缶。
- 家人亦復探新篘，插花洗醆爲翁壽。
- 蒲團困坐眼慵開，莫把故情看老醜。
- 挽鬚兒女太癡生，更問今年有詩否。

## 拼音

- si4 shi2 bian4 qian1 fan1 fu4 shou3 ， bai3 hui4 wu1 ren2 yi4 he2 you3 。
- sao1 ke4 dian1 shi1 yi4 kuang2 jiu3 ， qiang2 xi1 huang2 hua1 ai4 zhong4 jiu3 。
- shao4 nian2 xi2 qi4 si4 tao2 gong1 ， cai3 cai3 jin1 ying1 man3 yi1 xiu4 。
- xie2 hu2 mu4 mo4 zui4 guan1 qing2 ， qi1 mao4 feng1 qian2 ji1 sao1 shou3 。
- chan2 wen3 pian1 lian2 zong4 li4 xiang1 ， xin1 yi1 bu4 guan3 nang2 yu2 chou4 。
- tan1 jiang1 jie2 wu4 chen4 ao2 tou2 ， ken3 xiang4 bin1 yan2 cheng1 bing4 sou3 。
- ru2 jin1 shuai1 sa4 wu4 kong1 hua2 ， xian4 zai4 qu4 lai2 fei1 dian4 zou3 。
- deng1 lin2 jiu4 ji4 ru2 meng4 duan4 ， shang1 yong3 gu4 ren2 duo1 gu3 xiu3 。
- bai3 nian2 chang2 duan3 sui2 xi4 ju1 ， wan4 hua4 chen2 xin1 zhi2 chu2 gou3 。
- bu4 kan1 ba3 wan2 kan1 yi2 xiao4 ， an1 yong4 sui4 shi2 ge1 fu3 fou3 。
- jia1 ren2 yi4 fu4 tan4 xin1 chou1 ， cha1 hua1 xi3 zhan3 wei2 weng1 shou4 。
- pu2 tuan2 kun4 zuo4 yan3 yong1 kai1 ， mo4 ba3 gu4 qing2 kan4 lao3 chou3 。
- wan3 xu1 er2 nü3 tai4 chi1 sheng1 ， geng4 wen4 jin1 nian2 you3 shi1 fou3 。

## 注释

## 译文

## 赏析
