---
id: fan-cheng-da-wan-jing-lou
title: 萬景樓
titlePinyin: wan4 jing3 lou2
titleSlug: wan-jing-lou
author: 范成大
authorPinyin: fan4 cheng2 da4
authorSlug: fan-cheng-da
dynasty: 宋
dynastyPinyin: song4
dynastySlug: song
tags: []
---

## 正文

- 左披九頂雲，右送大峨月。
- 殘山剩水不知數，一一當樓供勝絕。
- 玻瓈濯錦遥相通，指麾大渡來朝宗。
- 川靈胥命各東去，我亦順流呼短篷。
- 詩無傑語慚風物，頼有丹青傳小筆。
- 仍添詩客倚欄看，令與山川相映發。
- 龍彎歸路繞烏尤，棟雲簾雨邀人留。
- 若爲喚得涪翁起，題作西南第一樓。

## 拼音

- zuo3 pi1 jiu3 ding3 yun2 ， you4 song4 da4 e2 yue4 。
- can2 shan1 sheng4 shui3 bu4 zhi1 shu4 ， yi1 yi1 dang1 lou2 gong4 sheng4 jue2 。
- bo1 li2 zhuo2 jin3 yao2 xiang1 tong1 ， zhi3 hui1 da4 du4 lai2 chao2 zong1 。
- chuan1 ling2 xu1 ming4 ge4 dong1 qu4 ， wo3 yi4 shun4 liu2 hu1 duan3 peng2 。
- shi1 wu2 jie2 yu3 can2 feng1 wu4 ， lai4 you3 dan1 qing1 chuan2 xiao3 bi3 。
- reng2 tian1 shi1 ke4 yi3 lan2 kan4 ， ling4 yu3 shan1 chuan1 xiang1 ying4 fa1 。
- long2 wan1 gui1 lu4 rao4 wu1 you2 ， dong4 yun2 lian2 yu3 yao1 ren2 liu2 。
- ruo4 wei2 huan4 de2 fu2 weng1 qi3 ， ti2 zuo4 xi1 nan2 di4 yi1 lou2 。

## 注释

## 译文

## 赏析
