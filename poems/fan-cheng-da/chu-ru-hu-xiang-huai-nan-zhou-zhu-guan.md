---
id: fan-cheng-da-chu-ru-hu-xiang-huai-nan-zhou-zhu-guan
title: 初入湖湘懷南州諸官
titlePinyin: chu1 ru4 hu2 xiang1 huai2 nan2 zhou1 zhu1 guan1
titleSlug: chu-ru-hu-xiang-huai-nan-zhou-zhu-guan
author: 范成大
authorPinyin: fan4 cheng2 da4
authorSlug: fan-cheng-da
dynasty: 宋
dynastyPinyin: song4
dynastySlug: song
tags: []
---

## 正文

- 今晨入湖南，甘土絳以紫。
- 厥壤既殊異，風氣當稱此。
- 回思始安城，舊籍贅楚尾。
- 實惟荆州隸，零陵之南鄙。
- 時雪度嚴關，物色號清美。
- 儻以土宜觀，尚非清湘比。
- 何況引而南，焦茅數千里。
- 向我作牧時，客過不停軌。
- 憧憧走官下，既至輒咎悔。
- 書來無別語，但說瘴鄉鬼。
- 我今幸北轅，又念衆君子。
- 懷哉千金軀，博此五斗米。
- 作詩諷方來，南遊可以已。
- 車輪倘無角，吾詩亦金柅。

## 拼音

- jin1 chen2 ru4 hu2 nan2 ， gan1 tu3 jiang4 yi3 zi3 。
- jue2 rang3 ji4 shu1 yi4 ， feng1 qi4 dang1 cheng1 ci3 。
- hui2 si1 shi3 an1 cheng2 ， jiu4 ji2 zhui4 chu3 wei3 。
- shi2 wei2 jing1 zhou1 li4 ， ling2 ling2 zhi1 nan2 bi3 。
- shi2 xue3 du4 yan2 guan1 ， wu4 se4 hao4 qing1 mei3 。
- tang3 yi3 tu3 yi2 guan1 ， shang4 fei1 qing1 xiang1 bi3 。
- he2 kuang4 yin3 er2 nan2 ， jiao1 mao2 shu4 qian1 li3 。
- xiang4 wo3 zuo4 mu4 shi2 ， ke4 guo4 bu4 ting2 gui3 。
- chong1 chong1 zou3 guan1 xia4 ， ji4 zhi4 zhe2 jiu4 hui3 。
- shu1 lai2 wu2 bie2 yu3 ， dan4 shuo1 zhang4 xiang1 gui3 。
- wo3 jin1 xing4 bei3 yuan2 ， you4 nian4 zhong4 jun1 zi3 。
- huai2 zai1 qian1 jin1 qu1 ， bo2 ci3 wu3 dou3 mi3 。
- zuo4 shi1 feng3 fang1 lai2 ， nan2 you2 ke3 yi3 yi3 。
- ju1 lun2 tang3 wu2 jiao3 ， wu2 shi1 yi4 jin1 ni3 。

## 注释

## 译文

## 赏析
