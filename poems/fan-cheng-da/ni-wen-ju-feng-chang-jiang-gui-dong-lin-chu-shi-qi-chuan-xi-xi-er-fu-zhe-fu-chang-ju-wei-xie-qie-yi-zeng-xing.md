---
id: fan-cheng-da-ni-wen-ju-feng-chang-jiang-gui-dong-lin-chu-shi-qi-chuan-xi-xi-er-fu-zhe-fu-chang-ju-wei-xie-qie-yi-zeng-xing
title: 倪文舉奉常將歸東林出示綺川西溪二賦輒賦長句爲謝且以贈行
titlePinyin: ni2 wen2 ju3 feng4 chang2 jiang1 gui1 dong1 lin2 chu1 shi4 qi3 chuan1 xi1 xi1 er4 fu4 zhe2 fu4 chang2 ju4 wei2 xie4 qie3 yi3 zeng4 xing2
titleSlug: ni-wen-ju-feng-chang-jiang-gui-dong-lin-chu-shi-qi-chuan-xi-xi-er-fu-zhe-fu-chang-ju-wei-xie-qie-yi-zeng-xing
author: 范成大
authorPinyin: fan4 cheng2 da4
authorSlug: fan-cheng-da
dynasty: 宋
dynastyPinyin: song4
dynastySlug: song
tags: []
---

## 正文

- 綺川亭上凌雲賦，人在回仙舊遊處。
- 誰教書劍走長安，荻月霜楓等閑度。
- 朱門不炙釣竿手，萬卷難供折腰具。
- 偶然把筯憶蓴羹，乞得閑官徑呼渡。
- 江漲橋頭有渡船，船頭歷歷東林路。
- 雲煙如畫水如天，笑憶紅塵問良苦。
- 我亦吳松一釣舟，蟹舍漂搖幾風雨。
- 因君賦裏說江湖，破帽蹇馿明亦去。
- 雞犬相聞望可見，鷗鷺同盟心亦許。
- 相過得得款溪門，雪夜前村聽鳴櫓。

## 拼音

- qi3 chuan1 ting2 shang4 ling2 yun2 fu4 ， ren2 zai4 hui2 xian1 jiu4 you2 chu3 。
- shui2 jiao4 shu1 jian4 zou3 chang2 an1 ， di2 yue4 shuang1 feng1 deng3 xian2 du4 。
- zhu1 men2 bu2 zhi4 diao4 gan1 shou3 ， wan4 juan4 nan2 gong4 zhe2 yao1 ju4 。
- ou3 ran2 ba3 zhu4 yi4 chun2 geng1 ， qi3 de2 xian2 guan1 jing4 hu1 du4 。
- jiang1 zhang3 qiao2 tou2 you3 du4 chuan2 ， chuan2 tou2 li4 li4 dong1 lin2 lu4 。
- yun2 yan1 ru2 hua4 shui3 ru2 tian1 ， xiao4 yi4 hong2 chen2 wen4 liang2 ku3 。
- wo3 yi4 wu2 song1 yi2 diao4 zhou1 ， xie4 she4 piao1 yao2 ji1 feng1 yu3 。
- yin1 jun1 fu4 li3 shuo1 jiang1 hu2 ， po4 mao4 jian3 lu2 ming2 yi4 qu4 。
- ji1 quan3 xiang1 wen2 wang4 ke3 jian4 ， ou1 lu4 tong2 meng2 xin1 yi4 xu1 。
- xiang1 guo4 de2 de2 kuan3 xi1 men2 ， xue3 ye4 qian2 cun1 ting1 ming2 lu3 。

## 注释

## 译文

## 赏析
