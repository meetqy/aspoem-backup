---
id: fan-cheng-da-sui-ning-fu-shi-jian-ping-chuan-xi-cheng-duan-ge
title: 遂寧府始見平川喜成短歌
titlePinyin: sui4 ning2 fu3 shi3 jian4 ping2 chuan1 xi3 cheng2 duan3 ge1
titleSlug: sui-ning-fu-shi-jian-ping-chuan-xi-cheng-duan-ge
author: 范成大
authorPinyin: fan4 cheng2 da4
authorSlug: fan-cheng-da
dynasty: 宋
dynastyPinyin: song4
dynastySlug: song
tags: []
---

## 正文

- 峽之西，遂之東。
- 更無平地二千里，惟有高山三萬重。
- 不知誰人鑿混沌，獨此融結何其工。
- 我本江吳弄水月，忽來踏徧西南峰。
- 不知塵界在何許，但怪星辰浮半空。
- 直疑飛入蝶夢境，此豈應有人行蹤。
- 今朝平遠見城郭，云是東川軍府雄。
- 原田坦若看掌上，沙路浄如行鏡中。
- 芋區粟壠潤含雨，楮林竹徑凉生風。
- 將士懽呼馬蹄快，康莊直與錦里通。
- 半年崎嶇得夷路，一笑未暇憐飄蓬。

## 拼音

- xia2 zhi1 xi1 ， sui4 zhi1 dong1 。
- geng4 wu2 ping2 di4 er4 qian1 li3 ， wei2 you3 gao1 shan1 san1 wan4 zhong4 。
- bu4 zhi1 shui2 ren2 zao2 hun4 dun4 ， du2 ci3 rong2 jie2 he2 qi2 gong1 。
- wo3 ben3 jiang1 wu2 nong4 shui3 yue4 ， hu1 lai2 ta4 bian4 xi1 nan2 feng1 。
- bu4 zhi1 chen2 jie4 zai4 he2 xu1 ， dan4 guai4 xing1 chen2 fu2 ban4 kong1 。
- zhi2 yi2 fei1 ru4 die2 meng4 jing4 ， ci3 qi3 ying1 you3 ren2 xing2 zong1 。
- jin1 chao2 ping2 yuan3 jian4 cheng2 guo1 ， yun2 shi4 dong1 chuan1 jun1 fu3 xiong2 。
- yuan2 tian2 tan3 ruo4 kan4 zhang3 shang4 ， sha1 lu4 jing4 ru2 xing2 jing4 zhong1 。
- yu4 qu1 su4 long3 run4 han2 yu3 ， chu3 lin2 zhu2 jing4 liang2 sheng1 feng1 。
- jiang1 shi4 huan1 hu1 ma3 ti2 kuai4 ， kang1 zhuang1 zhi2 yu3 jin3 li3 tong1 。
- ban4 nian2 qi2 qu1 de2 yi2 lu4 ， yi2 xiao4 wei4 xia2 lian2 piao1 peng2 。

## 注释

## 译文

## 赏析
