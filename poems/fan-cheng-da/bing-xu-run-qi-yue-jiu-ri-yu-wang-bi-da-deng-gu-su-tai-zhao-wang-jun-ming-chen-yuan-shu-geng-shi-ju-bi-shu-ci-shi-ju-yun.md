---
id: fan-cheng-da-bing-xu-run-qi-yue-jiu-ri-yu-wang-bi-da-deng-gu-su-tai-zhao-wang-jun-ming-chen-yuan-shu-geng-shi-ju-bi-shu-ci-shi-ju-yun
title: 丙戌閏七月九日與王必大登姑蘇臺招王浚明陳淵叔耿時舉避暑次時舉韻
titlePinyin: bing3 xu1 run4 qi1 yue4 jiu3 ri4 yu3 wang2 bi4 da4 deng1 gu1 su1 tai2 zhao1 wang2 jun4 ming2 chen2 yuan1 shu1 geng3 shi2 ju3 bi4 shu3 ci4 shi2 ju3 yun4
titleSlug: bing-xu-run-qi-yue-jiu-ri-yu-wang-bi-da-deng-gu-su-tai-zhao-wang-jun-ming-chen-yuan-shu-geng-shi-ju-bi-shu-ci-shi-ju-yun
author: 范成大
authorPinyin: fan4 cheng2 da4
authorSlug: fan-cheng-da
dynasty: 宋
dynastyPinyin: song4
dynastySlug: song
tags: []
---

## 正文

- 始賀火流西，還嗟斗斜閏。
- 餘暑猶强顔，新凉頗難進。
- 燥剛渴欲坼，焦卷禿如燼。
- 炎官扶日轂，輝赫不停運。
- 登臨有高臺，勇往得三俊。
- 仍將王郎子，飛步凌劫仞。
- 風從噫氣來，雲作壞山陣。
- 鄉如垂頭魚，忽已蟄蟲振。
- 空明晚逾清，更要孤月印。
- 書生乃易與，俛仰更喜慍。
- 憑闌天爲高，舉酒山欲近。
- 奇書鐵鉤鎖，麗句錦窠暈。
- 茲遊我輩獨，難挽軟紅軔。
- 君看籠中鳥，寧識咸池韻。

## 拼音

- shi3 he4 huo3 liu2 xi1 ， huan2 jie1 dou4 xie2 run4 。
- yu2 shu3 you2 qiang2 yan2 ， xin1 liang2 po1 nan2 jin4 。
- zao4 gang1 ke3 yu4 che4 ， jiao1 juan4 tu1 ru2 jin4 。
- yan2 guan1 fu2 ri4 gu3 ， hui1 he4 bu4 ting2 yun4 。
- deng1 lin2 you3 gao1 tai2 ， yong3 wang3 de2 san1 jun4 。
- reng2 jiang1 wang2 lang2 zi3 ， fei1 bu4 ling2 jie2 ren4 。
- feng1 cong2 yi1 qi4 lai2 ， yun2 zuo4 huai4 shan1 zhen4 。
- xiang1 ru2 chui2 tou2 yu2 ， hu1 yi3 zhe2 chong2 zhen4 。
- kong1 ming2 wan3 yu2 qing1 ， geng4 yao4 gu1 yue4 yin4 。
- shu1 sheng1 nai3 yi4 yu3 ， fu3 yang3 geng4 xi3 yun4 。
- ping2 lan2 tian1 wei2 gao1 ， ju3 jiu3 shan1 yu4 jin4 。
- qi2 shu1 tie3 gou1 suo3 ， li2 ju4 jin3 ke1 yun4 。
- zi1 you2 wo3 bei4 du2 ， nan2 wan3 ruan3 hong2 ren4 。
- jun1 kan4 long2 zhong1 niao3 ， ning2 shi2 xian2 chi2 yun4 。

## 注释

## 译文

## 赏析
