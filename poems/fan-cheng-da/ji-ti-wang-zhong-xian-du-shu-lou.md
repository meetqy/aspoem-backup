---
id: fan-cheng-da-ji-ti-wang-zhong-xian-du-shu-lou
title: 寄題王仲顯讀書樓
titlePinyin: ji4 ti2 wang2 zhong4 xian3 du2 shu1 lou2
titleSlug: ji-ti-wang-zhong-xian-du-shu-lou
author: 范成大
authorPinyin: fan4 cheng2 da4
authorSlug: fan-cheng-da
dynasty: 宋
dynastyPinyin: song4
dynastySlug: song
tags: []
---

## 正文

- 嗜書如嗜酒，知味乃篤好。
- 欲辨已忘言，不爲醒者道。
- 使君青箱家，文史裝懷抱。
- 平生名教樂，雙旌不滿笑。
- 忽乘雪溪興，來檥秦淮棹。
- 丘亭客漂泊，夜夜短檠照。
- 人云太癡絕，我自斲輪妙。
- 今朝檣竿起，昨夢繞閤皂。
- 云有百尺樓，歸寄北窗傲。
- 滴露紬朱黄，拂塵靜緗縹。
- 想當呻畢時，寧復羨騰趠。
- 古心千載事，俗眼詎能料。
- 蕭灘富還往，取友必同調。
- 一張復一弛，釀秫助歌嘯。

## 拼音

- shi4 shu1 ru2 shi4 jiu3 ， zhi1 wei4 nai3 du3 hao3 。
- yu4 bian4 yi3 wang4 yan2 ， bu4 wei2 xing3 zhe3 dao4 。
- shi3 jun1 qing1 xiang1 jia1 ， wen2 shi3 zhuang1 huai2 bao4 。
- ping2 sheng1 ming2 jiao4 le4 ， shuang1 jing1 bu4 man3 xiao4 。
- hu1 cheng2 xue3 xi1 xing1 ， lai2 yi3 qin2 huai2 zhao4 。
- qiu1 ting2 ke4 piao1 bo2 ， ye4 ye4 duan3 qing2 zhao4 。
- ren2 yun2 tai4 chi1 jue2 ， wo3 zi4 zhuo2 lun2 miao4 。
- jin1 zhao1 qiang2 gan1 qi3 ， zuo2 meng4 rao4 he2 zao4 。
- yun2 you3 bai3 chi3 lou2 ， gui1 ji4 bei3 chuang1 ao4 。
- di1 lu4 chou1 zhu1 huang2 ， fu2 chen2 jing4 xiang1 piao3 。
- xiang3 dang1 shen1 bi4 shi2 ， ning2 fu4 xian4 teng2 chuo1 。
- gu3 xin1 qian1 zai4 shi4 ， su2 yan3 ju4 neng2 liao4 。
- xiao1 tan1 fu4 huan2 wang3 ， qu3 you3 bi4 tong2 diao4 。
- yi4 zhang1 fu4 yi4 chi2 ， niang4 shu2 zhu4 ge1 xiao4 。

## 注释

## 译文

## 赏析
