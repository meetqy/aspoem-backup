---
id: fan-cheng-da-chu-ye-shu-huai
title: 除夜書懷
titlePinyin: chu2 ye4 shu1 huai2
titleSlug: chu-ye-shu-huai
author: 范成大
authorPinyin: fan4 cheng2 da4
authorSlug: fan-cheng-da
dynasty: 宋
dynastyPinyin: song4
dynastySlug: song
tags: []
---

## 正文

- 運斗寅杓轉，周天日御回。
- 夜從冬後短，春逐雨中來。
- 鬢綠看看雪，心丹念念灰。
- 有懷憐斷鴈，無思惜疎梅。
- 絮厚眼生纈，蔬寒腸轉雷。
- 燭花紅瑣碎，香霧碧徘徊。
- 昨夢書三篋，平生酒一杯。
- 牀頭新曆日，衣上舊塵埃。
- 搖落何堪柳，紛紜各夢槐。
- 隙光能幾許，世事劇悠哉。
- 岐路東西變，羲娥日夜催。
- 頭顱元自覺，懷抱故應開。
- 踴躍金何意，青黄木自災。
- 身謀同斥鷃，政爾願蒿萊。

## 拼音

- yun4 dou4 yin2 shao2 zhuan3 ， zhou1 tian1 ri4 yu4 hui2 。
- ye4 cong2 dong1 hou4 duan3 ， chun1 zhu2 yu3 zhong1 lai2 。
- bin4 lü4 kan4 kan4 xue3 ， xin1 dan1 nian4 nian4 hui1 。
- you3 huai2 lian2 duan4 yan4 ， wu2 si1 xi1 shu1 mei2 。
- xu4 hou4 yan3 sheng1 xie4 ， shu1 han2 chang2 zhuan3 lei2 。
- zhu2 hua1 hong2 suo3 sui4 ， xiang1 wu4 bi4 pai2 huai2 。
- zuo2 meng4 shu1 san1 qie4 ， ping2 sheng1 jiu3 yi4 bei1 。
- chuang2 tou2 xin1 li4 ri4 ， yi1 shang4 jiu4 chen2 ai1 。
- yao2 luo4 he2 kan1 liu3 ， fen1 yun2 ge4 meng4 huai2 。
- xi4 guang1 neng2 ji1 xu1 ， shi4 shi4 ju4 you1 zai1 。
- qi2 lu4 dong1 xi1 bian4 ， xi1 e2 ri4 ye4 cui1 。
- tou2 lu2 yuan2 zi4 jue2 ， huai2 bao4 gu4 ying1 kai1 。
- yong3 yue4 jin1 he2 yi4 ， qing1 huang2 mu4 zi4 zai1 。
- shen1 mou2 tong2 chi4 yan4 ， zheng4 er3 yuan4 hao1 lai2 。

## 注释

## 译文

## 赏析
