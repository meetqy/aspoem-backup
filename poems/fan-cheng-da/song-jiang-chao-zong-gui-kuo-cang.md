---
id: fan-cheng-da-song-jiang-chao-zong-gui-kuo-cang
title: 送江朝宗歸括蒼
titlePinyin: song4 jiang1 chao2 zong1 gui1 kuo4 cang1
titleSlug: song-jiang-chao-zong-gui-kuo-cang
author: 范成大
authorPinyin: fan4 cheng2 da4
authorSlug: fan-cheng-da
dynasty: 宋
dynastyPinyin: song4
dynastySlug: song
tags: []
---

## 正文

- 半生三邂逅，相看成老翁。
- 詩情故崒嵂，袖有天都峰。
- 江山佳麗地，登臨苦匆匆。
- 塔燈落淮水，寺樓倚霜空。
- 攟拾著錦囊，撫掌夸窮工。
- 歸轡不可挽，思入孤征鴻。
- 洞天我昔遊，俛仰星一終。
- 士友歎契闊，吏民念罷癃。
- 婆娑故將軍，白髮簿書叢。
- 足趼雖四方，夢寐煙雨東。
- 歸田有脚力，尚往尋行蹤。
- 期君斬寒藤，伴我搘枯筇。

## 拼音

- ban4 sheng1 san1 xie4 hou4 ， xiang1 kan4 cheng2 lao3 weng1 。
- shi1 qing2 gu4 zu2 lü4 ， xiu4 you3 tian1 du1 feng1 。
- jiang1 shan1 jia1 li2 di4 ， deng1 lin2 ku3 cong1 cong1 。
- ta3 deng1 luo4 huai2 shui3 ， si4 lou2 yi3 shuang1 kong1 。
- jun4 shi2 zhu4 jin3 nang2 ， fu3 zhang3 kua1 qiong2 gong1 。
- gui1 pei4 bu4 ke3 wan3 ， si1 ru4 gu1 zheng1 hong2 。
- dong4 tian1 wo3 xi1 you2 ， fu3 yang3 xing1 yi4 zhong1 。
- shi4 you3 tan4 qi4 kuo4 ， li4 min2 nian4 ba4 long2 。
- po2 suo1 gu4 jiang1 jun1 ， bai2 fa4 bo2 shu1 cong2 。
- zu2 jian3 sui1 si4 fang1 ， meng4 mei4 yan1 yu3 dong1 。
- gui1 tian2 you3 jiao3 li4 ， shang4 wang3 xun2 xing2 zong1 。
- qi1 jun1 zhan3 han2 teng2 ， ban4 wo3 zhi1 ku1 qiong2 。

## 注释

## 译文

## 赏析
