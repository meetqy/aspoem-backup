---
id: wang-ting-gui-guan-xu-ming-shu-hua-xiang-xi-mo-ya-tu
title: 觀徐明叔畫湘西磨崖圖
titlePinyin: guan1 xu2 ming2 shu1 hua4 xiang1 xi1 mo2 ya2 tu2
titleSlug: guan-xu-ming-shu-hua-xiang-xi-mo-ya-tu
author: 王庭珪
authorPinyin: wang2 ting2 gui1
authorSlug: wang-ting-gui
dynasty: 宋
dynastyPinyin: song4
dynastySlug: song
tags: []
---

## 正文

- 衡山高出北斗邊，九疑蒼梧相屬聯。
- 羣峰環走如却立，山脚插入瀟湘川。
- 朱陵渺邈迷處所，白鶴噴薄飛流泉。
- 坐看徐郎拂絹素，盡驅山岳置眼前。
- 徐郎豈是真畫手，酒酣遊戲乃其天。
- 巴陵洞庭連浦溆，鯨鯢蟠穴爲賊淵。
- 詔謂將軍出旗鼓，樓船蹴踏驚浪喧。
- 欃槍夜落照湖水，雕弓十萬猶控弦。
- 湘西古寺最奇絕，丹崖翠壁開何年。
- 况公文章善敘事，大字怪偉宜鑱鐫。
- 中書異時觀落筆，因煩吮墨圖凌煙。
- 孟公韓公毛髪動，腰靫大羽冠進賢。
- 他年中興事可考，公名亦與兹山傳。

## 拼音

- heng2 shan1 gao1 chu1 bei3 dou3 bian1 ， jiu3 yi2 cang1 wu2 xiang1 shu3 lian2 。
- qun2 feng1 huan2 zou3 ru2 que4 li4 ， shan1 jiao3 cha1 ru4 xiao1 xiang1 chuan1 。
- zhu1 ling2 miao3 miao3 mi2 chu3 suo3 ， bai2 he4 pen1 bao2 fei1 liu2 quan2 。
- zuo4 kan4 xu2 lang2 fu2 juan4 su4 ， jin4 qu1 shan1 yue4 zhi4 yan3 qian2 。
- xu2 lang2 qi3 shi4 zhen1 hua4 shou3 ， jiu3 han1 you2 xi4 nai3 qi2 tian1 。
- ba1 ling2 dong4 ting2 lian2 pu3 xu4 ， jing1 ni2 pan2 xue2 wei2 zei2 yuan1 。
- zhao4 wei4 jiang1 jun1 chu1 qi2 gu3 ， lou2 chuan2 cu4 ta4 jing1 lang4 xuan1 。
- chan2 qiang1 ye4 luo4 zhao4 hu2 shui3 ， diao1 gong1 shi2 wan4 you2 kong4 xian2 。
- xiang1 xi1 gu3 si4 zui4 qi2 jue2 ， dan1 ya2 cui4 bi4 kai1 he2 nian2 。
- kuang4 gong1 wen2 zhang1 shan4 xu4 shi4 ， da4 zi4 guai4 wei3 yi2 chan2 juan1 。
- zhong1 shu1 yi4 shi2 guan1 luo4 bi3 ， yin1 fan2 shun3 mo4 tu2 ling2 yan1 。
- meng4 gong1 han2 gong1 mao2 fa4 dong4 ， yao1 cha2 da4 yu3 guan1 jin4 xian2 。
- ta1 nian2 zhong1 xing1 shi4 ke3 kao3 ， gong1 ming2 yi4 yu3 zi1 shan1 chuan2 。

## 注释

## 译文

## 赏析
