---
id: wang-ting-gui-he-shi-cui-zhong-yang-ri-xie-yu-song-jiu
title: 和施倅重陽日謝予送酒
titlePinyin: he2 shi1 cui4 zhong4 yang2 ri4 xie4 yu3 song4 jiu3
titleSlug: he-shi-cui-zhong-yang-ri-xie-yu-song-jiu
author: 王庭珪
authorPinyin: wang2 ting2 gui1
authorSlug: wang-ting-gui
dynasty: 宋
dynastyPinyin: song4
dynastySlug: song
tags: []
---

## 正文

- 東坡異時談醉鄉，怒罵嬉笑成文章。
- 其中廣莫幾萬里，脫略禮法侔鴻荒。
- 初無愛憎與喜怒，豈有寒暑與炎凉。
- 後世乃與醉鄉隔，糟粕始變鵝兒黄。
- 三杯危坐亦拱手，儼如冠劍侍君王。
- 淵明不飲時節改，霜風九月籬菊芳。
- 舉頭忽見南山翠，便覺逸氣登羲皇。
- 揮毫落紙得佳句，流涎露頂庸何傷。
- 甕下被縳烏足取，定無奚童攜錦囊。
- 安用船頭置百斛，又令口不離杯觴。
- 醉翁飲少輙已醉，胸中了了初不忘。
- 八仙脫醉尤可笑，騎馬落井何其強。

## 拼音

- dong1 po1 yi4 shi2 tan2 zui4 xiang1 ， nu4 ma4 xi1 xiao4 cheng2 wen2 zhang1 。
- qi2 zhong1 guang3 mo4 ji1 wan4 li3 ， tuo1 lüe4 li3 fa3 mou2 hong2 huang1 。
- chu1 wu2 ai4 zeng1 yu3 xi3 nu4 ， qi3 you3 han2 shu3 yu3 yan2 liang2 。
- hou4 shi4 nai3 yu3 zui4 xiang1 ge2 ， zao1 po4 shi3 bian4 e2 er2 huang2 。
- san1 bei1 wei1 zuo4 yi4 gong3 shou3 ， yan3 ru2 guan1 jian4 shi4 jun1 wang2 。
- yuan1 ming2 bu4 yin3 shi2 jie2 gai3 ， shuang1 feng1 jiu3 yue4 li2 ju2 fang1 。
- ju3 tou2 hu1 jian4 nan2 shan1 cui4 ， bian4 jue2 yi4 qi4 deng1 xi1 huang2 。
- hui1 hao2 luo4 zhi3 de2 jia1 ju4 ， liu2 xian2 lu4 ding3 yong1 he2 shang1 。
- weng4 xia4 bei4 zhuan4 wu1 zu2 qu3 ， ding4 wu2 xi1 tong2 xie2 jin3 nang2 。
- an1 yong4 chuan2 tou2 zhi4 bai3 hu2 ， you4 ling4 kou3 bu4 li2 bei1 shang1 。
- zui4 weng1 yin3 shao3 zhe2 yi3 zui4 ， xiong1 zhong1 liao3 liao3 chu1 bu2 wang4 。
- ba1 xian1 tuo1 zui4 you2 ke3 xiao4 ， qi2 ma3 luo4 jing3 he2 qi2 qiang2 。

## 注释

## 译文

## 赏析
