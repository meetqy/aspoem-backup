---
id: wang-ting-gui-yin-bei-xing
title: 寅陂行
titlePinyin: yin2 bei1 xing2
titleSlug: yin-bei-xing
author: 王庭珪
authorPinyin: wang2 ting2 gui1
authorSlug: wang-ting-gui
dynasty: 宋
dynastyPinyin: song4
dynastySlug: song
tags: []
---

## 正文

- 安成城頭烏夜宿，啼烏未起雞登木。
- 傾村入城來送君，馬首摩肩袂相屬。
- 但有龐首不識名，何物老翁出山谷。
- 老翁持酒前致詞，家住西村大江曲。
- 大江兩岸皆腴田，古有寅陂置官屬。
- 自從陂廢田亦荒，官中無人開舊瀆。
- 公沿故道堰横流，陂傍秔稻年年熟。
- 今年雖旱翁不憂，田頭已打新舂穀。
- 誰云此陂會當復，老父曾聞兩黄鵠。
- 嗟哉如君不負丞，躬行阡陌勸農耕。
- 監司項背只相望，風謡滿路胡不聽。
- 胡不聽，寅陂行，爲扣天閽叫一聲。

## 拼音

- an1 cheng2 cheng2 tou2 wu1 ye4 su4 ， ti2 wu1 wei4 qi3 ji1 deng1 mu4 。
- qing1 cun1 ru4 cheng2 lai2 song4 jun1 ， ma3 shou3 mo2 jian1 mei4 xiang1 shu3 。
- dan4 you3 pang2 shou3 bu4 shi2 ming2 ， he2 wu4 lao3 weng1 chu1 shan1 gu3 。
- lao3 weng1 chi2 jiu3 qian2 zhi4 ci2 ， jia1 zhu4 xi1 cun1 da4 jiang1 qu3 。
- da4 jiang1 liang3 an4 jie1 yu2 tian2 ， gu3 you3 yin2 bei1 zhi4 guan1 shu3 。
- zi4 cong2 bei1 fei4 tian2 yi4 huang1 ， guan1 zhong1 wu2 ren2 kai1 jiu4 du2 。
- gong1 yan2 gu4 dao4 yan4 heng2 liu2 ， bei1 bang4 jing1 dao4 nian2 nian2 shu2 。
- jin1 nian2 sui1 han4 weng1 bu4 you1 ， tian2 tou2 yi3 da3 xin1 chong1 gu3 。
- shui2 yun2 ci3 bei1 hui4 dang1 fu4 ， lao3 fu4 ceng2 wen2 liang3 huang2 hu2 。
- jie1 zai1 ru2 jun1 bu2 fu4 cheng2 ， gong1 xing2 qian1 mo4 quan4 nong2 geng1 。
- jian1 si1 xiang4 bei4 zhi1 xiang1 wang4 ， feng1 yao2 man3 lu4 hu2 bu4 ting1 。
- hu2 bu4 ting1 ， yin2 bei1 xing2 ， wei2 kou4 tian1 hun1 jiao4 yi4 sheng1 。

## 注释

## 译文

## 赏析
