---
id: wang-ting-gui-ci-yun-ceng-yu-cai-cui-yue-tang-xue-shi
title: 次韻曾育才翠樾堂雪詩
titlePinyin: ci4 yun4 ceng2 yu4 cai2 cui4 yue4 tang2 xue3 shi1
titleSlug: ci-yun-ceng-yu-cai-cui-yue-tang-xue-shi
author: 王庭珪
authorPinyin: wang2 ting2 gui1
authorSlug: wang-ting-gui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 哦君翠樾堂中雪，詞如劍戟相磨切。
- 又如牛鐸應黄鍾，水中躍出蕤賓鐵。
- 因誦東坡憶雪詩，城郭山川兩奇絕。
- 翠樾堂中雪復然，敢擬片詞增竄竊。
- 長安道上醉騎驢，忍凍不知蹄屢蹶。
- 爭似淮西破賊時，蔡州城外沙如月。
- 將軍一箭射欃槍，夜落城頭曉方滅。
- 捷書飛奏不動塵，露布馳來迷玉闕。
- 醉翁句律號令嚴，凍口何由更開說。
- 銀杯任逐馬蹄翻，斷藁殘編且扃鐍。

## 拼音

- o4 jun1 cui4 yue4 tang2 zhong1 xue3 ， ci2 ru2 jian4 ji3 xiang1 mo2 qie4 。
- you4 ru2 niu2 duo2 ying1 huang2 zhong1 ， shui3 zhong1 yue4 chu1 rui2 bin1 tie3 。
- yin1 song4 dong1 po1 yi4 xue3 shi1 ， cheng2 guo1 shan1 chuan1 liang3 qi2 jue2 。
- cui4 yue4 tang2 zhong1 xue3 fu4 ran2 ， gan3 ni3 pian4 ci2 zeng1 cuan4 qie4 。
- chang2 an1 dao4 shang4 zui4 qi2 lü2 ， ren3 dong4 bu4 zhi1 ti2 lü3 jue3 。
- zheng1 si4 huai2 xi1 po4 zei2 shi2 ， cai4 zhou1 cheng2 wai4 sha1 ru2 yue4 。
- jiang1 jun1 yi2 jian4 she4 chan2 qiang1 ， ye4 luo4 cheng2 tou2 xiao3 fang1 mie4 。
- jie2 shu1 fei1 zou4 bu2 dong4 chen2 ， lu4 bu4 chi2 lai2 mi2 yu4 que4 。
- zui4 weng1 ju4 lü4 hao4 ling4 yan2 ， dong4 kou3 he2 you2 geng4 kai1 shuo1 。
- yin2 bei1 ren4 zhu2 ma3 ti2 fan1 ， duan4 gao3 can2 bian1 qie3 jiong1 jue2 。

## 注释

## 译文

## 赏析
