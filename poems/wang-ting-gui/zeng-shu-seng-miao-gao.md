---
id: wang-ting-gui-zeng-shu-seng-miao-gao
title: 贈蜀僧妙高
titlePinyin: zeng4 shu3 seng1 miao4 gao1
titleSlug: zeng-shu-seng-miao-gao
author: 王庭珪
authorPinyin: wang2 ting2 gui1
authorSlug: wang-ting-gui
dynasty: 宋
dynastyPinyin: song4
dynastySlug: song
tags: []
---

## 正文

- 峨眉山頭古時月，浮雲捲盡塵埃滅。
- 曾隨僧宴入中京，光照九天開玉闕。
- 山月如今亦送君，影落洞庭波底徹。
- 此時看月憶峨眉，山色湖光兩奇絕。
- 明月隨君却復東，千里相思共吳越。
- 問言古月與今月，水鳥風林盡能說。
- 溪邊惜别重吟哦，顧我無才奈若何。
- 他日長安逢李白，再乞峨眉山月歌。

## 拼音

- e2 mei2 shan1 tou2 gu3 shi2 yue4 ， fu2 yun2 juan3 jin4 chen2 ai1 mie4 。
- ceng2 sui2 seng1 yan4 ru4 zhong1 jing1 ， guang1 zhao4 jiu3 tian1 kai1 yu4 que4 。
- shan1 yue4 ru2 jin1 yi4 song4 jun1 ， ying3 luo4 dong4 ting2 bo1 di3 che4 。
- ci3 shi2 kan4 yue4 yi4 e2 mei2 ， shan1 se4 hu2 guang1 liang3 qi2 jue2 。
- ming2 yue4 sui2 jun1 que4 fu4 dong1 ， qian1 li3 xiang1 si1 gong4 wu2 yue4 。
- wen4 yan2 gu3 yue4 yu3 jin1 yue4 ， shui3 niao3 feng1 lin2 jin4 neng2 shuo1 。
- xi1 bian1 xi1 bie2 zhong4 yin2 e2 ， gu4 wo3 wu2 cai2 nai4 ruo4 he2 。
- ta1 ri4 chang2 an1 feng2 li3 bai2 ， zai4 qi3 e2 mei2 shan1 yue4 ge1 。

## 注释

## 译文

## 赏析
