---
id: wang-ting-gui-ti-luo-chou-lao-jia-ming-fei-ci-han-tu
title: 題羅疇老家明妃辭漢圖
titlePinyin: ti2 luo2 chou2 lao3 jia1 ming2 fei1 ci2 han4 tu2
titleSlug: ti-luo-chou-lao-jia-ming-fei-ci-han-tu
author: 王庭珪
authorPinyin: wang2 ting2 gui1
authorSlug: wang-ting-gui
dynasty: 宋
dynastyPinyin: song4
dynastySlug: song
tags: []
---

## 正文

- 明妃辭漢出宮門，豐容靚飾朝至尊。
- 至尊左右皆動色，明妃欲語咽復吞。
- 三千蛾眉塞天閽，帝獨不識王昭君。
- 顧影徘徊復良久，尚冀君王一回首。
- 當時自倚絕世姿，不將賂結毛延壽。
- 可憐朱網畫香車，却來遠嫁呼韓邪。
- 不如歸州舊村女，三幅羅裙兩髻了。
- 陌上花開大隄暖，細雨春風歸緩緩。
- 寧從禁籞落胡沙，長路漫漫碧雲斷。
- 忽看漢月照氈裘，淚濕彈絲錦臂韝。
- 龍眠會作無聲句，寫得當時一段愁。

## 拼音

- ming2 fei1 ci2 han4 chu1 gong1 men2 ， feng1 rong2 jing4 shi4 chao2 zhi4 zun1 。
- zhi4 zun1 zuo3 you4 jie1 dong4 se4 ， ming2 fei1 yu4 yu3 yan4 fu4 tun1 。
- san1 qian1 e2 mei2 sai1 tian1 hun1 ， di4 du2 bu4 shi2 wang2 zhao1 jun1 。
- gu4 ying3 pai2 huai2 fu4 liang2 jiu3 ， shang4 ji4 jun1 wang2 yi4 hui2 shou3 。
- dang1 shi2 zi4 yi3 jue2 shi4 zi1 ， bu4 jiang1 lu4 jie2 mao2 yan2 shou4 。
- ke3 lian2 zhu1 wang3 hua4 xiang1 ju1 ， que4 lai2 yuan3 jia4 hu1 han2 xie2 。
- bu4 ru2 gui1 zhou1 jiu4 cun1 nü3 ， san1 fu2 luo2 qun2 liang3 ji4 le0 。
- mo4 shang4 hua1 kai1 da4 di1 nuan3 ， xi4 yu3 chun1 feng1 gui1 huan3 huan3 。
- ning2 cong2 jin4 yu4 luo4 hu2 sha1 ， chang2 lu4 man4 man4 bi4 yun2 duan4 。
- hu1 kan4 han4 yue4 zhao4 zhan1 qiu2 ， lei4 shi1 dan4 si1 jin3 bi4 gou1 。
- long2 mian2 hui4 zuo4 wu2 sheng1 ju4 ， xie3 de2 dang1 shi2 yi2 duan4 chou2 。

## 注释

## 译文

## 赏析
