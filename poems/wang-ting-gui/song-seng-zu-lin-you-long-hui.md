---
id: wang-ting-gui-song-seng-zu-lin-you-long-hui
title: 送僧祖麟遊龍會
titlePinyin: song4 seng1 zu3 lin2 you2 long2 hui4
titleSlug: song-seng-zu-lin-you-long-hui
author: 王庭珪
authorPinyin: wang2 ting2 gui1
authorSlug: wang-ting-gui
dynasty: 宋
dynastyPinyin: song4
dynastySlug: song
tags: []
---

## 正文

- 大仰古禪窟，秀色摩穹蒼。
- 蜿蜒屬龍會，半壁開寶坊。
- 中有寂寞人，宴坐花雨傍。
- 杜門不說法，碧眼照胡床。
- 子昔喜行脚，拄杖走四方。
- 所至螺鼓閙，正作佛事忙。
- 是中不可住，令人心發狂。
- 却尋龍會山，夜深聞妙香。
- 起望山上月，千山同一光。
- 從來遠行客，終必還故鄉。
- 便當隨月歸，急掃松下房。
- 芒屩儻已具，留錢辦茶湯。

## 拼音

- da4 yang3 gu3 shan4 ku1 ， xiu4 se4 mo2 qiong2 cang1 。
- wan1 yan2 shu3 long2 hui4 ， ban4 bi4 kai1 bao3 fang1 。
- zhong1 you3 ji4 mo4 ren2 ， yan4 zuo4 hua1 yu3 bang4 。
- du4 men2 bu4 shuo1 fa3 ， bi4 yan3 zhao4 hu2 chuang2 。
- zi3 xi1 xi3 xing2 jiao3 ， zhu3 zhang4 zou3 si4 fang1 。
- suo3 zhi4 luo2 gu3 nao4 ， zheng4 zuo4 fo2 shi4 mang2 。
- shi4 zhong1 bu4 ke3 zhu4 ， ling4 ren2 xin1 fa1 kuang2 。
- que4 xun2 long2 hui4 shan1 ， ye4 shen1 wen2 miao4 xiang1 。
- qi3 wang4 shan1 shang4 yue4 ， qian1 shan1 tong2 yi4 guang1 。
- cong2 lai2 yuan3 xing2 ke4 ， zhong1 bi4 huan2 gu4 xiang1 。
- bian4 dang1 sui2 yue4 gui1 ， ji2 sao3 song1 xia4 fang2 。
- mang2 jue1 tang3 yi3 ju4 ， liu2 qian2 ban4 cha2 tang1 。

## 注释

## 译文

## 赏析
