---
id: wang-ting-gui-yu-qi-guan-lei-nian-liu-yuan-bi-zuo-shi-jian-mian-ci-yun-feng-xie
title: 余棄官累年劉元弼作詩見勉次韻奉謝
titlePinyin: yu2 qi4 guan1 lei3 nian2 liu2 yuan2 bi4 zuo4 shi1 jian4 mian3 ci4 yun4 feng4 xie4
titleSlug: yu-qi-guan-lei-nian-liu-yuan-bi-zuo-shi-jian-mian-ci-yun-feng-xie
author: 王庭珪
authorPinyin: wang2 ting2 gui1
authorSlug: wang-ting-gui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 我生寡結交，論議誰與質。
- 憤氣不可蟠，龍蛇走鬰律。
- 少年學奇字，費力弄紙筆。
- 不讀五千卷，亦慕入此室。
- 腰間插櫑具，談兵尤縱逸。
- 時方用巨人，顧我何品秩。
- 往年承平久，出師無紀律。
- 群盗尚縱横，豈但開邊失。
- 皇威振海岱，戈甲耀霜日。
- 自可掃欃槍，掩耳驚雷疾。
- 故人起閭巷，宿昔登近密。
- 聲焰動四方，風雲生咤叱。
- 犬羊猶爛漫，氛氣何時畢。
- 感公贈以言，欲往非儔匹。
- 此事恐不免，高卧安敢必。

## 拼音

- wo3 sheng1 gua3 jie2 jiao1 ， lun4 yi4 shui2 yu3 zhi4 。
- fen4 qi4 bu4 ke3 pan2 ， long2 she2 zou3 yu4 lü4 。
- shao4 nian2 xue2 qi2 zi4 ， fei4 li4 nong4 zhi3 bi3 。
- bu4 du2 wu3 qian1 juan4 ， yi4 mu4 ru4 ci3 shi4 。
- yao1 jian4 cha1 lei2 ju4 ， tan2 bing1 you2 zong4 yi4 。
- shi2 fang1 yong4 ju4 ren2 ， gu4 wo3 he2 pin3 zhi4 。
- wang3 nian2 cheng2 ping2 jiu3 ， chu1 shi1 wu2 ji4 lü4 。
- qun2 dao4 shang4 zong4 heng2 ， qi3 dan4 kai1 bian1 shi1 。
- huang2 wei1 zhen4 hai3 dai4 ， ge1 jia3 yao4 shuang1 ri4 。
- zi4 ke3 sao3 chan2 qiang1 ， yan3 er3 jing1 lei2 ji2 。
- gu4 ren2 qi3 lü2 xiang4 ， su4 xi1 deng1 jin4 mi4 。
- sheng1 yan4 dong4 si4 fang1 ， feng1 yun2 sheng1 zha4 chi4 。
- quan3 yang2 you2 lan4 man4 ， fen1 qi4 he2 shi2 bi4 。
- gan3 gong1 zeng4 yi3 yan2 ， yu4 wang3 fei1 chou2 pi3 。
- ci3 shi4 kong3 bu4 mian3 ， gao1 wo4 an1 gan3 bi4 。

## 注释

## 译文

## 赏析
