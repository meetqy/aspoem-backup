---
id: wang-ting-gui-song-ge-de-yu
title: 送葛德裕
titlePinyin: song4 ge3 de2 yu4
titleSlug: song-ge-de-yu
author: 王庭珪
authorPinyin: wang2 ting2 gui1
authorSlug: wang-ting-gui
dynasty: 宋
dynastyPinyin: song4
dynastySlug: song
tags: []
---

## 正文

- 捧檄困米鹽，戴星入州府。
- 官卑強趨走，出語不媚嫵。
- 坐此觸駭機，三人忽成虎。
- 况聞郡公曹，士論極患苦。
- 禍福在牙頰，驕氣溢眉宇。
- 念君鸞鳯栖，孰若黄鵠舉。
- 負材淹簿領，擺脫即騫翥。
- 高興動長川，插旗催轉艣。
- 帆經一柱觀，清風九江渚。
- 蛟龍蹙横波，樓船照秋浦。
- 兹遊定有得，因之壯心膂。
- 丞相新開藩，門闌壓吳楚。
- 豪英氣概中，人物粲可數。
- 相逢一笑樂，細與論今古。
- 若問山間人，披蓑釣烟雨。

## 拼音

- peng3 xi2 kun4 mi3 yan2 ， dai4 xing1 ru4 zhou1 fu3 。
- guan1 bei1 qiang2 qu1 zou3 ， chu1 yu3 bu2 mei4 wu3 。
- zuo4 ci3 chu4 hai4 ji1 ， san1 ren2 hu1 cheng2 hu3 。
- kuang4 wen2 jun4 gong1 cao2 ， shi4 lun4 ji2 huan4 ku3 。
- huo4 fu2 zai4 ya2 jia2 ， jiao1 qi4 yi4 mei2 yu3 。
- nian4 jun1 luan2 feng4 qi1 ， shu2 ruo4 huang2 hu2 ju3 。
- fu4 cai2 yan1 bo2 ling3 ， bai3 tuo1 ji2 qian1 zhu4 。
- gao1 xing1 dong4 chang2 chuan1 ， cha1 qi2 cui1 zhuan3 lu3 。
- fan1 jing1 yi2 zhu4 guan1 ， qing1 feng1 jiu3 jiang1 zhu3 。
- jiao1 long2 cu4 heng2 bo1 ， lou2 chuan2 zhao4 qiu1 pu3 。
- zi1 you2 ding4 you3 de2 ， yin1 zhi1 zhuang4 xin1 lü3 。
- cheng2 xiang4 xin1 kai1 fan1 ， men2 lan2 ya1 wu2 chu3 。
- hao2 ying1 qi4 gai4 zhong1 ， ren2 wu4 can4 ke3 shu4 。
- xiang1 feng2 yi2 xiao4 le4 ， xi4 yu3 lun4 jin1 gu3 。
- ruo4 wen4 shan1 jian4 ren2 ， pi1 suo1 diao4 yan1 yu3 。

## 注释

## 译文

## 赏析
