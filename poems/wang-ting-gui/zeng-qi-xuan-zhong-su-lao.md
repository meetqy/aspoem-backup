---
id: wang-ting-gui-zeng-qi-xuan-zhong-su-lao
title: 贈齊軒仲素老
titlePinyin: zeng4 qi2 xuan1 zhong4 su4 lao3
titleSlug: zeng-qi-xuan-zhong-su-lao
author: 王庭珪
authorPinyin: wang2 ting2 gui1
authorSlug: wang-ting-gui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 秀嶺明東城，飛翠横空斷。
- 烟霞互滅没，爽氣浮清旦。
- 旁連仙人居，樓殿出天半。
- 金龍蟠繡柱，銀榜開琳館。
- 齊軒面青葱，下瞰綠篠岸。
- 我嘗醉其上，謳吟雜悲歎。
- 一時賢士夫，車馬共遊款。
- 當年二學士，落筆瀉銀漢。
- 曾賦齊軒詩，字字星斗爛。
- 事逐雲雨空，鬼錄尚可按。
- 重來兵火餘，觸目自悽惋。
- 唯有軒前山，秀色還舊觀。
- 曉猿驚未已，歸袂何必挽。
- 胡爲走塵埃，廢此奇一段。
- 山靈亦可畏，移文定嘲玩。

## 拼音

- xiu4 ling3 ming2 dong1 cheng2 ， fei1 cui4 heng2 kong1 duan4 。
- yan1 xia2 hu4 mie4 mei2 ， shuang3 qi4 fu2 qing1 dan4 。
- pang2 lian2 xian1 ren2 ju1 ， lou2 dian4 chu1 tian1 ban4 。
- jin1 long2 pan2 xiu4 zhu4 ， yin2 bang3 kai1 lin2 guan3 。
- qi2 xuan1 mian4 qing1 cong1 ， xia4 kan4 lü4 xiao3 an4 。
- wo3 chang2 zui4 qi2 shang4 ， ou1 yin2 za2 bei1 tan4 。
- yi4 shi2 xian2 shi4 fu1 ， ju1 ma3 gong4 you2 kuan3 。
- dang1 nian2 er4 xue2 shi4 ， luo4 bi3 xie4 yin2 han4 。
- ceng2 fu4 qi2 xuan1 shi1 ， zi4 zi4 xing1 dou3 lan4 。
- shi4 zhu2 yun2 yu3 kong1 ， gui3 lu4 shang4 ke3 an4 。
- zhong4 lai2 bing1 huo3 yu2 ， chu4 mu4 zi4 qi1 wan3 。
- wei2 you3 xuan1 qian2 shan1 ， xiu4 se4 huan2 jiu4 guan1 。
- xiao3 yuan2 jing1 wei4 yi3 ， gui1 mei4 he2 bi4 wan3 。
- hu2 wei2 zou3 chen2 ai1 ， fei4 ci3 qi2 yi2 duan4 。
- shan1 ling2 yi4 ke3 wei4 ， yi2 wen2 ding4 chao2 wan2 。

## 注释

## 译文

## 赏析
