---
id: wang-ting-gui-xie-zhang-qin-fu-ji-yi-hui-ling-shou-zhang
title: 謝張欽夫機宜惠靈壽杖
titlePinyin: xie4 zhang1 qin1 fu1 ji1 yi2 hui4 ling2 shou4 zhang4
titleSlug: xie-zhang-qin-fu-ji-yi-hui-ling-shou-zhang
author: 王庭珪
authorPinyin: wang2 ting2 gui1
authorSlug: wang-ting-gui
dynasty: 宋
dynastyPinyin: song4
dynastySlug: song
tags: []
---

## 正文

- 九疑連綿青未了，郴江擘出蛟龍吼。
- 雷公霹靂搜巖幽，化爲鬰律黄蛇走。
- 飛電迸火出奇節，黄蛇走立僵如鐡。
- 攜看玉女洗頭盆，拄上九疑探禹穴。
- 莫挑馬箠渡黄河，莫扣天門閽者訶。
- 但掛百錢時一醉，從教風雨濕漁蓑。
- 青錢學士年方少，年少羞爲老人調。
- 即看飛步上蓬瀛，别有青藜夜相照。

## 拼音

- jiu3 yi2 lian2 mian2 qing1 wei4 liao3 ， chen1 jiang1 bo4 chu1 jiao1 long2 hou3 。
- lei2 gong1 pi1 li4 sou1 yan2 you1 ， hua4 wei2 yu4 lü4 huang2 she2 zou3 。
- fei1 dian4 beng4 huo3 chu1 qi2 jie2 ， huang2 she2 zou3 li4 jiang1 ru2 tie3 。
- xie2 kan4 yu4 nü3 xi3 tou2 pen2 ， zhu3 shang4 jiu3 yi2 tan4 yu3 xue2 。
- mo4 tiao1 ma3 chui2 du4 huang2 he2 ， mo4 kou4 tian1 men2 hun1 zhe3 he1 。
- dan4 gua4 bai3 qian2 shi2 yi2 zui4 ， cong2 jiao4 feng1 yu3 shi1 yu2 suo1 。
- qing1 qian2 xue2 shi4 nian2 fang1 shao3 ， nian2 shao4 xiu1 wei2 lao3 ren2 diao4 。
- ji2 kan4 fei1 bu4 shang4 peng2 ying2 ， bie2 you3 qing1 li2 ye4 xiang1 zhao4 。

## 注释

## 译文

## 赏析
