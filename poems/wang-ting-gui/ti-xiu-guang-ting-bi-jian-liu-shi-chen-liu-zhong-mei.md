---
id: wang-ting-gui-ti-xiu-guang-ting-bi-jian-liu-shi-chen-liu-zhong-mei
title: 題秀光亭壁餞劉世臣劉仲美
titlePinyin: ti2 xiu4 guang1 ting2 bi4 jian4 liu2 shi4 chen2 liu2 zhong4 mei3
titleSlug: ti-xiu-guang-ting-bi-jian-liu-shi-chen-liu-zhong-mei
author: 王庭珪
authorPinyin: wang2 ting2 gui1
authorSlug: wang-ting-gui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 飛雨灑簷角，車騎散巖隈。
- 臨池張翠幕，衆賢會高臺。
- 坐中蟾宮客，再占北斗魁。
- 復有南巷阮，少年負英才。
- 兩公俱博雅，胸臆天所開。
- 明春試殿陛，筆力翻風雷。
- 臚傳姓名出，聲聞落九垓。
- 今宵且盡醉，須覆掌中杯。
- 朝來得好語，仍聞小人災。
- 請觀盧溪老，談笑消姦回。
- 見敵未嘗動，坐令敵傾摧。
- 庸兒不量力，自倒非人推。
- 舉此卜二友，否極終泰來。

## 拼音

- fei1 yu3 sa3 yan2 jiao3 ， ju1 qi2 san4 yan2 wei1 。
- lin2 chi2 zhang1 cui4 mu4 ， zhong4 xian2 hui4 gao1 tai2 。
- zuo4 zhong1 chan2 gong1 ke4 ， zai4 zhan4 bei3 dou3 kui2 。
- fu4 you3 nan2 xiang4 ruan3 ， shao4 nian2 fu4 ying1 cai2 。
- liang3 gong1 ju4 bo2 ya3 ， xiong1 yi4 tian1 suo3 kai1 。
- ming2 chun1 shi4 dian4 bi4 ， bi3 li4 fan1 feng1 lei2 。
- lu2 chuan2 xing4 ming2 chu1 ， sheng1 wen2 luo4 jiu3 gai1 。
- jin1 xiao1 qie3 jin4 zui4 ， xu1 fu4 zhang3 zhong1 bei1 。
- chao2 lai2 de2 hao3 yu3 ， reng2 wen2 xiao3 ren2 zai1 。
- qing3 guan1 lu2 xi1 lao3 ， tan2 xiao4 xiao1 jian1 hui2 。
- jian4 di2 wei4 chang2 dong4 ， zuo4 ling4 di2 qing1 cui1 。
- yong1 er2 bu2 liang4 li4 ， zi4 dao3 fei1 ren2 tui1 。
- ju3 ci3 bu3 er4 you3 ， fou3 ji2 zhong1 tai4 lai2 。

## 注释

## 译文

## 赏析
