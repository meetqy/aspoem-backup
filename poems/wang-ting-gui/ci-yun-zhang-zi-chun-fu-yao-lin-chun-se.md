---
id: wang-ting-gui-ci-yun-zhang-zi-chun-fu-yao-lin-chun-se
title: 次韻張子春賦瑤林春色
titlePinyin: ci4 yun4 zhang1 zi3 chun1 fu4 yao2 lin2 chun1 se4
titleSlug: ci-yun-zhang-zi-chun-fu-yao-lin-chun-se
author: 王庭珪
authorPinyin: wang2 ting2 gui1
authorSlug: wang-ting-gui
dynasty: 宋
dynastyPinyin: song4
dynastySlug: song
tags: []
---

## 正文

- 花間酌酒邀明月，月照金罇佳興發。
- 鯨吞霧捲百川空，醉挽酴醿落香雪。
- 便將壘麴築糟邱，酴醿壓膏麥爲糵。
- 釀成忽見張公子，公子家居近丹闕。
- 爲余乘興誇洛陽，笑指沙頭卧雙榼。
- 洛陽視此真草野，敢辱新詩借牙頰。
- 瑤林名字出風塵，未遇知音那敢說。
- 况能大讀離騷句，痛飲雖多不爲餮。
- 未識王家碧玉香，彷彿東坡真一訣。
- 誅茅本結方外人，豈用禮法相分别。
- 預拂瑤林一片石，與君醉過清明節。
- 窮亦不足悲，達亦不足悅。
- 酒闌拔劍露肝膽，正恐不免論功業。

## 拼音

- hua1 jian4 zhuo2 jiu3 yao1 ming2 yue4 ， yue4 zhao4 jin1 zun1 jia1 xing1 fa1 。
- jing1 tun1 wu4 juan3 bai3 chuan1 kong1 ， zui4 wan3 tu2 mi2 luo4 xiang1 xue3 。
- bian4 jiang1 lei3 qu1 zhu4 zao1 qiu1 ， tu2 mi2 ya1 gao1 mai4 wei2 nie4 。
- niang4 cheng2 hu1 jian4 zhang1 gong1 zi3 ， gong1 zi3 jia1 ju1 jin4 dan1 que4 。
- wei2 yu2 cheng2 xing1 kua1 luo4 yang2 ， xiao4 zhi3 sha1 tou2 wo4 shuang1 ke1 。
- luo4 yang2 shi4 ci3 zhen1 cao3 ye3 ， gan3 ru3 xin1 shi1 jie4 ya2 jia2 。
- yao2 lin2 ming2 zi4 chu1 feng1 chen2 ， wei4 yu4 zhi1 yin1 na4 gan3 shuo1 。
- kuang4 neng2 da4 du2 li2 sao1 ju4 ， tong4 yin3 sui1 duo1 bu4 wei2 tie4 。
- wei4 shi2 wang2 jia1 bi4 yu4 xiang1 ， pang2 fu2 dong1 po1 zhen1 yi4 jue2 。
- zhu1 mao2 ben3 jie2 fang1 wai4 ren2 ， qi3 yong4 li3 fa3 xiang4 fen1 bie2 。
- yu4 fu2 yao2 lin2 yi2 pian4 shi2 ， yu3 jun1 zui4 guo4 qing1 ming2 jie2 。
- qiong2 yi4 bu4 zu2 bei1 ， da2 yi4 bu4 zu2 yue4 。
- jiu3 lan2 ba2 jian4 lu4 gan1 dan3 ， zheng4 kong3 bu4 mian3 lun4 gong1 ye4 。

## 注释

## 译文

## 赏析
