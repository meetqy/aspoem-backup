---
id: wang-ting-gui-xian-ren-chun-yan-qu
title: 仙人春宴曲
titlePinyin: xian1 ren2 chun1 yan4 qu3
titleSlug: xian-ren-chun-yan-qu
author: 王庭珪
authorPinyin: wang2 ting2 gui1
authorSlug: wang-ting-gui
dynasty: 宋
dynastyPinyin: song4
dynastySlug: song
tags: []
---

## 正文

- 高樓玉珮搖春風，銀槽壓雨珍珠紅。
- 天留曉月十分魄，飛光下照仙人宮。
- 瑤姬半醉撾鼉鼓，綵鳯吹笙黄鶴舞。
- 雙成翠袖織藕絲，麻姑行廚擗麟脯。
- 金盤燒蠟夜未央，從妃進果蟠桃香。
- 坐上花開人未老，他日重來花更好。
- 三千年後忽相逢，再約羣仙醉蓬島。

## 拼音

- gao1 lou2 yu4 pei4 yao2 chun1 feng1 ， yin2 cao2 ya1 yu3 zhen1 zhu1 hong2 。
- tian1 liu2 xiao3 yue4 shi2 fen1 po4 ， fei1 guang1 xia4 zhao4 xian1 ren2 gong1 。
- yao2 ji1 ban4 zui4 zhua1 tuo2 gu3 ， cai3 feng4 chui1 sheng1 huang2 he4 wu3 。
- shuang1 cheng2 cui4 xiu4 zhi1 ou3 si1 ， ma2 gu1 xing2 chu2 pi3 lin2 pu2 。
- jin1 pan2 shao1 la4 ye4 wei4 yang1 ， cong2 fei1 jin4 guo3 pan2 tao2 xiang1 。
- zuo4 shang4 hua1 kai1 ren2 wei4 lao3 ， ta1 ri4 zhong4 lai2 hua1 geng4 hao3 。
- san1 qian1 nian2 hou4 hu1 xiang1 feng2 ， zai4 yue1 qun2 xian1 zui4 peng2 dao3 。

## 注释

## 译文

## 赏析
