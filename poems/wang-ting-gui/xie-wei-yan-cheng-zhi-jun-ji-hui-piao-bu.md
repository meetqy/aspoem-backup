---
id: wang-ting-gui-xie-wei-yan-cheng-zhi-jun-ji-hui-piao-bu
title: 謝魏彦成知郡寄惠漂布
titlePinyin: xie4 wei4 yan4 cheng2 zhi1 jun4 ji4 hui4 piao1 bu4
titleSlug: xie-wei-yan-cheng-zhi-jun-ji-hui-piao-bu
author: 王庭珪
authorPinyin: wang2 ting2 gui1
authorSlug: wang-ting-gui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 江南渡頭浣紗女，年年舟上織白苧。
- 織成還自漂江沙，女手纖纖白於布。
- 水邊時有釣漁人，何異淮陰漂輕絮。
- 一飯能識韓將軍，不負平生名漂母。
- 州西寒士衣百結，太守憐渠心甚切。
- 爲作絺衣倒接籬，炎官火傘方張設。
- 恨無青絲白玉鞭，醉騎白馬踏江月。
- 誰知南國任公子，留待深冬禦霜雪。

## 拼音

- jiang1 nan2 du4 tou2 huan4 sha1 nü3 ， nian2 nian2 zhou1 shang4 zhi1 bai2 zhu4 。
- zhi1 cheng2 huan2 zi4 piao1 jiang1 sha1 ， nü3 shou3 xian1 xian1 bai2 wu1 bu4 。
- shui3 bian1 shi2 you3 diao4 yu2 ren2 ， he2 yi4 huai2 yin1 piao1 qing1 xu4 。
- yi2 fan4 neng2 shi2 han2 jiang1 jun1 ， bu2 fu4 ping2 sheng1 ming2 piao1 mu3 。
- zhou1 xi1 han2 shi4 yi1 bai3 jie2 ， tai4 shou3 lian2 qu2 xin1 shen4 qie4 。
- wei2 zuo4 chi1 yi1 dao3 jie1 li2 ， yan2 guan1 huo3 san3 fang1 zhang1 she4 。
- hen4 wu2 qing1 si1 bai2 yu4 bian1 ， zui4 qi2 bai2 ma3 ta4 jiang1 yue4 。
- shui2 zhi1 nan2 guo2 ren4 gong1 zi3 ， liu2 dai4 shen1 dong1 yu4 shuang1 xue3 。

## 注释

## 译文

## 赏析
