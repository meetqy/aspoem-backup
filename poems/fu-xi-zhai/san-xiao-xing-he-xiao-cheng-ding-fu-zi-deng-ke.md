---
id: fu-xi-zhai-san-xiao-xing-he-xiao-cheng-ding-fu-zi-deng-ke
title: 三蕭行賀蕭丞定夫子登科
titlePinyin: san1 xiao1 xing2 he4 xiao1 cheng2 ding4 fu1 zi3 deng1 ke1
titleSlug: san-xiao-xing-he-xiao-cheng-ding-fu-zi-deng-ke
author: 傅西齋
authorPinyin: fu4 xi1 zhai1
authorSlug: fu-xi-zhai
dynasty: 宋
dynastyPinyin: song4
dynastySlug: song
tags: []
---

## 正文

- 吾鄉前輩多風誼，教子讀書全盛事。
- 劉斯立在慶曆間，二子同升俱上第。
- 後來嘉祐孔長源，三子聯登相後先。
- 元豐四謝更同榜，一家科第光燁然。
- 直到淳熙徐思叔，亦與二子連芳躅。
- 又報年來蕭定夫，紹定兩科庭下玉。
- 二百年間能幾家，劉家孔家無以加。
- 才名學行總名世，不但官爵稱高華。
- 謝家獨有民師著，徐家大無鳴詩句。
- 人道蕭室父子三，前輩流風無讓處。
- 蕭公要是真醇儒，家無他物惟有書。
- 自家讀了教兒讀，夜半書聲喧里閭。
- 造物負公還不貧，嘉定庚辰漢庭右。
- 此時二子已嶄然，公曰吾心汝其懋。
- 果然相繼取高科，二哥饒著與三哥。
- 乃翁笑向月中問，吾家桂樹何其多。
- 月娥報道蕭家桂，生滿月中香滿世。
- 移過東山能幾年，今日方教翁滿意。
- 祝公此意令深長，香名當使百世芳。
- 前賢事業遠且大，三劉三孔尤輝光。
- 世科膴仕公家有，實聲莫落謝徐後。
- 要知渝上一蕭家，突過四家名宇宙。
- 我曾與公同薦名，服公文行識公真。
- 更與賢郎共文社，情誼凜凜如霜筠。
- 翻笑傳家三父子，草亭老人空厲志。
- 曾不得名於薦書，僅有大兒前擢第。
- 小兒四度試春官，尚期他日修征鞍。
- 如今饑卧空山裏，慨想前事悲汍瀾。
- 喜聞令子歸錦里，夜不能眠推枕起。
- 瓣香寓作三蕭行，寄賀蕭公當雙鯉。

## 拼音

- wu2 xiang1 qian2 bei4 duo1 feng1 yi4 ， jiao4 zi3 du2 shu1 quan2 sheng4 shi4 。
- liu2 si1 li4 zai4 qing4 li4 jian4 ， er4 zi3 tong2 sheng1 ju4 shang4 di4 。
- hou4 lai2 jia1 you4 kong3 chang2 yuan2 ， san1 zi3 lian2 deng1 xiang1 hou4 xian1 。
- yuan2 feng1 si4 xie4 geng4 tong2 bang3 ， yi4 jia1 ke1 di4 guang1 ye4 ran2 。
- zhi2 dao4 chun2 xi1 xu2 si1 shu1 ， yi4 yu3 er4 zi3 lian2 fang1 zhu2 。
- you4 bao4 nian2 lai2 xiao1 ding4 fu1 ， shao4 ding4 liang3 ke1 ting2 xia4 yu4 。
- er4 bai3 nian2 jian4 neng2 ji1 jia1 ， liu2 jia1 kong3 jia1 wu2 yi3 jia1 。
- cai2 ming2 xue2 xing2 zong3 ming2 shi4 ， bu2 dan4 guan1 jue2 cheng1 gao1 hua2 。
- xie4 jia1 du2 you3 min2 shi1 zhu4 ， xu2 jia1 da4 wu2 ming2 shi1 ju4 。
- ren2 dao4 xiao1 shi4 fu4 zi3 san1 ， qian2 bei4 liu2 feng1 wu2 rang4 chu3 。
- xiao1 gong1 yao4 shi0 zhen1 chun2 ru2 ， jia1 wu2 ta1 wu4 wei2 you3 shu1 。
- zi4 jia1 du2 le0 jiao4 er2 du2 ， ye4 ban4 shu1 sheng1 xuan1 li3 lü2 。
- zao4 wu4 fu4 gong1 huan2 bu4 pin2 ， jia1 ding4 geng1 chen2 han4 ting2 you4 。
- ci3 shi2 er4 zi3 yi3 zhan3 ran2 ， gong1 yue1 wu2 xin1 ru3 qi2 mao4 。
- guo3 ran2 xiang1 ji4 qu3 gao1 ke1 ， er4 ge1 rao2 zhu4 yu3 san1 ge1 。
- nai3 weng1 xiao4 xiang4 yue4 zhong1 wen4 ， wu2 jia1 gui4 shu4 he2 qi2 duo1 。
- yue4 e2 bao4 dao4 xiao1 jia1 gui4 ， sheng1 man3 yue4 zhong1 xiang1 man3 shi4 。
- yi2 guo4 dong1 shan1 neng2 ji1 nian2 ， jin1 ri4 fang1 jiao4 weng1 man3 yi4 。
- zhu4 gong1 ci3 yi4 ling4 shen1 chang2 ， xiang1 ming2 dang1 shi3 bai3 shi4 fang1 。
- qian2 xian2 shi4 ye4 yuan3 qie3 da4 ， san1 liu2 san1 kong3 you2 hui1 guang1 。
- shi4 ke1 wu3 shi4 gong1 jia0 you3 ， shi2 sheng1 mo4 luo4 xie4 xu2 hou4 。
- yao4 zhi1 yu2 shang4 yi4 xiao1 jia1 ， tu1 guo4 si4 jia1 ming2 yu3 zhou4 。
- wo3 ceng2 yu3 gong1 tong2 jian4 ming2 ， fu2 gong1 wen2 xing2 shi2 gong1 zhen1 。
- geng4 yu3 xian2 lang2 gong4 wen2 she4 ， qing2 yi4 lin3 lin3 ru2 shuang1 yun2 。
- fan1 xiao4 chuan2 jia1 san1 fu4 zi3 ， cao3 ting2 lao3 ren2 kong1 li4 zhi4 。
- ceng2 bu4 de2 ming2 wu1 jian4 shu1 ， jin3 you3 da4 er2 qian2 zhuo2 di4 。
- xiao3 er2 si4 du4 shi4 chun1 guan1 ， shang4 qi1 ta1 ri4 xiu1 zheng1 an1 。
- ru2 jin1 ji1 wo4 kong1 shan1 li3 ， kai3 xiang3 qian2 shi4 bei1 wan2 lan2 。
- xi3 wen2 ling4 zi3 gui1 jin3 li3 ， ye4 bu4 neng2 mian2 tui1 zhen3 qi3 。
- ban4 xiang1 yu4 zuo4 san1 xiao1 xing2 ， ji4 he4 xiao1 gong1 dang1 shuang1 li3 。

## 注释

## 译文

## 赏析
