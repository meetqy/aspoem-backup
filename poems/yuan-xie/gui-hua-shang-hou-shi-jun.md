---
id: yuan-xie-gui-hua-shang-hou-shi-jun
title: 桂花上侯使君
titlePinyin: gui4 hua1 shang4 hou2 shi3 jun1
titleSlug: gui-hua-shang-hou-shi-jun
author: 袁燮
authorPinyin: yuan2 xie4
authorSlug: yuan-xie
dynasty: 宋
dynastyPinyin: song4
dynastySlug: song
tags: []
---

## 正文

- 秋雨洗殘暑，秋空渺寥廓。
- 秋清入花骨，風致殊灑落。
- 何人剪瑠璃，被以寶瓔絡。
- 英英妙點綴，細細疑紛錯。
- 誰知一粟中，十里香噴礴。
- 自便金氣爽，不赴東皇約。
- 黄裳得中正，無心羨丹雘。
- 我欲縱幽賞，村醪不堪酌。
- 攀折不辭勞，相對空索寞。
- 風流賢使君，襟懷富丘壑。
- 敬爲使君壽，芳菲兩相若。

## 拼音

- qiu1 yu3 xi3 can2 shu3 ， qiu1 kong1 miao3 liao2 kuo4 。
- qiu1 qing1 ru4 hua1 gu3 ， feng1 zhi4 shu1 sa3 luo4 。
- he2 ren2 jian3 liu2 li2 ， bei4 yi3 bao3 ying1 luo4 。
- ying1 ying1 miao4 dian3 zhui4 ， xi4 xi4 yi2 fen1 cuo4 。
- shui2 zhi1 yi2 su4 zhong1 ， shi2 li3 xiang1 pen1 bo2 。
- zi4 bian4 jin1 qi4 shuang3 ， bu2 fu4 dong1 huang2 yue1 。
- huang2 chang2 de2 zhong1 zheng4 ， wu2 xin1 xian4 dan1 huo4 。
- wo3 yu4 zong4 you1 shang3 ， cun1 lao2 bu4 kan1 zhuo2 。
- pan1 zhe2 bu4 ci2 lao2 ， xiang1 dui4 kong1 suo3 mo4 。
- feng1 liu2 xian2 shi3 jun1 ， jin1 huai2 fu4 qiu1 he4 。
- jing4 wei2 shi3 jun1 shou4 ， fang1 fei1 liang3 xiang1 ruo4 。

## 注释

## 译文

## 赏析
