---
id: yuan-xie-xie-wu-cha-yuan-hui-jian-cha
title: 謝吳察院惠建茶
titlePinyin: xie4 wu2 cha2 yuan4 hui4 jian4 cha2
titleSlug: xie-wu-cha-yuan-hui-jian-cha
author: 袁燮
authorPinyin: yuan2 xie4
authorSlug: yuan-xie
dynasty: 唐
dynastyPinyin: tang2
dynastySlug: tang
tags: [] 
---

## 正文

- 佳茗世所珍，聲名競馳逐。
- 建溪拔其萃，餘品皆臣僕。
- 先春擷靈芽，妙手截玄玉。
- 形模正而方，氣韵清不俗。
- 故將比君子，可敬不可辱。
- 御史萬夫特，剛腸憎軟熟。
- 味此道之腴，清泠肺肝沃。
- 精新味多得，烹啜不忍獨。
- 磊落分貢包，殷勤寄心曲。
- 斯時屬徂暑，低頭困煩溽。
- 一甌瀹花乳，精神驚滿腹。
- 此物雪昏滯，敏妙如破竹。
- 誰知霜臺傑，功用更神速。
- 莫辭風采凜，要使班列肅。
- 一朝奮孤忠，萬代仰高躅。

## 拼音

- jia1 ming2 shi4 suo3 zhen1 ， sheng1 ming2 jing4 chi2 zhu2 。
- jian4 xi1 ba2 qi2 cui4 ， yu2 pin3 jie1 chen2 pu2 。
- xian1 chun1 xie2 ling2 ya2 ， miao4 shou3 jie2 xuan2 yu4 。
- xing2 mo2 zheng4 er2 fang1 ， qi4 yun4 qing1 bu4 su2 。
- gu4 jiang1 bi3 jun1 zi3 ， ke3 jing4 bu4 ke3 ru3 。
- yu4 shi3 wan4 fu1 te4 ， gang1 chang2 zeng1 ruan3 shu2 。
- wei4 ci3 dao4 zhi1 yu2 ， qing1 ling2 fei4 gan1 wo4 。
- jing1 xin1 wei4 duo1 de2 ， peng1 chuo4 bu4 ren3 du2 。
- lei3 luo4 fen1 gong4 bao1 ， yin1 qin2 ji4 xin1 qu3 。
- si1 shi2 shu3 cu2 shu3 ， di1 tou2 kun4 fan2 ru4 。
- yi4 ou1 yue4 hua1 ru3 ， jing1 shen2 jing1 man3 fu4 。
- ci3 wu4 xue3 hun1 zhi4 ， min3 miao4 ru2 po4 zhu2 。
- shui2 zhi1 shuang1 tai2 jie2 ， gong1 yong4 geng4 shen2 su4 。
- mo4 ci2 feng1 cai3 lin3 ， yao4 shi3 ban1 lie4 su4 。
- yi4 zhao1 fen4 gu1 zhong1 ， wan4 dai4 yang3 gao1 zhu2 。

## 注释

## 译文

## 赏析
