---
id: yuan-xie-xi-xue-xie-dong-lin
title: 喜雪謝東林
titlePinyin: xi3 xue3 xie4 dong1 lin2
titleSlug: xi-xue-xie-dong-lin
author: 袁燮
authorPinyin: yuan2 xie4
authorSlug: yuan-xie
dynasty: 宋
dynastyPinyin: song4
dynastySlug: song
tags: []
---

## 正文

- 去冬雪意慳，稍稍臘三白。
- 飛霙纔到地，轉盼已消釋。
- 緬懷大有年，兆見瓊玉積。
- 今茲杳難期，春信亦已迫。
- 天公豈不仁，拙政難感格。
- 何時愜人意，四顧苦無策。
- 東林惠佳句，似慶平地尺。
- 見戲唯何甚，余方自刻責。
- 東林達余心，精禱覬有獲。
- 沈水煙未收，冰花已如席。
- 皓皓埋羣山，霏霏連數夕。
- 郊原迷畔岸，徑畛失分畫。
- 兒童見未曾，耆老記疇昔。
- 幾年無此瑞，驚喜欲折屐。
- 皆云窮臘中，得此夜光璧。
- 莫言不堅牢，究竟多利益。
- 端能殄遺蝗，亦復滋宿麥。
- 歡聲沸閭里，和氣蠲癘疫。
- 老守差自慰，足寄孤危跡。
- 小己不足道，吾民幸安宅。
- 作詩謝東林，至誠動金石。

## 拼音

- qu4 dong1 xue3 yi4 qian1 ， shao1 shao1 la4 san1 bai2 。
- fei1 ying1 cai2 dao4 di4 ， zhuan3 pan4 yi3 xiao1 shi4 。
- mian3 huai2 da4 you3 nian2 ， zhao4 jian4 qiong2 yu4 ji1 。
- jin1 zi1 yao3 nan2 qi1 ， chun1 xin4 yi4 yi3 po4 。
- tian1 gong1 qi3 bu4 ren2 ， zhuo1 zheng4 nan2 gan3 ge2 。
- he2 shi2 qie4 ren2 yi4 ， si4 gu4 ku3 wu2 ce4 。
- dong1 lin2 hui4 jia1 ju4 ， si4 qing4 ping2 di4 chi3 。
- jian4 xi4 wei2 he2 shen4 ， yu2 fang1 zi4 ke4 ze2 。
- dong1 lin2 da2 yu2 xin1 ， jing1 dao3 ji4 you3 huo4 。
- shen3 shui3 yan1 wei4 shou1 ， bing1 hua1 yi3 ru2 xi2 。
- hao4 hao4 mai2 qun2 shan1 ， fei1 fei1 lian2 shu4 xi1 。
- jiao1 yuan2 mi2 pan4 an4 ， jing4 zhen3 shi1 fen1 hua4 。
- er2 tong2 jian4 wei4 ceng2 ， qi2 lao3 ji4 chou2 xi1 。
- ji1 nian2 wu2 ci3 rui4 ， jing1 xi3 yu4 zhe2 ji1 。
- jie1 yun2 qiong2 la4 zhong1 ， de2 ci3 ye4 guang1 bi4 。
- mo4 yan2 bu4 jian1 lao2 ， jiu1 jing4 duo1 li4 yi4 。
- duan1 neng2 tian3 yi2 huang2 ， yi4 fu4 zi1 su4 mai4 。
- huan1 sheng1 fei4 lü2 li3 ， he2 qi4 juan1 li4 yi4 。
- lao3 shou3 cha4 zi4 wei4 ， zu2 ji4 gu1 wei1 ji4 。
- xiao3 ji3 bu4 zu2 dao4 ， wu2 min2 xing4 an1 zhai2 。
- zuo4 shi1 xie4 dong1 lin2 ， zhi4 cheng2 dong4 jin1 shi2 。

## 注释

## 译文

## 赏析
