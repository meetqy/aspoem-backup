---
id: yuan-xie-he-fu-da-qing-xi-xue
title: 和傅大卿喜雪
titlePinyin: he2 fu4 da4 qing1 xi3 xue3
titleSlug: he-fu-da-qing-xi-xue
author: 袁燮
authorPinyin: yuan2 xie4
authorSlug: yuan-xie
dynasty: 宋
dynastyPinyin: song4
dynastySlug: song
tags: []
---

## 正文

- 人情誰不愛飛雪，臘中再見尤奇絕。
- 對雪吟哦色即空，仙翁洞照無生滅。
- 既積既消還復飛，且飛且積俄又非。
- 了然不是堅牢玉，緬懷有感蘇公詩。
- 誰知潤澤工夫遠，須索詩家爲明辨。
- 香風天上亦飛花，較之窮臘功猶淺。
- 綠窗怯寒顰翠娥，窮儒忍凍不能歌。
- 何如制閫賢師帥，賸喜嘉祥重婆娑。
- 鄮山妝點千巖白，全勝輕花飄細麥。
- 氣和之應非偶然，善政端由老邦伯。

## 拼音

- ren2 qing2 shui2 bu2 ai4 fei1 xue3 ， la4 zhong1 zai4 jian4 you2 qi2 jue2 。
- dui4 xue3 yin2 e2 se4 ji2 kong1 ， xian1 weng1 dong4 zhao4 wu2 sheng1 mie4 。
- ji4 ji1 ji4 xiao1 huan2 fu4 fei1 ， qie3 fei1 qie3 ji1 e2 you4 fei1 。
- liao3 ran2 bu2 shi4 jian1 lao2 yu4 ， mian3 huai2 you3 gan3 su1 gong1 shi1 。
- shui2 zhi1 run4 ze2 gong1 fu0 yuan3 ， xu1 suo3 shi1 jia1 wei2 ming2 bian4 。
- xiang1 feng1 tian1 shang4 yi4 fei1 hua1 ， jiao4 zhi1 qiong2 la4 gong1 you2 qian3 。
- lü4 chuang1 qie4 han2 pin2 cui4 e2 ， qiong2 ru2 ren3 dong4 bu4 neng2 ge1 。
- he2 ru2 zhi4 kun3 xian2 shi1 shuai4 ， sheng4 xi3 jia1 xiang2 zhong4 po2 suo1 。
- mao4 shan1 zhuang1 dian3 qian1 yan2 bai2 ， quan2 sheng4 qing1 hua1 piao1 xi4 mai4 。
- qi4 he2 zhi1 ying1 fei1 ou3 ran2 ， shan4 zheng4 duan1 you2 lao3 bang1 bo2 。

## 注释

## 译文

## 赏析
