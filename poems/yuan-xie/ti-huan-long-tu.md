---
id: yuan-xie-ti-huan-long-tu
title: 題豢龍圖
titlePinyin: ti2 huan4 long2 tu2
titleSlug: ti-huan-long-tu
author: 袁燮
authorPinyin: yuan2 xie4
authorSlug: yuan-xie
dynasty: 宋
dynastyPinyin: song4
dynastySlug: song
tags: []
---

## 正文

- 良馬苦羈馽，巨魚畏網罟。
- 神龍獨超軼，威燄莫能禦。
- 噓爲寒空雲，散作無邊雨。
- 能幽復能明，可敬不可侮。
- 如何豢龍氏，狎玩等兒女。
- 巍然受其朝，勁氣金石沮。
- 龍兮喪其魄，聽命無敢拒。
- 矧復察秋毫，洞見龍肺腑。
- 飲食不强致，嗜好隨所取。
- 日日飽甘滋，馴伏固其所。
- 誰謂有餘知，拘牽乃如許。
- 人生天地間，良心實爲主。
- 利慾汩其真，甘與俗子伍。
- 胡不鑒此圖，保養虛明府。
- 道義有真樂，不羨圭與組。
- 於我如浮雲，服膺聖師語。
- 吾家素風在，辛苦立門戶。
- 勇決早抽身，從我涉幽圃。

## 拼音

- liang2 ma3 ku3 ji1 zhi2 ， ju4 yu2 wei4 wang3 gu3 。
- shen2 long2 du2 chao1 yi4 ， wei1 yan4 mo4 neng2 yu4 。
- xu1 wei2 han2 kong1 yun2 ， san4 zuo4 wu2 bian1 yu3 。
- neng2 you1 fu4 neng2 ming2 ， ke3 jing4 bu4 ke3 wu3 。
- ru2 he2 huan4 long2 shi4 ， xia2 wan2 deng3 er2 nü3 。
- wei1 ran2 shou4 qi2 chao2 ， jin4 qi4 jin1 shi2 ju3 。
- long2 xi1 sang1 qi2 po4 ， ting1 ming4 wu2 gan3 ju4 。
- shen3 fu4 cha2 qiu1 hao2 ， dong4 jian4 long2 fei4 fu3 。
- yin3 shi2 bu4 qiang2 zhi4 ， shi4 hao4 sui2 suo3 qu3 。
- ri4 ri4 bao3 gan1 zi1 ， xun4 fu2 gu4 qi2 suo3 。
- shui2 wei4 you3 yu2 zhi1 ， ju1 qian1 nai3 ru2 xu1 。
- ren2 sheng1 tian1 di4 jian4 ， liang2 xin1 shi2 wei2 zhu3 。
- li4 yu4 gu3 qi2 zhen1 ， gan1 yu3 su2 zi3 wu3 。
- hu2 bu2 jian4 ci3 tu2 ， bao3 yang3 xu1 ming2 fu3 。
- dao4 yi4 you3 zhen1 le4 ， bu2 xian4 gui1 yu3 zu3 。
- wu1 wo3 ru2 fu2 yun2 ， fu2 ying1 sheng4 shi1 yu3 。
- wu2 jia1 su4 feng1 zai4 ， xin1 ku3 li4 men2 hu4 。
- yong3 jue2 zao3 chou1 shen1 ， cong2 wo3 she4 you1 pu3 。

## 注释

## 译文

## 赏析
