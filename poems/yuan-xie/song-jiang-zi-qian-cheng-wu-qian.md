---
id: yuan-xie-song-jiang-zi-qian-cheng-wu-qian
title: 送姜子謙丞於潛
titlePinyin: song4 jiang1 zi3 qian1 cheng2 wu1 qian2
titleSlug: song-jiang-zi-qian-cheng-wu-qian
author: 袁燮
authorPinyin: yuan2 xie4
authorSlug: yuan-xie
dynasty: 宋
dynastyPinyin: song4
dynastySlug: song
tags: []
---

## 正文

- 磻溪有君子，玉壺貯寒冰。
- 一朝辭舊隠，去爲畿邑丞。
- 畿邑天下劇，贊府須賢能。
- 才刃肯嘗試，心源先自澄。
- 古來人中傑，進德如川增。
- 規模百年後，感慨中夜興。
- 終焉不碌碌，泰華高崚嶒。
- 君侯資敏達，而以古自繩。
- 嗜書殆成癖，幾載雞窗燈。
- 詞場賈餘勇，先取蝥弧登。
- 成功不自伐，得善勤服膺。
- 筌蹄寧復顧，堂奧從今升。
- 時哉佐裁決，行矣蜚聲稱。
- 吾民久憔悴，德政先哀矜。
- 寧書考下下，莫忘心兢兢。
- 俯仰無愧怍，正直神所憑。
- 相期志遠大，可但觀飛騰。
- 久要忽語別，慘戚不自勝。
- 我無錦繡段，何以贈良朋。
- 一言布心腹，舊貫古所仍。

## 拼音

- pan2 xi1 you3 jun1 zi3 ， yu4 hu2 zhu4 han2 bing1 。
- yi4 zhao1 ci2 jiu4 yin3 ， qu4 wei2 ji1 yi4 cheng2 。
- ji1 yi4 tian1 xia4 ju4 ， zan4 fu3 xu1 xian2 neng2 。
- cai2 ren4 ken3 chang2 shi4 ， xin1 yuan2 xian1 zi4 cheng2 。
- gu3 lai2 ren2 zhong1 jie2 ， jin4 de2 ru2 chuan1 zeng1 。
- gui1 mo2 bai3 nian2 hou4 ， gan3 kai3 zhong1 ye4 xing1 。
- zhong1 yan1 bu2 lu4 lu4 ， tai4 hua2 gao1 ling2 ceng2 。
- jun1 hou2 zi1 min3 da2 ， er2 yi3 gu3 zi4 sheng2 。
- shi4 shu1 dai4 cheng2 pi3 ， ji1 zai4 ji1 chuang1 deng1 。
- ci2 chang3 jia3 yu2 yong3 ， xian1 qu3 mao2 hu2 deng1 。
- cheng2 gong1 bu2 zi4 fa2 ， de2 shan4 qin2 fu2 ying1 。
- quan2 ti2 ning2 fu4 gu4 ， tang2 ao4 cong2 jin1 sheng1 。
- shi2 zai1 zuo3 cai2 jue2 ， xing2 yi3 fei1 sheng1 cheng1 。
- wu2 min2 jiu3 qiao2 cui4 ， de2 zheng4 xian1 ai1 jin1 。
- ning2 shu1 kao3 xia4 xia4 ， mo4 wang4 xin1 jing1 jing1 。
- fu3 yang3 wu2 kui4 zuo4 ， zheng4 zhi2 shen2 suo3 ping2 。
- xiang1 qi1 zhi4 yuan3 da4 ， ke3 dan4 guan1 fei1 teng2 。
- jiu3 yao4 hu1 yu3 bie2 ， can3 qi1 bu2 zi4 sheng4 。
- wo3 wu2 jin3 xiu4 duan4 ， he2 yi3 zeng4 liang2 peng2 。
- yi4 yan2 bu4 xin1 fu4 ， jiu4 guan4 gu3 suo3 reng2 。

## 注释

## 译文

## 赏析
