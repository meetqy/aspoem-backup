---
id: yuan-xie-song-zhao-da-ye-hui-zhi
title: 送趙大冶晦之
titlePinyin: song4 zhao4 da4 ye3 hui4 zhi1
titleSlug: song-zhao-da-ye-hui-zhi
author: 袁燮
authorPinyin: yuan2 xie4
authorSlug: yuan-xie
dynasty: 宋
dynastyPinyin: song4
dynastySlug: song
tags: []
---

## 正文

- 謝公中年後，畏與親友別。
- 歲月苦不長，交情固難輟。
- 況於桑榆景，撫事心欲折。
- 一朝舍我去，遂恐成永訣。
- 感君遇我厚，肝膽每傾竭。
- 惓惓念斯時，言論多激烈。
- 憶君哦松日，志操已超越。
- 庾臺欲推薦，風之使來謁。
- 恥於呈其身，保此端以潔。
- 君今宰壯縣，便道理舟楫。
- 不騎京國鯨，不改歲寒節。
- 升沈分自定，義理我所說。
- 黎甿久困窮，恩惠思周浹。
- 姦欺巧蒙蔽，精神要昭徹。
- 鄰境猶繹騷，武備不可闕。
- 弓兵暨保甲，閲習貴嚴切。
- 懸賞勸之射，人人藝精絕。
- 莫言一邑小，振作在賢傑。
- 士氣苟奮揚，威聲必震疊。
- 自憐老且病，羨君健而決。
- 老病保餘生，健決廣賢業。
- 自期素不淺，有志終煒燁。
- 日誦論孟書，端如明鑑揭。
- 聖賢以爲法，今古同一轍。
- 便郵頻寄音，解我寸心結。
- 他年再覿面，偉論起衰怯。

## 拼音

- xie4 gong1 zhong1 nian2 hou4 ， wei4 yu3 qin1 you3 bie2 。
- sui4 yue4 ku3 bu4 chang2 ， jiao1 qing0 gu4 nan2 chuo4 。
- kuang4 wu1 sang1 yu2 jing3 ， fu3 shi4 xin1 yu4 zhe2 。
- yi4 zhao1 she4 wo3 qu4 ， sui4 kong3 cheng2 yong3 jue2 。
- gan3 jun1 yu4 wo3 hou4 ， gan1 dan3 mei3 qing1 jie2 。
- quan2 quan2 nian4 si1 shi2 ， yan2 lun4 duo1 ji1 lie4 。
- yi4 jun1 o4 song1 ri4 ， zhi4 cao1 yi3 chao1 yue4 。
- yu3 tai2 yu4 tui1 jian4 ， feng1 zhi1 shi3 lai2 ye4 。
- chi3 wu1 cheng2 qi2 shen1 ， bao3 ci3 duan1 yi3 jie2 。
- jun1 jin1 zai3 zhuang4 xian4 ， bian4 dao4 li3 zhou1 ji2 。
- bu4 qi2 jing1 guo2 jing1 ， bu4 gai3 sui4 han2 jie2 。
- sheng1 shen3 fen1 zi4 ding4 ， yi4 li3 wo3 suo3 shuo1 。
- li2 meng2 jiu3 kun4 qiong2 ， en1 hui4 si1 zhou1 jia1 。
- jian1 qi1 qiao3 meng2 bi4 ， jing1 shen2 yao4 zhao1 che4 。
- lin2 jing4 you2 yi4 sao1 ， wu3 bei4 bu4 ke3 que4 。
- gong1 bing1 ji4 bao3 jia3 ， yue4 xi2 gui4 yan2 qie4 。
- xuan2 shang3 quan4 zhi1 she4 ， ren2 ren2 yi4 jing1 jue2 。
- mo4 yan2 yi2 yi4 xiao3 ， zhen4 zuo4 zai4 xian2 jie2 。
- shi4 qi4 gou3 fen4 yang2 ， wei1 sheng1 bi4 zhen4 die2 。
- zi4 lian2 lao3 qie3 bing4 ， xian4 jun1 jian4 er2 jue2 。
- lao3 bing4 bao3 yu2 sheng1 ， jian4 jue2 guang3 xian2 ye4 。
- zi4 qi1 su4 bu4 qian3 ， you3 zhi4 zhong1 wei3 ye4 。
- ri4 song4 lun4 meng4 shu1 ， duan1 ru2 ming2 jian4 jie1 。
- sheng4 xian2 yi3 wei2 fa3 ， jin1 gu3 tong2 yi4 zhe2 。
- bian4 you2 bin1 ji4 yin1 ， jie3 wo3 cun4 xin1 jie2 。
- ta1 nian2 zai4 di2 mian4 ， wei3 lun4 qi3 shuai1 qie4 。

## 注释

## 译文

## 赏析
