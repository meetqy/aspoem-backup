---
id: yuan-xie-han-qing-ting
title: 含清亭
titlePinyin: han2 qing1 ting2
titleSlug: han-qing-ting
author: 袁燮
authorPinyin: yuan2 xie4
authorSlug: yuan-xie
dynasty: 唐
dynastyPinyin: tang2
dynastySlug: tang
tags: [] 
---

## 正文

- 累石爲層峰，而以水環之。
- 所貴超俗累，瀟灑含幽姿。
- 却虞窮臘中，四顧陰雲垂。
- 飛霙冷徹骨，智巧無所施。
- 督彼執役者，努力無遲遲。
- 果然霰先集，六出爭效奇。
- 繽紛一晝夜，翦刻非人爲。
- 豐登自此兆，疫癘寧復滋。
- 明朝便晴朗，工作無愆期。
- 二事古難全，今也都不虧。
- 天公念下土，所欲皆相隨。
- 我山既嶔岑，我沼仍漣漪。
- 頻遊不知倦，清坐堪忘饑。
- 追懷舞雩風，童冠俱怡怡。
- 豈徒耳目玩，要是無瑕疵。
- 此樂未易得，天意扶吾衰。
- 宿恙不再作，康寧當自茲。

## 拼音

- lei4 shi2 wei2 ceng2 feng1 ， er2 yi3 shui3 huan2 zhi1 。
- suo3 gui4 chao1 su2 lei4 ， xiao1 sa3 han2 you1 zi1 。
- que4 yu2 qiong2 la4 zhong1 ， si4 gu4 yin1 yun2 chui2 。
- fei1 ying1 leng3 che4 gu3 ， zhi4 qiao3 wu2 suo3 shi1 。
- du1 bi3 zhi2 yi4 zhe3 ， nu3 li4 wu2 chi2 chi2 。
- guo3 ran2 xian4 xian1 ji2 ， liu4 chu1 zheng1 xiao4 qi2 。
- bin1 fen1 yi2 zhou4 ye4 ， jian3 ke4 fei1 ren2 wei2 。
- feng1 deng1 zi4 ci3 zhao4 ， yi4 li4 ning2 fu4 zi1 。
- ming2 chao2 bian4 qing2 lang3 ， gong1 zuo4 wu2 qian1 qi1 。
- er4 shi4 gu3 nan2 quan2 ， jin1 ye3 dou1 bu4 kui1 。
- tian1 gong1 nian4 xia4 tu3 ， suo3 yu4 jie1 xiang1 sui2 。
- wo3 shan1 ji4 qin1 cen2 ， wo3 zhao3 reng2 lian2 yi1 。
- bin1 you2 bu4 zhi1 juan4 ， qing1 zuo4 kan1 wang4 ji1 。
- zhui1 huai2 wu3 yu2 feng1 ， tong2 guan1 ju4 yi2 yi2 。
- qi3 tu2 er3 mu4 wan2 ， yao4 shi0 wu2 xia2 ci1 。
- ci3 le4 wei4 yi4 de2 ， tian1 yi4 fu2 wu2 shuai1 。
- su4 yang4 bu2 zai4 zuo4 ， kang1 ning2 dang1 zi4 zi1 。

## 注释

## 译文

## 赏析
