---
id: yuan-xie-feng-xian-hua
title: 鳳仙花
titlePinyin: feng4 xian1 hua1
titleSlug: feng-xian-hua
author: 袁燮
authorPinyin: yuan2 xie4
authorSlug: yuan-xie
dynasty: 宋
dynastyPinyin: song4
dynastySlug: song
tags: []
---

## 正文

- 鳳仙窈窕姿，階前爲誰容。
- 淺深十八本，形貌紛不同。
- 或饒鮮明色，巧笑雙頰豐。
- 或作掩抑態，擡舉差且慵。
- 憂彼積雨摧，愛此晴日烘。
- 施粉聊自喜，奪朱巧爭雄。
- 熒熒似得意，慘慘如無悰。
- 妍媸孰與分，我欲爲青銅。
- 西子信姝麗，無鹽敢希蹤。
- 並育亦已難，我欲爲老農。
- 美者倍豐殖，惡者加藴崇。
- 花神夜見夢，君何太匆匆。
- 正復容顔殊，等是紫與紅。
- 何貴復何賤，有淡還有濃。
- 氣類豈相絕，塗澤間不工。
- 胡爲妄憎愛，襟度殊未洪。
- 君看宇宙間，物象無終窮。
- 化工大鑪鞴，一一歸陶溶。
- 而君獨褊心，不少垂帡幪。
- 强分青白眼，力辨雌雄風。
- 物情固參差，宇宙要擴充。
- 一笑謂花神，嗟爾何顓蒙。
- 品彙豈無別，畛域固有封。
- 有生分美惡，異路生西東。
- 如何暗且劣，並彼昌而丰。
- 剪伐咸自取，裁培本無功。
- 形聲及影響，天然巧相從。
- 人才有邪正，用舍歸至公。
- 不聞堪與猛，下比顯與宮。
- 包含貴周徧，能否難混融。
- 花神聞是語，竦聽鞠爾躬。
- 再拜謝誨言，堅壘不敢攻。

## 拼音

- feng4 xian1 yao3 tiao3 zi1 ， jie1 qian2 wei2 shui2 rong2 。
- qian3 shen1 shi2 ba1 ben3 ， xing2 mao4 fen1 bu4 tong2 。
- huo4 rao2 xian1 ming2 se4 ， qiao3 xiao4 shuang1 jia2 feng1 。
- huo4 zuo4 yan3 yi4 tai4 ， tai2 ju3 cha4 qie3 yong1 。
- you1 bi3 ji1 yu3 cui1 ， ai4 ci3 qing2 ri4 hong1 。
- shi1 fen3 liao2 zi4 xi3 ， duo2 zhu1 qiao3 zheng1 xiong2 。
- ying2 ying2 si4 de2 yi4 ， can3 can3 ru2 wu2 cong2 。
- yan2 chi1 shu2 yu3 fen1 ， wo3 yu4 wei2 qing1 tong2 。
- xi1 zi3 xin4 shu1 li2 ， wu2 yan2 gan3 xi1 zong1 。
- bing4 yu4 yi4 yi3 nan2 ， wo3 yu4 wei2 lao3 nong2 。
- mei3 zhe3 bei4 feng1 zhi2 ， e4 zhe3 jia1 yun4 chong2 。
- hua1 shen2 ye4 jian4 meng4 ， jun1 he2 tai4 cong1 cong1 。
- zheng4 fu4 rong2 yan2 shu1 ， deng3 shi4 zi3 yu3 hong2 。
- he2 gui4 fu4 he2 jian4 ， you3 dan4 huan2 you3 nong2 。
- qi4 lei4 qi3 xiang1 jue2 ， tu2 ze2 jian4 bu4 gong1 。
- hu2 wei2 wang4 zeng1 ai4 ， jin1 du4 shu1 wei4 hong2 。
- jun1 kan4 yu3 zhou4 jian4 ， wu4 xiang4 wu2 zhong1 qiong2 。
- hua4 gong1 da4 lu2 bei4 ， yi1 yi1 gui1 tao2 rong2 。
- er2 jun1 du2 bian3 xin1 ， bu4 shao3 chui2 ping2 meng2 。
- qiang2 fen1 qing1 bai2 yan3 ， li4 bian4 ci2 xiong2 feng1 。
- wu4 qing2 gu4 can1 cha4 ， yu3 zhou4 yao4 kuo4 chong1 。
- yi2 xiao4 wei4 hua1 shen2 ， jie1 er3 he2 zhuan1 meng2 。
- pin3 hui4 qi3 wu2 bie2 ， zhen3 yu4 gu4 you3 feng1 。
- you3 sheng1 fen4 mei3 e4 ， yi4 lu4 sheng1 xi1 dong1 。
- ru2 he2 an4 qie3 lie4 ， bing4 bi3 chang1 er2 feng1 。
- jian3 fa2 xian2 zi4 qu3 ， cai2 pei2 ben3 wu2 gong1 。
- xing2 sheng1 ji2 ying3 xiang3 ， tian1 ran2 qiao3 xiang1 cong2 。
- ren2 cai2 you3 xie2 zheng4 ， yong4 she4 gui1 zhi4 gong1 。
- bu4 wen2 kan1 yu3 meng3 ， xia4 bi3 xian3 yu3 gong1 。
- bao1 han2 gui4 zhou1 bian4 ， neng2 fou3 nan2 hun4 rong2 。
- hua1 shen2 wen2 shi4 yu3 ， song3 ting1 ju1 er3 gong1 。
- zai4 bai4 xie4 hui4 yan2 ， jian1 lei3 bu4 gan3 gong1 。

## 注释

## 译文

## 赏析
