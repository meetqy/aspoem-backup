---
id: yuan-xie-shu-hai-tang
title: 蜀海棠
titlePinyin: shu3 hai3 tang2
titleSlug: shu-hai-tang
author: 袁燮
authorPinyin: yuan2 xie4
authorSlug: yuan-xie
dynasty: 宋
dynastyPinyin: song4
dynastySlug: song
tags: []
---

## 正文

- 海棠自是花中傑，西蜀此花尤勝絕。
- 濯錦江邊艷欲然，浣花溪上繁於纈。
- 疇昔聞名未識面，對之頓解憂心結。
- 東皇著意欲開時，不許芳心輕漏洩。
- 風前醉態真嫣媚，雨過啼妝更鮮潔。
- 格高不受塵點汙，韵勝須那香酷烈。
- 東南顔色豈不佳，甲乙品題終少劣。
- 我公胸次秋水瑩，海內人人頌清節。
- 世間珍玩一物無，獨此妖嬈費提挈。
- 墀間堂下不勝春，頳頰丹唇儼成列。
- 嫣然尤物不移人，未害廣平心似鐵。
- 幾年隔絕劍閣外，拔擢孤忠自明哲。
- 願公持此坐廟堂，天下妍媸要區別。

## 拼音

- hai3 tang2 zi4 shi4 hua1 zhong1 jie2 ， xi1 shu3 ci3 hua1 you2 sheng4 jue2 。
- zhuo2 jin3 jiang1 bian1 yan4 yu4 ran2 ， huan4 hua1 xi1 shang4 fan2 wu1 xie4 。
- chou2 xi1 wen2 ming2 wei4 shi2 mian4 ， dui4 zhi1 dun4 jie3 you1 xin1 jie2 。
- dong1 huang2 zhu4 yi4 yu4 kai1 shi2 ， bu4 xu1 fang1 xin1 qing1 lou4 xie4 。
- feng1 qian2 zui4 tai4 zhen1 yan1 mei4 ， yu3 guo4 ti2 zhuang1 geng4 xian1 jie2 。
- ge2 gao1 bu2 shou4 chen2 dian3 wu1 ， yun4 sheng4 xu1 na4 xiang1 ku4 lie4 。
- dong1 nan2 yan2 se4 qi3 bu4 jia1 ， jia3 yi3 pin3 ti2 zhong1 shao3 lie4 。
- wo3 gong1 xiong1 ci4 qiu1 shui3 ying2 ， hai3 nei4 ren2 ren2 song4 qing1 jie2 。
- shi4 jian4 zhen1 wan2 yi2 wu4 wu2 ， du2 ci3 yao1 rao2 fei4 ti2 qie4 。
- chi2 jian4 tang2 xia4 bu2 sheng4 chun1 ， cheng1 jia2 dan1 chun2 yan3 cheng2 lie4 。
- yan1 ran2 you2 wu4 bu4 yi2 ren2 ， wei4 hai4 guang3 ping2 xin1 si4 tie3 。
- ji1 nian2 ge2 jue2 jian4 ge2 wai4 ， ba2 zhuo2 gu1 zhong1 zi4 ming2 zhe2 。
- yuan4 gong1 chi2 ci3 zuo4 miao4 tang2 ， tian1 xia4 yan2 chi1 yao4 qu1 bie2 。

## 注释

## 译文

## 赏析
