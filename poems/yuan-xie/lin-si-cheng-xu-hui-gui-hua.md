---
id: yuan-xie-lin-si-cheng-xu-hui-gui-hua
title: 林寺丞許惠桂花
titlePinyin: lin2 si4 cheng2 xu1 hui4 gui4 hua1
titleSlug: lin-si-cheng-xu-hui-gui-hua
author: 袁燮
authorPinyin: yuan2 xie4
authorSlug: yuan-xie
dynasty: 宋
dynastyPinyin: song4
dynastySlug: song
tags: []
---

## 正文

- 羨君仙隠占龍山，愛君風度超人寰。
- 手移仙葩第一品，布列竹籬松徑間。
- 秋來月色轉清好，秋半花蕊方斕斑。
- 對花如在月宮裏，誰道人境非天關。
- 徹骨濃薰真酷烈，可人佳態原幽閒。
- 雖復施朱未嫌赤，定知鄰女難同班。
- 聞說名園富奇麗，芬芳次第如循環。
- 丹心自與君子合，瓊枝更許諸郎攀。
- 我亦生來有花癖，每逢絕艷一解顔。
- 知君百金重然諾，和根遣送應不慳。

## 拼音

- xian4 jun1 xian1 yin3 zhan4 long2 shan1 ， ai4 jun1 feng1 du4 chao1 ren2 huan2 。
- shou3 yi2 xian1 pa1 di4 yi1 pin3 ， bu4 lie4 zhu2 li2 song1 jing4 jian4 。
- qiu1 lai2 yue4 se4 zhuan3 qing1 hao3 ， qiu1 ban4 hua1 rui3 fang1 lan2 ban1 。
- dui4 hua1 ru2 zai4 yue4 gong1 li3 ， shui2 dao4 ren2 jing4 fei1 tian1 guan1 。
- che4 gu3 nong2 xun1 zhen1 ku4 lie4 ， ke3 ren2 jia1 tai4 yuan2 you1 xian2 。
- sui1 fu4 shi1 zhu1 wei4 xian2 chi4 ， ding4 zhi1 lin2 nü3 nan2 tong2 ban1 。
- wen2 shuo1 ming2 yuan2 fu4 qi2 li2 ， fen1 fang1 ci4 di4 ru2 xun2 huan2 。
- dan1 xin1 zi4 yu3 jun1 zi3 he2 ， qiong2 zhi1 geng4 xu1 zhu1 lang2 pan1 。
- wo3 yi4 sheng1 lai2 you3 hua1 pi3 ， mei3 feng2 jue2 yan4 yi4 jie3 yan2 。
- zhi1 jun1 bai3 jin1 zhong4 ran2 nuo4 ， he2 gen1 qian3 song4 ying1 bu4 qian1 。

## 注释

## 译文

## 赏析
