---
id: yuan-xie-you-bao-fang-shan
title: 遊寶方山
titlePinyin: you2 bao3 fang1 shan1
titleSlug: you-bao-fang-shan
author: 袁燮
authorPinyin: yuan2 xie4
authorSlug: yuan-xie
dynasty: 唐
dynastyPinyin: tang2
dynastySlug: tang
tags: [] 
---

## 正文

- 幽巖如高人，氣骨天所賦。
- 凜然超塵寰，不受俗氣污。
- 湖湘饒峰巒，往往窮僻處。
- 城郭去之遠，誰能躡芒屨。
- 安知古都梁，爽塏有真趣。
- 徜徉東郊外，青山在指顧。
- 山中八洞列，天巧於此覷。
- 蜿蜒老螭蟠，嶄巖怒虎踞。
- 如屏亦如龕，一起復一仆。
- 卷阿坐良穩，狹徑足難措。
- 帝觀若險隘，中道本宏裕。
- 疊翠常回環，寒泉日傾注。
- 石乳一何粲，和氣知有聚。
- 所見皆可人，十步目九寓。
- 造物不能祕，奇詭遂呈露。
- 奎畫賁精舍，鬼神昔呵護。
- 古稱小有天，仇池乃其附。
- 甬東有勝境，豁然四窗具。
- 玲瓏皆自然，匪以雕鎸故。
- 誰謂寶方小，是亦洞天數。
- 誰謂此邦陋，有景即可慕。
- 我本煙波徒，雅性厭馳騖。
- 搜尋得所欲，心境頓明悟。
- 賞玩有餘味，躋攀了不怖。
- 得意或忘歸，蒼然迫曛暮。
- 茲山雖可樂，用之乃成路。
- 有徑不能用，茅塞大可懼。
- 對此發深省，歲月勿虛度。
- 俗態易湮沒，清遊莫辭屢。
- 援筆述鄙懷，愧乏驚人句。

## 拼音

- you1 yan2 ru2 gao1 ren2 ， qi4 gu3 tian1 suo3 fu4 。
- lin3 ran2 chao1 chen2 huan2 ， bu2 shou4 su2 qi4 wu1 。
- hu2 xiang1 rao2 feng1 luan2 ， wang3 wang3 qiong2 pi4 chu3 。
- cheng2 guo1 qu4 zhi1 yuan3 ， shui2 neng2 nie4 mang2 ju4 。
- an1 zhi1 gu3 du1 liang2 ， shuang3 kai3 you3 zhen1 qu4 。
- chang2 yang2 dong1 jiao1 wai4 ， qing1 shan1 zai4 zhi3 gu4 。
- shan1 zhong1 ba1 dong4 lie4 ， tian1 qiao3 wu1 ci3 qu4 。
- wan1 yan2 lao3 chi1 pan2 ， zhan3 yan2 nu4 hu3 ju4 。
- ru2 ping2 yi4 ru2 kan1 ， yi4 qi3 fu4 yi4 pu2 。
- juan4 a1 zuo4 liang2 wen3 ， xia2 jing4 zu2 nan2 cuo4 。
- di4 guan1 ruo4 xian3 ai4 ， zhong1 dao4 ben3 hong2 yu4 。
- die2 cui4 chang2 hui2 huan2 ， han2 quan2 ri4 qing1 zhu4 。
- shi2 ru3 yi4 he2 can4 ， he2 qi4 zhi1 you3 ju4 。
- suo3 jian4 jie1 ke3 ren2 ， shi2 bu4 mu4 jiu3 yu4 。
- zao4 wu4 bu4 neng2 bi4 ， qi2 gui3 sui4 cheng2 lu4 。
- kui2 hua4 bi4 jing1 she4 ， gui3 shen2 xi1 he1 hu4 。
- gu3 cheng1 xiao3 you3 tian1 ， qiu2 chi2 nai3 qi2 fu4 。
- yong3 dong1 you3 sheng4 jing4 ， huo4 ran2 si4 chuang1 ju4 。
- ling2 long2 jie1 zi4 ran2 ， fei3 yi3 diao1 juan1 gu4 。
- shui2 wei4 bao3 fang1 xiao3 ， shi4 yi4 dong4 tian1 shu4 。
- shui2 wei4 ci3 bang1 lou4 ， you3 jing3 ji2 ke3 mu4 。
- wo3 ben3 yan1 bo1 tu2 ， ya3 xing4 yan4 chi2 wu4 。
- sou1 xun2 de2 suo3 yu4 ， xin1 jing4 dun4 ming2 wu4 。
- shang3 wan2 you3 yu2 wei4 ， ji1 pan1 le0 bu2 bu4 。
- de2 yi4 huo4 wang4 gui1 ， cang1 ran2 po4 xun1 mu4 。
- zi1 shan1 sui1 ke3 le4 ， yong4 zhi1 nai3 cheng2 lu4 。
- you3 jing4 bu4 neng2 yong4 ， mao2 se4 da4 ke3 ju4 。
- dui4 ci3 fa1 shen1 xing3 ， sui4 yue4 wu4 xu1 du4 。
- su2 tai4 yi4 yan1 mei2 ， qing1 you2 mo4 ci2 lü3 。
- yuan2 bi3 shu4 bi3 huai2 ， kui4 fa2 jing1 ren2 ju4 。

## 注释

## 译文

## 赏析
