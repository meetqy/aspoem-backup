---
id: yuan-xie-ji-wu-gang-shi-jun-biao-xiong
title: 寄武岡使君表兄
titlePinyin: ji4 wu3 gang1 shi3 jun1 biao3 xiong1
titleSlug: ji-wu-gang-shi-jun-biao-xiong
author: 袁燮
authorPinyin: yuan2 xie4
authorSlug: yuan-xie
dynasty: 宋
dynastyPinyin: song4
dynastySlug: song
tags: []
---

## 正文

- 符竹剖千里，休戚繫一方。
- 田里息愁嘆，民安由吏良。
- 方今重茲選，俾近天子光。
- 臨遣重丁寧，考察何精詳。
- 吾兄富才業，敏銳鋒莫當。
- 論事切時務，玉音屢褒揚。
- 都梁雖遠郡，于今爲邊防。
- 帝曰惟汝諧，專城頼紀綱。
- 吾兄勤布宣，德意達窮鄉。
- 朝夕念此民，啟處幾不遑。
- 世方急催科，下令嚴秋霜。
- 罷癃因鞭笞，男女失耕桑。
- 財貨豈不足，衆弊實蠹傷。
- 但能澄其源，府庫有餘藏。
- 無告深可憫，盻盻將流亡。
- 根本不護惜，忍以斤斧戕。
- 吾兄獨反是，屬邑頼小康。
- 願言堅此志，益使仁風翔。
- 此邦介荆蠻，其俗氣稟剛。
- 宜以寬治之，馴擾狡與强。
- 用法人固畏，中心要易忘。
- 十步有茂草，多士詠思皇。
- 況有賢師儒，德行侔珪璋。
- 薰陶亦既久，濟濟觀趨蹌。
- 儒風果大振，鄒魯相頡頏。
- 爲政有先務，本固末乃昌。
- 規模欲傳後，計慮宜深長。
- 天下久無事，武備弛不張。
- 干戈朽且鈍，卒伍驕而狂。
- 教習不可緩，常若赴敵場。
- 軍陣日修明，姦宄敢陸梁。
- 塞下憂空虛，積粟乃金湯。
- 郡事無不宜，休譽寖以彰。
- 吾君不忘遠，大明燭無疆。
- 承宣有如此，促召歸周行。
- 嗟予寡所合，幽居空激昂。
- 每懷濟川志，自愧非艅艎。
- 吾兄捨我去，矯首遥相望。
- 我懷不能已，作詩述肺腸。
- 微塵裨高山，可笑不自量。
- 相期配古人，豈徒出尋常。
- 努力進此道，千古垂芬芳。
- 罔俾循吏傳，專美龔與黄。

## 拼音

- fu2 zhu2 pou1 qian1 li3 ， xiu1 qi1 xi4 yi4 fang1 。
- tian2 li3 xi1 chou2 tan4 ， min2 an1 you2 li4 liang2 。
- fang1 jin1 zhong4 zi1 xuan3 ， bi3 jin4 tian1 zi3 guang1 。
- lin2 qian3 zhong4 ding1 ning2 ， kao3 cha2 he2 jing1 xiang2 。
- wu2 xiong1 fu4 cai2 ye4 ， min3 rui4 feng1 mo4 dang1 。
- lun4 shi4 qie4 shi2 wu4 ， yu4 yin1 lü3 bao1 yang2 。
- dou1 liang2 sui1 yuan3 jun4 ， yu2 jin1 wei2 bian1 fang2 。
- di4 yue1 wei2 ru3 xie2 ， zhuan1 cheng2 lai4 ji4 gang1 。
- wu2 xiong1 qin2 bu4 xuan1 ， de2 yi4 da2 qiong2 xiang1 。
- zhao1 xi1 nian4 ci3 min2 ， qi3 chu3 ji1 bu4 huang2 。
- shi4 fang1 ji2 cui1 ke1 ， xia4 ling4 yan2 qiu1 shuang1 。
- ba4 long2 yin1 bian1 chi1 ， nan2 nü3 shi1 geng1 sang1 。
- cai2 huo4 qi3 bu4 zu2 ， zhong4 bi4 shi2 du4 shang1 。
- dan4 neng2 cheng2 qi2 yuan2 ， fu3 ku4 you3 yu2 cang2 。
- wu2 gao4 shen1 ke3 min3 ， xi4 xi4 jiang1 liu2 wang2 。
- gen1 ben3 bu2 hu4 xi1 ， ren3 yi3 jin1 fu3 qiang1 。
- wu2 xiong1 du2 fan3 shi4 ， shu3 yi4 lai4 xiao3 kang1 。
- yuan4 yan2 jian1 ci3 zhi4 ， yi4 shi3 ren2 feng1 xiang2 。
- ci3 bang1 jie4 jing1 man2 ， qi2 su2 qi4 bing3 gang1 。
- yi2 yi3 kuan1 zhi4 zhi1 ， xun4 rao3 jiao3 yu3 qiang2 。
- yong4 fa3 ren2 gu4 wei4 ， zhong1 xin1 yao4 yi4 wang4 。
- shi2 bu4 you3 mao4 cao3 ， duo1 shi4 yong3 si1 huang2 。
- kuang4 you3 xian2 shi1 ru2 ， de2 xing2 mou2 gui1 zhang1 。
- xun1 tao2 yi4 ji4 jiu3 ， ji4 ji4 guan1 qu1 qiang1 。
- ru2 feng1 guo3 da4 zhen4 ， zou1 lu3 xiang1 jie2 hang2 。
- wei2 zheng4 you3 xian1 wu4 ， ben3 gu4 mo4 nai3 chang1 。
- gui1 mo2 yu4 chuan2 hou4 ， ji4 lü4 yi2 shen1 chang2 。
- tian1 xia4 jiu3 wu2 shi4 ， wu3 bei4 chi2 bu4 zhang1 。
- gan1 ge1 xiu3 qie3 dun4 ， zu2 wu3 jiao1 er2 kuang2 。
- jiao4 xi2 bu4 ke3 huan3 ， chang2 ruo4 fu4 di2 chang3 。
- jun1 zhen4 ri4 xiu1 ming2 ， jian1 gui3 gan3 lu4 liang2 。
- sai1 xia4 you1 kong1 xu1 ， ji1 su4 nai3 jin1 tang1 。
- jun4 shi4 wu2 bu4 yi2 ， xiu1 yu4 jin4 yi3 zhang1 。
- wu2 jun1 bu2 wang4 yuan3 ， da4 ming2 zhu2 wu2 jiang1 。
- cheng2 xuan1 you3 ru2 ci3 ， cu4 zhao4 gui1 zhou1 xing2 。
- jie1 yu3 gua3 suo3 he2 ， you1 ju1 kong1 ji1 ang2 。
- mei3 huai2 ji4 chuan1 zhi4 ， zi4 kui4 fei1 yu2 huang2 。
- wu2 xiong1 she3 wo3 qu4 ， jiao3 shou3 yao2 xiang1 wang4 。
- wo3 huai2 bu4 neng2 yi3 ， zuo4 shi1 shu4 fei4 chang2 。
- wei1 chen2 bi4 gao1 shan1 ， ke3 xiao4 bu2 zi4 liang4 。
- xiang1 qi1 pei4 gu3 ren2 ， qi3 tu2 chu1 xun2 chang2 。
- nu3 li4 jin4 ci3 dao4 ， qian1 gu3 chui2 fen1 fang1 。
- wang3 bi3 xun2 li4 chuan2 ， zhuan1 mei3 gong1 yu3 huang2 。

## 注释

## 译文

## 赏析
