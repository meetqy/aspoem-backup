---
id: yuan-xie-zeng-wu-shi-sheng-er-shou-qi-er
title: 贈吳氏甥二首  其二
titlePinyin: zeng4 wu2 shi4 sheng1 er4 shou3     qi2 er4
titleSlug: zeng-wu-shi-sheng-er-shou-qi-er
author: 袁燮
authorPinyin: yuan2 xie4
authorSlug: yuan-xie
dynasty: 宋
dynastyPinyin: song4
dynastySlug: song
tags: []
---

## 正文

- 農夫力耕耘，歲功必倍收。
- 吾儒用心苦，學業亦有秋。
- 聖賢有遺訓，好古敏以求。
- 韋編至三絕，發憤窮深幽。
- 寢食俱相忘，此志何時休。
- 矧今後生輩，未脫童丱儔。
- 刻苦猶不足，詎可思悠悠。
- 而母早孀居，其窮未易瘳。
- 殷勤撫二子，不暇爲身謀。
- 雜然萬馬羣，望爾爲驊騮。
- 翕如衆樂奏，望爾爲天球。
- 勿云年尚幼，歲月如川流。
- 及今不加鞭，壯大徒包羞。
- 輕璧惜寸陰，前哲勤進修。
- 勉爾務謹重，戒爾無輕浮。
- 人百己千之，庶解而母憂。

## 拼音

- nong2 fu1 li4 geng1 yun2 ， sui4 gong1 bi4 bei4 shou1 。
- wu2 ru2 yong4 xin1 ku3 ， xue2 ye4 yi4 you3 qiu1 。
- sheng4 xian2 you3 yi2 xun4 ， hao3 gu3 min3 yi3 qiu2 。
- wei2 bian1 zhi4 san1 jue2 ， fa1 fen4 qiong2 shen1 you1 。
- qin3 shi2 ju4 xiang1 wang4 ， ci3 zhi4 he2 shi2 xiu1 。
- shen3 jin1 hou4 sheng1 bei4 ， wei4 tuo1 tong2 guan4 chou2 。
- ke4 ku3 you2 bu4 zu2 ， ju4 ke3 si1 you1 you1 。
- er2 mu3 zao3 shuang1 ju1 ， qi2 qiong2 wei4 yi4 chou1 。
- yin1 qin2 fu3 er4 zi3 ， bu4 xia2 wei2 shen1 mou2 。
- za2 ran2 wan4 ma3 qun2 ， wang4 er3 wei2 hua2 liu2 。
- xi1 ru2 zhong4 le4 zou4 ， wang4 er3 wei2 tian1 qiu2 。
- wu4 yun2 nian2 shang4 you4 ， sui4 yue4 ru2 chuan1 liu2 。
- ji2 jin1 bu4 jia1 bian1 ， zhuang4 da4 tu2 bao1 xiu1 。
- qing1 bi4 xi1 cun4 yin1 ， qian2 zhe2 qin2 jin4 xiu1 。
- mian3 er3 wu4 jin3 zhong4 ， jie4 er3 wu2 qing1 fu2 。
- ren2 bai3 ji3 qian1 zhi1 ， shu4 jie3 er2 mu3 you1 。

## 注释

## 译文

## 赏析
