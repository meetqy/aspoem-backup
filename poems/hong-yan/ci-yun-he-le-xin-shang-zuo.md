---
id: hong-yan-ci-yun-he-le-xin-shang-zuo
title: 次韵和了信上座
titlePinyin: ci4 yun4 he2 le0 xin4 shang4 zuo4
titleSlug: ci-yun-he-le-xin-shang-zuo
author: 洪炎
authorPinyin: hong2 yan2
authorSlug: hong-yan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 天公下觀戲魚龍，分披惇物隳岱宗。
- 塵沙欲枯罔象眼，酒醴難澆磊塊胸。
- 會稽之南曰閩海，東行萬里因雄風。
- 二兒得邑古長樂，意擬分治三山中。
- 門張雀羅即我室，弔影不識求羊蹤。
- 擔簦挾卷者誰氏，捉筆言詩有此公。
- 紛紛道旁皆苦李，辛酸交攻無復理。
- 入林初聞薝蔔香，知味自覺醍醐美。
- 今時杜陵見老人，他日湯休望吾子。
- 我觀蓬壺纔一水，桐柏羅浮相對起。
- 赤烏銜符得寶書，青鳥拂簷來報喜。
- 君能無事如懶殘，吾兒儻不慚張底。

## 拼音

- tian1 gong1 xia4 guan1 xi4 yu2 long2 ， fen1 pi1 dun1 wu4 hui1 dai4 zong1 。
- chen2 sha1 yu4 ku1 wang3 xiang4 yan3 ， jiu3 li3 nan2 jiao1 lei3 kuai4 xiong1 。
- hui4 ji1 zhi1 nan2 yue1 min3 hai3 ， dong1 xing2 wan4 li3 yin1 xiong2 feng1 。
- er4 er2 de2 yi4 gu3 chang2 le4 ， yi4 ni3 fen1 zhi4 san1 shan1 zhong1 。
- men2 zhang1 que4 luo2 ji2 wo3 shi4 ， diao4 ying3 bu4 shi2 qiu2 yang2 zong1 。
- dan1 deng1 xie2 juan4 zhe3 shui2 shi4 ， zhuo1 bi3 yan2 shi1 you3 ci3 gong1 。
- fen1 fen1 dao4 pang2 jie1 ku3 li3 ， xin1 suan1 jiao1 gong1 wu2 fu4 li3 。
- ru4 lin2 chu1 wen2 zhan1 bo0 xiang1 ， zhi1 wei4 zi4 jue2 ti2 hu2 mei3 。
- jin1 shi2 du4 ling2 jian4 lao3 ren2 ， ta1 ri4 tang1 xiu1 wang4 wu2 zi3 。
- wo3 guan1 peng2 hu2 cai2 yi4 shui3 ， tong2 bai3 luo2 fu2 xiang1 dui4 qi3 。
- chi4 wu1 xian2 fu2 de2 bao3 shu1 ， qing1 niao3 fu2 yan2 lai2 bao4 xi3 。
- jun1 neng2 wu2 shi4 ru2 lan3 can2 ， wu2 er2 tang3 bu4 can2 zhang1 di3 。

## 注释

## 译文

## 赏析
