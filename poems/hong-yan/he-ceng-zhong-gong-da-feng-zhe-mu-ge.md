---
id: hong-yan-he-ceng-zhong-gong-da-feng-zhe-mu-ge
title: 和曾仲共大風折木歌
titlePinyin: he2 ceng2 zhong4 gong4 da4 feng1 zhe2 mu4 ge1
titleSlug: he-ceng-zhong-gong-da-feng-zhe-mu-ge
author: 洪炎
authorPinyin: hong2 yan2
authorSlug: hong-yan
dynasty: 宋
dynastyPinyin: song4
dynastySlug: song
tags: []
---

## 正文

- 疾風岌嶪土囊口，陽崖中裂陰崖吼。
- 南山喬木大百圍，頃刻翦伐如斷臼。
- 修枝偃蹇擲龍蛇，直幹崩山塞巖岫。
- 干雲蔽日掃地空，掣電奔霆翻覆手。
- 山靈掩泣惋惜深，匠石含悲涕洟久。
- 折臂而公黥而王，精金當鎔玉當剖。
- 斷木刳爲浮海航，路指銀河上牛斗。
- 委餘猶得宮殿材，瑣細亦蒙梁棟取。
- 萬斛之舟可弗論，大厦帡幪此焉有。
- 狂飆卷空欲奚爲，壽被金石長不朽。
- 天生大材將有用，乖逢相因孰先後。
- 嗟爾乾楓與枯柳，摧折爲薪尚誰咎。

## 拼音

- ji2 feng1 ji2 ye4 tu3 nang2 kou3 ， yang2 ya2 zhong1 lie4 yin1 ya2 hou3 。
- nan2 shan1 qiao2 mu4 da4 bai3 wei2 ， qing3 ke4 jian3 fa2 ru2 duan4 jiu4 。
- xiu1 zhi1 yan3 jian3 zhi4 long2 she2 ， zhi2 gan4 beng1 shan1 sai1 yan2 xiu4 。
- gan1 yun2 bi4 ri4 sao3 di4 kong1 ， che4 dian4 ben1 ting2 fan1 fu4 shou3 。
- shan1 ling2 yan3 qi4 wan3 xi1 shen1 ， jiang4 shi2 han2 bei1 ti4 yi2 jiu3 。
- zhe2 bi4 er2 gong1 qing2 er2 wang2 ， jing1 jin1 dang1 rong2 yu4 dang1 pou1 。
- duan4 mu4 ku1 wei2 fu2 hai3 hang2 ， lu4 zhi3 yin2 he2 shang4 niu2 dou4 。
- wei3 yu2 you2 de2 gong1 dian4 cai2 ， suo3 xi4 yi4 meng2 liang2 dong4 qu3 。
- wan4 hu2 zhi1 zhou1 ke3 fu2 lun4 ， da4 sha4 ping2 meng2 ci3 yan1 you3 。
- kuang2 biao1 juan4 kong1 yu4 xi1 wei2 ， shou4 bei4 jin1 shi2 chang2 bu4 xiu3 。
- tian1 sheng1 da4 cai2 jiang1 you3 yong4 ， guai1 feng2 xiang1 yin1 shu2 xian1 hou4 。
- jie1 er3 qian2 feng1 yu3 ku1 liu3 ， cui1 zhe2 wei2 xin1 shang4 shui2 jiu4 。

## 注释

## 译文

## 赏析
