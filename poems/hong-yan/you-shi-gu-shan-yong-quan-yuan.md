---
id: hong-yan-you-shi-gu-shan-yong-quan-yuan
title: 遊石鼓山湧泉院
titlePinyin: you2 shi2 gu3 shan1 yong3 quan2 yuan4
titleSlug: you-shi-gu-shan-yong-quan-yuan
author: 洪炎
authorPinyin: hong2 yan2
authorSlug: hong-yan
dynasty: 宋
dynastyPinyin: song4
dynastySlug: song
tags: []
---

## 正文

- 昔聞石鼓鳴，今作石鼓遊。
- 擊拊久已息，甲兵殊未休。
- 精廬莊嚴海，百室雲霧浮。
- 維時當長夏，蕭颯如凉秋。
- 高崖不見日，老木枝相樛。
- 靈泉發嵌竇，下注千仞溝。
- 向來經行人，頗以名字留。
- 俯仰百年內，磨鎸遍巖幽。
- 石橋可坐卧，清絕無等儔。
- 衆山合沓來，響答相獻酬。
- 雖逢會心欣，未弭當世憂。
- 不知稽山上，復有勝處不。
- 六飛尚東巡，狐兔穴中州。
- 戈鋋塞河洛，冠蓋集閩甌。
- 墮此吠雪國，烈火爛不收。
- 炎飆方焚輪，赫曦欲停輈。
- 微生類焦穀，茲焉得依投。
- 一乘凌風翰，濯纓天漢流。

## 拼音

- xi1 wen2 shi2 gu3 ming2 ， jin1 zuo4 shi2 gu3 you2 。
- ji1 fu3 jiu3 yi3 xi1 ， jia3 bing1 shu1 wei4 xiu1 。
- jing1 lu2 zhuang1 yan2 hai3 ， bai3 shi4 yun2 wu4 fu2 。
- wei2 shi2 dang1 chang2 xia4 ， xiao1 sa4 ru2 liang2 qiu1 。
- gao1 ya2 bu2 jian4 ri4 ， lao3 mu4 zhi1 xiang1 jiu1 。
- ling2 quan2 fa1 qian4 dou4 ， xia4 zhu4 qian1 ren4 gou1 。
- xiang4 lai2 jing1 xing2 ren2 ， po1 yi3 ming2 zi4 liu2 。
- fu3 yang3 bai3 nian2 nei4 ， mo2 juan1 bian4 yan2 you1 。
- shi2 qiao2 ke3 zuo4 wo4 ， qing1 jue2 wu2 deng3 chou2 。
- zhong4 shan1 he2 ta4 lai2 ， xiang3 da2 xiang1 xian4 chou2 。
- sui1 feng2 hui4 xin1 xin1 ， wei4 mi3 dang1 shi4 you1 。
- bu4 zhi1 ji1 shan1 shang4 ， fu4 you3 sheng4 chu3 bu4 。
- liu4 fei1 shang4 dong1 xun2 ， hu2 tu4 xue2 zhong1 zhou1 。
- ge1 chan2 sai1 he2 luo4 ， guan1 gai4 ji2 min3 ou1 。
- duo4 ci3 fei4 xue3 guo2 ， lie4 huo3 lan4 bu4 shou1 。
- yan2 biao1 fang1 fen2 lun2 ， he4 xi1 yu4 ting2 zhou1 。
- wei1 sheng1 lei4 jiao1 gu3 ， zi1 yan1 de2 yi1 tou2 。
- yi4 cheng2 ling2 feng1 han4 ， zhuo2 ying1 tian1 han4 liu2 。

## 注释

## 译文

## 赏析
