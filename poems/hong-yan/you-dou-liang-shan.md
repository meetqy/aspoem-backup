---
id: hong-yan-you-dou-liang-shan
title: 遊都梁山
titlePinyin: you2 dou1 liang2 shan1
titleSlug: you-dou-liang-shan
author: 洪炎
authorPinyin: hong2 yan2
authorSlug: hong-yan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 風吹古渡口，雲滿都梁山。
- 執熱厭偪仄，幽尋上孱顔。
- 清泉似石乳，滴瀝巖竇間。
- 乞此一瓢飲，爲祛千載煩。
- 山靈知我意，殷然下層巒。
- 散空作急雨，抉石出甘寒。
- 一酌蕩齒頰，三咽縈肺肝。
- 輕軀變滯骨，塵鞅思靈關。
- 來當踏雲至，去當御風還。
- 再拜謝神休，幸汝不我慳。

## 拼音

- feng1 chui1 gu3 du4 kou3 ， yun2 man3 dou1 liang2 shan1 。
- zhi2 re4 yan4 bi1 ze4 ， you1 xun2 shang4 chan2 yan2 。
- qing1 quan2 si4 shi2 ru3 ， di1 li4 yan2 dou4 jian4 。
- qi3 ci3 yi4 piao2 yin3 ， wei2 qu1 qian1 zai4 fan2 。
- shan1 ling2 zhi1 wo3 yi4 ， yin1 ran2 xia4 ceng2 luan2 。
- san4 kong1 zuo4 ji2 yu3 ， jue2 shi2 chu1 gan1 han2 。
- yi4 zhuo2 dang4 chi3 jia2 ， san1 yan4 ying2 fei4 gan1 。
- qing1 qu1 bian4 zhi4 gu3 ， chen2 yang1 si1 ling2 guan1 。
- lai2 dang1 ta4 yun2 zhi4 ， qu4 dang1 yu4 feng1 huan2 。
- zai4 bai4 xie4 shen2 xiu1 ， xing4 ru3 bu4 wo3 qian1 。

## 注释

## 译文

## 赏析
