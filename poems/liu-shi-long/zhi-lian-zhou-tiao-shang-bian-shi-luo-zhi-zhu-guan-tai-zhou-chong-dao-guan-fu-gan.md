---
id: liu-shi-long-zhi-lian-zhou-tiao-shang-bian-shi-luo-zhi-zhu-guan-tai-zhou-chong-dao-guan-fu-gan
title: 知廉州條上邊事落職主管台州崇道觀賦感
titlePinyin: zhi1 lian2 zhou1 tiao2 shang4 bian1 shi4 luo4 zhi2 zhu3 guan3 tai1 zhou1 chong2 dao4 guan1 fu4 gan3
titleSlug: zhi-lian-zhou-tiao-shang-bian-shi-luo-zhi-zhu-guan-tai-zhou-chong-dao-guan-fu-gan
author: 劉仕龍
authorPinyin: liu2 shi4 long2
authorSlug: liu-shi-long
dynasty: 唐
dynastyPinyin: tang2
dynastySlug: tang
tags: [] 
---

## 正文

- 人生百年中，窮通無定迹。
- 譬如風前花，榮謝亦頃刻。
- 當時牧牛豎，尊貴誰與敵。
- 顦顇種瓜翁，乃是封侯客。
- 丈夫苟得時，糞土成拱璧。
- 一朝恩寵衰，黄金失顔色。
- 古今諒皆然，我今何歎息。

## 拼音

- ren2 sheng1 bai3 nian2 zhong1 ， qiong2 tong1 wu2 ding4 ji4 。
- pi4 ru2 feng1 qian2 hua1 ， rong2 xie4 yi4 qing3 ke4 。
- dang1 shi2 mu4 niu2 shu4 ， zun1 gui4 shui2 yu3 di2 。
- qiao2 cui4 zhong3 gua1 weng1 ， nai3 shi4 feng1 hou2 ke4 。
- zhang4 fu0 gou3 de2 shi2 ， fen4 tu3 cheng2 gong3 bi4 。
- yi4 zhao1 en1 chong3 shuai1 ， huang2 jin1 shi1 yan2 se4 。
- gu3 jin1 liang4 jie1 ran2 ， wo3 jin1 he2 tan4 xi1 。

## 注释

## 译文

## 赏析
