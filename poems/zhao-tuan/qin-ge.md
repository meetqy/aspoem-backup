---
id: zhao-tuan-qin-ge
title: 琴歌
titlePinyin: qin2 ge1
titleSlug: qin-ge
author: 趙摶
authorPinyin: zhao4 tuan2
authorSlug: zhao-tuan
dynasty: 唐
dynastyPinyin: tang2
dynastySlug: tang
tags: []
---

## 正文

- 綠琴製自桐孫枝，十年窗下無人知。
- 清聲不與衆樂雜，所以屈受塵埃欺。
- 七弦脆斷蟲絲朽，辨別不曾逢好手。
- 琴聲若似琵琶聲，賣與時人應已久。
- 玉徽冷落無光彩，堪恨鍾期不相待。
- 鳳囀吟幽鶴舞時，撚弄錚摐聲亦在。
- 向曾守貧貧不徹，賤價與人人不別。
- 前迴忍淚却收來，泣向秋風兩條血。
- 乃知凡俗難可名，輕者却重重者輕。
- 真龍不聖土龍聖，鳳皇啞舌鴟梟鳴。
- 何殊此琴哀怨苦，寂寞沈埋在幽戶。
- 萬重山水不肯聽，俗耳樂聞人打鼓。
- 知君立身待分義，驅喝風雷在平地。
- 一生從事不因人，健步窣雲皆自致。
- 不辭重拂弦上塵，市廛不買多讒人。
- 莫辭憔悴與買取，爲君一曲號青春。

## 拼音

- lü4 qin2 zhi4 zi4 tong2 sun1 zhi1 ， shi2 nian2 chuang1 xia4 wu2 ren2 zhi1 。
- qing1 sheng1 bu4 yu3 zhong4 le4 za2 ， suo3 yi3 qu1 shou4 chen2 ai1 qi1 。
- qi1 xian2 cui4 duan4 chong2 si1 xiu3 ， bian4 bie2 bu4 ceng2 feng2 hao3 shou3 。
- qin2 sheng1 ruo4 si4 pi2 pa0 sheng1 ， mai4 yu3 shi2 ren2 ying1 yi3 jiu3 。
- yu4 hui1 leng3 luo4 wu2 guang1 cai3 ， kan1 hen4 zhong1 qi1 bu4 xiang1 dai4 。
- feng4 zhuan4 yin2 you1 he4 wu3 shi2 ， nian3 nong4 zheng1 chuang1 sheng1 yi4 zai4 。
- xiang4 ceng2 shou3 pin2 pin2 bu2 che4 ， jian4 jia4 yu3 ren2 ren2 bu4 bie2 。
- qian2 hui2 ren3 lei4 que4 shou1 lai2 ， qi4 xiang4 qiu1 feng1 liang3 tiao2 xue4 。
- nai3 zhi1 fan2 su2 nan2 ke3 ming2 ， qing1 zhe3 que4 chong2 chong2 zhe3 qing1 。
- zhen1 long2 bu2 sheng4 tu3 long2 sheng4 ， feng4 huang2 ya3 she2 chi1 xiao1 ming2 。
- he2 shu1 ci3 qin2 ai1 yuan4 ku3 ， ji4 mo4 shen3 mai2 zai4 you1 hu4 。
- wan4 chong2 shan1 shui3 bu4 ken3 ting1 ， su2 er3 le4 wen2 ren2 da3 gu3 。
- zhi1 jun1 li4 shen1 dai4 fen1 yi4 ， qu1 he1 feng1 lei2 zai4 ping2 di4 。
- yi4 sheng1 cong2 shi4 bu4 yin1 ren2 ， jian4 bu4 su1 yun2 jie1 zi4 zhi4 。
- bu4 ci2 zhong4 fu2 xian2 shang4 chen2 ， shi4 chan2 bu4 mai3 duo1 chan2 ren2 。
- mo4 ci2 qiao2 cui4 yu3 mai3 qu3 ， wei2 jun1 yi4 qu3 hao4 qing1 chun1 。

## 注释

## 译文

## 赏析
