---
id: yan-ri-yi-ti-wang-shui-yun-shi-juan
title: 題汪水雲詩卷
titlePinyin: ti2 wang1 shui3 yun2 shi1 juan4
titleSlug: ti-wang-shui-yun-shi-juan
author: 嚴日益
authorPinyin: yan2 ri4 yi4
authorSlug: yan-ri-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 紫皇宮殿紅雲低，春歸天上日欲西。
- 瑶池催花撾羯鼓，姚魏天香分雨露。
- 沉香亭北雉尾高，詩成先奪雲錦袍。
- 縱橫奏賦三千字，文采風流多意氣。
- 珮聲楊柳鳳池頭，絲綸五色爛不收。
- 巨鰲跳波海門黑，氈雪風砂墮陰域。
- 翠華鞭鸞凌紫烟，天寒月照青塚邊。
- 黄金不啼玉不泣，桑嶺流沙馬飛急。
- 孤臣淚結冰稜稜，兩宮祝髪傳佛燈。
- 梵尊說法天龍拜，四大山河金色界。
- 風飄仙樂去不迴，香圍粉陣成飛埃。
- 南冠楚囚血化碧，恨入胡笳十八拍。
- 穹廬帳暖融冷光，猶隨供奉聯鵷行。
- 子房忽伴赤松去，華表千年令威語。
- 商郊周甸禾黍悲，宮袍卸却披霞衣。
- 青藜老仙選詩哭，彷彿東都夢華錄。
- 吳霜壓損長眉青，胸蟠耿耿何時平。
- 讀書萬卷貧難救，天若知情天亦瘦。
- 雲翻雨覆爭奈何，榮枯得失哀恨多。
- 相逢莫說夢中夢，琴寄南音時一弄。
- 世間未必無子期，至音元不求人知。
- 泠然七十二峰下，軒轅鼎邊退三舍。
- 流水行雲萬里心，故家喬木春陰陰。

## 拼音

- zi3 huang2 gong1 dian4 hong2 yun2 di1 ， chun1 gui1 tian1 shang4 ri4 yu4 xi1 。
- yao2 chi2 cui1 hua1 zhua1 jie2 gu3 ， yao2 wei4 tian1 xiang1 fen1 yu3 lu4 。
- chen2 xiang1 ting2 bei3 zhi4 wei3 gao1 ， shi1 cheng2 xian1 duo2 yun2 jin3 pao2 。
- zong4 heng2 zou4 fu4 san1 qian1 zi4 ， wen2 cai3 feng1 liu2 duo1 yi4 qi4 。
- pei4 sheng1 yang2 liu3 feng4 chi2 tou2 ， si1 lun2 wu3 se4 lan4 bu4 shou1 。
- ju4 ao2 tiao4 bo1 hai3 men2 hei1 ， zhan1 xue3 feng1 sha1 duo4 yin1 yu4 。
- cui4 hua2 bian1 luan2 ling2 zi3 yan1 ， tian1 han2 yue4 zhao4 qing1 zhong3 bian1 。
- huang2 jin1 bu4 ti2 yu4 bu2 qi4 ， sang1 ling3 liu2 sha1 ma3 fei1 ji2 。
- gu1 chen2 lei4 jie2 bing1 leng2 leng2 ， liang3 gong1 zhu4 fa4 chuan2 fo2 deng1 。
- fan4 zun1 shuo1 fa3 tian1 long2 bai4 ， si4 da4 shan1 he2 jin1 se4 jie4 。
- feng1 piao1 xian1 le4 qu4 bu4 hui2 ， xiang1 wei2 fen3 zhen4 cheng2 fei1 ai1 。
- nan2 guan1 chu3 qiu2 xue4 hua4 bi4 ， hen4 ru4 hu2 jia1 shi2 ba1 pai1 。
- qiong2 lu2 zhang4 nuan3 rong2 leng3 guang1 ， you2 sui2 gong4 feng4 lian2 yuan1 xing2 。
- zi3 fang2 hu1 ban4 chi4 song1 qu4 ， hua2 biao3 qian1 nian2 ling4 wei1 yu3 。
- shang1 jiao1 zhou1 dian4 he2 shu3 bei1 ， gong1 pao2 xie4 que4 pi1 xia2 yi1 。
- qing1 li2 lao3 xian1 xuan3 shi1 ku1 ， pang2 fu2 dong1 dou1 meng4 hua2 lu4 。
- wu2 shuang1 ya1 sun3 chang2 mei2 qing1 ， xiong1 pan2 geng3 geng3 he2 shi2 ping2 。
- du2 shu1 wan4 juan4 pin2 nan2 jiu4 ， tian1 ruo4 zhi1 qing2 tian1 yi4 shou4 。
- yun2 fan1 yu3 fu4 zheng1 nai4 he2 ， rong2 ku1 de2 shi1 ai1 hen4 duo1 。
- xiang1 feng2 mo4 shuo1 meng4 zhong1 meng4 ， qin2 ji4 nan2 yin1 shi2 yi2 nong4 。
- shi4 jian4 wei4 bi4 wu2 zi3 qi1 ， zhi4 yin1 yuan2 bu4 qiu2 ren2 zhi1 。
- ling2 ran2 qi1 shi2 er4 feng1 xia4 ， xuan1 yuan2 ding3 bian1 tui4 san1 she4 。
- liu2 shui3 xing2 yun2 wan4 li3 xin1 ， gu4 jia1 qiao2 mu4 chun1 yin1 yin1 。

## 注释

## 译文

## 赏析
