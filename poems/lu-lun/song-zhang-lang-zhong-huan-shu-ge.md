---
id: lu-lun-song-zhang-lang-zhong-huan-shu-ge
title: 送張郎中還蜀歌
titlePinyin: song4 zhang1 lang2 zhong1 huan2 shu3 ge1
titleSlug: song-zhang-lang-zhong-huan-shu-ge
author: 盧綸
authorPinyin: lu2 lun2
authorSlug: lu-lun
dynasty: 唐
dynastyPinyin: tang2
dynastySlug: tang
tags: [] 
---

## 正文

- 秦家御史漢家郎，親專兩印征殊方。
- 功成走馬朝天子，伏檻論邊若流水。
- 曉離僊署趨紫微，夜接高儒讀青史。
- 瀘南五將望君還，願以天書示百蠻。
- 曲棧重江初過雨，前旌後騎不同山。
- 迎車拜舞多耆老，舊卒新營遍青草。
- 塞口雲生火候遲，煙中鶴唳軍行早。
- 黃花川下水交橫，遠映孤霞蜀國晴。
- 邛竹筍長椒瘴起，荔枝花發杜鵑鳴。
- 迴首岷峨半天黑，傳觴接膝何由得。
- 空令豪士仰威名，無復貧交恃顏色。
- 垂楊不動雨紛紛，錦帳胡瓶爭送君。
- 須臾醉起簫笳發，空見紅旌入白雲。

## 拼音

- qin2 jia1 yu4 shi3 han4 jia1 lang2 ， qin1 zhuan1 liang3 yin4 zheng1 shu1 fang1 。
- gong1 cheng2 zou3 ma3 chao2 tian1 zi3 ， fu2 jian4 lun4 bian1 ruo4 liu2 shui3 。
- xiao3 li2 xian1 shu3 qu1 zi3 wei1 ， ye4 jie1 gao1 ru2 du2 qing1 shi3 。
- lu2 nan2 wu3 jiang1 wang4 jun1 huan2 ， yuan4 yi3 tian1 shu1 shi4 bai3 man2 。
- qu3 zhan4 zhong4 jiang1 chu1 guo4 yu3 ， qian2 jing1 hou4 qi2 bu4 tong2 shan1 。
- ying2 ju1 bai4 wu3 duo1 qi2 lao3 ， jiu4 zu2 xin1 ying2 bian4 qing1 cao3 。
- sai1 kou3 yun2 sheng1 huo3 hou0 chi2 ， yan1 zhong1 he4 li4 jun1 xing2 zao3 。
- huang2 hua1 chuan1 xia4 shui3 jiao1 heng2 ， yuan3 ying4 gu1 xia2 shu3 guo2 qing2 。
- qiong2 zhu2 sun3 chang2 jiao1 zhang4 qi3 ， li4 zhi1 hua1 fa1 du4 jian1 ming2 。
- hui2 shou3 min2 e2 ban4 tian1 hei1 ， chuan2 shang1 jie1 xi1 he2 you2 de2 。
- kong1 ling4 hao2 shi4 yang3 wei1 ming2 ， wu2 fu4 pin2 jiao1 shi4 yan2 se4 。
- chui2 yang2 bu2 dong4 yu3 fen1 fen1 ， jin3 zhang4 hu2 ping2 zheng1 song4 jun1 。
- xu1 yu2 zui4 qi3 xiao1 jia1 fa1 ， kong1 jian4 hong2 jing1 ru4 bai2 yun2 。

## 注释

## 译文

## 赏析
