---
id: lu-lun-he-zhao-gei-shi-bai-ying-fu-ge
title: 和趙給事白蠅拂歌
titlePinyin: he2 zhao4 gei3 shi4 bai2 ying2 fu2 ge1
titleSlug: he-zhao-gei-shi-bai-ying-fu-ge
author: 盧綸
authorPinyin: lu2 lun2
authorSlug: lu-lun
dynasty: 唐
dynastyPinyin: tang2
dynastySlug: tang
tags: []
---

## 正文

- 華堂多衆珍，白拂稱殊異。
- 柄裁沈節香襲人，上結爲文下垂穗。
- 霜縷霏微瑩且柔，虎鬚乍細龍髯稠。
- 皎然素色不因染，淅爾涼風非爲秋。
- 羣蠅青蒼恣遊息，廣庖萬品無顏色。
- 金屏成點玉成瑕，晝眠宛轉空咨嗟。
- 此時滿筵看一舉，荻花忽旋楊花舞。
- 砉如寒隼驚暮禽，颯若繁埃得輕雨。
- 主人說是故人留，每誡如新比白頭。
- 若將揮玩閑臨水，願接波中一白鷗。

## 拼音

- hua2 tang2 duo1 zhong4 zhen1 ， bai2 fu2 cheng1 shu1 yi4 。
- bing3 cai2 shen3 jie2 xiang1 xi2 ren2 ， shang4 jie2 wei2 wen2 xia4 chui2 sui4 。
- shuang1 lü3 fei1 wei1 ying2 qie3 rou2 ， hu3 xu1 zha4 xi4 long2 ran2 chou2 。
- jiao3 ran2 su4 se4 bu4 yin1 ran3 ， xi1 er3 liang2 feng1 fei1 wei2 qiu1 。
- qun2 ying2 qing1 cang1 zi4 you2 xi1 ， guang3 pao2 wan4 pin3 wu2 yan2 se4 。
- jin1 ping2 cheng2 dian3 yu4 cheng2 xia2 ， zhou4 mian2 wan3 zhuan3 kong1 zi1 jie1 。
- ci3 shi2 man3 yan2 kan4 yi4 ju3 ， di2 hua1 hu1 xuan2 yang2 hua1 wu3 。
- hua1 ru2 han2 sun3 jing1 mu4 qin2 ， sa4 ruo4 fan2 ai1 de2 qing1 yu3 。
- zhu3 ren2 shuo1 shi4 gu4 ren2 liu2 ， mei3 jie4 ru2 xin1 bi3 bai2 tou2 。
- ruo4 jiang1 hui1 wan2 xian2 lin2 shui3 ， yuan4 jie1 bo1 zhong1 yi4 bai2 ou1 。

## 注释

## 译文

## 赏析
