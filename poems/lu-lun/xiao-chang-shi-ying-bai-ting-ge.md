---
id: lu-lun-xiao-chang-shi-ying-bai-ting-ge
title: 蕭常侍癭柏亭歌
titlePinyin: xiao1 chang2 shi4 ying3 bai3 ting2 ge1
titleSlug: xiao-chang-shi-ying-bai-ting-ge
author: 盧綸
authorPinyin: lu2 lun2
authorSlug: lu-lun
dynasty: 唐
dynastyPinyin: tang2
dynastySlug: tang
tags: [] 
---

## 正文

- 柏之異者山中靈，何人斷絕爲君亭。
- 雲翻浪卷不可識，鳥獸成形花倒植。
- 莓苔舊點色尚青，霹靂殘痕節猶黑。
- 金貂主人漢三老，構此窮年下朝早。
- 心規目製不暫疲，匠者受之無一詞。
- 清晨拂匣菱生鏡，落日憑闌星滿池。
- 攢甍鬬拱無斤跡，根癭聯懸同素壁。
- 數層亂瀉雲裏峯，萬片爭呈雪中石。
- 重簾不動自飄香，似到瀛洲白玉堂。
- 水精如意刁金色，雲母屏風透掩光。
- 四堦綿綿被纖草，草上依微衆山道。
- 松間汲井煙翠寒，洞裏圍碁天景好。
- 愚儒敢欲賀成功，鸞鳳棲翔固不同。
- 應念廢材今接地，一枝思寄戶庭中。

## 拼音

- bai3 zhi1 yi4 zhe3 shan1 zhong1 ling2 ， he2 ren2 duan4 jue2 wei2 jun1 ting2 。
- yun2 fan1 lang4 juan4 bu4 ke3 shi2 ， niao3 shou4 cheng2 xing2 hua1 dao3 zhi2 。
- mei2 tai2 jiu4 dian3 se4 shang4 qing1 ， pi1 li4 can2 hen2 jie2 you2 hei1 。
- jin1 diao1 zhu3 ren2 han4 san1 lao3 ， gou4 ci3 qiong2 nian2 xia4 chao2 zao3 。
- xin1 gui1 mu4 zhi4 bu2 zan4 pi2 ， jiang4 zhe3 shou4 zhi1 wu2 yi4 ci2 。
- qing1 chen2 fu2 xia2 ling2 sheng1 jing4 ， luo4 ri4 ping2 lan2 xing1 man3 chi2 。
- zan3 meng2 dou4 gong3 wu2 jin1 ji4 ， gen1 ying3 lian2 xuan2 tong2 su4 bi4 。
- shu4 ceng2 luan4 xie4 yun2 li3 feng1 ， wan4 pian4 zheng1 cheng2 xue3 zhong1 shi2 。
- zhong4 lian2 bu2 dong4 zi4 piao1 xiang1 ， si4 dao4 ying2 zhou1 bai2 yu4 tang2 。
- shui3 jing1 ru2 yi4 diao1 jin1 se4 ， yun2 mu3 ping2 feng1 tou4 yan3 guang1 。
- si4 jie1 mian2 mian2 bei4 xian1 cao3 ， cao3 shang4 yi1 wei1 zhong4 shan1 dao4 。
- song1 jian4 ji2 jing3 yan1 cui4 han2 ， dong4 li3 wei2 qi2 tian1 jing3 hao3 。
- yu2 ru2 gan3 yu4 he4 cheng2 gong1 ， luan2 feng4 qi1 xiang2 gu4 bu4 tong2 。
- ying1 nian4 fei4 cai2 jin1 jie1 di4 ， yi4 zhi1 si1 ji4 hu4 ting2 zhong1 。

## 注释

## 译文

## 赏析
