---
id: lu-lun-ke-she-ku-yu-ji-shi-ji-qian-qi-lang-shi-yuan-er-yuan-wai
title: 客舍苦雨即事寄錢起郎士元二員外
titlePinyin: ke4 she4 ku3 yu3 ji2 shi4 ji4 qian2 qi3 lang2 shi4 yuan2 er4 yuan2 wai4
titleSlug: ke-she-ku-yu-ji-shi-ji-qian-qi-lang-shi-yuan-er-yuan-wai
author: 盧綸
authorPinyin: lu2 lun2
authorSlug: lu-lun
dynasty: 唐
dynastyPinyin: tang2
dynastySlug: tang
tags: []
---

## 正文

- 積雨暮淒淒，羈人狀鳥棲。
- 響空宮樹接，覆水野雲低。
- 穴蟻多隨草，巢蜂半墜泥。
- 遶池牆蘚合，擁溜瓦松齊。
- 舊圃平如海，新溝曲似溪。
- 壞闌留衆蝶，欹棟止羣雞。
- 莠盛終無實，槎枯返有荑。
- 綠萍藏廢井，黃葉隱危堤。
- 閭里歡將絕，朝昏望亦迷。
- 不知霄漢侶，何路可相攜。

## 拼音

- ji1 yu3 mu4 qi1 qi1 ， ji1 ren2 zhuang4 niao3 qi1 。
- xiang3 kong1 gong1 shu4 jie1 ， fu4 shui3 ye3 yun2 di1 。
- xue2 yi3 duo1 sui2 cao3 ， chao2 feng1 ban4 zhui4 ni2 。
- rao4 chi2 qiang2 xian3 he2 ， yong1 liu1 wa3 song1 qi2 。
- jiu4 pu3 ping2 ru2 hai3 ， xin1 gou1 qu3 si4 xi1 。
- huai4 lan2 liu2 zhong4 die2 ， qi1 dong4 zhi3 qun2 ji1 。
- you3 sheng4 zhong1 wu2 shi2 ， cha2 ku1 fan3 you3 yi2 。
- lü4 ping2 cang2 fei4 jing3 ， huang2 ye4 yin3 wei1 di1 。
- lü2 li3 huan1 jiang1 jue2 ， chao2 hun1 wang4 yi4 mi2 。
- bu4 zhi1 xiao1 han4 lü3 ， he2 lu4 ke3 xiang1 xie2 。

## 注释

## 译文

## 赏析
