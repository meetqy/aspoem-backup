---
id: lu-lun-wo-bing-yu-ju-long-xing-guan-wang-feng-shi-qi-zhu-zuo-shu-zhi-ba-she-luo-yang-fu-gou-shi-yin-ti-shi-si-yun-ji-feng-sheng-bing-zeng-qiao-zun-shi
title: 臥病寓居龍興觀枉馮十七著作書知罷攝洛陽赴緱氏因題十四韻寄馮生幷贈喬尊師
titlePinyin: wo4 bing4 yu4 ju1 long2 xing1 guan1 wang3 feng2 shi2 qi1 zhu4 zuo4 shu1 zhi1 ba4 she4 luo4 yang2 fu4 gou1 shi4 yin1 ti2 shi2 si4 yun4 ji4 feng2 sheng1 bing4 zeng4 qiao2 zun1 shi1
titleSlug: wo-bing-yu-ju-long-xing-guan-wang-feng-shi-qi-zhu-zuo-shu-zhi-ba-she-luo-yang-fu-gou-shi-yin-ti-shi-si-yun-ji-feng-sheng-bing-zeng-qiao-zun-shi
author: 盧綸
authorPinyin: lu2 lun2
authorSlug: lu-lun
dynasty: 唐
dynastyPinyin: tang2
dynastySlug: tang
tags: [] 
---

## 正文

- 乞假依山宅，蹉跎屬歲周。
- 弱荑輕採拾，鈍質稱歸休。
- 潘岳衰將至，劉楨病未瘳。
- 步遲乘羽客，起晏滯書郵。
- 幸以編方驗，終貽骨肉憂。
- 灼龜爐氣冷，曝藥樹陰稠。
- 語命心堪醉，傷離夢亦愁。
- 葷羶居已絕，鸞鶴見無由。
- 世累如塵積，年光劇水流。
- 躡雲知有路，濟海豈無舟。
- 倚玉翻成難，投磚敢望詶。
- 卑棲君就祿，羸憊我逢秋。
- 腐葉填荒轍，陰螢出古溝。
- 依然在遐想，願子勵風猷。

## 拼音

- qi3 jia3 yi1 shan1 zhai2 ， cuo1 tuo2 shu3 sui4 zhou1 。
- ruo4 yi2 qing1 cai3 shi2 ， dun4 zhi4 cheng1 gui1 xiu1 。
- pan1 yue4 shuai1 jiang1 zhi4 ， liu2 zhen1 bing4 wei4 chou1 。
- bu4 chi2 cheng2 yu3 ke4 ， qi3 yan4 zhi4 shu1 you2 。
- xing4 yi3 bian1 fang1 yan4 ， zhong1 yi2 gu3 rou4 you1 。
- zhuo2 gui1 lu2 qi4 leng3 ， pu4 yao4 shu4 yin1 chou2 。
- yu3 ming4 xin1 kan1 zui4 ， shang1 li2 meng4 yi4 chou2 。
- hun1 shan1 ju1 yi3 jue2 ， luan2 he4 jian4 wu2 you2 。
- shi4 lei4 ru2 chen2 ji1 ， nian2 guang1 ju4 shui3 liu2 。
- nie4 yun2 zhi1 you3 lu4 ， ji4 hai3 qi3 wu2 zhou1 。
- yi3 yu4 fan1 cheng2 nan2 ， tou2 zhuan1 gan3 wang4 chou2 。
- bei1 qi1 jun1 jiu4 lu4 ， lei2 bei4 wo3 feng2 qiu1 。
- fu3 ye4 tian2 huang1 zhe2 ， yin1 ying2 chu1 gu3 gou1 。
- yi1 ran2 zai4 xia2 xiang3 ， yuan4 zi3 li4 feng1 you2 。

## 注释

## 译文

## 赏析
