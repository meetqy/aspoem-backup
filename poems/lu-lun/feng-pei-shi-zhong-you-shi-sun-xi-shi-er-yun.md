---
id: lu-lun-feng-pei-shi-zhong-you-shi-sun-xi-shi-er-yun
title: 奉陪侍中遊石笋溪十二韻
titlePinyin: feng4 pei2 shi4 zhong1 you2 shi2 sun3 xi1 shi2 er4 yun4
titleSlug: feng-pei-shi-zhong-you-shi-sun-xi-shi-er-yun
author: 盧綸
authorPinyin: lu2 lun2
authorSlug: lu-lun
dynasty: 唐
dynastyPinyin: tang2
dynastySlug: tang
tags: []
---

## 正文

- 朝日照靈山，山溪浩紛錯。
- 圖書無舊記，鯀禹應新鑿。
- 雙壁瀉天河，一峰吐蓮萼。
- 潭心亂雪卷，嵓腹繁珠落。
- 彩蛤攢錦囊，芳蘿嫋花索。
- 猨羣曝陽嶺，龍穴腥陰壑。
- 靜得漁者言，閑聞洞仙博。
- 欹松倚朱幰，廣石屯油幕。
- 國泰事留侯，山春縱康樂。
- 間關殊狀鳥，爛熳無名藥。
- 欲驗少君方，還吟大隱作。
- 旌幢不可駐，古塞新沙漠。

## 拼音

- chao2 ri4 zhao4 ling2 shan1 ， shan1 xi1 hao4 fen1 cuo4 。
- tu2 shu1 wu2 jiu4 ji4 ， gun3 yu3 ying1 xin1 zao2 。
- shuang1 bi4 xie4 tian1 he2 ， yi4 feng1 tu3 lian2 e4 。
- tan2 xin1 luan4 xue3 juan4 ， yan2 fu4 fan2 zhu1 luo4 。
- cai3 ha2 zan3 jin3 nang2 ， fang1 luo2 niao3 hua1 suo3 。
- yuan2 qun2 pu4 yang2 ling3 ， long2 xue2 xing1 yin1 he4 。
- jing4 de2 yu2 zhe3 yan2 ， xian2 wen2 dong4 xian1 bo2 。
- qi1 song1 yi3 zhu1 xian3 ， guang3 shi2 tun2 you2 mu4 。
- guo2 tai4 shi4 liu2 hou2 ， shan1 chun1 zong4 kang1 le4 。
- jian4 guan1 shu1 zhuang4 niao3 ， lan4 man4 wu2 ming2 yao4 。
- yu4 yan4 shao3 jun1 fang1 ， huan2 yin2 da4 yin3 zuo4 。
- jing1 zhuang4 bu4 ke3 zhu4 ， gu3 sai1 xin1 sha1 mo4 。

## 注释

## 译文

## 赏析
