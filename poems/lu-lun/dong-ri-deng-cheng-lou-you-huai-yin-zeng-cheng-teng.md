---
id: lu-lun-dong-ri-deng-cheng-lou-you-huai-yin-zeng-cheng-teng
title: 冬日登城樓有懷因贈程騰
titlePinyin: dong1 ri4 deng1 cheng2 lou2 you3 huai2 yin1 zeng4 cheng2 teng2
titleSlug: dong-ri-deng-cheng-lou-you-huai-yin-zeng-cheng-teng
author: 盧綸
authorPinyin: lu2 lun2
authorSlug: lu-lun
dynasty: 唐
dynastyPinyin: tang2
dynastySlug: tang
tags: [] 
---

## 正文

- 生涯何事多羈束，賴此登臨暢心目。
- 郭南郭北無數山，萬井逶迤流水間。
- 彈琴對酒不知暮，岸幘題詩身自閑。
- 風聲肅肅鴈飛絕，雲色茫茫欲成雪。
- 遙思海客天外歸，坐想征人兩頭別。
- 世情多以風塵隔，泣盡無因畫籌策。
- 誰知白首窗下人，不接朱門坐中客。
- 賤亦不足歎，貴亦不足陳。
- 長卿未遇楊朱泣，蔡澤無媒原憲貧。
- 如今萬乘方用武，國命天威借貔虎。
- 窮達皆爲身外名，公侯可廢刀頭取。
- 君不見漢家邊將在邊庭，白羽三千出井陘。
- 當風看獵擁珠翠，豈在終年窮一經。

## 拼音

- sheng1 ya2 he2 shi4 duo1 ji1 shu4 ， lai4 ci3 deng1 lin2 chang4 xin1 mu4 。
- guo1 nan2 guo1 bei3 wu2 shu4 shan1 ， wan4 jing3 wei1 yi2 liu2 shui3 jian4 。
- dan4 qin2 dui4 jiu3 bu4 zhi1 mu4 ， an4 ze2 ti2 shi1 shen1 zi4 xian2 。
- feng1 sheng1 su4 su4 yan4 fei1 jue2 ， yun2 se4 mang2 mang2 yu4 cheng2 xue3 。
- yao2 si1 hai3 ke4 tian1 wai4 gui1 ， zuo4 xiang3 zheng1 ren2 liang3 tou2 bie2 。
- shi4 qing2 duo1 yi3 feng1 chen2 ge2 ， qi4 jin4 wu2 yin1 hua4 chou2 ce4 。
- shui2 zhi1 bai2 shou3 chuang1 xia4 ren2 ， bu4 jie1 zhu1 men2 zuo4 zhong1 ke4 。
- jian4 yi4 bu4 zu2 tan4 ， gui4 yi4 bu4 zu2 chen2 。
- chang2 qing1 wei4 yu4 yang2 zhu1 qi4 ， cai4 ze2 wu2 mei2 yuan2 xian4 pin2 。
- ru2 jin1 wan4 cheng2 fang1 yong4 wu3 ， guo2 ming4 tian1 wei1 jie4 pi2 hu3 。
- qiong2 da2 jie1 wei2 shen1 wai4 ming2 ， gong1 hou2 ke3 fei4 dao1 tou2 qu3 。
- jun1 bu2 jian4 han4 jia1 bian1 jiang1 zai4 bian1 ting2 ， bai2 yu3 san1 qian1 chu1 jing3 xing2 。
- dang1 feng1 kan4 lie4 yong1 zhu1 cui4 ， qi3 zai4 zhong1 nian2 qiong2 yi4 jing1 。

## 注释

## 译文

## 赏析
