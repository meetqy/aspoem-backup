---
id: lu-lun-qiu-zhong-ye-wang-ji-she-di-shou-jian-ling-cheng-shang-xi-chuan-shang-shu-jiu
title: 秋中野望寄舍弟綬兼令呈上西川尚書舅
titlePinyin: qiu1 zhong1 ye3 wang4 ji4 she4 di4 shou4 jian1 ling4 cheng2 shang4 xi1 chuan1 shang4 shu1 jiu4
titleSlug: qiu-zhong-ye-wang-ji-she-di-shou-jian-ling-cheng-shang-xi-chuan-shang-shu-jiu
author: 盧綸
authorPinyin: lu2 lun2
authorSlug: lu-lun
dynasty: 唐
dynastyPinyin: tang2
dynastySlug: tang
tags: [] 
---

## 正文

- 憂來思遠望，高處殊非愜。
- 夜露濕蒼山，秋陂滿黃葉。
- 人隨鴈迢遰，棧與雲重疊。
- 骨肉暫分離，形神遂疲薾。
- 紅旌渭陽騎，幾日勞登涉。
- 蜀道藹松筠，巴江盛舟檝。
- 小生即何限，簡誨偏盈篋。
- 舊恨尚填膺，新悲復縈睫。
- 因求種瓜利，自喜歸耕捷。
- 井臼賴依鄰，兒童亦勝汲。
- 塵容不在照，雪鬢那堪鑷。
- 唯有飡霞心，知夫與天接。

## 拼音

- you1 lai2 si1 yuan3 wang4 ， gao1 chu3 shu1 fei1 qie4 。
- ye4 lu4 shi1 cang1 shan1 ， qiu1 bei1 man3 huang2 ye4 。
- ren2 sui2 yan4 tiao2 di4 ， zhan4 yu3 yun2 zhong4 die2 。
- gu3 rou4 zan4 fen1 li2 ， xing2 shen2 sui4 pi2 er3 。
- hong2 jing1 wei4 yang2 qi2 ， ji1 ri4 lao2 deng1 she4 。
- shu3 dao4 ai3 song1 yun2 ， ba1 jiang1 sheng4 zhou1 ji2 。
- xiao3 sheng1 ji2 he2 xian4 ， jian3 hui4 pian1 ying2 qie4 。
- jiu4 hen4 shang4 tian2 ying1 ， xin1 bei1 fu4 ying2 jie2 。
- yin1 qiu2 zhong3 gua1 li4 ， zi4 xi3 gui1 geng1 jie2 。
- jing3 jiu4 lai4 yi1 lin2 ， er2 tong2 yi4 sheng4 ji2 。
- chen2 rong2 bu2 zai4 zhao4 ， xue3 bin4 na4 kan1 nie4 。
- wei2 you3 can1 xia2 xin1 ， zhi1 fu1 yu3 tian1 jie1 。

## 注释

## 译文

## 赏析
