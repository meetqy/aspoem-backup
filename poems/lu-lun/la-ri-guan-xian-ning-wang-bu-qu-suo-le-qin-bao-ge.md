---
id: lu-lun-la-ri-guan-xian-ning-wang-bu-qu-suo-le-qin-bao-ge
title: 臘日觀咸寧王部曲娑勒擒豹歌
titlePinyin: la4 ri4 guan1 xian2 ning2 wang2 bu4 qu3 suo1 le4 qin2 bao4 ge1
titleSlug: la-ri-guan-xian-ning-wang-bu-qu-suo-le-qin-bao-ge
author: 盧綸
authorPinyin: lu2 lun2
authorSlug: lu-lun
dynasty: 唐
dynastyPinyin: tang2
dynastySlug: tang
tags: []
---

## 正文

- 山頭曈曈日將出，山下獵圍照初日。
- 前林有獸未識名，將軍促騎無人聲。
- 潛形踠伏草不動，雙鵰旋轉羣鴉鳴。
- 陰方質子才三十，譯語受詞蕃語揖。
- 捨鞍解甲疾如風，人忽虎蹲獸人立。
- 歘然扼顙批其頤，爪牙委地涎淋漓。
- 既蘇復吼拗仍怒，果叶英謀生致之。
- 拖自深叢目如電，萬夫失容千馬戰。
- 傳呼賀拜聲相連，殺氣騰凌陰滿川。
- 始知縛虎如縛鼠，敗虜降羌生眼前。
- 祝爾嘉詞爾無苦，獻爾將隨犀象舞。
- 苑中流水禁中山，期爾攫搏開天顏。
- 非熊之兆慶無極，願紀雄名傳百蠻。

## 拼音

- shan1 tou2 tong2 tong2 ri4 jiang1 chu1 ， shan1 xia4 lie4 wei2 zhao4 chu1 ri4 。
- qian2 lin2 you3 shou4 wei4 shi2 ming2 ， jiang1 jun1 cu4 qi2 wu2 ren2 sheng1 。
- qian2 xing2 wan3 fu2 cao3 bu2 dong4 ， shuang1 diao1 xuan2 zhuan3 qun2 ya1 ming2 。
- yin1 fang1 zhi4 zi3 cai2 san1 shi2 ， yi4 yu3 shou4 ci2 fan1 yu3 yi1 。
- she3 an1 jie3 jia3 ji2 ru2 feng1 ， ren2 hu1 hu3 dun1 shou4 ren2 li4 。
- xu1 ran2 e4 sang3 pi1 qi2 yi2 ， zhao3 ya2 wei3 di4 xian2 lin2 li2 。
- ji4 su1 fu4 hou3 ao4 reng2 nu4 ， guo3 ye4 ying1 mou2 sheng1 zhi4 zhi1 。
- tuo1 zi4 shen1 cong2 mu4 ru2 dian4 ， wan4 fu1 shi1 rong2 qian1 ma3 zhan4 。
- chuan2 hu1 he4 bai4 sheng1 xiang1 lian2 ， sha1 qi4 teng2 ling2 yin1 man3 chuan1 。
- shi3 zhi1 fu4 hu3 ru2 fu4 shu3 ， bai4 lu3 jiang4 qiang1 sheng1 yan3 qian2 。
- zhu4 er3 jia1 ci2 er3 wu2 ku3 ， xian4 er3 jiang1 sui2 xi1 xiang4 wu3 。
- yuan4 zhong1 liu2 shui3 jin4 zhong1 shan1 ， qi1 er3 jue2 bo2 kai1 tian1 yan2 。
- fei1 xiong2 zhi1 zhao4 qing4 wu2 ji2 ， yuan4 ji4 xiong2 ming2 chuan2 bai3 man2 。

## 注释

## 译文

## 赏析
