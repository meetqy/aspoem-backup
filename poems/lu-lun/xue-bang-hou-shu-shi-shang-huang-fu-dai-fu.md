---
id: lu-lun-xue-bang-hou-shu-shi-shang-huang-fu-dai-fu
title: 雪謗後書事上皇甫大夫
titlePinyin: xue3 bang4 hou4 shu1 shi4 shang4 huang2 fu3 dai4 fu0
titleSlug: xue-bang-hou-shu-shi-shang-huang-fu-dai-fu
author: 盧綸
authorPinyin: lu2 lun2
authorSlug: lu-lun
dynasty: 唐
dynastyPinyin: tang2
dynastySlug: tang
tags: [] 
---

## 正文

- 盛德總羣英，高標仰國楨。
- 獨安巡狩日，曾掩趙張名。
- 業就難辭寵，朝回更授兵。
- 曉川分牧馬，夜雪覆連營。
- 長策威殊俗，嘉謀翊聖明。
- 畫圖規陣勢，夢筆紀山行。
- 綬拂池中影，珂搖竹外聲。
- 賜歡徵妓樂，陪醉問公卿。
- 却憶經前事，翻疑得此生。
- 分深存沒感，恩在子孫榮。
- 覽鏡愁將老，捫心喜復驚。
- 豈言沈族重，但覺殺身輕。
- 有淚沾墳典，無家集弟兄。
- 東西遭世難，流浪識交情。
- 閱古宗文舉，推才慕正平。
- 應憐守貧賤，又欲事躬耕。

## 拼音

- sheng4 de2 zong3 qun2 ying1 ， gao1 biao1 yang3 guo2 zhen1 。
- du2 an1 xun2 shou4 ri4 ， ceng2 yan3 zhao4 zhang1 ming2 。
- ye4 jiu4 nan2 ci2 chong3 ， chao2 hui2 geng4 shou4 bing1 。
- xiao3 chuan1 fen1 mu4 ma3 ， ye4 xue3 fu4 lian2 ying2 。
- chang2 ce4 wei1 shu1 su2 ， jia1 mou2 yi4 sheng4 ming2 。
- hua4 tu2 gui1 zhen4 shi4 ， meng4 bi3 ji4 shan1 xing2 。
- shou4 fu2 chi2 zhong1 ying3 ， ke1 yao2 zhu2 wai4 sheng1 。
- ci4 huan1 zhi3 ji4 le4 ， pei2 zui4 wen4 gong1 qing1 。
- que4 yi4 jing1 qian2 shi4 ， fan1 yi2 de2 ci3 sheng1 。
- fen1 shen1 cun2 mei2 gan3 ， en1 zai4 zi3 sun1 rong2 。
- lan3 jing4 chou2 jiang1 lao3 ， men2 xin1 xi3 fu4 jing1 。
- qi3 yan2 shen3 zu2 zhong4 ， dan4 jue2 sha1 shen1 qing1 。
- you3 lei4 zhan1 fen2 dian3 ， wu2 jia1 ji2 di4 xiong0 。
- dong1 xi1 zao1 shi4 nan2 ， liu2 lang4 shi2 jiao1 qing0 。
- yue4 gu3 zong1 wen2 ju3 ， tui1 cai2 mu4 zheng4 ping2 。
- ying1 lian2 shou3 pin2 jian4 ， you4 yu4 shi4 gong1 geng1 。

## 注释

## 译文

## 赏析
