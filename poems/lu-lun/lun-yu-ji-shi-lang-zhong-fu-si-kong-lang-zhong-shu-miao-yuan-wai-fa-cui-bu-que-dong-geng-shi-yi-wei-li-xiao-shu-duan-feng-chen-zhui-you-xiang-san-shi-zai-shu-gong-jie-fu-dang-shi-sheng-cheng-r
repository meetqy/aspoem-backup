---
id: lu-lun-lun-yu-ji-shi-lang-zhong-fu-si-kong-lang-zhong-shu-miao-yuan-wai-fa-cui-bu-que-dong-geng-shi-yi-wei-li-xiao-shu-duan-feng-chen-zhui-you-xiang-san-shi-zai-shu-gong-jie-fu-dang-shi-sheng-cheng-rong-yao-wei-ji-ju-shen-xia-quan-chang-bo-shi-dang-gan-huai-qian-zong-you-wu-shi-yun-jian-ji-zhe-you-suo-chou-yi-shen-bei-jiu-jian-ji-xia-hou-shi-yu-shen-hou-cang-cao-zhao
title: 綸與吉侍郎中孚司空郎中曙苗員外發崔補闕峒耿拾遺湋李校書端風塵追遊向三十載數公皆負當時盛稱榮耀未幾俱沈下泉暢博士當感懷前蹤有五十韻見寄輙有所詶以申悲舊兼寄夏侯侍御審侯倉曹釗
titlePinyin: lun2 yu3 ji2 shi4 lang2 zhong1 fu2 si1 kong1 lang2 zhong1 shu3 miao2 yuan2 wai4 fa1 cui1 bu3 que4 dong4 geng3 shi2 yi2 wei2 li3 xiao4 shu1 duan1 feng1 chen2 zhui1 you2 xiang4 san1 shi2 zai4 shu4 gong1 jie1 fu4 dang1 shi2 sheng4 cheng1 rong2 yao4 wei4 ji1 ju4 shen3 xia4 quan2 chang4 bo2 shi4 dang1 gan3 huai2 qian2 zong1 you3 wu3 shi2 yun4 jian4 ji4 zhe2 you3 suo3 chou2 yi3 shen1 bei1 jiu4 jian1 ji4 xia4 hou2 shi4 yu4 shen3 hou2 cang1 cao2 zhao1
titleSlug: lun-yu-ji-shi-lang-zhong-fu-si-kong-lang-zhong-shu-miao-yuan-wai-fa-cui-bu-que-dong-geng-shi-yi-wei-li-xiao-shu-duan-feng-chen-zhui-you-xiang-san-shi-zai-shu-gong-jie-fu-dang-shi-sheng-cheng-rong-yao-wei-ji-ju-shen-xia-quan-chang-bo-shi-dang-gan-huai-qian-zong-you-wu-shi-yun-jian-ji-zhe-you-suo-chou-yi-shen-bei-jiu-jian-ji-xia-hou-shi-yu-shen-hou-cang-cao-zhao
author: 盧綸
authorPinyin: lu2 lun2
authorSlug: lu-lun
dynasty: 唐
dynastyPinyin: tang2
dynastySlug: tang
tags: []
---

## 正文

- 稟命孤且賤，少爲病所嬰。
- 八歲始讀書，四方遂有兵。
- 童心幸不羈，此去負平生。
- 是月胡入洛，明年天隕星。
- 夜行登灞陵，惝怳靡所征。
- 雲海一翻蕩，魚龍俱不寧。
- 因浮襄江流，遠寄鄱陽城。
- 鄱陽富學徒，誚我戇無營。
- 諭以詩禮義，朂隨賓薦名。
- 舟車更滯留，水陸互陰晴。
- 曉望怯雲陣，夜愁驚鶴聲。
- 淒淒指宋郊，浩浩入秦京。
- 沴氣既風散，皇威如日明。
- 方逢粟比金，未識公與卿。
- 十上不可待，三年竟無成。
- 偶爲達者知，揚我于王廷。
- 素志且不立，青袍徒見縈。
- 昏孱夙自保，靜躁本殊形。
- 始趨甘棠陰，旋遇密人迎。
- 考實績無取，責能才固輕。
- 新豐古離宮，宮樹鎖雲扃。
- 中復蒞茲邑，往惟曾所經。
- 繚垣何逶迤，水殿亦崢嶸。
- 夜雨滴金砌，陰風吹玉楹。
- 官曹雖檢率，國步日夷平。
- 命蹇固安分，禍來非有萌。
- 因逢駭浪飄，幾落無辜刑。
- 巍巍登壇臣，獨正天柱傾。
- 悄悄失途子，分將秋草幷。
- 百年甘守素，一顧乃拾青。
- 相逢十月交，衆卉飄已零。
- 感舊諒戚戚，問孤懇煢煢。
- 侍郎文章宗，傑出淮楚靈。
- 掌賦若吹籟，司言如建瓴。
- 郎中善餘慶，雅韻與琴清。
- 鬱鬱松帶雪，蕭蕭鴻入冥。
- 員外真貴儒，弱冠被華纓。
- 月香飄桂實，乳溜滴瓊英。
- 補闕思沖融，巾拂藝亦精。
- 綵蝶戲芳圃，瑞雲凝翠屏。
- 拾遺興難侔，逸調曠無程。
- 九醞貯彌潔，三花寒轉馨。
- 校書才智雄，舉世一娉婷。
- 賭墅鬼神變，屬詞鸞鳳驚。
- 差肩曳長裾，總轡奉和鈴。
- 共賦瑤臺雪，同觀金谷箏。
- 倚天方比劒，沈井忽如瓶。
- 神昧不可問，天高莫爾聽。
- 君持玉盤珠，瀉我懷袖盈。
- 讀罷涕交頤，願言躋百齡。

## 拼音

- bing3 ming4 gu1 qie3 jian4 ， shao3 wei2 bing4 suo3 ying1 。
- ba1 sui4 shi3 du2 shu1 ， si4 fang1 sui4 you3 bing1 。
- tong2 xin1 xing4 bu4 ji1 ， ci3 qu4 fu4 ping2 sheng1 。
- shi4 yue4 hu2 ru4 luo4 ， ming2 nian2 tian1 yun3 xing1 。
- ye4 xing2 deng1 ba4 ling2 ， chang3 huang3 mi2 suo3 zheng1 。
- yun2 hai3 yi4 fan1 dang4 ， yu2 long2 ju4 bu4 ning2 。
- yin1 fu2 xiang1 jiang1 liu2 ， yuan3 ji4 po2 yang2 cheng2 。
- po2 yang2 fu4 xue2 tu2 ， qiao4 wo3 zhuang4 wu2 ying2 。
- yu4 yi3 shi1 li3 yi4 ， xu4 sui2 bin1 jian4 ming2 。
- zhou1 ju1 geng4 zhi4 liu2 ， shui3 lu4 hu4 yin1 qing2 。
- xiao3 wang4 qie4 yun2 zhen4 ， ye4 chou2 jing1 he4 sheng1 。
- qi1 qi1 zhi3 song4 jiao1 ， hao4 hao4 ru4 qin2 jing1 。
- li4 qi4 ji4 feng1 san4 ， huang2 wei1 ru2 ri4 ming2 。
- fang1 feng2 su4 bi3 jin1 ， wei4 shi2 gong1 yu3 qing1 。
- shi2 shang4 bu4 ke3 dai4 ， san1 nian2 jing4 wu2 cheng2 。
- ou3 wei2 da2 zhe3 zhi1 ， yang2 wo3 yu2 wang2 ting2 。
- su4 zhi4 qie3 bu2 li4 ， qing1 pao2 tu2 jian4 ying2 。
- hun1 chan2 su4 zi4 bao3 ， jing4 zao4 ben3 shu1 xing2 。
- shi3 qu1 gan1 tang2 yin1 ， xuan2 yu4 mi4 ren2 ying2 。
- kao3 shi2 ji4 wu2 qu3 ， ze2 neng2 cai2 gu4 qing1 。
- xin1 feng1 gu3 li2 gong1 ， gong1 shu4 suo3 yun2 jiong1 。
- zhong1 fu4 li4 zi1 yi4 ， wang3 wei2 ceng2 suo3 jing1 。
- liao2 yuan2 he2 wei1 yi2 ， shui3 dian4 yi4 zheng1 rong2 。
- ye4 yu3 di1 jin1 qi4 ， yin1 feng1 chui1 yu4 ying2 。
- guan1 cao2 sui1 jian3 lü4 ， guo2 bu4 ri4 yi2 ping2 。
- ming4 jian3 gu4 an1 fen1 ， huo4 lai2 fei1 you3 meng2 。
- yin1 feng2 hai4 lang4 piao1 ， ji1 luo4 wu2 gu1 xing2 。
- wei1 wei1 deng1 tan2 chen2 ， du2 zheng4 tian1 zhu4 qing1 。
- qiao1 qiao1 shi1 tu2 zi3 ， fen1 jiang1 qiu1 cao3 bing4 。
- bai3 nian2 gan1 shou3 su4 ， yi2 gu4 nai3 shi2 qing1 。
- xiang1 feng2 shi2 yue4 jiao1 ， zhong4 hui4 piao1 yi3 ling2 。
- gan3 jiu4 liang4 qi1 qi1 ， wen4 gu1 ken3 qiong2 qiong2 。
- shi4 lang2 wen2 zhang1 zong1 ， jie2 chu1 huai2 chu3 ling2 。
- zhang3 fu4 ruo4 chui1 lai4 ， si1 yan2 ru2 jian4 ling2 。
- lang2 zhong1 shan4 yu2 qing4 ， ya3 yun4 yu3 qin2 qing1 。
- yu4 yu4 song1 dai4 xue3 ， xiao1 xiao1 hong2 ru4 ming2 。
- yuan2 wai4 zhen1 gui4 ru2 ， ruo4 guan4 bei4 hua2 ying1 。
- yue4 xiang1 piao1 gui4 shi2 ， ru3 liu1 di1 qiong2 ying1 。
- bu3 que4 si1 chong1 rong2 ， jin1 fu2 yi4 yi4 jing1 。
- cai3 die2 xi4 fang1 pu3 ， rui4 yun2 ning2 cui4 ping2 。
- shi2 yi2 xing1 nan2 mou2 ， yi4 diao4 kuang4 wu2 cheng2 。
- jiu3 yun4 zhu4 mi2 jie2 ， san1 hua1 han2 zhuan3 xin1 。
- xiao4 shu1 cai2 zhi4 xiong2 ， ju3 shi4 yi4 ping1 ting2 。
- du3 shu4 gui3 shen2 bian4 ， shu3 ci2 luan2 feng4 jing1 。
- cha4 jian1 ye4 chang2 ju1 ， zong3 pei4 feng4 he2 ling2 。
- gong4 fu4 yao2 tai2 xue3 ， tong2 guan1 jin1 gu3 zheng1 。
- yi3 tian1 fang1 bi3 jian4 ， shen3 jing3 hu1 ru2 ping2 。
- shen2 mei4 bu4 ke3 wen4 ， tian1 gao1 mo4 er3 ting1 。
- jun1 chi2 yu4 pan2 zhu1 ， xie4 wo3 huai2 xiu4 ying2 。
- du2 ba4 ti4 jiao1 yi2 ， yuan4 yan2 ji1 bai3 ling2 。

## 注释

## 译文

## 赏析
