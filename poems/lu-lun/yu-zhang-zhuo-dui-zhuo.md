---
id: lu-lun-yu-zhang-zhuo-dui-zhuo
title: 與張擢對酌
titlePinyin: yu3 zhang1 zhuo2 dui4 zhuo2
titleSlug: yu-zhang-zhuo-dui-zhuo
author: 盧綸
authorPinyin: lu2 lun2
authorSlug: lu-lun
dynasty: 唐
dynastyPinyin: tang2
dynastySlug: tang
tags: []
---

## 正文

- 張翁對盧叟，一榼山村酒。
- 傾酒請予歌，忽蒙張翁呵。
- 呵予官非屈，曲有怨詞多。
- 歌罷謝張翁，所思殊不同。
- 予悲方爲老，君責一何空。
- 曾看樂官錄，向是悲翁曲。
- 張老聞此詞，汪汪泪盈目。
- 盧叟醉言麄，一杯凡數呼。
- 迴頭顧張老，敢欲戲爲儒。

## 拼音

- zhang1 weng1 dui4 lu2 sou3 ， yi4 ke1 shan1 cun1 jiu3 。
- qing1 jiu3 qing3 yu3 ge1 ， hu1 meng2 zhang1 weng1 he1 。
- he1 yu3 guan1 fei1 qu1 ， qu3 you3 yuan4 ci2 duo1 。
- ge1 ba4 xie4 zhang1 weng1 ， suo3 si1 shu1 bu4 tong2 。
- yu3 bei1 fang1 wei2 lao3 ， jun1 ze2 yi4 he2 kong1 。
- ceng2 kan4 le4 guan1 lu4 ， xiang4 shi4 bei1 weng1 qu3 。
- zhang1 lao3 wen2 ci3 ci2 ， wang1 wang1 lei4 ying2 mu4 。
- lu2 sou3 zui4 yan2 cu1 ， yi4 bei1 fan2 shu4 hu1 。
- hui2 tou2 gu4 zhang1 lao3 ， gan3 yu4 xi4 wei2 ru2 。

## 注释

## 译文

## 赏析
