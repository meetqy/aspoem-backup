---
id: xu-qiao-yun-shan-ge
title: 雲山歌
titlePinyin: yun2 shan1 ge1
titleSlug: yun-shan-ge
author: 徐僑
authorPinyin: xu2 qiao2
authorSlug: xu-qiao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 雲山窈兮風微，山徑繚兮雲依。
- 蘭馨兮晨晞，松樛兮夕暉。
- 有禽消摇其間兮不去，飛俛啄兮蔌薇。
- 昂吟兮綠筠枝，春與鼯騰兮秋鶑與啼。
- 希鸞鵠兮志亦幾，絕樊弋兮隨所棲。
- 空碧臨臨兮山四圍，泉咽咽兮流以時。
- 寧易地兮潁若箕，與世相忘兮幽人期。
- 山雖高兮步坦夷，雲雖深兮光陸離。
- 胸洞洞兮陶然以怡，祗天命兮安厥宜。

## 拼音

- yun2 shan1 yao3 xi1 feng1 wei1 ， shan1 jing4 liao2 xi1 yun2 yi1 。
- lan2 xin1 xi1 chen2 xi1 ， song1 jiu1 xi1 xi1 hui1 。
- you3 qin2 xiao1 yao2 qi2 jian4 xi1 bu2 qu4 ， fei1 fu3 zhuo2 xi1 su4 wei1 。
- ang2 yin2 xi1 lü4 yun2 zhi1 ， chun1 yu3 wu2 teng2 xi1 qiu1 ying1 yu3 ti2 。
- xi1 luan2 hu2 xi1 zhi4 yi4 ji1 ， jue2 fan2 yi4 xi1 sui2 suo3 qi1 。
- kong1 bi4 lin2 lin2 xi1 shan1 si4 wei2 ， quan2 yan4 yan4 xi1 liu2 yi3 shi2 。
- ning2 yi4 di4 xi1 ying3 ruo4 ji1 ， yu3 shi4 xiang4 wang4 xi1 you1 ren2 qi1 。
- shan1 sui1 gao1 xi1 bu4 tan3 yi2 ， yun2 sui1 shen1 xi1 guang1 lu4 li2 。
- xiong1 dong4 dong4 xi1 tao2 ran2 yi3 yi2 ， zhi1 tian1 ming4 xi1 an1 jue2 yi2 。

## 注释

## 译文

## 赏析
