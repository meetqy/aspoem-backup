---
id: xu-qiao-song-shi-chi-zheng-si-li-jie-guan
title: 送施持正司理解官
titlePinyin: song4 shi1 chi2 zheng4 si1 li3 jie3 guan1
titleSlug: song-shi-chi-zheng-si-li-jie-guan
author: 徐僑
authorPinyin: xu2 qiao2
authorSlug: xu-qiao
dynasty: 宋
dynastyPinyin: song4
dynastySlug: song
tags: []
---

## 正文

- 人生會合難，四海皆兄弟。
- 解后若爲寮，爲情乃其至。
- 嚴陵雖陋邦，山水固佳致。
- 宦遊於其間，亦未爲失計。
- 嗟嗟我輩人，志不在名利。
- 所趨必踏正，所論必根義。
- 聖門有格言，胡不慥慥爾。
- 險夷融一心，相與共守此。
- 維君更直諒，多聞且知禮。
- 責善有忠告，規失無因避。
- 人或苦難合，我匪以爲具。
- 始如石落落，終似旂旎旎。
- 入議必追聯，出遊必連軌。
- 朝夕恃驩比，同襟能有幾。
- 君今先我去，落漠將何委。
- 政此黯銷魂，臨分不我鄙。
- 絕無兒女悲，慨慷及治己。
- 竊聞之先儒，物我均一理。
- 達人宏大觀，曲士局偏倚。
- 偏倚狹一隅，愛惡無公是。
- 大觀歸衆善，寬平有餘地。
- 理義固無窮，虛心知所止。
- 感君謙自牧，使我愁翻喜。
- 還以作贈言，相觀要終始。

## 拼音

- ren2 sheng1 hui4 he2 nan2 ， si4 hai3 jie1 xiong1 di4 。
- jie3 hou4 ruo4 wei2 liao2 ， wei2 qing2 nai3 qi2 zhi4 。
- yan2 ling2 sui1 lou4 bang1 ， shan1 shui3 gu4 jia1 zhi4 。
- huan4 you2 wu1 qi2 jian4 ， yi4 wei4 wei2 shi1 ji4 。
- jie1 jie1 wo3 bei4 ren2 ， zhi4 bu2 zai4 ming2 li4 。
- suo3 qu1 bi4 ta4 zheng4 ， suo3 lun4 bi4 gen1 yi4 。
- sheng4 men2 you3 ge2 yan2 ， hu2 bu2 zao4 zao4 er3 。
- xian3 yi2 rong2 yi4 xin1 ， xiang1 yu3 gong4 shou3 ci3 。
- wei2 jun1 geng4 zhi2 liang4 ， duo1 wen2 qie3 zhi1 li3 。
- ze2 shan4 you3 zhong1 gao4 ， gui1 shi1 wu2 yin1 bi4 。
- ren2 huo4 ku3 nan2 he2 ， wo3 fei3 yi3 wei2 ju4 。
- shi3 ru2 shi2 luo4 luo4 ， zhong1 si4 qi2 ni3 ni3 。
- ru4 yi4 bi4 zhui1 lian2 ， chu1 you2 bi4 lian2 gui3 。
- zhao1 xi1 shi4 huan1 bi3 ， tong2 jin1 neng2 you3 ji1 。
- jun1 jin1 xian1 wo3 qu4 ， luo4 mo4 jiang1 he2 wei3 。
- zheng4 ci3 an4 xiao1 hun2 ， lin2 fen1 bu4 wo3 bi3 。
- jue2 wu2 er2 nü3 bei1 ， kai3 kang1 ji2 zhi4 ji3 。
- qie4 wen2 zhi1 xian1 ru2 ， wu4 wo3 jun1 yi4 li3 。
- da2 ren2 hong2 da4 guan1 ， qu3 shi4 ju2 pian1 yi3 。
- pian1 yi3 xia2 yi4 yu2 ， ai4 e4 wu2 gong1 shi4 。
- da4 guan1 gui1 zhong4 shan4 ， kuan1 ping2 you3 yu2 di4 。
- li3 yi4 gu4 wu2 qiong2 ， xu1 xin1 zhi1 suo3 zhi3 。
- gan3 jun1 qian1 zi4 mu4 ， shi3 wo3 chou2 fan1 xi3 。
- huan2 yi3 zuo4 zeng4 yan2 ， xiang1 guan1 yao4 zhong1 shi3 。

## 注释

## 译文

## 赏析
