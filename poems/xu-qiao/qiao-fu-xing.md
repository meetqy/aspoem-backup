---
id: xu-qiao-qiao-fu-xing
title: 樵夫行
titlePinyin: qiao2 fu1 xing2
titleSlug: qiao-fu-xing
author: 徐僑
authorPinyin: xu2 qiao2
authorSlug: xu-qiao
dynasty: 宋
dynastyPinyin: song4
dynastySlug: song
tags: []
---

## 正文

- 晨征已輸行者早，紛來歛避樵夫道。
- 樵夫辛苦刈樵歸，昏莫結束更起炊。
- 夜半出門星月暗，崎嶇露草寒濡衣。
- 入市博得升合糧，歸來分與妻兒嘗。
- 依前剝剝上山去，不住朝朝莫莫忙。
- 樵夫樵夫休懊惱，世路艱難勤亦好。
- 蝗蟲四起米價高，憐汝饑勞我未飽。
- 我苦閑愁雪滿顛，烹葵煮藜過年年。
- 夜枕欹傾半眠醒，或起浩歎窺星天。
- 逢人說事只憂國，長哀無告窮已極。
- 天下奸弊紛如麻，虎狼搏攫殫麋麚。
- 愁眠忍餓不敢出，羸瘠膏髓堪推撾。
- 冤氣干天天垂災，連年禾稼同枯荄。
- 斯人每恨不速死，樵夫縱苦未及此。
- 安得人仁公且剛，一掃蠆螫完民瘡。
- 感動和氣時覆斗，樵夫飽食我醉酒。
- 待與樵夫齊高歌，昔談王道今如何。

## 拼音

- chen2 zheng1 yi3 shu1 xing2 zhe3 zao3 ， fen1 lai2 lian3 bi4 qiao2 fu1 dao4 。
- qiao2 fu1 xin1 ku3 yi4 qiao2 gui1 ， hun1 mo4 jie2 shu4 geng4 qi3 chui1 。
- ye4 ban4 chu1 men2 xing1 yue4 an4 ， qi2 qu1 lu4 cao3 han2 ru2 yi1 。
- ru4 shi4 bo2 de2 sheng1 he2 liang2 ， gui1 lai2 fen1 yu3 qi1 er2 chang2 。
- yi1 qian2 bao1 bao1 shang4 shan1 qu4 ， bu2 zhu4 zhao1 zhao1 mo4 mo4 mang2 。
- qiao2 fu1 qiao2 fu1 xiu1 ao4 nao3 ， shi4 lu4 jian1 nan2 qin2 yi4 hao3 。
- huang2 chong2 si4 qi3 mi3 jia4 gao1 ， lian2 ru3 ji1 lao2 wo3 wei4 bao3 。
- wo3 ku3 xian2 chou2 xue3 man3 dian1 ， peng1 kui2 zhu3 li2 guo4 nian2 nian2 。
- ye4 zhen3 qi1 qing1 ban4 mian2 xing3 ， huo4 qi3 hao4 tan4 kui1 xing1 tian1 。
- feng2 ren2 shuo1 shi4 zhi1 you1 guo2 ， chang2 ai1 wu2 gao4 qiong2 yi3 ji2 。
- tian1 xia4 jian1 bi4 fen1 ru2 ma2 ， hu3 lang2 bo2 jue2 dan1 mi2 jia1 。
- chou2 mian2 ren3 e4 bu4 gan3 chu1 ， lei2 ji2 gao1 sui3 kan1 tui1 zhua1 。
- yuan1 qi4 gan1 tian1 tian1 chui2 zai1 ， lian2 nian2 he2 jia4 tong2 ku1 gai1 。
- si1 ren2 mei3 hen4 bu2 su4 si3 ， qiao2 fu1 zong4 ku3 wei4 ji2 ci3 。
- an1 de2 ren2 ren2 gong1 qie3 gang1 ， yi4 sao3 chai4 shi4 wan2 min2 chuang1 。
- gan3 dong4 he2 qi4 shi2 fu4 dou4 ， qiao2 fu1 bao3 shi2 wo3 zui4 jiu3 。
- dai4 yu3 qiao2 fu1 qi2 gao1 ge1 ， xi1 tan2 wang2 dao4 jin1 ru2 he2 。

## 注释

## 译文

## 赏析
