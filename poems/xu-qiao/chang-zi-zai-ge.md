---
id: xu-qiao-chang-zi-zai-ge
title: 常自在歌
titlePinyin: chang2 zi4 zai4 ge1
titleSlug: chang-zi-zai-ge
author: 徐僑
authorPinyin: xu2 qiao2
authorSlug: xu-qiao
dynasty: 宋
dynastyPinyin: song4
dynastySlug: song
tags: []
---

## 正文

- 常自在，常自在，莫受物觸隨變改。
- 心常澄太虛，胸常涵滄海。
- 志常明秋霜，氣常融春靄。
- 常自在，常自在，莫或欺心旋遮蓋。
- 此心常與天地通，日月神明環內外。
- 萬物森森在吾下，我自小之自傷害。
- 常自在，常自在，詩書樂處安精神。
- 道義合時行身世，貧何足嗟，賤何□嘅，富何足淫，貴何足泰。
- 靜惟飭身而無愧，動惟利□而盡愛。
- 常自在，常自在，此外何求哉。
- 有時詩一篇，有時酒一杯。
- 庭花野草爲賓友，清風明月相追陪。
- 陶吾真兮適吾性，常自在。
- 常自在，何處有愁來。

## 拼音

- chang2 zi4 zai4 ， chang2 zi4 zai4 ， mo4 shou4 wu4 chu4 sui2 bian4 gai3 。
- xin1 chang2 cheng2 tai4 xu1 ， xiong1 chang2 han2 cang1 hai3 。
- zhi4 chang2 ming2 qiu1 shuang1 ， qi4 chang2 rong2 chun1 ai3 。
- chang2 zi4 zai4 ， chang2 zi4 zai4 ， mo4 huo4 qi1 xin1 xuan2 zhe1 gai4 。
- ci3 xin1 chang2 yu3 tian1 di4 tong1 ， ri4 yue4 shen2 ming2 huan2 nei4 wai4 。
- wan4 wu4 sen1 sen1 zai4 wu2 xia4 ， wo3 zi4 xiao3 zhi1 zi4 shang1 hai4 。
- chang2 zi4 zai4 ， chang2 zi4 zai4 ， shi1 shu1 le4 chu3 an1 jing1 shen2 。
- dao4 yi4 he2 shi2 xing2 shen1 shi4 ， pin2 he2 zu2 jie1 ， jian4 he2 □ kai3 ， fu4 he2 zu2 yin2 ， gui4 he2 zu2 tai4 。
- jing4 wei2 chi4 shen1 er2 wu2 kui4 ， dong4 wei2 li4 □ er2 jin4 ai4 。
- chang2 zi4 zai4 ， chang2 zi4 zai4 ， ci3 wai4 he2 qiu2 zai1 。
- you3 shi2 shi1 yi4 pian1 ， you3 shi2 jiu3 yi4 bei1 。
- ting2 hua1 ye3 cao3 wei2 bin1 you3 ， qing1 feng1 ming2 yue4 xiang1 zhui1 pei2 。
- tao2 wu2 zhen1 xi1 shi4 wu2 xing4 ， chang2 zi4 zai4 。
- chang2 zi4 zai4 ， he2 chu3 you3 chou2 lai2 。

## 注释

## 译文

## 赏析
