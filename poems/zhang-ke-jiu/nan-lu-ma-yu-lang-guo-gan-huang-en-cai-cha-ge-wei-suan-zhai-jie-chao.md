---
id: zhang-ke-jiu-nan-lu-ma-yu-lang-guo-gan-huang-en-cai-cha-ge-wei-suan-zhai-jie-chao
title: 南吕・骂玉郎过感皇恩采茶歌为酸斋解嘲
titlePinyin: nan2 lü3 ・ ma4 yu4 lang2 guo4 gan3 huang2 en1 cai3 cha2 ge1 wei4 suan1 zhai1 jie3 chao2
titleSlug: nan-lu-ma-yu-lang-guo-gan-huang-en-cai-cha-ge-wei-suan-zhai-jie-chao
author: 张可久
authorPinyin: zhang1 ke3 jiu3
authorSlug: zhang-ke-jiu
dynasty: 元
dynastyPinyin: yuan2
dynastySlug: yuan
tags: []
---

## 正文

- 君王曾赐琼林宴，三斗始朝天，文章懒入编修院。
- 红锦笺，白苎篇，黄柑传。
- 学会神仙，参透诗禅。
- 厌尘嚣，绝名利，近林泉。
- 天台洞口，地肺山前。
- 学炼丹，同货墨，共谈玄。
- 兴飘然，酒家眠。
- 洞花溪鸟结姻缘，被我瞒他四十年，海天秋月一般圆。
- 杨驹儿墓园莓苔生满苍云径，人去小红亭，题情犹是酸斋赠。
- 我把那诗韵赓，书画评，栏干凭。
- 茶灶尘凝，墨水冰生。
- 掩幽扃，悬瘦影，伴孤灯。
- 琴已亡伯牙，酒不到刘伶。
- 策短藤，乘暮景，放吟情。
- 写新声，寄春莺。
- 明年来此赏清明，窗掩梨花庭院静，小楼风雨共谁听？。

## 拼音

- jun1 wang2 ceng2 ci4 qiong2 lin2 yan4 ， san1 dou3 shi3 chao2 tian1 ， wen2 zhang1 lan3 ru4 bian1 xiu1 yuan4 。
- hong2 jin3 jian1 ， bai2 zhu4 pian1 ， huang2 gan1 chuan2 。
- xue2 hui4 shen2 xian1 ， can1 tou4 shi1 chan2 。
- yan4 chen2 xiao1 ， jue2 ming2 li4 ， jin4 lin2 quan2 。
- tian1 tai2 dong4 kou3 ， di4 fei4 shan1 qian2 。
- xue2 lian4 dan1 ， tong2 huo4 mo4 ， gong4 tan2 xuan2 。
- xing1 piao1 ran2 ， jiu3 jia1 mian2 。
- dong4 hua1 xi1 niao3 jie2 yin1 yuan2 ， bei4 wo3 man2 ta1 si4 shi2 nian2 ， hai3 tian1 qiu1 yue4 yi4 ban1 yuan2 。
- yang2 ju1 er2 mu4 yuan2 mei2 tai2 sheng1 man3 cang1 yun2 jing4 ， ren2 qu4 xiao3 hong2 ting2 ， ti2 qing2 you2 shi4 suan1 zhai1 zeng4 。
- wo3 ba3 na4 shi1 yun4 geng1 ， shu1 hua4 ping2 ， lan2 gan1 ping2 。
- cha2 zao4 chen2 ning2 ， mo4 shui3 bing1 sheng1 。
- yan3 you1 jiong1 ， xuan2 shou4 ying3 ， ban4 gu1 deng1 。
- qin2 yi3 wang2 bo2 ya2 ， jiu3 bu2 dao4 liu2 ling2 。
- ce4 duan3 teng2 ， cheng2 mu4 jing3 ， fang4 yin2 qing2 。
- xie3 xin1 sheng1 ， ji4 chun1 ying1 。
- ming2 nian2 lai2 ci3 shang3 qing1 ming2 ， chuang1 yan3 li2 hua1 ting2 yuan4 jing4 ， xiao3 lou2 feng1 yu3 gong4 shui2 ting1 ？。

## 注释

## 译文

## 赏析
