---
id: yang-wan-li-ti-li-zi-li-zhi-xian-wen-yue-tai
title: 題李子立知縣問月臺
titlePinyin: ti2 li3 zi0 li4 zhi1 xian4 wen4 yue4 tai2
titleSlug: ti-li-zi-li-zhi-xian-wen-yue-tai
author: 楊萬里
authorPinyin: yang2 wan4 li3
authorSlug: yang-wan-li
dynasty: 宋
dynastyPinyin: song4
dynastySlug: song
tags: []
---

## 正文

- 高臺走上青天半，手弄銀盤濯銀漢。
- 喚起謫仙同醉吟，一面問月一面斟。
- 初頭混沌鶻崙樣，阿誰鑿開一爲兩。
- 是時燧人猶未胎，那得火鑄銀盤來。
- 此盤能團復能缺，團是誰磨缺誰齧。
- 中有桂枝起秋風，何處移來秧此中。
- 謫仙似癡還似黠，把酒問月月無說。
- 老夫代月一轉語，月却問君君領否。
- 君能飲酒更能詩，一夕無月君不嬉。
- 月能伴君飲百斛，月能照君詩萬玉。
- 君但一斗百篇詩，莫問有月來幾時。
- 謫仙遠孫證明著，笑脫烏紗看月落。

## 拼音

- gao1 tai2 zou3 shang4 qing1 tian1 ban4 ， shou3 nong4 yin2 pan2 zhuo2 yin2 han4 。
- huan4 qi3 zhe2 xian1 tong2 zui4 yin2 ， yi2 mian4 wen4 yue4 yi2 mian4 zhen1 。
- chu1 tou2 hun4 dun4 gu3 lun2 yang4 ， a1 shui2 zao2 kai1 yi4 wei2 liang3 。
- shi4 shi2 sui4 ren2 you2 wei4 tai1 ， na4 de2 huo3 zhu4 yin2 pan2 lai2 。
- ci3 pan2 neng2 tuan2 fu4 neng2 que1 ， tuan2 shi4 shui2 mo2 que1 shui2 nie4 。
- zhong1 you3 gui4 zhi1 qi3 qiu1 feng1 ， he2 chu3 yi2 lai2 yang1 ci3 zhong1 。
- zhe2 xian1 si4 chi1 huan2 si4 xia2 ， ba3 jiu3 wen4 yue4 yue4 wu2 shuo1 。
- lao3 fu1 dai4 yue4 yi1 zhuan3 yu3 ， yue4 que4 wen4 jun1 jun1 ling3 fou3 。
- jun1 neng2 yin3 jiu3 geng4 neng2 shi1 ， yi4 xi1 wu2 yue4 jun1 bu4 xi1 。
- yue4 neng2 ban4 jun1 yin3 bai3 hu2 ， yue4 neng2 zhao4 jun1 shi1 wan4 yu4 。
- jun1 dan4 yi4 dou3 bai3 pian1 shi1 ， mo4 wen4 you3 yue4 lai2 ji1 shi2 。
- zhe2 xian1 yuan3 sun1 zheng4 ming2 zhu4 ， xiao4 tuo1 wu1 sha1 kan4 yue4 luo4 。

## 注释

## 译文

## 赏析
