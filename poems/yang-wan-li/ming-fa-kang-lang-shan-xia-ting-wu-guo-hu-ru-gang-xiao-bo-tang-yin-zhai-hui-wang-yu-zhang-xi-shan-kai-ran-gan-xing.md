---
id: yang-wan-li-ming-fa-kang-lang-shan-xia-ting-wu-guo-hu-ru-gang-xiao-bo-tang-yin-zhai-hui-wang-yu-zhang-xi-shan-kai-ran-gan-xing
title: 明發康郎山下亭午過湖入港小泊棠陰砦回望豫章西山慨然感興
titlePinyin: ming2 fa1 kang1 lang2 shan1 xia4 ting2 wu3 guo4 hu2 ru4 gang3 xiao3 bo2 tang2 yin1 zhai4 hui2 wang4 yu4 zhang1 xi1 shan1 kai3 ran2 gan3 xing1
titleSlug: ming-fa-kang-lang-shan-xia-ting-wu-guo-hu-ru-gang-xiao-bo-tang-yin-zhai-hui-wang-yu-zhang-xi-shan-kai-ran-gan-xing
author: 楊萬里
authorPinyin: yang2 wan4 li3
authorSlug: yang-wan-li
dynasty: 宋
dynastyPinyin: song4
dynastySlug: song
tags: []
---

## 正文

- 大江日東流，我坐自向西。
- 亦復拜新月，不爲學蛾眉。
- 恭惟月生處，下臨故園池。
- 青松一萬株，牡丹三千枝。
- 床下枕北山，簷前漱南溪。
- 歲歲身不到，夜夜魂必歸。
- 魂歸諒何益，夢覺心自怡。
- 魂夢尚如許，而況真歸兮。
- 前日至鄔子，西山出湖湄。
- 如見鄉人面，一笑相娛嬉。
- 旅情得暫欣，鄉愁動長思。
- 今朝發康郎，一路能相隨。
- 我船趨都昌，回首尚見之。
- 偶爾轉港汊，極目煙水迷。
- 不得一揖別，悔懊庸可追。

## 拼音

- da4 jiang1 ri4 dong1 liu2 ， wo3 zuo4 zi4 xiang4 xi1 。
- yi4 fu4 bai4 xin1 yue4 ， bu4 wei2 xue2 e2 mei2 。
- gong1 wei2 yue4 sheng1 chu3 ， xia4 lin2 gu4 yuan2 chi2 。
- qing1 song1 yi2 wan4 zhu1 ， mu3 dan1 san1 qian1 zhi1 。
- chuang2 xia4 zhen3 bei3 shan1 ， yan2 qian2 shu4 nan2 xi1 。
- sui4 sui4 shen1 bu2 dao4 ， ye4 ye4 hun2 bi4 gui1 。
- hun2 gui1 liang4 he2 yi4 ， meng4 jue2 xin1 zi4 yi2 。
- hun2 meng4 shang4 ru2 xu1 ， er2 kuang4 zhen1 gui1 xi1 。
- qian2 ri4 zhi4 wu1 zi3 ， xi1 shan1 chu1 hu2 mei2 。
- ru2 jian4 xiang1 ren2 mian4 ， yi2 xiao4 xiang1 yu2 xi1 。
- lü3 qing2 de2 zan4 xin1 ， xiang1 chou2 dong4 chang2 si1 。
- jin1 zhao1 fa1 kang1 lang2 ， yi2 lu4 neng2 xiang1 sui2 。
- wo3 chuan2 qu1 du1 chang1 ， hui2 shou3 shang4 jian4 zhi1 。
- ou3 er3 zhuan3 gang3 cha4 ， ji2 mu4 yan1 shui3 mi2 。
- bu4 de2 yi4 yi1 bie2 ， hui3 ao4 yong1 ke3 zhui1 。

## 注释

## 译文

## 赏析
