---
id: yang-wan-li-xiu-ri-qing-xiao-du-shu-duo-jia-ting
title: 休日清曉讀書多稼亭
titlePinyin: xiu1 ri4 qing1 xiao3 du2 shu1 duo1 jia4 ting2
titleSlug: xiu-ri-qing-xiao-du-shu-duo-jia-ting
author: 楊萬里
authorPinyin: yang2 wan4 li3
authorSlug: yang-wan-li
dynasty: 唐
dynastyPinyin: tang2
dynastySlug: tang
tags: [] 
---

## 正文

- 携家守荆溪，忽忽已一朞。
- 官舍非不佳，懷抱長鮮怡。
- 若非僮僕病，定復兒女啼。
- 昔貧歎不飽，今愁豈緣饑。
- 晨起袖書冊，急登亭上嬉。
- 露痕尚星月，風氣無窗扉。
- 頓覺老病身，不禁絺綌衣。
- 昨暑何可度，朝涼乃爾奇。
- 白鳥遠如蝶，玄蟬哦似詩。
- 松色雪我神，荷香冰我脾。
- 憂樂忽安在，形骸亦俱遺。
- 穉子不解事，朝餐呼我歸。

## 拼音

- xie2 jia1 shou3 jing1 xi1 ， hu1 hu1 yi3 yi4 ji1 。
- guan1 she4 fei1 bu4 jia1 ， huai2 bao4 chang2 xian1 yi2 。
- ruo4 fei1 tong2 pu2 bing4 ， ding4 fu4 er2 nü3 ti2 。
- xi1 pin2 tan4 bu4 bao3 ， jin1 chou2 qi3 yuan2 ji1 。
- chen2 qi3 xiu4 shu1 ce4 ， ji2 deng1 ting2 shang4 xi1 。
- lu4 hen2 shang4 xing1 yue4 ， feng1 qi4 wu2 chuang1 fei1 。
- dun4 jue2 lao3 bing4 shen1 ， bu4 jin1 chi1 xi4 yi1 。
- zuo2 shu3 he2 ke3 du4 ， chao2 liang2 nai3 er3 qi2 。
- bai2 niao3 yuan3 ru2 die2 ， xuan2 chan2 o4 si4 shi1 。
- song1 se4 xue3 wo3 shen2 ， he2 xiang1 bing1 wo3 pi2 。
- you1 le4 hu1 an1 zai4 ， xing2 hai2 yi4 ju4 yi2 。
- zhi4 zi3 bu4 jie3 shi4 ， chao2 can1 hu1 wo3 gui1 。

## 注释

## 译文

## 赏析
