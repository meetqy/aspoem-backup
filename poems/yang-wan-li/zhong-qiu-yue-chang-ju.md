---
id: yang-wan-li-zhong-qiu-yue-chang-ju
title: 中秋月長句
titlePinyin: zhong1 qiu1 yue4 chang2 ju4
titleSlug: zhong-qiu-yue-chang-ju
author: 楊萬里
authorPinyin: yang2 wan4 li3
authorSlug: yang-wan-li
dynasty: 宋
dynastyPinyin: song4
dynastySlug: song
tags: []
---

## 正文

- 西山走下丹砂丸，東山飛上黄金盤。
- 徑從碧海昇青天，半濕尚带波濤痕。
- 初輝淡淡寒不動，月華猶輕桂華重。
- 黄羅團扇暗花紋，蹙金突起雙龍鳳。
- 須臾正面天中央，銀鉦退盡向來黄。
- 乾坤鎔入冰壺裏，萬象都無只有光。
- 平生愛月愛今夕，古人與我同此癖。
- 去年中秋天漆黑，今年中秋月雪白。
- 先生舊不論升斗，近來畏病不飲酒。
- 月下醒眼搔白首，明年月似今宵否。

## 拼音

- xi1 shan1 zou3 xia4 dan1 sha1 wan2 ， dong1 shan1 fei1 shang4 huang2 jin1 pan2 。
- jing4 cong2 bi4 hai3 sheng1 qing1 tian1 ， ban4 shi1 shang4 dai4 bo1 tao1 hen2 。
- chu1 hui1 dan4 dan4 han2 bu2 dong4 ， yue4 hua2 you2 qing1 gui4 hua2 zhong4 。
- huang2 luo2 tuan2 shan4 an4 hua1 wen2 ， cu4 jin1 tu1 qi3 shuang1 long2 feng4 。
- xu1 yu2 zheng4 mian4 tian1 zhong1 yang1 ， yin2 zheng1 tui4 jin4 xiang4 lai2 huang2 。
- qian2 kun1 rong2 ru4 bing1 hu2 li3 ， wan4 xiang4 dou1 wu2 zhi3 you3 guang1 。
- ping2 sheng1 ai4 yue4 ai4 jin1 xi1 ， gu3 ren2 yu3 wo3 tong2 ci3 pi3 。
- qu4 nian2 zhong1 qiu1 tian1 qi1 hei1 ， jin1 nian2 zhong1 qiu1 yue4 xue3 bai2 。
- xian1 sheng1 jiu4 bu2 lun4 sheng1 dou3 ， jin4 lai2 wei4 bing4 bu4 yin3 jiu3 。
- yue4 xia4 xing3 yan3 sao1 bai2 shou3 ， ming2 nian2 yue4 si4 jin1 xiao1 fou3 。

## 注释

## 译文

## 赏析
