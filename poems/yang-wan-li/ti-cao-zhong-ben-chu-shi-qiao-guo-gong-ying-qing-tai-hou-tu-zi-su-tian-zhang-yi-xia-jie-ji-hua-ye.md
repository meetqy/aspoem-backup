---
id: yang-wan-li-ti-cao-zhong-ben-chu-shi-qiao-guo-gong-ying-qing-tai-hou-tu-zi-su-tian-zhang-yi-xia-jie-ji-hua-ye
title: 題曹仲本出示譙國公迎請太后圖自肅天仗以下皆紀畫也
titlePinyin: ti2 cao2 zhong4 ben3 chu1 shi4 qiao2 guo2 gong1 ying2 qing3 tai4 hou4 tu2 zi4 su4 tian1 zhang4 yi3 xia4 jie1 ji4 hua4 ye3
titleSlug: ti-cao-zhong-ben-chu-shi-qiao-guo-gong-ying-qing-tai-hou-tu-zi-su-tian-zhang-yi-xia-jie-ji-hua-ye
author: 楊萬里
authorPinyin: yang2 wan4 li3
authorSlug: yang-wan-li
dynasty: 唐
dynastyPinyin: tang2
dynastySlug: tang
tags: [] 
---

## 正文

- 德壽宮前春晝長，宮中花開宮外香。
- 太皇頤神玉霄上，都人久不瞻清光。
- 今晨忽見肅天仗，翠華黄屋從天降。
- 一聲清蹕萬人看，天街冰銷樓雪殘。
- 北來又有一紅繖，八鸞三騑金轂端。
- 輦中似是瑶池母，鳳舄霞裳剪雲霧。
- 太皇望見天開顔，萬國春風百花舞。
- 乃是慈寧太母回鸞圖，母子如初千古無。
- 朔雲邊雪旗脚濕，御柳宮梅寒影疎。
- 向來慈寧隔沙漠，倩雁傳書雁難託。
- 迎還騩馭彼何人，魏武子孫曹將軍。
- 將軍元是一縫掖，忽攘兩臂挽五石。
- 長揖單于如小兒，奉歸慈輦如折枝。
- 功蓋天下只戲劇，笑隨赤松蠟雙屐，飄然南山之南北山北。
- 君不見岳飛功成不抽身，却道秦家丞相嗔。

## 拼音

- de2 shou4 gong1 qian2 chun1 zhou4 chang2 ， gong1 zhong1 hua1 kai1 gong1 wai4 xiang1 。
- tai4 huang2 yi2 shen2 yu4 xiao1 shang4 ， dou1 ren2 jiu3 bu4 zhan1 qing1 guang1 。
- jin1 chen2 hu1 jian4 su4 tian1 zhang4 ， cui4 hua2 huang2 wu1 cong2 tian1 jiang4 。
- yi4 sheng1 qing1 bi4 wan4 ren2 kan4 ， tian1 jie1 bing1 xiao1 lou2 xue3 can2 。
- bei3 lai2 you4 you3 yi4 hong2 san3 ， ba1 luan2 san1 fei1 jin1 gu3 duan1 。
- nian3 zhong1 si4 shi4 yao2 chi2 mu3 ， feng4 xi4 xia2 shang0 jian3 yun2 wu4 。
- tai4 huang2 wang4 jian4 tian1 kai1 yan2 ， wan4 guo2 chun1 feng1 bai3 hua1 wu3 。
- nai3 shi4 ci2 ning2 tai4 mu3 hui2 luan2 tu2 ， mu3 zi3 ru2 chu1 qian1 gu3 wu2 。
- shuo4 yun2 bian1 xue3 qi2 jiao3 shi1 ， yu4 liu3 gong1 mei2 han2 ying3 shu1 。
- xiang4 lai2 ci2 ning2 ge2 sha1 mo4 ， qian4 yan4 chuan2 shu1 yan4 nan2 tuo1 。
- ying2 huan2 gui1 yu4 bi3 he2 ren2 ， wei4 wu3 zi3 sun1 cao2 jiang1 jun1 。
- jiang1 jun1 yuan2 shi4 yi4 feng2 ye4 ， hu1 rang3 liang3 bi4 wan3 wu3 shi2 。
- chang2 yi1 dan1 yu2 ru2 xiao3 er2 ， feng4 gui1 ci2 nian3 ru2 zhe2 zhi1 。
- gong1 gai4 tian1 xia4 zhi1 xi4 ju4 ， xiao4 sui2 chi4 song1 la4 shuang1 ji1 ， piao1 ran2 nan2 shan1 zhi1 nan2 bei3 shan1 bei3 。
- jun1 bu2 jian4 yue4 fei1 gong1 cheng2 bu4 chou1 shen1 ， que4 dao4 qin2 jia1 cheng2 xiang4 chen1 。

## 注释

## 译文

## 赏析
