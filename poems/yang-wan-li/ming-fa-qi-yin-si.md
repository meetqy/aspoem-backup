---
id: yang-wan-li-ming-fa-qi-yin-si
title: 明發棲隠寺
titlePinyin: ming2 fa1 qi1 yin3 si4
titleSlug: ming-fa-qi-yin-si
author: 楊萬里
authorPinyin: yang2 wan4 li3
authorSlug: yang-wan-li
dynasty: 宋
dynastyPinyin: song4
dynastySlug: song
tags: []
---

## 正文

- 木魚一呼衆僧聚，老夫登車欲前去。
- 仰頭見天俯見路，明明是晝不是暮。
- 如何今晨天地間，咄咄怪事滿眼前。
- 將爲是夜著，月輪已沒星都落。
- 將謂是晝休，銀河到曉爛不收。
- 皎如江練橫天流，中流點綴金沙洲。
- 元來海底蚤浴日，雲師閉關不教出。
- 羲和揮斧斫雲關，取將一道天光還。
- 天光淡青日光白，道是銀漢也則得。
- 雲師强很趕不奔，堆作沙洲是碎雲。

## 拼音

- mu4 yu2 yi4 hu1 zhong4 seng1 ju4 ， lao3 fu1 deng1 ju1 yu4 qian2 qu4 。
- yang3 tou2 jian4 tian1 fu3 jian4 lu4 ， ming2 ming2 shi4 zhou4 bu2 shi4 mu4 。
- ru2 he2 jin1 chen2 tian1 di4 jian4 ， duo1 duo1 guai4 shi4 man3 yan3 qian2 。
- jiang1 wei2 shi4 ye4 zhu4 ， yue4 lun2 yi3 mei2 xing1 dou1 luo4 。
- jiang1 wei4 shi4 zhou4 xiu1 ， yin2 he2 dao4 xiao3 lan4 bu4 shou1 。
- jiao3 ru2 jiang1 lian4 heng2 tian1 liu2 ， zhong1 liu2 dian3 zhui4 jin1 sha1 zhou1 。
- yuan2 lai2 hai3 di3 zao3 yu4 ri4 ， yun2 shi1 bi4 guan1 bu2 jiao1 chu1 。
- xi1 he2 hui1 fu3 zhuo2 yun2 guan1 ， qu3 jiang1 yi2 dao4 tian1 guang1 huan2 。
- tian1 guang1 dan4 qing1 ri4 guang1 bai2 ， dao4 shi4 yin2 han4 ye3 ze2 de2 。
- yun2 shi1 qiang2 hen3 gan3 bu4 ben1 ， dui1 zuo4 sha1 zhou1 shi4 sui4 yun2 。

## 注释

## 译文

## 赏析
