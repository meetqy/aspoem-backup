---
id: yang-wan-li-ding-wei-yuan-ri-da-qing-dian-bai-biao-he-zheng
title: 丁未元日大慶殿拜表賀正
titlePinyin: ding1 wei4 yuan2 ri4 da4 qing4 dian4 bai4 biao3 he4 zheng4
titleSlug: ding-wei-yuan-ri-da-qing-dian-bai-biao-he-zheng
author: 楊萬里
authorPinyin: yang2 wan4 li3
authorSlug: yang-wan-li
dynasty: 宋
dynastyPinyin: song4
dynastySlug: song
tags: []
---

## 正文

- 獻歲朝未央，新霽快明發。
- 晨曦耿五色，宿靄欻四徹。
- 洗清萬溝瓦，銷盡一月雪。
- 素光從何來，晶熒落寒笏。
- 回瞻背陰處，猶藏半簷白。
- 夜來有微霜，雪上辨不得。
- 時於翠幕頂，拂掠見瓊屑。
- 還將黄金日，正射白銀闕。
- 忽然捲班出，紅綠亂眼襭。
- 歸來飲屠酥，笑向兒女說。

## 拼音

- xian4 sui4 chao2 wei4 yang1 ， xin1 ji4 kuai4 ming2 fa1 。
- chen2 xi1 geng3 wu3 se4 ， su4 ai3 chua1 si4 che4 。
- xi3 qing1 wan4 gou1 wa3 ， xiao1 jin4 yi1 yue4 xue3 。
- su4 guang1 cong2 he2 lai2 ， jing1 ying2 luo4 han2 hu4 。
- hui2 zhan1 bei4 yin1 chu3 ， you2 cang2 ban4 yan2 bai2 。
- ye4 lai2 you3 wei1 shuang1 ， xue3 shang4 bian4 bu4 de2 。
- shi2 wu1 cui4 mu4 ding3 ， fu2 lüe4 jian4 qiong2 xie4 。
- huan2 jiang1 huang2 jin1 ri4 ， zheng4 she4 bai2 yin2 que4 。
- hu1 ran2 juan3 ban1 chu1 ， hong2 lü4 luan4 yan3 xie2 。
- gui1 lai2 yin3 tu2 su1 ， xiao4 xiang4 er2 nü3 shuo1 。

## 注释

## 译文

## 赏析
