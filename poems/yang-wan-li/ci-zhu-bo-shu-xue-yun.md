---
id: yang-wan-li-ci-zhu-bo-shu-xue-yun
title: 次主簿叔雪韻
titlePinyin: ci4 zhu3 bo2 shu1 xue3 yun4
titleSlug: ci-zhu-bo-shu-xue-yun
author: 楊萬里
authorPinyin: yang2 wan4 li3
authorSlug: yang-wan-li
dynasty: 宋
dynastyPinyin: song4
dynastySlug: song
tags: []
---

## 正文

- 向來一雪亦草草，天知詩人眼未飽。
- 相傳南風爲雪骨，此言未試吾不曉。
- 昨日忽驚冬作春，暖氣吹人軟欲倒。
- 惟餘桃李未著花，便恐蟄蟲偷出窖。
- 南風未了却北風，一夜吹翻青玉昊。
- 今晨冷傍筆管生，似妬吟邊事幽討。
- 司寒作意欲再雪，凍雀求哀不容禱。
- 令人還憶柳柳州，解道千山絕飛鳥。
- 誰教愛雪却嫌寒，歡喜十分九煩惱。
- 詩人凍死不足憐，凍死猶應談雪好。
- 寄聲滕六何似休，浄盡將雲爲儂掃。

## 拼音

- xiang4 lai2 yi4 xue3 yi4 cao3 cao3 ， tian1 zhi1 shi1 ren2 yan3 wei4 bao3 。
- xiang1 chuan2 nan2 feng1 wei2 xue3 gu3 ， ci3 yan2 wei4 shi4 wu2 bu4 xiao3 。
- zuo2 ri4 hu1 jing1 dong1 zuo4 chun1 ， nuan3 qi4 chui1 ren2 ruan3 yu4 dao3 。
- wei2 yu2 tao2 li3 wei4 zhu4 hua1 ， bian4 kong3 zhe2 chong2 tou1 chu1 jiao4 。
- nan2 feng1 wei4 liao3 que4 bei3 feng1 ， yi2 ye4 chui1 fan1 qing1 yu4 hao4 。
- jin1 chen2 leng3 bang4 bi3 guan3 sheng1 ， si4 du4 yin2 bian1 shi4 you1 tao3 。
- si1 han2 zuo4 yi4 yu4 zai4 xue3 ， dong4 que4 qiu2 ai1 bu4 rong2 dao3 。
- ling4 ren2 huan2 yi4 liu3 liu3 zhou1 ， jie3 dao4 qian1 shan1 jue2 fei1 niao3 。
- shui2 jiao4 ai4 xue3 que4 xian2 han2 ， huan1 xi3 shi2 fen1 jiu3 fan2 nao3 。
- shi1 ren2 dong4 si3 bu4 zu2 lian2 ， dong4 si3 you2 ying1 tan2 xue3 hao3 。
- ji4 sheng1 teng2 liu4 he2 si4 xiu1 ， jing4 jin4 jiang1 yun2 wei2 nong2 sao3 。

## 注释

## 译文

## 赏析
