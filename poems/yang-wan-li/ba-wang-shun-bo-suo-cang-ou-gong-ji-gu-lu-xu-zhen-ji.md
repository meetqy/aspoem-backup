---
id: yang-wan-li-ba-wang-shun-bo-suo-cang-ou-gong-ji-gu-lu-xu-zhen-ji
title: 跋王順伯所藏歐公集古錄序真蹟
titlePinyin: ba2 wang2 shun4 bo2 suo3 cang2 ou1 gong1 ji2 gu3 lu4 xu4 zhen1 ji4
titleSlug: ba-wang-shun-bo-suo-cang-ou-gong-ji-gu-lu-xu-zhen-ji
author: 楊萬里
authorPinyin: yang2 wan4 li3
authorSlug: yang-wan-li
dynasty: 唐
dynastyPinyin: tang2
dynastySlug: tang
tags: [] 
---

## 正文

- 遂初欣遇兩詩伯，臨川先生一禪客。
- 三人情好元不疎，祇是相逢逢不得。
- 渠有貞觀碑，儂有永和詞。
- 真贋爭到底，未說妍與蚩。
- 珊瑚擊得如粉碎，趙璧博城翻手悔。
- 不似三家鬭斷碑，夜半戰酣莫先退。
- 皇朝愛碑首歐陽，集古萬卷六一堂。
- 玄珪漆玉堆墨寶，黟霜黑水塗緇裳。
- 臨川無端汲古手，席卷歐家都奄有。
- 岣山科斗不要論，嶧山野火不經焚。
- 尤家沈家喙如鐵，未放臨川第一勳。
- 不知臨川何許得尤物，集古序篇出真筆。
- 遂初心妬口不言，君看跋語猶悵然。

## 拼音

- sui4 chu1 xin1 yu4 liang3 shi1 bo2 ， lin2 chuan1 xian1 sheng0 yi2 shan4 ke4 。
- san1 ren2 qing2 hao3 yuan2 bu4 shu1 ， qi2 shi4 xiang1 feng2 feng2 bu4 de2 。
- qu2 you3 zhen1 guan1 bei1 ， nong2 you3 yong3 he2 ci2 。
- zhen1 yan4 zheng1 dao4 di3 ， wei4 shuo1 yan2 yu3 chi1 。
- shan1 hu2 ji1 de2 ru2 fen3 sui4 ， zhao4 bi4 bo2 cheng2 fan1 shou3 hui3 。
- bu2 si4 san1 jia1 dou4 duan4 bei1 ， ye4 ban4 zhan4 han1 mo4 xian1 tui4 。
- huang2 chao2 ai4 bei1 shou3 ou1 yang2 ， ji2 gu3 wan4 juan4 liu4 yi1 tang2 。
- xuan2 gui1 qi1 yu4 dui1 mo4 bao3 ， yi1 shuang1 hei1 shui3 tu2 zi1 shang0 。
- lin2 chuan1 wu2 duan1 ji2 gu3 shou3 ， xi2 juan3 ou1 jia1 dou1 yan3 you3 。
- gou3 shan1 ke1 dou4 bu2 yao4 lun4 ， yi4 shan1 ye3 huo3 bu4 jing1 fen2 。
- you2 jia1 shen3 jia1 hui4 ru2 tie3 ， wei4 fang4 lin2 chuan1 di4 yi1 xun1 。
- bu4 zhi1 lin2 chuan1 he2 xu1 de2 you2 wu4 ， ji2 gu3 xu4 pian1 chu1 zhen1 bi3 。
- sui4 chu1 xin1 du4 kou3 bu4 yan2 ， jun1 kan4 ba2 yu3 you2 chang4 ran2 。

## 注释

## 译文

## 赏析
