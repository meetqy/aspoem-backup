---
id: yang-wan-li-ci-yun-ji-ti-ma-shao-zhang-zhi-zheng-yi-le-yuan
title: 次韻寄題馬少張致政亦樂園
titlePinyin: ci4 yun4 ji4 ti2 ma3 shao3 zhang1 zhi4 zheng4 yi4 le4 yuan2
titleSlug: ci-yun-ji-ti-ma-shao-zhang-zhi-zheng-yi-le-yuan
author: 楊萬里
authorPinyin: yang2 wan4 li3
authorSlug: yang-wan-li
dynasty: 宋
dynastyPinyin: song4
dynastySlug: song
tags: []
---

## 正文

- 亦樂園將獨樂園，兩園誰窄復誰寬。
- 似聞閭里溪深處，下有蛟龍水底蟠。
- 黄帽已捐蒼玉佩，朱顔不借紫金丹。
- 刺桐花發梅花落，安得乘風去一觀。

## 拼音

- yi4 le4 yuan2 jiang1 du2 le4 yuan2 ， liang3 yuan2 shui2 zhai3 fu4 shui2 kuan1 。
- si4 wen2 lü2 li3 xi1 shen1 chu3 ， xia4 you3 jiao1 long2 shui3 di3 pan2 。
- huang2 mao4 yi3 juan1 cang1 yu4 pei4 ， zhu1 yan2 bu2 jie4 zi3 jin1 dan1 。
- ci4 tong2 hua1 fa1 mei2 hua1 luo4 ， an1 de2 cheng2 feng1 qu4 yi4 guan1 。

## 注释

## 译文

## 赏析
