---
id: yang-wan-li-su-si-wang-shan-xia-wang-lu-shan
title: 宿四望山下望廬山
titlePinyin: su4 si4 wang4 shan1 xia4 wang4 lu2 shan1
titleSlug: su-si-wang-shan-xia-wang-lu-shan
author: 楊萬里
authorPinyin: yang2 wan4 li3
authorSlug: yang-wan-li
dynasty: 宋
dynastyPinyin: song4
dynastySlug: song
tags: []
---

## 正文

- 過湖見遠岫，澹若橫碧煙。
- 晨蔚動霽暉，春滋涵雨鮮。
- 人世那有此，必疑是廬山。
- 宿驚恍未定，欲問無暇言。
- 落日泊四望，諸峰森在前。
- 老夫急親指，舟子答果然。
- 平地起屏障，倚空開旗旜。
- 潜抱秀潤質，不露奇怪顔。
- 乃知名山尊，未與凡嶺班。
- 嚴重王公體，雍容德人賢。
- 何必出鋒銳，要駭俗子觀。
- 坐令我生敬，瞻仰忘憂端。
- 更待孤月出，開篷望晴巒。

## 拼音

- guo4 hu2 jian4 yuan3 xiu4 ， dan4 ruo4 heng2 bi4 yan1 。
- chen2 wei4 dong4 ji4 hui1 ， chun1 zi1 han2 yu3 xian1 。
- ren2 shi4 na4 you3 ci3 ， bi4 yi2 shi4 lu2 shan1 。
- su4 jing1 huang3 wei4 ding4 ， yu4 wen4 wu2 xia2 yan2 。
- luo4 ri4 bo2 si4 wang4 ， zhu1 feng1 sen1 zai4 qian2 。
- lao3 fu1 ji2 qin1 zhi3 ， zhou1 zi3 da2 guo3 ran2 。
- ping2 di4 qi3 ping2 zhang4 ， yi3 kong1 kai1 qi2 zhan1 。
- qian2 bao4 xiu4 run4 zhi4 ， bu2 lu4 qi2 guai4 yan2 。
- nai3 zhi1 ming2 shan1 zun1 ， wei4 yu3 fan2 ling3 ban1 。
- yan2 zhong4 wang2 gong1 ti3 ， yong1 rong2 de2 ren2 xian2 。
- he2 bi4 chu1 feng1 rui4 ， yao4 hai4 su2 zi3 guan1 。
- zuo4 ling4 wo3 sheng1 jing4 ， zhan1 yang3 wang4 you1 duan1 。
- geng4 dai4 gu1 yue4 chu1 ， kai1 peng2 wang4 qing2 luan2 。

## 注释

## 译文

## 赏析
