---
id: yang-wan-li-xiang-shi-li-ying-cai-de-lao-pan-mo-fa-shan-zuo-mo-mei-fu-xi-zuo-shi-gen-zhai-mu-yi-san-qi-zeng-zhi-qi-zi-yu-fu-tong-fu-yun
title: 鄉士李英才得老潘墨法善作墨梅復喜作詩艮齋目以三奇贈之七字予復同賦云
titlePinyin: xiang1 shi4 li3 ying1 cai2 de2 lao3 pan1 mo4 fa3 shan4 zuo4 mo4 mei2 fu4 xi3 zuo4 shi1 gen4 zhai1 mu4 yi3 san1 qi2 zeng4 zhi1 qi1 zi4 yu3 fu4 tong2 fu4 yun2
titleSlug: xiang-shi-li-ying-cai-de-lao-pan-mo-fa-shan-zuo-mo-mei-fu-xi-zuo-shi-gen-zhai-mu-yi-san-qi-zeng-zhi-qi-zi-yu-fu-tong-fu-yun
author: 楊萬里
authorPinyin: yang2 wan4 li3
authorSlug: yang-wan-li
dynasty: 宋
dynastyPinyin: song4
dynastySlug: song
tags: []
---

## 正文

- 吾鄉李君磊嵬胸，夜持雲梯倚秋空。
- 月中奪得修月斧，斫倒南山千歲松。
- 束歸丹竈和玉桂，燧出綠霧霏鸞龍。
- 擣成玄圭與蒼璧，灑作橫枝歲寒色。
- 庾嶺霜林和靖園，掇入生綃供戲劇。
- 幻松作璧璧作梅，豪氣勃鬰尚不開。
- 瓊艘滿釂梅雪下，吐出西湖有聲畫。

## 拼音

- wu2 xiang1 li3 jun1 lei3 wei2 xiong1 ， ye4 chi2 yun2 ti1 yi3 qiu1 kong1 。
- yue4 zhong1 duo2 de2 xiu1 yue4 fu3 ， zhuo2 dao3 nan2 shan1 qian1 sui4 song1 。
- shu4 gui1 dan1 zao4 he2 yu4 gui4 ， sui4 chu1 lü4 wu4 fei1 luan2 long2 。
- dao3 cheng2 xuan2 gui1 yu3 cang1 bi4 ， sa3 zuo4 heng2 zhi1 sui4 han2 se4 。
- yu3 ling3 shuang1 lin2 he2 jing4 yuan2 ， duo1 ru4 sheng1 xiao1 gong4 xi4 ju4 。
- huan4 song1 zuo4 bi4 bi4 zuo4 mei2 ， hao2 qi4 bo2 yu4 shang4 bu4 kai1 。
- qiong2 sou1 man3 jiao4 mei2 xue3 xia4 ， tu3 chu1 xi1 hu2 you3 sheng1 hua4 。

## 注释

## 译文

## 赏析
