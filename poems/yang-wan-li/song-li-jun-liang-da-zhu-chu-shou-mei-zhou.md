---
id: yang-wan-li-song-li-jun-liang-da-zhu-chu-shou-mei-zhou
title: 送李君亮大著出守眉州
titlePinyin: song4 li3 jun1 liang4 da4 zhu4 chu1 shou3 mei2 zhou1
titleSlug: song-li-jun-liang-da-zhu-chu-shou-mei-zhou
author: 楊萬里
authorPinyin: yang2 wan4 li3
authorSlug: yang-wan-li
dynasty: 宋
dynastyPinyin: song4
dynastySlug: song
tags: []
---

## 正文

- 老夫丐外自緣老，復聞建鄴江山好。
- 不應夫子亦翩然，一柁江花更江草。
- 黄金宮闕三神山，蓬萊五雲霄漢間。
- 仍將弱水三萬里，隔斷塵世無往還。
- 西州名勝李太史，豈徒國士天下士。
- 玉皇催入道山堂，知費臺家幾黄紙。
- 似聞郎罷對薰風，忽思錦江荔枝紅。
- 人生奉親行樂耳，金印斗大何關儂。
- 峨眉山月却入手，影落庭闈一杯酒。
- 蚤賦中和樂職宣布詩，會看夔龍集鳳池。

## 拼音

- lao3 fu1 gai4 wai4 zi4 yuan2 lao3 ， fu4 wen2 jian4 ye4 jiang1 shan1 hao3 。
- bu4 ying1 fu1 zi3 yi4 pian1 ran2 ， yi4 tuo2 jiang1 hua1 geng4 jiang1 cao3 。
- huang2 jin1 gong1 que4 san1 shen2 shan1 ， peng2 lai2 wu3 yun2 xiao1 han4 jian4 。
- reng2 jiang1 ruo4 shui3 san1 wan4 li3 ， ge2 duan4 chen2 shi4 wu2 wang3 huan2 。
- xi1 zhou1 ming2 sheng4 li3 tai4 shi3 ， qi3 tu2 guo2 shi4 tian1 xia4 shi4 。
- yu4 huang2 cui1 ru4 dao4 shan1 tang2 ， zhi1 fei4 tai2 jia1 ji1 huang2 zhi3 。
- si4 wen2 lang2 ba4 dui4 xun1 feng1 ， hu1 si1 jin3 jiang1 li4 zhi1 hong2 。
- ren2 sheng1 feng4 qin1 xing2 le4 er3 ， jin1 yin4 dou4 da4 he2 guan1 nong2 。
- e2 mei2 shan1 yue4 que4 ru4 shou3 ， ying3 luo4 ting2 wei2 yi4 bei1 jiu3 。
- zao3 fu4 zhong1 he2 le4 zhi2 xuan1 bu4 shi1 ， hui4 kan4 kui2 long2 ji2 feng4 chi2 。

## 注释

## 译文

## 赏析
