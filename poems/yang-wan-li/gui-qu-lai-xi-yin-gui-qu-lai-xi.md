---
id: yang-wan-li-gui-qu-lai-xi-yin-gui-qu-lai-xi
title: 归去来兮引・归去来兮
titlePinyin: gui1 qu4 lai2 xi1 yin3 ・ gui1 qu4 lai2 xi1
titleSlug: gui-qu-lai-xi-yin-gui-qu-lai-xi
author: 杨万里
authorPinyin: yang2 wan4 li3
authorSlug: yang-wan-li
dynasty: 宋
dynastyPinyin: song4
dynastySlug: song
tags: []
---

## 正文

- 侬家贫甚诉长饥。
- 幼稚满庭闱。
- 正坐瓶无储粟，漫求为吏东西。
- 偶然彭泽近邻圻。
- 公秫滑流匙。
- 葛巾劝我求为酒，黄菊怨、冷落东篱。
- 五斗折腰，谁能许事，归去来兮。
- 老圃半榛茨。
- 山田欲蒺藜。
- 念心为形役又奚悲。
- 独惆怅前迷。
- 不谏后方追。
- 觉今来是了，觉昨来非。
- 扁舟轻扬破朝霏。
- 风细漫吹衣。
- 试问征夫前路，晨光小，恨熹微。
- 乃瞻衡宇载奔弛。
- 迎候满荆扉。
- 已荒三径存松菊，喜诸幼、入室相携。
- 有酒盈尊，引觞自酌，庭树遣颜怡。
- 容膝易安栖。
- 南窗寄傲睨。
- 更小园日涉趣尤奇。
- 尽虽设柴门，长是闭斜晖。
- 纵遐观矫首，短策扶持。
- 浮云出岫岂心思。
- 鸟倦亦归飞。
- 翳翳流光将入，孤松抚处凄其。
- 息交绝友堑山溪。
- 世与我相违。
- 驾言复出何求者，旷千载、今欲从谁。
- 亲戚笑谈，琴书觞咏，莫遣俗人知。
- 邂逅又春熙。
- 农人欲载菑。
- 告西畴有事要耘耔。
- 容老子舟车，取意任委蛇。
- 历崎岖窈窕，丘壑随宜。
- 欣欣花木向荣滋。
- 泉水始流澌。
- 万物得时如许，此生休笑吾衰。
- 寓形宇内几何时。
- 岂问去留为。
- 委心任运无多虑，顾皇皇、将欲何之。
- 大化中间，乘流归尽，喜惧莫随伊。
- 富贵本危机。
- 云乡不可期。
- 趁良辰、孤往恣游嬉。
- 独临水登山，舒啸更哦诗。
- 除乐天知命，了复奚疑。

## 拼音

- nong2 jia1 pin2 shen4 su4 chang2 ji1 。
- you4 zhi4 man3 ting2 wei2 。
- zheng4 zuo4 ping2 wu2 chu3 su4 ， man4 qiu2 wei4 li4 dong1 xi1 。
- ou3 ran2 peng2 ze2 jin4 lin2 qi2 。
- gong1 shu2 hua2 liu2 chi2 。
- ge2 jin1 quan4 wo3 qiu2 wei4 jiu3 ， huang2 ju2 yuan4 、 leng3 luo4 dong1 li2 。
- wu3 dou3 zhe2 yao1 ， shui2 neng2 xu3 shi4 ， gui1 qu4 lai2 xi1 。
- lao3 pu3 ban4 zhen1 ci2 。
- shan1 tian2 yu4 ji2 li2 。
- nian4 xin1 wei4 xing2 yi4 you4 xi1 bei1 。
- du2 chou2 chang4 qian2 mi2 。
- bu2 jian4 hou4 fang1 zhui1 。
- jue2 jin1 lai2 shi4 le0 ， jue2 zuo2 lai2 fei1 。
- pian1 zhou1 qing1 yang2 po4 chao2 fei1 。
- feng1 xi4 man4 chui1 yi1 。
- shi4 wen4 zheng1 fu1 qian2 lu4 ， chen2 guang1 xiao3 ， hen4 xi1 wei1 。
- nai3 zhan1 heng2 yu3 zai3 ben1 chi2 。
- ying2 hou4 man3 jing1 fei1 。
- yi3 huang1 san1 jing4 cun2 song1 ju2 ， xi3 zhu1 you4 、 ru4 shi4 xiang1 xie2 。
- you3 jiu3 ying2 zun1 ， yin3 shang1 zi4 zhuo2 ， ting2 shu4 qian3 yan2 yi2 。
- rong2 xi1 yi4 an1 qi1 。
- nan2 chuang1 ji4 ao4 ni4 。
- geng4 xiao3 yuan2 ri4 she4 qu4 you2 qi2 。
- jin4 sui1 she4 chai2 men2 ， chang2 shi4 bi4 xie2 hui1 。
- zong4 xia2 guan1 jiao3 shou3 ， duan3 ce4 fu2 chi2 。
- fu2 yun2 chu1 xiu4 qi3 xin1 si0 。
- niao3 juan4 yi4 gui1 fei1 。
- yi4 yi4 liu2 guang1 jiang1 ru4 ， gu1 song1 fu3 chu4 qi1 qi2 。
- xi1 jiao1 jue2 you3 qian4 shan1 xi1 。
- shi4 yu3 wo3 xiang1 wei2 。
- jia4 yan2 fu4 chu1 he2 qiu2 zhe3 ， kuang4 qian1 zai3 、 jin1 yu4 cong2 shui2 。
- qin1 qi0 xiao4 tan2 ， qin2 shu1 shang1 yong3 ， mo4 qian3 su2 ren2 zhi1 。
- xie4 hou4 you4 chun1 xi1 。
- nong2 ren2 yu4 zai3 zi1 。
- gao4 xi1 chou2 you3 shi4 yao4 yun2 zi3 。
- rong2 lao3 zi3 zhou1 che1 ， qu3 yi4 ren4 wei1 yi2 。
- li4 qi2 qu1 yao3 tiao3 ， qiu1 he4 sui2 yi2 。
- xin1 xin1 hua1 mu4 xiang4 rong2 zi1 。
- quan2 shui3 shi3 liu2 si1 。
- wan4 wu4 de2 shi2 ru2 xu3 ， ci3 sheng1 xiu1 xiao4 wu2 shuai1 。
- yu4 xing2 yu3 nei4 ji3 he2 shi2 。
- qi3 wen4 qu4 liu2 wei4 。
- wei3 xin1 ren4 yun4 wu2 duo1 lü4 ， gu4 huang2 huang2 、 jiang1 yu4 he2 zhi1 。
- da4 hua4 zhong1 jian1 ， cheng2 liu2 gui1 jin4 ， xi3 ju4 mo4 sui2 yi1 。
- fu4 gui4 ben3 wei1 ji1 。
- yun2 xiang1 bu4 ke3 qi1 。
- chen4 liang2 chen2 、 gu1 wang3 zi4 you2 xi1 。
- du2 lin2 shui3 deng1 shan1 ， shu1 xiao4 geng4 o4 shi1 。
- chu2 le4 tian1 zhi1 ming4 ， liao3 fu4 xi1 yi2 。

## 注释

## 译文

## 赏析
