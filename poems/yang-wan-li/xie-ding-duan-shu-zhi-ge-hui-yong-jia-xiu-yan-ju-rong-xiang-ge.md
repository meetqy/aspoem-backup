---
id: yang-wan-li-xie-ding-duan-shu-zhi-ge-hui-yong-jia-xiu-yan-ju-rong-xiang-ge
title: 謝丁端叔直閣惠永嘉髹研句容香鬲
titlePinyin: xie4 ding1 duan1 shu1 zhi2 ge2 hui4 yong3 jia1 xiu1 yan2 ju4 rong2 xiang1 ge2
titleSlug: xie-ding-duan-shu-zhi-ge-hui-yong-jia-xiu-yan-ju-rong-xiang-ge
author: 楊萬里
authorPinyin: yang2 wan4 li3
authorSlug: yang-wan-li
dynasty: 唐
dynastyPinyin: tang2
dynastySlug: tang
tags: [] 
---

## 正文

- 元珍先生茁雲孫，雪竹有節豹有文。
- 染雲作句本天巧，鏤冰生花無手痕。
- 鵷鷺行邊舊聯翼，天祿閣中今獨直。
- 半竿淮水將渠歸，一笑荆溪豈人力。
- 贈我阿泓非姓陶，木家居士漆園曹。
- 急呼陳玄導黑水，花暈千層吹海濤。
- 句容銅山擣金屑，幻出羽淵三足鼈。
- 兩耳踰肩一腹皤，解吐黄雲香刮骨。
- 雙珍投贈感故人，秃翁有筆今無神。
- 杯水博詩元不直，醤瓿覆却那作嗔。
- 阿泓處分蛛絲裹，延置銅君居上坐。
- 煮茶剝芡對爐薰，遮莫白駒隙中過。

## 拼音

- yuan2 zhen1 xian1 sheng0 zhuo2 yun2 sun1 ， xue3 zhu2 you3 jie2 bao4 you3 wen2 。
- ran3 yun2 zuo4 ju4 ben3 tian1 qiao3 ， lou4 bing1 sheng1 hua1 wu2 shou3 hen2 。
- yuan1 lu4 xing2 bian1 jiu4 lian2 yi4 ， tian1 lu4 ge2 zhong1 jin1 du2 zhi2 。
- ban4 gan1 huai2 shui3 jiang1 qu2 gui1 ， yi2 xiao4 jing1 xi1 qi3 ren2 li4 。
- zeng4 wo3 a1 hong2 fei1 xing4 tao2 ， mu4 jia1 ju1 shi4 qi1 yuan2 cao2 。
- ji2 hu1 chen2 xuan2 dao3 hei1 shui3 ， hua1 yun4 qian1 ceng2 chui1 hai3 tao1 。
- ju4 rong2 tong2 shan1 dao3 jin1 xie4 ， huan4 chu1 yu3 yuan1 san1 zu2 bie1 。
- liang3 er3 yu2 jian1 yi2 fu4 po2 ， jie3 tu3 huang2 yun2 xiang1 gua1 gu3 。
- shuang1 zhen1 tou2 zeng4 gan3 gu4 ren2 ， tu1 weng1 you3 bi3 jin1 wu2 shen2 。
- bei1 shui3 bo2 shi1 yuan2 bu4 zhi2 ， jiang4 bu4 fu4 que4 na4 zuo4 chen1 。
- a1 hong2 chu3 fen1 zhu1 si1 guo3 ， yan2 zhi4 tong2 jun1 ju1 shang4 zuo4 。
- zhu3 cha2 bao1 qian4 dui4 lu2 xun1 ， zhe1 mo4 bai2 ju1 xi4 zhong1 guo4 。

## 注释

## 译文

## 赏析
