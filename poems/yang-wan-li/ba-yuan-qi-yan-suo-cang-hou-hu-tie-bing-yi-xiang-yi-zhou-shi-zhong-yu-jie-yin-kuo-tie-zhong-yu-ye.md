---
id: yang-wan-li-ba-yuan-qi-yan-suo-cang-hou-hu-tie-bing-yi-xiang-yi-zhou-shi-zhong-yu-jie-yin-kuo-tie-zhong-yu-ye
title: 跋袁起巖所藏後湖帖并遺像一軸詩中語皆檃括帖中語也
titlePinyin: ba2 yuan2 qi3 yan2 suo3 cang2 hou4 hu2 tie1 bing4 yi2 xiang4 yi4 zhou2 shi1 zhong1 yu3 jie1 yin3 kuo4 tie1 zhong1 yu3 ye3
titleSlug: ba-yuan-qi-yan-suo-cang-hou-hu-tie-bing-yi-xiang-yi-zhou-shi-zhong-yu-jie-yin-kuo-tie-zhong-yu-ye
author: 楊萬里
authorPinyin: yang2 wan4 li3
authorSlug: yang-wan-li
dynasty: 宋
dynastyPinyin: song4
dynastySlug: song
tags: []
---

## 正文

- 先生向來落異縣，故人十載不相聞。
- 歸來不但荒三逕，點檢松菊無一存。
- 裹輪加璧豈不好，朝廷禮數優遺老。
- 紅旗黄紙久罷休，青山白雲苦死留，咫尺西岡歸未得。
- 只待桃花水生半篙碧，便拏短艇歸結茅，共尋赤松與黄石。
- 風煙之表非人間，別有天地寬且閑。
- 周山賣却不要錢，袁家送酒一破顔。
- 猶嫌孤斟太落莫，更覓高人共杯杓。
- 銀鈎四紙墨尚鮮，妙處難與俗人言。
- 忽逢先生自天降，手扶太一青藜杖。
- 仙容可望不可親，飄然飛去青霞上。
- 白蘋滿棹何時歸，秋著蘆花知不知。

## 拼音

- xian1 sheng0 xiang4 lai2 luo4 yi4 xian4 ， gu4 ren2 shi2 zai4 bu4 xiang1 wen2 。
- gui1 lai2 bu2 dan4 huang1 san1 jing4 ， dian3 jian3 song1 ju2 wu2 yi4 cun2 。
- guo3 lun2 jia1 bi4 qi3 bu4 hao3 ， chao2 ting2 li3 shu4 you1 yi2 lao3 。
- hong2 qi2 huang2 zhi3 jiu3 ba4 xiu1 ， qing1 shan1 bai2 yun2 ku3 si3 liu2 ， zhi3 chi3 xi1 gang1 gui1 wei4 de2 。
- zhi1 dai4 tao2 hua1 shui3 sheng1 ban4 gao1 bi4 ， bian4 na2 duan3 ting3 gui1 jie2 mao2 ， gong4 xun2 chi4 song1 yu3 huang2 shi2 。
- feng1 yan1 zhi1 biao3 fei1 ren2 jian4 ， bie2 you3 tian1 di4 kuan1 qie3 xian2 。
- zhou1 shan1 mai4 que4 bu2 yao4 qian2 ， yuan2 jia1 song4 jiu3 yi2 po4 yan2 。
- you2 xian2 gu1 zhen1 tai4 luo4 mo4 ， geng4 mi4 gao1 ren2 gong4 bei1 shao2 。
- yin2 gou1 si4 zhi3 mo4 shang4 xian1 ， miao4 chu3 nan2 yu3 su2 ren2 yan2 。
- hu1 feng2 xian1 sheng0 zi4 tian1 jiang4 ， shou3 fu2 tai4 yi4 qing1 li2 zhang4 。
- xian1 rong2 ke3 wang4 bu4 ke3 qin1 ， piao1 ran2 fei1 qu4 qing1 xia2 shang4 。
- bai2 pin2 man3 zhao4 he2 shi2 gui1 ， qiu1 zhu4 lu2 hua1 zhi1 bu4 zhi1 。

## 注释

## 译文

## 赏析
