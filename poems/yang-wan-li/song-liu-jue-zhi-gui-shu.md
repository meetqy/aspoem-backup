---
id: yang-wan-li-song-liu-jue-zhi-gui-shu
title: 送劉覺之歸蜀
titlePinyin: song4 liu2 jue2 zhi1 gui1 shu3
titleSlug: song-liu-jue-zhi-gui-shu
author: 楊萬里
authorPinyin: yang2 wan4 li3
authorSlug: yang-wan-li
dynasty: 宋
dynastyPinyin: song4
dynastySlug: song
tags: []
---

## 正文

- 大江東西湖南北，鵠袍學子森如竹。
- 何人開口不伊川，阿誰初道此水源。
- 清純先生劉夫子，冷笑俗儒鑽故紙。
- 夢中親見大小程，爲渠刺船入洙泗。
- 嗟我結髮從先生，日日看子趨鯉庭。
- 先生命子却從我，小窗短檠共燈火。
- 陋巷柴扉共寒餓，安知頭上天幾大。
- 子今行李寄大寧，翩然束書游帝城。
- 袖中一卷經濟策，天關九虎叫不應。
- 朝來忽見毛生刺，看來看去驚且喜。
- 風花聚散三十年，何許飛墮老眼前。
- 相逢幾日又相別，珍重兩字不忍說。
- 我有故山江之西，祗遣思歸不遣歸。
- 贈行聊借退之詩，石頭城下一杯酒，便是此生長別離。

## 拼音

- da4 jiang1 dong1 xi1 hu2 nan2 bei3 ， hu2 pao2 xue2 zi3 sen1 ru2 zhu2 。
- he2 ren2 kai1 kou3 bu4 yi1 chuan1 ， a1 shui2 chu1 dao4 ci3 shui3 yuan2 。
- qing1 chun2 xian1 sheng0 liu2 fu1 zi3 ， leng3 xiao4 su2 ru2 zuan1 gu4 zhi3 。
- meng4 zhong1 qin1 jian4 da4 xiao3 cheng2 ， wei2 qu2 ci4 chuan2 ru4 zhu1 si4 。
- jie1 wo3 jie2 fa4 cong2 xian1 sheng0 ， ri4 ri4 kan4 zi3 qu1 li3 ting2 。
- xian1 sheng1 ming4 zi3 que4 cong2 wo3 ， xiao3 chuang1 duan3 qing2 gong4 deng1 huo3 。
- lou4 xiang4 chai2 fei1 gong4 han2 e4 ， an1 zhi1 tou2 shang4 tian1 ji1 da4 。
- zi3 jin1 xing2 li0 ji4 da4 ning2 ， pian1 ran2 shu4 shu1 you2 di4 cheng2 。
- xiu4 zhong1 yi2 juan4 jing1 ji4 ce4 ， tian1 guan1 jiu3 hu3 jiao4 bu4 ying1 。
- chao2 lai2 hu1 jian4 mao2 sheng1 ci4 ， kan4 lai2 kan4 qu4 jing1 qie3 xi3 。
- feng1 hua1 ju4 san4 san1 shi2 nian2 ， he2 xu1 fei1 duo4 lao3 yan3 qian2 。
- xiang1 feng2 ji1 ri4 you4 xiang1 bie2 ， zhen1 zhong4 liang3 zi4 bu4 ren3 shuo1 。
- wo3 you3 gu4 shan1 jiang1 zhi1 xi1 ， zhi1 qian3 si1 gui1 bu4 qian3 gui1 。
- zeng4 xing2 liao2 jie4 tui4 zhi1 shi1 ， shi2 tou2 cheng2 xia4 yi4 bei1 jiu3 ， bian4 shi4 ci3 sheng1 chang2 bie2 li2 。

## 注释

## 译文

## 赏析
