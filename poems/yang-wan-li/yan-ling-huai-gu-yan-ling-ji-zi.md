---
id: yang-wan-li-yan-ling-huai-gu-yan-ling-ji-zi
title: 延陵懷古 延陵季子
titlePinyin: yan2 ling2 huai2 gu3   yan2 ling2 ji4 zi0
titleSlug: yan-ling-huai-gu-yan-ling-ji-zi
author: 楊萬里
authorPinyin: yang2 wan4 li3
authorSlug: yang-wan-li
dynasty: 宋
dynastyPinyin: song4
dynastySlug: song
tags: []
---

## 正文

- 荆之溪兮澹以幽，惠之山兮雲侔。
- 思君子兮不見，莽草樹兮脩脩。
- 面句吳兮東而坐，背朱方兮北卧。
- 齊楚豈不强而大兮吾王以妥，賢於國其無裨兮，不曰季子存而吳賀。
- 彼懵者之躗言兮，謂兆亡於讓王。
- 弗丕承於考心兮，用永五湖之與三江。
- 祀太伯其忽諸兮，顧襲譽於子臧。
- 曾不知民無讓而不立兮，自古皆有亡。
- 諏屺岵與鋤箕兮，疇莫知其重輕。
- 若千乘暨簞豆兮，絜豐約而則明。
- 迨躬逢而利怵兮，亦幾何而靡爭。
- 謂吾札之不懿兮，札亦恬受而茹聲。
- 思復思兮君子，乾坤毀而日月息兮，則君子之亦死。

## 拼音

- jing1 zhi1 xi1 xi1 dan4 yi3 you1 ， hui4 zhi1 shan1 xi1 yun2 mou2 。
- si1 jun1 zi3 xi1 bu2 jian4 ， mang3 cao3 shu4 xi1 xiu1 xiu1 。
- mian4 ju4 wu2 xi1 dong1 er2 zuo4 ， bei4 zhu1 fang1 xi1 bei3 wo4 。
- qi2 chu3 qi3 bu4 qiang2 er2 da4 xi1 wu2 wang2 yi3 tuo3 ， xian2 wu1 guo2 qi2 wu2 bi4 xi1 ， bu4 yue1 ji4 zi0 cun2 er2 wu2 he4 。
- bi3 meng3 zhe3 zhi1 wei4 yan2 xi1 ， wei4 zhao4 wang2 wu1 rang4 wang2 。
- fu2 pi1 cheng2 wu1 kao3 xin1 xi1 ， yong4 yong3 wu3 hu2 zhi1 yu3 san1 jiang1 。
- si4 tai4 bo2 qi2 hu1 zhu1 xi1 ， gu4 xi2 yu4 wu1 zi3 zang1 。
- ceng2 bu4 zhi1 min2 wu2 rang4 er2 bu2 li4 xi1 ， zi4 gu3 jie1 you3 wang2 。
- zou1 qi3 hu4 yu3 chu2 ji1 xi1 ， chou2 mo4 zhi1 qi2 zhong4 qing1 。
- ruo4 qian1 cheng2 ji4 dan1 dou4 xi1 ， jie2 feng1 yue1 er2 ze2 ming2 。
- dai4 gong1 feng2 er2 li4 chu4 xi1 ， yi4 ji1 he2 er2 mi2 zheng1 。
- wei4 wu2 zha2 zhi1 bu2 yi4 xi1 ， zha2 yi4 tian2 shou4 er2 ru2 sheng1 。
- si1 fu4 si1 xi1 jun1 zi3 ， qian2 kun1 hui3 er2 ri4 yue4 xi1 xi1 ， ze2 jun1 zi3 zhi1 yi4 si3 。

## 注释

## 译文

## 赏析
