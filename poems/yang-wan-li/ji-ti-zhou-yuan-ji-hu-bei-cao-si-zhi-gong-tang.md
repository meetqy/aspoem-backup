---
id: yang-wan-li-ji-ti-zhou-yuan-ji-hu-bei-cao-si-zhi-gong-tang
title: 寄題周元吉湖北漕司志功堂
titlePinyin: ji4 ti2 zhou1 yuan2 ji2 hu2 bei3 cao2 si1 zhi4 gong1 tang2
titleSlug: ji-ti-zhou-yuan-ji-hu-bei-cao-si-zhi-gong-tang
author: 楊萬里
authorPinyin: yang2 wan4 li3
authorSlug: yang-wan-li
dynasty: 唐
dynastyPinyin: tang2
dynastySlug: tang
tags: [] 
---

## 正文

- 周郎昨贊元戎幕，夜眺秦川登劍閣。
- 函關不用一丸泥，談笑生風掃河洛。
- 君王尺一喚渠回，貯之鳳閣與鸞臺。
- 不贊元戎贊丞相，筆補造化裨鹽梅。
- 龍媒志在橫八極，天閑玉韉羈不得。
- 又揮白羽岸綸巾，却去武昌尋赤壁。
- 一覽亭前山月明，志功堂下大江橫。
- 前稱公瑾後元吉，君家世有千人英。
- 公瑾小喬在何許，元吉小蠻花解語。
- 看君一箭落胡星，如臯一笑傾人城。
- 金印如斗带萬釘，何人爲作燕然銘。

## 拼音

- zhou1 lang2 zuo2 zan4 yuan2 rong2 mu4 ， ye4 tiao4 qin2 chuan1 deng1 jian4 ge2 。
- han2 guan1 bu2 yong4 yi4 wan2 ni2 ， tan2 xiao4 sheng1 feng1 sao3 he2 luo4 。
- jun1 wang2 chi3 yi2 huan4 qu2 hui2 ， zhu4 zhi1 feng4 ge2 yu3 luan2 tai2 。
- bu2 zan4 yuan2 rong2 zan4 cheng2 xiang4 ， bi3 bu3 zao4 hua4 bi4 yan2 mei2 。
- long2 mei2 zhi4 zai4 heng2 ba1 ji2 ， tian1 xian2 yu4 jian1 ji1 bu4 de2 。
- you4 hui1 bai2 yu3 an4 lun2 jin1 ， que4 qu4 wu3 chang1 xun2 chi4 bi4 。
- yi4 lan3 ting2 qian2 shan1 yue4 ming2 ， zhi4 gong1 tang2 xia4 da4 jiang1 heng2 。
- qian2 cheng1 gong1 jin3 hou4 yuan2 ji2 ， jun1 jia1 shi4 you3 qian1 ren2 ying1 。
- gong1 jin3 xiao3 qiao2 zai4 he2 xu1 ， yuan2 ji2 xiao3 man2 hua1 jie3 yu3 。
- kan4 jun1 yi2 jian4 luo4 hu2 xing1 ， ru2 gao1 yi2 xiao4 qing1 ren2 cheng2 。
- jin1 yin4 ru2 dou4 dai4 wan4 ding1 ， he2 ren2 wei2 zuo4 yan4 ran2 ming2 。

## 注释

## 译文

## 赏析
