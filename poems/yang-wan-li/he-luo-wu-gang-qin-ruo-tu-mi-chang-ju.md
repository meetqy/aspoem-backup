---
id: yang-wan-li-he-luo-wu-gang-qin-ruo-tu-mi-chang-ju
title: 和羅武岡欽若酴醾長句
titlePinyin: he2 luo2 wu3 gang1 qin1 ruo4 tu2 mi2 chang2 ju4
titleSlug: he-luo-wu-gang-qin-ruo-tu-mi-chang-ju
author: 楊萬里
authorPinyin: yang2 wan4 li3
authorSlug: yang-wan-li
dynasty: 唐
dynastyPinyin: tang2
dynastySlug: tang
tags: [] 
---

## 正文

- 花飛十不啻五六，青子團枝失紅簇。
- 江南桃李總成陰，不論少城與韋曲。
- 酴醾珍重不浪開，晚堆綠雲點冰玉。
- 體薰山麝非一臍，水洗銀河費千斛。
- 滴成小蓓密於糝，亂走長條柔可束。
- 醉眸須及月下來，破鼻細從風處觸。
- 先生未必被花惱，偶與門人暮春浴。
- 爲憐壓架十萬枝，小立傍邊領新馥。
- 剩拚妙語寵瓊蕤，更掇清英釀酃淥。
- 先生何得便杜門，霜鬢猶煩玉堂宿。

## 拼音

- hua1 fei1 shi2 bu2 chi4 wu3 liu4 ， qing1 zi3 tuan2 zhi1 shi1 hong2 cu4 。
- jiang1 nan2 tao2 li3 zong3 cheng2 yin1 ， bu2 lun4 shao3 cheng2 yu3 wei2 qu3 。
- tu2 mi2 zhen1 zhong4 bu2 lang4 kai1 ， wan3 dui1 lü4 yun2 dian3 bing1 yu4 。
- ti3 xun1 shan1 she4 fei1 yi4 qi2 ， shui3 xi3 yin2 he2 fei4 qian1 hu2 。
- di1 cheng2 xiao3 bei4 mi4 wu1 san3 ， luan4 zou3 chang2 tiao2 rou2 ke3 shu4 。
- zui4 mou2 xu1 ji2 yue4 xia4 lai2 ， po4 bi2 xi4 cong2 feng1 chu3 chu4 。
- xian1 sheng0 wei4 bi4 bei4 hua1 nao3 ， ou3 yu3 men2 ren2 mu4 chun1 yu4 。
- wei2 lian2 ya1 jia4 shi2 wan4 zhi1 ， xiao3 li4 bang4 bian1 ling3 xin1 fu4 。
- sheng4 pin1 miao4 yu3 chong3 qiong2 rui2 ， geng4 duo1 qing1 ying1 niang4 ling2 lu4 。
- xian1 sheng0 he2 de2 bian4 du4 men2 ， shuang1 bin4 you2 fan2 yu4 tang2 su4 。

## 注释

## 译文

## 赏析
