---
id: yang-wan-li-duo-jia-ting-qian-huang-ju
title: 多稼亭前黄菊
titlePinyin: duo1 jia4 ting2 qian2 huang2 ju2
titleSlug: duo-jia-ting-qian-huang-ju
author: 楊萬里
authorPinyin: yang2 wan4 li3
authorSlug: yang-wan-li
dynasty: 宋
dynastyPinyin: song4
dynastySlug: song
tags: []
---

## 正文

- 危亭俯涼囿，落葉日夜深。
- 佳菊獨何爲，開花得我心。
- 韻孤自無伴，香浄暗滿襟。
- 根器受正色，非緣學黄金。
- 獨違春光早，而俟秋寒侵。
- 豈不愛凋年，坐令淹寸陰。
- 奈此清苦操，媿入妍華林。
- 向來朱碧叢，亦復悴斯今。
- 清霜慘萬象，幽芳耿森森。
- 持以壽君子，聊爾慰孤斟。

## 拼音

- wei1 ting2 fu3 liang2 you4 ， luo4 ye4 ri4 ye4 shen1 。
- jia1 ju2 du2 he2 wei2 ， kai1 hua1 de2 wo3 xin1 。
- yun4 gu1 zi4 wu2 ban4 ， xiang1 jing4 an4 man3 jin1 。
- gen1 qi4 shou4 zheng4 se4 ， fei1 yuan2 xue2 huang2 jin1 。
- du2 wei2 chun1 guang1 zao3 ， er2 si4 qiu1 han2 qin1 。
- qi3 bu2 ai4 diao1 nian2 ， zuo4 ling4 yan1 cun4 yin1 。
- nai4 ci3 qing1 ku3 cao1 ， kui4 ru4 yan2 hua2 lin2 。
- xiang4 lai2 zhu1 bi4 cong2 ， yi4 fu4 cui4 si1 jin1 。
- qing1 shuang1 can3 wan4 xiang4 ， you1 fang1 geng3 sen1 sen1 。
- chi2 yi3 shou4 jun1 zi3 ， liao2 er3 wei4 gu1 zhen1 。

## 注释

## 译文

## 赏析
