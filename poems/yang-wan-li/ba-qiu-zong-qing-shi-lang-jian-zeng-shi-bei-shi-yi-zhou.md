---
id: yang-wan-li-ba-qiu-zong-qing-shi-lang-jian-zeng-shi-bei-shi-yi-zhou
title: 跋丘宗卿侍郎見贈使北詩一軸
titlePinyin: ba2 qiu1 zong1 qing1 shi4 lang2 jian4 zeng4 shi3 bei3 shi1 yi4 zhou2
titleSlug: ba-qiu-zong-qing-shi-lang-jian-zeng-shi-bei-shi-yi-zhou
author: 楊萬里
authorPinyin: yang2 wan4 li3
authorSlug: yang-wan-li
dynasty: 宋
dynastyPinyin: song4
dynastySlug: song
tags: []
---

## 正文

- 太行界天二千里，清晨跳入寒窗底。
- 黄河動地萬壑雷，却與太行相趁來。
- 青崖顛狂白波怒，老夫驚倒立不住。
- 乃是丘遲出塞歸，贈我大軸出塞詩。
- 手持漢節娖秋月，弓挂天山鳴積雪。
- 過故東京到北京，淚滴禾黍枯不生。
- 誓取胡頭爲飲器，盡與遺民解魋髻。
- 詩中哀怨訴阿誰，河水嗚咽山風悲。
- 中原萬象聽驅使，總隨詩句歸行李。
- 君不見晉人王右軍，龍跳虎卧筆有神。
- 何曾哦得一句子，自哦自寫傳世人。
- 君不見唐人杜子美，萬草千花句何綺。
- 祗以詩傳字不傳，却羨別人雲落紙。
- 莫道丘遲一軸詩，此詩此字絕世奇。
- 再三莫遣鬼神知，鬼神知了偷却伊。

## 拼音

- tai4 xing2 jie4 tian1 er4 qian1 li3 ， qing1 chen2 tiao4 ru4 han2 chuang1 di3 。
- huang2 he2 dong4 di4 wan4 he4 lei2 ， que4 yu3 tai4 hang2 xiang1 chen4 lai2 。
- qing1 ya2 dian1 kuang2 bai2 bo1 nu4 ， lao3 fu1 jing1 dao4 li4 bu2 zhu4 。
- nai3 shi4 qiu1 chi2 chu1 sai4 gui1 ， zeng4 wo3 da4 zhou2 chu1 sai1 shi1 。
- shou3 chi2 han4 jie2 chuo4 qiu1 yue4 ， gong1 gua4 tian1 shan1 ming2 ji1 xue3 。
- guo4 gu4 dong1 jing1 dao4 bei3 jing1 ， lei4 di1 he2 shu3 ku1 bu4 sheng1 。
- shi4 qu3 hu2 tou2 wei2 yin3 qi4 ， jin4 yu3 yi2 min2 jie3 tui2 ji4 。
- shi1 zhong1 ai1 yuan4 su4 a1 shui2 ， he2 shui3 wu1 yan4 shan1 feng1 bei1 。
- zhong1 yuan2 wan4 xiang4 ting1 qu1 shi3 ， zong3 sui2 shi1 ju4 gui1 xing2 li0 。
- jun1 bu2 jian4 jin4 ren2 wang2 you4 jun1 ， long2 tiao4 hu3 wo4 bi3 you3 shen2 。
- he2 ceng2 o4 de2 yi2 ju4 zi0 ， zi4 o4 zi4 xie3 chuan2 shi4 ren2 。
- jun1 bu2 jian4 tang2 ren2 du4 zi3 mei3 ， wan4 cao3 qian1 hua1 ju4 he2 qi3 。
- zhi1 yi3 shi1 chuan2 zi4 bu4 chuan2 ， que4 xian4 bie2 ren2 yun2 luo4 zhi3 。
- mo4 dao4 qiu1 chi2 yi4 zhou2 shi1 ， ci3 shi1 ci3 zi4 jue2 shi4 qi2 。
- zai4 san1 mo4 qian3 gui3 shen2 zhi1 ， gui3 shen2 zhi1 liao3 tou1 que4 yi1 。

## 注释

## 译文

## 赏析
