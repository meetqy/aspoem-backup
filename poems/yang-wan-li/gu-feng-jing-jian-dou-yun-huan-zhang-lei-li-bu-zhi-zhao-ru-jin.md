---
id: yang-wan-li-gu-feng-jing-jian-dou-yun-huan-zhang-lei-li-bu-zhi-zhao-ru-jin
title: 古風敬餞都運煥章雷吏部祗召入覲
titlePinyin: gu3 feng1 jing4 jian4 dou1 yun4 huan4 zhang1 lei2 li4 bu4 zhi1 zhao4 ru4 jin4
titleSlug: gu-feng-jing-jian-dou-yun-huan-zhang-lei-li-bu-zhi-zhao-ru-jin
author: 楊萬里
authorPinyin: yang2 wan4 li3
authorSlug: yang-wan-li
dynasty: 宋
dynastyPinyin: song4
dynastySlug: song
tags: []
---

## 正文

- 高皇中興社稷臣，紫巖先生第一人。
- 來從紫巖住紫蓋，鴻鈞轉作湘中春。
- 風流人物被草木，香滿橘洲連嶽麓。
- 一時賓客盛鄒枚，明月夜光和結綠。
- 雷家夫子龍鳳章，優入其室升其堂。
- 朱幡玉節徧南紀，錦帳綾衾推望郎。
- 使星下照翼軫旁，西山南浦回風光。
- 渠儂別有經世具，袖却兩手惟深藏。
- 玉皇喚渠登廟廊，小却猶在持橐行。
- 野人亦忝同門者，久挂衣冠卧林下。
- 病身只合釣煙波，兒輩猶堪累甄冶。

## 拼音

- gao1 huang2 zhong1 xing1 she4 ji4 chen2 ， zi3 yan2 xian1 sheng0 di4 yi1 ren2 。
- lai2 cong2 zi3 yan2 zhu4 zi3 gai4 ， hong2 jun1 zhuan3 zuo4 xiang1 zhong1 chun1 。
- feng1 liu2 ren2 wu4 bei4 cao3 mu4 ， xiang1 man3 ju2 zhou1 lian2 yue4 lu4 。
- yi4 shi2 bin1 ke4 sheng4 zou1 mei2 ， ming2 yue4 ye4 guang1 he2 jie2 lü4 。
- lei2 jia1 fu1 zi3 long2 feng4 zhang1 ， you1 ru4 qi2 shi4 sheng1 qi2 tang2 。
- zhu1 fan1 yu4 jie2 bian4 nan2 ji4 ， jin3 zhang4 ling2 qin1 tui1 wang4 lang2 。
- shi3 xing1 xia4 zhao4 yi4 zhen3 pang2 ， xi1 shan1 nan2 pu3 hui2 feng1 guang1 。
- qu2 nong2 bie2 you3 jing1 shi4 ju4 ， xiu4 que4 liang3 shou3 wei2 shen1 cang2 。
- yu4 huang2 huan4 qu2 deng1 miao4 lang2 ， xiao3 que4 you2 zai4 chi2 tuo2 xing2 。
- ye3 ren2 yi4 tian3 tong2 men2 zhe3 ， jiu3 gua4 yi1 guan1 wo4 lin2 xia4 。
- bing4 shen1 zhi1 he2 diao4 yan1 bo1 ， er2 bei4 you2 kan1 lei4 zhen1 ye3 。

## 注释

## 译文

## 赏析
