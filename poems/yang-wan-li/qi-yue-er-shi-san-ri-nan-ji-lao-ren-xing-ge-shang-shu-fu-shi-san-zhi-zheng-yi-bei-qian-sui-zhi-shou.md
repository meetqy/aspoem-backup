---
id: yang-wan-li-qi-yue-er-shi-san-ri-nan-ji-lao-ren-xing-ge-shang-shu-fu-shi-san-zhi-zheng-yi-bei-qian-sui-zhi-shou
title: 七月二十三日南極老人星歌上叔父十三致政一杯千歲之壽
titlePinyin: qi1 yue4 er4 shi2 san1 ri4 nan2 ji2 lao3 ren2 xing1 ge1 shang4 shu1 fu4 shi2 san1 zhi4 zheng4 yi4 bei1 qian1 sui4 zhi1 shou4
titleSlug: qi-yue-er-shi-san-ri-nan-ji-lao-ren-xing-ge-shang-shu-fu-shi-san-zhi-zheng-yi-bei-qian-sui-zhi-shou
author: 楊萬里
authorPinyin: yang2 wan4 li3
authorSlug: yang-wan-li
dynasty: 唐
dynastyPinyin: tang2
dynastySlug: tang
tags: [] 
---

## 正文

- 淡溪居士登九齡，朱顔青鬢如後生。
- 橫拖仙人綠玉杖，倒誦上帝黄庭經。
- 璇霄仙籍書姓名，丹霞染誥金花綾。
- 近來更覺雙眼明，夜抄蠅頭窗下燈。
- 登山臨水兩脚輕，御風騎氣不用行。
- 何人有筆筆無塵，鵝溪一幅爲寫真。
- 烏紗白苧坐鼓琴，上有千歲長松青。
- 令威旁舞玄夫聽，箇是活底南極老人星。

## 拼音

- dan4 xi1 ju1 shi4 deng1 jiu3 ling2 ， zhu1 yan2 qing1 bin4 ru2 hou4 sheng1 。
- heng2 tuo1 xian1 ren2 lü4 yu4 zhang4 ， dao3 song4 shang4 di4 huang2 ting2 jing1 。
- xuan2 xiao1 xian1 ji2 shu1 xing4 ming2 ， dan1 xia2 ran3 gao4 jin1 hua1 ling2 。
- jin4 lai2 geng4 jue2 shuang1 yan3 ming2 ， ye4 chao1 ying2 tou2 chuang1 xia4 deng1 。
- deng1 shan1 lin2 shui3 liang3 jiao3 qing1 ， yu4 feng1 qi2 qi4 bu2 yong4 xing2 。
- he2 ren2 you3 bi3 bi3 wu2 chen2 ， e2 xi1 yi4 fu2 wei2 xie3 zhen1 。
- wu1 sha1 bai2 zhu4 zuo4 gu3 qin2 ， shang4 you3 qian1 sui4 chang2 song1 qing1 。
- ling4 wei1 pang2 wu3 xuan2 fu1 ting1 ， ge4 shi4 huo2 di3 nan2 ji2 lao3 ren2 xing1 。

## 注释

## 译文

## 赏析
