---
id: yang-wan-li-ti-ceng-wu-yi-yun-chao
title: 題曾無疑雲巢
titlePinyin: ti2 ceng2 wu2 yi2 yun2 chao2
titleSlug: ti-ceng-wu-yi-yun-chao
author: 楊萬里
authorPinyin: yang2 wan4 li3
authorSlug: yang-wan-li
dynasty: 唐
dynastyPinyin: tang2
dynastySlug: tang
tags: [] 
---

## 正文

- 蘭芷溪頭子曾子，日飯蘭花飲溪水。
- 猶嫌塵土涴荷衣，移家龍山西復西。
- 清晨芒屨上山觜，瞥見寸雲石邊起。
- 急追捉得絮一毬，襟包袖裹不放休。
- 須臾奔騰觸懷出，散滿晴空那可收。
- 雲師却與曾子戲，展爲大幕褰爲帔。
- 獨携曾子登雲巢，其上無天下無地。
- 忽聞阿香笑一呼，曾子驚顧巢亦無。
- 歸來作巢學雲樣，夜夜雲來宿巢上。

## 拼音

- lan2 zhi3 xi1 tou2 zi3 ceng2 zi3 ， ri4 fan4 lan2 hua1 yin3 xi1 shui3 。
- you2 xian2 chen2 tu3 wo4 he2 yi1 ， yi2 jia1 long2 shan1 xi1 fu4 xi1 。
- qing1 chen2 mang2 ju4 shang4 shan1 zi1 ， pie1 jian4 cun4 yun2 shi2 bian1 qi3 。
- ji2 zhui1 zhuo1 de2 xu4 yi4 qiu2 ， jin1 bao1 xiu4 guo3 bu2 fang4 xiu1 。
- xu1 yu2 ben1 teng2 chu4 huai2 chu1 ， san4 man3 qing2 kong1 na4 ke3 shou1 。
- yun2 shi1 que4 yu3 ceng2 zi3 xi4 ， zhan3 wei2 da4 mu4 qian1 wei2 pei4 。
- du2 xie2 ceng2 zi3 deng1 yun2 chao2 ， qi2 shang4 wu2 tian1 xia4 wu2 di4 。
- hu1 wen2 a1 xiang1 xiao4 yi4 hu1 ， ceng2 zi3 jing1 gu4 chao2 yi4 wu2 。
- gui1 lai2 zuo4 chao2 xue2 yun2 yang4 ， ye4 ye4 yun2 lai2 su4 chao2 shang4 。

## 注释

## 译文

## 赏析
