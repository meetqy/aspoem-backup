---
id: yang-wan-li-xue-ji-xiao-deng-jin-shan
title: 雪霽曉登金山
titlePinyin: xue3 ji4 xiao3 deng1 jin1 shan1
titleSlug: xue-ji-xiao-deng-jin-shan
author: 楊萬里
authorPinyin: yang2 wan4 li3
authorSlug: yang-wan-li
dynasty: 宋
dynastyPinyin: song4
dynastySlug: song
tags: []
---

## 正文

- 焦山東，金山西，金山排霄南斗齊。
- 天將三江五湖水，併作一江字楊子。
- 來從九天上，瀉入九地底。
- 遇嶽嶽立摧，逢石石立碎。
- 乾坤氣力聚此江，一波打來誰敢當。
- 金山一何强，上流獨立江中央。
- 一塵不隨海風舞，一礫不隨海潮去。
- 四旁無蔕下無根，浮空躍出江心住。
- 金宮銀闕起峰頭，槌鼓撞鐘聞九州。
- 詩人踏雪來清游，天風吹儂上瓊樓，不爲浮玉飲玉舟。
- 大江端的替人羞，金山端的替人愁。

## 拼音

- jiao1 shan1 dong1 ， jin1 shan1 xi1 ， jin1 shan1 pai2 xiao1 nan2 dou3 qi2 。
- tian1 jiang1 san1 jiang1 wu3 hu2 shui3 ， bing4 zuo4 yi4 jiang1 zi4 yang2 zi3 。
- lai2 cong2 jiu3 tian1 shang4 ， xie4 ru4 jiu3 di4 di3 。
- yu4 yue4 yue4 li4 cui1 ， feng2 shi2 shi2 li4 sui4 。
- qian2 kun1 qi4 li4 ju4 ci3 jiang1 ， yi4 bo1 da3 lai2 shui2 gan3 dang1 。
- jin1 shan1 yi4 he2 qiang2 ， shang4 liu2 du2 li4 jiang1 zhong1 yang1 。
- yi4 chen2 bu4 sui2 hai3 feng1 wu3 ， yi2 li4 bu4 sui2 hai3 chao2 qu4 。
- si4 pang2 wu2 di4 xia4 wu2 gen1 ， fu2 kong1 yue4 chu1 jiang1 xin1 zhu4 。
- jin1 gong1 yin2 que4 qi3 feng1 tou2 ， chui2 gu3 zhuang4 zhong1 wen2 jiu3 zhou1 。
- shi1 ren2 ta4 xue3 lai2 qing1 you2 ， tian1 feng1 chui1 nong2 shang4 qiong2 lou2 ， bu4 wei2 fu2 yu4 yin3 yu4 zhou1 。
- da4 jiang1 duan1 di4 ti4 ren2 xiu1 ， jin1 shan1 duan1 di4 ti4 ren2 chou2 。

## 注释

## 译文

## 赏析
