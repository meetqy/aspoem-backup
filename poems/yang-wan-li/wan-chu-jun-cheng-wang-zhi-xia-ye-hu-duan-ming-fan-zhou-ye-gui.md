---
id: yang-wan-li-wan-chu-jun-cheng-wang-zhi-xia-ye-hu-duan-ming-fan-zhou-ye-gui
title: 晚出郡城往值夏謁胡端明泛舟夜歸
titlePinyin: wan3 chu1 jun4 cheng2 wang3 zhi2 xia4 ye4 hu2 duan1 ming2 fan4 zhou1 ye4 gui1
titleSlug: wan-chu-jun-cheng-wang-zhi-xia-ye-hu-duan-ming-fan-zhou-ye-gui
author: 楊萬里
authorPinyin: yang2 wan4 li3
authorSlug: yang-wan-li
dynasty: 宋
dynastyPinyin: song4
dynastySlug: song
tags: []
---

## 正文

- 郡城至值夏，兩日非寬程。
- 奔走豈吾願，詔書促南征。
- 出郭星未已，歸棹月已生。
- 問人水深淺，舟子喧未應。
- 水石代之對，淙然落灘聲。
- 危峰起夕蒼，暗潭生夜清。
- 江轉風颯至，病肩難隠稜。
- 添衣初嬾尋，忍寒良不能。
- 近城一二里，遠岸三四燈。
- 望關恐早閉，驅舟祗遲行。
- 多情半環月，久矣將西傾。
- 欲落且小留，知我要入城。
- 月細光未多，大星助之明。
- 至舍心未穩，麗譙才一更。

## 拼音

- jun4 cheng2 zhi4 zhi2 xia4 ， liang3 ri4 fei1 kuan1 cheng2 。
- ben1 zou3 qi3 wu2 yuan4 ， zhao4 shu1 cu4 nan2 zheng1 。
- chu1 guo1 xing1 wei4 yi3 ， gui1 zhao4 yue4 yi3 sheng1 。
- wen4 ren2 shui3 shen1 qian3 ， zhou1 zi3 xuan1 wei4 ying1 。
- shui3 shi2 dai4 zhi1 dui4 ， cong2 ran2 luo4 tan1 sheng1 。
- wei1 feng1 qi3 xi1 cang1 ， an4 tan2 sheng1 ye4 qing1 。
- jiang1 zhuan3 feng1 sa4 zhi4 ， bing4 jian1 nan2 yin3 leng2 。
- tian1 yi1 chu1 lan3 xun2 ， ren3 han2 liang2 bu4 neng2 。
- jin4 cheng2 yi1 er4 li3 ， yuan3 an4 san1 si4 deng1 。
- wang4 guan1 kong3 zao3 bi4 ， qu1 zhou1 zhi1 chi2 xing2 。
- duo1 qing2 ban4 huan2 yue4 ， jiu3 yi3 jiang1 xi1 qing1 。
- yu4 luo4 qie3 xiao3 liu2 ， zhi1 wo3 yao4 ru4 cheng2 。
- yue4 xi4 guang1 wei4 duo1 ， da4 xing1 zhu4 zhi1 ming2 。
- zhi4 she4 xin1 wei4 wen3 ， li2 qiao2 cai2 yi4 geng1 。

## 注释

## 译文

## 赏析
