---
id: yang-wan-li-song-cai-ding-fu-ti-ju-zheng-zi-shi-guang-dong
title: 送蔡定夫提舉正字使廣東
titlePinyin: song4 cai4 ding4 fu1 ti2 ju3 zheng4 zi4 shi3 guang3 dong1
titleSlug: song-cai-ding-fu-ti-ju-zheng-zi-shi-guang-dong
author: 楊萬里
authorPinyin: yang2 wan4 li3
authorSlug: yang-wan-li
dynasty: 宋
dynastyPinyin: song4
dynastySlug: song
tags: []
---

## 正文

- 國朝以來妙人物，近世獨數乾道年。
- 后皇乃武再開闢，欲傾東海洗乾坤。
- 九淵探珠巖採璞，天地爲綱罝羣賢。
- 玉堂金鉉貯稷契，蓬山璧水俱崔班。
- 追還慶曆元祐初，突過貞觀開元前。
- 麟臺正字蔡夫子，乃祖元是四諫官。
- 風流文采已碧梧，忠義慷慨仍青氈。
- 折檻舊痕故無恙，后皇是日動龍顔。
- 嚴霜烈日照鵷鷺，一身似葉飄淮堧。
- 柴門僵卧三臘雪，魚釜僅續一線煙。
- 后皇九重念五嶺，生愁雨露南方乾。
- 詔謂正字當居中，肯爲朕行綏百蠻。
- 梅花迎笑錦囊古，南斗退避文星寒。
- 動摇山嶽細事耳，約束海若收波瀾。
- 坐令百姓萬里外，墮在二陝三輔間。
- 檳榔紅時芝泥紫，歸來徑著侍臣冠。
- 我家江西更西處，白鷺洲對青原山。
- 公歸肯訪老翁否，酤酒滿眼未必然，青芻白飯聊隨緣。

## 拼音

- guo2 chao2 yi3 lai2 miao4 ren2 wu4 ， jin4 shi4 du2 shu4 qian2 dao4 nian2 。
- hou4 huang2 nai3 wu3 zai4 kai1 pi4 ， yu4 qing1 dong1 hai3 xi3 qian2 kun1 。
- jiu3 yuan1 tan4 zhu1 yan2 cai3 pu2 ， tian1 di4 wei2 gang1 ju1 qun2 xian2 。
- yu4 tang2 jin1 xuan4 zhu4 ji4 qi4 ， peng2 shan1 bi4 shui3 ju4 cui1 ban1 。
- zhui1 huan2 qing4 li4 yuan2 you4 chu1 ， tu1 guo4 zhen1 guan1 kai1 yuan2 qian2 。
- lin2 tai2 zheng4 zi4 cai4 fu1 zi3 ， nai3 zu3 yuan2 shi4 si4 jian4 guan1 。
- feng1 liu2 wen2 cai3 yi3 bi4 wu2 ， zhong1 yi4 kang1 kai3 reng2 qing1 zhan1 。
- zhe2 jian4 jiu4 hen2 gu4 wu2 yang4 ， hou4 huang2 shi4 ri4 dong4 long2 yan2 。
- yan2 shuang1 lie4 ri4 zhao4 yuan1 lu4 ， yi4 shen1 si4 ye4 piao1 huai2 ruan2 。
- chai2 men2 jiang1 wo4 san1 la4 xue3 ， yu2 fu3 jin3 xu4 yi2 xian4 yan1 。
- hou4 huang2 jiu3 chong2 nian4 wu3 ling3 ， sheng1 chou2 yu3 lu4 nan2 fang1 qian2 。
- zhao4 wei4 zheng4 zi4 dang1 ju1 zhong1 ， ken3 wei2 zhen4 xing2 sui2 bai3 man2 。
- mei2 hua1 ying2 xiao4 jin3 nang2 gu3 ， nan2 dou3 tui4 bi4 wen2 xing1 han2 。
- dong4 yao2 shan1 yue4 xi4 shi4 er3 ， yue1 shu4 hai3 ruo4 shou1 bo1 lan2 。
- zuo4 ling4 bai3 xing4 wan4 li3 wai4 ， duo4 zai4 er4 shan3 san1 fu3 jian4 。
- bin1 lang2 hong2 shi2 zhi1 ni2 zi3 ， gui1 lai2 jing4 zhu4 shi4 chen2 guan1 。
- wo3 jia1 jiang1 xi1 geng4 xi1 chu3 ， bai2 lu4 zhou1 dui4 qing1 yuan2 shan1 。
- gong1 gui1 ken3 fang3 lao3 weng1 fou3 ， gu1 jiu3 man3 yan3 wei4 bi4 ran2 ， qing1 chu2 bai2 fan4 liao2 sui2 yuan2 。

## 注释

## 译文

## 赏析
