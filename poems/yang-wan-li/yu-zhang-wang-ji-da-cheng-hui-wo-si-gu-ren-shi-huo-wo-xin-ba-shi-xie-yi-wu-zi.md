---
id: yang-wan-li-yu-zhang-wang-ji-da-cheng-hui-wo-si-gu-ren-shi-huo-wo-xin-ba-shi-xie-yi-wu-zi
title: 豫章王集大成惠我思古人實獲我心八詩謝以五字
titlePinyin: yu4 zhang1 wang2 ji2 da4 cheng2 hui4 wo3 si1 gu3 ren2 shi2 huo4 wo3 xin1 ba1 shi1 xie4 yi3 wu3 zi4
titleSlug: yu-zhang-wang-ji-da-cheng-hui-wo-si-gu-ren-shi-huo-wo-xin-ba-shi-xie-yi-wu-zi
author: 楊萬里
authorPinyin: yang2 wan4 li3
authorSlug: yang-wan-li
dynasty: 唐
dynastyPinyin: tang2
dynastySlug: tang
tags: [] 
---

## 正文

- 孤嗜難衆悅，今聽非昔絃。
- 美人西山秀，蕨茹飲澗泉。
- 雪蓑韞明月，冰棹刺野船。
- 寶祲耿不掩，球聲忽復珊。
- 聞者已瞠若，鬻之諒悠然。
- 良瓌彼何憎，擊缶俗所便。
- 老我詎能聰，妙音誤至前。
- 古人子所思，而我豈古賢。
- 借不滿子賞，能不聊子歎。
- 故家富彥士，梧竹映芝蘭。
- 紫餘乃祖橐，朱遍羣從轓。
- 迅趾豈地行，逸翎當雲鶱。
- 勗哉摶羊角，何必懷西山。

## 拼音

- gu1 shi4 nan2 zhong4 yue4 ， jin1 ting1 fei1 xi1 xian2 。
- mei3 ren2 xi1 shan1 xiu4 ， jue2 ru2 yin3 jian4 quan2 。
- xue3 suo1 yun4 ming2 yue4 ， bing1 zhao4 ci4 ye3 chuan2 。
- bao3 jin4 geng3 bu4 yan3 ， qiu2 sheng1 hu1 fu4 shan1 。
- wen2 zhe3 yi3 cheng1 ruo4 ， yu4 zhi1 liang4 you1 ran2 。
- liang2 gui1 bi3 he2 zeng1 ， ji1 fou3 su2 suo3 bian4 。
- lao3 wo3 ju4 neng2 cong1 ， miao4 yin1 wu4 zhi4 qian2 。
- gu3 ren2 zi3 suo3 si1 ， er2 wo3 qi3 gu3 xian2 。
- jie4 bu4 man3 zi3 shang3 ， neng2 bu4 liao2 zi3 tan4 。
- gu4 jia1 fu4 yan4 shi4 ， wu2 zhu2 ying4 zhi1 lan2 。
- zi3 yu2 nai3 zu3 tuo2 ， zhu1 bian4 qun2 cong2 fan1 。
- xun4 zhi3 qi3 di4 xing2 ， yi4 ling2 dang1 yun2 xian1 。
- xu4 zai1 tuan2 yang2 jiao3 ， he2 bi4 huai2 xi1 shan1 。

## 注释

## 译文

## 赏析
