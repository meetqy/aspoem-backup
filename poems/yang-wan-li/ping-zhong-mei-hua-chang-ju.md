---
id: yang-wan-li-ping-zhong-mei-hua-chang-ju
title: 瓶中梅花長句
titlePinyin: ping2 zhong1 mei2 hua1 chang2 ju4
titleSlug: ping-zhong-mei-hua-chang-ju
author: 楊萬里
authorPinyin: yang2 wan4 li3
authorSlug: yang-wan-li
dynasty: 唐
dynastyPinyin: tang2
dynastySlug: tang
tags: [] 
---

## 正文

- 幽人蚤作月滿階，月隨幽人登舫齋。
- 推門欲開猶未開，猛香排門撲我懷。
- 徑從鼻孔上灌頂，拂拂吹盡髮底埃。
- 恍然墮我衆香國，欲問何祥無處覓。
- 冥搜一室一物無，瓶裏一枝梅的皪。
- 平生爲梅判斷腸，何曾知渠有許香。
- 夜來偶忘挂南窗，貯此幽馥萬斛强。
- 却憶去年西湖上，錦屏下瞰千青嶂。
- 谷深梅盛一萬株，十頃雪花浮欲漲。
- 是時雨後初晴前，日光烘花香作煙。
- 政如新火炷博山，烝出沉水和龍涎。
- 醉登絕頂撼疎影，掇蕊餐花照冰井。
- 蜀人老張同舍郎，喚作謫仙儂笑領。
- 如今茅屋卧山村，更無載酒來叩門。
- 一尊孤斟懶論文，猶有梅花是故人。

## 拼音

- you1 ren2 zao3 zuo4 yue4 man3 jie1 ， yue4 sui2 you1 ren2 deng1 fang3 zhai1 。
- tui1 men2 yu4 kai1 you2 wei4 kai1 ， meng3 xiang1 pai2 men2 pu1 wo3 huai2 。
- jing4 cong2 bi2 kong3 shang4 guan4 ding3 ， fu2 fu2 chui1 jin4 fa4 di3 ai1 。
- huang3 ran2 duo4 wo3 zhong4 xiang1 guo2 ， yu4 wen4 he2 xiang2 wu2 chu3 mi4 。
- ming2 sou1 yi2 shi4 yi2 wu4 wu2 ， ping2 li3 yi4 zhi1 mei2 de0 li4 。
- ping2 sheng1 wei2 mei2 pan4 duan4 chang2 ， he2 ceng2 zhi1 qu2 you3 xu1 xiang1 。
- ye4 lai2 ou3 wang4 gua4 nan2 chuang1 ， zhu4 ci3 you1 fu4 wan4 hu2 qiang2 。
- que4 yi4 qu4 nian2 xi1 hu2 shang4 ， jin3 ping2 xia4 kan4 qian1 qing1 zhang4 。
- gu3 shen1 mei2 sheng4 yi2 wan4 zhu1 ， shi2 qing3 xue3 hua1 fu2 yu4 zhang3 。
- shi4 shi2 yu3 hou4 chu1 qing2 qian2 ， ri4 guang1 hong1 hua1 xiang1 zuo4 yan1 。
- zheng4 ru2 xin1 huo3 zhu4 bo2 shan1 ， zheng1 chu1 chen2 shui3 he2 long2 xian2 。
- zui4 deng1 jue2 ding3 han4 shu1 ying3 ， duo1 rui3 can1 hua1 zhao4 bing1 jing3 。
- shu3 ren2 lao3 zhang1 tong2 she4 lang2 ， huan4 zuo4 zhe2 xian1 nong2 xiao4 ling3 。
- ru2 jin1 mao2 wu1 wo4 shan1 cun1 ， geng4 wu2 zai4 jiu3 lai2 kou4 men2 。
- yi4 zun1 gu1 zhen1 lan3 lun4 wen2 ， you2 you3 mei2 hua1 shi4 gu4 ren2 。

## 注释

## 译文

## 赏析
