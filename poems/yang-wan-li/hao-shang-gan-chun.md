---
id: yang-wan-li-hao-shang-gan-chun
title: 壕上感春
titlePinyin: hao2 shang4 gan3 chun1
titleSlug: hao-shang-gan-chun
author: 楊萬里
authorPinyin: yang2 wan4 li3
authorSlug: yang-wan-li
dynasty: 宋
dynastyPinyin: song4
dynastySlug: song
tags: []
---

## 正文

- 長壕無事不耐靜，若非織綃便磨鏡。
- 竹君不作五斗謀，風前折腰也如磬。
- 先生節裏城上嬉，朝游暮游不肯歸。
- 晴空大聲斗作惡，萬鴉退飛一鴉落。
- 乃是黑風江北來，更將黑雲頭上堆。
- 翻手爲晴覆手雨，自晴自雨何須怒。
- 先生不妨且覓句，挽之不來推不去。
- 坐看梅花一萬枝，化成粉蝶作團飛。
- 紛紛掠面收不得，稍稍積砌吹還稀。
- 落盡梅花天不管，晚來許寒朝許暖。
- 一年待春春不回，一年探梅梅不開。
- 春回今纔幾許日，梅開如何頓蕭瑟。
- 少壯幾時奈老何，落花未抵春愁多。

## 拼音

- chang2 hao2 wu2 shi4 bu2 nai4 jing4 ， ruo4 fei1 zhi1 xiao1 bian4 mo2 jing4 。
- zhu2 jun1 bu2 zuo4 wu3 dou3 mou2 ， feng1 qian2 zhe2 yao1 ye3 ru2 qing4 。
- xian1 sheng0 jie2 li3 cheng2 shang4 xi1 ， chao2 you2 mu4 you2 bu4 ken3 gui1 。
- qing2 kong1 da4 sheng1 dou4 zuo4 e4 ， wan4 ya1 tui4 fei1 yi4 ya1 luo4 。
- nai3 shi4 hei1 feng1 jiang1 bei3 lai2 ， geng4 jiang1 hei1 yun2 tou2 shang4 dui1 。
- fan1 shou3 wei2 qing2 fu4 shou3 yu3 ， zi4 qing2 zi4 yu3 he2 xu1 nu4 。
- xian1 sheng0 bu4 fang2 qie3 mi4 ju4 ， wan3 zhi1 bu4 lai2 tui1 bu2 qu4 。
- zuo4 kan4 mei2 hua1 yi2 wan4 zhi1 ， hua4 cheng2 fen3 die2 zuo4 tuan2 fei1 。
- fen1 fen1 lüe4 mian4 shou1 bu4 de2 ， shao1 shao1 ji1 qi4 chui1 huan2 xi1 。
- luo4 jin4 mei2 hua1 tian1 bu4 guan3 ， wan3 lai2 xu1 han2 chao2 xu1 nuan3 。
- yi4 nian2 dai4 chun1 chun1 bu4 hui2 ， yi4 nian2 tan4 mei2 mei2 bu4 kai1 。
- chun1 hui2 jin1 cai2 ji1 xu1 ri4 ， mei2 kai1 ru2 he2 dun4 xiao1 se4 。
- shao3 zhuang4 ji1 shi2 nai4 lao3 he2 ， luo4 hua1 wei4 di3 chun1 chou2 duo1 。

## 注释

## 译文

## 赏析
