---
id: yang-wan-li-ji-luo-yang-er-zi-you-nan-ling-shi-ren-feng
title: 紀羅楊二子游南嶺石人峰
titlePinyin: ji4 luo2 yang2 er4 zi3 you2 nan2 ling3 shi2 ren2 feng1
titleSlug: ji-luo-yang-er-zi-you-nan-ling-shi-ren-feng
author: 楊萬里
authorPinyin: yang2 wan4 li3
authorSlug: yang-wan-li
dynasty: 唐
dynastyPinyin: tang2
dynastySlug: tang
tags: [] 
---

## 正文

- 二子同游石人峰，深行翠篠黄茅中。
- 初嫌微徑無人蹤，行到半嶺徑亦窮。
- 來時猶自聞雞犬，且行且語不覺遠。
- 上頭無梯下無岸，前頭難攀後難返。
- 黄茅翠篠深復深，忽有笛聲出暗林。
- 草根一把牛骨骼，血點濺地驚人心。
- 二子相看面無色，疾趨山後空王宅。
- 野僧聞此叫絕天，拊破禪床椎倒壁。
- 荒山豈有吹笛聲，乃是卧虎鼻息鳴。
- 二子歸來向儂說，猶道茲游最清絕。
- 茲游清絕豈不佳，二子性命如泥沙。

## 拼音

- er4 zi3 tong2 you2 shi2 ren2 feng1 ， shen1 xing2 cui4 xiao3 huang2 mao2 zhong1 。
- chu1 xian2 wei1 jing4 wu2 ren2 zong1 ， xing2 dao4 ban4 ling3 jing4 yi4 qiong2 。
- lai2 shi2 you2 zi4 wen2 ji1 quan3 ， qie3 xing2 qie3 yu3 bu4 jue2 yuan3 。
- shang4 tou2 wu2 ti1 xia4 wu2 an4 ， qian2 tou2 nan2 pan1 hou4 nan2 fan3 。
- huang2 mao2 cui4 xiao3 shen1 fu4 shen1 ， hu1 you3 di2 sheng1 chu1 an4 lin2 。
- cao3 gen1 yi4 ba3 niu2 gu3 ge2 ， xue4 dian3 jian4 di4 jing1 ren2 xin1 。
- er4 zi3 xiang1 kan4 mian4 wu2 se4 ， ji2 qu1 shan1 hou4 kong1 wang2 zhai2 。
- ye3 seng1 wen2 ci3 jiao4 jue2 tian1 ， fu3 po4 shan4 chuang2 zhui1 dao3 bi4 。
- huang1 shan1 qi3 you3 chui1 di2 sheng1 ， nai3 shi4 wo4 hu3 bi2 xi1 ming2 。
- er4 zi3 gui1 lai2 xiang4 nong2 shuo1 ， you2 dao4 zi1 you2 zui4 qing1 jue2 。
- zi1 you2 qing1 jue2 qi3 bu4 jia1 ， er4 zi3 xing4 ming4 ru2 ni2 sha1 。

## 注释

## 译文

## 赏析
