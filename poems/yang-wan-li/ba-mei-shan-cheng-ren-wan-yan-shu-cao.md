---
id: yang-wan-li-ba-mei-shan-cheng-ren-wan-yan-shu-cao
title: 跋眉山程仁萬言書草
titlePinyin: ba2 mei2 shan1 cheng2 ren2 wan4 yan2 shu1 cao3
titleSlug: ba-mei-shan-cheng-ren-wan-yan-shu-cao
author: 楊萬里
authorPinyin: yang2 wan4 li3
authorSlug: yang-wan-li
dynasty: 宋
dynastyPinyin: song4
dynastySlug: song
tags: []
---

## 正文

- 峨眉山下三蘇鄉，至今草木文章香。
- 近時英妙有程郎，數寸管底翻錦江。
- 向來曾草三千牘，流涕太息仍痛哭。
- 九虎當關北斗深，十年買桂炊白玉。
- 荆溪溪上相識初，君猶少年我壯夫。
- 帝城再見各白鬚，袖中一紙梁溪書。
- 剡藤方策一萬字，猶带權書衡論味。
- 君不見古來富貴掃無痕，只有文章照天地。

## 拼音

- e2 mei2 shan1 xia4 san1 su1 xiang1 ， zhi4 jin1 cao3 mu4 wen2 zhang1 xiang1 。
- jin4 shi2 ying1 miao4 you3 cheng2 lang2 ， shu4 cun4 guan3 di3 fan1 jin3 jiang1 。
- xiang4 lai2 ceng2 cao3 san1 qian1 du2 ， liu2 ti4 tai4 xi1 reng2 tong4 ku1 。
- jiu3 hu3 dang1 guan1 bei3 dou3 shen1 ， shi2 nian2 mai3 gui4 chui1 bai2 yu4 。
- jing1 xi1 xi1 shang4 xiang1 shi2 chu1 ， jun1 you2 shao4 nian2 wo3 zhuang4 fu1 。
- di4 cheng2 zai4 jian4 ge4 bai2 xu1 ， xiu4 zhong1 yi4 zhi3 liang2 xi1 shu1 。
- yan3 teng2 fang1 ce4 yi2 wan4 zi4 ， you2 dai4 quan2 shu1 heng2 lun4 wei4 。
- jun1 bu2 jian4 gu3 lai2 fu4 gui4 sao3 wu2 hen2 ， zhi3 you3 wen2 zhang1 zhao4 tian1 di4 。

## 注释

## 译文

## 赏析
