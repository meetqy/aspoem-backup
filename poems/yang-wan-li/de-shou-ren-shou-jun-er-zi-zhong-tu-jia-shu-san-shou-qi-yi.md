---
id: yang-wan-li-de-shou-ren-shou-jun-er-zi-zhong-tu-jia-shu-san-shou-qi-yi
title: 得壽仁壽俊二子中塗家書三首  其一
titlePinyin: de2 shou4 ren2 shou4 jun4 er4 zi3 zhong1 tu2 jia1 shu1 san1 shou3     qi2 yi1
titleSlug: de-shou-ren-shou-jun-er-zi-zhong-tu-jia-shu-san-shou-qi-yi
author: 楊萬里
authorPinyin: yang2 wan4 li3
authorSlug: yang-wan-li
dynasty: 宋
dynastyPinyin: song4
dynastySlug: song
tags: []
---

## 正文

- 二子別我歸，兼旬無消息。
- 客有饋荔枝，盈籃風露色。
- 絳羅蹙寶髻，冰彈濺柘液。
- 老夫非不饞，忍饞不忍喫。
- 急呼兩健步，爲我致渠側。
- 默數川陸程，幾日當返役。
- 惟愁香味壞，色變那敢惜。
- 十日兩騎還，千里一紙墨。
- 把書五行下，廢書雙淚滴。
- 不如未到時，當喜翻不懌。

## 拼音

- er4 zi3 bie2 wo3 gui1 ， jian1 xun2 wu2 xiao1 xi0 。
- ke4 you3 kui4 li4 zhi1 ， ying2 lan2 feng1 lu4 se4 。
- jiang4 luo2 cu4 bao3 ji4 ， bing1 dan4 jian4 zhe4 ye4 。
- lao3 fu1 fei1 bu4 chan2 ， ren3 chan2 bu4 ren3 chi1 。
- ji2 hu1 liang3 jian4 bu4 ， wei2 wo3 zhi4 qu2 ce4 。
- mo4 shu4 chuan1 lu4 cheng2 ， ji1 ri4 dang1 fan3 yi4 。
- wei2 chou2 xiang1 wei4 huai4 ， se4 bian4 na4 gan3 xi1 。
- shi2 ri4 liang3 qi2 huan2 ， qian1 li3 yi4 zhi3 mo4 。
- ba3 shu1 wu3 xing2 xia4 ， fei4 shu1 shuang1 lei4 di1 。
- bu4 ru2 wei4 dao4 shi2 ， dang1 xi3 fan1 bu2 yi4 。

## 注释

## 译文

## 赏析
