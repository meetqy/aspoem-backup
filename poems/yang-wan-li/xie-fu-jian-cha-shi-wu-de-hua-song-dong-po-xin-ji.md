---
id: yang-wan-li-xie-fu-jian-cha-shi-wu-de-hua-song-dong-po-xin-ji
title: 謝福建茶使吳德華送東坡新集
titlePinyin: xie4 fu2 jian4 cha2 shi3 wu2 de2 hua2 song4 dong1 po1 xin1 ji2
titleSlug: xie-fu-jian-cha-shi-wu-de-hua-song-dong-po-xin-ji
author: 楊萬里
authorPinyin: yang2 wan4 li3
authorSlug: yang-wan-li
dynasty: 唐
dynastyPinyin: tang2
dynastySlug: tang
tags: [] 
---

## 正文

- 黄金白璧明月珠，清歌妙舞傾城姝。
- 他家都有儂家無，却有四壁環相如。
- 此外更有一床書，不堪自飽飽蠹魚。
- 故人遠送東坡集，舊書避席皆讓渠。
- 兒時作劇百不嬾，說著讀書偏起晚。
- 乃翁作惡嗔兒癡，强遣饑腸饞蠹簡。
- 老來萬事落人後，浪取故書遮病眼。
- 病眼逢書輒著花，筆下蠅頭成老鴉。
- 病眼將奈故書何，故書一開一長嗟。
- 東坡文集儂亦有，未及終篇已停手。
- 印墨模糊紙不佳，亦非魚網非科斗。
- 富沙棗木新雕文，傳刻疎瘦不失真。
- 紙如雪繭出玉盆，字如霜雁點秋雲。
- 老來兩眼如隔霧，逢柳逢花不曾覷。
- 只逢書冊佳且新，把翫崇朝那肯去。
- 東坡癡絕過於儂，不將一褐易三公。
- 只將筆頭挂月脇，萬古凡馬不足空。
- 故人憐我老愈拙，不寄金丹扶病骨。
- 却寄此書來惱人，挑落青燈搔白髮。

## 拼音

- huang2 jin1 bai2 bi4 ming2 yue4 zhu1 ， qing1 ge1 miao4 wu3 qing1 cheng2 shu1 。
- ta1 jia1 dou1 you3 nong2 jia1 wu2 ， que4 you3 si4 bi4 huan2 xiang1 ru2 。
- ci3 wai4 geng4 you3 yi4 chuang2 shu1 ， bu4 kan1 zi4 bao3 bao3 du4 yu2 。
- gu4 ren2 yuan3 song4 dong1 po1 ji2 ， jiu4 shu1 bi4 xi2 jie1 rang4 qu2 。
- er2 shi2 zuo4 ju4 bai3 bu4 lan3 ， shuo1 zhu4 du2 shu1 pian1 qi3 wan3 。
- nai3 weng1 zuo4 e4 chen1 er2 chi1 ， qiang2 qian3 ji1 chang2 chan2 du4 jian3 。
- lao3 lai2 wan4 shi4 luo4 ren2 hou4 ， lang4 qu3 gu4 shu1 zhe1 bing4 yan3 。
- bing4 yan3 feng2 shu1 zhe2 zhu4 hua1 ， bi3 xia4 ying2 tou2 cheng2 lao3 ya1 。
- bing4 yan3 jiang1 nai4 gu4 shu1 he2 ， gu4 shu1 yi4 kai1 yi4 chang2 jie1 。
- dong1 po1 wen2 ji2 nong2 yi4 you3 ， wei4 ji2 zhong1 pian1 yi3 ting2 shou3 。
- yin4 mo4 mo2 hu0 zhi3 bu4 jia1 ， yi4 fei1 yu2 wang3 fei1 ke1 dou4 。
- fu4 sha1 zao3 mu4 xin1 diao1 wen2 ， chuan2 ke4 shu1 shou4 bu4 shi1 zhen1 。
- zhi3 ru2 xue3 jian3 chu1 yu4 pen2 ， zi4 ru2 shuang1 yan4 dian3 qiu1 yun2 。
- lao3 lai2 liang3 yan3 ru2 ge2 wu4 ， feng2 liu3 feng2 hua1 bu4 ceng2 qu4 。
- zhi1 feng2 shu1 ce4 jia1 qie3 xin1 ， ba3 wan2 chong2 chao2 na4 ken3 qu4 。
- dong1 po1 chi1 jue2 guo4 wu1 nong2 ， bu4 jiang1 yi2 he4 yi4 san1 gong1 。
- zhi1 jiang1 bi3 tou2 gua4 yue4 xie2 ， wan4 gu3 fan2 ma3 bu4 zu2 kong1 。
- gu4 ren2 lian2 wo3 lao3 yu4 zhuo1 ， bu2 ji4 jin1 dan1 fu2 bing4 gu3 。
- que4 ji4 ci3 shu1 lai2 nao3 ren2 ， tiao1 luo4 qing1 deng1 sao1 bai2 fa4 。

## 注释

## 译文

## 赏析
