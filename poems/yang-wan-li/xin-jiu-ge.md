---
id: yang-wan-li-xin-jiu-ge
title: 新酒歌
titlePinyin: xin1 jiu3 ge1
titleSlug: xin-jiu-ge
author: 楊萬里
authorPinyin: yang2 wan4 li3
authorSlug: yang-wan-li
dynasty: 宋
dynastyPinyin: song4
dynastySlug: song
tags: []
---

## 正文

- 酸酒齏湯猶可嘗，甜酒蜜汁不可當。
- 老夫出奇釀二缸，生民以來無杜康。
- 桂子香，清無底。
- 此米不是雲安米，此水祗是建鄴水。
- 甕頭一日遶數巡，自候酒熟不倩人。
- 松槽葛囊纔上榨，老夫脫帽先嘗新。
- 初愁酒带官壺味，一杯徑到天地外。
- 忽然玉山倒甕邊，只覺劍鋩割腸裏。
- 度撰酒法不是儂，此法來自太虛中。
- 酒經一卷偶拾得，一洗萬古甜酒空。
- 酒徒若要嘗儂酒，先挽天河濯渠手。
- 却來舉杯一中之，換君仙骨君不知。

## 拼音

- suan1 jiu3 ji1 tang1 you2 ke3 chang2 ， tian2 jiu3 mi4 zhi1 bu4 ke3 dang1 。
- lao3 fu1 chu1 qi2 niang4 er4 gang1 ， sheng1 min2 yi3 lai2 wu2 du4 kang1 。
- gui4 zi3 xiang1 ， qing1 wu2 di3 。
- ci3 mi3 bu2 shi4 yun2 an1 mi3 ， ci3 shui3 zhi1 shi4 jian4 ye4 shui3 。
- weng4 tou2 yi2 ri4 rao4 shu4 xun2 ， zi4 hou4 jiu3 shu2 bu2 qian4 ren2 。
- song1 cao2 ge3 nang2 cai2 shang4 zha4 ， lao3 fu1 tuo1 mao4 xian1 chang2 xin1 。
- chu1 chou2 jiu3 dai4 guan1 hu2 wei4 ， yi4 bei1 jing4 dao4 tian1 di4 wai4 。
- hu1 ran2 yu4 shan1 dao3 weng4 bian1 ， zhi1 jue2 jian4 mang2 ge1 chang2 li3 。
- du4 zhuan4 jiu3 fa3 bu2 shi4 nong2 ， ci3 fa3 lai2 zi4 tai4 xu1 zhong1 。
- jiu3 jing1 yi2 juan4 ou3 shi2 de2 ， yi4 xi3 wan4 gu3 tian2 jiu3 kong1 。
- jiu3 tu2 ruo4 yao4 chang2 nong2 jiu3 ， xian1 wan3 tian1 he2 zhuo2 qu2 shou3 。
- que4 lai2 ju3 bei1 yi4 zhong1 zhi1 ， huan4 jun1 xian1 gu3 jun1 bu4 zhi1 。

## 注释

## 译文

## 赏析
