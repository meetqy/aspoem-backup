---
id: yang-wan-li-jian-hong-shuai-zhang-bai-zi-hua-xue-shang-shu-yi-zhen-jing-kou
title: 餞洪帥張伯子華學尚書移鎮京口
titlePinyin: jian4 hong2 shuai4 zhang1 bai3 zi0 hua2 xue2 shang4 shu1 yi2 zhen4 jing1 kou3
titleSlug: jian-hong-shuai-zhang-bai-zi-hua-xue-shang-shu-yi-zhen-jing-kou
author: 楊萬里
authorPinyin: yang2 wan4 li3
authorSlug: yang-wan-li
dynasty: 唐
dynastyPinyin: tang2
dynastySlug: tang
tags: [] 
---

## 正文

- 周家天球祇一隻，張家今有雙白璧。
- 前稱紫薇後文昌，衙官二陸僕兩唐。
- 金章玉句迭清鏘，天孫雲機織錦裳。
- 松心竹節爭老蒼，冰壺水鏡明秋霜。
- 君不見于湖先生掌綸綍，二典三謨纔一筆。
- 君不見篤素先生立朝端，五臣十亂半武間。
- 聽履星辰踐台斗，翻身鳳池屈伸肘。
- 夢入飛雲卷雨簾，袖却築巖作霖手。
- 滕王閣上唐阿舒，春生秋殺震江湖。
- 吏部未見張尚書，春生儘有秋殺無。
- 江西十州百萬戶，父非姓召母非杜。
- 也祇周人兩句詩，豈弟君子民父母。
- 又去南徐作好春，落霞秋水亦眉顰。
- 南徐父老錯欣欣，玉皇催渠轉鴻鈞。

## 拼音

- zhou1 jia1 tian1 qiu2 qi2 yi4 zhi1 ， zhang1 jia1 jin1 you3 shuang1 bai2 bi4 。
- qian2 cheng1 zi3 wei1 hou4 wen2 chang1 ， ya2 guan1 er4 lu4 pu2 liang3 tang2 。
- jin1 zhang1 yu4 ju4 die2 qing1 qiang1 ， tian1 sun1 yun2 ji1 zhi1 jin3 shang0 。
- song1 xin1 zhu2 jie2 zheng1 lao3 cang1 ， bing1 hu2 shui3 jing4 ming2 qiu1 shuang1 。
- jun1 bu2 jian4 yu2 hu2 xian1 sheng1 zhang3 lun2 fu2 ， er4 dian3 san1 mo2 cai2 yi4 bi3 。
- jun1 bu2 jian4 du3 su4 xian1 sheng0 li4 chao2 duan1 ， wu3 chen2 shi2 luan4 ban4 wu3 jian4 。
- ting1 lü3 xing1 chen2 jian4 tai2 dou4 ， fan1 shen1 feng4 chi2 qu1 shen1 zhou3 。
- meng4 ru4 fei1 yun2 juan4 yu3 lian2 ， xiu4 que4 zhu4 yan2 zuo4 lin2 shou3 。
- teng2 wang2 ge2 shang4 tang2 a1 shu1 ， chun1 sheng1 qiu1 sha1 zhen4 jiang1 hu2 。
- li4 bu4 wei4 jian4 zhang1 shang4 shu1 ， chun1 sheng1 jin3 you3 qiu1 sha1 wu2 。
- jiang1 xi1 shi2 zhou1 bai3 wan4 hu4 ， fu4 fei1 xing4 zhao4 mu3 fei1 du4 。
- ye3 qi2 zhou1 ren2 liang3 ju4 shi1 ， qi3 di4 jun1 zi3 min2 fu4 mu3 。
- you4 qu4 nan2 xu2 zuo4 hao3 chun1 ， luo4 xia2 qiu1 shui3 yi4 mei2 pin2 。
- nan2 xu2 fu4 lao3 cuo4 xin1 xin1 ， yu4 huang2 cui1 qu2 zhuan3 hong2 jun1 。

## 注释

## 译文

## 赏析
