---
id: yang-wan-li-ji-zhang-ding-sou-zhu-sun-jing
title: 記張定叟煮笋經
titlePinyin: ji4 zhang1 ding4 sou3 zhu3 sun3 jing1
titleSlug: ji-zhang-ding-sou-zhu-sun-jing
author: 楊萬里
authorPinyin: yang2 wan4 li3
authorSlug: yang-wan-li
dynasty: 宋
dynastyPinyin: song4
dynastySlug: song
tags: []
---

## 正文

- 江西貓笋未出尖，雪中土膏養新甜。
- 先生別得煮簀法，丁寧勿用醯與鹽。
- 巖下清泉須旋汲，熬出霜根生蜜汁。
- 寒芽嚼作冰片聲，餘瀝仍和月光吸。
- 菘羔楮雞浪得名，不如來參玉板僧。
- 醉裏何須酒解酲，此羹一椀爽然醒。
- 大都煮菜皆如此，淡處當知有真味。
- 先生此法未要傳，爲公作經藏名山。

## 拼音

- jiang1 xi1 mao1 sun3 wei4 chu1 jian1 ， xue3 zhong1 tu3 gao1 yang3 xin1 tian2 。
- xian1 sheng0 bie2 de2 zhu3 ze2 fa3 ， ding1 ning2 wu4 yong4 xi1 yu3 yan2 。
- yan2 xia4 qing1 quan2 xu1 xuan2 ji2 ， ao2 chu1 shuang1 gen1 sheng1 mi4 zhi1 。
- han2 ya2 jiao2 zuo4 bing1 pian4 sheng1 ， yu2 li4 reng2 he2 yue4 guang1 xi1 。
- song1 gao1 chu3 ji1 lang4 de2 ming2 ， bu4 ru2 lai2 can1 yu4 ban3 seng1 。
- zui4 li3 he2 xu1 jiu3 jie3 cheng2 ， ci3 geng1 yi4 wan3 shuang3 ran2 xing3 。
- da4 du1 zhu3 cai4 jie1 ru2 ci3 ， dan4 chu3 dang1 zhi1 you3 zhen1 wei4 。
- xian1 sheng0 ci3 fa3 wei4 yao4 chuan2 ， wei2 gong1 zuo4 jing1 cang2 ming2 shan1 。

## 注释

## 译文

## 赏析
