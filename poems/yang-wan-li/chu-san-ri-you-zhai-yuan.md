---
id: yang-wan-li-chu-san-ri-you-zhai-yuan
title: 初三日游翟園
titlePinyin: chu1 san1 ri4 you2 zhai2 yuan2
titleSlug: chu-san-ri-you-zhai-yuan
author: 楊萬里
authorPinyin: yang2 wan4 li3
authorSlug: yang-wan-li
dynasty: 唐
dynastyPinyin: tang2
dynastySlug: tang
tags: [] 
---

## 正文

- 羽衣曉謁玄元殿，霜封萬屋明飛霰。
- 扶桑跳出丹砂丸，光射半天縈紫電。
- 歸塗微暖春衫知，小風不動旗脚垂。
- 老夫掉頭心獨喜，翟園梅花招我嬉。
- 呼兒媻姍且勃窣，纔出譙門寒刮骨。
- 東風十里卷黄塵，眼花頭眩吹倒人。
- 劣到翟園風便止，猿鶴前導花迎門。
- 玉林亭子絕幽絕，江梅千樹吹香雪。
- 茂松軒裏清更清，松風一鼎煎茶聲。
- 春光催柳未肯青，池水借日無留冰。
- 殷勤犯寒我不枉，分付勝遊天豈輕。
- 主人看客眼不白，鸚鵡傳呼餉肴核。
- 桃花碎片點鱸鮓，紫茸堆盤擘鶉腊。
- 霜餘橘顆金彈香，雪底笋芽玉版色。
- 老夫欲醉金叵羅，穉子先唱驪駒歌。
- 不羞冷面對風物，奈爾玉笋金柑何。

## 拼音

- yu3 yi1 xiao3 ye4 xuan2 yuan2 dian4 ， shuang1 feng1 wan4 wu1 ming2 fei1 xian4 。
- fu2 sang1 tiao4 chu1 dan1 sha1 wan2 ， guang1 she4 ban4 tian1 ying2 zi3 dian4 。
- gui1 tu2 wei1 nuan3 chun1 shan1 zhi1 ， xiao3 feng1 bu2 dong4 qi2 jiao3 chui2 。
- lao3 fu1 diao4 tou2 xin1 du2 xi3 ， zhai2 yuan2 mei2 hua1 zhao1 wo3 xi1 。
- hu1 er2 pan2 shan1 qie3 bo2 su1 ， cai2 chu1 qiao2 men2 han2 gua1 gu3 。
- dong1 feng1 shi2 li3 juan4 huang2 chen2 ， yan3 hua1 tou2 xuan4 chui1 dao3 ren2 。
- lie4 dao4 zhai2 yuan2 feng1 bian4 zhi3 ， yuan2 he4 qian2 dao3 hua1 ying2 men2 。
- yu4 lin2 ting2 zi0 jue2 you1 jue2 ， jiang1 mei2 qian1 shu4 chui1 xiang1 xue3 。
- mao4 song1 xuan1 li3 qing1 geng4 qing1 ， song1 feng1 yi4 ding3 jian1 cha2 sheng1 。
- chun1 guang1 cui1 liu3 wei4 ken3 qing1 ， chi2 shui3 jie4 ri4 wu2 liu2 bing1 。
- yin1 qin2 fan4 han2 wo3 bu4 wang3 ， fen1 fu4 sheng4 you2 tian1 qi3 qing1 。
- zhu3 ren2 kan4 ke4 yan3 bu4 bai2 ， ying1 wu3 chuan2 hu1 xiang3 yao2 he2 。
- tao2 hua1 sui4 pian4 dian3 lu2 zha3 ， zi3 rong2 dui1 pan2 bo4 chun2 la4 。
- shuang1 yu2 ju2 ke1 jin1 dan4 xiang1 ， xue3 di3 sun3 ya2 yu4 ban3 se4 。
- lao3 fu1 yu4 zui4 jin1 po3 luo2 ， zhi4 zi3 xian1 chang4 li2 ju1 ge1 。
- bu4 xiu1 leng3 mian4 dui4 feng1 wu4 ， nai4 er3 yu4 sun3 jin1 gan1 he2 。

## 注释

## 译文

## 赏析
