---
id: yang-wan-li-ti-xing-ning-xian-dong-wen-ling-pu-quan-zai-ye-ming-chang-yi-zhi-dong
title: 題興寧縣東文嶺瀑泉在夜明場驛之東
titlePinyin: ti2 xing1 ning2 xian4 dong1 wen2 ling3 pu4 quan2 zai4 ye4 ming2 chang3 yi4 zhi1 dong1
titleSlug: ti-xing-ning-xian-dong-wen-ling-pu-quan-zai-ye-ming-chang-yi-zhi-dong
author: 楊萬里
authorPinyin: yang2 wan4 li3
authorSlug: yang-wan-li
dynasty: 宋
dynastyPinyin: song4
dynastySlug: song
tags: []
---

## 正文

- 笋輿路轉崖欹傾，只聞滿山泉水嗚。
- 卷書急看已半失，眼不停注耳細聽。
- 石如鐵色黑，壁立鏡面平。
- 水從鏡面一飛下，蘄笛織簟風漪生。
- 石知水力倦，半壁鍾作天一泓。
- 水行到此欲小憩，後水忽至前水驚。
- 分清裂白兩派出，跳珠躍雪雙龍爭。
- 不知落處深幾許，千丈井底碎玉聲。
- 安得好事者，泉上作小亭。
- 釀泉爲酒不用麴，春風吹作蒲萄綠。
- 醉寫泉聲入柘木，何處更尋響泉曲。

## 拼音

- sun3 yu2 lu4 zhuan3 ya2 qi1 qing1 ， zhi1 wen2 man3 shan1 quan2 shui3 wu1 。
- juan4 shu1 ji2 kan4 yi3 ban4 shi1 ， yan3 bu4 ting2 zhu4 er3 xi4 ting1 。
- shi2 ru2 tie3 se4 hei1 ， bi4 li4 jing4 mian4 ping2 。
- shui3 cong2 jing4 mian4 yi4 fei1 xia4 ， qi2 di2 zhi1 dian4 feng1 yi1 sheng1 。
- shi2 zhi1 shui3 li4 juan4 ， ban4 bi4 zhong1 zuo4 tian1 yi4 hong2 。
- shui3 xing2 dao4 ci3 yu4 xiao3 qi4 ， hou4 shui3 hu1 zhi4 qian2 shui3 jing1 。
- fen1 qing1 lie4 bai2 liang3 pai4 chu1 ， tiao4 zhu1 yue4 xue3 shuang1 long2 zheng1 。
- bu4 zhi1 luo4 chu3 shen1 ji1 xu1 ， qian1 zhang4 jing3 di3 sui4 yu4 sheng1 。
- an1 de2 hao4 shi4 zhe3 ， quan2 shang4 zuo4 xiao3 ting2 。
- niang4 quan2 wei2 jiu3 bu2 yong4 qu1 ， chun1 feng1 chui1 zuo4 pu2 tao2 lü4 。
- zui4 xie3 quan2 sheng1 ru4 zhe4 mu4 ， he2 chu3 geng4 xun2 xiang3 quan2 qu3 。

## 注释

## 译文

## 赏析
