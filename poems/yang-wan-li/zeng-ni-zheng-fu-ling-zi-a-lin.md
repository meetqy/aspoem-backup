---
id: yang-wan-li-zeng-ni-zheng-fu-ling-zi-a-lin
title: 贈倪正甫令子阿麟
titlePinyin: zeng4 ni2 zheng4 fu3 ling4 zi3 a1 lin2
titleSlug: zeng-ni-zheng-fu-ling-zi-a-lin
author: 楊萬里
authorPinyin: yang2 wan4 li3
authorSlug: yang-wan-li
dynasty: 宋
dynastyPinyin: song4
dynastySlug: song
tags: []
---

## 正文

- 精神玉雪眼點漆，總角兩髦錦纏碧。
- 郎君未出客已驚，隔窗讀書鸞鶴聲。
- 松煙兔穎小三昧，蠆尾銀鈎略無對。
- 鍾王筆法老始成，阿麟今纔十二齡。
- 七十列傳十二紀，白頭書生不能記。
- 亂抽架上聊試渠，橫誦倒誦如流水。
- 二雅三頌已作箋，要與毛鄭爭先鞭。
- 吟詩作賦更餘事，不論五言兼七字。
- 奉常先生有陰功，翰苑仙人有家風。
- 高科好官手可唾，更看聲名塞天破。
- 老夫還曾浪語麽，老夫還曾浪語麽。

## 拼音

- jing1 shen2 yu4 xue3 yan3 dian3 qi1 ， zong3 jiao3 liang3 mao2 jin3 chan2 bi4 。
- lang2 jun1 wei4 chu1 ke4 yi3 jing1 ， ge2 chuang1 du2 shu1 luan2 he4 sheng1 。
- song1 yan1 tu4 ying3 xiao3 san1 mei4 ， chai4 wei3 yin2 gou1 lüe4 wu2 dui4 。
- zhong1 wang2 bi3 fa3 lao3 shi3 cheng2 ， a1 lin2 jin1 cai2 shi2 er4 ling2 。
- qi1 shi2 lie4 chuan2 shi2 er4 ji4 ， bai2 tou2 shu1 sheng1 bu4 neng2 ji4 。
- luan4 chou1 jia4 shang4 liao2 shi4 qu2 ， heng2 song4 dao3 song4 ru2 liu2 shui3 。
- er4 ya3 san1 song4 yi3 zuo4 jian1 ， yao4 yu3 mao2 zheng4 zheng1 xian1 bian1 。
- yin2 shi1 zuo4 fu4 geng4 yu2 shi4 ， bu2 lun4 wu3 yan2 jian1 qi1 zi4 。
- feng4 chang2 xian1 sheng0 you3 yin1 gong1 ， han4 yuan4 xian1 ren2 you3 jia1 feng1 。
- gao1 ke1 hao3 guan1 shou3 ke3 tuo4 ， geng4 kan4 sheng1 ming2 sai1 tian1 po4 。
- lao3 fu1 huan2 ceng2 lang4 yu3 mo2 ， lao3 fu1 huan2 ceng2 lang4 yu3 mo2 。

## 注释

## 译文

## 赏析
