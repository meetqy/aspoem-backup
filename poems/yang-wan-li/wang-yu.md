---
id: yang-wan-li-wang-yu
title: 望雨
titlePinyin: wang4 yu3
titleSlug: wang-yu
author: 楊萬里
authorPinyin: yang2 wan4 li3
authorSlug: yang-wan-li
dynasty: 宋
dynastyPinyin: song4
dynastySlug: song
tags: []
---

## 正文

- 雲興惠山頂，雨放太湖脚。
- 初愁望中遠，忽在頭上落。
- 白羽障烏巾，衣袖已沾渥。
- 歸來看簷溜，如瀉萬仞壑。
- 霆裂大瑶甕，電縈濕銀索。
- 須臾水平階，花塢失半角。
- 定知秧疇滿，想見田父樂。
- 向來春夏交，旱氣亦太虐。
- 山川已徧走，雲物竟索寞。
- 雙鬢愁得白，兩膝拜將剝。
- 早知有今雨，老懷枉作惡。

## 拼音

- yun2 xing1 hui4 shan1 ding3 ， yu3 fang4 tai4 hu2 jiao3 。
- chu1 chou2 wang4 zhong1 yuan3 ， hu1 zai4 tou2 shang4 luo4 。
- bai2 yu3 zhang4 wu1 jin1 ， yi1 xiu4 yi3 zhan1 wo4 。
- gui1 lai2 kan4 yan2 liu1 ， ru2 xie4 wan4 ren4 he4 。
- ting2 lie4 da4 yao2 weng4 ， dian4 ying2 shi1 yin2 suo3 。
- xu1 yu2 shui3 ping2 jie1 ， hua1 wu4 shi1 ban4 jiao3 。
- ding4 zhi1 yang1 chou2 man3 ， xiang3 jian4 tian2 fu4 le4 。
- xiang4 lai2 chun1 xia4 jiao1 ， han4 qi4 yi4 tai4 nüe4 。
- shan1 chuan1 yi3 bian4 zou3 ， yun2 wu4 jing4 suo3 mo4 。
- shuang1 bin4 chou2 de2 bai2 ， liang3 xi1 bai4 jiang1 bao1 。
- zao3 zhi1 you3 jin1 yu3 ， lao3 huai2 wang3 zuo4 e4 。

## 注释

## 译文

## 赏析
