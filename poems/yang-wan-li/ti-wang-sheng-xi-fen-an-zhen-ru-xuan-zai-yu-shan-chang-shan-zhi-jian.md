---
id: yang-wan-li-ti-wang-sheng-xi-fen-an-zhen-ru-xuan-zai-yu-shan-chang-shan-zhi-jian
title: 題汪聖錫墳庵真如軒在玉山常山之間
titlePinyin: ti2 wang1 sheng4 xi1 fen2 an1 zhen1 ru2 xuan1 zai4 yu4 shan1 chang2 shan1 zhi1 jian4
titleSlug: ti-wang-sheng-xi-fen-an-zhen-ru-xuan-zai-yu-shan-chang-shan-zhi-jian
author: 楊萬里
authorPinyin: yang2 wan4 li3
authorSlug: yang-wan-li
dynasty: 宋
dynastyPinyin: song4
dynastySlug: song
tags: []
---

## 正文

- 東吳南垂楚北際，中央不合大如礪。
- 百灘千嶂自一川，清空不是人間世。
- 玉山先生携老禪，把茅結庵開小軒。
- 身前身後來醉眠，一醉不醒三千年。
- 先生杖屨半宇宙，每到此軒去還又。
- 爲憐雪立孤竹君，月骨風筋如許瘦。
- 向來種笋今排天，先生手痕故依然。
- 騎龍帝旁爲飛仙，玉棺寂寞空寒煙。

## 拼音

- dong1 wu2 nan2 chui2 chu3 bei3 ji4 ， zhong1 yang1 bu4 he2 da4 ru2 li4 。
- bai3 tan1 qian1 zhang4 zi4 yi4 chuan1 ， qing1 kong1 bu2 shi4 ren2 jian4 shi4 。
- yu4 shan1 xian1 sheng0 xie2 lao3 shan4 ， ba3 mao2 jie2 an1 kai1 xiao3 xuan1 。
- shen1 qian2 shen1 hou4 lai2 zui4 mian2 ， yi2 zui4 bu4 xing3 san1 qian1 nian2 。
- xian1 sheng0 zhang4 ju4 ban4 yu3 zhou4 ， mei3 dao4 ci3 xuan1 qu4 huan2 you4 。
- wei2 lian2 xue3 li4 gu1 zhu2 jun1 ， yue4 gu3 feng1 jin1 ru2 xu1 shou4 。
- xiang4 lai2 zhong3 sun3 jin1 pai2 tian1 ， xian1 sheng0 shou3 hen2 gu4 yi1 ran2 。
- qi2 long2 di4 pang2 wei2 fei1 xian1 ， yu4 guan1 ji4 mo4 kong1 han2 yan1 。

## 注释

## 译文

## 赏析
