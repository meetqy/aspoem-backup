---
id: yang-wan-li-kan-liu-si-fu-rong
title: 看劉寺芙蓉
titlePinyin: kan4 liu2 si4 fu2 rong2
titleSlug: kan-liu-si-fu-rong
author: 楊萬里
authorPinyin: yang2 wan4 li3
authorSlug: yang-wan-li
dynasty: 宋
dynastyPinyin: song4
dynastySlug: song
tags: []
---

## 正文

- 初約山寺游，端爲怪奇石。
- 那知雲水鄉，化作錦繡國。
- 入門逕深深，過眼秋寂寂。
- 隔竹小亭明，稠紅漏疎碧。
- 山僧引幽踐，絕巘恣佳陟。
- 三步綺爲障，十步霞作壁。
- 爛如屏四圍，搭以帔五色。
- 滿山盡芙蓉，山僧所手植。
- 秋英例臞淡，此花獨腴澤。
- 却憶補外時，朝士作祖席。
- 是間萬株梅，冷射千崖白。
- 舊游不可尋，雪枝半榛棘。

## 拼音

- chu1 yue1 shan1 si4 you2 ， duan1 wei2 guai4 qi2 shi2 。
- na4 zhi1 yun2 shui3 xiang1 ， hua4 zuo4 jin3 xiu4 guo2 。
- ru4 men2 jing4 shen1 shen1 ， guo4 yan3 qiu1 ji4 ji4 。
- ge2 zhu2 xiao3 ting2 ming2 ， chou2 hong2 lou4 shu1 bi4 。
- shan1 seng1 yin3 you1 jian4 ， jue2 yan3 zi4 jia1 zhi4 。
- san1 bu4 qi3 wei2 zhang4 ， shi2 bu4 xia2 zuo4 bi4 。
- lan4 ru2 ping2 si4 wei2 ， da1 yi3 pei4 wu3 se4 。
- man3 shan1 jin4 fu2 rong2 ， shan1 seng1 suo3 shou3 zhi2 。
- qiu1 ying1 li4 qu2 dan4 ， ci3 hua1 du2 yu2 ze2 。
- que4 yi4 bu3 wai4 shi2 ， chao2 shi4 zuo4 zu3 xi2 。
- shi4 jian4 wan4 zhu1 mei2 ， leng3 she4 qian1 ya2 bai2 。
- jiu4 you2 bu4 ke3 xun2 ， xue3 zhi1 ban4 zhen1 ji2 。

## 注释

## 译文

## 赏析
