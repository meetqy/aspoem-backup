---
id: yang-wan-li-song-lin-qian-zhi-si-ye-chu-wei-gui-lu-ti-xing
title: 送林謙之司業出爲桂路提刑
titlePinyin: song4 lin2 qian1 zhi1 si1 ye4 chu1 wei2 gui4 lu4 ti2 xing2
titleSlug: song-lin-qian-zhi-si-ye-chu-wei-gui-lu-ti-xing
author: 楊萬里
authorPinyin: yang2 wan4 li3
authorSlug: yang-wan-li
dynasty: 宋
dynastyPinyin: song4
dynastySlug: song
tags: []
---

## 正文

- 雨眠起宵坐，搔首偶不欣。
- 孤念元無感，懷我同社人。
- 昨日林先生，抱經出成均。
- 初聞爲渠喜，忽悟誰我親。
- 緬然記宿昔，夜款水際門。
- 微月耿秋寂，幽蛩慨涼新。
- 論詩煮豆粥，粥熟天已晨。
- 先生補天手，萬象焉能春。
- 若非千載仰，却要今世珍。
- 聖門舊傳業，不在先生身。
- 雪前何有松，燬中諒非珉。
- 論思尺有咫，決去曾逡巡。
- 誰言我無耳，老矣未有聞。
- 先生又舍我，離別尚足云。
- 桂山玉筍立，桂水羅带紋。
- 得句能寄似，不須持嶺雲。

## 拼音

- yu3 mian2 qi3 xiao1 zuo4 ， sao1 shou3 ou3 bu4 xin1 。
- gu1 nian4 yuan2 wu2 gan3 ， huai2 wo3 tong2 she4 ren2 。
- zuo2 ri4 lin2 xian1 sheng0 ， bao4 jing1 chu1 cheng2 jun1 。
- chu1 wen2 wei2 qu2 xi3 ， hu1 wu4 shui2 wo3 qin1 。
- mian3 ran2 ji4 su4 xi1 ， ye4 kuan3 shui3 ji4 men2 。
- wei1 yue4 geng3 qiu1 ji4 ， you1 qiong2 kai3 liang2 xin1 。
- lun4 shi1 zhu3 dou4 zhou1 ， zhou1 shu2 tian1 yi3 chen2 。
- xian1 sheng0 bu3 tian1 shou3 ， wan4 xiang4 yan1 neng2 chun1 。
- ruo4 fei1 qian1 zai4 yang3 ， que4 yao4 jin1 shi4 zhen1 。
- sheng4 men2 jiu4 chuan2 ye4 ， bu2 zai4 xian1 sheng0 shen1 。
- xue3 qian2 he2 you3 song1 ， hui3 zhong1 liang4 fei1 min2 。
- lun4 si1 chi3 you3 zhi3 ， jue2 qu4 ceng2 qun1 xun2 。
- shui2 yan2 wo3 wu2 er3 ， lao3 yi3 wei4 you3 wen2 。
- xian1 sheng0 you4 she4 wo3 ， li2 bie2 shang4 zu2 yun2 。
- gui4 shan1 yu4 sun3 li4 ， gui4 shui3 luo2 dai4 wen2 。
- de2 ju4 neng2 ji4 si4 ， bu4 xu1 chi2 ling3 yun2 。

## 注释

## 译文

## 赏析
