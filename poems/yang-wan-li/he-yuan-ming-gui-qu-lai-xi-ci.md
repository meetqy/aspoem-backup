---
id: yang-wan-li-he-yuan-ming-gui-qu-lai-xi-ci
title: 和淵明歸去來兮辭
titlePinyin: he2 yuan1 ming2 gui1 qu4 lai2 xi1 ci2
titleSlug: he-yuan-ming-gui-qu-lai-xi-ci
author: 楊萬里
authorPinyin: yang2 wan4 li3
authorSlug: yang-wan-li
dynasty: 唐
dynastyPinyin: tang2
dynastySlug: tang
tags: [] 
---

## 正文

- 歸去來兮，平生懷歸今得歸。
- 有未歸而不懌，豈當懌而更悲。
- 媿一陶之不若，庶二疎兮可追。
- 肖令威之歸遼，喟物是而人非。
- 捐水蒼兮今佩，反芰製兮昨衣。
- 戀豈諼夫太紫，分敢踰於少微。
- 如鹿得草，望綠斯奔。
- 如鶴出籠，豈復入門。
- 屨雖未得，而趾故存。
- 謂予不信，有如泰罇。
- 月喜予之言歸，隤清暉而照顔。
- 山喜予以出迎，相勞苦其平安。
- 江喜予而舞波，擊碎雪於雲關。
- 紛鄰曲之老穉，羌堵牆以來觀。
- 沸里巷之犬雞，亦喜翁之蚤還。
- 驚鬢髯之兩霜，尚赳赳而桓桓。
- 歸去來兮，半天下以倦游。
- 饑予驅而予出，奚俟飽而無求。
- 觀一簞之屢空，躬自樂而人憂。
- 暨一區之草玄，娛羲畫與箕疇。
- 豈慕胥靡，濟川作舟。
- 矧先人之敝廬，有一壑兮一丘。
- 後千尋兮茂林，前十里兮清流。
- 耿靡羨而載營，蹇何騖而不休。
- 已矣乎！用舍匪吾，行止匪時。
- 何至啜醨如漁父，何必乎誓墓兮如羲之。
- 吾行可枉塗，吾止可預期。
- 應耘耔而端委，猶端委而耘籽。
- 對天地而一哂，酢風光以千詩。
- 抵槁莖與朽殻，豈復從詹尹而決疑。

## 拼音

- gui1 qu4 lai2 xi1 ， ping2 sheng1 huai2 gui1 jin1 de2 gui1 。
- you3 wei4 gui1 er2 bu2 yi4 ， qi3 dang1 yi4 er2 geng4 bei1 。
- kui4 yi4 tao2 zhi1 bu2 ruo4 ， shu4 er4 shu1 xi1 ke3 zhui1 。
- xiao4 ling4 wei1 zhi1 gui1 liao2 ， kui4 wu4 shi4 er2 ren2 fei1 。
- juan1 shui3 cang1 xi1 jin1 pei4 ， fan3 ji4 zhi4 xi1 zuo2 yi1 。
- lian4 qi3 xuan1 fu1 tai4 zi3 ， fen1 gan3 yu2 wu1 shao3 wei1 。
- ru2 lu4 de2 cao3 ， wang4 lü4 si1 ben1 。
- ru2 he4 chu1 long2 ， qi3 fu4 ru4 men2 。
- ju4 sui1 wei4 de2 ， er2 zhi3 gu4 cun2 。
- wei4 yu3 bu2 xin4 ， you3 ru2 tai4 zun1 。
- yue4 xi3 yu3 zhi1 yan2 gui1 ， tui2 qing1 hui1 er2 zhao4 yan2 。
- shan1 xi3 yu3 yi3 chu1 ying2 ， xiang1 lao2 ku3 qi2 ping2 an1 。
- jiang1 xi3 yu3 er2 wu3 bo1 ， ji1 sui4 xue3 wu1 yun2 guan1 。
- fen1 lin2 qu3 zhi1 lao3 zhi4 ， qiang1 du3 qiang2 yi3 lai2 guan1 。
- fei4 li3 xiang4 zhi1 quan3 ji1 ， yi4 xi3 weng1 zhi1 zao3 huan2 。
- jing1 bin4 ran2 zhi1 liang3 shuang1 ， shang4 jiu1 jiu1 er2 huan2 huan2 。
- gui1 qu4 lai2 xi1 ， ban4 tian1 xia4 yi3 juan4 you2 。
- ji1 yu3 qu1 er2 yu3 chu1 ， xi1 si4 bao3 er2 wu2 qiu2 。
- guan1 yi4 dan1 zhi1 lü3 kong1 ， gong1 zi4 le4 er2 ren2 you1 。
- ji4 yi4 qu1 zhi1 cao3 xuan2 ， yu2 xi1 hua4 yu3 ji1 chou2 。
- qi3 mu4 xu1 mi2 ， ji4 chuan1 zuo4 zhou1 。
- shen3 xian1 ren2 zhi1 bi4 lu2 ， you3 yi2 he4 xi1 yi4 qiu1 。
- hou4 qian1 xun2 xi1 mao4 lin2 ， qian2 shi2 li3 xi1 qing1 liu2 。
- geng3 mi2 xian4 er2 zai4 ying2 ， jian3 he2 wu4 er2 bu4 xiu1 。
- yi3 yi3 hu1 ！ yong4 she4 fei3 wu2 ， xing2 zhi3 fei3 shi2 。
- he2 zhi4 chuo4 li2 ru2 yu2 fu4 ， he2 bi4 hu1 shi4 mu4 xi1 ru2 xi1 zhi1 。
- wu2 xing2 ke3 wang3 tu2 ， wu2 zhi3 ke3 yu4 qi1 。
- ying1 yun2 zi3 er2 duan1 wei3 ， you2 duan1 wei3 er2 yun2 zi3 。
- dui4 tian1 di4 er2 yi4 shen3 ， cu4 feng1 guang1 yi3 qian1 shi1 。
- di3 gao3 jing4 yu3 xiu3 qiao4 ， qi3 fu4 cong2 zhan1 yin3 er2 jue2 yi2 。

## 注释

## 译文

## 赏析
