---
id: yang-wan-li-qi-zi-chang-ju-jing-jian-ti-xing-si-cheng-hu-yuan-zhi-chi-jie-gui-lin
title: 七字長句敬餞提刑寺丞胡元之持節桂林
titlePinyin: qi1 zi4 chang2 ju4 jing4 jian4 ti2 xing2 si4 cheng2 hu2 yuan2 zhi1 chi2 jie2 gui4 lin2
titleSlug: qi-zi-chang-ju-jing-jian-ti-xing-si-cheng-hu-yuan-zhi-chi-jie-gui-lin
author: 楊萬里
authorPinyin: yang2 wan4 li3
authorSlug: yang-wan-li
dynasty: 宋
dynastyPinyin: song4
dynastySlug: song
tags: []
---

## 正文

- 江西太守說誰子，只說吉州有新事。
- 棘闈照日動碧鱗，粉堞入雲橫爛銀。
- 三年八邑邑邑熟，一任千日日日春。
- 君不見吉州太守清何似，白鷺江心秋見底。
- 除却太倉五升米，不曾遣人來向市。
- 四鄰束脩來相看，不將入家將入官。
- 清名襲人冰霜寒，隨風一夜入九關。
- 帝曰桂林五千里，象犀珠玉生海裏。
- 安得使者人人皆如此，金捐於山珠抵水。
- 却從吉州奪吾侯，一州奪與三十州。
- 梅花一笑迎漢節，桂花八株吹嶺雪。
- 使星歸去作台星，跳過郎星與卿月。

## 拼音

- jiang1 xi1 tai4 shou3 shuo1 shui2 zi3 ， zhi1 shuo1 ji2 zhou1 you3 xin1 shi4 。
- ji2 wei2 zhao4 ri4 dong4 bi4 lin2 ， fen3 die2 ru4 yun2 heng2 lan4 yin2 。
- san1 nian2 ba1 yi4 yi4 yi4 shu2 ， yi2 ren4 qian1 ri4 ri4 ri4 chun1 。
- jun1 bu2 jian4 ji2 zhou1 tai4 shou3 qing1 he2 si4 ， bai2 lu4 jiang1 xin1 qiu1 jian4 di3 。
- chu2 que4 tai4 cang1 wu3 sheng1 mi3 ， bu4 ceng2 qian3 ren2 lai2 xiang4 shi4 。
- si4 lin2 shu4 xiu1 lai2 xiang1 kan4 ， bu4 jiang1 ru4 jia1 jiang1 ru4 guan1 。
- qing1 ming2 xi2 ren2 bing1 shuang1 han2 ， sui2 feng1 yi2 ye4 ru4 jiu3 guan1 。
- di4 yue1 gui4 lin2 wu3 qian1 li3 ， xiang4 xi1 zhu1 yu4 sheng1 hai3 li3 。
- an1 de2 shi3 zhe3 ren2 ren2 jie1 ru2 ci3 ， jin1 juan1 wu1 shan1 zhu1 di3 shui3 。
- que4 cong2 ji2 zhou1 duo2 wu2 hou2 ， yi4 zhou1 duo2 yu3 san1 shi2 zhou1 。
- mei2 hua1 yi2 xiao4 ying2 han4 jie2 ， gui4 hua1 ba1 zhu1 chui1 ling3 xue3 。
- shi3 xing1 gui1 qu4 zuo4 tai2 xing1 ， tiao4 guo4 lang2 xing1 yu3 qing1 yue4 。

## 注释

## 译文

## 赏析
