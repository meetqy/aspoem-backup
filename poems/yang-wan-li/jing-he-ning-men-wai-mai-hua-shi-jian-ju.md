---
id: yang-wan-li-jing-he-ning-men-wai-mai-hua-shi-jian-ju
title: 經和寧門外賣花市見菊
titlePinyin: jing1 he2 ning2 men2 wai4 mai4 hua1 shi4 jian4 ju2
titleSlug: jing-he-ning-men-wai-mai-hua-shi-jian-ju
author: 楊萬里
authorPinyin: yang2 wan4 li3
authorSlug: yang-wan-li
dynasty: 宋
dynastyPinyin: song4
dynastySlug: song
tags: []
---

## 正文

- 病眼仇冤一束書，客舍葭莩菊一株。
- 看來看去兩相厭，花意索寞恰似無。
- 清曉肩輿過花市，陶家全圃移在此。
- 千株萬株都不看，一枝兩枝誰復貴。
- 平地拔起金浮屠，瑞光千尺照碧虛。
- 乃是結成菊花塔，蜜蜂作僧僧作蝶。
- 菊花障子更玲瓏，生採翡翠鋪屏風。
- 金錢裝面密如積，金鈿滿地無人拾。
- 先生一見雙眼開，故山三逕何獨懷。
- 君不見內前四時有花賣，和寧門外花如海。

## 拼音

- bing4 yan3 chou2 yuan1 yi2 shu4 shu1 ， ke4 she4 jia1 piao3 ju2 yi4 zhu1 。
- kan4 lai2 kan4 qu4 liang3 xiang1 yan4 ， hua1 yi4 suo3 mo4 qia4 si4 wu2 。
- qing1 xiao3 jian1 yu2 guo4 hua1 shi4 ， tao2 jia1 quan2 pu3 yi2 zai4 ci3 。
- qian1 zhu1 wan4 zhu1 dou1 bu2 kan4 ， yi4 zhi1 liang3 zhi1 shui2 fu4 gui4 。
- ping2 di4 ba2 qi3 jin1 fu2 tu2 ， rui4 guang1 qian1 chi3 zhao4 bi4 xu1 。
- nai3 shi4 jie2 cheng2 ju2 hua1 ta3 ， mi4 feng1 zuo4 seng1 seng1 zuo4 die2 。
- ju2 hua1 zhang4 zi0 geng4 ling2 long2 ， sheng1 cai3 fei3 cui4 pu1 ping2 feng1 。
- jin1 qian2 zhuang1 mian4 mi4 ru2 ji1 ， jin1 dian4 man3 di4 wu2 ren2 shi2 。
- xian1 sheng0 yi2 jian4 shuang1 yan3 kai1 ， gu4 shan1 san1 jing4 he2 du2 huai2 。
- jun1 bu2 jian4 nei4 qian2 si4 shi2 you3 hua1 mai4 ， he2 ning2 men2 wai4 hua1 ru2 hai3 。

## 注释

## 译文

## 赏析
