---
id: yang-wan-li-song-peng-yuan-zhong-xian-cheng-bei-gui
title: 送彭元忠縣丞北歸
titlePinyin: song4 peng2 yuan2 zhong1 xian4 cheng2 bei3 gui1
titleSlug: song-peng-yuan-zhong-xian-cheng-bei-gui
author: 楊萬里
authorPinyin: yang2 wan4 li3
authorSlug: yang-wan-li
dynasty: 宋
dynastyPinyin: song4
dynastySlug: song
tags: []
---

## 正文

- 君從循州來，却向饒州去。
- 拍天海浪拂日峰，瓊尺裁成錦機句。
- 學詩初學陳後山，霜皮脫盡山骨寒。
- 近來別具一隻眼，要踏唐人最上關。
- 三春弱柳三秋月，半溪清冰半峰雪。
- 只今六月無此物，君能喚渠來入筆。
- 恰則新鶑百囀聲，忽有寒蛩終夜鳴。
- 瀟湘故人江漢客，爲君一夜頭盡白。
- 我欠天公詩債多，霜髭撚盡未償它。
- 君懷玉盤金叵羅，合騎天駟超天河。
- 如何也鑄一大錯，自古詩人多命薄。
- 黄茅起煙如黄沙，瘴母照永曼陀花。
- 廣東之游樂復樂，勸君不如早還家。

## 拼音

- jun1 cong2 xun2 zhou1 lai2 ， que4 xiang4 rao2 zhou1 qu4 。
- pai1 tian1 hai3 lang4 fu2 ri4 feng1 ， qiong2 chi3 cai2 cheng2 jin3 ji1 ju4 。
- xue2 shi1 chu1 xue2 chen2 hou4 shan1 ， shuang1 pi2 tuo1 jin4 shan1 gu3 han2 。
- jin4 lai2 bie2 ju4 yi4 zhi1 yan3 ， yao4 ta4 tang2 ren2 zui4 shang4 guan1 。
- san1 chun1 ruo4 liu3 san1 qiu1 yue4 ， ban4 xi1 qing1 bing1 ban4 feng1 xue3 。
- zhi1 jin1 liu4 yue4 wu2 ci3 wu4 ， jun1 neng2 huan4 qu2 lai2 ru4 bi3 。
- qia4 ze2 xin1 ying1 bai3 zhuan4 sheng1 ， hu1 you3 han2 qiong2 zhong1 ye4 ming2 。
- xiao1 xiang1 gu4 ren2 jiang1 han4 ke4 ， wei2 jun1 yi2 ye4 tou2 jin4 bai2 。
- wo3 qian4 tian1 gong1 shi1 zhai4 duo1 ， shuang1 zi1 nian3 jin4 wei4 chang2 ta1 。
- jun1 huai2 yu4 pan2 jin1 po3 luo2 ， he2 qi2 tian1 si4 chao1 tian1 he2 。
- ru2 he2 ye3 zhu4 yi2 da4 cuo4 ， zi4 gu3 shi1 ren2 duo1 ming4 bao2 。
- huang2 mao2 qi3 yan1 ru2 huang2 sha1 ， zhang4 mu3 zhao4 yong3 man4 tuo2 hua1 。
- guang3 dong1 zhi1 you2 le4 fu4 le4 ， quan4 jun1 bu4 ru2 zao3 huan2 jia1 。

## 注释

## 译文

## 赏析
