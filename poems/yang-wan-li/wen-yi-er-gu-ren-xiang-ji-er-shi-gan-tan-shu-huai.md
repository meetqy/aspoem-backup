---
id: yang-wan-li-wen-yi-er-gu-ren-xiang-ji-er-shi-gan-tan-shu-huai
title: 聞一二故人相繼而逝感歎書懷
titlePinyin: wen2 yi1 er4 gu4 ren2 xiang1 ji4 er2 shi4 gan3 tan4 shu1 huai2
titleSlug: wen-yi-er-gu-ren-xiang-ji-er-shi-gan-tan-shu-huai
author: 楊萬里
authorPinyin: yang2 wan4 li3
authorSlug: yang-wan-li
dynasty: 宋
dynastyPinyin: song4
dynastySlug: song
tags: []
---

## 正文

- 故人昔同朝，與游每甚歡。
- 豈緣勢利合，相得文字間。
- 有頃各補外，不見今六年。
- 我來荆溪上，敲榜索租錢。
- 故人復雙入，飛上青雲端。
- 我雖世味澹，羨心能恝然。
- 忽傳故人去，得書墨未乾。
- 又傳故人亡，驚悼摧肺肝。
- 鼎貴良獨佳，安貧未遽賢。
- 向以我易彼，安知不作難。
- 今以彼易我，試問誰當慳。
- 如何捐此軀，必要博好官。
- 顧謂妻與子，官滿當歸田。
- 我賤汝勿羞，我貧汝勿歎。
- 從汝丐我身，百年庶團欒。
- 妻子笑答我，脩短未易言。
- 富貴必速殞，郭令當夭殘。
- 貧賤果永算，顔子壽必延。
- 我復答渠道，薄命我自憐。
- 我福肯如郭，我德敢望顔。
- 造物本嗇與，我乃多取旃。
- 借令彼不怒，退省我獨安。
- 汝言自有理，我意不可還。

## 拼音

- gu4 ren2 xi1 tong2 chao2 ， yu3 you2 mei3 shen4 huan1 。
- qi3 yuan2 shi4 li4 he2 ， xiang1 de2 wen2 zi4 jian4 。
- you3 qing3 ge4 bu3 wai4 ， bu2 jian4 jin1 liu4 nian2 。
- wo3 lai2 jing1 xi1 shang4 ， qiao1 bang3 suo3 zu1 qian2 。
- gu4 ren2 fu4 shuang1 ru4 ， fei1 shang4 qing1 yun2 duan1 。
- wo3 sui1 shi4 wei4 dan4 ， xian4 xin1 neng2 jia2 ran2 。
- hu1 chuan2 gu4 ren2 qu4 ， de2 shu1 mo4 wei4 qian2 。
- you4 chuan2 gu4 ren2 wang2 ， jing1 dao4 cui1 fei4 gan1 。
- ding3 gui4 liang2 du2 jia1 ， an1 pin2 wei4 ju4 xian2 。
- xiang4 yi3 wo3 yi4 bi3 ， an1 zhi1 bu2 zuo4 nan2 。
- jin1 yi3 bi3 yi4 wo3 ， shi4 wen4 shui2 dang1 qian1 。
- ru2 he2 juan1 ci3 qu1 ， bi4 yao4 bo2 hao3 guan1 。
- gu4 wei4 qi1 yu3 zi3 ， guan1 man3 dang1 gui1 tian2 。
- wo3 jian4 ru3 wu4 xiu1 ， wo3 pin2 ru3 wu4 tan4 。
- cong2 ru3 gai4 wo3 shen1 ， bai3 nian2 shu4 tuan2 luan2 。
- qi1 zi0 xiao4 da2 wo3 ， xiu1 duan3 wei4 yi4 yan2 。
- fu4 gui4 bi4 su4 yun3 ， guo1 ling4 dang1 yao1 can2 。
- pin2 jian4 guo3 yong3 suan4 ， yan2 zi3 shou4 bi4 yan2 。
- wo3 fu4 da2 qu2 dao4 ， bo2 ming4 wo3 zi4 lian2 。
- wo3 fu2 ken3 ru2 guo1 ， wo3 de2 gan3 wang4 yan2 。
- zao4 wu4 ben3 se4 yu3 ， wo3 nai3 duo1 qu3 zhan1 。
- jie4 ling4 bi3 bu2 nu4 ， tui4 sheng3 wo3 du2 an1 。
- ru3 yan2 zi4 you3 li3 ， wo3 yi4 bu4 ke3 huan2 。

## 注释

## 译文

## 赏析
