---
id: yang-wan-li-ti-zhang-yi-dao-shang-she-han-lu-xuan
title: 題張以道上舍寒綠軒
titlePinyin: ti2 zhang1 yi3 dao4 shang4 she4 han2 lü4 xuan1
titleSlug: ti-zhang-yi-dao-shang-she-han-lu-xuan
author: 楊萬里
authorPinyin: yang2 wan4 li3
authorSlug: yang-wan-li
dynasty: 宋
dynastyPinyin: song4
dynastySlug: song
tags: []
---

## 正文

- 菊芽伏土糝青粟，杞笋傍根埋紫玉。
- 雷聲一夜雨一朝，森然迸出如蕨苗。
- 先生饑腸詩作梗，小摘珍芳汲冰井。
- 風爐蟹眼候松聲，笊籬親撈微带生。
- 爛炊凋胡淅青精，芼以天隨寒綠萌。
- 饑時作齏仍作羹，飽後龍鳳同庖烹。
- 太官蒸羔壓花片，宰夫胹蹯削瓊軟。
- 豹胎熬出禍胎來，貴人有眼何曾見。
- 天隨尚有愁作魔，愁杞作棘菊作莎。
- 君不見黄金錢照紅玉豆，秋高更覺風味多。
- 先生釀金鍊紅玉，自莎自棘如予何。
- 金空玉盡苗復出，喫苗喫花并喫實。
- 天隨白眼屠沽兒，不道有人頭上立。

## 拼音

- ju2 ya2 fu2 tu3 san3 qing1 su4 ， qi3 sun3 bang4 gen1 mai2 zi3 yu4 。
- lei2 sheng1 yi2 ye4 yu3 yi4 zhao1 ， sen1 ran2 beng4 chu1 ru2 jue2 miao2 。
- xian1 sheng1 ji1 chang2 shi1 zuo4 geng3 ， xiao3 zhai1 zhen1 fang1 ji2 bing1 jing3 。
- feng1 lu2 xie4 yan3 hou4 song1 sheng1 ， zhao4 li2 qin1 lao1 wei1 dai4 sheng1 。
- lan4 chui1 diao1 hu2 xi1 qing1 jing1 ， mao4 yi3 tian1 sui2 han2 lü4 meng2 。
- ji1 shi2 zuo4 ji1 reng2 zuo4 geng1 ， bao3 hou4 long2 feng4 tong2 pao2 peng1 。
- tai4 guan1 zheng1 gao1 ya1 hua1 pian4 ， zai3 fu1 er2 fan2 xiao1 qiong2 ruan3 。
- bao4 tai1 ao2 chu1 huo4 tai1 lai2 ， gui4 ren2 you3 yan3 he2 ceng2 jian4 。
- tian1 sui2 shang4 you3 chou2 zuo4 mo2 ， chou2 qi3 zuo4 ji2 ju2 zuo4 sha1 。
- jun1 bu2 jian4 huang2 jin1 qian2 zhao4 hong2 yu4 dou4 ， qiu1 gao1 geng4 jue2 feng1 wei4 duo1 。
- xian1 sheng0 niang4 jin1 lian4 hong2 yu4 ， zi4 sha1 zi4 ji2 ru2 yu3 he2 。
- jin1 kong1 yu4 jin4 miao2 fu4 chu1 ， chi1 miao2 chi1 hua1 bing4 chi1 shi2 。
- tian1 sui2 bai2 yan3 tu2 gu1 er2 ， bu2 dao4 you3 ren2 tou2 shang4 li4 。

## 注释

## 译文

## 赏析
