---
id: yang-wan-li-min-han
title: 憫旱
titlePinyin: min3 han4
titleSlug: min-han
author: 楊萬里
authorPinyin: yang2 wan4 li3
authorSlug: yang-wan-li
dynasty: 宋
dynastyPinyin: song4
dynastySlug: song
tags: []
---

## 正文

- 鳴鳩喚雨知喚晴，水車夜啼聲徹明。
- 乖龍嬾睡未渠醒，阿香推熱呼不應。
- 下田半濕高全坼，幼秧欲焦老差碧。
- 書生所向便四壁，賣漿逢寒步逢棘。
- 還家浪作飽飯謀，買田三歲兩無秋。
- 一門手指百二十，萬斛量不盡窮愁。
- 小兒察我慘不樂，旋沽村酒聊相酌。
- 更哦子美醉時歌，焉知餓死填溝壑。
- 水車啞啞止復作。

## 拼音

- ming2 jiu1 huan4 yu3 zhi1 huan4 qing2 ， shui3 ju1 ye4 ti2 sheng1 che4 ming2 。
- guai1 long2 lan3 shui4 wei4 qu2 xing3 ， a1 xiang1 tui1 re4 hu1 bu4 ying1 。
- xia4 tian2 ban4 shi1 gao1 quan2 che4 ， you4 yang1 yu4 jiao1 lao3 cha4 bi4 。
- shu1 sheng1 suo3 xiang4 bian4 si4 bi4 ， mai4 jiang1 feng2 han2 bu4 feng2 ji2 。
- huan2 jia1 lang4 zuo4 bao3 fan4 mou2 ， mai3 tian2 san1 sui4 liang3 wu2 qiu1 。
- yi4 men2 shou3 zhi3 bai3 er4 shi2 ， wan4 hu2 liang2 bu2 jin4 qiong2 chou2 。
- xiao3 er2 cha2 wo3 can3 bu2 le4 ， xuan2 gu1 cun1 jiu3 liao2 xiang1 zhuo2 。
- geng4 o4 zi3 mei3 zui4 shi2 ge1 ， yan1 zhi1 e4 si3 tian2 gou1 he4 。
- shui3 ju1 ya3 ya3 zhi3 fu4 zuo4 。

## 注释

## 译文

## 赏析
