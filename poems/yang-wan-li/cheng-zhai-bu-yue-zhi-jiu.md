---
id: yang-wan-li-cheng-zhai-bu-yue-zhi-jiu
title: 誠齋步月 止酒
titlePinyin: cheng2 zhai1 bu4 yue4   zhi3 jiu3
titleSlug: cheng-zhai-bu-yue-zhi-jiu
author: 楊萬里
authorPinyin: yang2 wan4 li3
authorSlug: yang-wan-li
dynasty: 宋
dynastyPinyin: song4
dynastySlug: song
tags: []
---

## 正文

- 止酒先立約，庶幾守得堅。
- 自約復自守，事亦未必然。
- 約語未出口，意已慘不驩。
- 平生死愛酒，愛酒寧棄官。
- 憶昔少年日，與酒爲忘年。
- 醉則卧香草，落花爲繡氈。
- 覺來月已上，復飲落花前。
- 衰腸不禁酒，此事今莫論。
- 因酒屢作病，自祟非關天。
- 朝來腹告痛，飲藥痛不痊。
- 銳欲絕伯雅，已書絕交篇。
- 如何酒未絕，告至愁已先。
- 我與意爲仇，意慘我何便。
- 不如且快意，伯雅再遣前。
- 來日若再病，旋旋商量看。

## 拼音

- zhi3 jiu3 xian1 li4 yue1 ， shu4 ji1 shou3 de2 jian1 。
- zi4 yue1 fu4 zi4 shou3 ， shi4 yi4 wei4 bi4 ran2 。
- yue1 yu3 wei4 chu1 kou3 ， yi4 yi3 can3 bu4 huan1 。
- ping2 sheng1 si3 ai4 jiu3 ， ai4 jiu3 ning2 qi4 guan1 。
- yi4 xi1 shao4 nian2 ri4 ， yu3 jiu3 wei2 wang4 nian2 。
- zui4 ze2 wo4 xiang1 cao3 ， luo4 hua1 wei2 xiu4 zhan1 。
- jue2 lai2 yue4 yi3 shang4 ， fu4 yin3 luo4 hua1 qian2 。
- shuai1 chang2 bu4 jin1 jiu3 ， ci3 shi4 jin1 mo4 lun4 。
- yin1 jiu3 lü3 zuo4 bing4 ， zi4 sui4 fei1 guan1 tian1 。
- chao2 lai2 fu4 gao4 tong4 ， yin3 yao4 tong4 bu4 quan2 。
- rui4 yu4 jue2 bo2 ya3 ， yi3 shu1 jue2 jiao1 pian1 。
- ru2 he2 jiu3 wei4 jue2 ， gao4 zhi4 chou2 yi3 xian1 。
- wo3 yu3 yi4 wei2 chou2 ， yi4 can3 wo3 he2 bian4 。
- bu4 ru2 qie3 kuai4 yi4 ， bo2 ya3 zai4 qian3 qian2 。
- lai2 ri4 ruo4 zai4 bing4 ， xuan2 xuan2 shang1 liang0 kan4 。

## 注释

## 译文

## 赏析
