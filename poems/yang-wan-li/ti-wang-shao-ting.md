---
id: yang-wan-li-ti-wang-shao-ting
title: 題望韶亭
titlePinyin: ti2 wang4 shao2 ting2
titleSlug: ti-wang-shao-ting
author: 楊萬里
authorPinyin: yang2 wan4 li3
authorSlug: yang-wan-li
dynasty: 宋
dynastyPinyin: song4
dynastySlug: song
tags: []
---

## 正文

- 新隆寺後看韶石，三三兩兩略依稀。
- 金坑津頭看韶石，十十五五不整齊。
- 一來望韶亭上看，九韶八音堆一案。
- 金鐘大鏞浮水涯，玉瑟瑶琴倚天半。
- 堯時文物也粗疎，禮樂猶带鴻荒餘。
- 茅茨殿上槌土鼓，葦籥聲外無笙竽。
- 黄能郎君走川嶽，領取后夔搜禮樂。
- 嶧山桐樹半夜鳴，泗水石頭清晝躍。
- 山祇川后爭獻珍，姚家制作初一新。
- 帝思南嶽來時巡，宮琛廟寶皆駿奔。
- 曲江清澈碧瓊軟，海山孤尖翠屏展。
- 天顔有喜后夔知，一奏雲韶供亞飯。
- 帝登九疑忘却歸，不知斑盡湘笛枝。
- 后夔一脛跛莫隨，坐委衆樂江之湄。
- 儀鳳舞獸掃無跡，獨留一狻守其側。
- 至今喚作獅子石，雨淋日炙爛不得。
- 洞庭張樂已莓苔，犍爲獲磬亦塵埃。
- 不如九韶故無恙，戛擊尚可冬起雷。
- 何時九秋霜月裏，來聽湘妃瑟聲美。
- 曲終道是不見人，江上數峰是誰子。

## 拼音

- xin1 long2 si4 hou4 kan4 shao2 shi2 ， san1 san1 liang3 liang3 lüe4 yi1 xi1 。
- jin1 keng1 jin1 tou2 kan4 shao2 shi2 ， shi2 shi2 wu3 wu3 bu4 zheng3 qi2 。
- yi4 lai2 wang4 shao2 ting2 shang4 kan4 ， jiu3 shao2 ba1 yin1 dui1 yi2 an4 。
- jin1 zhong1 da4 yong1 fu2 shui3 ya2 ， yu4 se4 yao2 qin2 yi3 tian1 ban4 。
- yao2 shi2 wen2 wu4 ye3 cu1 shu1 ， li3 le4 you2 dai4 hong2 huang1 yu2 。
- mao2 ci2 dian4 shang4 chui2 tu3 gu3 ， wei3 yue4 sheng1 wai4 wu2 sheng1 yu2 。
- huang2 neng2 lang2 jun1 zou3 chuan1 yue4 ， ling3 qu3 hou4 kui2 sou1 li3 le4 。
- yi4 shan1 tong2 shu4 ban4 ye4 ming2 ， si4 shui3 shi2 tou2 qing1 zhou4 yue4 。
- shan1 qi2 chuan1 hou4 zheng1 xian4 zhen1 ， yao2 jia1 zhi4 zuo4 chu1 yi1 xin1 。
- di4 si1 nan2 yue4 lai2 shi2 xun2 ， gong1 chen1 miao4 bao3 jie1 jun4 ben1 。
- qu3 jiang1 qing1 che4 bi4 qiong2 ruan3 ， hai3 shan1 gu1 jian1 cui4 ping2 zhan3 。
- tian1 yan2 you3 xi3 hou4 kui2 zhi1 ， yi2 zou4 yun2 shao2 gong4 ya1 fan4 。
- di4 deng1 jiu3 yi2 wang4 que4 gui1 ， bu4 zhi1 ban1 jin4 xiang1 di2 zhi1 。
- hou4 kui2 yi2 jing4 bo3 mo4 sui2 ， zuo4 wei3 zhong4 le4 jiang1 zhi1 mei2 。
- yi2 feng4 wu3 shou4 sao3 wu2 ji4 ， du2 liu2 yi4 suan1 shou3 qi2 ce4 。
- zhi4 jin1 huan4 zuo4 shi1 zi3 shi2 ， yu3 lin2 ri4 zhi4 lan4 bu4 de2 。
- dong4 ting2 zhang1 le4 yi3 mei2 tai2 ， jian1 wei2 huo4 qing4 yi4 chen2 ai1 。
- bu4 ru2 jiu3 shao2 gu4 wu2 yang4 ， jia2 ji1 shang4 ke3 dong1 qi3 lei2 。
- he2 shi2 jiu3 qiu1 shuang1 yue4 li3 ， lai2 ting1 xiang1 fei1 se4 sheng1 mei3 。
- qu3 zhong1 dao4 shi4 bu2 jian4 ren2 ， jiang1 shang4 shu4 feng1 shi4 shui2 zi3 。

## 注释

## 译文

## 赏析
