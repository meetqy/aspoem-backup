---
id: yang-wan-li-ti-luo-ju-ji-jiao-shou-peng-shan-tang
title: 題羅巨濟教授蓬山堂
titlePinyin: ti2 luo2 ju4 ji4 jiao4 shou4 peng2 shan1 tang2
titleSlug: ti-luo-ju-ji-jiao-shou-peng-shan-tang
author: 楊萬里
authorPinyin: yang2 wan4 li3
authorSlug: yang-wan-li
dynasty: 宋
dynastyPinyin: song4
dynastySlug: song
tags: []
---

## 正文

- 蓬萊藏室盛東都，只著古書并老儒。
- 後來許事曉星疎，登車不落問何如。
- 廣文先生自有飯，諸公衮衮端無羨。
- 著脚金坡不作難，問津木天何足辦。
- 作堂聊爾題蓬山，此豈有意亦偶然。
- 登瀛仙人多姓許，未必先生肯爲伍。
- 書生饒舌定可憎，此話姑置莫葛藤。
- 先生諸孫皆玉冰，誦書已作鸞鶴聲，請來欹枕細細聽。

## 拼音

- peng2 lai2 cang2 shi4 sheng4 dong1 dou1 ， zhi1 zhu4 gu3 shu1 bing4 lao3 ru2 。
- hou4 lai2 xu1 shi4 xiao3 xing1 shu1 ， deng1 ju1 bu2 luo4 wen4 he2 ru2 。
- guang3 wen2 xian1 sheng0 zi4 you3 fan4 ， zhu1 gong1 gun3 gun3 duan1 wu2 xian4 。
- zhu4 jiao3 jin1 po1 bu2 zuo4 nan2 ， wen4 jin1 mu4 tian1 he2 zu2 ban4 。
- zuo4 tang2 liao2 er3 ti2 peng2 shan1 ， ci3 qi3 you3 yi4 yi4 ou3 ran2 。
- deng1 ying2 xian1 ren2 duo1 xing4 xu1 ， wei4 bi4 xian1 sheng0 ken3 wei2 wu3 。
- shu1 sheng1 rao2 she2 ding4 ke3 zeng1 ， ci3 hua4 gu1 zhi4 mo4 ge3 teng2 。
- xian1 sheng0 zhu1 sun1 jie1 yu4 bing1 ， song4 shu1 yi3 zuo4 luan2 he4 sheng1 ， qing3 lai2 qi1 zhen3 xi4 xi4 ting1 。

## 注释

## 译文

## 赏析
