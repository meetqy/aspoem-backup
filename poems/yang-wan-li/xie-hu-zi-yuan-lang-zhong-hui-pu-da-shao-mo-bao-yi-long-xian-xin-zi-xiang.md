---
id: yang-wan-li-xie-hu-zi-yuan-lang-zhong-hui-pu-da-shao-mo-bao-yi-long-xian-xin-zi-xiang
title: 謝胡子遠郎中惠蒲大韶墨報以龍涎心字香
titlePinyin: xie4 hu2 zi0 yuan3 lang2 zhong1 hui4 pu2 da4 shao2 mo4 bao4 yi3 long2 xian2 xin1 zi4 xiang1
titleSlug: xie-hu-zi-yuan-lang-zhong-hui-pu-da-shao-mo-bao-yi-long-xian-xin-zi-xiang
author: 楊萬里
authorPinyin: yang2 wan4 li3
authorSlug: yang-wan-li
dynasty: 宋
dynastyPinyin: song4
dynastySlug: song
tags: []
---

## 正文

- 墨家者流老蒲仙，碧梧採花和麝煙。
- 華陽黑水煎膠漆，太陰玄霜作肌骨。
- 龍尾磨肌飲鼠鬚，落點髹几几不如。
- 夷甫清瞳光敵日，一見墨卿驚自失。
- 後來夔川有梁杲，爾來黟川有吳老。
- 亦追時好得時名，竟爲蒲生豎降旌。
- 吳滋往往玄尚白，梁墨濕濕黐黏壁。
- 南宮先生來自西，惠然贈我四玄圭。
- 我無鵲返鸞迴字，我無金章玉句子。
- 得君此贈端何似，兀者得靴僧得髢。
- 安得玉案雙鳴璫，金刀繡段底物償。
- 送似龍涎心字香，爲君興雲繞明窗。

## 拼音

- mo4 jia1 zhe3 liu2 lao3 pu2 xian1 ， bi4 wu2 cai3 hua1 he2 she4 yan1 。
- hua2 yang2 hei1 shui3 jian1 jiao1 qi1 ， tai4 yin1 xuan2 shuang1 zuo4 ji1 gu3 。
- long2 wei3 mo2 ji1 yin3 shu3 xu1 ， luo4 dian3 xiu1 ji3 ji3 bu4 ru2 。
- yi2 fu3 qing1 tong2 guang1 di2 ri4 ， yi2 jian4 mo4 qing1 jing1 zi4 shi1 。
- hou4 lai2 kui2 chuan1 you3 liang2 gao3 ， er3 lai2 yi1 chuan1 you3 wu2 lao3 。
- yi4 zhui1 shi2 hao3 de2 shi2 ming2 ， jing4 wei2 pu2 sheng1 shu4 jiang4 jing1 。
- wu2 zi1 wang3 wang3 xuan2 shang4 bai2 ， liang2 mo4 shi1 shi1 chi1 nian2 bi4 。
- nan2 gong1 xian1 sheng0 lai2 zi4 xi1 ， hui4 ran2 zeng4 wo3 si4 xuan2 gui1 。
- wo3 wu2 que4 fan3 luan2 hui2 zi4 ， wo3 wu2 jin1 zhang1 yu4 ju4 zi0 。
- de2 jun1 ci3 zeng4 duan1 he2 si4 ， wu4 zhe3 de2 xue1 seng1 de2 di2 。
- an1 de2 yu4 an4 shuang1 ming2 dang1 ， jin1 dao1 xiu4 duan4 di3 wu4 chang2 。
- song4 si4 long2 xian2 xin1 zi4 xiang1 ， wei2 jun1 xing1 yun2 rao4 ming2 chuang1 。

## 注释

## 译文

## 赏析
