---
id: yang-wan-li-liu-yue-shi-liu-ri-ye-nan-xi-wang-yue
title: 六月十六日夜南溪望月
titlePinyin: liu4 yue4 shi2 liu4 ri4 ye4 nan2 xi1 wang4 yue4
titleSlug: liu-yue-shi-liu-ri-ye-nan-xi-wang-yue
author: 楊萬里
authorPinyin: yang2 wan4 li3
authorSlug: yang-wan-li
dynasty: 宋
dynastyPinyin: song4
dynastySlug: song
tags: []
---

## 正文

- 溪水留我住，溪月愁我歸。
- 望後月更佳，昨宵未爲奇。
- 大都月色好，一歲能幾時。
- 人散長是早，月來長是遲。
- 初出如大甕，纔露金半規。
- 不知獨何急，下如有人推。
- 忽然脫嶺尖，行空安不危。
- 似愛溪水浄，下浴青瑠璃。
- 明珠徑餘尺，沈在千頃陂。
- 我欲刺雙手，就溪取團暉。
- 白小忽亂跳，碎作萬金徽。
- 須臾波痕定，化爲水銀池。
- 夜久看未足，風露欺病肌。
- 我能尚小留，瘦藤歌式微。
- 一笑顧羣從，來夕肯集茲。

## 拼音

- xi1 shui3 liu2 wo3 zhu4 ， xi1 yue4 chou2 wo3 gui1 。
- wang4 hou4 yue4 geng4 jia1 ， zuo2 xiao1 wei4 wei2 qi2 。
- da4 du1 yue4 se4 hao3 ， yi2 sui4 neng2 ji1 shi2 。
- ren2 san4 chang2 shi4 zao3 ， yue4 lai2 chang2 shi4 chi2 。
- chu1 chu1 ru2 da4 weng4 ， cai2 lu4 jin1 ban4 gui1 。
- bu4 zhi1 du2 he2 ji2 ， xia4 ru2 you3 ren2 tui1 。
- hu1 ran2 tuo1 ling3 jian1 ， xing2 kong1 an1 bu4 wei1 。
- si4 ai4 xi1 shui3 jing4 ， xia4 yu4 qing1 liu2 li2 。
- ming2 zhu1 jing4 yu2 chi3 ， shen3 zai4 qian1 qing3 bei1 。
- wo3 yu4 ci4 shuang1 shou3 ， jiu4 xi1 qu3 tuan2 hui1 。
- bai2 xiao3 hu1 luan4 tiao4 ， sui4 zuo4 wan4 jin1 hui1 。
- xu1 yu2 bo1 hen2 ding4 ， hua4 wei2 shui3 yin2 chi2 。
- ye4 jiu3 kan4 wei4 zu2 ， feng1 lu4 qi1 bing4 ji1 。
- wo3 neng2 shang4 xiao3 liu2 ， shou4 teng2 ge1 shi4 wei1 。
- yi2 xiao4 gu4 qun2 cong2 ， lai2 xi1 ken3 ji2 zi1 。

## 注释

## 译文

## 赏析
