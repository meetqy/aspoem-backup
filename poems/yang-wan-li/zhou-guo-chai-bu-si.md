---
id: yang-wan-li-zhou-guo-chai-bu-si
title: 舟過柴步寺
titlePinyin: zhou1 guo4 chai2 bu4 si4
titleSlug: zhou-guo-chai-bu-si
author: 楊萬里
authorPinyin: yang2 wan4 li3
authorSlug: yang-wan-li
dynasty: 宋
dynastyPinyin: song4
dynastySlug: song
tags: []
---

## 正文

- 野寺隔疎樾，遠舟見深殿。
- 獨逕通絕崖，長縈度微線。
- 曩遊携童弱，攀岸已震眩。
- 前瞻足未到，下窺意先轉。
- 朝來經雲根，塵思起清羨。
- 野夫三二輩，走過疾於箭。
- 俛仰二十年，今老懷昔健。

## 拼音

- ye3 si4 ge2 shu1 yue4 ， yuan3 zhou1 jian4 shen1 dian4 。
- du2 jing4 tong1 jue2 ya2 ， chang2 ying2 du4 wei1 xian4 。
- nang3 you2 xie2 tong2 ruo4 ， pan1 an4 yi3 zhen4 xuan4 。
- qian2 zhan1 zu2 wei4 dao4 ， xia4 kui1 yi4 xian1 zhuan3 。
- chao2 lai2 jing1 yun2 gen1 ， chen2 si1 qi3 qing1 xian4 。
- ye3 fu1 san1 er4 bei4 ， zou3 guo4 ji2 wu1 jian4 。
- fu3 yang3 er4 shi2 nian2 ， jin1 lao3 huai2 xi1 jian4 。

## 注释

## 译文

## 赏析
