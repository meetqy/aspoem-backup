---
id: yang-wan-li-you-pu-jian-cheng-zhou-shuai-cai-cao-zhang-bo
title: 游蒲澗呈周帥蔡漕張舶
titlePinyin: you2 pu2 jian4 cheng2 zhou1 shuai4 cai4 cao2 zhang1 bo2
titleSlug: you-pu-jian-cheng-zhou-shuai-cai-cao-zhang-bo
author: 楊萬里
authorPinyin: yang2 wan4 li3
authorSlug: yang-wan-li
dynasty: 宋
dynastyPinyin: song4
dynastySlug: song
tags: []
---

## 正文

- 勝日從公蒲澗游，萬壑聲滿千崖秋。
- 一逕如蛇三百曲，繞盡山腹到山頭。
- 穹巖千仞欹欲裂，仰看飛泉瀉雲窟。
- 鏘成環佩奏成琴，濺作珠璣霏作雪。
- 步穿危磴攀蒼藤，忽上穹巖頂上行。
- 人在半天泉在井，不敢下瞰惟聞聲。
- 只怪前驅深不見，須臾却向前山轉。
- 海風吹袖萬丈長，海水去人一弓遠。
- 老僧雲卧晏未興，先遣長松夾道迎。
- 小參古殿黄面老，不見舊日安期生。
- 景泰上方半堵壁，城中望之雪山白。
- 却從景泰望城中，曉日樓臺煥金碧。
- 君不見中流千金博一壺，不如游山饑時粥一盂。
- 金印繫肘大如斗，不如游山倦時一杯酒。
- 安期飛昇今幾年，祖龍不是不求仙。
- 至今年年七月二十五，傾城游人來訪古。

## 拼音

- sheng4 ri4 cong2 gong1 pu2 jian4 you2 ， wan4 he4 sheng1 man3 qian1 ya2 qiu1 。
- yi2 jing4 ru2 she2 san1 bai3 qu3 ， rao4 jin4 shan1 fu4 dao4 shan1 tou2 。
- qiong2 yan2 qian1 ren4 qi1 yu4 lie4 ， yang3 kan4 fei1 quan2 xie4 yun2 ku1 。
- qiang1 cheng2 huan2 pei4 zou4 cheng2 qin2 ， jian4 zuo4 zhu1 ji1 fei1 zuo4 xue3 。
- bu4 chuan1 wei1 deng4 pan1 cang1 teng2 ， hu1 shang4 qiong2 yan2 ding3 shang4 xing2 。
- ren2 zai4 ban4 tian1 quan2 zai4 jing3 ， bu4 gan3 xia4 kan4 wei2 wen2 sheng1 。
- zhi1 guai4 qian2 qu1 shen1 bu2 jian4 ， xu1 yu2 que4 xiang4 qian2 shan1 zhuan3 。
- hai3 feng1 chui1 xiu4 wan4 zhang4 chang2 ， hai3 shui3 qu4 ren2 yi4 gong1 yuan3 。
- lao3 seng1 yun2 wo4 yan4 wei4 xing1 ， xian1 qian3 chang2 song1 jia1 dao4 ying2 。
- xiao3 can1 gu3 dian4 huang2 mian4 lao3 ， bu2 jian4 jiu4 ri4 an1 qi1 sheng1 。
- jing3 tai4 shang4 fang1 ban4 du3 bi4 ， cheng2 zhong1 wang4 zhi1 xue3 shan1 bai2 。
- que4 cong2 jing3 tai4 wang4 cheng2 zhong1 ， xiao3 ri4 lou2 tai2 huan4 jin1 bi4 。
- jun1 bu2 jian4 zhong1 liu2 qian1 jin1 bo2 yi4 hu2 ， bu4 ru2 you2 shan1 ji1 shi2 zhou1 yi4 yu2 。
- jin1 yin4 xi4 zhou3 da4 ru2 dou4 ， bu4 ru2 you2 shan1 juan4 shi2 yi4 bei1 jiu3 。
- an1 qi1 fei1 sheng1 jin1 ji1 nian2 ， zu3 long2 bu2 shi4 bu4 qiu2 xian1 。
- zhi4 jin1 nian2 nian2 qi1 yue4 er4 shi2 wu3 ， qing1 cheng2 you2 ren2 lai2 fang3 gu3 。

## 注释

## 译文

## 赏析
