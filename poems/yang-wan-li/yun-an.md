---
id: yang-wan-li-yun-an
title: 筠庵
titlePinyin: yun2 an1
titleSlug: yun-an
author: 楊萬里
authorPinyin: yang2 wan4 li3
authorSlug: yang-wan-li
dynasty: 唐
dynastyPinyin: tang2
dynastySlug: tang
tags: [] 
---

## 正文

- 故老談李僊，晉日上寥廓。
- 隨身無長物，止跨一隻鶴。
- 鶴本非胎生，古卵尚遺殻。
- 千年石似堅，覆在鳳山脚。
- 寒宵晦風雨，神光照巖壑。
- 犬嘷雞夜鳴，龍泣人寢愕。
- 祇今筠庵是，因物非繩削。
- 當時菢破處，作門不關鑰。
- 蓋以一把茅，聊以護霜雹。
- 遐瞻如釣翁，蓑衣逐層著。
- 我來驗幽討，意尚疑諺謔。
- 霧中披羽衣，砌下脫芒屩。
- 入戶環仰觀，中空生響諾。
- 不見朱頂雛，猶存雪色膜。
- 松梢雙老鸛，戛然下簷角。
- 老夫忽心驚，不敢小盤礴。

## 拼音

- gu4 lao3 tan2 li3 xian1 ， jin4 ri4 shang4 liao2 kuo4 。
- sui2 shen1 wu2 chang2 wu4 ， zhi3 kua4 yi4 zhi1 he4 。
- he4 ben3 fei1 tai1 sheng1 ， gu3 luan3 shang4 yi2 qiao4 。
- qian1 nian2 shi2 si4 jian1 ， fu4 zai4 feng4 shan1 jiao3 。
- han2 xiao1 hui4 feng1 yu3 ， shen2 guang1 zhao4 yan2 he4 。
- quan3 hao2 ji1 ye4 ming2 ， long2 qi4 ren2 qin3 e4 。
- qi2 jin1 yun2 an1 shi4 ， yin1 wu4 fei1 sheng2 xiao1 。
- dang1 shi2 bao4 po4 chu3 ， zuo4 men2 bu4 guan1 yue4 。
- gai4 yi3 yi4 ba3 mao2 ， liao2 yi3 hu4 shuang1 bao2 。
- xia2 zhan1 ru2 diao4 weng1 ， suo1 yi1 zhu2 ceng2 zhu4 。
- wo3 lai2 yan4 you1 tao3 ， yi4 shang4 yi2 yan4 xue4 。
- wu4 zhong1 pi1 yu3 yi1 ， qi4 xia4 tuo1 mang2 jue1 。
- ru4 hu4 huan2 yang3 guan1 ， zhong1 kong1 sheng1 xiang3 nuo4 。
- bu2 jian4 zhu1 ding3 chu2 ， you2 cun2 xue3 se4 mo2 。
- song1 shao1 shuang1 lao3 guan4 ， jia2 ran2 xia4 yan2 jiao3 。
- lao3 fu1 hu1 xin1 jing1 ， bu4 gan3 xiao3 pan2 bo2 。

## 注释

## 译文

## 赏析
