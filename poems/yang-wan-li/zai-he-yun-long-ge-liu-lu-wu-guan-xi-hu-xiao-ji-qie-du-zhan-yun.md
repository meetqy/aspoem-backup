---
id: yang-wan-li-zai-he-yun-long-ge-liu-lu-wu-guan-xi-hu-xiao-ji-qie-du-zhan-yun
title: 再和雲龍歌留陸務觀西湖小集且督戰云
titlePinyin: zai4 he2 yun2 long2 ge1 liu2 lu4 wu4 guan1 xi1 hu2 xiao3 ji2 qie3 du1 zhan4 yun2
titleSlug: zai-he-yun-long-ge-liu-lu-wu-guan-xi-hu-xiao-ji-qie-du-zhan-yun
author: 楊萬里
authorPinyin: yang2 wan4 li3
authorSlug: yang-wan-li
dynasty: 唐
dynastyPinyin: tang2
dynastySlug: tang
tags: [] 
---

## 正文

- 我願身爲雲，東野化爲龍。
- 龍會入淵雲入岫，韓子却要長相逢。
- 作意相尋偏不值，不知今年是何歲。
- 剡藤玉板贈一番，廷珪烏丸灑未乾。
- 乃是故人陸浚儀，詩骨點化黄金丹。
- 謂宜天祿貯劉向，不然亦合雲臺上。
- 却令去索催租錢，枉却清風明月三千篇。
- 夜裝明發走不徹，半篙刺碎嚴灘月。
- 老夫不願萬戶侯，但願與君酒船萬斛同拍浮。
- 老夫不怯故將軍，但怯與君筆陣千里相追奔。
- 少陵浣花舊時屋，太白青山何處墳。
- 二仙死可埋丘阜，二仙生可著韋布。
- 名挂廣寒宮裏樹，非煙非雲亦非霧，長使玉皇掉頭誦渠句。
- 詩府誰得玉𥫽開，詩壇誰授黄鉞來。
- 留君不住君急回，不道西出陽關無此杯。
- 西山金盆儘渠頹，斯游明日方懷哉。

## 拼音

- wo3 yuan4 shen1 wei2 yun2 ， dong1 ye3 hua4 wei2 long2 。
- long2 hui4 ru4 yuan1 yun2 ru4 xiu4 ， han2 zi3 que4 yao4 chang2 xiang1 feng2 。
- zuo4 yi4 xiang1 xun2 pian1 bu4 zhi2 ， bu4 zhi1 jin1 nian2 shi4 he2 sui4 。
- yan3 teng2 yu4 ban3 zeng4 yi4 fan1 ， ting2 gui1 wu1 wan2 sa3 wei4 qian2 。
- nai3 shi4 gu4 ren2 lu4 jun4 yi2 ， shi1 gu3 dian3 hua4 huang2 jin1 dan1 。
- wei4 yi2 tian1 lu4 zhu4 liu2 xiang4 ， bu4 ran2 yi4 he2 yun2 tai2 shang4 。
- que4 ling4 qu4 suo3 cui1 zu1 qian2 ， wang3 que4 qing1 feng1 ming2 yue4 san1 qian1 pian1 。
- ye4 zhuang1 ming2 fa1 zou3 bu2 che4 ， ban4 gao1 ci4 sui4 yan2 tan1 yue4 。
- lao3 fu1 bu2 yuan4 wan4 hu4 hou2 ， dan4 yuan4 yu3 jun1 jiu3 chuan2 wan4 hu2 tong2 pai1 fu2 。
- lao3 fu1 bu2 qie4 gu4 jiang1 jun1 ， dan4 qie4 yu3 jun1 bi3 zhen4 qian1 li3 xiang1 zhui1 ben1 。
- shao3 ling2 huan4 hua1 jiu4 shi2 wu1 ， tai4 bai2 qing1 shan1 he2 chu3 fen2 。
- er4 xian1 si3 ke3 mai2 qiu1 fu4 ， er4 xian1 sheng1 ke3 zhu4 wei2 bu4 。
- ming2 gua4 guang3 han2 gong1 li3 shu4 ， fei1 yan1 fei1 yun2 yi4 fei1 wu4 ， chang2 shi3 yu4 huang2 diao4 tou2 song4 qu2 ju4 。
- shi1 fu3 shui2 de2 yu4 𥫽 kai1 ， shi1 tan2 shui2 shou4 huang2 yue4 lai2 。
- liu2 jun1 bu2 zhu4 jun1 ji2 hui2 ， bu2 dao4 xi1 chu1 yang2 guan1 wu2 ci3 bei1 。
- xi1 shan1 jin1 pen2 jin3 qu2 tui2 ， si1 you2 ming2 ri4 fang1 huai2 zai1 。

## 注释

## 译文

## 赏析
