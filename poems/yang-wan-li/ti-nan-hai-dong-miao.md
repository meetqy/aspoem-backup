---
id: yang-wan-li-ti-nan-hai-dong-miao
title: 題南海東廟
titlePinyin: ti2 nan2 hai3 dong1 miao4
titleSlug: ti-nan-hai-dong-miao
author: 楊萬里
authorPinyin: yang2 wan4 li3
authorSlug: yang-wan-li
dynasty: 宋
dynastyPinyin: song4
dynastySlug: song
tags: []
---

## 正文

- 羅浮山如萬石鍾，一股南走如渴龍。
- 雷奔電邁遮不住，直抵海濱無去處。
- 低頭飲海吐絳霞，舉頭戴著祝融家。
- 珠宮玉室水精殿，萬水一日朝再衙。
- 青山四圍作城郭，海濤半浸青山脚。
- 客來莫上浴日亭，亭上見海君始驚。
- 青山缺處如玉玦，潮頭飛來打雙闕。
- 晴天無雲濺碎雪，天下都無此奇絕。
- 大海更在小海東，西廟不如東廟雄。
- 南來若不到東廟，西京未睹建章宮。
- 海神喜我著綺語，爲我改容收霧雨。
- 乾坤軒豁未能許，小試日光穿漏句。

## 拼音

- luo2 fu2 shan1 ru2 wan4 shi2 zhong1 ， yi4 gu3 nan2 zou3 ru2 ke3 long2 。
- lei2 ben1 dian4 mai4 zhe1 bu2 zhu4 ， zhi2 di3 hai3 bin1 wu2 qu4 chu3 。
- di1 tou2 yin3 hai3 tu3 jiang4 xia2 ， ju3 tou2 dai4 zhu4 zhu4 rong2 jia1 。
- zhu1 gong1 yu4 shi4 shui3 jing1 dian4 ， wan4 shui3 yi2 ri4 chao2 zai4 ya2 。
- qing1 shan1 si4 wei2 zuo4 cheng2 guo1 ， hai3 tao1 ban4 jin4 qing1 shan1 jiao3 。
- ke4 lai2 mo4 shang4 yu4 ri4 ting2 ， ting2 shang4 jian4 hai3 jun1 shi3 jing1 。
- qing1 shan1 que1 chu3 ru2 yu4 jue2 ， chao2 tou2 fei1 lai2 da3 shuang1 que4 。
- qing2 tian1 wu2 yun2 jian4 sui4 xue3 ， tian1 xia4 dou1 wu2 ci3 qi2 jue2 。
- da4 hai3 geng4 zai4 xiao3 hai3 dong1 ， xi1 miao4 bu4 ru2 dong1 miao4 xiong2 。
- nan2 lai2 ruo4 bu2 dao4 dong1 miao4 ， xi1 jing1 wei4 du3 jian4 zhang1 gong1 。
- hai3 shen2 xi3 wo3 zhu4 qi3 yu3 ， wei2 wo3 gai3 rong2 shou1 wu4 yu3 。
- qian2 kun1 xuan1 huo1 wei4 neng2 xu1 ， xiao3 shi4 ri4 guang1 chuan1 lou4 ju4 。

## 注释

## 译文

## 赏析
