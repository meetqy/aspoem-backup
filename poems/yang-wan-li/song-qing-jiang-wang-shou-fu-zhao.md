---
id: yang-wan-li-song-qing-jiang-wang-shou-fu-zhao
title: 送清江王守赴召
titlePinyin: song4 qing1 jiang1 wang2 shou3 fu4 zhao4
titleSlug: song-qing-jiang-wang-shou-fu-zhao
author: 楊萬里
authorPinyin: yang2 wan4 li3
authorSlug: yang-wan-li
dynasty: 宋
dynastyPinyin: song4
dynastySlug: song
tags: []
---

## 正文

- 世言富貴易得家世難，有賢父兄子弟未渠賢。
- 君不見祖孫父子兄與弟，根蘭樹玉枝亦桂。
- 魏晉以來誰子家，只數江淮一王氏。
- 世言淮水若絕渠不昌，不知淮水有絕渠更長。
- 請看南朝到吾宋，中間人物無闕空。
- 有曾有旦繼茂弘，即今紫樞繼子明。
- 昔纔一人今三人，後者玉振前金聲。
- 阿樞更有金玉阿兄子，兩有剛方兼豈弟。
- 清江五馬來自東，三年一日一春風。
- 又聞一節喚歸去，父老攔街遮不住。
- 喚它父老且細聽，朝家也要好公卿。
- 父老莫與朝家爭，打鼓發船催速行。

## 拼音

- shi4 yan2 fu4 gui4 yi4 de2 jia1 shi4 nan2 ， you3 xian2 fu4 xiong1 zi3 di4 wei4 qu2 xian2 。
- jun1 bu2 jian4 zu3 sun1 fu4 zi3 xiong1 yu3 di4 ， gen1 lan2 shu4 yu4 zhi1 yi4 gui4 。
- wei4 jin4 yi3 lai2 shui2 zi3 jia1 ， zhi1 shu4 jiang1 huai2 yi4 wang2 shi4 。
- shi4 yan2 huai2 shui3 ruo4 jue2 qu2 bu4 chang1 ， bu4 zhi1 huai2 shui3 you3 jue2 qu2 geng4 chang2 。
- qing3 kan4 nan2 chao2 dao4 wu2 song4 ， zhong1 jian4 ren2 wu4 wu2 que4 kong1 。
- you3 ceng2 you3 dan4 ji4 mao4 hong2 ， ji2 jin1 zi3 shu1 ji4 zi3 ming2 。
- xi1 cai2 yi4 ren2 jin1 san1 ren2 ， hou4 zhe3 yu4 zhen4 qian2 jin1 sheng1 。
- a1 shu1 geng4 you3 jin1 yu4 a1 xiong1 zi3 ， liang3 you3 gang1 fang1 jian1 qi3 di4 。
- qing1 jiang1 wu3 ma3 lai2 zi4 dong1 ， san1 nian2 yi2 ri4 yi4 chun1 feng1 。
- you4 wen2 yi4 jie2 huan4 gui1 qu4 ， fu4 lao3 lan2 jie1 zhe1 bu2 zhu4 。
- huan4 ta1 fu4 lao3 qie3 xi4 ting1 ， chao2 jia1 ye3 yao4 hao3 gong1 qing1 。
- fu4 lao3 mo4 yu3 chao2 jia1 zheng1 ， da3 gu3 fa1 chuan2 cui1 su4 xing2 。

## 注释

## 译文

## 赏析
