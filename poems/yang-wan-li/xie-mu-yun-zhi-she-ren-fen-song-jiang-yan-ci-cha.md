---
id: yang-wan-li-xie-mu-yun-zhi-she-ren-fen-song-jiang-yan-ci-cha
title: 謝木韞之舍人分送講筵賜茶
titlePinyin: xie4 mu4 yun4 zhi1 she4 ren2 fen1 song4 jiang3 yan2 ci4 cha2
titleSlug: xie-mu-yun-zhi-she-ren-fen-song-jiang-yan-ci-cha
author: 楊萬里
authorPinyin: yang2 wan4 li3
authorSlug: yang-wan-li
dynasty: 唐
dynastyPinyin: tang2
dynastySlug: tang
tags: [] 
---

## 正文

- 吳綾縫囊染菊水，蠻砂塗印題進字。
- 淳熙錫貢新水芽，天珍誤落黄茅地。
- 故人鸞渚紫微郎，金華講徹花草香。
- 宣賜龍焙第一綱，殿上走趨明月璫。
- 御前啜罷三危露，滿袖香煙懷璧去。
- 歸來拈出兩蜿蜒，雷電晦冥驚破柱。
- 北苑龍芽內樣新，銅圍銀範鑄瓊塵。
- 九天寶月霏五雲，玉龍雙舞黄金鱗。
- 老夫平生愛煮茗，十年燒穿折脚鼎。
- 下山汲井得甘冷，上山摘芽得苦硬。
- 何曾夢到龍遊窠，何曾夢喫龍芽茶。
- 故人分送玉川子，春風來自玉皇家。
- 鍛圭椎璧調冰水，烹龍庖鳳搜肝髓。
- 石花紫笋可衙官，赤印白泥牛走爾。
- 故人氣味茶樣清，故人風骨茶樣明。
- 開緘不但似見面，叩之咳唾金石聲。
- 麴生勸人墮巾幘，睡魔遣我拋書冊。
- 老夫七椀病未能，一啜猶堪坐秋夕。

## 拼音

- wu2 ling2 feng2 nang2 ran3 ju2 shui3 ， man2 sha1 tu2 yin4 ti2 jin4 zi4 。
- chun2 xi1 xi1 gong4 xin1 shui3 ya2 ， tian1 zhen1 wu4 luo4 huang2 mao2 di4 。
- gu4 ren2 luan2 zhu3 zi3 wei1 lang2 ， jin1 hua2 jiang3 che4 hua1 cao3 xiang1 。
- xuan1 ci4 long2 bei4 di4 yi1 gang1 ， dian4 shang4 zou3 qu1 ming2 yue4 dang1 。
- yu4 qian2 chuo4 ba4 san1 wei1 lu4 ， man3 xiu4 xiang1 yan1 huai2 bi4 qu4 。
- gui1 lai2 nian1 chu1 liang3 wan1 yan2 ， lei2 dian4 hui4 ming2 jing1 po4 zhu4 。
- bei3 yuan4 long2 ya2 nei4 yang4 xin1 ， tong2 wei2 yin2 fan4 zhu4 qiong2 chen2 。
- jiu3 tian1 bao3 yue4 fei1 wu3 yun2 ， yu4 long2 shuang1 wu3 huang2 jin1 lin2 。
- lao3 fu1 ping2 sheng1 ai4 zhu3 ming2 ， shi2 nian2 shao1 chuan1 zhe2 jiao3 ding3 。
- xia4 shan1 ji2 jing3 de2 gan1 leng3 ， shang4 shan1 zhai1 ya2 de2 ku3 ying4 。
- he2 ceng2 meng4 dao4 long2 you2 ke1 ， he2 ceng2 meng4 chi1 long2 ya2 cha2 。
- gu4 ren2 fen1 song4 yu4 chuan1 zi3 ， chun1 feng1 lai2 zi4 yu4 huang2 jia1 。
- duan4 gui1 zhui1 bi4 diao4 bing1 shui3 ， peng1 long2 pao2 feng4 sou1 gan1 sui3 。
- shi2 hua1 zi3 sun3 ke3 ya2 guan1 ， chi4 yin4 bai2 ni2 niu2 zou3 er3 。
- gu4 ren2 qi4 wei4 cha2 yang4 qing1 ， gu4 ren2 feng1 gu3 cha2 yang4 ming2 。
- kai1 jian1 bu2 dan4 si4 jian4 mian4 ， kou4 zhi1 hai1 tuo4 jin1 shi2 sheng1 。
- qu1 sheng1 quan4 ren2 duo4 jin1 ze2 ， shui4 mo2 qian3 wo3 pao1 shu1 ce4 。
- lao3 fu1 qi1 wan3 bing4 wei4 neng2 ， yi2 chuo4 you2 kan1 zuo4 qiu1 xi1 。

## 注释

## 译文

## 赏析
