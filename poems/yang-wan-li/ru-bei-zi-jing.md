---
id: yang-wan-li-ru-bei-zi-jing
title: 入陂子逕
titlePinyin: ru4 bei1 zi3 jing4
titleSlug: ru-bei-zi-jing
author: 楊萬里
authorPinyin: yang2 wan4 li3
authorSlug: yang-wan-li
dynasty: 宋
dynastyPinyin: song4
dynastySlug: song
tags: []
---

## 正文

- 下一嶺，上一嶺，上如登天下如井，人言箇是陂子逕。
- 猿藤逕裏無居民，陂子逕裏無行人。
- 冷風蕭蕭日杲杲，露濕半青半黄草。
- 前日猿藤猶有猿，今此一鳥亦不喧。
- 樹無紅果草無蕊，縱有猿鳥將何餐。
- 兩山如壁岸如削，一逕緣空劣容脚。
- 溪聲千仞撼林壑，崖石欲崩人欲落。
- 來日長峰逕更長，陂子逕荒未是荒。
- 蔣家三逕未入手，嶺南三逕先斷腸。

## 拼音

- xia4 yi4 ling3 ， shang4 yi4 ling3 ， shang4 ru2 deng1 tian1 xia4 ru2 jing3 ， ren2 yan2 ge4 shi4 bei1 zi3 jing4 。
- yuan2 teng2 jing4 li3 wu2 ju1 min2 ， bei1 zi3 jing4 li3 wu2 xing2 ren2 。
- leng3 feng1 xiao1 xiao1 ri4 gao3 gao3 ， lu4 shi1 ban4 qing1 ban4 huang2 cao3 。
- qian2 ri4 yuan2 teng2 you2 you3 yuan2 ， jin1 ci3 yi4 niao3 yi4 bu4 xuan1 。
- shu4 wu2 hong2 guo3 cao3 wu2 rui3 ， zong4 you3 yuan2 niao3 jiang1 he2 can1 。
- liang3 shan1 ru2 bi4 an4 ru2 xiao1 ， yi2 jing4 yuan2 kong1 lie4 rong2 jiao3 。
- xi1 sheng1 qian1 ren4 han4 lin2 he4 ， ya2 shi2 yu4 beng1 ren2 yu4 luo4 。
- lai2 ri4 chang2 feng1 jing4 geng4 chang2 ， bei1 zi3 jing4 huang1 wei4 shi4 huang1 。
- jiang3 jia1 san1 jing4 wei4 ru4 shou3 ， ling3 nan2 san1 jing4 xian1 duan4 chang2 。

## 注释

## 译文

## 赏析
