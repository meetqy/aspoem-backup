---
id: yang-wan-li-ti-xun-reng-zhong-xing-qing-shou-song
title: 題薰陾中興慶壽頌
titlePinyin: ti2 xun1 reng2 zhong1 xing1 qing4 shou4 song4
titleSlug: ti-xun-reng-zhong-xing-qing-shou-song
author: 楊萬里
authorPinyin: yang2 wan4 li3
authorSlug: yang-wan-li
dynasty: 宋
dynastyPinyin: song4
dynastySlug: song
tags: []
---

## 正文

- 炎暉十葉生太皇，即宋光武趙少康。
- 皇穹柱折地無軸，再闢三極紀八荒。
- 與天同仁自同壽，八十萬歲登九九。
- 淳熙天子駕蒼龍，春王三朝領羣后。
- 是時雪花曉尚飄，日華飛來雪即銷。
- 玉巵灧海泛椒柏，寶冊錯錦凋瓊瑶。
- 虞典漢儀照億世，可無鴻筆描天地。
- 下帷窺園幾代孫，濃墨大書三萬字。
- 點竄封禪典引辭，塗改皇武貞符詩。
- 珠璣金玉槌作屑，鑄出夏鼎仍商彝。
- 歧陽石鼓魚貫柳，浯溪石崖非好手。
- 誰將臣陾中興慶壽篇，刻之玉版藏名山，何千萬年千萬年。

## 拼音

- yan2 hui1 shi2 ye4 sheng1 tai4 huang2 ， ji2 song4 guang1 wu3 zhao4 shao4 kang1 。
- huang2 qiong2 zhu4 zhe2 di4 wu2 zhou2 ， zai4 pi4 san1 ji2 ji4 ba1 huang1 。
- yu3 tian1 tong2 ren2 zi4 tong2 shou4 ， ba1 shi2 wan4 sui4 deng1 jiu3 jiu3 。
- chun2 xi1 tian1 zi3 jia4 cang1 long2 ， chun1 wang2 san1 zhao1 ling3 qun2 hou4 。
- shi4 shi2 xue3 hua1 xiao3 shang4 piao1 ， ri4 hua2 fei1 lai2 xue3 ji2 xiao1 。
- yu4 zhi1 yan4 hai3 fan4 jiao1 bai3 ， bao3 ce4 cuo4 jin3 diao1 qiong2 yao2 。
- yu2 dian3 han4 yi2 zhao4 yi4 shi4 ， ke3 wu2 hong2 bi3 miao2 tian1 di4 。
- xia4 wei2 kui1 yuan2 ji1 dai4 sun1 ， nong2 mo4 da4 shu1 san1 wan4 zi4 。
- dian3 cuan4 feng1 shan4 dian3 yin3 ci2 ， tu2 gai3 huang2 wu3 zhen1 fu2 shi1 。
- zhu1 ji1 jin1 yu4 chui2 zuo4 xie4 ， zhu4 chu1 xia4 ding3 reng2 shang1 yi2 。
- qi2 yang2 shi2 gu3 yu2 guan4 liu3 ， wu2 xi1 shi2 ya2 fei1 hao3 shou3 。
- shui2 jiang1 chen2 reng2 zhong1 xing1 qing4 shou4 pian1 ， ke4 zhi1 yu4 ban3 cang2 ming2 shan1 ， he2 qian1 wan4 nian2 qian1 wan4 nian2 。

## 注释

## 译文

## 赏析
