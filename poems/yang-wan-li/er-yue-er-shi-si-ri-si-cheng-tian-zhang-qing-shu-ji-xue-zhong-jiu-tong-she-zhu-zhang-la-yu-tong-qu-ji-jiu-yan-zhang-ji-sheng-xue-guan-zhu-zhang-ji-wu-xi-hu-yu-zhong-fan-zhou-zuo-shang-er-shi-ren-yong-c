---
id: yang-wan-li-er-yue-er-shi-si-ri-si-cheng-tian-zhang-qing-shu-ji-xue-zhong-jiu-tong-she-zhu-zhang-la-yu-tong-qu-ji-jiu-yan-zhang-ji-sheng-xue-guan-zhu-zhang-ji-wu-xi-hu-yu-zhong-fan-zhou-zuo-shang-er-shi-ren-yong-chi-ri-jiang-shan-li-si-ju-fen-yun-fu-shi-yu-de-rong-zi-cheng-tong-she
title: 二月二十四日寺丞田丈清叔及學中舊同舍諸丈拉予同屈祭酒顔丈幾聖學官諸丈集於西湖雨中泛舟坐上二十人用遲日江山麗四句分韻賦詩余得融字呈同社
titlePinyin: er4 yue4 er4 shi2 si4 ri4 si4 cheng2 tian2 zhang4 qing1 shu1 ji2 xue2 zhong1 jiu4 tong2 she4 zhu1 zhang4 la1 yu3 tong2 qu1 ji4 jiu3 yan2 zhang4 ji1 sheng4 xue2 guan1 zhu1 zhang4 ji2 wu1 xi1 hu2 yu3 zhong1 fan4 zhou1 zuo4 shang4 er4 shi2 ren2 yong4 chi2 ri4 jiang1 shan1 li2 si4 ju4 fen1 yun4 fu4 shi1 yu2 de2 rong2 zi4 cheng2 tong2 she4
titleSlug: er-yue-er-shi-si-ri-si-cheng-tian-zhang-qing-shu-ji-xue-zhong-jiu-tong-she-zhu-zhang-la-yu-tong-qu-ji-jiu-yan-zhang-ji-sheng-xue-guan-zhu-zhang-ji-wu-xi-hu-yu-zhong-fan-zhou-zuo-shang-er-shi-ren-yong-chi-ri-jiang-shan-li-si-ju-fen-yun-fu-shi-yu-de-rong-zi-cheng-tong-she
author: 楊萬里
authorPinyin: yang2 wan4 li3
authorSlug: yang-wan-li
dynasty: 唐
dynastyPinyin: tang2
dynastySlug: tang
tags: [] 
---

## 正文

- 正月一度游玉壺，二月一度游真珠。
- 是時新霽曉光初，西湖獻狀無遺餘。
- 君王予告作寒食，來看孤山海棠色。
- 海棠落盡孤山空，湖上模糊眼中黑。
- 夜來三更湖月明，羣仙下墮嬉殊庭。
- 東坡和靖相先後，李成郭熙在左右。
- 惠崇捧硯大如箕，大年落筆疾於飛。
- 磨墨爲雲灑爲雨，湖波掀舞山傾欹。
- 畫作西湖煙雨障，今晨掛在孤山上。
- 同來諸彥文章公，不數錢起兼吳融。
- 何如玉船一舉百分滿，一笑千峰煙雨散。

## 拼音

- zheng1 yue4 yi2 du4 you2 yu4 hu2 ， er4 yue4 yi2 du4 you2 zhen1 zhu1 。
- shi4 shi2 xin1 ji4 xiao3 guang1 chu1 ， xi1 hu2 xian4 zhuang4 wu2 yi2 yu2 。
- jun1 wang2 yu3 gao4 zuo4 han2 shi2 ， lai2 kan4 gu1 shan1 hai3 tang2 se4 。
- hai3 tang2 luo4 jin4 gu1 shan1 kong1 ， hu2 shang4 mo2 hu0 yan3 zhong1 hei1 。
- ye4 lai2 san1 geng1 hu2 yue4 ming2 ， qun2 xian1 xia4 duo4 xi1 shu1 ting2 。
- dong1 po1 he2 jing4 xiang1 xian1 hou4 ， li3 cheng2 guo1 xi1 zai4 zuo3 you4 。
- hui4 chong2 peng3 yan4 da4 ru2 ji1 ， da4 nian2 luo4 bi3 ji2 wu1 fei1 。
- mo2 mo4 wei2 yun2 sa3 wei2 yu3 ， hu2 bo1 xian1 wu3 shan1 qing1 qi1 。
- hua4 zuo4 xi1 hu2 yan1 yu3 zhang4 ， jin1 chen2 gua4 zai4 gu1 shan1 shang4 。
- tong2 lai2 zhu1 yan4 wen2 zhang1 gong1 ， bu2 shu4 qian2 qi3 jian1 wu2 rong2 。
- he2 ru2 yu4 chuan2 yi4 ju3 bai3 fen1 man3 ， yi2 xiao4 qian1 feng1 yan1 yu3 san4 。

## 注释

## 译文

## 赏析
