---
id: yang-wan-li-yan-ling-huai-gu-lan-ling-ling
title: 延陵懷古 蘭陵令
titlePinyin: yan2 ling2 huai2 gu3   lan2 ling2 ling4
titleSlug: yan-ling-huai-gu-lan-ling-ling
author: 楊萬里
authorPinyin: yang2 wan4 li3
authorSlug: yang-wan-li
dynasty: 宋
dynastyPinyin: song4
dynastySlug: song
tags: []
---

## 正文

- 密雲兮終風，健順閉兮罔寸蹊之通。
- 喟葵丘踐土而迹熄兮，矧冀方岐山之與逢。
- 單棠谿以鑄兵兮，靡遺蒲於董澤。
- 燕簴無趾而造齊廟兮，楚甿而秦其魄。
- 鬭六王於一說兮，微儀衍之舌而不國。
- 嗟若先生兮，雞知時之不如。
- 儲唐虞之故冕兮，鬻洙泗之敝裾。
- 乘方輪與折軸兮，欲先鞭而疾驅。
- 豈不家捐而人棄兮，載之萬世之亨衢。
- 繄素王兮中都，若蘭陵兮聖之徒。
- 征九伯而佩六印兮，晞二邑宰而不得俱。
- 儻不欲以天球玉磬而貿康瓠兮，嗟爾後死者其舍諸。

## 拼音

- mi4 yun2 xi1 zhong1 feng1 ， jian4 shun4 bi4 xi1 wang3 cun4 qi1 zhi1 tong1 。
- kui4 kui2 qiu1 jian4 tu3 er2 ji4 xi1 xi1 ， shen3 ji4 fang1 qi2 shan1 zhi1 yu3 feng2 。
- dan1 tang2 xi1 yi3 zhu4 bing1 xi1 ， mi2 yi2 pu2 wu1 dong3 ze2 。
- yan4 ju4 wu2 zhi3 er2 zao4 qi2 miao4 xi1 ， chu3 meng2 er2 qin2 qi2 po4 。
- dou4 liu4 wang2 wu1 yi4 shuo1 xi1 ， wei1 yi2 yan3 zhi1 she2 er2 bu4 guo2 。
- jie1 ruo4 xian1 sheng0 xi1 ， ji1 zhi1 shi2 zhi1 bu4 ru2 。
- chu3 tang2 yu2 zhi1 gu4 mian3 xi1 ， yu4 zhu1 si4 zhi1 bi4 ju1 。
- cheng2 fang1 lun2 yu3 zhe2 zhou2 xi1 ， yu4 xian1 bian1 er2 ji2 qu1 。
- qi3 bu4 jia1 juan1 er2 ren2 qi4 xi1 ， zai4 zhi1 wan4 shi4 zhi1 heng1 qu2 。
- yi1 su4 wang2 xi1 zhong1 du1 ， ruo4 lan2 ling2 xi1 sheng4 zhi1 tu2 。
- zheng1 jiu3 bo2 er2 pei4 liu4 yin4 xi1 ， xi1 er4 yi4 zai3 er2 bu4 de2 ju4 。
- tang3 bu2 yu4 yi3 tian1 qiu2 yu4 qing4 er2 mao4 kang1 hu4 xi1 ， jie1 er3 hou4 si3 zhe3 qi2 she4 zhu1 。

## 注释

## 译文

## 赏析
