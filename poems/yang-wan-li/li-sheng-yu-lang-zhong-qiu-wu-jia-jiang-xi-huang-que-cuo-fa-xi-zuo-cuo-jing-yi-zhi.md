---
id: yang-wan-li-li-sheng-yu-lang-zhong-qiu-wu-jia-jiang-xi-huang-que-cuo-fa-xi-zuo-cuo-jing-yi-zhi
title: 李聖俞郎中求吾家江西黄雀醝法戲作醝經遺之
titlePinyin: li3 sheng4 yu2 lang2 zhong1 qiu2 wu2 jia1 jiang1 xi1 huang2 que4 cuo1 fa3 xi4 zuo4 cuo1 jing1 yi2 zhi1
titleSlug: li-sheng-yu-lang-zhong-qiu-wu-jia-jiang-xi-huang-que-cuo-fa-xi-zuo-cuo-jing-yi-zhi
author: 楊萬里
authorPinyin: yang2 wan4 li3
authorSlug: yang-wan-li
dynasty: 宋
dynastyPinyin: song4
dynastySlug: song
tags: []
---

## 正文

- 江夏無雙小道士，一丘一壑長避世。
- 裁雲縫霧作羽衣，蘆花柳綿當裘袂。
- 身騎鴻鵠太液池，脚踏金蟇攀桂枝。
- 渴飲南陽菊潭水，饑啄藍田栗玉芝。
- 今年天田秋大熟，紫皇遣刈神倉穀。
- 一雙鳬舄墮雲羅，夜隨弋人卧茅屋。
- 賣身不直程將軍，却與彭越俱策勳。
- 解衣戲入玉壺底，壺中別是一乾坤。
- 水精鹽山兩岐麥，身在椒蘭衆香國。
- 玉條脫下澡凝脂，金叵羅中酌瓊液。
- 平生學仙不學禪，刳心洗髓糟床邊。
- 諸公俎豆驚四筵，猶得留侯借箸前。
- 昔爲飛仙今酒仙，更入太史滑稽篇。

## 拼音

- jiang1 xia4 wu2 shuang1 xiao3 dao4 shi0 ， yi4 qiu1 yi2 he4 chang2 bi4 shi4 。
- cai2 yun2 feng2 wu4 zuo4 yu3 yi1 ， lu2 hua1 liu3 mian2 dang1 qiu2 mei4 。
- shen1 qi2 hong2 hu2 tai4 ye4 chi2 ， jiao3 ta4 jin1 ma2 pan1 gui4 zhi1 。
- ke3 yin3 nan2 yang2 ju2 tan2 shui3 ， ji1 zhuo2 lan2 tian2 li4 yu4 zhi1 。
- jin1 nian2 tian1 tian2 qiu1 da4 shu2 ， zi3 huang2 qian3 yi4 shen2 cang1 gu3 。
- yi4 shuang1 fu2 xi4 duo4 yun2 luo2 ， ye4 sui2 yi4 ren2 wo4 mao2 wu1 。
- mai4 shen1 bu4 zhi2 cheng2 jiang1 jun1 ， que4 yu3 peng2 yue4 ju4 ce4 xun1 。
- jie3 yi1 xi4 ru4 yu4 hu2 di3 ， hu2 zhong1 bie2 shi4 yi4 qian2 kun1 。
- shui3 jing1 yan2 shan1 liang3 qi2 mai4 ， shen1 zai4 jiao1 lan2 zhong4 xiang1 guo2 。
- yu4 tiao2 tuo1 xia4 zao3 ning2 zhi1 ， jin1 po3 luo2 zhong1 zhuo2 qiong2 ye4 。
- ping2 sheng1 xue2 xian1 bu4 xue2 shan4 ， ku1 xin1 xi3 sui3 zao1 chuang2 bian1 。
- zhu1 gong1 zu3 dou4 jing1 si4 yan2 ， you2 de2 liu2 hou2 jie4 zhu4 qian2 。
- xi1 wei2 fei1 xian1 jin1 jiu3 xian1 ， geng4 ru4 tai4 shi3 hua2 ji1 pian1 。

## 注释

## 译文

## 赏析
