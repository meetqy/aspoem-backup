---
id: yang-wan-li-guo-wu-sha-wang-da-tang-shi-feng
title: 過烏沙望大塘石峰
titlePinyin: guo4 wu1 sha1 wang4 da4 tang2 shi2 feng1
titleSlug: guo-wu-sha-wang-da-tang-shi-feng
author: 楊萬里
authorPinyin: yang2 wan4 li3
authorSlug: yang-wan-li
dynasty: 宋
dynastyPinyin: song4
dynastySlug: song
tags: []
---

## 正文

- 城中長恨不見山，出城見山如等閑。
- 曹溪過了過岑嶺，不惟山粗石仍獷。
- 山如可師癩滿頂，石如陳三癭聯頸。
- 一路令人眼不開，眼開令人悶不醒。
- 烏沙未到一溪橫，水清見底心已清。
- 大塘六峰爭出迎，水精筆架琉璃屏。
- 兩峰玉筍初出土，三峰冰盤飣角黍。
- 一峰新琢金博山，霧作沈煙雲作縷。
- 忽然前岡平截斷，萬丈青尖餘寸許。
- 山神解憐客子愁，平地跳出蒼琳璆。
- 更借天公修月斧，神工一夜忙琱鎪。
- 近看定何者，遠看真可畫。
- 山神自賀應自詫，古來此地無車馬。

## 拼音

- cheng2 zhong1 chang2 hen4 bu2 jian4 shan1 ， chu1 cheng2 jian4 shan1 ru2 deng3 xian2 。
- cao2 xi1 guo4 le0 guo4 cen2 ling3 ， bu4 wei2 shan1 cu1 shi2 reng2 guang3 。
- shan1 ru2 ke3 shi1 lai4 man3 ding3 ， shi2 ru2 chen2 san1 ying3 lian2 jing3 。
- yi2 lu4 ling4 ren2 yan3 bu4 kai1 ， yan3 kai1 ling4 ren2 men4 bu4 xing3 。
- wu1 sha1 wei4 dao4 yi4 xi1 heng2 ， shui3 qing1 jian4 di3 xin1 yi3 qing1 。
- da4 tang2 liu4 feng1 zheng1 chu1 ying2 ， shui3 jing1 bi3 jia4 liu2 li2 ping2 。
- liang3 feng1 yu4 sun3 chu1 chu1 tu3 ， san1 feng1 bing1 pan2 ding4 jiao3 shu3 。
- yi4 feng1 xin1 zhuo2 jin1 bo2 shan1 ， wu4 zuo4 shen3 yan1 yun2 zuo4 lü3 。
- hu1 ran2 qian2 gang1 ping2 jie2 duan4 ， wan4 zhang4 qing1 jian1 yu2 cun4 xu1 。
- shan1 shen2 jie3 lian2 ke4 zi3 chou2 ， ping2 di4 tiao4 chu1 cang1 lin2 qiu2 。
- geng4 jie4 tian1 gong1 xiu1 yue4 fu3 ， shen2 gong1 yi2 ye4 mang2 diao1 sou1 。
- jin4 kan4 ding4 he2 zhe3 ， yuan3 kan4 zhen1 ke3 hua4 。
- shan1 shen2 zi4 he4 ying1 zi4 cha4 ， gu3 lai2 ci3 di4 wu2 ju1 ma3 。

## 注释

## 译文

## 赏析
