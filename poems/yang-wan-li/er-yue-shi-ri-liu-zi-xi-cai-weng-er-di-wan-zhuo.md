---
id: yang-wan-li-er-yue-shi-ri-liu-zi-xi-cai-weng-er-di-wan-zhuo
title: 二月十日留子西材翁二弟晚酌
titlePinyin: er4 yue4 shi2 ri4 liu2 zi3 xi1 cai2 weng1 er4 di4 wan3 zhuo2
titleSlug: er-yue-shi-ri-liu-zi-xi-cai-weng-er-di-wan-zhuo
author: 楊萬里
authorPinyin: yang2 wan4 li3
authorSlug: yang-wan-li
dynasty: 宋
dynastyPinyin: song4
dynastySlug: song
tags: []
---

## 正文

- 丁流迷沉一小炷，聚作香雲散香霧。
- 清尊相屬對花前，政是一年春好處。
- 海棠初試川樣粧，垂絲新出濯錦江。
- 杏花欲落桃李拆，牡丹未拆已國香。
- 酒行莫忙且一盞，一盞一番一行散。
- 徧行九徑却重行，莫遣一花不相見。
- 酒教少酌花多看，看盡千花却深勸。
- 今宵無月不須燈，千樹李花如晝明。

## 拼音

- ding1 liu2 mi2 chen2 yi1 xiao3 zhu4 ， ju4 zuo4 xiang1 yun2 san4 xiang1 wu4 。
- qing1 zun1 xiang1 shu3 dui4 hua1 qian2 ， zheng4 shi4 yi4 nian2 chun1 hao3 chu3 。
- hai3 tang2 chu1 shi4 chuan1 yang4 zhuang1 ， chui2 si1 xin1 chu1 zhuo2 jin3 jiang1 。
- xing4 hua1 yu4 luo4 tao2 li3 chai1 ， mu3 dan1 wei4 chai1 yi3 guo2 xiang1 。
- jiu3 xing2 mo4 mang2 qie3 yi4 zhan3 ， yi4 zhan3 yi4 fan1 yi4 hang2 san4 。
- bian4 xing2 jiu3 jing4 que4 zhong4 xing2 ， mo4 qian3 yi4 hua1 bu4 xiang1 jian4 。
- jiu3 jiao4 shao3 zhuo2 hua1 duo1 kan4 ， kan4 jin4 qian1 hua1 que4 shen1 quan4 。
- jin1 xiao1 wu2 yue4 bu4 xu1 deng1 ， qian1 shu4 li3 hua1 ru2 zhou4 ming2 。

## 注释

## 译文

## 赏析
