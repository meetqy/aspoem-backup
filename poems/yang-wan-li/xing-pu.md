---
id: yang-wan-li-xing-pu
title: 行圃
titlePinyin: xing2 pu3
titleSlug: xing-pu
author: 楊萬里
authorPinyin: yang2 wan4 li3
authorSlug: yang-wan-li
dynasty: 宋
dynastyPinyin: song4
dynastySlug: song
tags: []
---

## 正文

- 飯罷來窺園，晴路忽流水。
- 石子浄無塵，一一濕如洗。
- 夜來元無雨，霜消痕尚爾。
- 穉子有素約，杖屨從我戲。
- 老夫偶獨先，穉子久不至。
- 初心一何樂，中路慘不喜。
- 悵望行復歇，回顧亦三四。
- 行逢木蕖開，攀翻嗅霜蕊。

## 拼音

- fan4 ba4 lai2 kui1 yuan2 ， qing2 lu4 hu1 liu2 shui3 。
- shi2 zi3 jing4 wu2 chen2 ， yi1 yi1 shi1 ru2 xi3 。
- ye4 lai2 yuan2 wu2 yu3 ， shuang1 xiao1 hen2 shang4 er3 。
- zhi4 zi3 you3 su4 yue1 ， zhang4 ju4 cong2 wo3 xi4 。
- lao3 fu1 ou3 du2 xian1 ， zhi4 zi3 jiu3 bu2 zhi4 。
- chu1 xin1 yi4 he2 le4 ， zhong1 lu4 can3 bu4 xi3 。
- chang4 wang4 xing2 fu4 xie1 ， hui2 gu4 yi4 san1 si4 。
- xing2 feng2 mu4 qu2 kai1 ， pan1 fan1 xiu4 shuang1 rui3 。

## 注释

## 译文

## 赏析
