---
id: yang-wan-li-xie-hu-zhou-tai-shou-wang-cheng-zhi-gei-shi-song-bai-hua-chun-zao-xie
title: 謝湖州太守王成之給事送百花春糟蟹
titlePinyin: xie4 hu2 zhou1 tai4 shou3 wang2 cheng2 zhi1 gei3 shi4 song4 bai3 hua1 chun1 zao1 xie4
titleSlug: xie-hu-zhou-tai-shou-wang-cheng-zhi-gei-shi-song-bai-hua-chun-zao-xie
author: 楊萬里
authorPinyin: yang2 wan4 li3
authorSlug: yang-wan-li
dynasty: 宋
dynastyPinyin: song4
dynastySlug: song
tags: []
---

## 正文

- 烏衣巷裏批敕手，整頓乾坤渠儘有。
- 天風吹入水精宮，一夜陽和徧花柳。
- 愛殺苕溪波底雲，揉雲釀出蒲萄春。
- 更挼百花作香塵，小槽濺破真珠痕。
- 一杯吸盡太湖月，郡齋忽念山中客。
- 遠澆白首草玄人，伯雅仲雅俱清絕。
- 一介不肯遣長鬚，却遣郭索持尺書。
- 二執戈者爭走趨，登彼糟丘勸腹腴，可憐郭索與陸諝。
- 不傍貴人熱門戶，却訪誠齋老病翁，多謝苕溪賢地主。

## 拼音

- wu1 yi1 xiang4 li3 pi1 chi4 shou3 ， zheng3 dun4 qian2 kun1 qu2 jin3 you3 。
- tian1 feng1 chui1 ru4 shui3 jing1 gong1 ， yi2 ye4 yang2 he2 bian4 hua1 liu3 。
- ai4 sha1 tiao2 xi1 bo1 di3 yun2 ， rou2 yun2 niang4 chu1 pu2 tao2 chun1 。
- geng4 ruo2 bai3 hua1 zuo4 xiang1 chen2 ， xiao3 cao2 jian4 po4 zhen1 zhu1 hen2 。
- yi4 bei1 xi1 jin4 tai4 hu2 yue4 ， jun4 zhai1 hu1 nian4 shan1 zhong1 ke4 。
- yuan3 jiao1 bai2 shou3 cao3 xuan2 ren2 ， bo2 ya3 zhong4 ya3 ju4 qing1 jue2 。
- yi2 jie4 bu4 ken3 qian3 chang2 xu1 ， que4 qian3 guo1 suo3 chi2 chi3 shu1 。
- er4 zhi2 ge1 zhe3 zheng1 zou3 qu1 ， deng1 bi3 zao1 qiu1 quan4 fu4 yu2 ， ke3 lian2 guo1 suo3 yu3 lu4 xu1 。
- bu2 bang4 gui4 ren2 re4 men2 hu4 ， que4 fang3 cheng2 zhai1 lao3 bing4 weng1 ， duo1 xie4 tiao2 xi1 xian2 di4 zhu3 。

## 注释

## 译文

## 赏析
