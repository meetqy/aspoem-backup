---
id: yang-wan-li-ceng-shu-qian-ai-ci
title: 曾叔謙哀辭
titlePinyin: ceng2 shu1 qian1 ai1 ci2
titleSlug: ceng-shu-qian-ai-ci
author: 楊萬里
authorPinyin: yang2 wan4 li3
authorSlug: yang-wan-li
dynasty: 宋
dynastyPinyin: song4
dynastySlug: song
tags: []
---

## 正文

- 歲紹興之壬午兮，余負丞於零陵。
- 汩夫君之南征兮，臨二松之寒廳。
- 聞跫然於逃虛兮，辭未接而情親。
- 分一日之光景兮，載鴟夷乎吾與行。
- 沛吾擊其蘭橈兮，亂湘江以揚舲。
- 維余笮於愚溪兮，叩柳子之柴荆。
- 陟西山以茹芳兮，降鈷鉧以漱泠。
- 風吹衣以拂雲兮，舉手攬乎南斗之星。
- 君與我其俱醉兮，夜解手於丘亭。
- 余未幾而北歸兮，君忽返乎銘旌。
- 曾合離之俛仰兮，奄古今乎死生。
- 羌夫君之淵偉兮，允江山之載英。
- 蔚豫章之離奇兮，森楩梓其崢嶸。
- 自拱把而培溉兮，俟百圍乎千尋。
- 崒雪山與冰谷兮，凜霜影而雨聲。
- 細猶堪於薄櫨兮，豈大者之不可杗。
- 仰神臯於太紫兮，矩厚載而規圜。
- 清屹建章以亙明光兮，連蕙草與蘭林。
- 詔班爾以駿奔兮，旁搜巖崖之欹傾。
- 締皇居及帝室兮，將涓休乎落吾成。
- 蹇棟榦槁乾於空山兮，匠不獲以督繩。
- 紛后皇之揠材兮，壑何幽之不徵。
- 喟一擷而萬捐兮，夫孰有遭而無營。
- 君方舍斯世而去之兮，豈達欣而窮憎。
- 耿精爽之未泯兮，嗤彼啄腐而吞腥。
- 裁斯文以寄哀兮，聊復寫久要平生之情。

## 拼音

- sui4 shao4 xing1 zhi1 ren2 wu3 xi1 ， yu2 fu4 cheng2 wu1 ling2 ling2 。
- gu3 fu1 jun1 zhi1 nan2 zheng1 xi1 ， lin2 er4 song1 zhi1 han2 ting1 。
- wen2 qiong2 ran2 wu1 tao2 xu1 xi1 ， ci2 wei4 jie1 er2 qing2 qin1 。
- fen1 yi2 ri4 zhi1 guang1 jing3 xi1 ， zai4 chi1 yi2 hu1 wu2 yu3 xing2 。
- pei4 wu2 ji1 qi2 lan2 rao2 xi1 ， luan4 xiang1 jiang1 yi3 yang2 ling2 。
- wei2 yu2 ze2 wu1 yu2 xi1 xi1 ， kou4 liu3 zi3 zhi1 chai2 jing1 。
- zhi4 xi1 shan1 yi3 ru2 fang1 xi1 ， jiang4 gu3 mu3 yi3 shu4 ling2 。
- feng1 chui1 yi1 yi3 fu2 yun2 xi1 ， ju3 shou3 lan3 hu1 nan2 dou3 zhi1 xing1 。
- jun1 yu3 wo3 qi2 ju4 zui4 xi1 ， ye4 jie3 shou3 wu1 qiu1 ting2 。
- yu2 wei4 ji1 er2 bei3 gui1 xi1 ， jun1 hu1 fan3 hu1 ming2 jing1 。
- ceng2 he2 li2 zhi1 fu3 yang3 xi1 ， yan3 gu3 jin1 hu1 si3 sheng1 。
- qiang1 fu1 jun1 zhi1 yuan1 wei3 xi1 ， yun3 jiang1 shan1 zhi1 zai4 ying1 。
- wei4 yu4 zhang1 zhi1 li2 qi2 xi1 ， sen1 pian2 zi3 qi2 zheng1 rong2 。
- zi4 gong3 ba3 er2 pei2 gai4 xi1 ， si4 bai3 wei2 hu1 qian1 xun2 。
- zu2 xue3 shan1 yu3 bing1 gu3 xi1 ， lin3 shuang1 ying3 er2 yu3 sheng1 。
- xi4 you2 kan1 wu1 bao2 lu2 xi1 ， qi3 da4 zhe3 zhi1 bu4 ke3 mang2 。
- yang3 shen2 gao1 wu1 tai4 zi3 xi1 ， ju3 hou4 zai4 er2 gui1 huan2 。
- qing1 yi4 jian4 zhang1 yi3 gen4 ming2 guang1 xi1 ， lian2 hui4 cao3 yu3 lan2 lin2 。
- zhao4 ban1 er3 yi3 jun4 ben1 xi1 ， pang2 sou1 yan2 ya2 zhi1 qi1 qing1 。
- di4 huang2 ju1 ji2 di4 shi4 xi1 ， jiang1 juan1 xiu1 hu1 luo4 wu2 cheng2 。
- jian3 dong4 gan4 gao3 qian2 wu1 kong1 shan1 xi1 ， jiang4 bu2 huo4 yi3 du1 sheng2 。
- fen1 hou4 huang2 zhi1 ya4 cai2 xi1 ， he4 he2 you1 zhi1 bu4 zhi3 。
- kui4 yi4 xie2 er2 wan4 juan1 xi1 ， fu1 shu2 you3 zao1 er2 wu2 ying2 。
- jun1 fang1 she4 si1 shi4 er2 qu4 zhi1 xi1 ， qi3 da2 xin1 er2 qiong2 zeng1 。
- geng3 jing1 shuang3 zhi1 wei4 min3 xi1 ， chi1 bi3 zhuo2 fu3 er2 tun1 xing1 。
- cai2 si1 wen2 yi3 ji4 ai1 xi1 ， liao2 fu4 xie3 jiu3 yao4 ping2 sheng1 zhi1 qing2 。

## 注释

## 译文

## 赏析
