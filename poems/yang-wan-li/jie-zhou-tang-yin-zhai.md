---
id: yang-wan-li-jie-zhou-tang-yin-zhai
title: 解舟棠陰砦
titlePinyin: jie3 zhou1 tang2 yin1 zhai4
titleSlug: jie-zhou-tang-yin-zhai
author: 楊萬里
authorPinyin: yang2 wan4 li3
authorSlug: yang-wan-li
dynasty: 宋
dynastyPinyin: song4
dynastySlug: song
tags: []
---

## 正文

- 湖盡有殘渺，情知無博瀾。
- 縱眺猶杳空，至竟濟者安。
- 回思遇險時，分晷過亦難。
- 亦豈有奇畫，死生聽之天。
- 安知天矜否，此外無控摶。
- 一風動旬月，三日忽自闌。
- 未涉浪自怖，既涉焉用驩。
- 畏塗已數踐，老命偶再全。
- 還家切勿訴，空遺兒女潸。
- 亦勿訴同列，同列已預言。

## 拼音

- hu2 jin4 you3 can2 miao3 ， qing2 zhi1 wu2 bo2 lan2 。
- zong4 tiao4 you2 yao3 kong1 ， zhi4 jing4 ji4 zhe3 an1 。
- hui2 si1 yu4 xian3 shi2 ， fen1 gui3 guo4 yi4 nan2 。
- yi4 qi3 you3 qi2 hua4 ， si3 sheng1 ting1 zhi1 tian1 。
- an1 zhi1 tian1 jin1 fou3 ， ci3 wai4 wu2 kong4 tuan2 。
- yi4 feng1 dong4 xun2 yue4 ， san1 ri4 hu1 zi4 lan2 。
- wei4 she4 lang4 zi4 bu4 ， ji4 she4 yan1 yong4 huan1 。
- wei4 tu2 yi3 shu4 jian4 ， lao3 ming4 ou3 zai4 quan2 。
- huan2 jia1 qie4 wu4 su4 ， kong1 yi2 er2 nü3 shan1 。
- yi4 wu4 su4 tong2 lie4 ， tong2 lie4 yi3 yu4 yan2 。

## 注释

## 译文

## 赏析
