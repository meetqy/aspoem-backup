---
id: yang-wan-li-ci-dong-po-xian-sheng-yong-liu-yi-xian-sheng-xue-shi-lu-ling-gui-zi-er-shi-yun-jiu-jin-yu-yue-li-mei-lian-xu-bai-wu-e-he-deng-zi-xin-tian-fang-dai-ying-xue-gao-wo-nie-zhan-zhi-lei-yi-qie-jin-zhi
title: 次東坡先生用六一先生雪詩律令龜字二十韻舊禁玉月梨梅練絮白舞鵝鶴等字新添訪戴映雪高卧齧氈之類一切禁之
titlePinyin: ci4 dong1 po1 xian1 sheng0 yong4 liu4 yi1 xian1 sheng0 xue3 shi1 lü4 ling4 gui1 zi4 er4 shi2 yun4 jiu4 jin4 yu4 yue4 li2 mei2 lian4 xu4 bai2 wu3 e2 he4 deng3 zi4 xin1 tian1 fang3 dai4 ying4 xue3 gao1 wo4 nie4 zhan1 zhi1 lei4 yi2 qie4 jin4 zhi1
titleSlug: ci-dong-po-xian-sheng-yong-liu-yi-xian-sheng-xue-shi-lu-ling-gui-zi-er-shi-yun-jiu-jin-yu-yue-li-mei-lian-xu-bai-wu-e-he-deng-zi-xin-tian-fang-dai-ying-xue-gao-wo-nie-zhan-zhi-lei-yi-qie-jin-zhi
author: 楊萬里
authorPinyin: yang2 wan4 li3
authorSlug: yang-wan-li
dynasty: 宋
dynastyPinyin: song4
dynastySlug: song
tags: []
---

## 正文

- 病身柴立手亦龜，不要人憐天得知。
- 一寒度夕抵度歲，惡風更將乾雨吹。
- 作祥只解誑饑腹，催老偏工欺短髭。
- 透屋旋生衾裏鐵，隔窗也送硯中澌。
- 攬衣起看端不惡，兩耳已作凍菌危。
- 似明還暗靜復響，索我黄絹揮烏絲。
- 誤喜家貧屋驟富，不道天巧人能爲。
- 忽思向來旅京國，瘦馬斷鞭包袖持。
- 紅金何曾夢得見，繭生脚底粟生肌。
- 殘杯冷炙自無分，不是不肯叩富兒。
- 獨立西湖望東海，海神駕雪初來時。
- 眼花只怪失天地，風橫併作翻簾幃。
- 飛來峰在水仙國，九里松無塵土姿。
- 只欠杖頭聘歡伯，安得醉倒衣淋漓。
- 猶遭天子呼野客，催班聲裏趨丹墀。
- 如今四壁一破褐，雪花密密巾披披。
- 詩肩渾作遠嶺瘦，詩思浪與春江馳。
- 茅柴乞暖却得冷，聊復爾耳三兩巵。
- 東坡逸足電雹去，天馬肯放氂牛隨。
- 君不見溧陽縣裏一老尉，一句曾饒韓退之。

## 拼音

- bing4 shen1 chai2 li4 shou3 yi4 gui1 ， bu2 yao4 ren2 lian2 tian1 de2 zhi1 。
- yi4 han2 du4 xi1 di3 du4 sui4 ， e4 feng1 geng4 jiang1 qian2 yu3 chui1 。
- zuo4 xiang2 zhi1 jie3 kuang2 ji1 fu4 ， cui1 lao3 pian1 gong1 qi1 duan3 zi1 。
- tou4 wu1 xuan2 sheng1 qin1 li3 tie3 ， ge2 chuang1 ye3 song4 yan4 zhong1 si1 。
- lan3 yi1 qi3 kan4 duan1 bu2 e4 ， liang3 er3 yi3 zuo4 dong4 jun1 wei1 。
- si4 ming2 huan2 an4 jing4 fu4 xiang3 ， suo3 wo3 huang2 juan4 hui1 wu1 si1 。
- wu4 xi3 jia1 pin2 wu1 zhou4 fu4 ， bu2 dao4 tian1 qiao3 ren2 neng2 wei2 。
- hu1 si1 xiang4 lai2 lü3 jing1 guo2 ， shou4 ma3 duan4 bian1 bao1 xiu4 chi2 。
- hong2 jin1 he2 ceng2 meng4 de2 jian4 ， jian3 sheng1 jiao3 di3 su4 sheng1 ji1 。
- can2 bei1 leng3 zhi4 zi4 wu2 fen1 ， bu2 shi4 bu4 ken3 kou4 fu4 er2 。
- du2 li4 xi1 hu2 wang4 dong1 hai3 ， hai3 shen2 jia4 xue3 chu1 lai2 shi2 。
- yan3 hua1 zhi1 guai4 shi1 tian1 di4 ， feng1 heng2 bing4 zuo4 fan1 lian2 wei2 。
- fei1 lai2 feng1 zai4 shui3 xian1 guo2 ， jiu3 li3 song1 wu2 chen2 tu3 zi1 。
- zhi1 qian4 zhang4 tou2 pin4 huan1 bo2 ， an1 de2 zui4 dao3 yi1 lin2 li2 。
- you2 zao1 tian1 zi3 hu1 ye3 ke4 ， cui1 ban1 sheng1 li3 qu1 dan1 chi2 。
- ru2 jin1 si4 bi4 yi2 po4 he4 ， xue3 hua1 mi4 mi4 jin1 pi1 pi1 。
- shi1 jian1 hun2 zuo4 yuan3 ling3 shou4 ， shi1 si1 lang4 yu3 chun1 jiang1 chi2 。
- mao2 chai2 qi3 nuan3 que4 de2 leng3 ， liao2 fu4 er3 er3 san1 liang3 zhi1 。
- dong1 po1 yi4 zu2 dian4 bao2 qu4 ， tian1 ma3 ken3 fang4 mao2 niu2 sui2 。
- jun1 bu2 jian4 li4 yang2 xian4 li3 yi4 lao3 wei4 ， yi2 ju4 ceng2 rao2 han2 tui4 zhi1 。

## 注释

## 译文

## 赏析
