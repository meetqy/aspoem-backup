---
id: yang-wan-li-ming-fa-bai-sha-tan-wen-bu-gu-you-gan
title: 明發白沙灘聞布穀有感
titlePinyin: ming2 fa1 bai2 sha1 tan1 wen2 bu4 gu3 you3 gan3
titleSlug: ming-fa-bai-sha-tan-wen-bu-gu-you-gan
author: 楊萬里
authorPinyin: yang2 wan4 li3
authorSlug: yang-wan-li
dynasty: 宋
dynastyPinyin: song4
dynastySlug: song
tags: []
---

## 正文

- 提壺勸我飲，杜鵑勸我歸。
- 不如布穀子，勸我勤耘耔。
- 我少貧且賤，不但無置錐。
- 筆耒墾紙田，黑水導墨池。
- 借令字堪煮，識字亦幾希。
- 啼饑如不聞，饑慣自不啼。
- 駿奔三十年，辛勤竟何爲。
- 髮從道塗白，面爲風雪黧。
- 夜來白沙灘，老命輕如絲。
- 洪濤舞一葉，呼天叫神祇。
- 生全乃偶然，人力初何施。
- 曉聞布穀聲，如在故山時。
- 坐令萬感集，初悟半世非。
- 一險靡不悔，數悔庸何追。
- 有田不歸耕，布穀真吾師。

## 拼音

- ti2 hu2 quan4 wo3 yin3 ， du4 jian1 quan4 wo3 gui1 。
- bu4 ru2 bu4 gu3 zi3 ， quan4 wo3 qin2 yun2 zi3 。
- wo3 shao3 pin2 qie3 jian4 ， bu2 dan4 wu2 zhi4 zhui1 。
- bi3 lei3 ken3 zhi3 tian2 ， hei1 shui3 dao3 mo4 chi2 。
- jie4 ling4 zi4 kan1 zhu3 ， shi2 zi4 yi4 ji1 xi1 。
- ti2 ji1 ru2 bu4 wen2 ， ji1 guan4 zi4 bu4 ti2 。
- jun4 ben1 san1 shi2 nian2 ， xin1 qin2 jing4 he2 wei2 。
- fa4 cong2 dao4 tu2 bai2 ， mian4 wei2 feng1 xue3 li2 。
- ye4 lai2 bai2 sha1 tan1 ， lao3 ming4 qing1 ru2 si1 。
- hong2 tao1 wu3 yi2 ye4 ， hu1 tian1 jiao4 shen2 qi2 。
- sheng1 quan2 nai3 ou3 ran2 ， ren2 li4 chu1 he2 shi1 。
- xiao3 wen2 bu4 gu3 sheng1 ， ru2 zai4 gu4 shan1 shi2 。
- zuo4 ling4 wan4 gan3 ji2 ， chu1 wu4 ban4 shi4 fei1 。
- yi4 xian3 mi2 bu4 hui3 ， shu4 hui3 yong1 he2 zhui1 。
- you3 tian2 bu4 gui1 geng1 ， bu4 gu3 zhen1 wu2 shi1 。

## 注释

## 译文

## 赏析
