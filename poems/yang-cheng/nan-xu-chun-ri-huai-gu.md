---
id: yang-cheng-nan-xu-chun-ri-huai-gu
title: 南徐春日懷古
titlePinyin: nan2 xu2 chun1 ri4 huai2 gu3
titleSlug: nan-xu-chun-ri-huai-gu
author: 楊乘
authorPinyin: yang2 cheng2
authorSlug: yang-cheng
dynasty: 唐
dynastyPinyin: tang2
dynastySlug: tang
tags: []
---

## 正文

- 六代驕奢地，三春物象繁。
- 靈湖通漲海，天塹隔中原。
- 曉渡高帆駛，陰風巨艦翻。
- 旌旗西日落，戈甲夏雲屯。
- 豹變資陳武，龍飛擁晉元。
- 風流前事盡，文物舊儀存。
- 邪侮嘗移潤，忠貞幾度冤。
- 興亡山兀兀，今古水渾渾。
- 露滴蜂偷蘂，鶯啼日到軒。
- 酒腸堆麴糵，詩思遶乾坤。
- 愁夢全無蝶，離憂每愧萱。
- 形骸勞大塊，玉石任炎崑。
- 出處寧由己，升沈未足言。
- 且應中聖樂，坐起任昏昏。

## 拼音

- liu4 dai4 jiao1 she1 di4 ， san1 chun1 wu4 xiang4 fan2 。
- ling2 hu2 tong1 zhang3 hai3 ， tian1 qian4 ge2 zhong1 yuan2 。
- xiao3 du4 gao1 fan1 shi3 ， yin1 feng1 ju4 jian4 fan1 。
- jing1 qi2 xi1 ri4 luo4 ， ge1 jia3 xia4 yun2 tun2 。
- bao4 bian4 zi1 chen2 wu3 ， long2 fei1 yong1 jin4 yuan2 。
- feng1 liu2 qian2 shi4 jin4 ， wen2 wu4 jiu4 yi2 cun2 。
- xie2 wu3 chang2 yi2 run4 ， zhong1 zhen1 ji1 du4 yuan1 。
- xing1 wang2 shan1 wu4 wu4 ， jin1 gu3 shui3 hun2 hun2 。
- lu4 di1 feng1 tou1 rui3 ， ying1 ti2 ri4 dao4 xuan1 。
- jiu3 chang2 dui1 qu1 nie4 ， shi1 si1 rao4 qian2 kun1 。
- chou2 meng4 quan2 wu2 die2 ， li2 you1 mei3 kui4 xuan1 。
- xing2 hai2 lao2 da4 kuai4 ， yu4 shi2 ren4 yan2 kun1 。
- chu1 chu3 ning2 you2 ji3 ， sheng1 shen3 wei4 zu2 yan2 。
- qie3 ying1 zhong1 sheng4 le4 ， zuo4 qi3 ren4 hun1 hun1 。

## 注释

## 译文

## 赏析
