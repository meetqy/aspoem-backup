---
id: shi-dao-can-ji-meng
title: 紀夢
titlePinyin: ji4 meng4
titleSlug: ji-meng
author: 釋道璨
authorPinyin: shi4 dao4 can4
authorSlug: shi-dao-can
dynasty: 宋
dynastyPinyin: song4
dynastySlug: song
tags: []
---

## 正文

- 我不識靈溪，夢向溪邊去。
- 溪遶屋頭流，橋通溪上路。
- 軒窗水面開，水清石無數。
- 煮茶僧請詩，茶香竹當戶。
- 花箋暈淺紅，霜毫脫毛兔。
- 引筆信手書，波峭含韻度。
- 置筆喜語客，眼明失沉痼。
- 夢覺秋滿床，殘月挂庭樹。
- 病眩二十年，萬花舞深霧。
- 夢中能楷書，以我心念故。
- 人生孰非夢，百年等是寓。
- 便欲驅車去，傍溪縛茅住。
- 但恐秋雨來，溪深不可渡。

## 拼音

- wo3 bu4 shi2 ling2 xi1 ， meng4 xiang4 xi1 bian1 qu4 。
- xi1 rao4 wu1 tou2 liu2 ， qiao2 tong1 xi1 shang4 lu4 。
- xuan1 chuang1 shui3 mian4 kai1 ， shui3 qing1 shi2 wu2 shu4 。
- zhu3 cha2 seng1 qing3 shi1 ， cha2 xiang1 zhu2 dang1 hu4 。
- hua1 jian1 yun4 qian3 hong2 ， shuang1 hao2 tuo1 mao2 tu4 。
- yin3 bi3 xin4 shou3 shu1 ， bo1 qiao4 han2 yun4 du4 。
- zhi4 bi3 xi3 yu3 ke4 ， yan3 ming2 shi1 chen2 gu4 。
- meng4 jue2 qiu1 man3 chuang2 ， can2 yue4 gua4 ting2 shu4 。
- bing4 xuan4 er4 shi2 nian2 ， wan4 hua1 wu3 shen1 wu4 。
- meng4 zhong1 neng2 kai3 shu1 ， yi3 wo3 xin1 nian4 gu4 。
- ren2 sheng1 shu2 fei1 meng4 ， bai3 nian2 deng3 shi4 yu4 。
- bian4 yu4 qu1 ju1 qu4 ， bang4 xi1 fu4 mao2 zhu4 。
- dan4 kong3 qiu1 yu3 lai2 ， xi1 shen1 bu4 ke3 du4 。

## 注释

## 译文

## 赏析
