---
id: shi-dao-can-he-yu-shan-nan-qian-pan-qing-xi-guan-he
title: 和余山南僉判清溪觀荷
titlePinyin: he2 yu2 shan1 nan2 qian1 pan4 qing1 xi1 guan1 he2
titleSlug: he-yu-shan-nan-qian-pan-qing-xi-guan-he
author: 釋道璨
authorPinyin: shi4 dao4 can4
authorSlug: shi-dao-can
dynasty: 宋
dynastyPinyin: song4
dynastySlug: song
tags: []
---

## 正文

- 東風已老南風急，浪蕊浮花和露泣。
- 翠袖盈盈波上來，相向美人如玉立。
- 軒渠一笑俱動容，彼此一樣冰雪蹤。
- 明珠散不論斛斗，清溪化作驪龍宮。
- 大江以東北山北，時樣新粧皆失色。
- 古心一寸誰得知，江上晚來數峰碧。
- 普天之下率土濱，容著不盡胸中春。
- 濂溪愛花我愛葉，難將此意輕語人。
- 探尋勝處到深杳，兩眼眈眈天地小。
- 不離枝葉見花實，紅白紛紛跡如埽。
- 膝間不著無絃琴，酒中清濁時自斟。
- 興寄超然八方內，身在水流香世界。
- 綠雲冉冉撥不開，樂地可中能許大。
- 中通外直真絕奇，一語能覺千古迷。
- 二百年後誰傳衣，清溪滾滾通濂溪。

## 拼音

- dong1 feng1 yi3 lao3 nan2 feng1 ji2 ， lang4 rui3 fu2 hua1 he2 lu4 qi4 。
- cui4 xiu4 ying2 ying2 bo1 shang4 lai2 ， xiang1 xiang4 mei3 ren2 ru2 yu4 li4 。
- xuan1 qu2 yi2 xiao4 ju4 dong4 rong2 ， bi3 ci3 yi2 yang4 bing1 xue3 zong1 。
- ming2 zhu1 san4 bu2 lun4 hu2 dou4 ， qing1 xi1 hua4 zuo4 li2 long2 gong1 。
- da4 jiang1 yi3 dong1 bei3 shan1 bei3 ， shi2 yang4 xin1 zhuang1 jie1 shi1 se4 。
- gu3 xin1 yi2 cun4 shui2 de2 zhi1 ， jiang1 shang4 wan3 lai2 shu4 feng1 bi4 。
- pu3 tian1 zhi1 xia4 lü4 tu3 bin1 ， rong2 zhu4 bu2 jin4 xiong1 zhong1 chun1 。
- lian2 xi1 ai4 hua1 wo3 ai4 ye4 ， nan2 jiang1 ci3 yi4 qing1 yu3 ren2 。
- tan4 xun2 sheng4 chu3 dao4 shen1 yao3 ， liang3 yan3 dan1 dan1 tian1 di4 xiao3 。
- bu4 li2 zhi1 ye4 jian4 hua1 shi2 ， hong2 bai2 fen1 fen1 ji4 ru2 sao4 。
- xi1 jian4 bu2 zhu4 wu2 xian2 qin2 ， jiu3 zhong1 qing1 zhuo2 shi2 zi4 zhen1 。
- xing1 ji4 chao1 ran2 ba1 fang1 nei4 ， shen1 zai4 shui3 liu2 xiang1 shi4 jie4 。
- lü4 yun2 ran3 ran3 bo1 bu4 kai1 ， le4 di4 ke3 zhong1 neng2 xu1 da4 。
- zhong1 tong1 wai4 zhi2 zhen1 jue2 qi2 ， yi4 yu3 neng2 jue2 qian1 gu3 mi2 。
- er4 bai3 nian2 hou4 shui2 chuan2 yi1 ， qing1 xi1 gun3 gun3 tong1 lian2 xi1 。

## 注释

## 译文

## 赏析
