---
id: shi-dao-can-qian-shang-ren-qiu-ju-shan
title: 潛上人求菊山
titlePinyin: qian2 shang4 ren2 qiu2 ju2 shan1
titleSlug: qian-shang-ren-qiu-ju-shan
author: 釋道璨
authorPinyin: shi4 dao4 can4
authorSlug: shi-dao-can
dynasty: 宋
dynastyPinyin: song4
dynastySlug: song
tags: []
---

## 正文

- 具郎號菊山，秀色已衰朽。
- 潛郎號菊山，清香滿襟袖。
- 天地一東籬，萬古一重九。
- 絕愛陶淵明，攬之不盈手。
- 後人不識秋，多向籬邊守。
- 璨璨萬黄金，把玩豈長久。
- 西風容易老，回首已如箒。
- 因潛憶具郎，有淚如苦酒。

## 拼音

- ju4 lang2 hao4 ju2 shan1 ， xiu4 se4 yi3 shuai1 xiu3 。
- qian2 lang2 hao4 ju2 shan1 ， qing1 xiang1 man3 jin1 xiu4 。
- tian1 di4 yi4 dong1 li2 ， wan4 gu3 yi2 chong2 jiu3 。
- jue2 ai4 tao2 yuan1 ming2 ， lan3 zhi1 bu4 ying2 shou3 。
- hou4 ren2 bu4 shi2 qiu1 ， duo1 xiang4 li2 bian1 shou3 。
- can4 can4 wan4 huang2 jin1 ， ba3 wan2 qi3 chang2 jiu3 。
- xi1 feng1 rong2 yi4 lao3 ， hui2 shou3 yi3 ru2 zhou3 。
- yin1 qian2 yi4 ju4 lang2 ， you3 lei4 ru2 ku3 jiu3 。

## 注释

## 译文

## 赏析
