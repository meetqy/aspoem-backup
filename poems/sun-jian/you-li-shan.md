---
id: sun-jian-you-li-shan
title: 遊驪山
titlePinyin: you2 li2 shan1
titleSlug: you-li-shan
author: 孫漸
authorPinyin: sun1 jian4
authorSlug: sun-jian
dynasty: 宋
dynastyPinyin: song4
dynastySlug: song
tags: []
---

## 正文

- 曉促零口征，晚留華清宿。
- 彌月倦紛埃，晞取碼蓮湯浴。
- 夜雨鬧庭梧，漏長秋睡足。
- 平明徑欲西，霽色開林麓。
- 遂作朝元遊，聊放千里目。
- 嵯峨北來橫，渭水東轉曲。
- 坡田散牛羊，沙岸翔鳬鶩。
- 爽氣襲衣裘，青煙生井屋。
- 憶昔唐天子，承天溺愛欲。
- 翠輦拂行雲，鉤陳裹幽谷。
- 遺址今尚存，繚垣半頹覆。
- 玉像暗真僊，石槽標飲鹿。
- 羯鼓寂無聲，連理空餘木。
- 長生豈難求，有道書丹籙。
- 淚未忘馬嵬，恨已悲金粟。
- 往事寄冥冥，芳草依然綠。

## 拼音

- xiao3 cu4 ling2 kou3 zheng1 ， wan3 liu2 hua2 qing1 su4 。
- mi2 yue4 juan4 fen1 ai1 ， xi1 qu3 ma3 lian2 tang1 yu4 。
- ye4 yu3 nao4 ting2 wu2 ， lou4 chang2 qiu1 shui4 zu2 。
- ping2 ming2 jing4 yu4 xi1 ， ji4 se4 kai1 lin2 lu4 。
- sui4 zuo4 chao2 yuan2 you2 ， liao2 fang4 qian1 li3 mu4 。
- cuo2 e2 bei3 lai2 heng2 ， wei4 shui3 dong1 zhuan3 qu3 。
- po1 tian2 san4 niu2 yang2 ， sha1 an4 xiang2 fu2 wu4 。
- shuang3 qi4 xi2 yi1 qiu2 ， qing1 yan1 sheng1 jing3 wu1 。
- yi4 xi1 tang2 tian1 zi3 ， cheng2 tian1 ni4 ai4 yu4 。
- cui4 nian3 fu2 xing2 yun2 ， gou1 chen2 guo3 you1 gu3 。
- yi2 zhi3 jin1 shang4 cun2 ， liao2 yuan2 ban4 tui2 fu4 。
- yu4 xiang4 an4 zhen1 xian1 ， shi2 cao2 biao1 yin3 lu4 。
- jie2 gu3 ji4 wu2 sheng1 ， lian2 li3 kong1 yu2 mu4 。
- chang2 sheng1 qi3 nan2 qiu2 ， you3 dao4 shu1 dan1 lu4 。
- lei4 wei4 wang4 ma3 wei2 ， hen4 yi3 bei1 jin1 su4 。
- wang3 shi4 ji4 ming2 ming2 ， fang1 cao3 yi1 ran2 lü4 。

## 注释

## 译文

## 赏析
