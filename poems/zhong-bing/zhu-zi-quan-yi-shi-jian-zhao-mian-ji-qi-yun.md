---
id: zhong-bing-zhu-zi-quan-yi-shi-jian-zhao-mian-ji-qi-yun
title: 祝子權以詩見招勉繼其韵
titlePinyin: zhu4 zi3 quan2 yi3 shi1 jian4 zhao1 mian3 ji4 qi2 yun4
titleSlug: zhu-zi-quan-yi-shi-jian-zhao-mian-ji-qi-yun
author: 仲并
authorPinyin: zhong4 bing4
authorSlug: zhong-bing
dynasty: 宋
dynastyPinyin: song4
dynastySlug: song
tags: []
---

## 正文

- 總角嗜學問，於心期可收。
- 歲月如逝水，倏忽二十秋。
- 紛紛何所得，俗士難與謀。
- 夫子四海士，不數韓荆州。
- 摳衣一嘗會，頗輕萬戶侯。
- 祝子晚傾蓋，緩急仍同舟。
- 偉哉廊廟器，價高自難酬。
- 相從半周星，會別嗟何稠。
- 班荆此話舊，落落志益修。
- 嗟我聞道晚，僅脫兒女憂。
- 一斑幸時窺，稍知辨薰蕕。
- 執經濫同席，得子真良儔。
- 安得身爲雲，相陪汗漫遊。
- 茫茫水東注，百川皆亂流。
- 駑駘飽束芻，市者常易售。
- 借問諸夫子，爲功忌中休。
- 此語期同踐，此外復何求。

## 拼音

- zong3 jiao3 shi4 xue2 wen4 ， wu1 xin1 qi1 ke3 shou1 。
- sui4 yue4 ru2 shi4 shui3 ， shu1 hu1 er4 shi2 qiu1 。
- fen1 fen1 he2 suo3 de2 ， su2 shi4 nan2 yu3 mou2 。
- fu1 zi3 si4 hai3 shi4 ， bu2 shu4 han2 jing1 zhou1 。
- kou1 yi1 yi4 chang2 hui4 ， po1 qing1 wan4 hu4 hou2 。
- zhu4 zi3 wan3 qing1 gai4 ， huan3 ji2 reng2 tong2 zhou1 。
- wei3 zai1 lang2 miao4 qi4 ， jia4 gao1 zi4 nan2 chou2 。
- xiang1 cong2 ban4 zhou1 xing1 ， hui4 bie2 jie1 he2 chou2 。
- ban1 jing1 ci3 hua4 jiu4 ， luo4 luo4 zhi4 yi4 xiu1 。
- jie1 wo3 wen2 dao4 wan3 ， jin3 tuo1 er2 nü3 you1 。
- yi4 ban1 xing4 shi2 kui1 ， shao1 zhi1 bian4 xun1 you2 。
- zhi2 jing1 lan4 tong2 xi2 ， de2 zi3 zhen1 liang2 chou2 。
- an1 de2 shen1 wei2 yun2 ， xiang1 pei2 han4 man4 you2 。
- mang2 mang2 shui3 dong1 zhu4 ， bai3 chuan1 jie1 luan4 liu2 。
- nu2 tai2 bao3 shu4 chu2 ， shi4 zhe3 chang2 yi4 shou4 。
- jie4 wen4 zhu1 fu1 zi3 ， wei2 gong1 ji4 zhong1 xiu1 。
- ci3 yu3 qi1 tong2 jian4 ， ci3 wai4 fu4 he2 qiu2 。

## 注释

## 译文

## 赏析
