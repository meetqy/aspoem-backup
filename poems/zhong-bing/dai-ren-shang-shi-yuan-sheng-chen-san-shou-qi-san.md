---
id: zhong-bing-dai-ren-shang-shi-yuan-sheng-chen-san-shou-qi-san
title: 代人上師垣生辰三首  其三
titlePinyin: dai4 ren2 shang4 shi1 yuan2 sheng1 chen2 san1 shou3     qi2 san1
titleSlug: dai-ren-shang-shi-yuan-sheng-chen-san-shou-qi-san
author: 仲并
authorPinyin: zhong4 bing4
authorSlug: zhong-bing
dynasty: 宋
dynastyPinyin: song4
dynastySlug: song
tags: []
---

## 正文

- 化工作意辦春來，斗柄明朝後日回。
- 東風先到江南岸，江山濯濯無塵埃。
- 靈光葱葱隨處有，夜半兩兩明三台。
- 天遣異人爲時出，要作霖雨澤九垓。
- 明堂藉此一柱壯，他山之木皆凡材。
- 如今國勢盤泰華，向來天步屯雲雷。
- 歲歲年年競是日，人人爭欲持壽杯。
- 天知調羹付公手，江梅不爲他人開。
- 長生唯在一清浄，別無方丈并蓬萊。

## 拼音

- hua4 gong1 zuo4 yi4 ban4 chun1 lai2 ， dou3 bing3 ming2 chao2 hou4 ri4 hui2 。
- dong1 feng1 xian1 dao4 jiang1 nan2 an4 ， jiang1 shan1 zhuo2 zhuo2 wu2 chen2 ai1 。
- ling2 guang1 cong1 cong1 sui2 chu3 you3 ， ye4 ban4 liang3 liang3 ming2 san1 tai2 。
- tian1 qian3 yi4 ren2 wei2 shi2 chu1 ， yao4 zuo4 lin2 yu3 ze2 jiu3 gai1 。
- ming2 tang2 jie4 ci3 yi2 zhu4 zhuang4 ， ta1 shan1 zhi1 mu4 jie1 fan2 cai2 。
- ru2 jin1 guo2 shi4 pan2 tai4 hua2 ， xiang4 lai2 tian1 bu4 tun2 yun2 lei2 。
- sui4 sui4 nian2 nian2 jing4 shi4 ri4 ， ren2 ren2 zheng1 yu4 chi2 shou4 bei1 。
- tian1 zhi1 diao4 geng1 fu4 gong1 shou3 ， jiang1 mei2 bu4 wei2 ta1 ren2 kai1 。
- chang2 sheng1 wei2 zai4 yi4 qing1 jing4 ， bie2 wu2 fang1 zhang4 bing4 peng2 lai2 。

## 注释

## 译文

## 赏析
