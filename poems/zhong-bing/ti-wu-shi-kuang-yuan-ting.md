---
id: zhong-bing-ti-wu-shi-kuang-yuan-ting
title: 題吳氏曠遠亭
titlePinyin: ti2 wu2 shi4 kuang4 yuan3 ting2
titleSlug: ti-wu-shi-kuang-yuan-ting
author: 仲并
authorPinyin: zhong4 bing4
authorSlug: zhong-bing
dynasty: 宋
dynastyPinyin: song4
dynastySlug: song
tags: []
---

## 正文

- 高人心跡喜雙清，曠遠幽亭誰與名。
- 簷外落花仍落絮，坐中傾國與傾城。
- 松聲傳壑風初急，帆影飄空浪未平。
- 不盡樽中今日醉，匆匆輕去得無情。

## 拼音

- gao1 ren2 xin1 ji4 xi3 shuang1 qing1 ， kuang4 yuan3 you1 ting2 shui2 yu3 ming2 。
- yan2 wai4 luo4 hua1 reng2 luo4 xu4 ， zuo4 zhong1 qing1 guo2 yu3 qing1 cheng2 。
- song1 sheng1 chuan2 he4 feng1 chu1 ji2 ， fan1 ying3 piao1 kong1 lang4 wei4 ping2 。
- bu2 jin4 zun1 zhong1 jin1 ri4 zui4 ， cong1 cong1 qing1 qu4 de2 wu2 qing2 。

## 注释

## 译文

## 赏析
