---
id: zhong-bing-wai-jiu-zhuang-zi-shang-sheng-chen
title: 外舅莊子尚生辰
titlePinyin: wai4 jiu4 zhuang1 zi3 shang4 sheng1 chen2
titleSlug: wai-jiu-zhuang-zi-shang-sheng-chen
author: 仲并
authorPinyin: zhong4 bing4
authorSlug: zhong-bing
dynasty: 宋
dynastyPinyin: song4
dynastySlug: song
tags: []
---

## 正文

- 荆溪之山環千峰，摩空巉絕相爭雄。
- 與公萬仞俱壁立，祇有爽氣蟠胸中。
- 荆溪之流碧滿野，寒光秀色兼天瀉。
- 與公雅量相對清，更覺波瀾來筆下。
- 高門懸弧此日生，少年揮毫敵兩京。
- 當時紫宸初射策，玉色臨軒知姓名。
- 一旦橫經向儒苑，鳳掖鑾坡去非遠。
- 如今高卧尚琳宮，主父嚴徐見何晚。
- 向來皂蓋先一州，龔黄已往無此流。
- 旰食我皇收士急，未容獨樂林泉幽。
- 華堂宴笑春風裏，水綠山青助公喜。
- 三槐功就却歸來，壽如此山如此水。

## 拼音

- jing1 xi1 zhi1 shan1 huan2 qian1 feng1 ， mo2 kong1 chan2 jue2 xiang1 zheng1 xiong2 。
- yu3 gong1 wan4 ren4 ju4 bi4 li4 ， qi2 you3 shuang3 qi4 pan2 xiong1 zhong1 。
- jing1 xi1 zhi1 liu2 bi4 man3 ye3 ， han2 guang1 xiu4 se4 jian1 tian1 xie4 。
- yu3 gong1 ya3 liang4 xiang1 dui4 qing1 ， geng4 jue2 bo1 lan2 lai2 bi3 xia4 。
- gao1 men2 xuan2 hu2 ci3 ri4 sheng1 ， shao4 nian2 hui1 hao2 di2 liang3 jing1 。
- dang1 shi2 zi3 chen2 chu1 she4 ce4 ， yu4 se4 lin2 xuan1 zhi1 xing4 ming2 。
- yi2 dan4 heng2 jing1 xiang4 ru2 yuan4 ， feng4 ye4 luan2 po1 qu4 fei1 yuan3 。
- ru2 jin1 gao1 wo4 shang4 lin2 gong1 ， zhu3 fu4 yan2 xu2 jian4 he2 wan3 。
- xiang4 lai2 zao4 gai4 xian1 yi4 zhou1 ， gong1 huang2 yi3 wang3 wu2 ci3 liu2 。
- gan4 shi2 wo3 huang2 shou1 shi4 ji2 ， wei4 rong2 du2 le4 lin2 quan2 you1 。
- hua2 tang2 yan4 xiao4 chun1 feng1 li3 ， shui3 lü4 shan1 qing1 zhu4 gong1 xi3 。
- san1 huai2 gong1 jiu4 que4 gui1 lai2 ， shou4 ru2 ci3 shan1 ru2 ci3 shui3 。

## 注释

## 译文

## 赏析
