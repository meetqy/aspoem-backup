---
id: zhong-bing-feng-he-chen-de-zhao-you-hui-shan-jian-ji-san-shi-yun
title: 奉和陳德召遊惠山見寄三十韵
titlePinyin: feng4 he2 chen2 de2 zhao4 you2 hui4 shan1 jian4 ji4 san1 shi2 yun4
titleSlug: feng-he-chen-de-zhao-you-hui-shan-jian-ji-san-shi-yun
author: 仲并
authorPinyin: zhong4 bing4
authorSlug: zhong-bing
dynasty: 唐
dynastyPinyin: tang2
dynastySlug: tang
tags: [] 
---

## 正文

- 飛埃喜污人，餘事忌掛眼。
- 酒浪綠可親，山光翠相挽。
- 折腰素非願，被面有餘赧。
- 從來萬事空，此去百念滿。
- 恰憶茲山遊，判作經年款。
- 駕言隨所如，歌笑爲君莞。
- 洗耳聽潺湲，緩步踏𡾰嵼。
- 褰裳跨風磴，捫蘿度雲棧。
- 禾黍豈離離，棗下初纂纂。
- 川原供遐矚，筍蕨中去莧。
- 桃李傾城姿，松杉萬金産。
- 雪浪逗冰泉，乳花浮玉碗。
- 相望一牛鳴，不憚四牡痯。
- 層閣神所宅，敗簷我將館。
- 心求千佛印，手罷七年板。
- 勝槩何時無，羈懷自悲潸。
- 小院昔徜徉，東風未暄暖。
- 夜語聯僧榻，晨炊共華饌。
- 羊腸一分襟，雁背幾折簡。
- 於今懷舉桉，過公倦開琖。
- 早知玉樹摧，不如春思短。
- 塵容久難贖，樂事貧益罕。
- 佳篇分錦繡，和氣回絃管。
- 差肩招隠些，下視廣陵散。
- 指蹤去路迷，加鞭客情懶。
- 誅茅行可卜，鼓棹過幾返。
- 避喧諧良圖，結鄰得佳伴。
- 萍蓬豈願餘，斗筲未須算。
- 荒凉石逕深，蹭蹬雲色晚。
- 歸鞅那得遲，霜鬢侵韋誕。

## 拼音

- fei1 ai1 xi3 wu1 ren2 ， yu2 shi4 ji4 gua4 yan3 。
- jiu3 lang4 lü4 ke3 qin1 ， shan1 guang1 cui4 xiang1 wan3 。
- zhe2 yao1 su4 fei1 yuan4 ， bei4 mian4 you3 yu2 nan3 。
- cong2 lai2 wan4 shi4 kong1 ， ci3 qu4 bai3 nian4 man3 。
- qia4 yi4 zi1 shan1 you2 ， pan4 zuo4 jing1 nian2 kuan3 。
- jia4 yan2 sui2 suo3 ru2 ， ge1 xiao4 wei2 jun1 wan3 。
- xi3 er3 ting1 chan2 yuan2 ， huan3 bu4 ta4 𡾰 chan3 。
- qian1 shang0 kua4 feng1 deng4 ， men2 luo2 du4 yun2 zhan4 。
- he2 shu3 qi3 li2 li2 ， zao3 xia4 chu1 zuan3 zuan3 。
- chuan1 yuan2 gong4 xia2 zhu3 ， sun3 jue2 zhong1 qu4 xian4 。
- tao2 li3 qing1 cheng2 zi1 ， song1 shan1 wan4 jin1 chan3 。
- xue3 lang4 dou4 bing1 quan2 ， ru3 hua1 fu2 yu4 wan3 。
- xiang1 wang4 yi4 niu2 ming2 ， bu2 dan4 si4 mu3 guan3 。
- ceng2 ge2 shen2 suo3 zhai2 ， bai4 yan2 wo3 jiang1 guan3 。
- xin1 qiu2 qian1 fo2 yin4 ， shou3 ba4 qi1 nian2 ban3 。
- sheng4 gai4 he2 shi2 wu2 ， ji1 huai2 zi4 bei1 shan1 。
- xiao3 yuan4 xi1 chang2 yang2 ， dong1 feng1 wei4 xuan1 nuan3 。
- ye4 yu3 lian2 seng1 ta4 ， chen2 chui1 gong4 hua2 zhuan4 。
- yang2 chang2 yi4 fen1 jin1 ， yan4 bei4 ji1 zhe2 jian3 。
- wu1 jin1 huai2 ju3 an1 ， guo4 gong1 juan4 kai1 zhan3 。
- zao3 zhi1 yu4 shu4 cui1 ， bu4 ru2 chun1 si1 duan3 。
- chen2 rong2 jiu3 nan2 shu2 ， le4 shi4 pin2 yi4 han3 。
- jia1 pian1 fen1 jin3 xiu4 ， he2 qi4 hui2 xian2 guan3 。
- cha4 jian1 zhao1 yin3 xie1 ， xia4 shi4 guang3 ling2 san4 。
- zhi3 zong1 qu4 lu4 mi2 ， jia1 bian1 ke4 qing2 lan3 。
- zhu1 mao2 xing2 ke3 bu3 ， gu3 zhao4 guo4 ji1 fan3 。
- bi4 xuan1 xie2 liang2 tu2 ， jie2 lin2 de2 jia1 ban4 。
- ping2 peng2 qi3 yuan4 yu2 ， dou4 shao1 wei4 xu1 suan4 。
- huang1 liang2 shi2 jing4 shen1 ， ceng4 deng4 yun2 se4 wan3 。
- gui1 yang1 na4 de2 chi2 ， shuang1 bin4 qin1 wei2 dan4 。

## 注释

## 译文

## 赏析
