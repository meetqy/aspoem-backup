---
id: zhong-bing-he-he-shu-mi-ti-chu-song-ting-yun
title: 和何樞密題楚頌亭韵
titlePinyin: he2 he2 shu1 mi4 ti2 chu3 song4 ting2 yun4
titleSlug: he-he-shu-mi-ti-chu-song-ting-yun
author: 仲并
authorPinyin: zhong4 bing4
authorSlug: zhong-bing
dynasty: 宋
dynastyPinyin: song4
dynastySlug: song
tags: []
---

## 正文

- 山林與鐘鼎，各了一世緣。
- 千年眉山翁，生氣猶凜然。
- 菟裘視陽羨，賣劒將老焉。
- 此志空泉扃，禾黍荒故園。
- 尚餘種橘帖，會有異世賢。
- 西清廣川公，文翰鬰雙全。
- 新篇來西樞，句句清可絃。
- 廊廟須公歸，寧容一壑專。
- 九重最深眷，每轉從諫圜。
- 絕唱今寡和，惜哉坡已仙。
- 回視楚臣些，並馳爭孰先。
- 况復黄絹碑，光耀荆溪邊。
- 此亭會不磨，名與兩公傳。
- 幾株羅瀟湘，便覺饒風烟。
- 不比濯錦江，榿木須三年。
- 行矣凉飈起，霜滿千崖巔。
- 香霧噴四坐，滿引杯垂蓮。

## 拼音

- shan1 lin2 yu3 zhong1 ding3 ， ge4 le0 yi2 shi4 yuan2 。
- qian1 nian2 mei2 shan1 weng1 ， sheng1 qi4 you2 lin3 ran2 。
- tu2 qiu2 shi4 yang2 xian4 ， mai4 jian4 jiang1 lao3 yan1 。
- ci3 zhi4 kong1 quan2 jiong1 ， he2 shu3 huang1 gu4 yuan2 。
- shang4 yu2 zhong3 ju2 tie1 ， hui4 you3 yi4 shi4 xian2 。
- xi1 qing1 guang3 chuan1 gong1 ， wen2 han4 yu4 shuang1 quan2 。
- xin1 pian1 lai2 xi1 shu1 ， ju4 ju4 qing1 ke3 xian2 。
- lang2 miao4 xu1 gong1 gui1 ， ning2 rong2 yi2 he4 zhuan1 。
- jiu3 chong2 zui4 shen1 juan4 ， mei3 zhuan3 cong2 jian4 huan2 。
- jue2 chang4 jin1 gua3 he2 ， xi1 zai1 po1 yi3 xian1 。
- hui2 shi4 chu3 chen2 xie1 ， bing4 chi2 zheng1 shu2 xian1 。
- kuang4 fu4 huang2 juan4 bei1 ， guang1 yao4 jing1 xi1 bian1 。
- ci3 ting2 hui4 bu4 mo2 ， ming2 yu3 liang3 gong1 chuan2 。
- ji1 zhu1 luo2 xiao1 xiang1 ， bian4 jue2 rao2 feng1 yan1 。
- bu4 bi3 zhuo2 jin3 jiang1 ， qi1 mu4 xu1 san1 nian2 。
- xing2 yi3 liang2 biao1 qi3 ， shuang1 man3 qian1 ya2 dian1 。
- xiang1 wu4 pen1 si4 zuo4 ， man3 yin3 bei1 chui2 lian2 。

## 注释

## 译文

## 赏析
