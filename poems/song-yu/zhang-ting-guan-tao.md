---
id: song-yu-zhang-ting-guan-tao
title: 樟亭觀濤
titlePinyin: zhang1 ting2 guan1 tao1
titleSlug: zhang-ting-guan-tao
author: 宋昱
authorPinyin: song4 yu4
authorSlug: song-yu
dynasty: 唐
dynastyPinyin: tang2
dynastySlug: tang
tags: []
---

## 正文

- 濤來勢轉雄，獵獵駕長風。
- 雷震雲霓裏，山飛霜雪中。
- 激流起平地，吹澇上侵空。
- 翕闢乾坤異，盈虛日月同。
- 艅艎從陸起，洲浦隔阡通。
- 跳沫噴巖翠，翻波帶景紅。
- 怒湍初抵北，却浪復歸東。
- 寂聽堪增勇，晴看自發蒙。
- 伍生傳或謬，枚叟說難窮。
- 來信應無已，申威亦匪躬。
- 衝騰如決勝，迴合似相攻。
- 委質任平視，誰能涯始終。

## 拼音

- tao1 lai2 shi4 zhuan3 xiong2 ， lie4 lie4 jia4 chang2 feng1 。
- lei2 zhen4 yun2 ni2 li3 ， shan1 fei1 shuang1 xue3 zhong1 。
- ji1 liu2 qi3 ping2 di4 ， chui1 lao4 shang4 qin1 kong1 。
- xi1 pi4 qian2 kun1 yi4 ， ying2 xu1 ri4 yue4 tong2 。
- yu2 huang2 cong2 lu4 qi3 ， zhou1 pu3 ge2 qian1 tong1 。
- tiao4 mo4 pen1 yan2 cui4 ， fan1 bo1 dai4 jing3 hong2 。
- nu4 tuan1 chu1 di3 bei3 ， que4 lang4 fu4 gui1 dong1 。
- ji4 ting1 kan1 zeng1 yong3 ， qing2 kan4 zi4 fa1 meng2 。
- wu3 sheng1 chuan2 huo4 miu4 ， mei2 sou3 shuo1 nan2 qiong2 。
- lai2 xin4 ying1 wu2 yi3 ， shen1 wei1 yi4 fei3 gong1 。
- chong1 teng2 ru2 jue2 sheng4 ， hui2 he2 si4 xiang1 gong1 。
- wei3 zhi4 ren4 ping2 shi4 ， shui2 neng2 ya2 shi3 zhong1 。

## 注释

## 译文

## 赏析
