---
id: wang-zhou-zhi-xia-chuan-ju-shi-bai-zhang
title: 誌峽船具詩 百丈
titlePinyin: zhi4 xia2 chuan2 ju4 shi1   bai3 zhang4
titleSlug: zhi-xia-chuan-ju-shi-bai-zhang
author: 王周
authorPinyin: wang2 zhou1
authorSlug: wang-zhou
dynasty: 唐
dynastyPinyin: tang2
dynastySlug: tang
tags: []
---

## 正文

- 少嘗侍先君，餘閑誦白氏。
- 始得入峽詩，深味作詩旨。
- 云有萬仞山，云有千丈水。
- 自念坎壈時，尤多兢慎理。
- 山束峽如口，水漱石如齒。
- 孤舟行其中，薄冰猶坦履。
- 孱顏屹焉立，洶湧勃然起。
- 百丈爲前牽，萬險即平砥。
- 破之以篔簹，續之以麻枲。
- 礪之堅以節，引之直如矢。
- 杼軸連半空，長短隨兩涘。
- 鐵鎖枉馳名，錦纜謾稱美。
- 長繩豈能繫，朽索何足擬。
- 苟非𦁤之爲，胡可力行此。

## 拼音

- shao3 chang2 shi4 xian1 jun1 ， yu2 xian2 song4 bai2 shi4 。
- shi3 de2 ru4 xia2 shi1 ， shen1 wei4 zuo4 shi1 zhi3 。
- yun2 you3 wan4 ren4 shan1 ， yun2 you3 qian1 zhang4 shui3 。
- zi4 nian4 kan3 lan3 shi2 ， you2 duo1 jing1 shen4 li3 。
- shan1 shu4 xia2 ru2 kou3 ， shui3 shu4 shi2 ru2 chi3 。
- gu1 zhou1 xing2 qi2 zhong1 ， bao2 bing1 you2 tan3 lü3 。
- chan2 yan2 yi4 yan1 li4 ， xiong1 yong3 bo2 ran2 qi3 。
- bai3 zhang4 wei2 qian2 qian1 ， wan4 xian3 ji2 ping2 di3 。
- po4 zhi1 yi3 yun2 dang1 ， xu4 zhi1 yi3 ma2 xi3 。
- li4 zhi1 jian1 yi3 jie2 ， yin3 zhi1 zhi2 ru2 shi3 。
- zhu4 zhou2 lian2 ban4 kong1 ， chang2 duan3 sui2 liang3 si4 。
- tie3 suo3 wang3 chi2 ming2 ， jin3 lan3 man2 cheng1 mei3 。
- chang2 sheng2 qi3 neng2 xi4 ， xiu3 suo3 he2 zu2 ni3 。
- gou3 fei1 𦁤 zhi1 wei2 ， hu2 ke3 li4 xing2 ci3 。

## 注释

## 译文

## 赏析
