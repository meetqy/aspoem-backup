---
id: wang-zhou-zi-yu
title: 自喻
titlePinyin: zi4 yu4
titleSlug: zi-yu
author: 王周
authorPinyin: wang2 zhou1
authorSlug: wang-zhou
dynasty: 唐
dynastyPinyin: tang2
dynastySlug: tang
tags: []
---

## 正文

- 予念天之生，生本空疎器。
- 五歲稟慈訓，憤悱讀書志。
- 七歲辨聲律，勤苦會詩賦。
- 九歲執公卷，倜儻干名意。
- 乞薦鄉老書，幸會春官試。
- 折桂愧巍峩，依蓮何氣味。
- 性拙絕不佞，才短無餘地。
- 前年會知己，薦章實非據。
- 寧見民說平，空荷君恩寄。
- 瞿唐抵巴渝，往來名攬轡。
- 孤舟一水中，艱險實可畏。
- 羣操百丈牽，臨難無苟避。
- 濆向江底發，水在石中沸。
- 槌鼓稱打寬，繫紉呼下緯。
- 善惡胡可分，死生何足諱。
- 騎衡與垂堂，非不知前喻。
- 臨淵與履冰，非不知深慮。
- 我今縻搢紳，善地誰人致。
- 城孤與社鼠，巧佞誰從庇。
- 奴顏與婢膝，醜直誰從媚。
- 妻兒敻限越，容顏幾憔悴。
- 致身霄漢人，呝嚱盡賢智。

## 拼音

- yu3 nian4 tian1 zhi1 sheng1 ， sheng1 ben3 kong1 shu1 qi4 。
- wu3 sui4 bing3 ci2 xun4 ， fen4 fei3 du2 shu1 zhi4 。
- qi1 sui4 bian4 sheng1 lü4 ， qin2 ku3 hui4 shi1 fu4 。
- jiu3 sui4 zhi2 gong1 juan4 ， ti4 tang3 gan1 ming2 yi4 。
- qi3 jian4 xiang1 lao3 shu1 ， xing4 hui4 chun1 guan1 shi4 。
- zhe2 gui4 kui4 wei1 e2 ， yi1 lian2 he2 qi4 wei4 。
- xing4 zhuo1 jue2 bu2 ning4 ， cai2 duan3 wu2 yu2 di4 。
- qian2 nian2 hui4 zhi1 ji3 ， jian4 zhang1 shi2 fei1 ju4 。
- ning2 jian4 min2 shuo1 ping2 ， kong1 he2 jun1 en1 ji4 。
- qu2 tang2 di3 ba1 yu2 ， wang3 lai2 ming2 lan3 pei4 。
- gu1 zhou1 yi4 shui3 zhong1 ， jian1 xian3 shi2 ke3 wei4 。
- qun2 cao1 bai3 zhang4 qian1 ， lin2 nan2 wu2 gou3 bi4 。
- pen1 xiang4 jiang1 di3 fa1 ， shui3 zai4 shi2 zhong1 fei4 。
- chui2 gu3 cheng1 da3 kuan1 ， xi4 ren4 hu1 xia4 wei3 。
- shan4 e4 hu2 ke3 fen1 ， si3 sheng1 he2 zu2 hui4 。
- qi2 heng2 yu3 chui2 tang2 ， fei1 bu4 zhi1 qian2 yu4 。
- lin2 yuan1 yu3 lü3 bing1 ， fei1 bu4 zhi1 shen1 lü4 。
- wo3 jin1 mi2 jin4 shen1 ， shan4 di4 shui2 ren2 zhi4 。
- cheng2 gu1 yu3 she4 shu3 ， qiao3 ning4 shui2 cong2 bi4 。
- nu2 yan2 yu3 bi4 xi1 ， chou3 zhi2 shui2 cong2 mei4 。
- qi1 er2 xiong4 xian4 yue4 ， rong2 yan2 ji1 qiao2 cui4 。
- zhi4 shen1 xiao1 han4 ren2 ， e4 xi1 jin4 xian2 zhi4 。

## 注释

## 译文

## 赏析
