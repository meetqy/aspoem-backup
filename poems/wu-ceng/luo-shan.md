---
id: wu-ceng-luo-shan
title: 羅山
titlePinyin: luo2 shan1
titleSlug: luo-shan
author: 吳曾
authorPinyin: wu2 ceng2
authorSlug: wu-ceng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 兒時聞羅山，窟穴居神仙。
- 念念每欲往，終爲俗累牽。
- 茲晨復何夕，風日媚晴暄。
- 偶與二三子，徑來踐前言。
- 崎嶇涉岡澗，峭蒨淩雲烟。
- 崖斷或如瀉，坡平俄若川。
- 有泉何自來，但覺聲涓涓。
- 縈紆若蛇走，往注山腹田。
- 徘徊一濯足，入袖風翩翩。
- 俄登最高嶺，中觀屋數椽。
- 嶙峋老石像，摩挲不記年。
- 桃花破叢菅，一笑爲嫣然。
- 石屏與翠壁，擁從相後先。
- 物色恣觀覽，萬界滿眼前。
- 適問同遊人，茲爲第幾天。
- 不然何秀拔，不與衆峰連。
- 長安在何許，無乃落日邊。
- 十年苦搶攘，戰血腥戈鋋。
- 誰知塵外客，一壑能自專。
- 徜徉得此樂，疑已飄飄然。
- 茲遊恐難再，遲留不能前。
- 如何林間月，弄影明娟娟。
- 催歸猶恨早，正恐陵谷遷。
- 到家追悔甚，誓將世務捐。
- 却尋向來路，迹斷難攀援。
- 春雨正濛密，澗水鳴潺湲。
- 徘徊不可上，愧爾無仙緣。

## 拼音

- er2 shi2 wen2 luo2 shan1 ， ku1 xue2 ju1 shen2 xian1 。
- nian4 nian4 mei3 yu4 wang3 ， zhong1 wei2 su2 lei4 qian1 。
- zi1 chen2 fu4 he2 xi1 ， feng1 ri4 mei4 qing2 xuan1 。
- ou3 yu3 er4 san1 zi3 ， jing4 lai2 jian4 qian2 yan2 。
- qi2 qu1 she4 gang1 jian4 ， qiao4 qian4 ling2 yun2 yan1 。
- ya2 duan4 huo4 ru2 xie4 ， po1 ping2 e2 ruo4 chuan1 。
- you3 quan2 he2 zi4 lai2 ， dan4 jue2 sheng1 juan1 juan1 。
- ying2 yu1 ruo4 she2 zou3 ， wang3 zhu4 shan1 fu4 tian2 。
- pai2 huai2 yi4 zhuo2 zu2 ， ru4 xiu4 feng1 pian1 pian1 。
- e2 deng1 zui4 gao1 ling3 ， zhong1 guan1 wu1 shu4 chuan2 。
- lin2 xun2 lao3 shi2 xiang4 ， mo2 suo1 bu2 ji4 nian2 。
- tao2 hua1 po4 cong2 jian1 ， yi2 xiao4 wei2 yan1 ran2 。
- shi2 ping2 yu3 cui4 bi4 ， yong1 cong2 xiang1 hou4 xian1 。
- wu4 se4 zi4 guan1 lan3 ， wan4 jie4 man3 yan3 qian2 。
- shi4 wen4 tong2 you2 ren2 ， zi1 wei2 di4 ji1 tian1 。
- bu4 ran2 he2 xiu4 ba2 ， bu4 yu3 zhong4 feng1 lian2 。
- chang2 an1 zai4 he2 xu1 ， wu2 nai3 luo4 ri4 bian1 。
- shi2 nian2 ku3 qiang1 rang3 ， zhan4 xue4 xing1 ge1 chan2 。
- shui2 zhi1 chen2 wai4 ke4 ， yi2 he4 neng2 zi4 zhuan1 。
- chang2 yang2 de2 ci3 le4 ， yi2 yi3 piao1 piao1 ran2 。
- zi1 you2 kong3 nan2 zai4 ， chi2 liu2 bu4 neng2 qian2 。
- ru2 he2 lin2 jian4 yue4 ， nong4 ying3 ming2 juan1 juan1 。
- cui1 gui1 you2 hen4 zao3 ， zheng4 kong3 ling2 gu3 qian1 。
- dao4 jia1 zhui1 hui3 shen4 ， shi4 jiang1 shi4 wu4 juan1 。
- que4 xun2 xiang4 lai2 lu4 ， ji4 duan4 nan2 pan1 yuan2 。
- chun1 yu3 zheng4 meng2 mi4 ， jian4 shui3 ming2 chan2 yuan2 。
- pai2 huai2 bu4 ke3 shang4 ， kui4 er3 wu2 xian1 yuan2 。

## 注释

## 译文

## 赏析
