---
id: qian-mou-ci-yuan-shang-shu-wu-shan-shi-er-feng-er-shi-wu-yun
title: 次袁尚書巫山十二峰二十五韻
titlePinyin: ci4 yuan2 shang4 shu1 wu1 shan1 shi2 er4 feng1 er4 shi2 wu3 yun4
titleSlug: ci-yuan-shang-shu-wu-shan-shi-er-feng-er-shi-wu-yun
author: 錢鍪
authorPinyin: qian2 mou2
authorSlug: qian-mou
dynasty: 宋
dynastyPinyin: song4
dynastySlug: song
tags: []
---

## 正文

- 文昌仙伯天人姿，愛山尋勝如書癡。
- 忽摩台符歷參井，麾幢泝峽春遲遲。
- 山林川后總效職，萬壑千巖俱獻奇。
- 就中巫山絕雄勝，插天紫翠相參差。
- 神妃來下珮聲遠，駐此名地相安之。
- 峰旋地轉自前後，屹立萬馬如追隨。
- 兩山有川幻天巧，禹功到此神應疲。
- 仰天照眼如匹練，舟行電掣翻雲旗。
- 迅帆競惜峰巒過，艅艎望眼裳褰帷。
- 懸崖下有欲落石，古木上有參天枝。
- 龍登鶴聚仙既集，雲昇雨暗天如低。
- 從來三峽號至險，高牙穩泛如遊嬉。
- 揚旌一覽天下勝，詞源倒峽知優爲。
- 嘗聞奇觀天亦惜，遇賢輒與因其時。
- 少陵遇此雖窮寂，妙語驚人多在茲。
- 彫鎸萬象發天閟，衙官屈宋聲爭馳。
- 公今曳履星辰上，調元妙手行將施。
- 天教來作東道主，歡聲和氣生江湄。
- 公來頓覺雪山重，青城增氣聯峨眉。
- 首驅巫陽入新句，一洗前作堪解頤。
- 英詞從此徧蜀道，迥出塵表無纖緇。
- 嘗憂此地難久駐，轉首絕境成嗟嘻。
- 直欲使拂素練圖翠嶷，寫松巒起雲之狀，模翠屏棲鳳之嵋。
- 終朝誦公有聲畫，却來看此無聲詩。

## 拼音

- wen2 chang1 xian1 bo2 tian1 ren2 zi1 ， ai4 shan1 xun2 sheng4 ru2 shu1 chi1 。
- hu1 mo2 tai2 fu2 li4 can1 jing3 ， hui1 zhuang4 su4 xia2 chun1 chi2 chi2 。
- shan1 lin2 chuan1 hou4 zong3 xiao4 zhi2 ， wan4 he4 qian1 yan2 ju4 xian4 qi2 。
- jiu4 zhong1 wu1 shan1 jue2 xiong2 sheng4 ， cha1 tian1 zi3 cui4 xiang1 can1 cha4 。
- shen2 fei1 lai2 xia4 pei4 sheng1 yuan3 ， zhu4 ci3 ming2 di4 xiang1 an1 zhi1 。
- feng1 xuan2 di4 zhuan3 zi4 qian2 hou4 ， yi4 li4 wan4 ma3 ru2 zhui1 sui2 。
- liang3 shan1 you3 chuan1 huan4 tian1 qiao3 ， yu3 gong1 dao4 ci3 shen2 ying1 pi2 。
- yang3 tian1 zhao4 yan3 ru2 pi3 lian4 ， zhou1 xing2 dian4 che4 fan1 yun2 qi2 。
- xun4 fan1 jing4 xi1 feng1 luan2 guo4 ， yu2 huang2 wang4 yan3 shang0 qian1 wei2 。
- xuan2 ya2 xia4 you3 yu4 luo4 shi2 ， gu3 mu4 shang4 you3 can1 tian1 zhi1 。
- long2 deng1 he4 ju4 xian1 ji4 ji2 ， yun2 sheng1 yu3 an4 tian1 ru2 di1 。
- cong2 lai2 san1 xia2 hao4 zhi4 xian3 ， gao1 ya2 wen3 fan4 ru2 you2 xi1 。
- yang2 jing1 yi4 lan3 tian1 xia4 sheng4 ， ci2 yuan2 dao3 xia2 zhi1 you1 wei2 。
- chang2 wen2 qi2 guan1 tian1 yi4 xi1 ， yu4 xian2 zhe2 yu3 yin1 qi2 shi2 。
- shao3 ling2 yu4 ci3 sui1 qiong2 ji4 ， miao4 yu3 jing1 ren2 duo1 zai4 zi1 。
- diao1 juan1 wan4 xiang4 fa1 tian1 bi4 ， ya2 guan1 qu1 song4 sheng1 zheng1 chi2 。
- gong1 jin1 ye4 lü3 xing1 chen2 shang4 ， diao4 yuan2 miao4 shou3 xing2 jiang1 shi1 。
- tian1 jiao4 lai2 zuo4 dong1 dao4 zhu3 ， huan1 sheng1 he2 qi4 sheng1 jiang1 mei2 。
- gong1 lai2 dun4 jue2 xue3 shan1 zhong4 ， qing1 cheng2 zeng1 qi4 lian2 e2 mei2 。
- shou3 qu1 wu1 yang2 ru4 xin1 ju4 ， yi4 xi3 qian2 zuo4 kan1 jie3 yi2 。
- ying1 ci2 cong2 ci3 bian4 shu3 dao4 ， jiong3 chu1 chen2 biao3 wu2 xian1 zi1 。
- chang2 you1 ci3 di4 nan2 jiu3 zhu4 ， zhuan3 shou3 jue2 jing4 cheng2 jie1 xi1 。
- zhi2 yu4 shi3 fu2 su4 lian4 tu2 cui4 yi2 ， xie3 song1 luan2 qi3 yun2 zhi1 zhuang4 ， mo2 cui4 ping2 qi1 feng4 zhi1 mei2 。
- zhong1 chao2 song4 gong1 you3 sheng1 hua4 ， que4 lai2 kan4 ci3 wu2 sheng1 shi1 。

## 注释

## 译文

## 赏析
