---
id: rong-yu-ting-du-shan-ren-dan-hu-jia
title: 聽杜山人彈胡笳
titlePinyin: ting1 du4 shan1 ren2 dan4 hu2 jia1
titleSlug: ting-du-shan-ren-dan-hu-jia
author: 戎昱
authorPinyin: rong2 yu4
authorSlug: rong-yu
dynasty: 唐
dynastyPinyin: tang2
dynastySlug: tang
tags: []
---

## 正文

- 綠琴胡笳誰妙彈，山人杜陵名庭蘭。
- 杜君少與山人友，山人沒來今已久。
- 當時海內求知音，囑付胡笳入君手。
- 杜陵攻琴四十年，琴聲在音不在弦。
- 座中爲我奏此曲，滿堂蕭飋如窮邊。
- 第一第二拍，淚盡蛾眉沒蕃客。
- 更聞出塞入塞聲，穹廬氈帳難爲情。
- 胡天雨雪四時下，五月不曾芳草生。
- 須臾促軫變宮徵，一聲悲兮一聲喜。
- 南看漢月雙眼明，却顧胡兒寸心死。
- 迴鶻數年收洛陽，洛陽士女皆驅將。
- 豈無父母與兄弟，聞此哀情皆斷腸。
- 杜陵先生證此道，沈家祝家皆絕倒。
- 如今世上雅風衰，若箇深知此聲好。
- 世上愛箏不愛琴，則明此調難知音。
- 今朝促軫爲君奏，不向俗流傳此心。

## 拼音

- lü4 qin2 hu2 jia1 shui2 miao4 dan4 ， shan1 ren2 du4 ling2 ming2 ting2 lan2 。
- du4 jun1 shao3 yu3 shan1 ren2 you3 ， shan1 ren2 mei2 lai2 jin1 yi3 jiu3 。
- dang1 shi2 hai3 nei4 qiu2 zhi1 yin1 ， zhu3 fu4 hu2 jia1 ru4 jun1 shou3 。
- du4 ling2 gong1 qin2 si4 shi2 nian2 ， qin2 sheng1 zai4 yin1 bu2 zai4 xian2 。
- zuo4 zhong1 wei2 wo3 zou4 ci3 qu3 ， man3 tang2 xiao1 se4 ru2 qiong2 bian1 。
- di4 yi1 di4 er4 pai1 ， lei4 jin4 e2 mei2 mei2 fan1 ke4 。
- geng4 wen2 chu1 sai4 ru4 sai1 sheng1 ， qiong2 lu2 zhan1 zhang4 nan2 wei2 qing2 。
- hu2 tian1 yu3 xue3 si4 shi2 xia4 ， wu3 yue4 bu4 ceng2 fang1 cao3 sheng1 。
- xu1 yu2 cu4 zhen3 bian4 gong1 zhi3 ， yi4 sheng1 bei1 xi1 yi4 sheng1 xi3 。
- nan2 kan4 han4 yue4 shuang1 yan3 ming2 ， que4 gu4 hu2 er2 cun4 xin1 si3 。
- hui2 gu3 shu4 nian2 shou1 luo4 yang2 ， luo4 yang2 shi4 nü3 jie1 qu1 jiang1 。
- qi3 wu2 fu4 mu3 yu3 xiong1 di4 ， wen2 ci3 ai1 qing2 jie1 duan4 chang2 。
- du4 ling2 xian1 sheng0 zheng4 ci3 dao4 ， shen3 jia1 zhu4 jia1 jie1 jue2 dao3 。
- ru2 jin1 shi4 shang4 ya3 feng1 shuai1 ， ruo4 ge4 shen1 zhi1 ci3 sheng1 hao3 。
- shi4 shang4 ai4 zheng1 bu2 ai4 qin2 ， ze2 ming2 ci3 diao4 nan2 zhi1 yin1 。
- jin1 zhao1 cu4 zhen3 wei2 jun1 zou4 ， bu2 xiang4 su2 liu2 chuan2 ci3 xin1 。

## 注释

## 译文

## 赏析
