---
id: rong-yu-zeng-bie-zhang-fu-ma
title: 贈別張駙馬
titlePinyin: zeng4 bie2 zhang1 fu4 ma3
titleSlug: zeng-bie-zhang-fu-ma
author: 戎昱
authorPinyin: rong2 yu4
authorSlug: rong-yu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 上元年中長安陌，見君朝下欲歸宅。
- 飛龍騎馬三十匹，玉勒雕鞍照初日。
- 數里衣香遙撲人，長衢雨歇無纖塵。
- 從奴斜抱勑賜錦，雙雙蹙出金麒麟。
- 天子愛壻皇后弟，獨步明時負權勢。
- 一身扈蹕承殊澤，甲第朱門聳高戟。
- 鳳凰樓上伴吹簫，鸚鵡杯中醉留客。
- 泰去否來何足論，宮中晏駕人事翻。
- 一朝負譴辭丹闕，五年待罪湘江源。
- 冠冕淒涼幾遷改，眼看桑田變成海。
- 華堂金屋別賜人，細眼黃頭總何在。
- 渚宮相見寸心悲，嬾欲今時問昔時。
- 看君風骨殊未歇，不用愁來雙淚垂。

## 拼音

- shang4 yuan2 nian2 zhong1 chang2 an1 mo4 ， jian4 jun1 chao2 xia4 yu4 gui1 zhai2 。
- fei1 long2 qi2 ma3 san1 shi2 pi3 ， yu4 le4 diao1 an1 zhao4 chu1 ri4 。
- shu4 li3 yi1 xiang1 yao2 pu1 ren2 ， chang2 qu2 yu3 xie1 wu2 xian1 chen2 。
- cong2 nu2 xie2 bao4 chi4 ci4 jin3 ， shuang1 shuang1 cu4 chu1 jin1 qi2 lin2 。
- tian1 zi3 ai4 xu4 huang2 hou4 di4 ， du2 bu4 ming2 shi2 fu4 quan2 shi4 。
- yi4 shen1 hu4 bi4 cheng2 shu1 ze2 ， jia3 di4 zhu1 men2 song3 gao1 ji3 。
- feng4 huang2 lou2 shang4 ban4 chui1 xiao1 ， ying1 wu3 bei1 zhong1 zui4 liu2 ke4 。
- tai4 qu4 fou3 lai2 he2 zu2 lun4 ， gong1 zhong1 yan4 jia4 ren2 shi4 fan1 。
- yi4 zhao1 fu4 qian3 ci2 dan1 que4 ， wu3 nian2 dai4 zui4 xiang1 jiang1 yuan2 。
- guan1 mian3 qi1 liang2 ji1 qian1 gai3 ， yan3 kan4 sang1 tian2 bian4 cheng2 hai3 。
- hua2 tang2 jin1 wu1 bie2 ci4 ren2 ， xi4 yan3 huang2 tou2 zong3 he2 zai4 。
- zhu3 gong1 xiang1 jian4 cun4 xin1 bei1 ， lan3 yu4 jin1 shi2 wen4 xi1 shi2 。
- kan4 jun1 feng1 gu3 shu1 wei4 xie1 ， bu2 yong4 chou2 lai2 shuang1 lei4 chui2 。

## 注释

## 译文

## 赏析
