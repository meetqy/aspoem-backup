---
id: xu-jing-heng-jing-tang-wei-bi-shang-ren-ti
title: 靜堂爲弼上人題
titlePinyin: jing4 tang2 wei2 bi4 shang4 ren2 ti2
titleSlug: jing-tang-wei-bi-shang-ren-ti
author: 許景衡
authorPinyin: xu1 jing3 heng2
authorSlug: xu-jing-heng
dynasty: 宋
dynastyPinyin: song4
dynastySlug: song
tags: []
---

## 正文

- 浮屠西來如轉郵，方袍紛紛劇東甌。
- 上人維弼志獨優，翛然高舉異凡儔。
- 從師度淮泝隋溝，神都歲月俄十周。
- 燕坐縹緲雲中樓，明窗翰墨冰繭柔。
- 貴人旁午擁軒騶，問汝亦有所欲不。
- 此身南北真浮浮，黄金白璧誰能收。
- 乃獨汲汲從英遊，乞書覽字無時休。
- 千年金石窮雕鎪，上劇鍾王下虞歐。
- 糢糊墨本如山邱，精神散漫不可求。
- 俗人貴耳賤兩眸，今人古意豈不侔。
- 森然玉筯垂銀鈎，怒猊渇驥蟠靈湫。
- 錦嚢象軸光油油，自笑長物猶見留。
- 幡然忽憶江湖秋，瓶錫東下如輕鷗。
- 誅茆伐木寒巖陬，名堂以靜蓋有由。
- 坐觀蠢蠢遍九州，長空浮雲水中漚。
- 眼前何曾無應酬，嵐光波影相夷猶。
- 别來書札屢相投，問我何時泛扁舟。
- 西峰玊泉深且幽，杖藜來往亦風流。
- 紅塵道路方悠悠，回首東南天盡頭。

## 拼音

- fu2 tu2 xi1 lai2 ru2 zhuan3 you2 ， fang1 pao2 fen1 fen1 ju4 dong1 ou1 。
- shang4 ren2 wei2 bi4 zhi4 du2 you1 ， xiao1 ran2 gao1 ju3 yi4 fan2 chou2 。
- cong2 shi1 du4 huai2 su4 sui2 gou1 ， shen2 dou1 sui4 yue4 e2 shi2 zhou1 。
- yan4 zuo4 piao3 miao3 yun2 zhong1 lou2 ， ming2 chuang1 han4 mo4 bing1 jian3 rou2 。
- gui4 ren2 pang2 wu3 yong1 xuan1 zou1 ， wen4 ru3 yi4 you3 suo3 yu4 bu4 。
- ci3 shen1 nan2 bei3 zhen1 fu2 fu2 ， huang2 jin1 bai2 bi4 shui2 neng2 shou1 。
- nai3 du2 ji2 ji2 cong2 ying1 you2 ， qi3 shu1 lan3 zi4 wu2 shi2 xiu1 。
- qian1 nian2 jin1 shi2 qiong2 diao1 sou1 ， shang4 ju4 zhong1 wang2 xia4 yu2 ou1 。
- mo2 hu2 mo4 ben3 ru2 shan1 qiu1 ， jing1 shen2 san3 man4 bu4 ke3 qiu2 。
- su2 ren2 gui4 er3 jian4 liang3 mou2 ， jin1 ren2 gu3 yi4 qi3 bu4 mou2 。
- sen1 ran2 yu4 zhu4 chui2 yin2 gou1 ， nu4 ni2 ke3 ji4 pan2 ling2 qiu1 。
- jin3 nang2 xiang4 zhou2 guang1 you2 you2 ， zi4 xiao4 chang2 wu4 you2 jian4 liu2 。
- fan1 ran2 hu1 yi4 jiang1 hu2 qiu1 ， ping2 xi1 dong1 xia4 ru2 qing1 ou1 。
- zhu1 mao2 fa2 mu4 han2 yan2 zou1 ， ming2 tang0 yi3 jing4 gai4 you3 you2 。
- zuo4 guan1 chun3 chun3 bian4 jiu3 zhou1 ， chang2 kong1 fu2 yun2 shui3 zhong1 ou1 。
- yan3 qian2 he2 ceng2 wu2 ying1 chou2 ， lan2 guang1 bo1 ying3 xiang1 yi2 you2 。
- bie2 lai2 shu1 zha2 lü3 xiang1 tou2 ， wen4 wo3 he2 shi2 fan4 pian1 zhou1 。
- xi1 feng1 su4 quan2 shen1 qie3 you1 ， zhang4 li2 lai2 wang3 yi4 feng1 liu2 。
- hong2 chen2 dao4 lu4 fang1 you1 you1 ， hui2 shou3 dong1 nan2 tian1 jin4 tou2 。

## 注释

## 译文

## 赏析
