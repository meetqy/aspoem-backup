---
id: xu-jing-heng-zeng-yuan-zhou-yang-shan-jian-chang-lao
title: 贈袁州仰山簡長老
titlePinyin: zeng4 yuan2 zhou1 yang3 shan1 jian3 chang2 lao3
titleSlug: zeng-yuan-zhou-yang-shan-jian-chang-lao
author: 許景衡
authorPinyin: xu1 jing3 heng2
authorSlug: xu-jing-heng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 簡師本吾儒，學佛見閫奥。
- 開心滌塵滓，回首棄巾帽。
- 飄飄秋雲意，凛凛霜柏操。
- 魚鼓屢陪衆，林壑常寄傲。
- 十年棲仰山，終日勤勸導。
- 欲酌清泠泉，爲爾沃炎燥。
- 欲揮智慧劍，戒爾逞貪暴。
- 迷途自多梗，法岸豈易到。
- 惟知務引抜，仰不愧覆幬。
- 幽明雖難詰，善否疑有報。
- 巖間湧寶塔，兹事誰爲造。
- 琢削寧須班，挽拽誰困奡。
- 一方競奔走，萬口盡諠噪。
- 守臣獻異狀，天子錫嘉號。
- 鎮壓等衡嶽，扶持壯大寶。
- 師乎良有得，叟也無復道。

## 拼音

- jian3 shi1 ben3 wu2 ru2 ， xue2 fo2 jian4 kun3 ao4 。
- kai1 xin1 di2 chen2 zi3 ， hui2 shou3 qi4 jin1 mao4 。
- piao1 piao1 qiu1 yun2 yi4 ， lin3 lin3 shuang1 bai3 cao1 。
- yu2 gu3 lü3 pei2 zhong4 ， lin2 he4 chang2 ji4 ao4 。
- shi2 nian2 qi1 yang3 shan1 ， zhong1 ri4 qin2 quan4 dao3 。
- yu4 zhuo2 qing1 ling2 quan2 ， wei2 er3 wo4 yan2 zao4 。
- yu4 hui1 zhi4 hui4 jian4 ， jie4 er3 cheng3 tan1 bao4 。
- mi2 tu2 zi4 duo1 geng3 ， fa3 an4 qi3 yi4 dao4 。
- wei2 zhi1 wu4 yin3 ba2 ， yang3 bu2 kui4 fu4 chou2 。
- you1 ming2 sui1 nan2 jie2 ， shan4 fou3 yi2 you3 bao4 。
- yan2 jian4 yong3 bao3 ta3 ， zi1 shi4 shui2 wei2 zao4 。
- zhuo2 xiao1 ning2 xu1 ban1 ， wan3 zhuai4 shui2 kun4 ao4 。
- yi4 fang1 jing4 ben1 zou3 ， wan4 kou3 jin4 xuan1 zao4 。
- shou3 chen2 xian4 yi4 zhuang4 ， tian1 zi3 xi1 jia1 hao4 。
- zhen4 ya1 deng3 heng2 yue4 ， fu2 chi2 zhuang4 da4 bao3 。
- shi1 hu1 liang2 you3 de2 ， sou3 ye3 wu2 fu4 dao4 。

## 注释

## 译文

## 赏析
