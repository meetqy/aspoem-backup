---
id: xu-jing-heng-ji-zuo-yu-yan
title: 寄左與言
titlePinyin: ji4 zuo3 yu3 yan2
titleSlug: ji-zuo-yu-yan
author: 許景衡
authorPinyin: xu1 jing3 heng2
authorSlug: xu-jing-heng
dynasty: 宋
dynastyPinyin: song4
dynastySlug: song
tags: []
---

## 正文

- 我公厭紛華，早歲謝羈束。
- 卜居山水間，山水長在目。
- 巉巉吹臺高，灔灔横塘渌。
- 興來即杖屨，往往混樵牧。
- 别來二三載，猨鶴悵幽獨。
- 歸心日揺揺，夢繞湖山曲。
- 兒曹真罪人，志養非所欲。
- 留連州縣間，折腰食斗粟。
- 世途苦多礙，公心亦煩蹙。
- 眷言慰公者，蕭散惟林麓。
- 謝屐齒已蠟，陶巾酒初漉。
- 結束山家具，提攜倩童僕。
- 遥知入山去，野飯久不肉。
- 相見石橋側，觸眼驚寒瀑。
- 殷勤清浄供，煮茗媚乾竺。
- 琖底亦薄相，聊以眩聾俗。
- 桃谿仙洞府，流水花䎘䎘。
- 二子去已久，蟠桃知幾熟。
- 弔古一慨然，新詩定相屬。
- 英英太沖後，壑壑崐山玉。
- 千言揮灑頃，紙上龍蛇伏。
- 聯鑣得所適，山路忘重複。
- 我亦箇中人，簿領方驅逐。
- 遥望白雲飛，此心尤躑躅。
- 羡子好心事，愧我祇眠餗。
- 人生行樂耳，險澀戒川陸。
- 千金不垂堂，萬里虞脱軸。
- 歡罷念歸旋，無貪華頂宿。

## 拼音

- wo3 gong1 yan4 fen1 hua2 ， zao3 sui4 xie4 ji1 shu4 。
- bu3 ju1 shan1 shui3 jian4 ， shan1 shui3 chang2 zai4 mu4 。
- chan2 chan2 chui1 tai2 gao1 ， yan4 yan4 heng2 tang2 lu4 。
- xing1 lai2 ji2 zhang4 ju4 ， wang3 wang3 hun4 qiao2 mu4 。
- bie2 lai2 er4 san1 zai4 ， yuan2 he4 chang4 you1 du2 。
- gui1 xin1 ri4 yao2 yao2 ， meng4 rao4 hu2 shan1 qu3 。
- er2 cao2 zhen1 zui4 ren2 ， zhi4 yang3 fei1 suo3 yu4 。
- liu2 lian2 zhou1 xian4 jian4 ， zhe2 yao1 shi2 dou4 su4 。
- shi4 tu2 ku3 duo1 ai4 ， gong1 xin1 yi4 fan2 cu4 。
- juan4 yan2 wei4 gong1 zhe3 ， xiao1 san4 wei2 lin2 lu4 。
- xie4 ji1 chi3 yi3 la4 ， tao2 jin1 jiu3 chu1 lu4 。
- jie2 shu4 shan1 jia1 ju4 ， ti2 xie2 qian4 tong2 pu2 。
- yao2 zhi1 ru4 shan1 qu4 ， ye3 fan4 jiu3 bu2 rou4 。
- xiang1 jian4 shi2 qiao2 ce4 ， chu4 yan3 jing1 han2 pu4 。
- yin1 qin2 qing1 jing4 gong4 ， zhu3 ming2 mei4 qian2 zhu2 。
- zhan3 di3 yi4 bao2 xiang1 ， liao2 yi3 xuan4 long2 su2 。
- tao2 xi1 xian1 dong4 fu3 ， liu2 shui3 hua1 䎘䎘。
- er4 zi3 qu4 yi3 jiu3 ， pan2 tao2 zhi1 ji1 shu2 。
- diao4 gu3 yi4 kai3 ran2 ， xin1 shi1 ding4 xiang4 shu3 。
- ying1 ying1 tai4 chong1 hou4 ， he4 he4 kun1 shan1 yu4 。
- qian1 yan2 hui1 sa3 qing3 ， zhi3 shang4 long2 she2 fu2 。
- lian2 biao1 de2 suo3 shi4 ， shan1 lu4 wang4 zhong4 fu4 。
- wo3 yi4 ge4 zhong1 ren2 ， bo2 ling3 fang1 qu1 zhu2 。
- yao2 wang4 bai2 yun2 fei1 ， ci3 xin1 you2 zhi2 zhu2 。
- xian4 zi3 hao3 xin1 shi4 ， kui4 wo3 qi2 mian2 su4 。
- ren2 sheng1 xing2 le4 er3 ， xian3 se4 jie4 chuan1 lu4 。
- qian1 jin1 bu4 chui2 tang2 ， wan4 li3 yu2 tuo1 zhou2 。
- huan1 ba4 nian4 gui1 xuan2 ， wu2 tan1 hua2 ding3 su4 。

## 注释

## 译文

## 赏析
