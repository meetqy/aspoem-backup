---
id: xu-jing-heng-ji-zuo-si-shi
title: 寄左四十
titlePinyin: ji4 zuo3 si4 shi2
titleSlug: ji-zuo-si-shi
author: 許景衡
authorPinyin: xu1 jing3 heng2
authorSlug: xu-jing-heng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 小左真奇才，童穉已穎悟。
- 讀書一十年，胸臆日充饇。
- 時時吐所有，落筆不肯住。
- 長江呑巨壑，白日破昏霧。
- 雄辭何縱横，妙理争發露。
- 驊騮始汗血，萬里猶頃步。
- 嗟嗟駑駘輩，安用苦猜妬。
- 而我何爲者，江海久飄寓。
- 得子稠人中，磊落真瑜璐。
- 文章豈易工，識者尤難遇。
- 哀絃有三嘆，要非俗所諭。
- 往還幾歲月，會面輒忘去。
- 蕭條抱膝吟，浩蕩登高賦。
- 迷途子所憐，正我欲到處。
- 我觀古人文，何曾事章句。
- 至音本澹泊，太羮異凡具。
- 君看桃李花，紛紛競春莫。
- 終焉適衆口，了不在紅素。
- 子兮更深探，吾言亦其粗。

## 拼音

- xiao3 zuo3 zhen1 qi2 cai2 ， tong2 zhi4 yi3 ying3 wu4 。
- du2 shu1 yi4 shi2 nian2 ， xiong1 yi4 ri4 chong1 yu4 。
- shi2 shi2 tu3 suo3 you3 ， luo4 bi3 bu4 ken3 zhu4 。
- chang2 jiang1 tun1 ju4 he4 ， bai2 ri4 po4 hun1 wu4 。
- xiong2 ci2 he2 zong4 heng2 ， miao4 li3 zheng1 fa1 lu4 。
- hua2 liu2 shi3 han4 xue4 ， wan4 li3 you2 qing3 bu4 。
- jie1 jie1 nu2 tai2 bei4 ， an1 yong4 ku3 cai1 du4 。
- er2 wo3 he2 wei2 zhe3 ， jiang1 hai3 jiu3 piao1 yu4 。
- de2 zi3 chou2 ren2 zhong1 ， lei3 luo4 zhen1 yu2 lu4 。
- wen2 zhang1 qi3 yi4 gong1 ， shi2 zhe3 you2 nan2 yu4 。
- ai1 xian2 you3 san1 tan4 ， yao4 fei1 su2 suo3 yu4 。
- wang3 huan2 ji1 sui4 yue4 ， hui4 mian4 zhe2 wang4 qu4 。
- xiao1 tiao2 bao4 xi1 yin2 ， hao4 dang4 deng1 gao1 fu4 。
- mi2 tu2 zi3 suo3 lian2 ， zheng4 wo3 yu4 dao4 chu3 。
- wo3 guan1 gu3 ren2 wen2 ， he2 ceng2 shi4 zhang1 ju4 。
- zhi4 yin1 ben3 dan4 bo2 ， tai4 geng1 yi4 fan2 ju4 。
- jun1 kan4 tao2 li3 hua1 ， fen1 fen1 jing4 chun1 mo4 。
- zhong1 yan1 shi4 zhong4 kou3 ， liao3 bu2 zai4 hong2 su4 。
- zi3 xi1 geng4 shen1 tan4 ， wu2 yan2 yi4 qi2 cu1 。

## 注释

## 译文

## 赏析
