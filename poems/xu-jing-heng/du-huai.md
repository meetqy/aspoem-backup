---
id: xu-jing-heng-du-huai
title: 渡淮
titlePinyin: du4 huai2
titleSlug: du-huai
author: 許景衡
authorPinyin: xu1 jing3 heng2
authorSlug: xu-jing-heng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 我觀淮之源，東行已千里。
- 扁舟一日下長淮，似與故人相見喜。
- 不知渡越幾澗谷，清澈尚爾無泥滓。
- 澹然端肯與我俱，試問故人能有幾。
- 蕩雲沃日窮眼界，茫茫直與天相似。
- 萬艘絡繹鼓風蒲，翳翳塵飛明鏡裏。
- 况聞水伯時惡劇，雷擊風掀浪山起。
- 豈知生處極幽深，清淺涓涓一泓爾。
- 吾聞古來養心者，擴而充之亦如此。
- 自慚學問太迂疏，十載不離蛙井底。
- 潢汙斷港何足道，所得未能充口耳。
- 忽驚浩浩東傾海，會令百川皆遶指。
- 君看厚地一撮土，本來也是無多子。
- 人間萬事須自强，嗟我蹉跎今老矣。

## 拼音

- wo3 guan1 huai2 zhi1 yuan2 ， dong1 xing2 yi3 qian1 li3 。
- pian1 zhou1 yi2 ri4 xia4 chang2 huai2 ， si4 yu3 gu4 ren2 xiang1 jian4 xi3 。
- bu4 zhi1 du4 yue4 ji1 jian4 gu3 ， qing1 che4 shang4 er3 wu2 ni2 zi3 。
- dan4 ran2 duan1 ken3 yu3 wo3 ju4 ， shi4 wen4 gu4 ren2 neng2 you3 ji1 。
- dang4 yun2 wo4 ri4 qiong2 yan3 jie4 ， mang2 mang2 zhi2 yu3 tian1 xiang1 si4 。
- wan4 sou1 luo4 yi4 gu3 feng1 pu2 ， yi4 yi4 chen2 fei1 ming2 jing4 li3 。
- kuang4 wen2 shui3 bo2 shi2 e4 ju4 ， lei2 ji1 feng1 xian1 lang4 shan1 qi3 。
- qi3 zhi1 sheng1 chu3 ji2 you1 shen1 ， qing1 qian3 juan1 juan1 yi4 hong2 er3 。
- wu2 wen2 gu3 lai2 yang3 xin1 zhe3 ， kuo4 er2 chong1 zhi1 yi4 ru2 ci3 。
- zi4 can2 xue2 wen4 tai4 yu1 shu1 ， shi2 zai4 bu4 li2 wa1 jing3 di3 。
- huang2 wu1 duan4 gang3 he2 zu2 dao4 ， suo3 de2 wei4 neng2 chong1 kou3 er3 。
- hu1 jing1 hao4 hao4 dong1 qing1 hai3 ， hui4 ling4 bai3 chuan1 jie1 rao4 zhi3 。
- jun1 kan4 hou4 di4 yi4 cuo1 tu3 ， ben3 lai2 ye3 shi4 wu2 duo1 zi3 。
- ren2 jian4 wan4 shi4 xu1 zi4 qiang2 ， jie1 wo3 cuo1 tuo2 jin1 lao3 yi3 。

## 注释

## 译文

## 赏析
