---
id: xu-jing-heng-deng-qing-sheng-tang-cheng-chang-xiong
title: 登清勝堂呈長兄
titlePinyin: deng1 qing1 sheng4 tang2 cheng2 chang2 xiong1
titleSlug: deng-qing-sheng-tang-cheng-chang-xiong
author: 許景衡
authorPinyin: xu1 jing3 heng2
authorSlug: xu-jing-heng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 幽居在山腰，斯堂近山頂。
- 松竹瑣陰翳，軒窗闢光炯。
- 先生爲題榜，醉墨重九鼎。
- 登臨屬秋半，揺落江山迥。
- 獨鳥點晴空，斜陽亂帆影。
- 相將舉網去，鳴榔盡漁艇。
- 含情寓毫端，羞澁對清景。
- 却憶初來時，積雪照高嶺。
- 餘香舞寒梅，芳意萌野杏。
- 英英座中客，玉樹凌風並。
- 天涯歎淪落，誰使脱陷穽。
- 愴然撫陳迹，曉夢驚初醒。
- 年來飽經事，百念欲灰冷。
- 君恩等山嶽，此意猶耿耿。
- 何當伸報効，萬一免罪眚。
- 杖屨時往來，壺觴欲酩酊。
- 樊籠戢鴻鵠，末俗多蛙黽。
- 此心端不謬，餘生亦何幸。
- 但恐主人瞋，塵沙汙異境。

## 拼音

- you1 ju1 zai4 shan1 yao1 ， si1 tang2 jin4 shan1 ding3 。
- song1 zhu2 suo3 yin1 yi4 ， xuan1 chuang1 pi4 guang1 jiong3 。
- xian1 sheng0 wei2 ti2 bang3 ， zui4 mo4 chong2 jiu3 ding3 。
- deng1 lin2 shu3 qiu1 ban4 ， yao2 luo4 jiang1 shan1 jiong3 。
- du2 niao3 dian3 qing2 kong1 ， xie2 yang2 luan4 fan1 ying3 。
- xiang1 jiang1 ju3 wang3 qu4 ， ming2 lang2 jin4 yu2 ting3 。
- han2 qing2 yu4 hao2 duan1 ， xiu1 se4 dui4 qing1 jing3 。
- que4 yi4 chu1 lai2 shi2 ， ji1 xue3 zhao4 gao1 ling3 。
- yu2 xiang1 wu3 han2 mei2 ， fang1 yi4 meng2 ye3 xing4 。
- ying1 ying1 zuo4 zhong1 ke4 ， yu4 shu4 ling2 feng1 bing4 。
- tian1 ya2 tan4 lun2 luo4 ， shui2 shi3 tuo1 xian4 jing3 。
- chuang4 ran2 fu3 chen2 ji4 ， xiao3 meng4 jing1 chu1 xing3 。
- nian2 lai2 bao3 jing1 shi4 ， bai3 nian4 yu4 hui1 leng3 。
- jun1 en1 deng3 shan1 yue4 ， ci3 yi4 you2 geng3 geng3 。
- he2 dang1 shen1 bao4 xiao4 ， wan4 yi4 mian3 zui4 sheng3 。
- zhang4 ju4 shi2 wang3 lai2 ， hu2 shang1 yu4 ming3 ding3 。
- fan2 long2 ji2 hong2 hu2 ， mo4 su2 duo1 wa1 min3 。
- ci3 xin1 duan1 bu2 miu4 ， yu2 sheng1 yi4 he2 xing4 。
- dan4 kong3 zhu3 ren2 chen1 ， chen2 sha1 wu1 yi4 jing4 。

## 注释

## 译文

## 赏析
