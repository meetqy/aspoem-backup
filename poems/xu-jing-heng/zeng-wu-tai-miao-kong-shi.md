---
id: xu-jing-heng-zeng-wu-tai-miao-kong-shi
title: 贈五台妙空師
titlePinyin: zeng4 wu3 tai2 miao4 kong1 shi1
titleSlug: zeng-wu-tai-miao-kong-shi
author: 許景衡
authorPinyin: xu1 jing3 heng2
authorSlug: xu-jing-heng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 山僧棲在山之巔，胡爲振錫來市廛。
- 且言自得相形術，願與多士談媸妍。
- 津塗窮通可逆數，名分巨細潛開先。
- 龐眉合享壽考福，鼎角堪持丞弼權。
- 人生肖貌雖若爾，天理應效非皆然。
- 條侯餓死始難必，裴度果相終何緣。
- 亨衢第以直道致，吉祉多爲陰功延。
- 操脩向善或向惡，感召凶吉如蹄筌。
- 予觀傳記考物理，謂師語議非無傳。
- 出言少偷信不免，受玊苟堕知難全。
- 况乎素行未中積，敢以虚表要諸天。
- 富哉荀卿騁雄辯，推本心術深磨研。
- 九州功崇夏禹跳，三面德至成湯偏。
- 仲尼何長子弓短，古今無害爲聖賢。
- 林宗知人出明性，清澈鑒裁猶澄淵。
- 大端亦貴器與識，規矩安可私方圓。
- 君平卜筮達至理，探索造化窮推遷。
- 與臣言忠子言孝，利害之際尤拳拳。
- 古人術學務原本，寧將浮說相拘攣。
- 羡師通論近名教，爲師條列終吾篇。

## 拼音

- shan1 seng1 qi1 zai4 shan1 zhi1 dian1 ， hu2 wei2 zhen4 xi1 lai2 shi4 chan2 。
- qie3 yan2 zi4 de2 xiang1 xing2 shu4 ， yuan4 yu3 duo1 shi4 tan2 chi1 yan2 。
- jin1 tu2 qiong2 tong1 ke3 ni4 shu4 ， ming2 fen4 ju4 xi4 qian2 kai1 xian1 。
- pang2 mei2 he2 xiang3 shou4 kao3 fu2 ， ding3 jiao3 kan1 chi2 cheng2 bi4 quan2 。
- ren2 sheng1 xiao4 mao4 sui1 ruo4 er3 ， tian1 li3 ying1 xiao4 fei1 jie1 ran2 。
- tiao2 hou2 e4 si3 shi3 nan2 bi4 ， pei2 du4 guo3 xiang1 zhong1 he2 yuan2 。
- heng1 qu2 di4 yi3 zhi2 dao4 zhi4 ， ji2 zhi3 duo1 wei2 yin1 gong1 yan2 。
- cao1 xiu1 xiang4 shan4 huo4 xiang4 e4 ， gan3 zhao4 xiong1 ji2 ru2 ti2 quan2 。
- yu3 guan1 chuan2 ji4 kao3 wu4 li3 ， wei4 shi1 yu3 yi4 fei1 wu2 chuan2 。
- chu1 yan2 shao3 tou1 xin4 bu4 mian3 ， shou4 su4 gou3 duo4 zhi1 nan2 quan2 。
- kuang4 hu1 su4 xing2 wei4 zhong1 ji1 ， gan3 yi3 xu1 biao3 yao4 zhu1 tian1 。
- fu4 zai1 xun2 qing1 cheng3 xiong2 bian4 ， tui1 ben3 xin1 shu4 shen1 mo2 yan2 。
- jiu3 zhou1 gong1 chong2 xia4 yu3 tiao4 ， san1 mian4 de2 zhi4 cheng2 tang1 pian1 。
- zhong4 ni2 he2 chang2 zi3 gong1 duan3 ， gu3 jin1 wu2 hai4 wei2 sheng4 xian2 。
- lin2 zong1 zhi1 ren2 chu1 ming2 xing4 ， qing1 che4 jian4 cai2 you2 cheng2 yuan1 。
- da4 duan1 yi4 gui4 qi4 yu3 shi2 ， gui1 ju3 an1 ke3 si1 fang1 yuan2 。
- jun1 ping2 bu3 shi4 da2 zhi4 li3 ， tan4 suo3 zao4 hua4 qiong2 tui1 qian1 。
- yu3 chen2 yan2 zhong1 zi3 yan2 xiao4 ， li4 hai4 zhi1 ji4 you2 quan2 quan2 。
- gu3 ren2 shu4 xue2 wu4 yuan2 ben3 ， ning2 jiang1 fu2 shuo1 xiang1 ju1 luan2 。
- xian4 shi1 tong1 lun4 jin4 ming2 jiao4 ， wei2 shi1 tiao2 lie4 zhong1 wu2 pian1 。

## 注释

## 译文

## 赏析
