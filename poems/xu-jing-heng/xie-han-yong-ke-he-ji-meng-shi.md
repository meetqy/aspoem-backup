---
id: xu-jing-heng-xie-han-yong-ke-he-ji-meng-shi
title: 謝韓用可和記夢詩
titlePinyin: xie4 han2 yong4 ke3 he2 ji4 meng4 shi1
titleSlug: xie-han-yong-ke-he-ji-meng-shi
author: 許景衡
authorPinyin: xu1 jing3 heng2
authorSlug: xu-jing-heng
dynasty: 宋
dynastyPinyin: song4
dynastySlug: song
tags: []
---

## 正文

- 嘗聞歐陽子，自許一世豪。
- 及得梅老蟠桃詩，畏彼松柏臨蓬蒿。
- 歘然欲以怪自戯，新句遠繼愈與郊。
- 嗟我後來亦何爲，敬誦遺墨徒嘈嘈。
- 有時援筆學模寫，矯首但覺嵩衡高。
- 宣城無人穎尾空，百年風月何寥寥。
- 那知吏部有孫子，年少力學精風騷。
- 前日記夢屬我韻，筆墨奔放欲與二子爭秋毫。
- 秦盆楚筑未覺陋，鏘然入耳驚咸韶。
- 昔我一官向天台，春風洞府生碧桃。
- 簡書坐束寸步不能到，落花流水空迢迢。
- 羡君幽夢得所適，一飽便覺忘葷臊。
- 要尋蘇后評濟漯，豈學劉阮迷妖嬈。
- 百年擾擾亦夢耳，更較長短論昏朝。
- 不如吟詩飲美酒，從他世事如牛毛。

## 拼音

- chang2 wen2 ou1 yang2 zi3 ， zi4 xu1 yi2 shi4 hao2 。
- ji2 de2 mei2 lao3 pan2 tao2 shi1 ， wei4 bi3 song1 bai3 lin2 peng2 hao1 。
- xu1 ran2 yu4 yi3 guai4 zi4 xi4 ， xin1 ju4 yuan3 ji4 yu4 yu3 jiao1 。
- jie1 wo3 hou4 lai2 yi4 he2 wei2 ， jing4 song4 yi2 mo4 tu2 cao2 cao2 。
- you3 shi2 yuan2 bi3 xue2 mo2 xie3 ， jiao3 shou3 dan4 jue2 song1 heng2 gao1 。
- xuan1 cheng2 wu2 ren2 ying3 wei3 kong1 ， bai3 nian2 feng1 yue4 he2 liao2 liao2 。
- na4 zhi1 li4 bu4 you3 sun1 zi3 ， nian2 shao4 li4 xue2 jing1 feng1 sao1 。
- qian2 ri4 ji4 meng4 shu3 wo3 yun4 ， bi3 mo4 ben1 fang4 yu4 yu3 er4 zi3 zheng1 qiu1 hao2 。
- qin2 pen2 chu3 zhu4 wei4 jue2 lou4 ， qiang1 ran2 ru4 er3 jing1 xian2 shao2 。
- xi1 wo3 yi4 guan1 xiang4 tian1 tai2 ， chun1 feng1 dong4 fu3 sheng1 bi4 tao2 。
- jian3 shu1 zuo4 shu4 cun4 bu4 bu4 neng2 dao4 ， luo4 hua1 liu2 shui3 kong1 tiao2 tiao2 。
- xian4 jun1 you1 meng4 de2 suo3 shi4 ， yi4 bao3 bian4 jue2 wang4 hun1 sao4 。
- yao4 xun2 su1 hou4 ping2 ji4 luo4 ， qi3 xue2 liu2 ruan3 mi2 yao1 rao2 。
- bai3 nian2 rao3 rao3 yi4 meng4 er3 ， geng4 jiao4 chang2 duan3 lun4 hun1 chao2 。
- bu4 ru2 yin2 shi1 yin3 mei3 jiu3 ， cong2 ta1 shi4 shi4 ru2 niu2 mao2 。

## 注释

## 译文

## 赏析
