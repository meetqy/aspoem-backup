---
id: xu-jing-heng-dong-jiao
title: 東郊
titlePinyin: dong1 jiao1
titleSlug: dong-jiao
author: 許景衡
authorPinyin: xu1 jing3 heng2
authorSlug: xu-jing-heng
dynasty: 宋
dynastyPinyin: song4
dynastySlug: song
tags: []
---

## 正文

- 東郊過新雨，野色何氛氲。
- 嘉苖起萎病，萬頃堆寒雲。
- 田父揖行客，苦訴村墟貧。
- 年年夏旱時，赤地流黄塵。
- 小兒困鋤耘，烈日背欲皴。
- 大兒斡水車，手足無完筋。
- 官租且不供，矧欲養吾身。
- 東鄰久無煙，幾口能生存。
- 西鄰逐熟去，今作何鄉人。
- 行客謝老農，艱難困勞塵。
- 而今新官家，寛大布深仁。
- 大臣亦端良，乘時轉鴻鈞。
- 汝豈不自覺，新歲雨澤勻。
- 寰區日寧靖，百物方訢訢。
- 爾曹死亦足，及爲太平民。

## 拼音

- dong1 jiao1 guo4 xin1 yu3 ， ye3 se4 he2 fen1 yun1 。
- jia1 di2 qi3 wei3 bing4 ， wan4 qing3 dui1 han2 yun2 。
- tian2 fu4 yi1 xing2 ke4 ， ku3 su4 cun1 xu1 pin2 。
- nian2 nian2 xia4 han4 shi2 ， chi4 di4 liu2 huang2 chen2 。
- xiao3 er2 kun4 chu2 yun2 ， lie4 ri4 bei4 yu4 cun1 。
- da4 er2 wo4 shui3 ju1 ， shou3 zu2 wu2 wan2 jin1 。
- guan1 zu1 qie3 bu2 gong4 ， shen3 yu4 yang3 wu2 shen1 。
- dong1 lin2 jiu3 wu2 yan1 ， ji1 kou3 neng2 sheng1 cun2 。
- xi1 lin2 zhu2 shu2 qu4 ， jin1 zuo4 he2 xiang1 ren2 。
- xing2 ke4 xie4 lao3 nong2 ， jian1 nan2 kun4 lao2 chen2 。
- er2 jin1 xin1 guan1 jia1 ， kuan1 da4 bu4 shen1 ren2 。
- da4 chen2 yi4 duan1 liang2 ， cheng2 shi2 zhuan3 hong2 jun1 。
- ru3 qi3 bu2 zi4 jue2 ， xin1 sui4 yu3 ze2 yun2 。
- huan2 qu1 ri4 ning2 jing4 ， bai3 wu4 fang1 xin1 xin1 。
- er3 cao2 si3 yi4 zu2 ， ji2 wei2 tai4 ping2 min2 。

## 注释

## 译文

## 赏析
