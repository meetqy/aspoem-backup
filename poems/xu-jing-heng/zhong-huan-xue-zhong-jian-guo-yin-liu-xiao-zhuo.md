---
id: xu-jing-heng-zhong-huan-xue-zhong-jian-guo-yin-liu-xiao-zhuo
title: 仲煥雪中見過因留小酌
titlePinyin: zhong4 huan4 xue3 zhong1 jian4 guo4 yin1 liu2 xiao3 zhuo2
titleSlug: zhong-huan-xue-zhong-jian-guo-yin-liu-xiao-zhuo
author: 許景衡
authorPinyin: xu1 jing3 heng2
authorSlug: xu-jing-heng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 陽復日雖長，歲暮氣猶慘。
- 馬曹縻管庫，兀坐長戰頷。
- 豈無紅罏炭，欲取終不敢。
- 亦有兵厨酒，隻指弗容染。
- 蹉跎爲禄仕，黽勉從吏檢。
- 晨趨析毫分，暮色俄黯黮。
- 天公復衒巧，六出紛如糝。
- 自慚非安道，誰肯泛清剡。
- 慇懃絳帳客，竹輿甘頓撼。
- 可是乘興來，正坐憐壈坎。
- 駝褐點白玉，烏帽從風颭。
- 長衢得廻駕，寒光照肝膽。
- 濕薪嘘白煙，孤燈裊紅燄。
- 荒齋聊一笑，俗境洗瑕黶。
- 江梅寫春意，粉面誰粧點。
- 疏影落清尊，勸人傾瀲灔。
- 念君齊魯秀，文字垂琬琰。
- 俛首江漢間，爲人作模範。
- 府中多豪雋，渌水浮菡萏。
- 珍烹窮水陸，何獨嗜昌歜。
- 仁聖今在御，威柄方親攬。
- 君看盈尺瑞，端自天心感。
- 太平容冗散，萬一逃汰貶。
- 追隨有餘日，相與樂閑淡。
- 人生隨所遇，何者爲夷險。
- 要當反自味，豈特甞橄欖。

## 拼音

- yang2 fu4 ri4 sui1 chang2 ， sui4 mu4 qi4 you2 can3 。
- ma3 cao2 mi2 guan3 ku4 ， wu4 zuo4 chang2 zhan4 han4 。
- qi3 wu2 hong2 lu2 tan4 ， yu4 qu3 zhong1 bu4 gan3 。
- yi4 you3 bing1 chu2 jiu3 ， zhi1 zhi3 fu2 rong2 ran3 。
- cuo1 tuo2 wei2 lu4 shi4 ， min3 mian3 cong2 li4 jian3 。
- chen2 qu1 xi1 hao2 fen1 ， mu4 se4 e2 an4 dan4 。
- tian1 gong1 fu4 xuan4 qiao3 ， liu4 chu1 fen1 ru2 san3 。
- zi4 can2 fei1 an1 dao4 ， shui2 ken3 fan4 qing1 yan3 。
- yin1 qin2 jiang4 zhang4 ke4 ， zhu2 yu2 gan1 dun4 han4 。
- ke3 shi4 cheng2 xing1 lai2 ， zheng4 zuo4 lian2 lan3 kan3 。
- tuo2 he4 dian3 bai2 yu4 ， wu1 mao4 cong2 feng1 zhan3 。
- chang2 qu2 de2 hui2 jia4 ， han2 guang1 zhao4 gan1 dan3 。
- shi1 xin1 xu1 bai2 yan1 ， gu1 deng1 niao3 hong2 yan4 。
- huang1 zhai1 liao2 yi2 xiao4 ， su2 jing4 xi3 xia2 yan3 。
- jiang1 mei2 xie3 chun1 yi4 ， fen3 mian4 shui2 zhuang1 dian3 。
- shu1 ying3 luo4 qing1 zun1 ， quan4 ren2 qing1 lian4 yan4 。
- nian4 jun1 qi2 lu3 xiu4 ， wen2 zi4 chui2 wan3 yan3 。
- fu3 shou3 jiang1 han4 jian4 ， wei2 ren2 zuo4 mo2 fan4 。
- fu3 zhong1 duo1 hao2 jun4 ， lu4 shui3 fu2 han4 dan4 。
- zhen1 peng1 qiong2 shui3 lu4 ， he2 du2 shi4 chang1 chu4 。
- ren2 sheng4 jin1 zai4 yu4 ， wei1 bing3 fang1 qin1 lan3 。
- jun1 kan4 ying2 chi3 rui4 ， duan1 zi4 tian1 xin1 gan3 。
- tai4 ping2 rong2 rong3 san4 ， wan4 yi4 tao2 tai4 bian3 。
- zhui1 sui2 you3 yu2 ri4 ， xiang1 yu3 le4 xian2 dan4 。
- ren2 sheng1 sui2 suo3 yu4 ， he2 zhe3 wei2 yi2 xian3 。
- yao4 dang1 fan3 zi4 wei4 ， qi3 te4 chang2 gan3 lan3 。

## 注释

## 译文

## 赏析
