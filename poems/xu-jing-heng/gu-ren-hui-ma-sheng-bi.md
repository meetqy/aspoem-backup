---
id: xu-jing-heng-gu-ren-hui-ma-sheng-bi
title: 故人惠馬生筆
titlePinyin: gu4 ren2 hui4 ma3 sheng1 bi3
titleSlug: gu-ren-hui-ma-sheng-bi
author: 許景衡
authorPinyin: xu1 jing3 heng2
authorSlug: xu-jing-heng
dynasty: 宋
dynastyPinyin: song4
dynastySlug: song
tags: []
---

## 正文

- 聞說江南多筆工，馬生所作尤瓌異。
- 十年江海得妙旨，一日聲名傾衆技。
- 故人憐我有書癖，數管不辭千里寄。
- 齊鋒出穎雖不殊，灑墨虚心皆已智。
- 當年退之傳毛穎，假辭託說終傷僞。
- 我今草草又百載，矯首相望空兩地。
- 文房四子迭有無，商没參横似相避。
- 鼠鬚栗尾乃見嫌，强欲用之隨棄置。
- 馬筆端如故人面，眼瞥見時心已記。
- 跳龍卧虎非世習，綰虵縈蚓皆兒戯。
- 豈知遠適在加鞭，却傚良工先利器。
- 何當拂衣隱林麓，約史著書從素志。
- 敢言名姓垂竹帛，自甘生死惟文字。
- 敬謝故人因及馬，梳毫截管惟精緻。
- 而今勁健已不售，要須軟熟隨人意。

## 拼音

- wen2 shuo1 jiang1 nan2 duo1 bi3 gong1 ， ma3 sheng1 suo3 zuo4 you2 gui1 yi4 。
- shi2 nian2 jiang1 hai3 de2 miao4 zhi3 ， yi2 ri4 sheng1 ming2 qing1 zhong4 ji4 。
- gu4 ren2 lian2 wo3 you3 shu1 pi3 ， shu4 guan3 bu4 ci2 qian1 li3 ji4 。
- qi2 feng1 chu1 ying3 sui1 bu4 shu1 ， sa3 mo4 xu1 xin1 jie1 yi3 zhi4 。
- dang1 nian2 tui4 zhi1 chuan2 mao2 ying3 ， jia3 ci2 tuo1 shuo1 zhong1 shang1 wei3 。
- wo3 jin1 cao3 cao3 you4 bai3 zai4 ， jiao3 shou3 xiang4 wang4 kong1 liang3 di4 。
- wen2 fang2 si4 zi3 die2 you3 wu2 ， shang1 mei2 can1 heng2 si4 xiang1 bi4 。
- shu3 xu1 li4 wei3 nai3 jian4 xian2 ， qiang2 yu4 yong4 zhi1 sui2 qi4 zhi4 。
- ma3 bi3 duan1 ru2 gu4 ren2 mian4 ， yan3 pie1 jian4 shi2 xin1 yi3 ji4 。
- tiao4 long2 wo4 hu3 fei1 shi4 xi2 ， wan3 she2 ying2 yin3 jie1 er2 xi4 。
- qi3 zhi1 yuan3 shi4 zai4 jia1 bian1 ， que4 xiao4 liang2 gong1 xian1 li4 qi4 。
- he2 dang1 fu2 yi1 yin3 lin2 lu4 ， yue1 shi3 zhu4 shu1 cong2 su4 zhi4 。
- gan3 yan2 ming2 xing4 chui2 zhu2 bo2 ， zi4 gan1 sheng1 si3 wei2 wen2 zi4 。
- jing4 xie4 gu4 ren2 yin1 ji2 ma3 ， shu1 hao2 jie2 guan3 wei2 jing1 zhi4 。
- er2 jin1 jin4 jian4 yi3 bu2 shou4 ， yao4 xu1 ruan3 shu2 sui2 ren2 yi4 。

## 注释

## 译文

## 赏析
