---
id: xu-jing-heng-ci-yun-zheng-xi-zhong
title: 次韻鄭希仲
titlePinyin: ci4 yun4 zheng4 xi1 zhong4
titleSlug: ci-yun-zheng-xi-zhong
author: 許景衡
authorPinyin: xu1 jing3 heng2
authorSlug: xu-jing-heng
dynasty: 宋
dynastyPinyin: song4
dynastySlug: song
tags: []
---

## 正文

- 周詩三百篇，强半出憤激。
- 少陵嗣真作，千載無匹敵。
- 嗟我亦何爲，苦心等蓮菂。
- 平時一千首，棄擲隨瓦礫。
- 朝隮不成雨，安用横天霓。
- 吾僚一何妙，筆下飛霹靂。
- 青天與白日，奴隸皆知覿。
- 况是箇中人，固應厭饑惄。
- 入幕盛紅蓮，不才慚散櫟。
- 勉哉攄婉畫，稚弱安紡績。

## 拼音

- zhou1 shi1 san1 bai3 pian1 ， qiang2 ban4 chu1 fen4 ji1 。
- shao3 ling2 si4 zhen1 zuo4 ， qian1 zai4 wu2 pi3 di2 。
- jie1 wo3 yi4 he2 wei2 ， ku3 xin1 deng3 lian2 di4 。
- ping2 shi2 yi4 qian1 shou3 ， qi4 zhi4 sui2 wa3 li4 。
- chao2 ji1 bu4 cheng2 yu3 ， an1 yong4 heng2 tian1 ni2 。
- wu2 liao2 yi4 he2 miao4 ， bi3 xia4 fei1 pi1 li4 。
- qing1 tian1 yu3 bai2 ri4 ， nu2 li4 jie1 zhi1 di2 。
- kuang4 shi4 ge4 zhong1 ren2 ， gu4 ying1 yan4 ji1 ni4 。
- ru4 mu4 sheng4 hong2 lian2 ， bu4 cai2 can2 san4 li4 。
- mian3 zai1 shu1 wan3 hua4 ， zhi4 ruo4 an1 fang3 ji4 。

## 注释

## 译文

## 赏析
