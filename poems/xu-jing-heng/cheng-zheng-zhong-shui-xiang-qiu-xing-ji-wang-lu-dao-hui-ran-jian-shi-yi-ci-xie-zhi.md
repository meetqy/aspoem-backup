---
id: xu-jing-heng-cheng-zheng-zhong-shui-xiang-qiu-xing-ji-wang-lu-dao-hui-ran-jian-shi-yi-ci-xie-zhi
title: 成正仲水鄉秋興寄王履道惠然見示以此謝之
titlePinyin: cheng2 zheng4 zhong4 shui3 xiang1 qiu1 xing1 ji4 wang2 lü3 dao4 hui4 ran2 jian4 shi4 yi3 ci3 xie4 zhi1
titleSlug: cheng-zheng-zhong-shui-xiang-qiu-xing-ji-wang-lu-dao-hui-ran-jian-shi-yi-ci-xie-zhi
author: 許景衡
authorPinyin: xu1 jing3 heng2
authorSlug: xu-jing-heng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 九河赴滄溟，奔放日洶洶。
- 霖霪作秋潦，散漫失邱壠。
- 孤城臨絕島，狂瀾驚四擁。
- 鳬鷗散凌亂，蛟鰐似矜寵。
- 微茫天勢平，蕩揺坤軸動。
- 田家栽一麥，秋稼泥沙壅。
- 何能憂卒歲，迫此朝夕恐。
- 孤生寄卑濕，五斗安闒茸。
- 飽聞達人觀，未作窮途慟。
- 稍令裨危堤，運土紛接踵。
- 河伯聊戱劇，爾輩嗟倥偬。
- 成侯北方秀，筆力千鈞重。
- 新詩試模寫，氣奪洪濤湧。
- 英英幕下郎，仡仡山西種。
- 何當一交鋒，我亦願助勇。

## 拼音

- jiu3 he2 fu4 cang1 ming2 ， ben1 fang4 ri4 xiong1 xiong1 。
- lin2 yin2 zuo4 qiu1 liao2 ， san3 man4 shi1 qiu1 long3 。
- gu1 cheng2 lin2 jue2 dao3 ， kuang2 lan2 jing1 si4 yong1 。
- fu2 ou1 san4 ling2 luan4 ， jiao1 e4 si4 jin1 chong3 。
- wei1 mang2 tian1 shi4 ping2 ， dang4 yao2 kun1 zhou2 dong4 。
- tian2 jia1 zai1 yi2 mai4 ， qiu1 jia4 ni2 sha1 yong1 。
- he2 neng2 you1 zu2 sui4 ， po4 ci3 zhao1 xi1 kong3 。
- gu1 sheng1 ji4 bei1 shi1 ， wu3 dou3 an1 ta4 rong2 。
- bao3 wen2 da2 ren2 guan1 ， wei4 zuo4 qiong2 tu2 tong4 。
- shao1 ling4 bi4 wei1 di1 ， yun4 tu3 fen1 jie1 zhong3 。
- he2 bo2 liao2 hu1 ju4 ， er3 bei4 jie1 kong3 zong3 。
- cheng2 hou2 bei3 fang1 xiu4 ， bi3 li4 qian1 jun1 zhong4 。
- xin1 shi1 shi4 mo2 xie3 ， qi4 duo2 hong2 tao1 yong3 。
- ying1 ying1 mu4 xia4 lang2 ， yi4 yi4 shan1 xi1 zhong3 。
- he2 dang1 yi4 jiao1 feng1 ， wo3 yi4 yuan4 zhu4 yong3 。

## 注释

## 译文

## 赏析
