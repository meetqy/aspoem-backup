---
id: xu-jing-heng-shi-ping
title: 石屏
titlePinyin: shi2 ping2
titleSlug: shi-ping
author: 許景衡
authorPinyin: xu1 jing3 heng2
authorSlug: xu-jing-heng
dynasty: 宋
dynastyPinyin: song4
dynastySlug: song
tags: []
---

## 正文

- 嗟我官永寧，天台祇兼驛。
- 如何三過雁，未省一投屐。
- 豈無謫仙夢，蕭散到泉石。
- 亦有山中詩，淋漓堆醉墨。
- 當時巧酬唱，二左名藉藉。
- 戴子爾何爲，十載名山客。
- 自言石橋下，醉耳驚霹靂。
- 石橋富孫子，一一粲珪璧。
- 希微小江山，妙盡丹青蹟。
- 憐我逸少徒，念念岷峨適。
- 持此一拳許，已作千峰碧。
- 我生癡鈍殺，兩眼眩白黑。
- 塵埃浪奔走，簿領隨戯劇。
- 何階探道要，回首謝形役。
- 琴書載扁舟，歸卧横塘側。
- 天台何必到，去路饒荆棘。
- 端留石屏風，種種自可識。

## 拼音

- jie1 wo3 guan1 yong3 ning2 ， tian1 tai2 qi2 jian1 yi4 。
- ru2 he2 san1 guo4 yan4 ， wei4 sheng3 yi4 tou2 ji1 。
- qi3 wu2 zhe2 xian1 meng4 ， xiao1 san4 dao4 quan2 shi2 。
- yi4 you3 shan1 zhong1 shi1 ， lin2 li2 dui1 zui4 mo4 。
- dang1 shi2 qiao3 chou2 chang4 ， er4 zuo3 ming2 jie4 jie4 。
- dai4 zi3 er3 he2 wei2 ， shi2 zai4 ming2 shan1 ke4 。
- zi4 yan2 shi2 qiao2 xia4 ， zui4 er3 jing1 pi1 li4 。
- shi2 qiao2 fu4 sun1 zi3 ， yi1 yi1 can4 gui1 bi4 。
- xi1 wei1 xiao3 jiang1 shan1 ， miao4 jin4 dan1 qing1 ji4 。
- lian2 wo3 yi4 shao3 tu2 ， nian4 nian4 min2 e2 shi4 。
- chi2 ci3 yi4 quan2 xu1 ， yi3 zuo4 qian1 feng1 bi4 。
- wo3 sheng1 chi1 dun4 sha1 ， liang3 yan3 xuan4 bai2 hei1 。
- chen2 ai1 lang4 ben1 zou3 ， bo2 ling3 sui2 xi4 ju4 。
- he2 jie1 tan4 dao4 yao4 ， hui2 shou3 xie4 xing2 yi4 。
- qin2 shu1 zai4 pian1 zhou1 ， gui1 wo4 heng2 tang2 ce4 。
- tian1 tai2 he2 bi4 dao4 ， qu4 lu4 rao2 jing1 ji2 。
- duan1 liu2 shi2 ping2 feng1 ， zhong3 zhong3 zi4 ke3 shi2 。

## 注释

## 译文

## 赏析
