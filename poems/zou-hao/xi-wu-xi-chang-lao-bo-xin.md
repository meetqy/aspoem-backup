---
id: zou-hao-xi-wu-xi-chang-lao-bo-xin
title: 戲浯溪長老伯新
titlePinyin: xi4 wu2 xi1 chang2 lao3 bo2 xin1
titleSlug: xi-wu-xi-chang-lao-bo-xin
author: 鄒浩
authorPinyin: zou1 hao4
authorSlug: zou-hao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 永州懷素精草書，毫端萬象紛卷舒。
- 渾身是眼看不破，一筆至今藏物初。
- 浯溪得之不自用，却要他人書作圖。
- 驀然打箇筋斗去，覓紙覓絹一物無。
- 急将床上被來拆，手忙脚亂縱横鋪。
- 五雲和尚巧言語，掃盡六幅裁須臾。
- 叠了又開開又叠，喜歡勝獲衣內珠。
- 二三子笑幾絕倒，左右僮僕咸驚呼。
- 寧比酸寒杜陵老，海圖拆應家人須。
- 脫巾漉酒解龜當，表裏空曠真丈夫。
- 吾行天下何啻半，常恨眼前無此徒。
- 那知興發乃方外，與彼嗜好同根株。
- 小中現大大可睹，跳出規矩渠非愚。
- 他時風雪夜參半，灰爐冰冷燈影孤。
- 坐披破絮似魚網，數挽不揜皴肌膚。
- 只應侍者隔壁私自語，我師爲誰說法聲嗚嗚。

## 拼音

- yong3 zhou1 huai2 su4 jing1 cao3 shu1 ， hao2 duan1 wan4 xiang4 fen1 juan3 shu1 。
- hun2 shen1 shi4 yan3 kan4 bu2 po4 ， yi4 bi3 zhi4 jin1 cang2 wu4 chu1 。
- wu2 xi1 de2 zhi1 bu2 zi4 yong4 ， que4 yao4 ta1 ren2 shu1 zuo4 tu2 。
- mo4 ran2 da3 ge4 jin1 dou3 qu4 ， mi4 zhi3 mi4 juan4 yi2 wu4 wu2 。
- ji2 jiang1 chuang2 shang4 bei4 lai2 chai1 ， shou3 mang2 jiao3 luan4 zong4 heng2 pu1 。
- wu3 yun2 he2 shang4 qiao3 yan2 yu3 ， sao3 jin4 liu4 fu2 cai2 xu1 yu2 。
- die2 le0 you4 kai1 kai1 you4 die2 ， xi3 huan1 sheng4 huo4 yi1 nei4 zhu1 。
- er4 san1 zi3 xiao4 ji1 jue2 dao3 ， zuo3 you4 tong2 pu2 xian2 jing1 hu1 。
- ning2 bi3 suan1 han2 du4 ling2 lao3 ， hai3 tu2 chai1 ying1 jia1 ren2 xu1 。
- tuo1 jin1 lu4 jiu3 jie3 gui1 dang1 ， biao3 li3 kong1 kuang4 zhen1 zhang4 fu0 。
- wu2 xing2 tian1 xia4 he2 chi4 ban4 ， chang2 hen4 yan3 qian2 wu2 ci3 tu2 。
- na4 zhi1 xing1 fa1 nai3 fang1 wai4 ， yu3 bi3 shi4 hao4 tong2 gen1 zhu1 。
- xiao3 zhong1 xian4 da4 da4 ke3 du3 ， tiao4 chu1 gui1 ju3 qu2 fei1 yu2 。
- ta1 shi2 feng1 xue3 ye4 can1 ban4 ， hui1 lu2 bing1 leng3 deng1 ying3 gu1 。
- zuo4 pi1 po4 xu4 si4 yu2 wang3 ， shu4 wan3 bu4 yan3 cun1 ji1 fu1 。
- zhi1 ying1 shi4 zhe3 ge2 bi4 si1 zi4 yu3 ， wo3 shi1 wei2 shui2 shuo1 fa3 sheng1 wu1 wu1 。

## 注释

## 译文

## 赏析
