---
id: zou-hao-ci-yun-chun-zhong-jian-ji
title: 次韻醇中見寄
titlePinyin: ci4 yun4 chun2 zhong1 jian4 ji4
titleSlug: ci-yun-chun-zhong-jian-ji
author: 鄒浩
authorPinyin: zou1 hao4
authorSlug: zou-hao
dynasty: 宋
dynastyPinyin: song4
dynastySlug: song
tags: []
---

## 正文

- 此身風中蓬，飄颻洛西豪。
- 所向不膠漆，杜門天自高。
- 坐懷平生友，皎皎眉間毫。
- 書隨鵲聲來，厚我逾綈袍。
- 如何東野鳴，亦復追離騷。
- 彼蒼久已均，後逸須先勞。
- 試看刀筆微，他日猶蕭曹。
- 麹蘖正多事，要在餔其糟。
- 勿謂伯樂死，轅下終奇遭。
- 况乃掣電中，幾許堪遊遨。
- 展江涵清空，春光集漁舠。
- 命駕裁數驛，慰此心忉忉。
- 呂安何人斯，君首無徒搔。

## 拼音

- ci3 shen1 feng1 zhong1 peng2 ， piao1 yao2 luo4 xi1 hao2 。
- suo3 xiang4 bu4 jiao1 qi1 ， du4 men2 tian1 zi4 gao1 。
- zuo4 huai2 ping2 sheng1 you3 ， jiao3 jiao3 mei2 jian4 hao2 。
- shu1 sui2 que4 sheng1 lai2 ， hou4 wo3 yu2 ti4 pao2 。
- ru2 he2 dong1 ye3 ming2 ， yi4 fu4 zhui1 li2 sao1 。
- bi3 cang1 jiu3 yi3 jun1 ， hou4 yi4 xu1 xian1 lao2 。
- shi4 kan4 dao1 bi3 wei1 ， ta1 ri4 you2 xiao1 cao2 。
- qu1 nie4 zheng4 duo1 shi4 ， yao4 zai4 bu1 qi2 zao1 。
- wu4 wei4 bo2 le4 si3 ， yuan2 xia4 zhong1 qi2 zao1 。
- kuang4 nai3 che4 dian4 zhong1 ， ji1 xu1 kan1 you2 ao2 。
- zhan3 jiang1 han2 qing1 kong1 ， chun1 guang1 ji2 yu2 dao1 。
- ming4 jia4 cai2 shu4 yi4 ， wei4 ci3 xin1 dao1 dao1 。
- lü3 an1 he2 ren2 si1 ， jun1 shou3 wu2 tu2 sao1 。

## 注释

## 译文

## 赏析
