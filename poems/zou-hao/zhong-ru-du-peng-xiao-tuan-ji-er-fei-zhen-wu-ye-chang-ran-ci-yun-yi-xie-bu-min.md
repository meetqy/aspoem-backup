---
id: zou-hao-zhong-ru-du-peng-xiao-tuan-ji-er-fei-zhen-wu-ye-chang-ran-ci-yun-yi-xie-bu-min
title: 仲孺督烹小團既而非真物也悵然次韻以謝不敏
titlePinyin: zhong4 ru2 du1 peng1 xiao3 tuan2 ji4 er2 fei1 zhen1 wu4 ye3 chang4 ran2 ci4 yun4 yi3 xie4 bu4 min3
titleSlug: zhong-ru-du-peng-xiao-tuan-ji-er-fei-zhen-wu-ye-chang-ran-ci-yun-yi-xie-bu-min
author: 鄒浩
authorPinyin: zou1 hao4
authorSlug: zou-hao
dynasty: 宋
dynastyPinyin: song4
dynastySlug: song
tags: []
---

## 正文

- 情僞初難分，飽聞不如視。
- 君看求馬時，安得走唐肆。
- 此茶亦先聲，入手恐失墜。
- 泠然風御還，共飲乃非是。
- 坐令竹邊心，追悔如刻鼻。
- 故人豈欺予，姑以将遠意。
- 由來毁譽間，夫子猶必試。
- 八牀志多金，龍斷何足異。
- 胡爲不三思，取信輶軒使。
- 超超莆陽公，銓量妙清思。
- 仰止一喟然，背浹欲流泚。
- 尚賴君詩存，高吟忘肉味。

## 拼音

- qing2 wei3 chu1 nan2 fen1 ， bao3 wen2 bu4 ru2 shi4 。
- jun1 kan4 qiu2 ma3 shi2 ， an1 de2 zou3 tang2 si4 。
- ci3 cha2 yi4 xian1 sheng1 ， ru4 shou3 kong3 shi1 zhui4 。
- ling2 ran2 feng1 yu4 huan2 ， gong4 yin3 nai3 fei1 shi4 。
- zuo4 ling4 zhu2 bian1 xin1 ， zhui1 hui3 ru2 ke4 bi2 。
- gu4 ren2 qi3 qi1 yu3 ， gu1 yi3 jiang1 yuan3 yi4 。
- you2 lai2 hui3 yu4 jian4 ， fu1 zi3 you2 bi4 shi4 。
- ba1 chuang2 zhi4 duo1 jin1 ， long2 duan4 he2 zu2 yi4 。
- hu2 wei2 bu4 san1 si1 ， qu3 xin4 you2 xuan1 shi3 。
- chao1 chao1 pu2 yang2 gong1 ， quan2 liang2 miao4 qing1 si1 。
- yang3 zhi3 yi2 kui4 ran2 ， bei4 jia1 yu4 liu2 ci3 。
- shang4 lai4 jun1 shi1 cun2 ， gao1 yin2 wang4 rou4 wei4 。

## 注释

## 译文

## 赏析
