---
id: zou-hao-lian-hua-jing-zan
title: 蓮華經贊
titlePinyin: lian2 hua2 jing1 zan4
titleSlug: lian-hua-jing-zan
author: 鄒浩
authorPinyin: zou1 hao4
authorSlug: zou-hao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 心爲工師筆斤斧，巧取蓮花以爲材。
- 願力基構次第崇，一刹那間能事畢。
- 菩薩衆星佛孤月，歘然出現此土中。
- 種種說法利羣生，一一慈悲大方便。
- 如父誘子出火宅，如主導商移寶城。
- 如雨灌溉藥品殊，花實根莖同一長。
- 獲普門通靡不應，道與非道對病藥。
- 過現未來佛所說，不增不減悉如是。
- 寶積如來爲證明，嶪岌巍峩分半座。
- 此塔彼塔兩現前，非一非二叵思議。
- 誰將手擎至感慈，八萬四千真塔様。
- 無礙光從無縱出，徧非非想無間處。
- 疑情照脱罪垢空，同證一乘無上覺。
- 有如不信視龍女，八歲何知頓成佛。
- 時不待人勿後悔，速向塔前勤懴禮。

## 拼音

- xin1 wei2 gong1 shi1 bi3 jin1 fu3 ， qiao3 qu3 lian2 hua1 yi3 wei2 cai2 。
- yuan4 li4 ji1 gou4 ci4 di4 chong2 ， yi2 cha4 na4 jian4 neng2 shi4 bi4 。
- pu2 sa4 zhong4 xing1 fo2 gu1 yue4 ， xu1 ran2 chu1 xian4 ci3 tu3 zhong1 。
- zhong3 zhong3 shuo1 fa3 li4 qun2 sheng1 ， yi1 yi1 ci2 bei1 da4 fang1 bian4 。
- ru2 fu4 you4 zi3 chu1 huo3 zhai2 ， ru2 zhu3 dao3 shang1 yi2 bao3 cheng2 。
- ru2 yu3 guan4 gai4 yao4 pin3 shu1 ， hua1 shi2 gen1 jing4 tong2 yi4 chang2 。
- huo4 pu3 men2 tong1 mi2 bu4 ying1 ， dao4 yu3 fei1 dao4 dui4 bing4 yao4 。
- guo4 xian4 wei4 lai2 fo2 suo3 shuo1 ， bu4 zeng1 bu4 jian3 xi1 ru2 shi4 。
- bao3 ji1 ru2 lai2 wei2 zheng4 ming2 ， ye4 ji2 wei1 e2 fen1 ban4 zuo4 。
- ci3 ta3 bi3 ta3 liang3 xian4 qian2 ， fei1 yi0 fei1 er4 po3 si1 yi4 。
- shui2 jiang1 shou3 qing2 zhi4 gan3 ci2 ， ba1 wan4 si4 qian1 zhen1 ta3 yang4 。
- wu2 ai4 guang1 cong2 wu2 zong4 chu1 ， bian4 fei1 fei1 xiang3 wu2 jian4 chu3 。
- yi2 qing2 zhao4 tuo1 zui4 gou4 kong1 ， tong2 zheng4 yi4 cheng2 wu2 shang4 jue2 。
- you3 ru2 bu2 xin4 shi4 long2 nü3 ， ba1 sui4 he2 zhi1 dun4 cheng2 fo2 。
- shi2 bu2 dai4 ren2 wu4 hou4 hui3 ， su4 xiang4 ta3 qian2 qin2 chan4 li3 。

## 注释

## 译文

## 赏析
