---
id: zou-hao-you-xiang-xi-dao-lin-si-yong-shen-chuan-shi-yun
title: 遊湘西道林寺用沈傳師韻
titlePinyin: you2 xiang1 xi1 dao4 lin2 si4 yong4 shen3 chuan2 shi1 yun4
titleSlug: you-xiang-xi-dao-lin-si-yong-shen-chuan-shi-yun
author: 鄒浩
authorPinyin: zou1 hao4
authorSlug: zou-hao
dynasty: 宋
dynastyPinyin: song4
dynastySlug: song
tags: []
---

## 正文

- 賜還殊無功可論，放逐復向山前奔。
- 道人眸子炯如故，邀我累日遊祗園。
- 御書新閤插霄漢，祝融嚴拱世所尊。
- 恍然身世脫塵垢，矯若鴻鵠辭籠樊。
- 是時秋老雨脚斷，晴光萬里凌朝昏。
- 北辰直下望天闕，紛紛郁郁卿雲屯。
- 綵衣蘭膳奉顔色，想見協氣還閨門。
- 鴈飛不到竟何許，日冀□□除瘢痕。
- 四年之中兩到此，易搖難立憐孤根。
- 方寸倐忽叢百感，湘源白鶴空盈樽。
- 道人顧我亦無語，但指幡從風際翻。
- 由來否泰反其類，况逢主聖同羲軒。
- 而今而後戒覆轍，長記崇寧初紀元。

## 拼音

- ci4 huan2 shu1 wu2 gong1 ke3 lun4 ， fang4 zhu2 fu4 xiang4 shan1 qian2 ben1 。
- dao4 ren2 mou2 zi0 jiong3 ru2 gu4 ， yao1 wo3 lei4 ri4 you2 zhi1 yuan2 。
- yu4 shu1 xin1 he2 cha1 xiao1 han4 ， zhu4 rong2 yan2 gong3 shi4 suo3 zun1 。
- huang3 ran2 shen1 shi4 tuo1 chen2 gou4 ， jiao3 ruo4 hong2 hu2 ci2 long2 fan2 。
- shi4 shi2 qiu1 lao3 yu3 jiao3 duan4 ， qing2 guang1 wan4 li3 ling2 chao2 hun1 。
- bei3 chen2 zhi2 xia4 wang4 tian1 que4 ， fen1 fen1 yu4 yu4 qing1 yun2 tun2 。
- cai3 yi1 lan2 shan4 feng4 yan2 se4 ， xiang3 jian4 xie2 qi4 huan2 gui1 men2 。
- yan4 fei1 bu2 dao4 jing4 he2 xu1 ， ri4 ji4 □□ chu2 ban1 hen2 。
- si4 nian2 zhi1 zhong1 liang3 dao4 ci3 ， yi4 yao2 nan2 li4 lian2 gu1 gen1 。
- fang1 cun4 shu1 hu1 cong2 bai3 gan3 ， xiang1 yuan2 bai2 he4 kong1 ying2 zun1 。
- dao4 ren2 gu4 wo3 yi4 wu2 yu3 ， dan4 zhi3 fan1 cong2 feng1 ji4 fan1 。
- you2 lai2 pi3 tai4 fan3 qi2 lei4 ， kuang4 feng2 zhu3 sheng4 tong2 xi1 xuan1 。
- er2 jin1 er2 hou4 jie4 fu4 zhe2 ， chang2 ji4 chong2 ning2 chu1 ji4 yuan2 。

## 注释

## 译文

## 赏析
