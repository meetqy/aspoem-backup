---
id: zou-hao-wu-zhen-you-gan
title: 午枕有感
titlePinyin: wu3 zhen3 you3 gan3
titleSlug: wu-zhen-you-gan
author: 鄒浩
authorPinyin: zou1 hao4
authorSlug: zou-hao
dynasty: 宋
dynastyPinyin: song4
dynastySlug: song
tags: []
---

## 正文

- 宰我嗜晝寝，邊韶仍愛眠。
- 當時師弟子，指摘良紛然。
- 韋絃以爲戒，僶俛亦有年。
- 分作蠧書魚，文字相周旋。
- 縱不叔夜懶，猶慚頭在懸。
- 如何到此地，午枕有所便。
- 晨餐未停筯，睡思潛予牽。
- 矇矓眼自醉，百體柔於綿。
- 茗飲雖再三，驅逐無由緣。
- 解衣卧北窗，徑走姬旦前。
- 往往隨物化，飛躍参魚鳶。
- 老木森古砌，日轉驚鳴蝉。
- 矍然整巾屨，衙鼓忽已傳。
- 由來棘圍中，疏放成拘攣。
- 氣血似止水，鬰鬰爲此愆。
- 何當徹門牡，四顧還青天。
- 朝昏遞消息，有節亦有宣。
- 焚膏續清晝，冥心寄韋編。
- 往失固莫救，尚得來者全。
- 聖處幾萬里，行矣勤着鞭。

## 拼音

- zai3 wo3 shi4 zhou4 qin3 ， bian1 shao2 reng2 ai4 mian2 。
- dang1 shi2 shi1 di4 zi3 ， zhi3 zhai1 liang2 fen1 ran2 。
- wei2 xian2 yi3 wei2 jie4 ， min3 fu3 yi4 you3 nian2 。
- fen1 zuo4 du4 shu1 yu2 ， wen2 zi4 xiang1 zhou1 xuan2 。
- zong4 bu4 shu1 ye4 lan3 ， you2 can2 tou2 zai4 xuan2 。
- ru2 he2 dao4 ci3 di4 ， wu3 zhen3 you3 suo3 bian4 。
- chen2 can1 wei4 ting2 zhu4 ， shui4 si1 qian2 yu3 qian1 。
- meng1 long2 yan3 zi4 zui4 ， bai3 ti3 rou2 wu1 mian2 。
- ming2 yin3 sui1 zai4 san1 ， qu1 zhu2 wu2 you2 yuan2 。
- jie3 yi1 wo4 bei3 chuang1 ， jing4 zou3 ji1 dan4 qian2 。
- wang3 wang3 sui2 wu4 hua4 ， fei1 yue4 can1 yu2 yuan1 。
- lao3 mu4 sen1 gu3 qi4 ， ri4 zhuan3 jing1 ming2 chan2 。
- jue2 ran2 zheng3 jin1 ju4 ， ya2 gu3 hu1 yi3 chuan2 。
- you2 lai2 ji2 wei2 zhong1 ， shu1 fang4 cheng2 ju1 luan2 。
- qi4 xue4 si4 zhi3 shui3 ， yu4 yu4 wei2 ci3 qian1 。
- he2 dang1 che4 men2 mu3 ， si4 gu4 huan2 qing1 tian1 。
- chao2 hun1 di4 xiao1 xi0 ， you3 jie2 yi4 you3 xuan1 。
- fen2 gao1 xu4 qing1 zhou4 ， ming2 xin1 ji4 wei2 bian1 。
- wang3 shi1 gu4 mo4 jiu4 ， shang4 de2 lai2 zhe3 quan2 。
- sheng4 chu3 ji1 wan4 li3 ， xing2 yi3 qin2 zhe0 bian1 。

## 注释

## 译文

## 赏析
