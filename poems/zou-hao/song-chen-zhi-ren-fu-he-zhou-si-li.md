---
id: zou-hao-song-chen-zhi-ren-fu-he-zhou-si-li
title: 送陳志仁赴河州司理
titlePinyin: song4 chen2 zhi4 ren2 fu4 he2 zhou1 si1 li3
titleSlug: song-chen-zhi-ren-fu-he-zhou-si-li
author: 鄒浩
authorPinyin: zou1 hao4
authorSlug: zou-hao
dynasty: 宋
dynastyPinyin: song4
dynastySlug: song
tags: []
---

## 正文

- 佳人宰木懸秋月，穉子霏霏灑清血。
- 枯風冷雨暗長天，借使端居亦心折。
- 問君夙駕今何之，萬里關河西復西。
- 西州平昔但聞語，不意黄塵隨綠衣。
- 将軍雅歌飛玉觴，健兒如鼠馬如羊。
- 桁楊生耳卧庭廡，日冀賓僚來畯良。
- 雪霜肅殺百草死，孤峰嫋嫋砂磧光。
- 城頭笳鼓咽初曉，夢破衾禂皆異鄉。
- 情鍾矧復是君輩，只應矛矟攅中腸。
- 只應矛矟攅中腸，當思大人在高堂。

## 拼音

- jia1 ren2 zai3 mu4 xuan2 qiu1 yue4 ， zhi4 zi3 fei1 fei1 sa3 qing1 xue4 。
- ku1 feng1 leng3 yu3 an4 chang2 tian1 ， jie4 shi3 duan1 ju1 yi4 xin1 zhe2 。
- wen4 jun1 su4 jia4 jin1 he2 zhi1 ， wan4 li3 guan1 he2 xi1 fu4 xi1 。
- xi1 zhou1 ping2 xi1 dan4 wen2 yu3 ， bu2 yi4 huang2 chen2 sui2 lü4 yi1 。
- jiang1 jun1 ya3 ge1 fei1 yu4 shang1 ， jian4 er2 ru2 shu3 ma3 ru2 yang2 。
- heng2 yang2 sheng1 er3 wo4 ting2 wu3 ， ri4 ji4 bin1 liao2 lai2 jun4 liang2 。
- xue3 shuang1 su4 sha1 bai3 cao3 si3 ， gu1 feng1 niao3 niao3 sha1 qi4 guang1 。
- cheng2 tou2 jia1 gu3 yan4 chu1 xiao3 ， meng4 po4 qin1 dao3 jie1 yi4 xiang1 。
- qing2 zhong1 shen3 fu4 shi4 jun1 bei4 ， zhi1 ying1 mao2 shuo4 zan3 zhong1 chang2 。
- zhi1 ying1 mao2 shuo4 zan3 zhong1 chang2 ， dang1 si1 da4 ren2 zai4 gao1 tang2 。

## 注释

## 译文

## 赏析
