---
id: zou-hao-tao-qiu
title: 陶丘
titlePinyin: tao2 qiu1
titleSlug: tao-qiu
author: 鄒浩
authorPinyin: zou1 hao4
authorSlug: zou-hao
dynasty: 宋
dynastyPinyin: song4
dynastySlug: song
tags: []
---

## 正文

- 山河融結皆奇状，此丘之形誰與剏。
- 一成爲敦再爲陶，二帝昌時已詢訪。
- 至今禹貢名字存，氣勢仍容菏澤傍。
- 普天率土此其中，雜遝舟車來四向。
- 分茅開國南面尊，屢致千金謝齊相。
- 爾來日月幾春冬，興廢相尋人物上。
- 紛紛萬事已塵埃，此丘迤邐初無恙。
- 平生苦死嗜登臨，准擬携笻事疏放。
- 冷雲寒日滿荆榛，蕞爾令人重悽愴。
- 會須東走泰山顛，縱目乾坤更何障。

## 拼音

- shan1 he2 rong2 jie2 jie1 qi2 zhuang4 ， ci3 qiu1 zhi1 xing2 shui2 yu3 chuang4 。
- yi4 cheng2 wei2 dun1 zai4 wei2 tao2 ， er4 di4 chang1 shi2 yi3 xun2 fang3 。
- zhi4 jin1 yu3 gong4 ming2 zi4 cun2 ， qi4 shi4 reng2 rong2 he2 ze2 bang4 。
- pu3 tian1 shuai4 tu3 ci3 qi2 zhong1 ， za2 ta4 zhou1 ju1 lai2 si4 xiang4 。
- fen1 mao2 kai1 guo2 nan2 mian4 zun1 ， lü3 zhi4 qian1 jin1 xie4 qi2 xiang1 。
- er3 lai2 ri4 yue4 ji1 chun1 dong1 ， xing1 fei4 xiang1 xun2 ren2 wu4 shang4 。
- fen1 fen1 wan4 shi4 yi3 chen2 ai1 ， ci3 qiu1 yi3 li3 chu1 wu2 yang4 。
- ping2 sheng1 ku3 si3 shi4 deng1 lin2 ， zhun3 ni3 xie2 qiong2 shi4 shu1 fang4 。
- leng3 yun2 han2 ri4 man3 jing1 zhen1 ， zui4 er3 ling4 ren2 zhong4 qi1 chuang4 。
- hui4 xu1 dong1 zou3 tai4 shan1 dian1 ， zong4 mu4 qian2 kun1 geng4 he2 zhang4 。

## 注释

## 译文

## 赏析
