---
id: zou-hao-song-zheng-ji-jiu-de-gong-guan-huan-xiang
title: 送鄭祭酒得宮觀還鄉
titlePinyin: song4 zheng4 ji4 jiu3 de2 gong1 guan1 huan2 xiang1
titleSlug: song-zheng-ji-jiu-de-gong-guan-huan-xiang
author: 鄒浩
authorPinyin: zou1 hao4
authorSlug: zou-hao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 閩中男子多儒衣，龍驤虎視惟四夔。
- 門前蓬藋老風雨，籍籍聲名天下馳。
- 爾來半作古人去，亦或霜鬢甘伏雌。
- 獨隨日月上星斗，即今先生侍丹墀。
- 先生胸次真武庫，無所不有世莫窺。
- 早年剖符勤撫字，晚年賜環妙論思。
- 朝廷遠覽得治本，務先長育英豪姿。
- 凌雲大廈豈一木，要在鉅細皆其宜。
- 先生彬彬掲模楷，仰膺帝可端爲師。
- 鸞飛鳯舉徧臺閣，辟雍祭酒終不移。
- 下帷莊坐對沉燎，諸生自耻専浮詞。
- 斯文與天共澄霽，肅駕聖域無多岐。
- 他時合抱挽梁棟，論功較德誰高卑。
- 先生胡不長風憲，豺狼在念略狐狸。
- 坐令飲恨深發喜，簪纓無復藏奸欺。
- 先生胡不同翰墨，形容堯仁曉天涯。
- 魯官典誥從此復，大哉王言非寄私。
- 先生胡不秉樞極，以道揆事如蓍龜。
- 河防民役有定論，簡拔賢俊去嫌疑。
- 吏員一一底乃績，二虜拜手受指撝。
- 東西南北幾萬里，匹夫匹婦違寒饑。
- 人言太平亦無象，但見父老同兒嬉。
- 胡爲五湖入清夢，忽焉幽興落武夷。
- 千鈞一發誰挽得，徑約赤松歌紫芝。
- 長安車馬競回首，頗似巨源辭位時。
- 通德高門想如昨，溪風旦暮猶有期。
- 冷然杖屨遠俗物，此心惟許江鷗知。
- 巍巍北辰拱天子，還淳直欲躋皇羲。
- 人才未登常側席，鶴書毎毎空山茨。
- 金甌况復舊名氏，只恐先生難自怡。

## 拼音

- min3 zhong1 nan2 zi3 duo1 ru2 yi1 ， long2 xiang1 hu3 shi4 wei2 si4 kui2 。
- men2 qian2 peng2 diao4 lao3 feng1 yu3 ， ji2 ji2 sheng1 ming2 tian1 xia4 chi2 。
- er3 lai2 ban4 zuo4 gu3 ren2 qu4 ， yi4 huo4 shuang1 bin4 gan1 fu2 ci2 。
- du2 sui2 ri4 yue4 shang4 xing1 dou3 ， ji2 jin1 xian1 sheng0 shi4 dan1 chi2 。
- xian1 sheng0 xiong1 ci4 zhen1 wu3 ku4 ， wu2 suo3 bu4 you3 shi4 mo4 kui1 。
- zao3 nian2 pou1 fu2 qin2 fu3 zi4 ， wan3 nian2 ci4 huan2 miao4 lun4 si1 。
- chao2 ting2 yuan3 lan3 de2 zhi4 ben3 ， wu4 xian1 chang2 yu4 ying1 hao2 zi1 。
- ling2 yun2 da4 sha4 qi3 yi2 mu4 ， yao4 zai4 ju4 xi4 jie1 qi2 yi2 。
- xian1 sheng0 bin1 bin1 jie1 mo2 kai3 ， yang3 ying1 di4 ke3 duan1 wei2 shi1 。
- luan2 fei1 feng4 ju3 bian4 tai2 ge2 ， pi4 yong1 ji4 jiu3 zhong1 bu4 yi2 。
- xia4 wei2 zhuang1 zuo4 dui4 chen2 liao2 ， zhu1 sheng1 zi4 chi3 zhuan1 fu2 ci2 。
- si1 wen2 yu3 tian1 gong4 cheng2 ji4 ， su4 jia4 sheng4 yu4 wu2 duo1 qi2 。
- ta1 shi2 he2 bao4 wan3 liang2 dong4 ， lun4 gong1 jiao4 de2 shui2 gao1 bei1 。
- xian1 sheng0 hu2 bu4 chang2 feng1 xian4 ， chai2 lang2 zai4 nian4 lüe4 hu2 li0 。
- zuo4 ling4 yin3 hen4 shen1 fa1 xi3 ， zan1 ying1 wu2 fu4 cang2 jian1 qi1 。
- xian1 sheng1 hu2 bu4 tong2 han4 mo4 ， xing2 rong2 yao2 ren2 xiao3 tian1 ya2 。
- lu3 guan1 dian3 gao4 cong2 ci3 fu4 ， da4 zai1 wang2 yan2 fei1 ji4 si1 。
- xian1 sheng0 hu2 bu4 bing3 shu1 ji2 ， yi3 dao4 kui2 shi4 ru2 shi1 gui1 。
- he2 fang2 min2 yi4 you3 ding4 lun4 ， jian3 ba2 xian2 jun4 qu4 xian2 yi2 。
- li4 yuan2 yi1 yi1 di3 nai3 ji4 ， er4 lu3 bai4 shou3 shou4 zhi3 hui1 。
- dong1 xi1 nan2 bei3 ji1 wan4 li3 ， pi3 fu1 pi3 fu4 wei2 han2 ji1 。
- ren2 yan2 tai4 ping2 yi4 wu2 xiang4 ， dan4 jian4 fu4 lao3 tong2 er2 xi1 。
- hu2 wei2 wu3 hu2 ru4 qing1 meng4 ， hu1 yan1 you1 xing1 luo4 wu3 yi2 。
- qian1 jun1 yi4 fa1 shui2 wan3 de2 ， jing4 yue1 chi4 song1 ge1 zi3 zhi1 。
- chang2 an1 ju1 ma3 jing4 hui2 shou3 ， po1 si4 ju4 yuan2 ci2 wei4 shi2 。
- tong1 de2 gao1 men2 xiang3 ru2 zuo2 ， xi1 feng1 dan4 mu4 you2 you3 qi1 。
- leng3 ran2 zhang4 ju4 yuan3 su2 wu4 ， ci3 xin1 wei2 xu1 jiang1 ou1 zhi1 。
- wei1 wei1 bei3 chen2 gong3 tian1 zi3 ， huan2 chun2 zhi2 yu4 ji1 huang2 xi1 。
- ren2 cai2 wei4 deng1 chang2 ce4 xi2 ， he4 shu1 mei3 mei3 kong1 shan1 ci2 。
- jin1 ou1 kuang4 fu4 jiu4 ming2 shi4 ， zhi3 kong3 xian1 sheng0 nan2 zi4 yi2 。

## 注释

## 译文

## 赏析
