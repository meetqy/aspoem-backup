---
id: zou-hao-shu-xu-zhong-ju-xian-sheng-shi-ji-hou
title: 書徐仲車先生詩集後
titlePinyin: shu1 xu2 zhong4 ju1 xian1 sheng0 shi1 ji2 hou4
titleSlug: shu-xu-zhong-ju-xian-sheng-shi-ji-hou
author: 鄒浩
authorPinyin: zou1 hao4
authorSlug: zou-hao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 古人往矣名空存，爾來冠带誰其倫。
- 語言淵騫行跖蹻，俯仰不愧何繽紛。
- 先生道義完且潔，去彼取此非今人。
- 事親不但綵衣戲，刻木省定長悲辛。
- 抛官却掃醉經史，胸中寧復留纖塵。
- 履穿袍敝突不墨，辭幣與粟甘清貧。
- 自從秀髪到白首，造次於是如一晨。
- 當知有昊憫澆散，先生故出援斯民。
- 嗟余禀賦雖不敏，管窺偶幸知所因。
- 講聞先生亦已久，云爲輙以書諸紳。
- 朅來廣陵兩閲歲，所得比舊尤加親。
- 此編雅什數百計，覃思成誦驚余神。
- 恍如聽樂周太廟，黄鍾大呂皦且純。
- 又如典瑞出圭璧，璀璨滿目非玞珉。
- 偉哉固足信萬一，彷彿相見容彬彬。
- 吾皇圖治急遺逸，空谷相望推蒲輪。
- 先生高卧焉得遂，細扎匪日頒嚴闉。
- 奈何韁鎖脫無計，灑掃猶阻致此身。
- 願言師法不少懈，庶幾有立逃湮淪。

## 拼音

- gu3 ren2 wang3 yi3 ming2 kong1 cun2 ， er3 lai2 guan1 dai4 shui2 qi2 lun2 。
- yu3 yan2 yuan1 qian1 xing2 zhi2 qiao1 ， fu3 yang3 bu2 kui4 he2 bin1 fen1 。
- xian1 sheng0 dao4 yi4 wan2 qie3 jie2 ， qu4 bi3 qu3 ci3 fei1 jin1 ren2 。
- shi4 qin1 bu2 dan4 cai3 yi1 xi4 ， ke4 mu4 sheng3 ding4 chang2 bei1 xin1 。
- pao1 guan1 que4 sao3 zui4 jing1 shi3 ， xiong1 zhong1 ning2 fu4 liu2 xian1 chen2 。
- lü3 chuan1 pao2 bi4 tu1 bu2 mo4 ， ci2 bi4 yu3 su4 gan1 qing1 pin2 。
- zi4 cong2 xiu4 fa4 dao4 bai2 shou3 ， zao4 ci4 wu1 shi4 ru2 yi1 chen2 。
- dang1 zhi1 you3 hao4 min3 jiao1 san4 ， xian1 sheng0 gu4 chu1 yuan2 si1 min2 。
- jie1 yu2 bing3 fu4 sui1 bu4 min3 ， guan3 kui1 ou3 xing4 zhi1 suo3 yin1 。
- jiang3 wen2 xian1 sheng0 yi4 yi3 jiu3 ， yun2 wei2 zhe2 yi3 shu1 zhu1 shen1 。
- qie4 lai2 guang3 ling2 liang3 yue4 sui4 ， suo3 de2 bi3 jiu4 you2 jia1 qin1 。
- ci3 bian1 ya3 shen2 shu4 bai3 ji4 ， qin2 si1 cheng2 song4 jing1 yu2 shen2 。
- huang3 ru2 ting1 le4 zhou1 tai4 miao4 ， huang2 zhong1 da4 lü3 jiao3 qie3 chun2 。
- you4 ru2 dian3 rui4 chu1 gui1 bi4 ， cui3 can4 man3 mu4 fei1 fu1 min2 。
- wei3 zai1 gu4 zu2 xin4 wan4 yi1 ， pang2 fu2 xiang1 jian4 rong2 bin1 bin1 。
- wu2 huang2 tu2 zhi4 ji2 yi2 yi4 ， kong1 gu3 xiang1 wang4 tui1 pu2 lun2 。
- xian1 sheng0 gao1 wo4 yan1 de2 sui4 ， xi4 zha1 fei3 ri4 ban1 yan2 yin1 。
- nai4 he2 jiang1 suo3 tuo1 wu2 ji4 ， sa3 sao3 you2 zu3 zhi4 ci3 shen1 。
- yuan4 yan2 shi1 fa3 bu4 shao3 xie4 ， shu4 ji1 you3 li4 tao2 yan1 lun2 。

## 注释

## 译文

## 赏析
