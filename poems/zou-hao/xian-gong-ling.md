---
id: zou-hao-xian-gong-ling
title: 仙宮嶺
titlePinyin: xian1 gong1 ling3
titleSlug: xian-gong-ling
author: 鄒浩
authorPinyin: zou1 hao4
authorSlug: zou-hao
dynasty: 宋
dynastyPinyin: song4
dynastySlug: song
tags: []
---

## 正文

- 曉雲生嶺端，遮日成清陰。
- 炎氛遽辟易，興逸安能禁。
- 仙宮風塵表，高高百千尋。
- 石路上曲折，健足猶難任。
- 綽約兩仙子，雙鬟坐沉吟。
- 巫覡意何許，門窗藤蔓深。
- 樵叟向我言，自古傳至今。
- 去州五十里，有峒鬰森森。
- 陶家李家女，年各勝巾衿。
- 恍惚若逢遇，相與登崎崯。
- 一朝作蟬脱，英魂不墜沉。
- 鄉人共祠之，彷彿來顧歆。
- 水旱禱輙應，民吏同所欽。
- 此宮乃行宮，春秋薦誠諶。
- 言已叟仙去，四望祛煩襟。
- 滎山直南聳，龍嶽山朝壬。
- 越王連佛子，密山秀孤岑。
- 回環萬峰巒，插雲皆玉簪。
- 滔滔兩川流，會合通梧潯。
- 漁舟糝木葉，城郭幾突黔。
- 虚徐韻長松，飛鳴集珍禽。
- 須臾烟靄青，遐邇浮祲祲。
- 變化紛見門，飲酒時一斟。
- 我罪貸五鼎，我軀重千金。
- 雖居瘴癘鄉，肯使瘴癘侵。
- 嚢衣完舊裾，匣劍存初鐔。
- 氣聽謝耳力，誰到無絃琴。
- 子期久冥漠，天地爲知音。
- 中和王度新，祈招詠愔愔。
- 賜環諒匪朝，聊以寫我心。

## 拼音

- xiao3 yun2 sheng1 ling3 duan1 ， zhe1 ri4 cheng2 qing1 yin1 。
- yan2 fen1 ju4 pi4 yi4 ， xing1 yi4 an1 neng2 jin4 。
- xian1 gong1 feng1 chen2 biao3 ， gao1 gao1 bai3 qian1 xun2 。
- shi2 lu4 shang0 qu1 zhe2 ， jian4 zu2 you2 nan2 ren4 。
- chuo4 yue1 liang3 xian1 zi3 ， shuang1 huan2 zuo4 chen2 yin2 。
- wu1 xi2 yi4 he2 xu1 ， men2 chuang1 teng2 wan4 shen1 。
- qiao2 sou3 xiang4 wo3 yan2 ， zi4 gu3 chuan2 zhi4 jin1 。
- qu4 zhou1 wu3 shi2 li3 ， you3 dong4 yu4 sen1 sen1 。
- tao2 jia1 li3 jia1 nü3 ， nian2 ge4 sheng4 jin1 jin1 。
- huang3 hu1 ruo4 feng2 yu4 ， xiang1 yu3 deng1 qi2 yin2 。
- yi4 zhao1 zuo4 chan2 tuo1 ， ying1 hun2 bu2 zhui4 chen2 。
- xiang1 ren2 gong4 ci2 zhi1 ， pang2 fu2 lai2 gu4 xin1 。
- shui3 han4 dao3 zhe2 ying1 ， min2 li4 tong2 suo3 qin1 。
- ci3 gong1 nai3 xing2 gong1 ， chun1 qiu1 jian4 cheng2 chen2 。
- yan2 yi3 sou3 xian1 qu4 ， si4 wang4 qu1 fan2 jin1 。
- xing2 shan1 zhi2 nan2 song3 ， long2 yue4 shan1 chao2 ren2 。
- yue4 wang2 lian2 fo2 zi3 ， mi4 shan1 xiu4 gu1 cen2 。
- hui2 huan2 wan4 feng1 luan2 ， cha1 yun2 jie1 yu4 zan1 。
- tao1 tao1 liang3 chuan1 liu2 ， hui4 he2 tong1 wu2 xun2 。
- yu2 zhou1 san3 mu4 ye4 ， cheng2 guo1 ji1 tu1 qian2 。
- xu1 xu2 yun4 chang2 song1 ， fei1 ming2 ji2 zhen1 qin2 。
- xu1 yu2 yan1 ai3 qing1 ， xia2 er3 fu2 jin4 jin4 。
- bian4 hua4 fen1 jian4 men2 ， yin3 jiu3 shi2 yi4 zhen1 。
- wo3 zui4 dai4 wu3 ding3 ， wo3 qu1 zhong4 qian1 jin1 。
- sui1 ju1 zhang4 li4 xiang1 ， ken3 shi3 zhang4 li4 qin1 。
- nang2 yi1 wan2 jiu4 ju1 ， xia2 jian4 cun2 chu1 xin2 。
- qi4 ting1 xie4 er3 li4 ， shui2 dao4 wu2 xian2 qin2 。
- zi3 qi1 jiu3 ming2 mo4 ， tian1 di4 wei2 zhi1 yin1 。
- zhong1 he2 wang2 du4 xin1 ， qi2 zhao1 yong3 yin1 yin1 。
- ci4 huan2 liang4 fei3 chao2 ， liao2 yi3 xie3 wo3 xin1 。

## 注释

## 译文

## 赏析
