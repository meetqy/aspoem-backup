---
id: zou-hao-ci-yun-he-duan-fu-you-gu-yin
title: 次韻和端夫遊谷隱
titlePinyin: ci4 yun4 he2 duan1 fu1 you2 gu3 yin3
titleSlug: ci-yun-he-duan-fu-you-gu-yin
author: 鄒浩
authorPinyin: zou1 hao4
authorSlug: zou-hao
dynasty: 宋
dynastyPinyin: song4
dynastySlug: song
tags: []
---

## 正文

- 我生泉石中，清賞殊不足。
- 得官漢上來，邂逅亦溪谷。
- 他時長安塵，用此塵外贖。
- 城南百餘里，灑落自風俗。
- 招提密相忘，一一儼西竺。
- 緬維作者謀，永集荆楚福。
- 興國最佳勝，千柱列巖屋。
- 前疏白馬泉，後據雙鳳麓。
- 衲衣擁雲外，拄杖倚藤竹。
- 天龍咫尺耳，入戶體生粟。
- 誰爲逢氏迷，不復棖也慾。
- 落英無再紅，秀髪豈常綠。
- 共将香火心，稽首千手目。
- 老僧獨何爲，瞬我掣電速。
- 已矣勿重言，良藥反成毒。

## 拼音

- wo3 sheng1 quan2 shi2 zhong1 ， qing1 shang3 shu1 bu4 zu2 。
- de2 guan1 han4 shang4 lai2 ， xie4 hou4 yi4 xi1 gu3 。
- ta1 shi2 chang2 an1 chen2 ， yong4 ci3 chen2 wai4 shu2 。
- cheng2 nan2 bai3 yu2 li3 ， sa3 luo4 zi4 feng1 su2 。
- zhao1 ti2 mi4 xiang1 wang4 ， yi1 yi1 yan3 xi1 zhu2 。
- mian3 wei2 zuo4 zhe3 mou2 ， yong3 ji2 jing1 chu3 fu2 。
- xing1 guo2 zui4 jia1 sheng4 ， qian1 zhu4 lie4 yan2 wu1 。
- qian2 shu1 bai2 ma3 quan2 ， hou4 ju4 shuang1 feng4 lu4 。
- na4 yi1 yong1 yun2 wai4 ， zhu3 zhang4 yi3 teng2 zhu2 。
- tian1 long2 zhi3 chi3 er3 ， ru4 hu4 ti3 sheng1 su4 。
- shui2 wei2 feng2 shi4 mi2 ， bu2 fu4 cheng2 ye3 yu4 。
- luo4 ying1 wu2 zai4 hong2 ， xiu4 fa4 qi3 chang2 lü4 。
- gong4 jiang1 xiang1 huo3 xin1 ， qi3 shou3 qian1 shou3 mu4 。
- lao3 seng1 du2 he2 wei2 ， shun4 wo3 che4 dian4 su4 。
- yi3 yi3 wu4 chong2 yan2 ， liang2 yao4 fan3 cheng2 du2 。

## 注释

## 译文

## 赏析
