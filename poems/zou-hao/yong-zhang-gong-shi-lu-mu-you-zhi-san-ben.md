---
id: zou-hao-yong-zhang-gong-shi-lu-mu-you-zhi-san-ben
title: 詠張公奭廬墓有芝三本
titlePinyin: yong3 zhang1 gong1 shi4 lu2 mu4 you3 zhi1 san1 ben3
titleSlug: yong-zhang-gong-shi-lu-mu-you-zhi-san-ben
author: 鄒浩
authorPinyin: zou1 hao4
authorSlug: zou-hao
dynasty: 宋
dynastyPinyin: song4
dynastySlug: song
tags: []
---

## 正文

- 此芝初無根，生自孝誠裏。
- 孝哉本於誠，非緣利心起。
- 無芝非所怍，有芝非所喜。
- 不期芝有無，秀出乃如此。
- 養志勤色難，送終極哀毁。
- 既葬不忍歸，結廬獨留止。
- 孺慕秋復春，淚接九泉水。
- 比鄰或未知，天已知之矣。
- 因芝示邦人，邦人争贊美。
- 會逢當路賢，薦此八行始。

## 拼音

- ci3 zhi1 chu1 wu2 gen1 ， sheng1 zi4 xiao4 cheng2 li3 。
- xiao4 zai1 ben3 wu1 cheng2 ， fei1 yuan2 li4 xin1 qi3 。
- wu2 zhi1 fei1 suo3 zuo4 ， you3 zhi1 fei1 suo3 xi3 。
- bu4 qi1 zhi1 you3 wu2 ， xiu4 chu1 nai3 ru2 ci3 。
- yang3 zhi4 qin2 se4 nan2 ， song4 zhong1 ji2 ai1 hui3 。
- ji4 zang4 bu4 ren3 gui1 ， jie2 lu2 du2 liu2 zhi3 。
- ru2 mu4 qiu1 fu4 chun1 ， lei4 jie1 jiu3 quan2 shui3 。
- bi3 lin2 huo4 wei4 zhi1 ， tian1 yi3 zhi1 zhi1 yi3 。
- yin1 zhi1 shi4 bang1 ren2 ， bang1 ren2 zheng1 zan4 mei3 。
- hui4 feng2 dang1 lu4 xian2 ， jian4 ci3 ba1 hang2 shi3 。

## 注释

## 译文

## 赏析
