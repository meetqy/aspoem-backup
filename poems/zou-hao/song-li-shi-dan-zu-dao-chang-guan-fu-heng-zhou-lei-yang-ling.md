---
id: zou-hao-song-li-shi-dan-zu-dao-chang-guan-fu-heng-zhou-lei-yang-ling
title: 送李師聃祖道長官赴衡州耒陽令
titlePinyin: song4 li3 shi1 dan1 zu3 dao4 chang2 guan1 fu4 heng2 zhou1 lei3 yang2 ling4
titleSlug: song-li-shi-dan-zu-dao-chang-guan-fu-heng-zhou-lei-yang-ling
author: 鄒浩
authorPinyin: zou1 hao4
authorSlug: zou-hao
dynasty: 宋
dynastyPinyin: song4
dynastySlug: song
tags: []
---

## 正文

- 視國如視家，愛民如爱子。
- 秉心金石堅，古人概如此。
- 今人亦古人，但患物轉徙。
- 遑遑聲利間，自不明本已。
- 安能使元元，一以父母比。
- 問其所居位，廣分國百里。
- 問其所食祿，盡出民骨髓。
- 奈何莫之思，顛倒以爲是。
- 祖道於今古，問學妙窮理。
- 內重外物輕，識者久歎美。
- 宰制得耒陽，何啻牛刀委。
- 導達聖主恩，千仞决谿水。
- 雨暘隨指呼，絲穀飫鄰鄙。
- 明神實聽之，日夜介福祉。
- 君雖不求通，軒冕自難已。
- 工部有英靈，吾知爲君喜。

## 拼音

- shi4 guo2 ru2 shi4 jia1 ， ai4 min2 ru2 ai4 zi3 。
- bing3 xin1 jin1 shi2 jian1 ， gu3 ren2 gai4 ru2 ci3 。
- jin1 ren2 yi4 gu3 ren2 ， dan4 huan4 wu4 zhuan3 xi3 。
- huang2 huang2 sheng1 li4 jian4 ， zi4 bu4 ming2 ben3 yi3 。
- an1 neng2 shi3 yuan2 yuan2 ， yi4 yi3 fu4 mu3 bi3 。
- wen4 qi2 suo3 ju1 wei4 ， guang3 fen1 guo2 bai3 li3 。
- wen4 qi2 suo3 shi2 lu4 ， jin4 chu1 min2 gu3 sui3 。
- nai4 he2 mo4 zhi1 si1 ， dian1 dao3 yi3 wei2 shi4 。
- zu3 dao4 wu1 jin1 gu3 ， wen4 xue2 miao4 qiong2 li3 。
- nei4 zhong4 wai4 wu4 qing1 ， shi2 zhe3 jiu3 tan4 mei3 。
- zai3 zhi4 de2 lei3 yang2 ， he2 chi4 niu2 dao1 wei3 。
- dao3 da2 sheng4 zhu3 en1 ， qian1 ren4 jue2 xi1 shui3 。
- yu3 yang2 sui2 zhi3 hu1 ， si1 gu3 yu4 lin2 bi3 。
- ming2 shen2 shi2 ting1 zhi1 ， ri4 ye4 jie4 fu2 zhi3 。
- jun1 sui1 bu4 qiu2 tong1 ， xuan1 mian3 zi4 nan2 yi3 。
- gong1 bu4 you3 ying1 ling2 ， wu2 zhi1 wei2 jun1 xi3 。

## 注释

## 译文

## 赏析
