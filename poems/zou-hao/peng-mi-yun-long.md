---
id: zou-hao-peng-mi-yun-long
title: 烹密雲龍
titlePinyin: peng1 mi4 yun2 long2
titleSlug: peng-mi-yun-long
author: 鄒浩
authorPinyin: zou1 hao4
authorSlug: zou-hao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 君不見子建七步俄一詩，太沖十年僅三賦。
- 相去何啻楚與越，爾來題品皆才具。
- 我生尚友到古人，袖手寒窗重慚懼。
- 巧遲拙速非所長，舟泝湍流只如故。
- 秋風逸思誰肯分，惟資茗飲祛昏瞀。
- 人間氣味足奇功，畢竟不能成好句。
- 集仙公子天上回，拭目元豐新制度。
- 夜光明月豈足珍，矯矯真龍翳雲霧。
- 潛藏飛躍自有時，只恐緘縢終不固。
- 况聞醉翁歸潁東，更號六一逃機務。
- 震霆端的助滂沱，名稱恰應當年數。
- 從今掩卷待青禽，晴軒屑玉和甘露。
- 胸中無復舊塵埃，五物狂吟在朝暮。
- 須知料虎戚自貽，莫譏惡客君家蠧。

## 拼音

- jun1 bu2 jian4 zi3 jian4 qi1 bu4 e2 yi4 shi1 ， tai4 chong1 shi2 nian2 jin3 san1 fu4 。
- xiang1 qu4 he2 chi4 chu3 yu3 yue4 ， er3 lai2 ti2 pin3 jie1 cai2 ju4 。
- wo3 sheng1 shang4 you3 dao4 gu3 ren2 ， xiu4 shou3 han2 chuang1 zhong4 can2 ju4 。
- qiao3 chi2 zhuo1 su4 fei1 suo3 chang2 ， zhou1 su4 tuan1 liu2 zhi1 ru2 gu4 。
- qiu1 feng1 yi4 si1 shui2 ken3 fen1 ， wei2 zi1 ming2 yin3 qu1 hun1 mao4 。
- ren2 jian4 qi4 wei4 zu2 qi2 gong1 ， bi4 jing4 bu4 neng2 cheng2 hao3 ju4 。
- ji2 xian1 gong1 zi3 tian1 shang4 hui2 ， shi4 mu4 yuan2 feng1 xin1 zhi4 du4 。
- ye4 guang1 ming2 yue4 qi3 zu2 zhen1 ， jiao3 jiao3 zhen1 long2 yi4 yun2 wu4 。
- qian2 cang2 fei1 yue4 zi4 you3 shi2 ， zhi3 kong3 jian1 teng2 zhong1 bu2 gu4 。
- kuang4 wen2 zui4 weng1 gui1 ying3 dong1 ， geng4 hao4 liu4 yi1 tao2 ji1 wu4 。
- zhen4 ting2 duan1 di4 zhu4 pang1 tuo2 ， ming2 cheng1 qia4 ying1 dang1 nian2 shu4 。
- cong2 jin1 yan3 juan4 dai4 qing1 qin2 ， qing2 xuan1 xie4 yu4 he2 gan1 lu4 。
- xiong1 zhong1 wu2 fu4 jiu4 chen2 ai1 ， wu3 wu4 kuang2 yin2 zai4 zhao1 mu4 。
- xu1 zhi1 liao4 hu3 qi1 zi4 yi2 ， mo4 ji1 e4 ke4 jun1 jia1 du4 。

## 注释

## 译文

## 赏析
