---
id: zou-hao-song-zi-fa-huan-ling-ling
title: 送子發還零陵
titlePinyin: song4 zi3 fa1 huan2 ling2 ling2
titleSlug: song-zi-fa-huan-ling-ling
author: 鄒浩
authorPinyin: zou1 hao4
authorSlug: zou-hao
dynasty: 宋
dynastyPinyin: song4
dynastySlug: song
tags: []
---

## 正文

- 我自罪大當投荒，君胡爲乎亦遑遑。
- 馬蹄舟楫困川陸，省定違離萱草堂。
- 由來孤操絕流俗，屹與巨鎮遙相望。
- 洞庭以南渺無際，氣象突兀收湖湘。
- 平時事事不入眼，惟恐有愧如毫芒。
- 色難直到古人處，以其緒餘均四旁。
- 餘波邂逅亦及我，使我方寸失感傷。
- 我親白髪照閭里，我身跼蹐瘴癘鄉。
- 兩兒隨母仍舊寄，骨肉星散知幾方。
- 乾坤子初無薄厚，恩爲雨露威雪霜。
- 二柄交持不偏用，萬彙生成如審量。
- 我雖棄擲五嶺外，亦必有日蒙恩光。
- 故人亭邊是歸路，尚得握手輸中腸。
- 将分無可爲君語，獨有高義無時忘。

## 拼音

- wo3 zi4 zui4 da4 dang1 tou2 huang1 ， jun1 hu2 wei2 hu1 yi4 huang2 huang2 。
- ma3 ti2 zhou1 ji2 kun4 chuan1 lu4 ， sheng3 ding4 wei2 li2 xuan1 cao3 tang2 。
- you2 lai2 gu1 cao1 jue2 liu2 su2 ， yi4 yu3 ju4 zhen4 yao2 xiang1 wang4 。
- dong4 ting2 yi3 nan2 miao3 wu2 ji4 ， qi4 xiang4 tu1 wu4 shou1 hu2 xiang1 。
- ping2 shi2 shi4 shi4 bu2 ru4 yan3 ， wei2 kong3 you3 kui4 ru2 hao2 mang2 。
- se4 nan2 zhi2 dao4 gu3 ren2 chu3 ， yi3 qi2 xu4 yu2 jun1 si4 pang2 。
- yu2 bo1 xie4 hou4 yi4 ji2 wo3 ， shi3 wo3 fang1 cun4 shi1 gan3 shang1 。
- wo3 qin1 bai2 fa4 zhao4 lü2 li3 ， wo3 shen1 ju2 ji2 zhang4 li4 xiang1 。
- liang3 er2 sui2 mu3 reng2 jiu4 ji4 ， gu3 rou4 xing1 san4 zhi1 ji1 fang1 。
- qian2 kun1 zi3 chu1 wu2 bao2 hou4 ， en1 wei2 yu3 lu4 wei1 xue3 shuang1 。
- er4 bing3 jiao1 chi2 bu4 pian1 yong4 ， wan4 hui4 sheng1 cheng2 ru2 shen3 liang2 。
- wo3 sui1 qi4 zhi4 wu3 ling3 wai4 ， yi4 bi4 you3 ri4 meng2 en1 guang1 。
- gu4 ren2 ting2 bian1 shi4 gui1 lu4 ， shang4 de2 wo4 shou3 shu1 zhong1 chang2 。
- jiang1 fen1 wu2 ke3 wei2 jun1 yu3 ， du2 you3 gao1 yi4 wu2 shi2 wang4 。

## 注释

## 译文

## 赏析
