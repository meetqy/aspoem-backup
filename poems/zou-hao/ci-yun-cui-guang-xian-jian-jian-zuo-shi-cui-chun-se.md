---
id: zou-hao-ci-yun-cui-guang-xian-jian-jian-zuo-shi-cui-chun-se
title: 次韻崔光先見簡作詩催春色
titlePinyin: ci4 yun4 cui1 guang1 xian1 jian4 jian3 zuo4 shi1 cui1 chun1 se4
titleSlug: ci-yun-cui-guang-xian-jian-jian-zuo-shi-cui-chun-se
author: 鄒浩
authorPinyin: zou1 hao4
authorSlug: zou-hao
dynasty: 宋
dynastyPinyin: song4
dynastySlug: song
tags: []
---

## 正文

- 春遊有客忘朝暮，酷似經星好風雨。
- 豈知仲蔚長蓬蒿，寂寂儒宮裁一畝。
- 新詩故委黄耳來，舌在驚疑爲頻吐。
- 鴻鈞覓運掃轍蹤，萬物終然歸鼓舞。
- 去年枯槁欲樵蘇，今已蕃鮮媚農圃。
- 我家吹律信参天，苗裔非才閴無睹。
- 族寒官冷自離奇，安能仰贊媧皇補。
- 廟堂爕理皆少年，佇見囊金罄花塢。

## 拼音

- chun1 you2 you3 ke4 wang4 zhao1 mu4 ， ku4 si4 jing1 xing1 hao3 feng1 yu3 。
- qi3 zhi1 zhong4 wei4 chang2 peng2 hao1 ， ji4 ji4 ru2 gong1 cai2 yi4 mu3 。
- xin1 shi1 gu4 wei3 huang2 er3 lai2 ， she2 zai4 jing1 yi2 wei2 bin1 tu3 。
- hong2 jun1 mi4 yun4 sao3 zhe2 zong1 ， wan4 wu4 zhong1 ran2 gui1 gu3 wu3 。
- qu4 nian2 ku1 gao3 yu4 qiao2 su1 ， jin1 yi3 fan1 xian1 mei4 nong2 pu3 。
- wo3 jia1 chui1 lü4 xin4 can1 tian1 ， miao2 yi4 fei1 cai2 qu4 wu2 du3 。
- zu2 han2 guan1 leng3 zi4 li2 qi2 ， an1 neng2 yang3 zan4 wa1 huang2 bu3 。
- miao4 tang2 xie4 li3 jie1 shao4 nian2 ， zhu4 jian4 nang2 jin1 qing4 hua1 wu4 。

## 注释

## 译文

## 赏析
