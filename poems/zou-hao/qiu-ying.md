---
id: zou-hao-qiu-ying
title: 秋蠅
titlePinyin: qiu1 ying2
titleSlug: qiu-ying
author: 鄒浩
authorPinyin: zou1 hao4
authorSlug: zou-hao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 秋風快如刀，着木木欲折。
- 蕃鮮轉凄凄，入眼無一悅。
- 青蠅獨何爲，飛鳴猶未滅。
- 造化本無私，爾生亦偶竊。
- 念方三伏中，日車午停轍。
- 下照人世間，何異紅爐熱。
- 勁鳥倦戢翼，獰獸喘吐舌。
- 惟人於此時，體懈劇疲薾。
- 虚堂幸可逃，枕簟隨意設。
- 好睡邊韶同，素嬾稽康埒。
- 更此值清涼，酣寝謂須決。
- 雙睫才欲交，汗膚遭爾齧。
- 營營不絕聲，宛類讒口呐。
- 使我寝不安，欲息還復挈。
- 况如一簞貧，未能萬錢歠。
- 園蔬薦脫粟，杯盤殊滅裂。
- 雙筯才欲拈，咀嚼遭爾餮。
- 適從何處來，食飲汙修潔。
- 使我味不甘，欲嚥還復噎。
- 敺除付疲兵，祗足增跛蹩。
- 宜哉孫權彈，爲爾情激切。
- 期望秋風回，一掃無餘孽。
- 偶此延朝昏，勿謂風不烈。
- 氣候侵凝凛，龍蛇且藏穴。
- 爾形大豆然，豈能堅如鐡。

## 拼音

- qiu1 feng1 kuai4 ru2 dao1 ， zhe0 mu4 mu4 yu4 zhe2 。
- fan1 xian1 zhuan3 qi1 qi1 ， ru4 yan3 wu2 yi2 yue4 。
- qing1 ying2 du2 he2 wei2 ， fei1 ming2 you2 wei4 mie4 。
- zao4 hua4 ben3 wu2 si1 ， er3 sheng1 yi4 ou3 qie4 。
- nian4 fang1 san1 fu2 zhong1 ， ri4 ju1 wu3 ting2 zhe2 。
- xia4 zhao4 ren2 shi4 jian4 ， he2 yi4 hong2 lu2 re4 。
- jin4 niao3 juan4 ji2 yi4 ， ning2 shou4 chuan3 tu3 she2 。
- wei2 ren2 wu1 ci3 shi2 ， ti3 xie4 ju4 pi2 er3 。
- xu1 tang2 xing4 ke3 tao2 ， zhen3 dian4 sui2 yi4 she4 。
- hao3 shui4 bian1 shao2 tong2 ， su4 lan3 ji1 kang1 lie4 。
- geng4 ci3 zhi2 qing1 liang2 ， han1 qin3 wei4 xu1 jue2 。
- shuang1 jie2 cai2 yu4 jiao1 ， han4 fu1 zao1 er3 nie4 。
- ying2 ying2 bu4 jue2 sheng1 ， wan3 lei4 chan2 kou3 na4 。
- shi3 wo3 qin3 bu4 an1 ， yu4 xi1 huan2 fu4 qie4 。
- kuang4 ru2 yi1 dan1 pin2 ， wei4 neng2 wan4 qian2 chuo4 。
- yuan2 shu1 jian4 tuo1 su4 ， bei1 pan2 shu1 mie4 lie4 。
- shuang1 zhu4 cai2 yu4 nian1 ， ju3 jue2 zao1 er3 tie4 。
- shi4 cong2 he2 chu3 lai2 ， shi2 yin3 wu1 xiu1 jie2 。
- shi3 wo3 wei4 bu4 gan1 ， yu4 yan4 huan2 fu4 ye1 。
- qu1 chu2 fu4 pi2 bing1 ， zhi1 zu2 zeng1 bo3 bie2 。
- yi2 zai1 sun1 quan2 dan4 ， wei2 er3 qing2 ji1 qie4 。
- qi1 wang4 qiu1 feng1 hui2 ， yi4 sao3 wu2 yu2 nie4 。
- ou3 ci3 yan2 chao2 hun1 ， wu4 wei4 feng1 bu2 lie4 。
- qi4 hou4 qin1 ning2 lin3 ， long2 she2 qie3 cang2 xue2 。
- er3 xing2 da4 dou4 ran2 ， qi3 neng2 jian1 ru2 tie3 。

## 注释

## 译文

## 赏析
