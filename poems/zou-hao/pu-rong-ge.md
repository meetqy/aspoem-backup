---
id: zou-hao-pu-rong-ge
title: 普融閣
titlePinyin: pu3 rong2 ge2
titleSlug: pu-rong-ge
author: 鄒浩
authorPinyin: zou1 hao4
authorSlug: zou-hao
dynasty: 宋
dynastyPinyin: song4
dynastySlug: song
tags: []
---

## 正文

- 前身善財後老平，善知識處靡不到。
- 十信生行回向地，等覺妙覺諸法門。
- 一法門中義一句，須彌聚筆海量墨。
- 亘未來際力書寫，未來可盡寫不盡。
- 何况六位一切法，一一筭諭莫能及。
- 老平於此不思議，第三手把龜手筆。
- 一刹那間能事竟，一一微塵出經卷。
- 三千世界微塵偈，一四天下微塵品。
- 龍樹傳持所未會，悉在而今輪字裏。
- 字字無增亦無減，四十二字誰舉偈。
- 大寶蓮花忽開敷，帝網重重清浄土。
- 十方三世佛菩薩，一時會集作證明。
- 彌勒辨說巧稱揚，文殊師利欣按頂。
- 日用縱横日日新，此身普賢身內現。
- 若人欲識老平身，即是毗盧無盡藏。

## 拼音

- qian2 shen1 shan4 cai2 hou4 lao3 ping2 ， shan4 zhi1 shi2 chu3 mi2 bu2 dao4 。
- shi2 xin4 sheng1 xing2 hui2 xiang4 di4 ， deng3 jue2 miao4 jue2 zhu1 fa3 men2 。
- yi4 fa3 men2 zhong1 yi4 yi2 ju4 ， xu1 mi2 ju4 bi3 hai3 liang4 mo4 。
- gen4 wei4 lai2 ji4 li4 shu1 xie3 ， wei4 lai2 ke3 jin4 xie3 bu2 jin4 。
- he2 kuang4 liu4 wei4 yi2 qie4 fa3 ， yi1 yi1 suan4 yu4 mo4 neng2 ji2 。
- lao3 ping2 wu1 ci3 bu4 si1 yi4 ， di4 san1 shou3 ba3 gui1 shou3 bi3 。
- yi2 cha4 na4 jian4 neng2 shi4 jing4 ， yi1 yi1 wei1 chen2 chu1 jing1 juan4 。
- san1 qian1 shi4 jie4 wei1 chen2 ji4 ， yi1 si4 tian1 xia4 wei1 chen2 pin3 。
- long2 shu4 chuan2 chi2 suo3 wei4 hui4 ， xi1 zai4 er2 jin1 lun2 zi4 li3 。
- zi4 zi4 wu2 zeng1 yi4 wu2 jian3 ， si4 shi2 er4 zi4 shui2 ju3 ji4 。
- da4 bao3 lian2 hua1 hu1 kai1 fu1 ， di4 wang3 chong2 chong2 qing1 jing4 tu3 。
- shi2 fang1 san1 shi4 fo2 pu2 sa4 ， yi4 shi2 hui4 ji2 zuo4 zheng4 ming2 。
- mi2 le4 bian4 shuo1 qiao3 cheng1 yang2 ， wen2 shu1 shi1 li4 xin1 an4 ding3 。
- ri4 yong4 zong4 heng2 ri4 ri4 xin1 ， ci3 shen1 pu3 xian2 shen1 nei4 xian4 。
- ruo4 ren2 yu4 shi2 lao3 ping2 shen1 ， ji2 shi4 pi2 lu2 wu2 jin4 cang2 。

## 注释

## 译文

## 赏析
