---
id: zou-hao-meng-chen-hui-pan-gu-mo-qi-er
title: 夢臣惠潘谷墨  其二
titlePinyin: meng4 chen2 hui4 pan1 gu3 mo4     qi2 er4
titleSlug: meng-chen-hui-pan-gu-mo-qi-er
author: 鄒浩
authorPinyin: zou1 hao4
authorSlug: zou-hao
dynasty: 宋
dynastyPinyin: song4
dynastySlug: song
tags: []
---

## 正文

- 潘谷賣墨時，呂翁嘗過之。
- 指授長生訣，舉世那能窺。
- 但稱衆墨中，谷墨最珍奇。
- 一旦內藥成，解去逃喧卑。
- 忽忽期月後，來與丹元期。
- 夜飲曉分手，丹元初不知。
- 仍留墨數片，屬元付其兒。
- 有兒旋其門，頂白元驚疑。
- 細詰所以然，始知谷如斯。
- 谷仙今幾年，谷墨今在兹。
- 静言人間世，舟壑常密移。
- 朱顔兀槁木，綠髪垂素絲。
- 借令富貴極，畢竟将奚爲。
- 谷乎真可人，得墨吾得師。

## 拼音

- pan1 gu3 mai4 mo4 shi2 ， lü3 weng1 chang2 guo4 zhi1 。
- zhi3 shou4 chang2 sheng1 jue2 ， ju3 shi4 na4 neng2 kui1 。
- dan4 cheng1 zhong4 mo4 zhong1 ， gu3 mo4 zui4 zhen1 qi2 。
- yi2 dan4 nei4 yao4 cheng2 ， jie3 qu4 tao2 xuan1 bei1 。
- hu1 hu1 qi1 yue4 hou4 ， lai2 yu3 dan1 yuan2 qi1 。
- ye4 yin3 xiao3 fen1 shou3 ， dan1 yuan2 chu1 bu4 zhi1 。
- reng2 liu2 mo4 shu4 pian4 ， shu3 yuan2 fu4 qi2 er2 。
- you3 er2 xuan2 qi2 men2 ， ding3 bai2 yuan2 jing1 yi2 。
- xi4 jie2 suo3 yi3 ran2 ， shi3 zhi1 gu3 ru2 si1 。
- gu3 xian1 jin1 ji1 nian2 ， gu3 mo4 jin1 zai4 zi1 。
- jing4 yan2 ren2 jian4 shi4 ， zhou1 he4 chang2 mi4 yi2 。
- zhu1 yan2 wu4 gao3 mu4 ， lü4 fa4 chui2 su4 si1 。
- jie4 ling4 fu4 gui4 ji2 ， bi4 jing4 jiang1 xi1 wei2 。
- gu3 hu1 zhen1 ke3 ren2 ， de2 mo4 wu2 de2 shi1 。

## 注释

## 译文

## 赏析
