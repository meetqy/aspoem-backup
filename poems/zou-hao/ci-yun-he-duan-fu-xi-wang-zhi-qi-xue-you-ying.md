---
id: zou-hao-ci-yun-he-duan-fu-xi-wang-zhi-qi-xue-you-ying
title: 次韻和端夫喜望之祈雪有應
titlePinyin: ci4 yun4 he2 duan1 fu1 xi3 wang4 zhi1 qi2 xue3 you3 ying1
titleSlug: ci-yun-he-duan-fu-xi-wang-zhi-qi-xue-you-ying
author: 鄒浩
authorPinyin: zou1 hao4
authorSlug: zou-hao
dynasty: 宋
dynastyPinyin: song4
dynastySlug: song
tags: []
---

## 正文

- 誠意通羣祀，朝來忽已飄。
- 六花紛汗漫，千里入均調。
- 趙璧光凌日，隋珠暗擲宵。
- 老農愁自判，稚子喜來嬌。
- 化育知難詰，形容豈易描。
- 白鹽聊比擬，黄竹謾謳謠。
- 談柄迷修麈，朝衣奪素貂。
- 豐穰歸嗣歲，收拾謝枯樵。
- 淺露先生履，深齊惠可腰。
- 思添韋應物，狂助蓋寛饒。
- 民食逃艱粒，宸心定解焦。
- 樓高天構玉，池迥地疏瑤。
- 爽韻陪松檜，嚴聲陋鼓簫。
- 亡羊空道路，失鶴但雲霄。
- 撫運年將往，侵人鬢欲凋。
- 題輿真健筆，險句壓寒綃。
- 重愧非名士，兹焉綴下寮。
- 主賓參沔渡，杖履集山椒。
- 故事梁園在，風流楚國遙。
- 瓊瑰争報復，宇宙一漂搖。
- 莫訝春來晚，春來待此消。

## 拼音

- cheng2 yi4 tong1 qun2 si4 ， chao2 lai2 hu1 yi3 piao1 。
- liu4 hua1 fen1 han4 man4 ， qian1 li3 ru4 jun1 diao4 。
- zhao4 bi4 guang1 ling2 ri4 ， sui2 zhu1 an4 zhi4 xiao1 。
- lao3 nong2 chou2 zi4 pan4 ， zhi4 zi3 xi3 lai2 jiao1 。
- hua4 yu4 zhi1 nan2 jie2 ， xing2 rong2 qi3 yi4 miao2 。
- bai2 yan2 liao2 bi3 ni3 ， huang2 zhu2 man2 ou1 yao2 。
- tan2 bing3 mi2 xiu1 zhu3 ， chao2 yi1 duo2 su4 diao1 。
- feng1 rang2 gui1 si4 sui4 ， shou1 shi0 xie4 ku1 qiao2 。
- qian3 lu4 xian1 sheng0 lü3 ， shen1 qi2 hui4 ke3 yao1 。
- si1 tian1 wei2 ying1 wu4 ， kuang2 zhu4 gai4 kuan1 rao2 。
- min2 shi2 tao2 jian1 li4 ， chen2 xin1 ding4 jie3 jiao1 。
- lou2 gao1 tian1 gou4 yu4 ， chi2 jiong3 di4 shu1 yao2 。
- shuang3 yun4 pei2 song1 gui4 ， yan2 sheng1 lou4 gu3 xiao1 。
- wang2 yang2 kong1 dao4 lu4 ， shi1 he4 dan4 yun2 xiao1 。
- fu3 yun4 nian2 jiang1 wang3 ， qin1 ren2 bin4 yu4 diao1 。
- ti2 yu2 zhen1 jian4 bi3 ， xian3 ju4 ya1 han2 xiao1 。
- zhong4 kui4 fei1 ming2 shi4 ， zi1 yan1 zhui4 xia4 liao2 。
- zhu3 bin1 can1 mian3 du4 ， zhang4 lü3 ji2 shan1 jiao1 。
- gu4 shi0 liang2 yuan2 zai4 ， feng1 liu2 chu3 guo2 yao2 。
- qiong2 gui1 zheng1 bao4 fu4 ， yu3 zhou4 yi4 piao1 yao2 。
- mo4 ya4 chun1 lai2 wan3 ， chun1 lai2 dai4 ci3 xiao1 。

## 注释

## 译文

## 赏析
