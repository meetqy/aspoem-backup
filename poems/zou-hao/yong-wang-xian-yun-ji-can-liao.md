---
id: zou-hao-yong-wang-xian-yun-ji-can-liao
title: 用王憲韻寄參寥
titlePinyin: yong4 wang2 xian4 yun4 ji4 can1 liao2
titleSlug: yong-wang-xian-yun-ji-can-liao
author: 鄒浩
authorPinyin: zou1 hao4
authorSlug: zou-hao
dynasty: 宋
dynastyPinyin: song4
dynastySlug: song
tags: []
---

## 正文

- 天資不紛華，脱身禮白足。
- 一笑語曹溪，與世作眼目。
- 有時戲毛穎，新詩奴鄭谷。
- 翹然百家中，疏煙澹脩竹。
- 頃年古招提，山青水澄淥。
- 傾盖揖孤標，令人慚逐逐。
- 平生稻粱謀，從此在鴻鵠。
- 爾來落高陽，轅下方局促。
- 况乃建隆師，黄壚已埋玉。
- 豈必阮步兵，途窮泫然哭。
- 賴君金石聲，丁寧鴈飛速。
- 我心端何如，盲龜得浮木。
- 遙聞玉堂老，初情敦夏屋。
- 支遁久塵埃，風流一朝續。
- 營營覆載間，萬事風前燭。
- 願言掃雲窗，聊對傳燈錄。

## 拼音

- tian1 zi1 bu4 fen1 hua2 ， tuo1 shen1 li3 bai2 zu2 。
- yi2 xiao4 yu3 cao2 xi1 ， yu3 shi4 zuo4 yan3 mu4 。
- you3 shi2 xi4 mao2 ying3 ， xin1 shi1 nu2 zheng4 gu3 。
- qiao2 ran2 bai3 jia1 zhong1 ， shu1 yan1 dan4 xiu1 zhu2 。
- qing3 nian2 gu3 zhao1 ti2 ， shan1 qing1 shui3 cheng2 lu4 。
- qing1 gai4 yi1 gu1 biao1 ， ling4 ren2 can2 zhu2 zhu2 。
- ping2 sheng1 dao4 liang2 mou2 ， cong2 ci3 zai4 hong2 hu2 。
- er3 lai2 luo4 gao1 yang2 ， yuan2 xia4 fang1 ju2 cu4 。
- kuang4 nai3 jian4 long2 shi1 ， huang2 lu2 yi3 mai2 yu4 。
- qi3 bi4 ruan3 bu4 bing1 ， tu2 qiong2 xuan4 ran2 ku1 。
- lai4 jun1 jin1 shi2 sheng1 ， ding1 ning2 yan4 fei1 su4 。
- wo3 xin1 duan1 he2 ru2 ， mang2 gui1 de2 fu2 mu4 。
- yao2 wen2 yu4 tang2 lao3 ， chu1 qing2 dun1 xia4 wu1 。
- zhi1 dun4 jiu3 chen2 ai1 ， feng1 liu2 yi4 zhao1 xu4 。
- ying2 ying2 fu4 zai4 jian4 ， wan4 shi4 feng1 qian2 zhu2 。
- yuan4 yan2 sao3 yun2 chuang1 ， liao2 dui4 chuan2 deng1 lu4 。

## 注释

## 译文

## 赏析
