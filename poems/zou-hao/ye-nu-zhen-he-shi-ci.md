---
id: zou-hao-ye-nu-zhen-he-shi-ci
title: 謁女貞何氏祠
titlePinyin: ye4 nü3 zhen1 he2 shi4 ci2
titleSlug: ye-nu-zhen-he-shi-ci
author: 鄒浩
authorPinyin: zou1 hao4
authorSlug: zou-hao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 正月一日雨不休，朝來四望陰雲收。
- 衆陽扶導日輪出，輝光倐忽盈九州。
- 欣欣草木動新意，鸞鳳鼓翅翔天遊。
- 高山託處将半載，真人風韻長凝眸。
- 精神澡雪亦已久，懽言夙駕南岡頭。
- 仙居樓閣拱形象，祥煙瑞靄簷間浮。
- 焚香再拜適我願，想見王母同優游。
- 蟠桃不老春更永，人間變化知幾秋。
- 輪囷重盖擁車馬，氣勢赫赫移山丘。
- 萬方有口莫敢議，勳勞自以爲伊周。
- 門墻旦暮祝遐筭，長守富貴無與儔。
- 于今掃蕩一何有，白楊影裏令人愁。
- 丈夫祈嚮乃如此，孰爲女子能清脩。
- 功成直上紫霄去，遺蹤猶向瀟湘留。
- 我來不及叩真訣，真訣固在冥心求。
- 五行八卦自流轉，生天生地生物稠。
- 騎龍跨虎越宇宙，豈但洗滌無愆尤。
- 他年誰作□仙傳，□入高仙吾姓鄒。

## 拼音

- zheng1 yue4 yi2 ri4 yu3 bu4 xiu1 ， chao2 lai2 si4 wang4 yin1 yun2 shou1 。
- zhong4 yang2 fu2 dao3 ri4 lun2 chu1 ， hui1 guang1 shu1 hu1 ying2 jiu3 zhou1 。
- xin1 xin1 cao3 mu4 dong4 xin1 yi4 ， luan2 feng4 gu3 chi4 xiang2 tian1 you2 。
- gao1 shan1 tuo1 chu3 jiang1 ban4 zai4 ， zhen1 ren2 feng1 yun4 chang2 ning2 mou2 。
- jing1 shen2 zao3 xue3 yi4 yi3 jiu3 ， huan1 yan2 su4 jia4 nan2 gang1 tou2 。
- xian1 ju1 lou2 ge2 gong3 xing2 xiang4 ， xiang2 yan1 rui4 ai3 yan2 jian4 fu2 。
- fen2 xiang1 zai4 bai4 shi4 wo3 yuan4 ， xiang3 jian4 wang2 mu3 tong2 you1 you2 。
- pan2 tao2 bu4 lao3 chun1 geng4 yong3 ， ren2 jian4 bian4 hua4 zhi1 ji1 qiu1 。
- lun2 qun1 zhong4 gai4 yong1 ju1 ma3 ， qi4 shi4 he4 he4 yi2 shan1 qiu1 。
- wan4 fang1 you3 kou3 mo4 gan3 yi4 ， xun1 lao2 zi4 yi3 wei2 yi1 zhou1 。
- men2 qiang2 dan4 mu4 zhu4 xia2 suan4 ， chang2 shou3 fu4 gui4 wu2 yu3 chou2 。
- yu2 jin1 sao3 dang4 yi4 he2 you3 ， bai2 yang2 ying3 li3 ling4 ren2 chou2 。
- zhang4 fu0 qi2 xiang4 nai3 ru2 ci3 ， shu2 wei2 nü3 zi3 neng2 qing1 xiu1 。
- gong1 cheng2 zhi2 shang4 zi3 xiao1 qu4 ， yi2 zong1 you2 xiang4 xiao1 xiang1 liu2 。
- wo3 lai2 bu4 ji2 kou4 zhen1 jue2 ， zhen1 jue2 gu4 zai4 ming2 xin1 qiu2 。
- wu3 xing2 ba1 gua4 zi4 liu2 zhuan3 ， sheng1 tian1 sheng1 di4 sheng1 wu4 chou2 。
- qi2 long2 kua4 hu3 yue4 yu3 zhou4 ， qi3 dan4 xi3 di2 wu2 qian1 you2 。
- ta1 nian2 shui2 zuo4 □ xian1 chuan2 ，□ ru4 gao1 xian1 wu2 xing4 zou1 。

## 注释

## 译文

## 赏析
