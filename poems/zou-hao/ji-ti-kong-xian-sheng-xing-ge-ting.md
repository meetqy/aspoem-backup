---
id: zou-hao-ji-ti-kong-xian-sheng-xing-ge-ting
title: 寄題孔先生行歌亭
titlePinyin: ji4 ti2 kong3 xian1 sheng0 xing2 ge1 ting2
titleSlug: ji-ti-kong-xian-sheng-xing-ge-ting
author: 鄒浩
authorPinyin: zou1 hao4
authorSlug: zou-hao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 仁皇御宇作太平，朝廷玉立森賢英。
- 巖耕溪釣日寂寞，何獨先生歌滍城。
- 遭世不比徐孺子，設心不愧司馬承。
- 唐虞垂拱豈不盛，巢由亦自非公卿。
- 冥冥三聖妙相遇，六爻一半曾吞并。
- 倐遺象數入天籟，無聲之中端有聲。
- 有時鼓腹散秋步，有時擊壌舒春情。
- 他年野叟得不盡，獨與杖屨同縱横。
- 故知造物有深意，鳳凰來儀治功成。
- 鳳凰飛去定難久，直使先生爲鳳鳴。
- 先生道德初不死，先生歌聲猶可聽。
- 微風淅瀝動草木，幽禽上下喧陰晴。
- 可憐雙耳不到此，龍山滍水空危亭。

## 拼音

- ren2 huang2 yu4 yu3 zuo4 tai4 ping2 ， chao2 ting2 yu4 li4 sen1 xian2 ying1 。
- yan2 geng1 xi1 diao4 ri4 ji4 mo4 ， he2 du2 xian1 sheng0 ge1 zhi4 cheng2 。
- zao1 shi4 bu4 bi3 xu2 ru2 zi3 ， she4 xin1 bu2 kui4 si1 ma3 cheng2 。
- tang2 yu2 chui2 gong3 qi3 bu2 sheng4 ， chao2 you2 yi4 zi4 fei1 gong1 qing1 。
- ming2 ming2 san1 sheng4 miao4 xiang1 yu4 ， liu4 yao2 yi2 ban4 ceng2 tun1 bing4 。
- shu1 yi2 xiang4 shu4 ru4 tian1 lai4 ， wu2 sheng1 zhi1 zhong1 duan1 you3 sheng1 。
- you3 shi2 gu3 fu4 san4 qiu1 bu4 ， you3 shi2 ji1 rang3 shu1 chun1 qing2 。
- ta1 nian2 ye3 sou3 de2 bu2 jin4 ， du2 yu3 zhang4 ju4 tong2 zong4 heng2 。
- gu4 zhi1 zao4 wu4 you3 shen1 yi4 ， feng4 huang2 lai2 yi2 zhi4 gong1 cheng2 。
- feng4 huang2 fei1 qu4 ding4 nan2 jiu3 ， zhi2 shi3 xian1 sheng1 wei2 feng4 ming2 。
- xian1 sheng0 dao4 de2 chu1 bu4 si3 ， xian1 sheng0 ge1 sheng1 you2 ke3 ting1 。
- wei1 feng1 xi1 li4 dong4 cao3 mu4 ， you1 qin2 shang4 xia4 xuan1 yin1 qing2 。
- ke3 lian2 shuang1 er3 bu2 dao4 ci3 ， long2 shan1 zhi4 shui3 kong1 wei1 ting2 。

## 注释

## 译文

## 赏析
