---
id: shi-da-zu-ling-long-si-fan
title: 玲珑四犯
titlePinyin: ling2 long2 si4 fan4
titleSlug: ling-long-si-fan
author: 史达祖
authorPinyin: shi3 da2 zu3
authorSlug: shi-da-zu
dynasty: 宋
dynastyPinyin: song4
dynastySlug: song
tags: []
---

## 正文

- 雨入愁边，翠树晚，无人风叶如翦。
- 竹尾通凉，却怕小帘低卷。
- 孤坐便怯诗悭，念后赏、旧曾题遍。
- 更暗尘、偷锁鸾影，心事屡羞团扇。
- 卖花门馆生秋草，怅弓弯、几时重见。
- 前欢尽属风流梦，天共朱楼远。
- 闻道秀骨病多，难自任、从来恩怨。
- 料也和、前度金笼鹦鹉，说人情浅。

## 拼音

- yu3 ru4 chou2 bian1 ， cui4 shu4 wan3 ， wu2 ren2 feng1 ye4 ru2 jian3 。
- zhu2 wei3 tong1 liang2 ， que4 pa4 xiao3 lian2 di1 juan4 。
- gu1 zuo4 bian4 qie4 shi1 qian1 ， nian4 hou4 shang3 、 jiu4 ceng2 ti2 bian4 。
- geng4 an4 chen2 、 tou1 suo3 luan2 ying3 ， xin1 shi4 lü3 xiu1 tuan2 shan4 。
- mai4 hua1 men2 guan3 sheng1 qiu1 cao3 ， chang4 gong1 wan1 、 ji3 shi2 chong2 jian4 。
- qian2 huan1 jin4 shu3 feng1 liu2 meng4 ， tian1 gong4 zhu1 lou2 yuan3 。
- wen2 dao4 xiu4 gu3 bing4 duo1 ， nan2 zi4 ren4 、 cong2 lai2 en1 yuan4 。
- liao4 ye3 he2 、 qian2 du4 jin1 long2 ying1 wu3 ， shuo1 ren2 qing2 qian3 。

## 注释

## 译文

## 赏析
