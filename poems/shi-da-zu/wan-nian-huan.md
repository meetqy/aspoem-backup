---
id: shi-da-zu-wan-nian-huan
title: 万年欢
titlePinyin: wan4 nian2 huan1
titleSlug: wan-nian-huan
author: 史达祖
authorPinyin: shi3 da2 zu3
authorSlug: shi-da-zu
dynasty: 宋
dynastyPinyin: song4
dynastySlug: song
tags: []
---

## 正文

- 两袖梅风，谢桥边、岸痕犹带阴雪。
- 过了匆匆灯市，草根青发。
- 燕子春愁未醒，误几处、芳音辽绝。
- 烟溪上、采绿人归，定应愁沁花骨。
- 非干厚情易歇。
- 奈燕台句老，难道离别。
- 小径吹衣，曾记故里风物。
- 多少惊心旧事，第一是、侵阶罗袜。
- 如今但、柳发晞春，夜来和露梳月。

## 拼音

- liang3 xiu4 mei2 feng1 ， xie4 qiao2 bian1 、 an4 hen2 you2 dai4 yin1 xue3 。
- guo4 le0 cong1 cong1 deng1 shi4 ， cao3 gen1 qing1 fa1 。
- yan4 zi0 chun1 chou2 wei4 xing3 ， wu4 ji3 chu4 、 fang1 yin1 liao2 jue2 。
- yan1 xi1 shang4 、 cai3 lü4 ren2 gui1 ， ding4 ying4 chou2 qin4 hua1 gu3 。
- fei1 gan1 hou4 qing2 yi4 xie1 。
- nai4 yan4 tai2 ju4 lao3 ， nan2 dao4 li2 bie2 。
- xiao3 jing4 chui1 yi1 ， ceng2 ji4 gu4 li3 feng1 wu4 。
- duo1 shao3 jing1 xin1 jiu4 shi4 ， di4 yi1 shi4 、 qin1 jie1 luo2 wa4 。
- ru2 jin1 dan4 、 liu3 fa1 xi1 chun1 ， ye4 lai2 he2 lu4 shu1 yue4 。

## 注释

## 译文

## 赏析
