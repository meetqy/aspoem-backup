---
id: sun-song-gong-wu-du-he
title: 公無渡河
titlePinyin: gong1 wu2 du4 he2
titleSlug: gong-wu-du-he
author: 孫嵩
authorPinyin: sun1 song1
authorSlug: sun-song
dynasty: 宋
dynastyPinyin: song4
dynastySlug: song
tags: []
---

## 正文

- 公乎渡河不可航，年既老，智則童。
- 臨流徑渡何倀倀，夫豈有急須自亡。
- 前無掣，後無擠，且無跡捕至爾門，未至東市之誅磔死如牛羊。
- 河流在前白日光，誰以錦覆河流黄。
- 公不見河源夭矯落崑崙，懸天注地千里强。
- 飛奔突入中原疆，一擊無有完堤防。
- 跳蹴后土舂穹蒼，公懵視之行康莊。
- 掉臂而往無褰裳，不能馭風騎氣奚爲狂。
- 河之流湯湯，鯤鯨之惡未可量。
- 長戈爲鰭鋸爲尾，刀崖斧窟鑱牙張。
- 公其以身委饑腸，人生無難死足傷。
- 以饑寒死骨猶藏，棺槨送爾松柏岡。
- 何必爲河之鬼馮夷鄉，其下濁泥出無梁。
- 何不相蹙公自僵，奈何乎箜篌之音河水旁。

## 拼音

- gong1 hu1 du4 he2 bu4 ke3 hang2 ， nian2 ji4 lao3 ， zhi4 ze2 tong2 。
- lin2 liu2 jing4 du4 he2 chang1 chang1 ， fu1 qi3 you3 ji2 xu1 zi4 wang2 。
- qian2 wu2 che4 ， hou4 wu2 ji3 ， qie3 wu2 ji4 bu3 zhi4 er3 men2 ， wei4 zhi4 dong1 shi4 zhi1 zhu1 zhe2 si3 ru2 niu2 yang2 。
- he2 liu2 zai4 qian2 bai2 ri4 guang1 ， shui2 yi3 jin3 fu4 he2 liu2 huang2 。
- gong1 bu2 jian4 he2 yuan2 yao1 jiao3 luo4 kun1 lun2 ， xuan2 tian1 zhu4 di4 qian1 li3 qiang2 。
- fei1 ben1 tu1 ru4 zhong1 yuan2 jiang1 ， yi4 ji1 wu2 you3 wan2 di1 fang2 。
- tiao4 cu4 hou4 tu3 chong1 qiong2 cang1 ， gong1 meng3 shi4 zhi1 xing2 kang1 zhuang1 。
- diao4 bi4 er2 wang3 wu2 qian1 shang0 ， bu4 neng2 yu4 feng1 qi2 qi4 xi1 wei2 kuang2 。
- he2 zhi1 liu2 tang1 tang1 ， kun1 jing1 zhi1 e4 wei4 ke3 liang2 。
- chang2 ge1 wei2 qi2 ju4 wei2 wei3 ， dao1 ya2 fu3 ku1 chan2 ya2 zhang1 。
- gong1 qi2 yi3 shen1 wei3 ji1 chang2 ， ren2 sheng1 wu2 nan2 si3 zu2 shang1 。
- yi3 ji1 han2 si3 gu3 you2 cang2 ， guan1 guo3 song4 er3 song1 bai3 gang1 。
- he2 bi4 wei2 he2 zhi1 gui3 feng2 yi2 xiang1 ， qi2 xia4 zhuo2 ni2 chu1 wu2 liang2 。
- he2 bu4 xiang1 cu4 gong1 zi4 jiang1 ， nai4 he2 hu1 kong1 hou2 zhi1 yin1 he2 shui3 pang2 。

## 注释

## 译文

## 赏析
