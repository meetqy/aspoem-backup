---
id: hu-hao-da-mo-xing
title: 大漠行
titlePinyin: da4 mo4 xing2
titleSlug: da-mo-xing
author: 胡皓
authorPinyin: hu2 hao4
authorSlug: hu-hao
dynasty: 唐
dynastyPinyin: tang2
dynastySlug: tang
tags: []
---

## 正文

- 單于犯薊堧，虜騎略蕭邊。
- 南山木葉飛下地，北海蓬根亂上天。
- 科斗連營太原道，魚麗合陣武威川。
- 三軍遙倚伏，萬里相馳逐。
- 旌斾悠悠靜潮源，鼙鼓喧喧動盧谷。
- 窮徼出幽陵，吁嗟倦寢興。
- 馬蹄凍溜石，胡毳煖生冰。
- 雲沙泱漭天光閉，河塞陰沈海色凝。
- 崆峒北國誰能託，蕭索邊心常不樂。
- 近見行人畏白龍，遙聞公主愁黃鶴。
- 陽春半，岐路間，瑤臺苑，玉門關。
- 百花芳樹紅將歇，二月蘭臯綠未還。
- 陣雲不散魚龍水，雨雪猶飛鴻鵠山。
- 山嶂緜連那可極，路遠辛勤夢顏色。
- 北堂萱草不寄來，東園桃李長相憶。
- 漢將紛紜攻戰盈，胡寇蕭條幽朔清。
- 韓昌拜節偏知送，鄭吉驅旌坐見迎。
- 火絕煙沈左西極，谷靜山空右北平。
- 但得將軍能百勝，不須天子築長城。

## 拼音

- dan1 yu2 fan4 ji4 ruan2 ， lu3 qi2 lüe4 xiao1 bian1 。
- nan2 shan1 mu4 ye4 fei1 xia4 di4 ， bei3 hai3 peng2 gen1 luan4 shang4 tian1 。
- ke1 dou4 lian2 ying2 tai4 yuan2 dao4 ， yu2 li2 he2 zhen4 wu3 wei1 chuan1 。
- san1 jun1 yao2 yi3 fu2 ， wan4 li3 xiang1 chi2 zhu2 。
- jing1 pei4 you1 you1 jing4 chao2 yuan2 ， pi2 gu3 xuan1 xuan1 dong4 lu2 gu3 。
- qiong2 jiao3 chu1 you1 ling2 ， xu1 jie1 juan4 qin3 xing1 。
- ma3 ti2 dong4 liu1 shi2 ， hu2 cui4 xuan1 sheng1 bing1 。
- yun2 sha1 yang1 mang3 tian1 guang1 bi4 ， he2 sai1 yin1 shen3 hai3 se4 ning2 。
- kong1 tong2 bei3 guo2 shui2 neng2 tuo1 ， xiao1 suo3 bian1 xin1 chang2 bu2 le4 。
- jin4 jian4 xing2 ren2 wei4 bai2 long2 ， yao2 wen2 gong1 zhu3 chou2 huang2 he4 。
- yang2 chun1 ban4 ， qi2 lu4 jian4 ， yao2 tai2 yuan4 ， yu4 men2 guan1 。
- bai3 hua1 fang1 shu4 hong2 jiang1 xie1 ， er4 yue4 lan2 gao1 lü4 wei4 huan2 。
- zhen4 yun2 bu2 san4 yu2 long2 shui3 ， yu3 xue3 you2 fei1 hong2 hu2 shan1 。
- shan1 zhang4 mian2 lian2 na4 ke3 ji2 ， lu4 yuan3 xin1 qin2 meng4 yan2 se4 。
- bei3 tang2 xuan1 cao3 bu2 ji4 lai2 ， dong1 yuan2 tao2 li3 chang2 xiang1 yi4 。
- han4 jiang1 fen1 yun2 gong1 zhan4 ying2 ， hu2 kou4 xiao1 tiao2 you1 shuo4 qing1 。
- han2 chang1 bai4 jie2 pian1 zhi1 song4 ， zheng4 ji2 qu1 jing1 zuo4 jian4 ying2 。
- huo3 jue2 yan1 shen3 zuo3 xi1 ji2 ， gu3 jing4 shan1 kong1 you4 bei3 ping2 。
- dan4 de2 jiang1 jun1 neng2 bai3 sheng4 ， bu4 xu1 tian1 zi3 zhu4 chang2 cheng2 。

## 注释

## 译文

## 赏析
