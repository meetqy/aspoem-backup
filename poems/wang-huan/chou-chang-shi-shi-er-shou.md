---
id: wang-huan-chou-chang-shi-shi-er-shou
title: 惆悵詩十二首
titlePinyin: chou2 chang4 shi1 shi2 er4 shou3
titleSlug: chou-chang-shi-shi-er-shou
author: 王渙
authorPinyin: wang2 huan4
authorSlug: wang-huan
dynasty: 唐
dynastyPinyin: tang2
dynastySlug: tang
tags: []
---

## 正文

- 八蠶薄絮鴛鴦綺，半夜佳期並枕眠。
- 鐘動紅娘喚歸去，對人勻淚拾金鈿。
- 李夫人病已經秋，漢武看來不舉頭。
- 得所濃華銷歇盡，楚魂湘血一生休。
- 謝家池館花籠月，蕭寺房廊竹颭風。
- 夜半酒醒憑檻立，所思多在別離中。
- 隋師戰艦欲亡陳，國破應難保此身。
- 訣別徐郎淚如雨，鏡鸞分後屬何人。
- 七夕瓊筵隨事陳，兼花連蒂共傷神。
- 蜀王殿裏三更月，不見驪山私語人。
- 夜寒春病不勝懷，玉瘦花啼萬事乖。
- 薄幸檀郎斷芳信，驚嗟猶夢合歡鞋。
- 嗚咽離聲管吹秋，妾身今日為君休。
- 齊奴不說平生事，忍看花枝謝玉樓。
- 青絲一綹墮雲鬟，金剪刀鳴不忍看。
- 持謝君王寄幽怨，可能從此住人間。
- 陳宮興廢事難期，三閣空餘綠草基。
- 狎客淪亡麗華死，他年江令獨來時。
- 晨肇重來路已迷，碧桃花謝武陵溪。
- 仙山目斷無尋處，流水潺湲日漸西。
- 少卿降北子卿還，朔野離觴慘別顏。
- 卻到茂陵唯一慟，節毛零落鬢毛斑。
- 夢裏分明入漢宮，覺來燈背錦屏空。
- 紫台月落關山曉，腸斷君恩信畫工。

## 拼音

- ba1 can2 bao2 xu4 yuan1 yang1 qi3 ， ban4 ye4 jia1 qi1 bing4 zhen3 mian2 。
- zhong1 dong4 hong2 niang2 huan4 gui1 qu4 ， dui4 ren2 yun2 lei4 shi2 jin1 dian4 。
- li3 fu1 ren2 bing4 yi3 jing1 qiu1 ， han4 wu3 kan4 lai2 bu4 ju3 tou2 。
- de2 suo3 nong2 hua2 xiao1 xie1 jin4 ， chu3 hun2 xiang1 xue4 yi4 sheng1 xiu1 。
- xie4 jia1 chi2 guan3 hua1 long2 yue4 ， xiao1 si4 fang2 lang2 zhu2 zhan3 feng1 。
- ye4 ban4 jiu3 xing3 ping2 jian4 li4 ， suo3 si1 duo1 zai4 bie2 li2 zhong1 。
- sui2 shi1 zhan4 jian4 yu4 wang2 chen2 ， guo2 po4 ying1 nan2 bao3 ci3 shen1 。
- jue2 bie2 xu2 lang2 lei4 ru2 yu3 ， jing4 luan2 fen1 hou4 shu3 he2 ren2 。
- qi1 xi1 qiong2 yan2 sui2 shi4 chen2 ， jian1 hua1 lian2 di4 gong4 shang1 shen2 。
- shu3 wang2 dian4 li3 san1 geng1 yue4 ， bu2 jian4 li2 shan1 si1 yu3 ren2 。
- ye4 han2 chun1 bing4 bu2 sheng4 huai2 ， yu4 shou4 hua1 ti2 wan4 shi4 guai1 。
- bo2 xing4 tan2 lang2 duan4 fang1 xin4 ， jing1 jie1 you2 meng4 he2 huan1 xie2 。
- wu1 yan4 li2 sheng1 guan3 chui1 qiu1 ， qie4 shen1 jin1 ri4 wei2 jun1 xiu1 。
- qi2 nu2 bu4 shuo1 ping2 sheng1 shi4 ， ren3 kan4 hua1 zhi1 xie4 yu4 lou2 。
- qing1 si1 yi4 liu3 duo4 yun2 huan2 ， jin1 jian3 dao1 ming2 bu4 ren3 kan4 。
- chi2 xie4 jun1 wang2 ji4 you1 yuan4 ， ke3 neng2 cong2 ci3 zhu4 ren2 jian4 。
- chen2 gong1 xing1 fei4 shi4 nan2 qi1 ， san1 ge2 kong1 yu2 lü4 cao3 ji1 。
- xia2 ke4 lun2 wang2 li2 hua2 si3 ， ta1 nian2 jiang1 ling4 du2 lai2 shi2 。
- chen2 zhao4 zhong4 lai2 lu4 yi3 mi2 ， bi4 tao2 hua1 xie4 wu3 ling2 xi1 。
- xian1 shan1 mu4 duan4 wu2 xun2 chu3 ， liu2 shui3 chan2 yuan2 ri4 jian4 xi1 。
- shao3 qing1 jiang4 bei3 zi3 qing1 huan2 ， shuo4 ye3 li2 shang1 can3 bie2 yan2 。
- que4 dao4 mao4 ling2 wei2 yi1 tong4 ， jie2 mao2 ling2 luo4 bin4 mao2 ban1 。
- meng4 li3 fen1 ming2 ru4 han4 gong1 ， jue2 lai2 deng1 bei4 jin3 ping2 kong1 。
- zi3 tai2 yue4 luo4 guan1 shan1 xiao3 ， chang2 duan4 jun1 en1 xin4 hua4 gong1 。

## 注释

## 译文

## 赏析
