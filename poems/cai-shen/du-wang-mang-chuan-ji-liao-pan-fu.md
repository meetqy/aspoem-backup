---
id: cai-shen-du-wang-mang-chuan-ji-liao-pan-fu
title: 讀王莽傳寄廖判府
titlePinyin: du2 wang2 mang3 chuan2 ji4 liao4 pan4 fu3
titleSlug: du-wang-mang-chuan-ji-liao-pan-fu
author: 蔡沈
authorPinyin: cai4 shen3
authorSlug: cai-shen
dynasty: 宋
dynastyPinyin: song4
dynastySlug: song
tags: []
---

## 正文

- 噫吁嚱，噫嚱一曲難爲聽，桑麻壠畝今荆榛。
- 子規夜訴倉庚鳴，時至氣化能無聲。
- 高皇神武百世業，安漢小子爲憑陵。
- 九十六萬目可掩，奈何從臾皆羣臣。
- 臣乎臣乎胡乃爾，富汝貴汝庸何生。
- 炎精白晝欲晦蝕，日角眉目尤精神。
- 古來權柄不早去，止爲魚肉塗生靈。
- 生靈塗炭自茲始，古往今來祇如此。
- 重華一去何時還，志士幽人淚如雨。

## 拼音

- yi1 xu1 xi1 ， yi1 xi1 yi4 qu3 nan2 wei2 ting1 ， sang1 ma2 long3 mu3 jin1 jing1 zhen1 。
- zi3 gui1 ye4 su4 cang1 geng1 ming2 ， shi2 zhi4 qi4 hua4 neng2 wu2 sheng1 。
- gao1 huang2 shen2 wu3 bai3 shi4 ye4 ， an1 han4 xiao3 zi0 wei2 ping2 ling2 。
- jiu3 shi2 liu4 wan4 mu4 ke3 yan3 ， nai4 he2 cong2 yu2 jie1 qun2 chen2 。
- chen2 hu1 chen2 hu1 hu2 nai3 er3 ， fu4 ru3 gui4 ru3 yong1 he2 sheng1 。
- yan2 jing1 bai2 zhou4 yu4 hui4 shi2 ， ri4 jiao3 mei2 mu4 you2 jing1 shen2 。
- gu3 lai2 quan2 bing3 bu4 zao3 qu4 ， zhi3 wei2 yu2 rou4 tu2 sheng1 ling2 。
- sheng1 ling2 tu2 tan4 zi4 zi1 shi3 ， gu3 wang3 jin1 lai2 qi2 ru2 ci3 。
- zhong4 hua2 yi2 qu4 he2 shi2 huan2 ， zhi4 shi4 you1 ren2 lei4 ru2 yu3 。

## 注释

## 译文

## 赏析
