---
id: cai-shen-du-jiang-xi-shi-cheng-you-guang-hua-liao-yuan
title: 讀江西詩呈游光化料院
titlePinyin: du2 jiang1 xi1 shi1 cheng2 you2 guang1 hua4 liao4 yuan4
titleSlug: du-jiang-xi-shi-cheng-you-guang-hua-liao-yuan
author: 蔡沈
authorPinyin: cai4 shen3
authorSlug: cai-shen
dynasty: 宋
dynastyPinyin: song4
dynastySlug: song
tags: []
---

## 正文

- 江西多秀士，卓躒相後先。
- 其中最翹楚，無出黄陳前。
- 森然插天幹，琢削草舍椽。
- 羌童扣金石，越女調管絃。
- 非無要妙音，難與韶濩傳。
- 王風惜云遠，屈宋美獨專。
- 沉濃玄暉詩，典雅淵明篇。
- 少陵備衆體，太白真謫仙。
- 微情寄風月，肺腑皆天然。
- 自從句中眼，一字千金錢。
- 于今百餘載，誦說如河懸。
- 人惟屋下屋，何以千萬間。
- 正聲日微茫，寂感空無邊。

## 拼音

- jiang1 xi1 duo1 xiu4 shi4 ， zhuo2 li4 xiang1 hou4 xian1 。
- qi2 zhong1 zui4 qiao2 chu3 ， wu2 chu1 huang2 chen2 qian2 。
- sen1 ran2 cha1 tian1 gan4 ， zhuo2 xiao1 cao3 she4 chuan2 。
- qiang1 tong2 kou4 jin1 shi2 ， yue4 nü3 diao4 guan3 xian2 。
- fei1 wu2 yao4 miao4 yin1 ， nan2 yu3 shao2 hu4 chuan2 。
- wang2 feng1 xi1 yun2 yuan3 ， qu1 song4 mei3 du2 zhuan1 。
- chen2 nong2 xuan2 hui1 shi1 ， dian3 ya3 yuan1 ming2 pian1 。
- shao3 ling2 bei4 zhong4 ti3 ， tai4 bai2 zhen1 zhe2 xian1 。
- wei1 qing2 ji4 feng1 yue4 ， fei4 fu3 jie1 tian1 ran2 。
- zi4 cong2 ju4 zhong1 yan3 ， yi2 zi4 qian1 jin1 qian2 。
- yu2 jin1 bai3 yu2 zai4 ， song4 shuo1 ru2 he2 xuan2 。
- ren2 wei2 wu1 xia4 wu1 ， he2 yi3 qian1 wan4 jian4 。
- zheng4 sheng1 ri4 wei1 mang2 ， ji4 gan3 kong1 wu2 bian1 。

## 注释

## 译文

## 赏析
