---
id: cai-shen-yu-zhong-hua-man
title: 雨中花慢
titlePinyin: yu3 zhong1 hua1 man4
titleSlug: yu-zhong-hua-man
author: 蔡伸
authorPinyin: cai4 shen1
authorSlug: cai-shen
dynasty: 宋
dynastyPinyin: song4
dynastySlug: song
tags: []
---

## 正文

- 寓目伤怀，逢欢感旧，年来事事疏慵。
- 叹身心业重，赋得情浓。
- 况是离多会少，难忘雨迹云踪。
- 断无锦字，双鳞杳杳，新雁雍雍。
- 良宵孤枕，人远天涯，除非梦里相逢。
- 相逢处，愁红敛黛，还又匆匆。
- 回首绿窗朱户，可怜明月清风。
- 断肠风月，关河有尽，此恨无穷。

## 拼音

- yu4 mu4 shang1 huai2 ， feng2 huan1 gan3 jiu4 ， nian2 lai2 shi4 shi4 shu1 yong1 。
- tan4 shen1 xin1 ye4 zhong4 ， fu4 de2 qing2 nong2 。
- kuang4 shi4 li2 duo1 hui4 shao3 ， nan2 wang4 yu3 ji4 yun2 zong1 。
- duan4 wu2 jin3 zi4 ， shuang1 lin2 yao3 yao3 ， xin1 yan4 yong1 yong1 。
- liang2 xiao1 gu1 zhen3 ， ren2 yuan3 tian1 ya2 ， chu2 fei1 meng4 li3 xiang1 feng2 。
- xiang1 feng2 chu4 ， chou2 hong2 lian3 dai4 ， hai2 you4 cong1 cong1 。
- hui2 shou3 lü4 chuang1 zhu1 hu4 ， ke3 lian2 ming2 yue4 qing1 feng1 。
- duan4 chang2 feng1 yue4 ， guan1 he2 you3 jin4 ， ci3 hen4 wu2 qiong2 。

## 注释

## 译文

## 赏析
