---
id: li-mao-ying-zai-yong-guan-ru-shi-yun
title: 再用觀入試韻
titlePinyin: zai4 yong4 guan1 ru4 shi4 yun4
titleSlug: zai-yong-guan-ru-shi-yun
author: 李昴英
authorPinyin: li3 mao3 ying1
authorSlug: li-mao-ying
dynasty: 唐
dynastyPinyin: tang2
dynastySlug: tang
tags: [] 
---

## 正文

- 涵育累朝士興起，薄海絃歌爭教子。
- 籯金世守韋一經，俎豆少成孟三徙。
- 盡從科舉梯進取，鶴髮望深門日倚。
- 藝先德後已非古，心術乖違徒口耳。
- 天門髣髴馮爲馬，陰德却關橋度蟻。
- 時來乳臭亦觀光，潦倒英雄頻坎止。
- 棘闈投卷姑應之，桂籍題名先定矣。
- 可憐數千困眊氉，僅二十人誇利市。
- 近歲詞場尚剽拾，文體腐陳難古擬。
- 倩人者幸耘人貪，氣習陋汙淪骨髓。
- 主司頭腦易冬烘，日色不迷世能幾。
- 所憂程文悞後學，豈但升沉繫悲喜。
- 他人愛子亦如我，何敢庸心秦越視。
- 願言通榜皆實才，如己得之無彼此。

## 拼音

- han2 yu4 lei4 chao2 shi4 xing1 qi3 ， bao2 hai3 xian2 ge1 zheng1 jiao4 zi3 。
- ying2 jin1 shi4 shou3 wei2 yi4 jing1 ， zu3 dou4 shao3 cheng2 meng4 san1 xi3 。
- jin4 cong2 ke1 ju3 ti1 jin4 qu3 ， he4 fa4 wang4 shen1 men2 ri4 yi3 。
- yi4 xian1 de2 hou4 yi3 fei1 gu3 ， xin1 shu4 guai1 wei2 tu2 kou3 er3 。
- tian1 men2 fang3 fu2 feng2 wei2 ma3 ， yin1 de2 que4 guan1 qiao2 du4 yi3 。
- shi2 lai2 ru3 xiu4 yi4 guan1 guang1 ， liao2 dao3 ying1 xiong2 bin1 kan3 zhi3 。
- ji2 wei2 tou2 juan4 gu1 ying1 zhi1 ， gui4 ji2 ti2 ming2 xian1 ding4 yi3 。
- ke3 lian2 shu4 qian1 kun4 mao4 sao4 ， jin3 er4 shi2 ren2 kua1 li4 shi4 。
- jin4 sui4 ci2 chang3 shang4 piao1 shi2 ， wen2 ti3 fu3 chen2 nan2 gu3 ni3 。
- qian4 ren2 zhe3 xing4 yun2 ren2 tan1 ， qi4 xi2 lou4 wu1 lun2 gu3 sui3 。
- zhu3 si1 tou2 nao3 yi4 dong1 hong1 ， ri4 se4 bu4 mi2 shi4 neng2 ji1 。
- suo3 you1 cheng2 wen2 wu4 hou4 xue2 ， qi3 dan4 sheng1 chen2 xi4 bei1 xi3 。
- ta1 ren2 ai4 zi3 yi4 ru2 wo3 ， he2 gan3 yong1 xin1 qin2 yue4 shi4 。
- yuan4 yan2 tong1 bang3 jie1 shi2 cai2 ， ru2 ji3 de2 zhi1 wu2 bi3 ci3 。

## 注释

## 译文

## 赏析
