---
id: li-mao-ying-zhuo-bie-zhang-zi-yuan-er-shou-qi-yi
title: 酌別張子元二首  其一
titlePinyin: zhuo2 bie2 zhang1 zi3 yuan2 er4 shou3     qi2 yi1
titleSlug: zhuo-bie-zhang-zi-yuan-er-shou-qi-yi
author: 李昴英
authorPinyin: li3 mao3 ying1
authorSlug: li-mao-ying
dynasty: 宋
dynastyPinyin: song4
dynastySlug: song
tags: []
---

## 正文

- 去冬初去國，逆旅等順境。
- 禍機衆危之，沙蜮伺人影。
- 拂衣肯同歸，荒驛燈夜永。
- 幸脫妖蟇口，黑月重磨鏡。
- 勤君再行役，我愧心耿耿。
- 陛下皇明穹，賢聚纖邪屏。
- 石渠盛此士，豈復松廳冷。
- 胸中貯奇策，可以靖邊警。
- 平生羞轅駒，看取囊露穎。
- 堂堂曲江翁，芳躅在梅嶺。

## 拼音

- qu4 dong1 chu1 qu4 guo2 ， ni4 lü3 deng3 shun4 jing4 。
- huo4 ji1 zhong4 wei1 zhi1 ， sha1 yu4 si4 ren2 ying3 。
- fu2 yi1 ken3 tong2 gui1 ， huang1 yi4 deng1 ye4 yong3 。
- xing4 tuo1 yao1 ma2 kou3 ， hei1 yue4 zhong4 mo2 jing4 。
- qin2 jun1 zai4 xing2 yi4 ， wo3 kui4 xin1 geng3 geng3 。
- bi4 xia4 huang2 ming2 qiong2 ， xian2 ju4 xian1 xie2 ping2 。
- shi2 qu2 sheng4 ci3 shi4 ， qi3 fu4 song1 ting1 leng3 。
- xiong1 zhong1 zhu4 qi2 ce4 ， ke3 yi3 jing4 bian1 jing3 。
- ping2 sheng1 xiu1 yuan2 ju1 ， kan4 qu3 nang2 lu4 ying3 。
- tang2 tang2 qu3 jiang1 weng1 ， fang1 zhu2 zai4 mei2 ling3 。

## 注释

## 译文

## 赏析
