---
id: li-mao-ying-song-liang-bo-long-gui-dan-gu-jiu-yin
title: 送梁伯隆歸丹谷舊隠
titlePinyin: song4 liang2 bo2 long2 gui1 dan1 gu3 jiu4 yin3
titleSlug: song-liang-bo-long-gui-dan-gu-jiu-yin
author: 李昴英
authorPinyin: li3 mao3 ying1
authorSlug: li-mao-ying
dynasty: 宋
dynastyPinyin: song4
dynastySlug: song
tags: []
---

## 正文

- 昔人入山訪隠君，每恨見山不見人。
- 子持畫圖走踆踆，人雖可即山非真。
- 自言谷中萬修筠，泉鳴琮琤石嶙峋。
- 誰甘混跡麋鹿群，雅意遠遊闊見聞。
- 飛筇遂過南海瀕，翻海一洗征衣塵。
- 東望絕域天無垠，藥洲風月蒲澗雲。
- 間出奇語頗自珍，奚囊十襲而三熏。
- 槿花猩血荔錦紋，何如故圃桃李春。
- 江湖社友杯十分，何如族聚情話親。
- 行路之難多酸辛，還家火急埋車輪。
- 拂拭磯苔開徑榛，畹蘭籬菊庭古椿。
- 贈篇滿篋不療貧，幾人煉藥能輕身。
- 本分荷鋤驅犢西疇耘，武夷山下擊壤爲堯民。

## 拼音

- xi1 ren2 ru4 shan1 fang3 yin3 jun1 ， mei3 hen4 jian4 shan1 bu2 jian4 ren2 。
- zi3 chi2 hua4 tu2 zou3 cun1 cun1 ， ren2 sui1 ke3 ji2 shan1 fei1 zhen1 。
- zi4 yan2 gu3 zhong1 wan4 xiu1 yun2 ， quan2 ming2 cong2 cheng1 shi2 lin2 xun2 。
- shui2 gan1 hun4 ji4 mi2 lu4 qun2 ， ya3 yi4 yuan3 you2 kuo4 jian4 wen2 。
- fei1 qiong2 sui4 guo4 nan2 hai3 bin1 ， fan1 hai3 yi4 xi3 zheng1 yi1 chen2 。
- dong1 wang4 jue2 yu4 tian1 wu2 yin2 ， yao4 zhou1 feng1 yue4 pu2 jian4 yun2 。
- jian4 chu1 qi2 yu3 po1 zi4 zhen1 ， xi1 nang2 shi2 xi2 er2 san1 xun1 。
- jin3 hua1 xing1 xue4 li4 jin3 wen2 ， he2 ru2 gu4 pu3 tao2 li3 chun1 。
- jiang1 hu2 she4 you3 bei1 shi2 fen1 ， he2 ru2 zu2 ju4 qing2 hua4 qin1 。
- xing2 lu4 zhi1 nan2 duo1 suan1 xin1 ， huan2 jia1 huo3 ji2 mai2 ju1 lun2 。
- fu2 shi4 ji1 tai2 kai1 jing4 zhen1 ， wan3 lan2 li2 ju2 ting2 gu3 chun1 。
- zeng4 pian1 man3 qie4 bu4 liao2 pin2 ， ji1 ren2 lian4 yao4 neng2 qing1 shen1 。
- ben3 fen4 he2 chu2 qu1 du2 xi1 chou2 yun2 ， wu3 yi2 shan1 xia4 ji1 rang3 wei2 yao2 min2 。

## 注释

## 译文

## 赏析
