---
id: li-mao-ying-he-xin-lang
title: 贺新郎
titlePinyin: he4 xin1 lang2
titleSlug: he-xin-lang
author: 李昴英
authorPinyin: li3 mao3 ying1
authorSlug: li-mao-ying
dynasty: 宋
dynastyPinyin: song4
dynastySlug: song
tags: []
---

## 正文

- 绣谷流明帜。
- 稳飞舆、茵柔草碧，盖欹松翠。
- 遨首意行穷绝顶，彩榭千年胜地。
- 远峰断、莽苍烟水。
- 护日晴云收午暑，飒长风、振叶生秋思。
- 笼雾炷，飘霞袂。
- 清明官府歌棠芾。
- 且萧闲事外，下看玉城珠市。
- 山色骄人逢此客，麈尾霏霏露碎。
- 一笑又、羊衔新穗。
- 田野欢声和气合，唤觥船、猛为鱼占喜。
- 谁会得，醉翁意。

## 拼音

- xiu4 gu3 liu2 ming2 zhi4 。
- wen3 fei1 yu2 、 yin1 rou2 cao3 bi4 ， gai4 qi1 song1 cui4 。
- ao2 shou3 yi4 xing2 qiong2 jue2 ding3 ， cai3 xie4 qian1 nian2 sheng4 di4 。
- yuan3 feng1 duan4 、 mang3 cang1 yan1 shui3 。
- hu4 ri4 qing2 yun2 shou1 wu3 shu3 ， sa4 chang2 feng1 、 zhen4 ye4 sheng1 qiu1 si1 。
- long2 wu4 zhu4 ， piao1 xia2 mei4 。
- qing1 ming2 guan1 fu3 ge1 tang2 fei4 。
- qie3 xiao1 xian2 shi4 wai4 ， xia4 kan4 yu4 cheng2 zhu1 shi4 。
- shan1 se4 jiao1 ren2 feng2 ci3 ke4 ， zhu3 wei3 fei1 fei1 lu4 sui4 。
- yi2 xiao4 you4 、 yang2 xian2 xin1 sui4 。
- tian2 ye3 huan1 sheng1 he2 qi4 he2 ， huan4 gong1 chuan2 、 meng3 wei4 yu2 zhan4 xi3 。
- shui2 hui4 de2 ， zui4 weng1 yi4 。

## 注释

## 译文

## 赏析
