---
id: li-mao-ying-zhao-qing-fu-cui-wang-geng-ying-ping-fan-guang-fu-shuai-si-yuan-yu-shi-yi-ji-qi-shi
title: 肇慶府倅王庚應平反廣府帥司冤獄詩以紀其事
titlePinyin: zhao4 qing4 fu3 cui4 wang2 geng1 ying1 ping2 fan3 guang3 fu3 shuai4 si1 yuan1 yu4 shi1 yi3 ji4 qi2 shi4
titleSlug: zhao-qing-fu-cui-wang-geng-ying-ping-fan-guang-fu-shuai-si-yuan-yu-shi-yi-ji-qi-shi
author: 李昴英
authorPinyin: li3 mao3 ying1
authorSlug: li-mao-ying
dynasty: 宋
dynastyPinyin: song4
dynastySlug: song
tags: []
---

## 正文

- 人生天地間，本是同胞出。
- 貴賤與賢愚，分殊而理一。
- 上帝立君師，朝廷設官職。
- 凡百有司存，各欲盡其責。
- 一或無人心，何以順天則。
- 廣南十四州，官吏幾滿百。
- 公道孰扶持，田野多菜色。
- 大桀作威福，小桀肆蝥賊。
- 周興而爪牙，郄超而賓客。
- 君祿君忍欺，天民天弗恤。
- 貪饕事篚苞，殘忍尚徽纆。
- 可憐田舍翁，駢首膏斧鑕。
- 可憐富家兒，鞭背遭黥墨。
- 怒氣劇炎火，讒言易轉石。
- 恩門甘仰面，墦間爭屈膝。
- 喑啞一世人，天高雲霧黑。
- 豈無賢大夫，留此一綫脈。
- 堂堂西蜀翁，憤氣填胸臆。
- 尚友周濂溪，拙矣謀身策。
- 念我同胞人，罹此操戈厄。
- 苦語爲平反，片言天可質。
- 細閲拙錄篇，事事皆陰隲。
- 孟子謂非人，由其無隠惻。
- 此翁仁者勇，姦諛誅以筆。
- 天道本昭昭，彼巧竟何益。
- 吾皇本好生，桁楊西列棘。
- 安得百于公，落落參邦國。

## 拼音

- ren2 sheng1 tian1 di4 jian4 ， ben3 shi4 tong2 bao1 chu1 。
- gui4 jian4 yu3 xian2 yu2 ， fen1 shu1 er2 li3 yi1 。
- shang4 di4 li4 jun1 shi1 ， chao2 ting2 she4 guan1 zhi2 。
- fan2 bai3 you3 si1 cun2 ， ge4 yu4 jin4 qi2 ze2 。
- yi2 huo4 wu2 ren2 xin1 ， he2 yi3 shun4 tian1 ze2 。
- guang3 nan2 shi2 si4 zhou1 ， guan1 li4 ji1 man3 bai3 。
- gong1 dao4 shu2 fu2 chi2 ， tian2 ye3 duo1 cai4 se4 。
- da4 jie2 zuo4 wei1 fu2 ， xiao3 jie2 si4 mao2 zei2 。
- zhou1 xing1 er2 zhao3 ya2 ， xi4 chao1 er2 bin1 ke4 。
- jun1 lu4 jun1 ren3 qi1 ， tian1 min2 tian1 fu2 xu4 。
- tan1 tao1 shi4 fei3 bao1 ， can2 ren3 shang4 hui1 mo4 。
- ke3 lian2 tian2 she4 weng1 ， pian2 shou3 gao1 fu3 zhi4 。
- ke3 lian2 fu4 jia1 er2 ， bian1 bei4 zao1 qing2 mo4 。
- nu4 qi4 ju4 yan2 huo3 ， chan2 yan2 yi4 zhuan3 shi2 。
- en1 men2 gan1 yang3 mian4 ， fan2 jian4 zheng1 qu1 xi1 。
- yin1 ya3 yi2 shi4 ren2 ， tian1 gao1 yun2 wu4 hei1 。
- qi3 wu2 xian2 dai4 fu0 ， liu2 ci3 yi2 xian4 mai4 。
- tang2 tang2 xi1 shu3 weng1 ， fen4 qi4 tian2 xiong1 yi4 。
- shang4 you3 zhou1 lian2 xi1 ， zhuo1 yi3 mou2 shen1 ce4 。
- nian4 wo3 tong2 bao1 ren2 ， li2 ci3 cao1 ge1 e4 。
- ku3 yu3 wei2 ping2 fan3 ， pian4 yan2 tian1 ke3 zhi4 。
- xi4 yue4 zhuo1 lu4 pian1 ， shi4 shi4 jie1 yin1 zhi4 。
- meng4 zi3 wei4 fei1 ren2 ， you2 qi2 wu2 yin3 ce4 。
- ci3 weng1 ren2 zhe3 yong3 ， jian1 yu2 zhu1 yi3 bi3 。
- tian1 dao4 ben3 zhao1 zhao1 ， bi3 qiao3 jing4 he2 yi4 。
- wu2 huang2 ben3 hao3 sheng1 ， heng2 yang2 xi1 lie4 ji2 。
- an1 de2 bai3 yu2 gong1 ， luo4 luo4 can1 bang1 guo2 。

## 注释

## 译文

## 赏析
