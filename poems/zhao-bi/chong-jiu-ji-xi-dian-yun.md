---
id: zhao-bi-chong-jiu-ji-xi-dian-yun
title: 重九即席點韻
titlePinyin: chong2 jiu3 ji2 xi2 dian3 yun4
titleSlug: chong-jiu-ji-xi-dian-yun
author: 趙必𤩪
authorPinyin: zhao4 bi4 𤩪
authorSlug: zhao-bi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 淵明我輩人，豈爲口體累。
- 歸歟三逕秋，清吟發幽寄。
- 醒眼對黄花，陶然已心醉。
- 世俗兒女情，飲菊萸繫臂。
- 長房果神仙，登高未爲智。
- 落帽狂參軍，聲利窮所嗜。
- 興來盡君歡，得句輸杜二。
- 牛山淚沾衣，鄙哉馬千駟。
- 悠然千載吟，高韻未易次。
- 人生聚幾何，此意非酒爲。
- 徜徉林壑遊，磊落湖海義。
- 明年此會日，老健天所賜。

## 拼音

- yuan1 ming2 wo3 bei4 ren2 ， qi3 wei2 kou3 ti3 lei4 。
- gui1 yu2 san1 jing4 qiu1 ， qing1 yin2 fa1 you1 ji4 。
- xing3 yan3 dui4 huang2 hua1 ， tao2 ran2 yi3 xin1 zui4 。
- shi4 su2 er2 nü3 qing2 ， yin3 ju2 yu2 xi4 bi4 。
- chang2 fang2 guo3 shen2 xian1 ， deng1 gao1 wei4 wei2 zhi4 。
- luo4 mao4 kuang2 can1 jun1 ， sheng1 li4 qiong2 suo3 shi4 。
- xing1 lai2 jin4 jun1 huan1 ， de2 ju4 shu1 du4 er4 。
- niu2 shan1 lei4 zhan1 yi1 ， bi3 zai1 ma3 qian1 si4 。
- you1 ran2 qian1 zai4 yin2 ， gao1 yun4 wei4 yi4 ci4 。
- ren2 sheng1 ju4 ji1 he2 ， ci3 yi4 fei1 jiu3 wei2 。
- chang2 yang2 lin2 he4 you2 ， lei3 luo4 hu2 hai3 yi4 。
- ming2 nian2 ci3 hui4 ri4 ， lao3 jian4 tian1 suo3 ci4 。

## 注释

## 译文

## 赏析
