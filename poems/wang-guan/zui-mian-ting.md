---
id: wang-guan-zui-mian-ting
title: 醉眠亭
titlePinyin: zui4 mian2 ting2
titleSlug: zui-mian-ting
author: 王觀
authorPinyin: wang2 guan1
authorSlug: wang-guan
dynasty: 宋
dynastyPinyin: song4
dynastySlug: song
tags: []
---

## 正文

- 松陵江畔客，築室從何年。
- 世俗徒紛紛，不知李子賢。
- 在彼既不知，不如醉且眠。
- 聲名衮衮誰知命，醉非愛酒眠非病。
- 長江渾渾無古今，群山迴合來相映。
- 呼奴沽酒不可遲，買魚斫鱠煩老妻。
- 何必紉繩繫飛兔，百年長短空自知。
- 直將竛虱視天地，冥冥支枕窮四時。
- 九衢足塵土，朱門多是非。
- 秋風老蓴鱸，扁舟何日歸。

## 拼音

- song1 ling2 jiang1 pan4 ke4 ， zhu4 shi4 cong2 he2 nian2 。
- shi4 su2 tu2 fen1 fen1 ， bu4 zhi1 li3 zi0 xian2 。
- zai4 bi3 ji4 bu4 zhi1 ， bu4 ru2 zui4 qie3 mian2 。
- sheng1 ming2 gun3 gun3 shui2 zhi1 ming4 ， zui4 fei1 ai4 jiu3 mian2 fei1 bing4 。
- chang2 jiang1 hun2 hun2 wu2 gu3 jin1 ， qun2 shan1 hui2 he2 lai2 xiang1 ying4 。
- hu1 nu2 gu1 jiu3 bu4 ke3 chi2 ， mai3 yu2 zhuo2 kuai4 fan2 lao3 qi1 。
- he2 bi4 ren4 sheng2 xi4 fei1 tu4 ， bai3 nian2 chang2 duan3 kong1 zi4 zhi1 。
- zhi2 jiang1 ling2 shi1 shi4 tian1 di4 ， ming2 ming2 zhi1 zhen3 qiong2 si4 shi2 。
- jiu3 qu2 zu2 chen2 tu3 ， zhu1 men2 duo1 shi4 fei1 。
- qiu1 feng1 lao3 chun2 lu2 ， pian1 zhou1 he2 ri4 gui1 。

## 注释

## 译文

## 赏析
