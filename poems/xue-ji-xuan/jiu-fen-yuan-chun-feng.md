---
id: xue-ji-xuan-jiu-fen-yuan-chun-feng
title: 九奮 怨春風
titlePinyin: jiu3 fen4   yuan4 chun1 feng1
titleSlug: jiu-fen-yuan-chun-feng
author: 薛季宣
authorPinyin: xue1 ji4 xuan1
authorSlug: xue-ji-xuan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 怨春風之不仁兮，既發我羣芳與衆葩。
- 羌無遠而不屆兮，爛錦綺之紛華。
- 柳青青兮花漫漫，黄鸝擲兮聲度轉。
- 香襲衣兮馡馡滿路，又吹殘兮何故。
- 匪黔嬴之媢嫉兮，是殘醜類。
- 摧傷物之通美兮，且以成其獨異。
- 彼丹葩兮適榮樹端，今飄零兮匝地漫漫。
- 昔芬馨兮襲人旖旎，今質存兮已魄然而少氣。
- 野之草兮，昔芽萌其嫩綠。
- 今生砌兮，亦盤盤而錯錯。
- 余啟卜于靈氛兮，問其何故。
- 靈氛視余以其繇兮，曰皇之常度。
- 在天地萬物其盡然兮，夫子何疑。
- 暢其理而誠告兮，子其知之。
- 曰人生百年猶樹花兮，三春發榮粲其葩兮。
- 光彩馨香能幾何兮，壹昔飄風竟辭柯兮。
- 彼隨飆兮展轉，或歸根兮或遠。
- 或一墜于庭闈兮，或遂沈于坑圊。
- 風何知而花何有兮，子之心焉眷眷。
- 嗟世態之汩于是非兮，孰通其說。
- 西施見斥兮嫫母爲說，毀棄尺璧兮鼠璞見珍，明月沈埋兮魚目爲蠙。
- 美自美而惡自惡兮，贋與真其誰分。
- 春與秋其代謝兮，子何與而傷春。
- 餘不得此之高意兮，懷達人之至言。
- 斯從事于來今兮豈然。

## 拼音

- yuan4 chun1 feng1 zhi1 bu4 ren2 xi1 ， ji4 fa1 wo3 qun2 fang1 yu3 zhong4 pa1 。
- qiang1 wu2 yuan3 er2 bu2 jie4 xi1 ， lan4 jin3 qi3 zhi1 fen1 hua2 。
- liu3 qing1 qing1 xi1 hua1 man4 man4 ， huang2 li2 zhi4 xi1 sheng1 du4 zhuan3 。
- xiang1 xi2 yi1 xi1 fei1 fei1 man3 lu4 ， you4 chui1 can2 xi1 he2 gu4 。
- fei3 qian2 ying2 zhi1 mao4 ji2 xi1 ， shi4 can2 chou3 lei4 。
- cui1 shang1 wu4 zhi1 tong1 mei3 xi1 ， qie3 yi3 cheng2 qi2 du2 yi4 。
- bi3 dan1 pa1 xi1 shi4 rong2 shu4 duan1 ， jin1 piao1 ling2 xi1 za1 di4 man4 man4 。
- xi1 fen1 xin1 xi1 xi2 ren2 yi3 ni3 ， jin1 zhi4 cun2 xi1 yi3 po4 ran2 er2 shao3 qi4 。
- ye3 zhi1 cao3 xi1 ， xi1 ya2 meng2 qi2 nen4 lü4 。
- jin1 sheng1 qi4 xi1 ， yi4 pan2 pan2 er2 cuo4 cuo4 。
- yu2 qi3 bu3 yu2 ling2 fen1 xi1 ， wen4 qi2 he2 gu4 。
- ling2 fen1 shi4 yu2 yi3 qi2 yao2 xi1 ， yue1 huang2 zhi1 chang2 du4 。
- zai4 tian1 di4 wan4 wu4 qi2 jin4 ran2 xi1 ， fu1 zi3 he2 yi2 。
- chang4 qi2 li3 er2 cheng2 gao4 xi1 ， zi3 qi2 zhi1 zhi1 。
- yue1 ren2 sheng1 bai3 nian2 you2 shu4 hua1 xi1 ， san1 chun1 fa1 rong2 can4 qi2 pa1 xi1 。
- guang1 cai3 xin1 xiang1 neng2 ji1 he2 xi1 ， yi1 xi1 piao1 feng1 jing4 ci2 ke1 xi1 。
- bi3 sui2 biao1 xi1 zhan3 zhuan3 ， huo4 gui1 gen1 xi1 huo4 yuan3 。
- huo4 yi2 zhui4 yu2 ting2 wei2 xi1 ， huo4 sui4 shen3 yu2 keng1 qing1 。
- feng1 he2 zhi1 er2 hua1 he2 you3 xi1 ， zi3 zhi1 xin1 yan1 juan4 juan4 。
- jie1 shi4 tai4 zhi1 gu3 yu2 shi4 fei1 xi1 ， shu2 tong1 qi2 shuo1 。
- xi1 shi1 jian4 chi4 xi1 mo2 mu3 wei2 shuo1 ， hui3 qi4 chi3 bi4 xi1 shu3 pu2 jian4 zhen1 ， ming2 yue4 shen3 mai2 xi1 yu2 mu4 wei2 pin2 。
- mei3 zi4 mei3 er2 e4 zi4 e4 xi1 ， yan4 yu3 zhen1 qi2 shui2 fen1 。
- chun1 yu3 qiu1 qi2 dai4 xie4 xi1 ， zi3 he2 yu3 er2 shang1 chun1 。
- yu2 bu4 de2 ci3 zhi1 gao1 yi4 xi1 ， huai2 da2 ren2 zhi1 zhi4 yan2 。
- si1 cong2 shi4 yu2 lai2 jin1 xi1 qi3 ran2 。

## 注释

## 译文

## 赏析
