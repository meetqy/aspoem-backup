---
id: xue-ji-xuan-zhang-cun
title: 張村
titlePinyin: zhang1 cun1
titleSlug: zhang-cun
author: 薛季宣
authorPinyin: xue1 ji4 xuan1
authorSlug: xue-ji-xuan
dynasty: 宋
dynastyPinyin: song4
dynastySlug: song
tags: []
---

## 正文

- 皇羲寂已久，澆俗無還淳。
- 如何張村甿，杳杳全其真。
- 豈不有妻孥，茅茨甘賤貧。
- 豈不憚疲勞，務時勤耔耘。
- 脫俗未爲貴，而今焉辟秦。
- 青城足躋攀，那染龜城塵。
- 枸杞薦盤蔬，殊非關養身。
- 安常樂有餘，熙然阜長春。
- 奚其壽而康，無知斯體仁。
- 靜言逐臭夫，迷途少知津。
- 猥云老人村，郊荒絕酸辛。
- 筋骨由堅强，誰謂存其神。
- 井蛙議滄溟，夫豈窺崖垠。
- 作詩賦張村，逝將同野人。

## 拼音

- huang2 xi1 ji4 yi3 jiu3 ， jiao1 su2 wu2 huan2 chun2 。
- ru2 he2 zhang1 cun1 meng2 ， yao3 yao3 quan2 qi2 zhen1 。
- qi3 bu4 you3 qi1 nu2 ， mao2 ci2 gan1 jian4 pin2 。
- qi3 bu2 dan4 pi2 lao2 ， wu4 shi2 qin2 zi3 yun2 。
- tuo1 su2 wei4 wei2 gui4 ， er2 jin1 yan1 pi4 qin2 。
- qing1 cheng2 zu2 ji1 pan1 ， na4 ran3 gui1 cheng2 chen2 。
- gou3 qi3 jian4 pan2 shu1 ， shu1 fei1 guan1 yang3 shen1 。
- an1 chang2 le4 you3 yu2 ， xi1 ran2 fu4 chang2 chun1 。
- xi1 qi2 shou4 er2 kang1 ， wu2 zhi1 si1 ti3 ren2 。
- jing4 yan2 zhu2 chou4 fu1 ， mi2 tu2 shao3 zhi1 jin1 。
- wei3 yun2 lao3 ren2 cun1 ， jiao1 huang1 jue2 suan1 xin1 。
- jin1 gu3 you2 jian1 qiang2 ， shui2 wei4 cun2 qi2 shen2 。
- jing3 wa1 yi4 cang1 ming2 ， fu1 qi3 kui1 ya2 yin2 。
- zuo4 shi1 fu4 zhang1 cun1 ， shi4 jiang1 tong2 ye3 ren2 。

## 注释

## 译文

## 赏析
