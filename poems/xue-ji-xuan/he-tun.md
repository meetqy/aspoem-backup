---
id: xue-ji-xuan-he-tun
title: 河豚
titlePinyin: he2 tun2
titleSlug: he-tun
author: 薛季宣
authorPinyin: xue1 ji4 xuan1
authorSlug: xue-ji-xuan
dynasty: 宋
dynastyPinyin: song4
dynastySlug: song
tags: []
---

## 正文

- 豈其食魚河之魴，河豚自羨江吳鄉。
- 瞋蛙豕腹被文豹，刖如無趾黥而王。
- 我生甌東到閩方，規魚貫見梅花裝。
- 梅青不肯候春雪，荻芽靜笑垂飛楊。
- 古來多魚吳武昌，薄遊三月新初嘗。
- 西施乳嫩可奴酪，馬肝得酒尤珍良。
- 無愁縷縷結中腸，豐美肥腯如切肪。
- 外皮甘滑裏皮厚，令人忘却美烏郎。
- 舉之東海來三江，會聞清濁期滄浪。
- 白龍未免豫且困，膨脝唯唯浮魚梁。
- 氣衝毬鞠何彭彭，地遠都無橄欖香。
- 不知深入恣遊泳，極情性命徒爲戕。
- 腊毒厚味能人亡，何須西子齊文姜。
- 甚美由來必甚惡，直它一死言爲長。
- 鮰魚俗物休相妨，良藥相傳海上方。
- 蘆根槐子豈足貴，生鳳之腦黄龍湯。

## 拼音

- qi3 qi2 shi2 yu2 he2 zhi1 fang2 ， he2 tun2 zi4 xian4 jiang1 wu2 xiang1 。
- chen1 wa1 shi3 fu4 bei4 wen2 bao4 ， yue4 ru2 wu2 zhi3 qing2 er2 wang2 。
- wo3 sheng1 ou1 dong1 dao4 min3 fang1 ， gui1 yu2 guan4 jian4 mei2 hua1 zhuang1 。
- mei2 qing1 bu4 ken3 hou4 chun1 xue3 ， di2 ya2 jing4 xiao4 chui2 fei1 yang2 。
- gu3 lai2 duo1 yu2 wu2 wu3 chang1 ， bao2 you2 san1 yue4 xin1 chu1 chang2 。
- xi1 shi1 ru3 nen4 ke3 nu2 lao4 ， ma3 gan1 de2 jiu3 you2 zhen1 liang2 。
- wu2 chou2 lü3 lü3 jie2 zhong1 chang2 ， feng1 mei3 fei2 tu2 ru2 qie4 fang2 。
- wai4 pi2 gan1 hua2 li3 pi2 hou4 ， ling4 ren2 wang4 que4 mei3 wu1 lang2 。
- ju3 zhi1 dong1 hai3 lai2 san1 jiang1 ， hui4 wen2 qing1 zhuo2 qi1 cang1 lang4 。
- bai2 long2 wei4 mian3 yu4 qie3 kun4 ， peng2 heng1 wei2 wei2 fu2 yu2 liang2 。
- qi4 chong1 qiu2 ju1 he2 peng2 peng2 ， di4 yuan3 dou1 wu2 gan3 lan3 xiang1 。
- bu4 zhi1 shen1 ru4 zi4 you2 yong3 ， ji2 qing2 xing4 ming4 tu2 wei2 qiang1 。
- la4 du2 hou4 wei4 neng2 ren2 wang2 ， he2 xu1 xi1 zi3 qi2 wen2 jiang1 。
- shen4 mei3 you2 lai2 bi4 shen4 e4 ， zhi2 ta1 yi4 si3 yan2 wei2 chang2 。
- hui2 yu2 su2 wu4 xiu1 xiang1 fang2 ， liang2 yao4 xiang1 chuan2 hai3 shang4 fang1 。
- lu2 gen1 huai2 zi3 qi3 zu2 gui4 ， sheng1 feng4 zhi1 nao3 huang2 long2 tang1 。

## 注释

## 译文

## 赏析
