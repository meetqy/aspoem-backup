---
id: xue-ji-xuan-hu-wu-ren-hang
title: 胡無人行
titlePinyin: hu2 wu2 ren2 hang2
titleSlug: hu-wu-ren-hang
author: 薛季宣
authorPinyin: xue1 ji4 xuan1
authorSlug: xue-ji-xuan
dynasty: 宋
dynastyPinyin: song4
dynastySlug: song
tags: []
---

## 正文

- 胡無人，非無人。
- 銀山蹀躞胡馬羣，甲光射日開金鱗。
- 鏃長飛雨旌填雲，轟庭雷鼓聲轔轔。
- 柔然之蛇陣囷蝓，傾河鞭石居逡巡。
- 浩歌但來輕比鄰，白登豳國公當聞。
- 帝羓久作冥漠君，高辛狗食吳將軍。
- 胡兒弧矢非周身，控弦雖多將累人。
- 狼跳鳥擊虛遊魂，驕矜一息爲微塵。
- 梟雛井底蛙彌尊，餘殃積惡天公嗔。
- 胡無人，聞不聞。
- 衛青去病迹已陳，竇侯乳臭椒房親。
- 胡無人，燕然錯落銘王勳。

## 拼音

- hu2 wu2 ren2 ， fei1 wu2 ren2 。
- yin2 shan1 die2 xie4 hu2 ma3 qun2 ， jia3 guang1 she4 ri4 kai1 jin1 lin2 。
- zu2 chang2 fei1 yu3 jing1 tian2 yun2 ， hong1 ting2 lei2 gu3 sheng1 lin2 lin2 。
- rou2 ran2 zhi1 she2 zhen4 qun1 yu2 ， qing1 he2 bian1 shi2 ju1 qun1 xun2 。
- hao4 ge1 dan4 lai2 qing1 bi3 lin2 ， bai2 deng1 bin1 guo2 gong1 dang1 wen2 。
- di4 ba1 jiu3 zuo4 ming2 mo4 jun1 ， gao1 xin1 gou3 shi2 wu2 jiang1 jun1 。
- hu2 er2 hu2 shi3 fei1 zhou1 shen1 ， kong4 xian2 sui1 duo1 jiang1 lei4 ren2 。
- lang2 tiao4 niao3 ji1 xu1 you2 hun2 ， jiao1 jin1 yi4 xi1 wei2 wei1 chen2 。
- xiao1 chu2 jing3 di3 wa1 mi2 zun1 ， yu2 yang1 ji1 e4 tian1 gong1 chen1 。
- hu2 wu2 ren2 ， wen2 bu0 wen2 。
- wei4 qing1 qu4 bing4 ji4 yi3 chen2 ， dou4 hou2 ru3 xiu4 jiao1 fang2 qin1 。
- hu2 wu2 ren2 ， yan4 ran2 cuo4 luo4 ming2 wang2 xun1 。

## 注释

## 译文

## 赏析
