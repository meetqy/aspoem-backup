---
id: xue-ji-xuan-dong-po-zai-qi-an-fu-hai-tang-shi-wei-tian-xia-jue-chang-nian-lai-jue-wu-ci-zhong-xu-zhong-pan-qu-zhi-wu-chang-zuo-shi-ji-shi
title: 東坡在齊安賦海棠詩爲天下絕唱年來絕無此種許仲蟠取之武昌作詩寄示
titlePinyin: dong1 po1 zai4 qi2 an1 fu4 hai3 tang2 shi1 wei2 tian1 xia4 jue2 chang4 nian2 lai2 jue2 wu2 ci3 zhong3 xu1 zhong4 pan2 qu3 zhi1 wu3 chang1 zuo4 shi1 ji4 shi4
titleSlug: dong-po-zai-qi-an-fu-hai-tang-shi-wei-tian-xia-jue-chang-nian-lai-jue-wu-ci-zhong-xu-zhong-pan-qu-zhi-wu-chang-zuo-shi-ji-shi
author: 薛季宣
authorPinyin: xue1 ji4 xuan1
authorSlug: xue-ji-xuan
dynasty: 宋
dynastyPinyin: song4
dynastySlug: song
tags: []
---

## 正文

- 武昌三月春草生，攙紅鬭白皆羣英。
- 就中一種信奇絕，芳菲壓盡吳王城。
- 侈非丹芍明非玉，艷陽天日擎高燭。
- 從教深淺色相形，不以冰清爲不俗。
- 文王自昔基靈囿，綠綬朱裳燕朋友。
- 醺醲心醉鄂裳裳，痛飲醇醪不關酒。
- 流烏一下新王舟，颭從火御乘丹丘。
- 傳得飛霞在海外，千齡只自生炎洲。
- 靈砂不到姮娥竊，幾時赤鳳來丹穴。
- 趙壘新張漢幟時，闉闍滿望猩猩血。
- 少陵昔漫稱詩豪，忘言跨鯉輸琴高。
- 剛被東山興妖女，竹菰未可稱蟠桃。
- 靈根不分生赤壁，遠在水南呈赫奕。
- 朱鳥憑將寄德鄰，告言莫看同巾幗。

## 拼音

- wu3 chang1 san1 yue4 chun1 cao3 sheng1 ， chan1 hong2 dou4 bai2 jie1 qun2 ying1 。
- jiu4 zhong1 yi4 zhong3 xin4 qi2 jue2 ， fang1 fei1 ya1 jin4 wu2 wang2 cheng2 。
- chi3 fei1 dan1 shao2 ming2 fei1 yu4 ， yan4 yang2 tian1 ri4 qing2 gao1 zhu2 。
- cong2 jiao4 shen1 qian3 se4 xiang4 xing2 ， bu4 yi3 bing1 qing1 wei2 bu4 su2 。
- wen2 wang2 zi4 xi1 ji1 ling2 you4 ， lü4 shou4 zhu1 shang0 yan4 peng2 you0 。
- xun1 nong2 xin1 zui4 e4 shang0 shang0 ， tong4 yin3 chun2 lao2 bu4 guan1 jiu3 。
- liu2 wu1 yi2 xia4 xin1 wang2 zhou1 ， zhan3 cong2 huo3 yu4 cheng2 dan1 qiu1 。
- chuan2 de2 fei1 xia2 zai4 hai3 wai4 ， qian1 ling2 zhi1 zi4 sheng1 yan2 zhou1 。
- ling2 sha1 bu2 dao4 heng2 e2 qie4 ， ji1 shi2 chi4 feng4 lai2 dan1 xue2 。
- zhao4 lei3 xin1 zhang1 han4 zhi4 shi2 ， yin1 du1 man3 wang4 xing1 xing0 xue4 。
- shao3 ling2 xi1 man4 cheng1 shi1 hao2 ， wang4 yan2 kua4 li3 shu1 qin2 gao1 。
- gang1 bei4 dong1 shan1 xing1 yao1 nü3 ， zhu2 gu1 wei4 ke3 cheng1 pan2 tao2 。
- ling2 gen1 bu4 fen1 sheng1 chi4 bi4 ， yuan3 zai4 shui3 nan2 cheng2 he4 yi4 。
- zhu1 niao3 ping2 jiang1 ji4 de2 lin2 ， gao4 yan2 mo4 kan4 tong2 jin1 guo2 。

## 注释

## 译文

## 赏析
