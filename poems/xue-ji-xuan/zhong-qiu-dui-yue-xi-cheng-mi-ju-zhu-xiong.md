---
id: xue-ji-xuan-zhong-qiu-dui-yue-xi-cheng-mi-ju-zhu-xiong
title: 中秋對月戲呈覓舉諸兄
titlePinyin: zhong1 qiu1 dui4 yue4 xi4 cheng2 mi4 ju3 zhu1 xiong1
titleSlug: zhong-qiu-dui-yue-xi-cheng-mi-ju-zhu-xiong
author: 薛季宣
authorPinyin: xue1 ji4 xuan1
authorSlug: xue-ji-xuan
dynasty: 宋
dynastyPinyin: song4
dynastySlug: song
tags: []
---

## 正文

- 君不見決明混沌江之湄，含胎吸月懷清輝。
- 圓浄唾將珠與璣，又不見明視中原雲月靜。
- 跳擲回旋顧形影，生兒往往皆毛穎。
- 由來逐物未忘機，勞生吞吐知惟時。
- 觀美爲人奚以爲，獨坐金風塵慮省。
- 皓月斜河星耿耿，草頭漙露侵膚冷。
- 平生不解飲和歌，無人對月醉顔酡。
- 月朗清秋奈月何，睡思朅來剛引領。
- 林岫參差弄光景，不知月已沈西嶺。

## 拼音

- jun1 bu2 jian4 jue2 ming2 hun4 dun4 jiang1 zhi1 mei2 ， han2 tai1 xi1 yue4 huai2 qing1 hui1 。
- yuan2 jing4 tuo4 jiang1 zhu1 yu3 ji1 ， you4 bu2 jian4 ming2 shi4 zhong1 yuan2 yun2 yue4 jing4 。
- tiao4 zhi4 hui2 xuan2 gu4 xing2 ying3 ， sheng1 er2 wang3 wang3 jie1 mao2 ying3 。
- you2 lai2 zhu2 wu4 wei4 wang4 ji1 ， lao2 sheng1 tun1 tu3 zhi1 wei2 shi2 。
- guan1 mei3 wei2 ren2 xi1 yi3 wei2 ， du2 zuo4 jin1 feng1 chen2 lü4 sheng3 。
- hao4 yue4 xie2 he2 xing1 geng3 geng3 ， cao3 tou2 tuan2 lu4 qin1 fu1 leng3 。
- ping2 sheng1 bu4 jie3 yin3 he2 ge1 ， wu2 ren2 dui4 yue4 zui4 yan2 tuo2 。
- yue4 lang3 qing1 qiu1 nai4 yue4 he2 ， shui4 si1 qie4 lai2 gang1 yin3 ling3 。
- lin2 xiu4 can1 cha4 nong4 guang1 jing3 ， bu4 zhi1 yue4 yi3 shen3 xi1 ling3 。

## 注释

## 译文

## 赏析
