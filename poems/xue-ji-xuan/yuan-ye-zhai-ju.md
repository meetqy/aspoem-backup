---
id: xue-ji-xuan-yuan-ye-zhai-ju
title: 元夜齋居
titlePinyin: yuan2 ye4 zhai1 ju1
titleSlug: yuan-ye-zhai-ju
author: 薛季宣
authorPinyin: xue1 ji4 xuan1
authorSlug: xue-ji-xuan
dynasty: 宋
dynastyPinyin: song4
dynastySlug: song
tags: []
---

## 正文

- 元夜憶年時，忘情居灝灝。
- 縣齋今夕居，曷謂傷懷抱。
- 都緣人事非，不足年時好。
- 世母舍我歸，屈指憂吾老。
- 人亡不可見，此心爲草草。
- 大人月云忌，棄我方兒褓。
- 呱呱救嬰泣，安知請丘禱。
- 諸父洎諸兄，下世吁何早。
- 悲傷失所恃，涕淚流行潦。
- 哀思動時節，不見蓮燈好。
- 鄉居計日長，松楸倩誰埽。
- 諸母侍何期，念舊呼穹昊。

## 拼音

- yuan2 ye4 yi4 nian2 shi2 ， wang4 qing2 ju1 hao4 hao4 。
- xian4 zhai1 jin1 xi1 ju1 ， he2 wei4 shang1 huai2 bao4 。
- dou1 yuan2 ren2 shi4 fei1 ， bu4 zu2 nian2 shi2 hao3 。
- shi4 mu3 she4 wo3 gui1 ， qu1 zhi3 you1 wu2 lao3 。
- ren2 wang2 bu4 ke3 jian4 ， ci3 xin1 wei2 cao3 cao3 。
- da4 ren2 yue4 yun2 ji4 ， qi4 wo3 fang1 er2 bao3 。
- gua1 gua1 jiu4 ying1 qi4 ， an1 zhi1 qing3 qiu1 dao3 。
- zhu1 fu4 ji4 zhu1 xiong1 ， xia4 shi4 xu1 he2 zao3 。
- bei1 shang1 shi1 suo3 shi4 ， ti4 lei4 liu2 xing2 liao2 。
- ai1 si1 dong4 shi2 jie2 ， bu2 jian4 lian2 deng1 hao3 。
- xiang1 ju1 ji4 ri4 chang2 ， song1 qiu1 qian4 shui2 sao4 。
- zhu1 mu3 shi4 he2 qi1 ， nian4 jiu4 hu1 qiong2 hao4 。

## 注释

## 译文

## 赏析
