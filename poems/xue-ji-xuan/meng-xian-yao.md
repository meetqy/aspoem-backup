---
id: xue-ji-xuan-meng-xian-yao
title: 夢仙謠
titlePinyin: meng4 xian1 yao2
titleSlug: meng-xian-yao
author: 薛季宣
authorPinyin: xue1 ji4 xuan1
authorSlug: xue-ji-xuan
dynasty: 宋
dynastyPinyin: song4
dynastySlug: song
tags: []
---

## 正文

- 長城役罷驪山起，秦人斷念還居里。
- 一呼或化爲侯王，避之却是神仙子。
- 漢家宮殿生荆棘，桃源千樹長春色。
- 花香破鼻桃離離，只在人間人不知。
- 夢中有客曾一到，屋舍衣裳殊草草。
- 狗彘雞豚還治生，若度流年不知老。
- 南華砎壁連天起，人家庭戶多流水。
- 紅碧夭桃百種花，不似凡間錦和綺。
- 仙人容貌閑且都，居處雖貧樂有餘。
- 老子桃紅入雙臉，皤然只有銀爲須。
- 仙家女兒多茜衣，桃花宜面葉宜眉。
- 離宮茅舍略相似，別有譙麗璇爲題。
- 仙君名氏猶屬秦，許由往往陪遊人。
- 老人石上問行客，傳今幾世秦之君。
- 爲言天下方南北，人鹿千齡經幾得。
- 嗟說來時桃始華，桃子而今未成核。
- 祖龍往日親曾見，六合連兵事攻戰。
- 北城紫塞南陸梁，傾貲未足供輸輓。
- 誠知黔首無聊生，側目有誅正視刑。
- 剖心不獨商王受，當時論殺諸儒生。
- 我本何辜一何幸，避役離鄉共亡命。
- 石髓藥苗聊解饑，經年陡覺儕仙聖。
- 訊今丞相胡爲者，振古如今同土苴。
- 驚起城頭角調哀，頓覺令人小天下。
- 秦政求仙徒爾爲，避秦役夫能至之。
- 還知道可無心得，學道有心無乃癡。

## 拼音

- chang2 cheng2 yi4 ba4 li2 shan1 qi3 ， qin2 ren2 duan4 nian4 huan2 ju1 li3 。
- yi4 hu1 huo4 hua4 wei2 hou2 wang2 ， bi4 zhi1 que4 shi4 shen2 xian1 zi3 。
- han4 jia1 gong1 dian4 sheng1 jing1 ji2 ， tao2 yuan2 qian1 shu4 chang2 chun1 se4 。
- hua1 xiang1 po4 bi2 tao2 li2 li2 ， zhi1 zai4 ren2 jian4 ren2 bu4 zhi1 。
- meng4 zhong1 you3 ke4 ceng2 yi2 dao4 ， wu1 she4 yi1 shang0 shu1 cao3 cao3 。
- gou3 zhi4 ji1 tun2 huan2 zhi4 sheng1 ， ruo4 du4 liu2 nian2 bu4 zhi1 lao3 。
- nan2 hua2 jie4 bi4 lian2 tian1 qi3 ， ren2 jia1 ting2 hu4 duo1 liu2 shui3 。
- hong2 bi4 yao1 tao2 bai3 zhong3 hua1 ， bu2 si4 fan2 jian4 jin3 he2 qi3 。
- xian1 ren2 rong2 mao4 xian2 qie3 dou1 ， ju1 chu3 sui1 pin2 le4 you3 yu2 。
- lao3 zi3 tao2 hong2 ru4 shuang1 lian3 ， po2 ran2 zhi3 you3 yin2 wei2 xu1 。
- xian1 jia1 nü3 er2 duo1 qian4 yi1 ， tao2 hua1 yi2 mian4 ye4 yi2 mei2 。
- li2 gong1 mao2 she4 lüe4 xiang1 si4 ， bie2 you3 qiao2 li2 xuan2 wei2 ti2 。
- xian1 jun1 ming2 shi4 you2 shu3 qin2 ， xu1 you2 wang3 wang3 pei2 you2 ren2 。
- lao3 ren2 shi2 shang4 wen4 xing2 ke4 ， chuan2 jin1 ji1 shi4 qin2 zhi1 jun1 。
- wei2 yan2 tian1 xia4 fang1 nan2 bei3 ， ren2 lu4 qian1 ling2 jing1 ji1 de2 。
- jie1 shuo1 lai2 shi2 tao2 shi3 hua2 ， tao2 zi0 er2 jin1 wei4 cheng2 he2 。
- zu3 long2 wang3 ri4 qin1 ceng2 jian4 ， liu4 he2 lian2 bing1 shi4 gong1 zhan4 。
- bei3 cheng2 zi3 sai1 nan2 lu4 liang2 ， qing1 zi1 wei4 zu2 gong4 shu1 wan3 。
- cheng2 zhi1 qian2 shou3 wu2 liao2 sheng1 ， ce4 mu4 you3 zhu1 zheng4 shi4 xing2 。
- pou1 xin1 bu4 du2 shang1 wang2 shou4 ， dang1 shi2 lun4 sha1 zhu1 ru2 sheng1 。
- wo3 ben3 he2 gu1 yi4 he2 xing4 ， bi4 yi4 li2 xiang1 gong4 wang2 ming4 。
- shi2 sui3 yao4 miao2 liao2 jie3 ji1 ， jing1 nian2 dou3 jue2 chai2 xian1 sheng4 。
- xun4 jin1 cheng2 xiang4 hu2 wei2 zhe3 ， zhen4 gu3 ru2 jin1 tong2 tu3 ju1 。
- jing1 qi3 cheng2 tou2 jiao3 diao4 ai1 ， dun4 jue2 ling4 ren2 xiao3 tian1 xia4 。
- qin2 zheng4 qiu2 xian1 tu2 er3 wei2 ， bi4 qin2 yi4 fu1 neng2 zhi4 zhi1 。
- huan2 zhi1 dao4 ke3 wu2 xin1 de2 ， xue2 dao4 you3 xin1 wu2 nai3 chi1 。

## 注释

## 译文

## 赏析
