---
id: xue-ji-xuan-ju-dong-rong
title: 菊冬榮
titlePinyin: ju2 dong1 rong2
titleSlug: ju-dong-rong
author: 薛季宣
authorPinyin: xue1 ji4 xuan1
authorSlug: xue-ji-xuan
dynasty: 宋
dynastyPinyin: song4
dynastySlug: song
tags: []
---

## 正文

- 時乎時乎，去去如車轂之運行。
- 瞥然過目無留停，追隨無及不我待。
- 東籬菊花無耗，迤邐真到陽冬始敷榮。
- 落落離離𪿨礧，蔓衍布丘坂。
- 碧爲之葉紫其莖，爭妍騁媚芬芳吐。
- 如金如玉之繁英，含霜萬顆好顔色。
- 節雖可尚時難并，惟重陽日月二九之嘉會。
- 此時抱一符乾貞，年年閭里交相慶。
- 賓朋相將相喚，携手登高陵。
- 采茱插鬢款終日，揉挪碎蕊滿琖浮醁醽。
- 乃今候遲閏冬孟，其如金烏自飛𩆊走𨁈。
- 黄華從此後期拆，枉教陶令舒手望穿兩眼睛。
- 殊不見甲茁與芽萌，花誠細事足多惜，時良不遇令我傷衷情。
- 聖王作應五百歲，文昌歿既三千齡。
- 中間賢君苦無輔，唐宗世民周宗榮。
- 孔丘無位皆汲汲，到頭畢竟嗟無成。
- 應如此花時來不吐穎，過期無用還叢生。
- 叢生失時又無用，蹉跎畢世空冥冥。
- 于嗟後聖不時作，使人雨淚雰零零。
- 不如及花開，香醪但時傾。
- 莫教花瘁後，有辜負花名。

## 拼音

- shi2 hu1 shi2 hu1 ， qu4 qu4 ru2 ju1 gu3 zhi1 yun4 xing2 。
- pie1 ran2 guo4 mu4 wu2 liu2 ting2 ， zhui1 sui2 wu2 ji2 bu4 wo3 dai4 。
- dong1 li2 ju2 hua1 wu2 hao4 ， yi3 li3 zhen1 dao4 yang2 dong1 shi3 fu1 rong2 。
- luo4 luo4 li2 li2 𪿨 lei2 ， wan4 yan3 bu4 qiu1 ban3 。
- bi4 wei2 zhi1 ye4 zi3 qi2 jing4 ， zheng1 yan2 cheng3 mei4 fen1 fang1 tu3 。
- ru2 jin1 ru2 yu4 zhi1 fan2 ying1 ， han2 shuang1 wan4 ke1 hao3 yan2 se4 。
- jie2 sui1 ke3 shang4 shi2 nan2 bing4 ， wei2 zhong4 yang2 ri4 yue4 er4 jiu3 zhi1 jia1 hui4 。
- ci3 shi2 bao4 yi4 fu2 qian2 zhen1 ， nian2 nian2 lü2 li3 jiao1 xiang4 qing4 。
- bin1 peng2 xiang1 jiang1 xiang1 huan4 ， xie2 shou3 deng1 gao1 ling2 。
- cai3 zhu1 cha1 bin4 kuan3 zhong1 ri4 ， rou2 nuo2 sui4 rui3 man3 zhan3 fu2 lu4 ling2 。
- nai3 jin1 hou4 chi2 run4 dong1 meng4 ， qi2 ru2 jin1 wu1 zi4 fei1 𩆊 zou3 𨁈。
- huang2 hua2 cong2 ci3 hou4 qi1 chai1 ， wang3 jiao4 tao2 ling4 shu1 shou3 wang4 chuan1 liang3 yan3 jing0 。
- shu1 bu2 jian4 jia3 zhuo2 yu3 ya2 meng2 ， hua1 cheng2 xi4 shi4 zu2 duo1 xi1 ， shi2 liang2 bu2 yu4 ling4 wo3 shang1 zhong1 qing2 。
- sheng4 wang2 zuo4 ying1 wu3 bai3 sui4 ， wen2 chang1 mo4 ji4 san1 qian1 ling2 。
- zhong1 jian4 xian2 jun1 ku3 wu2 fu3 ， tang2 zong1 shi4 min2 zhou1 zong1 rong2 。
- kong3 qiu1 wu2 wei4 jie1 ji2 ji2 ， dao4 tou2 bi4 jing4 jie1 wu2 cheng2 。
- ying1 ru2 ci3 hua1 shi2 lai2 bu4 tu3 ying3 ， guo4 qi1 wu2 yong4 huan2 cong2 sheng1 。
- cong2 sheng1 shi1 shi2 you4 wu2 yong4 ， cuo1 tuo2 bi4 shi4 kong1 ming2 ming2 。
- yu2 jie1 hou4 sheng4 bu4 shi2 zuo4 ， shi3 ren2 yu3 lei4 fen1 ling2 ling2 。
- bu4 ru2 ji2 hua1 kai1 ， xiang1 lao2 dan4 shi2 qing1 。
- mo4 jiao4 hua1 cui4 hou4 ， you3 gu1 fu4 hua1 ming2 。

## 注释

## 译文

## 赏析
