---
id: xue-ji-xuan-song-zhang-cao-huan-ting-zhou-fan-gang-fang-tui-gu
title: 送張漕還停舟樊港訪退谷
titlePinyin: song4 zhang1 cao2 huan2 ting2 zhou1 fan2 gang3 fang3 tui4 gu3
titleSlug: song-zhang-cao-huan-ting-zhou-fan-gang-fang-tui-gu
author: 薛季宣
authorPinyin: xue1 ji4 xuan1
authorSlug: xue-ji-xuan
dynasty: 宋
dynastyPinyin: song4
dynastySlug: song
tags: []
---

## 正文

- 送客過樊谿，停橈退谷口。
- 不見元次山，靜立躊躇久。
- 巉巖兩石峰，猶疑入戶牖。
- 杯湖正宜泛，堙塞僅盈肘。
- 糞壤瘞杯樽，勿復堪賭酒。
- 扁舟泛然者，長歌挈敝笱。
- 浩無風塵意，將恐是聱叟。
- 自知干進客，對面弗敢扣。
- 從之人甚遠，慙顔爲之厚。
- 武昌非昔人，望絕不得友。
- 它時賦歸歟，湖谷定吾受。
- 此心介如石，自誓向樊母。

## 拼音

- song4 ke4 guo4 fan2 xi1 ， ting2 rao2 tui4 gu3 kou3 。
- bu2 jian4 yuan2 ci4 shan1 ， jing4 li4 chou2 chu2 jiu3 。
- chan2 yan2 liang3 shi2 feng1 ， you2 yi2 ru4 hu4 you3 。
- bei1 hu2 zheng4 yi2 fan4 ， yin1 sai1 jin3 ying2 zhou3 。
- fen4 rang3 yi4 bei1 zun1 ， wu4 fu4 kan1 du3 jiu3 。
- pian1 zhou1 fan4 ran2 zhe3 ， chang2 ge1 qie4 bi4 gou3 。
- hao4 wu2 feng1 chen2 yi4 ， jiang1 kong3 shi4 ao2 sou3 。
- zi4 zhi1 gan1 jin4 ke4 ， dui4 mian4 fu2 gan3 kou4 。
- cong2 zhi1 ren2 shen4 yuan3 ， can2 yan2 wei2 zhi1 hou4 。
- wu3 chang1 fei1 xi1 ren2 ， wang4 jue2 bu4 de2 you3 。
- ta1 shi2 fu4 gui1 yu2 ， hu2 gu3 ding4 wu2 shou4 。
- ci3 xin1 jie4 ru2 shi2 ， zi4 shi4 xiang4 fan2 mu3 。

## 注释

## 译文

## 赏析
