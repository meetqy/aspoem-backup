---
id: xue-ji-xuan-chun-chou-shi-xiao-yu-chuan-zi
title: 春愁詩效玉川子
titlePinyin: chun1 chou2 shi1 xiao4 yu4 chuan1 zi3
titleSlug: chun-chou-shi-xiao-yu-chuan-zi
author: 薛季宣
authorPinyin: xue1 ji4 xuan1
authorSlug: xue-ji-xuan
dynasty: 宋
dynastyPinyin: song4
dynastySlug: song
tags: []
---

## 正文

- 春陰苦亡頼，巧解窮彫鎪。
- 入我方寸間，釀成一百萬斛傷春愁。
- 我欲挹此愁，寸田無地安愁芻。
- 沃以一石五斗杜康酒，醉心還與愁爲謀。
- 愁腸九轉疾車轂，擾擾萬緒何綢繆。
- 愁思儻可織，爭奈百結不可紬。
- 我與愁作惡，走上千尺高高樓。
- 千尺遡雲漢，只見四極愁雲浮。
- 都不見銅盤之日，缺月之鉤。
- 此心莫與明，愁來壓人頭。
- 逃形入冥室，關閉一已牢。
- 周遮四壁間，羅幕密以綢。
- 愁來無際畔，還能爲我添幽憂。
- 我有龍文三尺之長劍，真剛不作繞指柔。
- 匣以明月通天虹玉燭銀之寶室，可以陸剸犀象水斷潛伏之蛟虯。
- 云昔黄帝軒轅氏，用斬銅頭鐵額橫行天下之蚩尤。
- 擬將此劍斬愁斷，昏迷不見愁之喉。
- 若士爲我言，子識愁意不。
- 愁至不亡以，愁生有來由。
- 閑愁不足計，空言學莊周。
- 日中之景君莫避，處陰息景景不留。
- 疾行嫌足音，不如莫行休。
- 因知萬慮爲縈愁之繂，忘懷爲遣累之舟。
- 歸來衲被蓋頭坐，從他鼻息鳴齁齁。
- 取友造物先，汗漫相與遊。
- 朝躋叫閶闔，夕駕棲丹丘。
- 天公向我笑，金母爲我謳。
- 酌我以瓊漿玉液朝陽沆瀣之濃齊，俾我眉壽長千秋。
- 却欲强挽愁作伴，愁忽去我無處蹤跡尋行輈。
- 惟有春華鬭春媚，一一蒨絢開明眸。
- 又有平蕪綠野十百千萬頭鈍悶耕田牛，踏破南山特石頭。

## 拼音

- chun1 yin1 ku3 wang2 lai4 ， qiao3 jie3 qiong2 diao1 sou1 。
- ru4 wo3 fang1 cun4 jian4 ， niang4 cheng2 yi4 bai3 wan4 hu2 shang1 chun1 chou2 。
- wo3 yu4 yi4 ci3 chou2 ， cun4 tian2 wu2 di4 an1 chou2 chu2 。
- wo4 yi3 yi4 shi2 wu3 dou3 du4 kang1 jiu3 ， zui4 xin1 huan2 yu3 chou2 wei2 mou2 。
- chou2 chang2 jiu3 zhuan3 ji2 ju1 gu3 ， rao3 rao3 wan4 xu4 he2 chou2 mou2 。
- chou2 si1 tang3 ke3 zhi1 ， zheng1 nai4 bai3 jie2 bu4 ke3 chou1 。
- wo3 yu3 chou2 zuo4 e4 ， zou3 shang4 qian1 chi3 gao1 gao1 lou2 。
- qian1 chi3 su4 yun2 han4 ， zhi1 jian4 si4 ji2 chou2 yun2 fu2 。
- dou1 bu2 jian4 tong2 pan2 zhi1 ri4 ， que1 yue4 zhi1 gou1 。
- ci3 xin1 mo4 yu3 ming2 ， chou2 lai2 ya1 ren2 tou2 。
- tao2 xing2 ru4 ming2 shi4 ， guan1 bi4 yi4 yi3 lao2 。
- zhou1 zhe1 si4 bi4 jian4 ， luo2 mu4 mi4 yi3 chou2 。
- chou2 lai2 wu2 ji4 pan4 ， huan2 neng2 wei2 wo3 tian1 you1 you1 。
- wo3 you3 long2 wen2 san1 chi3 zhi1 chang2 jian4 ， zhen1 gang1 bu2 zuo4 rao4 zhi3 rou2 。
- xia2 yi3 ming2 yue4 tong1 tian1 hong2 yu4 zhu2 yin2 zhi1 bao3 shi4 ， ke3 yi3 lu4 tuan2 xi1 xiang4 shui3 duan4 qian2 fu2 zhi1 jiao1 qiu2 。
- yun2 xi1 huang2 di4 xuan1 yuan2 shi4 ， yong4 zhan3 tong2 tou2 tie3 e2 heng2 xing2 tian1 xia4 zhi1 chi1 you2 。
- ni3 jiang1 ci3 jian4 zhan3 chou2 duan4 ， hun1 mi2 bu2 jian4 chou2 zhi1 hou2 。
- ruo4 shi4 wei2 wo3 yan2 ， zi3 shi2 chou2 yi4 bu4 。
- chou2 zhi4 bu4 wang2 yi3 ， chou2 sheng1 you3 lai2 you2 。
- xian2 chou2 bu4 zu2 ji4 ， kong1 yan2 xue2 zhuang1 zhou1 。
- ri4 zhong1 zhi1 jing3 jun1 mo4 bi4 ， chu3 yin1 xi1 jing3 jing3 bu4 liu2 。
- ji2 xing2 xian2 zu2 yin1 ， bu4 ru2 mo4 xing2 xiu1 。
- yin1 zhi1 wan4 lü4 wei2 ying2 chou2 zhi1 lü4 ， wang4 huai2 wei2 qian3 lei4 zhi1 zhou1 。
- gui1 lai2 na4 bei4 gai4 tou2 zuo4 ， cong2 ta1 bi2 xi1 ming2 hou1 hou1 。
- qu3 you3 zao4 wu4 xian1 ， han4 man4 xiang1 yu3 you2 。
- chao2 ji1 jiao4 chang1 he2 ， xi1 jia4 qi1 dan1 qiu1 。
- tian1 gong1 xiang4 wo3 xiao4 ， jin1 mu3 wei2 wo3 ou1 。
- zhuo2 wo3 yi3 qiong2 jiang1 yu4 ye4 chao2 yang2 hang4 xie4 zhi1 nong2 qi2 ， bi3 wo3 mei2 shou4 chang2 qian1 qiu1 。
- que4 yu4 qiang2 wan3 chou2 zuo4 ban4 ， chou2 hu1 qu4 wo3 wu2 chu3 zong1 ji4 xun2 xing2 zhou1 。
- wei2 you3 chun1 hua2 dou4 chun1 mei4 ， yi4 yi2 qian4 xuan4 kai1 ming2 mou2 。
- you4 you3 ping2 wu2 lü4 ye3 shi2 bai3 qian1 wan4 tou2 dun4 men4 geng1 tian2 niu2 ， ta4 po4 nan2 shan1 te4 shi2 tou2 。

## 注释

## 译文

## 赏析
