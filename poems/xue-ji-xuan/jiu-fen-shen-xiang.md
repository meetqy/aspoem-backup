---
id: xue-ji-xuan-jiu-fen-shen-xiang
title: 九奮 沈湘
titlePinyin: jiu3 fen4   shen3 xiang1
titleSlug: jiu-fen-shen-xiang
author: 薛季宣
authorPinyin: xue1 ji4 xuan1
authorSlug: xue-ji-xuan
dynasty: 宋
dynastyPinyin: song4
dynastySlug: song
tags: []
---

## 正文

- 觀吾生兮何爲乎今之世，永悲傷兮耿耿夜長而鮮寐。
- 臨清湘兮思逝無舟，倀欲行兮不濟。
- 擬飛騰兮假羽翰于黄鵠，鵠已亡兮曾是余之能服。
- 將解衣而下遊兮潛川不貫，懼射工之余中兮備蛟龍之芻豢。
- 登衡山之嵯峨兮柏松委靡，怨飄風之怒狂兮害于物理。
- 猨狖嘯侶兮上獲我冠，荆榛塞路兮下穿我履。
- 望蒼梧兮將重華之云愬，巉九疑之不可辯兮又藐然其煙霧。
- 殺竹枝而求淚班兮思二妃之榘度，哀靈脩之返無期兮蓀舍茲將安寓。
- 首陽河瀆遠而不可適兮，視申子夷齊其有故。
- 將從此汨羅之水兮，儻務成之或遇。
- 悲女嬃之嬋媛兮，臨流而止余。
- 涕滂沱兮，心悲江渚。
- 念我獨兮，斯不可以久處。
- 心如石而莫轉兮，吾其此介。
- 與子別兮余將于邁，褰余衣兮不我止，蹈清泠兮余乃已。
- 抱巨石兮懷沙，諶同流兮灝波。
- 其窮幽兮眇眇，皇合德兮太皓。

## 拼音

- guan1 wu2 sheng1 xi1 he2 wei2 hu1 jin1 zhi1 shi4 ， yong3 bei1 shang1 xi1 geng3 geng3 ye4 chang2 er2 xian1 mei4 。
- lin2 qing1 xiang1 xi1 si1 shi4 wu2 zhou1 ， chang1 yu4 xing2 xi1 bu2 ji4 。
- ni3 fei1 teng2 xi1 jia3 yu3 han4 yu2 huang2 hu2 ， hu2 yi3 wang2 xi1 ceng2 shi4 yu2 zhi1 neng2 fu2 。
- jiang1 jie3 yi1 er2 xia4 you2 xi1 qian2 chuan1 bu2 guan4 ， ju4 she4 gong1 zhi1 yu2 zhong1 xi1 bei4 jiao1 long2 zhi1 chu2 huan4 。
- deng1 heng2 shan1 zhi1 cuo2 e2 xi1 bai3 song1 wei3 mi3 ， yuan4 piao1 feng1 zhi1 nu4 kuang2 xi1 hai4 yu2 wu4 li3 。
- yuan2 you4 xiao4 lü3 xi1 shang4 huo4 wo3 guan1 ， jing1 zhen1 sai1 lu4 xi1 xia4 chuan1 wo3 lü3 。
- wang4 cang1 wu2 xi1 jiang1 zhong4 hua2 zhi1 yun2 shuo4 ， chan2 jiu3 yi2 zhi1 bu4 ke3 bian4 xi1 you4 miao3 ran2 qi2 yan1 wu4 。
- sha1 zhu2 zhi1 er2 qiu2 lei4 ban1 xi1 si1 er4 fei1 zhi1 ju3 du4 ， ai1 ling2 xiu1 zhi1 fan3 wu2 qi1 xi1 sun1 she4 zi1 jiang1 an1 yu4 。
- shou3 yang2 he2 du2 yuan3 er2 bu4 ke3 shi4 xi1 ， shi4 shen1 zi3 yi2 qi2 qi2 you3 gu4 。
- jiang1 cong2 ci3 mi4 luo2 zhi1 shui3 xi1 ， tang3 wu4 cheng2 zhi1 huo4 yu4 。
- bei1 nü3 xu1 zhi1 chan2 yuan4 xi1 ， lin2 liu2 er2 zhi3 yu2 。
- ti4 pang1 tuo2 xi1 ， xin1 bei1 jiang1 zhu3 。
- nian4 wo3 du2 xi1 ， si1 bu4 ke3 yi3 jiu3 chu3 。
- xin1 ru2 shi2 er2 mo4 zhuan3 xi1 ， wu2 qi2 ci3 jie4 。
- yu3 zi3 bie2 xi1 yu2 jiang1 yu2 mai4 ， qian1 yu2 yi1 xi1 bu4 wo3 zhi3 ， dao3 qing1 ling2 xi1 yu2 nai3 yi3 。
- bao4 ju4 shi2 xi1 huai2 sha1 ， chen2 tong2 liu2 xi1 hao4 bo1 。
- qi2 qiong2 you1 xi1 miao3 miao3 ， huang2 he2 de2 xi1 tai4 hao4 。

## 注释

## 译文

## 赏析
