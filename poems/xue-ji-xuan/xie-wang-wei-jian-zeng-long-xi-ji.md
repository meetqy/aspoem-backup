---
id: xue-ji-xuan-xie-wang-wei-jian-zeng-long-xi-ji
title: 謝王尉見贈龍溪集
titlePinyin: xie4 wang2 wei4 jian4 zeng4 long2 xi1 ji2
titleSlug: xie-wang-wei-jian-zeng-long-xi-ji
author: 薛季宣
authorPinyin: xue1 ji4 xuan1
authorSlug: xue-ji-xuan
dynasty: 宋
dynastyPinyin: song4
dynastySlug: song
tags: []
---

## 正文

- 稔聞韻鄉名，不識韻鄉面。
- 班班隠豹文，窺管時一見。
- 譬彼闥婆城，尋逐滄流漩。
- 聞韶在齊國，九奏何當變。
- 王侯韻鄉人，少長居鄉縣。
- 韻鄉指迷塗，貽我書一卷。
- 森如入武庫，寶璧紛交薦。
- 羣玉屣登臨，赫日吹風霰。
- 家雞將野鶩，後素詩何絢。
- 長安行即到，豈在臨淵羨。
- 千金端不如，變色先生饌。
- 從可狎江鷗，六籍居貫穿。

## 拼音

- ren3 wen2 yun4 xiang1 ming2 ， bu4 shi2 yun4 xiang1 mian4 。
- ban1 ban1 yin3 bao4 wen2 ， kui1 guan3 shi2 yi2 jian4 。
- pi4 bi3 ta4 po2 cheng2 ， xun2 zhu2 cang1 liu2 xuan2 。
- wen2 shao2 zai4 qi2 guo2 ， jiu3 zou4 he2 dang1 bian4 。
- wang2 hou2 yun4 xiang1 ren2 ， shao3 chang2 ju1 xiang1 xian4 。
- yun4 xiang1 zhi3 mi2 tu2 ， yi2 wo3 shu1 yi2 juan4 。
- sen1 ru2 ru4 wu3 ku4 ， bao3 bi4 fen1 jiao1 jian4 。
- qun2 yu4 xi3 deng1 lin2 ， he4 ri4 chui1 feng1 xian4 。
- jia1 ji1 jiang1 ye3 wu4 ， hou4 su4 shi1 he2 xuan4 。
- chang2 an1 xing2 ji2 dao4 ， qi3 zai4 lin2 yuan1 xian4 。
- qian1 jin1 duan1 bu4 ru2 ， bian4 se4 xian1 sheng0 zhuan4 。
- cong2 ke3 xia2 jiang1 ou1 ， liu4 ji2 ju1 guan4 chuan1 。

## 注释

## 译文

## 赏析
