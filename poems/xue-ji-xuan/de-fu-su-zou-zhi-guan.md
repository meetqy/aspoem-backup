---
id: xue-ji-xuan-de-fu-su-zou-zhi-guan
title: 得符速走之官
titlePinyin: de2 fu2 su4 zou3 zhi1 guan1
titleSlug: de-fu-su-zou-zhi-guan
author: 薛季宣
authorPinyin: xue1 ji4 xuan1
authorSlug: xue-ji-xuan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 我本樂閑人，自得安閑志。
- 鄙性習疏散，誰識榮華意。
- 朅來復舊廬，喜獲平生志。
- 稼穡任佃夫，家室歸中饋。
- 中外若非我，卒歲無他事。
- 飽飯讀詩書，瞢騰時困睡。
- 嘲啁燕雀懽，鴻鵠心應異。
- 三皇竟何物，況復今官寺。
- 寒餒譟妻孥，先春輸典質。
- 茲乃不可常，爲貧求祿仕。
- 版籍一書名，野情那得遂。
- 官來促我裝，去作塵埃吏。
- 無復有消摇，真爲口腹累。
- 把板從此行，短褐隨棄寘。
- 素餐良不堪，邑有民人寄。
- 衆心險山川，道微非所暨。
- 上恐負朝家，終念家聲墜。
- 吾民政焦嗷，爲此不能寐。
- 格物可爲邦，舊說今難試。
- 泥古誠腐儒，惟此知爲治。
- 仁義舍不爲，又敢圖與利。
- 上官如我容，刑章得就易。
- 庶以遂其生，將久蘇疲瘁。
- 此意尚茫然，思之或狂悖。

## 拼音

- wo3 ben3 le4 xian2 ren2 ， zi4 de2 an1 xian2 zhi4 。
- bi3 xing4 xi2 shu1 san4 ， shui2 shi2 rong2 hua2 yi4 。
- qie4 lai2 fu4 jiu4 lu2 ， xi3 huo4 ping2 sheng1 zhi4 。
- jia4 se4 ren4 dian4 fu1 ， jia1 shi4 gui1 zhong1 kui4 。
- zhong1 wai4 ruo4 fei1 wo3 ， zu2 sui4 wu2 ta1 shi4 。
- bao3 fan4 du2 shi1 shu1 ， meng2 teng2 shi2 kun4 shui4 。
- chao2 zhou1 yan4 que4 huan1 ， hong2 hu2 xin1 ying1 yi4 。
- san1 huang2 jing4 he2 wu4 ， kuang4 fu4 jin1 guan1 si4 。
- han2 nei3 zao4 qi1 nu2 ， xian1 chun1 shu1 dian3 zhi4 。
- zi1 nai3 bu4 ke3 chang2 ， wei2 pin2 qiu2 lu4 shi4 。
- ban3 ji2 yi4 shu1 ming2 ， ye3 qing2 na4 de2 sui4 。
- guan1 lai2 cu4 wo3 zhuang1 ， qu4 zuo4 chen2 ai1 li4 。
- wu2 fu4 you3 xiao1 yao2 ， zhen1 wei2 kou3 fu4 lei4 。
- ba3 ban3 cong2 ci3 xing2 ， duan3 he4 sui2 qi4 zhi4 。
- su4 can1 liang2 bu4 kan1 ， yi4 you3 min2 ren2 ji4 。
- zhong4 xin1 xian3 shan1 chuan1 ， dao4 wei1 fei1 suo3 ji4 。
- shang4 kong3 fu4 chao2 jia1 ， zhong1 nian4 jia1 sheng1 zhui4 。
- wu2 min2 zheng4 jiao1 ao2 ， wei2 ci3 bu4 neng2 mei4 。
- ge2 wu4 ke3 wei2 bang1 ， jiu4 shuo1 jin1 nan2 shi4 。
- ni4 gu3 cheng2 fu3 ru2 ， wei2 ci3 zhi1 wei2 zhi4 。
- ren2 yi4 she4 bu4 wei2 ， you4 gan3 tu2 yu3 li4 。
- shang4 guan1 ru2 wo3 rong2 ， xing2 zhang1 de2 jiu4 yi4 。
- shu4 yi3 sui4 qi2 sheng1 ， jiang1 jiu3 su1 pi2 cui4 。
- ci3 yi4 shang4 mang2 ran2 ， si1 zhi1 huo4 kuang2 bei4 。

## 注释

## 译文

## 赏析
