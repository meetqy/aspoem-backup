---
id: xue-ji-xuan-jun-tian-qu
title: 鈞天曲
titlePinyin: jun1 tian1 qu3
titleSlug: jun-tian-qu
author: 薛季宣
authorPinyin: xue1 ji4 xuan1
authorSlug: xue-ji-xuan
dynasty: 宋
dynastyPinyin: song4
dynastySlug: song
tags: []
---

## 正文

- 清都太皇居，窈在冥冥間。
- 神光貫中極，希微炯非煙。
- 紫宸邃以虛，絳闕高于天。
- 受職徠百靈，肅雍朝九寰。
- 大饗通明殿，張樂玉京山。
- 九奏感人心，萬舞形物先。
- 谷神靄清唱，黔嬴撫鳴彈。
- 緬彼世間音，下里何㛹娟。
- 闐闐響雷鼓，蹁躚舉雲鬟。
- 彗孛小垂手，日月兩彈丸。
- 陽春假優裝，投霓忽高弦。
- 壺矢一笑電，歌風發三嘆。
- 呼吸成千塵，神仙詎長年。
- 峨峨帝王都，積蘇浮九埏。
- 簫韶間猗那，鬭蟻蚊雷喧。
- 蟲沙與猿鶴，等細不足言。
- 遺音寄五柳，海山學成連。

## 拼音

- qing1 dou1 tai4 huang2 ju1 ， yao3 zai4 ming2 ming2 jian4 。
- shen2 guang1 guan4 zhong1 ji2 ， xi1 wei1 jiong3 fei1 yan1 。
- zi3 chen2 sui4 yi3 xu1 ， jiang4 que4 gao1 yu2 tian1 。
- shou4 zhi2 lai2 bai3 ling2 ， su4 yong1 chao2 jiu3 huan2 。
- da4 xiang3 tong1 ming2 dian4 ， zhang1 le4 yu4 jing1 shan1 。
- jiu3 zou4 gan3 ren2 xin1 ， wan4 wu3 xing2 wu4 xian1 。
- gu3 shen2 ai3 qing1 chang4 ， qian2 ying2 fu3 ming2 dan4 。
- mian3 bi3 shi4 jian4 yin1 ， xia4 li3 he2 pian2 juan1 。
- tian2 tian2 xiang3 lei2 gu3 ， pian2 xian1 ju3 yun2 huan2 。
- hui4 bei4 xiao3 chui2 shou3 ， ri4 yue4 liang3 dan4 wan2 。
- yang2 chun1 jia4 you1 zhuang1 ， tou2 ni2 hu1 gao1 xian2 。
- hu2 shi3 yi2 xiao4 dian4 ， ge1 feng1 fa1 san1 tan4 。
- hu1 xi1 cheng2 qian1 chen2 ， shen2 xian1 ju4 chang2 nian2 。
- e2 e2 di4 wang2 dou1 ， ji1 su1 fu2 jiu3 shan1 。
- xiao1 shao2 jian4 yi1 na4 ， dou4 yi3 wen2 lei2 xuan1 。
- chong2 sha1 yu3 yuan2 he4 ， deng3 xi4 bu4 zu2 yan2 。
- yi2 yin1 ji4 wu3 liu3 ， hai3 shan1 xue2 cheng2 lian2 。

## 注释

## 译文

## 赏析
