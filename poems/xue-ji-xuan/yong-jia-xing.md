---
id: xue-ji-xuan-yong-jia-xing
title: 永嘉行
titlePinyin: yong3 jia1 xing2
titleSlug: yong-jia-xing
author: 薛季宣
authorPinyin: xue1 ji4 xuan1
authorSlug: xue-ji-xuan
dynasty: 宋
dynastyPinyin: song4
dynastySlug: song
tags: []
---

## 正文

- 夷甫清談平子醉，晉俗浮虛喪節義。
- 不閑胡虜哭桑林，九伯五侯無一至。
- 洛陽宮中胡馬嘶，晉家天子行酒卮。
- 驅出如羊晉卿士，婦辱面前爭敢知。
- 胡兒居坐漢官立，不許紛紜但含泣。
- 刃加頸上始覺憂，追悔前時又何及。
- 胡塵坌起昏中土，人死如麻骼如阜。
- 草萊萬里無舍煙，氈帳羊裘自來去。
- 烏旗霧合胡笳咽，無援邊城腸斷絕。
- 瑯琊匹馬竟浮江，棄寘存心堅片鐵。
- 天驕一坐昭陽殿，九鼎遷移如轉電。
- 禁聲不得悲楚囚，白版金陵謾龍變。
- 數奇督運淳于伯，誅斬無名血流逆。
- 若思不識是何人，却是帥師臨祖逖。

## 拼音

- yi2 fu3 qing1 tan2 ping2 zi0 zui4 ， jin4 su2 fu2 xu1 sang1 jie2 yi4 。
- bu4 xian2 hu2 lu3 ku1 sang1 lin2 ， jiu3 bo2 wu3 hou2 wu2 yi2 zhi4 。
- luo4 yang2 gong1 zhong1 hu2 ma3 si1 ， jin4 jia1 tian1 zi3 xing2 jiu3 zhi1 。
- qu1 chu1 ru2 yang2 jin4 qing1 shi4 ， fu4 ru3 mian4 qian2 zheng1 gan3 zhi1 。
- hu2 er2 ju1 zuo4 han4 guan1 li4 ， bu4 xu1 fen1 yun2 dan4 han2 qi4 。
- ren4 jia1 jing3 shang4 shi3 jue2 you1 ， zhui1 hui3 qian2 shi2 you4 he2 ji2 。
- hu2 chen2 ben4 qi3 hun1 zhong1 tu3 ， ren2 si3 ru2 ma2 ge2 ru2 fu4 。
- cao3 lai2 wan4 li3 wu2 she4 yan1 ， zhan1 zhang4 yang2 qiu2 zi4 lai2 qu4 。
- wu1 qi2 wu4 he2 hu2 jia1 yan4 ， wu2 yuan2 bian1 cheng2 chang2 duan4 jue2 。
- lang2 ya2 pi3 ma3 jing4 fu2 jiang1 ， qi4 zhi4 cun2 xin1 jian1 pian4 tie3 。
- tian1 jiao1 yi2 zuo4 zhao1 yang2 dian4 ， jiu3 ding3 qian1 yi2 ru2 zhuan3 dian4 。
- jin4 sheng1 bu4 de2 bei1 chu3 qiu2 ， bai2 ban3 jin1 ling2 man2 long2 bian4 。
- shu4 qi2 du1 yun4 chun2 yu2 bo2 ， zhu1 zhan3 wu2 ming2 xue4 liu2 ni4 。
- ruo4 si1 bu4 shi2 shi4 he2 ren2 ， que4 shi4 shuai4 shi1 lin2 zu3 ti4 。

## 注释

## 译文

## 赏析
