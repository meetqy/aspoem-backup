---
id: xue-ji-xuan-gui-you-xing
title: 貴遊行
titlePinyin: gui4 you2 xing2
titleSlug: gui-you-xing
author: 薛季宣
authorPinyin: xue1 ji4 xuan1
authorSlug: xue-ji-xuan
dynasty: 宋
dynastyPinyin: song4
dynastySlug: song
tags: []
---

## 正文

- 沙堤大蓋何穹窿，底人佩玉鞍蒙狨。
- 傔如熊虎馬遊龍，誰何出入咸陽宮。
- 笑刀瓠體顔芙蓉，步趨持重爲雍容。
- 諸侯爰統掌百工，調元爲職裨九重。
- 萬錢一食聲鼓鐘，猶言下筯終無從。
- 異時糠噉腸不充，家徒壁立其室蓬。
- 抄撮語麗文彫蟲，繪爲綉句欺南宮。
- 不分菽麥儔知儂，且無萬卷澆胸中。
- 脂韋媕婀陳小忠，竭民膏髓自爲功。
- 榻前觸事惟迎逢，肯思責難始爲恭。
- 君王謂賢拜三公，門如沸湯賄賂通。
- 財侔縣官邑侯封，積金猶欲齊灊崈。
- 家有錢爐非範銅，賣官鬻獄揚成風。
- 後房的燦燕支紅，皆民女婦來無蹤。
- 有憂失得常忡忡，殺賢賊能摧英雄。
- 汲將同類塞要衝，害苗之心饒蝗螽。
- 忽彎射羿逢蒙弓，怡然自得豁心胸。
- 黯如抹漆何赤衷，問人自欺咤匪躬。
- 高自標置人盲聾，言立便擬稱儒宗。
- 學禪逃俗坐談空，元非友朋相磨礱。
- 世間將謂無軻雄，言出波流士與農。
- 却矜巧宦官既穹，笑伊魯儒嗟道窮。
- 那知達人節青松，眎而土苴及蛆蟲。
- 古今異時理道同，姦邪未必皆令終。
- 君不見晉朝失國隳金墉，爲奴爲胔豈惟懷愍巡北戎。

## 拼音

- sha1 di1 da4 gai4 he2 qiong2 long2 ， di3 ren2 pei4 yu4 an1 meng2 rong2 。
- qian4 ru2 xiong2 hu3 ma3 you2 long2 ， shui2 he2 chu1 ru4 xian2 yang2 gong1 。
- xiao4 dao1 hu4 ti3 yan2 fu2 rong2 ， bu4 qu1 chi2 zhong4 wei2 yong1 rong2 。
- zhu1 hou2 yuan2 tong3 zhang3 bai3 gong1 ， diao4 yuan2 wei2 zhi2 bi4 jiu3 chong2 。
- wan4 qian2 yi4 shi2 sheng1 gu3 zhong1 ， you2 yan2 xia4 zhu4 zhong1 wu2 cong2 。
- yi4 shi2 kang1 dan4 chang2 bu4 chong1 ， jia1 tu2 bi4 li4 qi2 shi4 peng2 。
- chao1 cuo1 yu3 li2 wen2 diao1 chong2 ， hui4 wei2 xiu4 ju4 qi1 nan2 gong1 。
- bu4 fen1 shu1 mai4 chou2 zhi1 nong2 ， qie3 wu2 wan4 juan4 jiao1 xiong1 zhong1 。
- zhi1 wei2 an1 e1 chen2 xiao3 zhong1 ， jie2 min2 gao1 sui3 zi4 wei2 gong1 。
- ta4 qian2 chu4 shi4 wei2 ying2 feng2 ， ken3 si1 ze2 nan2 shi3 wei2 gong1 。
- jun1 wang2 wei4 xian2 bai4 san1 gong1 ， men2 ru2 fei4 tang1 hui4 lu4 tong1 。
- cai2 mou2 xian4 guan1 yi4 hou2 feng1 ， ji1 jin1 you2 yu4 qi2 qian2 chong2 。
- jia1 you3 qian2 lu2 fei1 fan4 tong2 ， mai4 guan1 yu4 yu4 yang2 cheng2 feng1 。
- hou4 fang2 de0 can4 yan4 zhi1 hong2 ， jie1 min2 nü3 fu4 lai2 wu2 zong1 。
- you3 you1 shi1 de2 chang2 chong1 chong1 ， sha1 xian2 zei2 neng2 cui1 ying1 xiong2 。
- ji2 jiang1 tong2 lei4 sai1 yao4 chong1 ， hai4 miao2 zhi1 xin1 rao2 huang2 zhong1 。
- hu1 wan1 she4 yi4 feng2 meng2 gong1 ， yi2 ran2 zi4 de2 huo1 xin1 xiong1 。
- an4 ru2 mo3 qi1 he2 chi4 zhong1 ， wen4 ren2 zi4 qi1 zha4 fei3 gong1 。
- gao1 zi4 biao1 zhi4 ren2 mang2 long2 ， yan2 li4 bian4 ni3 cheng1 ru2 zong1 。
- xue2 shan4 tao2 su2 zuo4 tan2 kong1 ， yuan2 fei1 you3 peng2 xiang1 mo2 long2 。
- shi4 jian4 jiang1 wei4 wu2 ke1 xiong2 ， yan2 chu1 bo1 liu2 shi4 yu3 nong2 。
- que4 jin1 qiao3 huan4 guan1 ji4 qiong2 ， xiao4 yi1 lu3 ru2 jie1 dao4 qiong2 。
- na4 zhi1 da2 ren2 jie2 qing1 song1 ， shi4 er2 tu3 ju1 ji2 qu1 chong2 。
- gu3 jin1 yi4 shi2 li3 dao4 tong2 ， jian1 xie2 wei4 bi4 jie1 ling4 zhong1 。
- jun1 bu2 jian4 jin4 chao2 shi1 guo2 hui1 jin1 yong1 ， wei2 nu2 wei2 zi4 qi3 wei2 huai2 min3 xun2 bei3 rong2 。

## 注释

## 译文

## 赏析
