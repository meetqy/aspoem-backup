---
id: xue-ji-xuan-lou-shang-qu
title: 樓上曲
titlePinyin: lou2 shang4 qu3
titleSlug: lou-shang-qu
author: 薛季宣
authorPinyin: xue1 ji4 xuan1
authorSlug: xue-ji-xuan
dynasty: 宋
dynastyPinyin: song4
dynastySlug: song
tags: []
---

## 正文

- 樓頭月白良夜深，美人睡起搊胡琴。
- 咿嚘怨抑如誠訴，四弦了不諧琴音。
- 推琴憑欄歌一曲，爲聲不成氣不續。
- 和愁擁面歸錦帷，曲肱展轉愁相屬。
- 床前蛟燭光熒熒，乍明乍滅如參星。
- 卷衾起來問高燭，能知妾意還不能。
- 燭如不解人深意，如何伴妾長垂淚。
- 澄思微物本無情，有懷觸目皆傷志。
- 眠來復坐坐復眠，不交兩睫時潸然。
- 自惟命薄多離恨，春宵鎮長遲曙天。
- 親知問得郎書不，低頭無言墮紅雨。
- 遲回捩淚强爲容，不成一語愁還主。
- 何人遠自日邊歸，殷勤爲問郎歸期。
- 待得郎歸與俱隠，不教被劾緣蛾眉。

## 拼音

- lou2 tou2 yue4 bai2 liang2 ye4 shen1 ， mei3 ren2 shui4 qi3 chou1 hu2 qin2 。
- yi1 you1 yuan4 yi4 ru2 cheng2 su4 ， si4 xian2 le0 bu4 xie2 qin2 yin1 。
- tui1 qin2 ping2 lan2 ge1 yi4 qu3 ， wei2 sheng1 bu4 cheng2 qi4 bu2 xu4 。
- he2 chou2 yong1 mian4 gui1 jin3 wei2 ， qu1 gong1 zhan3 zhuan3 chou2 xiang1 shu3 。
- chuang2 qian2 jiao1 zhu2 guang1 ying2 ying2 ， zha4 ming2 zha4 mie4 ru2 can1 xing1 。
- juan4 qin1 qi3 lai2 wen4 gao1 zhu2 ， neng2 zhi1 qie4 yi4 huan2 bu4 neng2 。
- zhu2 ru2 bu4 jie3 ren2 shen1 yi4 ， ru2 he2 ban4 qie4 chang2 chui2 lei4 。
- cheng2 si1 wei1 wu4 ben3 wu2 qing2 ， you3 huai2 chu4 mu4 jie1 shang1 zhi4 。
- mian2 lai2 fu4 zuo4 zuo4 fu4 mian2 ， bu4 jiao1 liang3 jie2 shi2 shan1 ran2 。
- zi4 wei2 ming4 bao2 duo1 li2 hen4 ， chun1 xiao1 zhen4 chang2 chi2 shu3 tian1 。
- qin1 zhi1 wen4 de2 lang2 shu1 bu4 ， di1 tou2 wu2 yan2 duo4 hong2 yu3 。
- chi2 hui2 lie4 lei4 qiang2 wei2 rong2 ， bu4 cheng2 yi4 yu3 chou2 huan2 zhu3 。
- he2 ren2 yuan3 zi4 ri4 bian1 gui1 ， yin1 qin2 wei2 wen4 lang2 gui1 qi1 。
- dai4 de2 lang2 gui1 yu3 ju4 yin3 ， bu2 jiao4 bei4 he2 yuan2 e2 mei2 。

## 注释

## 译文

## 赏析
