---
id: xue-ji-xuan-gu-li-zhang
title: 谷里章
titlePinyin: gu3 li3 zhang1
titleSlug: gu-li-zhang
author: 薛季宣
authorPinyin: xue1 ji4 xuan1
authorSlug: xue-ji-xuan
dynasty: 宋
dynastyPinyin: song4
dynastySlug: song
tags: []
---

## 正文

- 上有青山，下有滄洲。
- 步有回波，面有紅流。
- 吞吐風雲，呼吸觜昴。
- 審能處之可銷憂，退谷中人带笭箵。
- 山中繚繞茅舍旁，寒泉之流激琅琅。
- 雙石西峰我在東，無情鉤加此漫郎，性情荒浪氣志剛。
- 東隣之人揮鉤車，胎鰾孤 {魚菐} 浪屋加。
- 鉤綸相投不遑舍，聱齖會懾歸吾家。
- 我蓑我笠聊自娛，沒溺愧彼鄰舍漁。
- 沙門招提宅谷西，金仙宮殿雲漢齊。
- 撞鐘擊磬禮耶毗，子欲詣之持清齋。
- 箇中有人坐無爲，饑餐困眠氣答酡。
- 撫掌咍然笑呵呵，吾昏將奈此子何。
- 漫歌八曲音清泠，風高水寒三歎聲。
- 勿哦大洞修黄庭，谷中之樂寔難名。
- 長江北來，樊水流東，樊山水曲大回中。
- 儵儵之魚泳油洋，鉤舟漁人鼓鳴榔。
- 浩歌一闋清滄浪，終焉無求漫相忘。
- 大江之東叢石起，谽谺聚石江鳴水。
- 小回中間浪不惡，釣臺嵯峨瞰城郭。
- 去來客船是中泊，漫成二闋回中曲。
- 豪人仲謀當漢衰，建安之際鼎祚移。
- 江淮萬里吳帝之，冕旒十二龍卷垂。
- 輅車華葢日月旗，荒墟之中不可求。
- 宮室故處春草青，長刀大劍可治生。
- 我先田老相次耕，大夫勸相歌三成。
- 江北洲，西陽國，蕪城桑柘彌阡陌。
- 婦可力蠶身力穡，四歌不用愁衣食。
- 一元大武牽何之，良田附郭吳東陲，牧童田父麻單衣。
- 叔閑修治木駃騠，從吾真者真吾兒。
- 西陽罷田飽飯嘻，五歌六歌神自怡。
- 李甥叔靜蕩兩槳，弱翁將船欲安往。
- 大回小回閑釣魚，送客便擬酣醺如。
- 酒徒之誚謂浪名，世俗交加漫不聽。
- 行無惡客相逢迎，醉歌七終將八成。
- 杯樽杯湖上杯亭，浪翁杯飲醉少醒。
- 嬉然自打舴艋行，菰蒲芰荷出青萍，仰天大笑風泠泠。
- 杯湖西南爲退谷，壽藤累累縈壽木。
- 涓泉奔注匯樊曲，醉耳琤瑽亂鳴玉。
- 城中友生綰銅墨，身備四殊攸好德。
- 漥樽日醉主與客，挾以石門天地窄。
- 杯湖退谷人好遊，可厭之類乃所羞。
- 忽焉草木成高丘，此遊此泛生幽憂。
- 淵明之風繼者誰，士源孟子接武來。
- 嚴霜皓雪春風熙，倒置日月寒溫移。
- 來遊者子充良知，子能得之可勿疑。
- 此道不迂不回遹，子能識之可遊佚。
- 勉强行之今是古，谷中之人君踵武。
- 狂生作此谷里章，意追浪叟俱商羊。
- 松風颼飀蘭草香，與君壽考終不忘。

## 拼音

- shang4 you3 qing1 shan1 ， xia4 you3 cang1 zhou1 。
- bu4 you3 hui2 bo1 ， mian4 you3 hong2 liu2 。
- tun1 tu3 feng1 yun2 ， hu1 xi1 zi1 mao3 。
- shen3 neng2 chu3 zhi1 ke3 xiao1 you1 ， tui4 gu3 zhong1 ren2 dai4 ling2 xing3 。
- shan1 zhong1 liao2 rao4 mao2 she4 pang2 ， han2 quan2 zhi1 liu2 ji1 lang2 lang2 。
- shuang1 shi2 xi1 feng1 wo3 zai4 dong1 ， wu2 qing2 gou1 jia1 ci3 man4 lang2 ， xing4 qing2 huang1 lang4 qi4 zhi4 gang1 。
- dong1 lin2 zhi1 ren2 hui1 gou1 ju1 ， tai1 biao4 gu1  { yu2 pu2 }  lang4 wu1 jia1 。
- gou1 lun2 xiang1 tou2 bu4 huang2 she4 ， ao2 ya2 hui4 she4 gui1 wu2 jia1 。
- wo3 suo1 wo3 li4 liao2 zi4 yu2 ， mei2 ni4 kui4 bi3 lin2 she4 yu2 。
- sha1 men2 zhao1 ti2 zhai2 gu3 xi1 ， jin1 xian1 gong1 dian4 yun2 han4 qi2 。
- zhuang4 zhong1 ji1 qing4 li3 ye1 pi2 ， zi3 yu4 yi4 zhi1 chi2 qing1 zhai1 。
- ge4 zhong1 you3 ren2 zuo4 wu2 wei2 ， ji1 can1 kun4 mian2 qi4 da2 tuo2 。
- fu3 zhang3 hai1 ran2 xiao4 he1 he1 ， wu2 hun1 jiang1 nai4 ci3 zi3 he2 。
- man4 ge1 ba1 qu3 yin1 qing1 ling2 ， feng1 gao1 shui3 han2 san1 tan4 sheng1 。
- wu4 o4 da4 dong4 xiu1 huang2 ting2 ， gu3 zhong1 zhi1 le4 shi2 nan2 ming2 。
- chang2 jiang1 bei3 lai2 ， fan2 shui3 liu2 dong1 ， fan2 shan1 shui3 qu3 da4 hui2 zhong1 。
- shu1 shu1 zhi1 yu2 yong3 you2 yang2 ， gou1 zhou1 yu2 ren2 gu3 ming2 lang2 。
- hao4 ge1 yi2 que4 qing1 cang1 lang4 ， zhong1 yan1 wu2 qiu2 man4 xiang1 wang4 。
- da4 jiang1 zhi1 dong1 cong2 shi2 qi3 ， han1 xia1 ju4 shi2 jiang1 ming2 shui3 。
- xiao3 hui2 zhong1 jian4 lang4 bu2 e4 ， diao4 tai2 cuo2 e2 kan4 cheng2 guo1 。
- qu4 lai2 ke4 chuan2 shi4 zhong1 bo2 ， man4 cheng2 er4 que4 hui2 zhong1 qu3 。
- hao2 ren2 zhong4 mou2 dang1 han4 shuai1 ， jian4 an1 zhi1 ji4 ding3 zuo4 yi2 。
- jiang1 huai2 wan4 li3 wu2 di4 zhi1 ， mian3 liu2 shi2 er4 long2 juan4 chui2 。
- lu4 ju1 hua2 gai4 ri4 yue4 qi2 ， huang1 xu1 zhi1 zhong1 bu4 ke3 qiu2 。
- gong1 shi4 gu4 chu3 chun1 cao3 qing1 ， chang2 dao1 da4 jian4 ke3 zhi4 sheng1 。
- wo3 xian1 tian2 lao3 xiang4 ci4 geng1 ， dai4 fu0 quan4 xiang1 ge1 san1 cheng2 。
- jiang1 bei3 zhou1 ， xi1 yang2 guo2 ， wu2 cheng2 sang1 zhe4 mi2 qian1 mo4 。
- fu4 ke3 li4 can2 shen1 li4 se4 ， si4 ge1 bu2 yong4 chou2 yi1 shi2 。
- yi4 yuan2 da4 wu3 qian1 he2 zhi1 ， liang2 tian2 fu4 guo1 wu2 dong1 chui2 ， mu4 tong2 tian2 fu4 ma2 dan1 yi1 。
- shu1 xian2 xiu1 zhi4 mu4 kuai4 ti2 ， cong2 wu2 zhen1 zhe3 zhen1 wu2 er2 。
- xi1 yang2 ba4 tian2 bao3 fan4 xi1 ， wu3 ge1 liu4 ge1 shen2 zi4 yi2 。
- li3 sheng1 shu1 jing4 dang4 liang3 jiang3 ， ruo4 weng1 jiang1 chuan2 yu4 an1 wang3 。
- da4 hui2 xiao3 hui2 xian2 diao4 yu2 ， song4 ke4 bian4 ni3 han1 xun1 ru2 。
- jiu3 tu2 zhi1 qiao4 wei4 lang4 ming2 ， shi4 su2 jiao1 jia1 man4 bu4 ting1 。
- xing2 wu2 e4 ke4 xiang1 feng2 ying2 ， zui4 ge1 qi1 zhong1 jiang1 ba1 cheng2 。
- bei1 zun1 bei1 hu2 shang4 bei1 ting2 ， lang4 weng1 bei1 yin3 zui4 shao3 xing3 。
- xi1 ran2 zi4 da3 ze2 meng3 xing2 ， gu1 pu2 ji4 he2 chu1 qing1 ping2 ， yang3 tian1 da4 xiao4 feng1 ling2 ling2 。
- bei1 hu2 xi1 nan2 wei2 tui4 gu3 ， shou4 teng2 lei2 lei2 ying2 shou4 mu4 。
- juan1 quan2 ben1 zhu4 hui4 fan2 qu3 ， zui4 er3 cheng1 cong1 luan4 ming2 yu4 。
- cheng2 zhong1 you3 sheng1 wan3 tong2 mo4 ， shen1 bei4 si4 shu1 you1 hao3 de2 。
- wa1 zun1 ri4 zui4 zhu3 yu3 ke4 ， xie2 yi3 shi2 men2 tian1 di4 zhai3 。
- bei1 hu2 tui4 gu3 ren2 hao3 you2 ， ke3 yan4 zhi1 lei4 nai3 suo3 xiu1 。
- hu1 yan1 cao3 mu4 cheng2 gao1 qiu1 ， ci3 you2 ci3 fan4 sheng1 you1 you1 。
- yuan1 ming2 zhi1 feng1 ji4 zhe3 shui2 ， shi4 yuan2 meng4 zi3 jie1 wu3 lai2 。
- yan2 shuang1 hao4 xue3 chun1 feng1 xi1 ， dao4 zhi4 ri4 yue4 han2 wen1 yi2 。
- lai2 you2 zhe3 zi3 chong1 liang2 zhi1 ， zi3 neng2 de2 zhi1 ke3 wu4 yi2 。
- ci3 dao4 bu4 yu1 bu4 hui2 yu4 ， zi3 neng2 shi2 zhi1 ke3 you2 yi4 。
- mian3 qiang3 xing2 zhi1 jin1 shi4 gu3 ， gu3 zhong1 zhi1 ren2 jun1 zhong3 wu3 。
- kuang2 sheng1 zuo4 ci3 gu3 li3 zhang1 ， yi4 zhui1 lang4 sou3 ju4 shang1 yang2 。
- song1 feng1 sou1 liu2 lan2 cao3 xiang1 ， yu3 jun1 shou4 kao3 zhong1 bu2 wang4 。

## 注释

## 译文

## 赏析
