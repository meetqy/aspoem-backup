---
id: xue-ji-xuan-zhi-shi
title: 志事
titlePinyin: zhi4 shi4
titleSlug: zhi-shi
author: 薛季宣
authorPinyin: xue1 ji4 xuan1
authorSlug: xue-ji-xuan
dynasty: 宋
dynastyPinyin: song4
dynastySlug: song
tags: []
---

## 正文

- 我生之辰，六月甲戌。
- 師伯清塵，羲和納日。
- 粵有氛祲，南自篳門。
- 輪囷扶疏，英如白雲。
- 高減儲胥，來循軌道。
- 面阻清池，岐分繚繞。
- 玦如隄立，不即我庭。
- 直建千房，視左爲榮。
- 載明載滅，載高載卑。
- 甲夜籌三，侵尋以微。
- 外戶如之何，秋空澄霽。
- 庭內如之何，靜無纖曀。
- 我門我籞，豈伊異人。
- 何吉何凶，祥讖誰詢。
- 發書占之，日音受徵。
- 公正司辰，廉貞變起。
- 時維寬大，斗建移申。
- 律中參陽，干庚歲寅。
- 庚刑甲祿，三合離鄉。
- 王墓加臨，金剛火强。
- 白維王氣，金方火死。
- 從革之占，庶乎近止。
- 我非瞽史，詎易談天。
- 禍福由人，無論未然。
- 睠言常度，時曰休祥。
- 尚疑白眚，爲沴爲殃。
- 皇天降異，豈緣微物。
- 霆擊飛霜，其何能忽。
- 我顧休明，闕然靦汗。
- 可無大戾，天爲謫見。
- 妖星垂象，尚克隕之。
- 酒血紅杯，亦既泯之。
- 卬綰陰誅，尚容改悔。
- 變見之來，庶無大罪。
- 皇天降威，謂我修省。
- 夕之朝之，敢忘申儆。
- 戰戰兢兢，念此天變。
- 蔚炳如之何，無思革面。

## 拼音

- wo3 sheng1 zhi1 chen2 ， liu4 yue4 jia3 xu1 。
- shi1 bo2 qing1 chen2 ， xi1 he2 na4 ri4 。
- yue4 you3 fen1 jin4 ， nan2 zi4 bi4 men2 。
- lun2 qun1 fu2 shu1 ， ying1 ru2 bai2 yun2 。
- gao1 jian3 chu3 xu1 ， lai2 xun2 gui3 dao4 。
- mian4 zu3 qing1 chi2 ， qi2 fen1 liao2 rao4 。
- jue2 ru2 di1 li4 ， bu4 ji2 wo3 ting2 。
- zhi2 jian4 qian1 fang2 ， shi4 zuo3 wei2 rong2 。
- zai4 ming2 zai4 mie4 ， zai4 gao1 zai4 bei1 。
- jia3 ye4 chou2 san1 ， qin1 xun2 yi3 wei1 。
- wai4 hu4 ru2 zhi1 he2 ， qiu1 kong1 cheng2 ji4 。
- ting2 nei4 ru2 zhi1 he2 ， jing4 wu2 xian1 yi4 。
- wo3 men2 wo3 yu4 ， qi3 yi1 yi4 ren2 。
- he2 ji2 he2 xiong1 ， xiang2 chen4 shui2 xun2 。
- fa1 shu1 zhan4 zhi1 ， ri4 yin1 shou4 zhi3 。
- gong1 zheng4 si1 chen2 ， lian2 zhen1 bian4 qi3 。
- shi2 wei2 kuan1 da4 ， dou4 jian4 yi2 shen1 。
- lü4 zhong1 can1 yang2 ， gan1 geng1 sui4 yin2 。
- geng1 xing2 jia3 lu4 ， san1 he2 li2 xiang1 。
- wang2 mu4 jia1 lin2 ， jin1 gang1 huo3 qiang2 。
- bai2 wei2 wang2 qi4 ， jin1 fang1 huo3 si3 。
- cong2 ge2 zhi1 zhan4 ， shu4 hu1 jin4 zhi3 。
- wo3 fei1 gu3 shi3 ， ju4 yi4 tan2 tian1 。
- huo4 fu2 you2 ren2 ， wu2 lun4 wei4 ran2 。
- juan4 yan2 chang2 du4 ， shi2 yue1 xiu1 xiang2 。
- shang4 yi2 bai2 sheng3 ， wei2 li4 wei2 yang1 。
- huang2 tian1 jiang4 yi4 ， qi3 yuan2 wei1 wu4 。
- ting2 ji1 fei1 shuang1 ， qi2 he2 neng2 hu1 。
- wo3 gu4 xiu1 ming2 ， que4 ran2 mian3 han4 。
- ke3 wu2 da4 li4 ， tian1 wei2 zhe2 jian4 。
- yao1 xing1 chui2 xiang4 ， shang4 ke4 yun3 zhi1 。
- jiu3 xue4 hong2 bei1 ， yi4 ji4 min3 zhi1 。
- ang2 wan3 yin1 zhu1 ， shang4 rong2 gai3 hui3 。
- bian4 jian4 zhi1 lai2 ， shu4 wu2 da4 zui4 。
- huang2 tian1 jiang4 wei1 ， wei4 wo3 xiu1 sheng3 。
- xi1 zhi1 chao2 zhi1 ， gan3 wang4 shen1 jing3 。
- zhan4 zhan4 jing1 jing1 ， nian4 ci3 tian1 bian4 。
- wei4 bing3 ru2 zhi1 he2 ， wu2 si1 ge2 mian4 。

## 注释

## 译文

## 赏析
