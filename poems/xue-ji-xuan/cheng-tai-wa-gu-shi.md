---
id: xue-ji-xuan-cheng-tai-wa-gu-shi
title: 誠臺瓦鼓詩
titlePinyin: cheng2 tai2 wa3 gu3 shi1
titleSlug: cheng-tai-wa-gu-shi
author: 薛季宣
authorPinyin: xue1 ji4 xuan1
authorSlug: xue-ji-xuan
dynasty: 宋
dynastyPinyin: song4
dynastySlug: song
tags: []
---

## 正文

- 瓦鼓垖垖，寘之誠臺。
- 誠臺有稱，不革不銅。
- 不尚其𪔳，自天之性。
- 天性如之何，至質無華。
- 有稱如之何，埏埴無加。
- 誠哉誠哉，其儀孔嘉。
- 瓦鼓垖垖，誠臺之上，崇基有塽。
- 可據而居，可憑而望，湯其泱漭。
- 瓦鼓之垖然，稱臺址之隤然，抱峰崿之嵬然。
- 誠哉誠哉，紛會意之颸然。
- 瓦鼓垖垖，誠臺之下，筠鄉有楚。
- 掃地而居，修竹猗猗。
- 垖其反古，五畝之竹兮。
- 彼垖者鼓，在彼墺兮。
- 在彼墺兮，稱此麓兮。
- 誠哉誠哉，會我獨兮。
- 瓦鼓垖垖，在彼青林，有象無音。
- 稱臺觀之嶔岑，稱筠竹之清陰，樂稱走之誠心。
- 豈無胡床，可將可坐。
- 豈無鼖鼗，可鳴可播，而垖鼓以無和。
- 誠哉誠哉，不加其埵。

## 拼音

- wa3 gu3 dui1 dui1 ， zhi4 zhi1 cheng2 tai2 。
- cheng2 tai2 you3 cheng1 ， bu4 ge2 bu4 tong2 。
- bu2 shang4 qi2 𪔳， zi4 tian1 zhi1 xing4 。
- tian1 xing4 ru2 zhi1 he2 ， zhi4 zhi4 wu2 hua2 。
- you3 cheng1 ru2 zhi1 he2 ， shan1 zhi2 wu2 jia1 。
- cheng2 zai1 cheng2 zai1 ， qi2 yi2 kong3 jia1 。
- wa3 gu3 dui1 dui1 ， cheng2 tai2 zhi1 shang4 ， chong2 ji1 you3 shuang3 。
- ke3 ju4 er2 ju1 ， ke3 ping2 er2 wang4 ， tang1 qi2 yang1 mang3 。
- wa3 gu3 zhi1 dui1 ran2 ， cheng1 tai2 zhi3 zhi1 tui2 ran2 ， bao4 feng1 e4 zhi1 wei2 ran2 。
- cheng2 zai1 cheng2 zai1 ， fen1 hui4 yi4 zhi1 si1 ran2 。
- wa3 gu3 dui1 dui1 ， cheng2 tai2 zhi1 xia4 ， yun2 xiang1 you3 chu3 。
- sao3 di4 er2 ju1 ， xiu1 zhu2 yi1 yi1 。
- dui1 qi2 fan3 gu3 ， wu3 mu3 zhi1 zhu2 xi1 。
- bi3 dui1 zhe3 gu3 ， zai4 bi3 ao4 xi1 。
- zai4 bi3 ao4 xi1 ， cheng1 ci3 lu4 xi1 。
- cheng2 zai1 cheng2 zai1 ， hui4 wo3 du2 xi1 。
- wa3 gu3 dui1 dui1 ， zai4 bi3 qing1 lin2 ， you3 xiang4 wu2 yin1 。
- cheng1 tai2 guan1 zhi1 qin1 cen2 ， cheng1 yun2 zhu2 zhi1 qing1 yin1 ， le4 cheng1 zou3 zhi1 cheng2 xin1 。
- qi3 wu2 hu2 chuang2 ， ke3 jiang1 ke3 zuo4 。
- qi3 wu2 fen2 tao2 ， ke3 ming2 ke3 bo1 ， er2 dui1 gu3 yi3 wu2 he2 。
- cheng2 zai1 cheng2 zai1 ， bu4 jia1 qi2 duo3 。

## 注释

## 译文

## 赏析
