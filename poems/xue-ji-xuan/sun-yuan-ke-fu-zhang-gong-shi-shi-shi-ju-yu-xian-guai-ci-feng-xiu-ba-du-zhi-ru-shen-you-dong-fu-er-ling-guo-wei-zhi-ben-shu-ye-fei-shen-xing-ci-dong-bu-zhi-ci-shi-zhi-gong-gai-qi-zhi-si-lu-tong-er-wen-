---
id: xue-ji-xuan-sun-yuan-ke-fu-zhang-gong-shi-shi-shi-ju-yu-xian-guai-ci-feng-xiu-ba-du-zhi-ru-shen-you-dong-fu-er-ling-guo-wei-zhi-ben-shu-ye-fei-shen-xing-ci-dong-bu-zhi-ci-shi-zhi-gong-gai-qi-zhi-si-lu-tong-er-wen-li-duo-zhi-ru-you-jia-bian-dang-qian-li-yi-shun-qi-shi-liu-cha-ma-yi-de-ming-lang-yi-shi-wen-yu-wo-guo-dang-cheng-wu-zu-yi-dang-zhi-qian-yun-mian-chou-zhen-tian-xin-zhu-ze-zhi-ju
title: 孫元可賦張公石室詩句語險怪辭峰秀拔讀之如神遊洞府而陵果爲之奔屬也非身行此洞不知此詩之工蓋其質似盧仝而文麗多之如又加鞭當千里一瞬其視劉叉馬異得名浪矣詩文與我過當誠無足以當之牽韻勉酬真添薪煮簀之舉
titlePinyin: sun1 yuan2 ke3 fu4 zhang1 gong1 shi2 shi4 shi1 ju4 yu3 xian3 guai4 ci2 feng1 xiu4 ba2 du2 zhi1 ru2 shen2 you2 dong4 fu3 er2 ling2 guo3 wei2 zhi1 ben1 shu3 ye3 fei1 shen1 xing2 ci3 dong4 bu4 zhi1 ci3 shi1 zhi1 gong1 gai4 qi2 zhi4 si4 lu2 tong2 er2 wen2 li2 duo1 zhi1 ru2 you4 jia1 bian1 dang1 qian1 li3 yi2 shun4 qi2 shi4 liu2 cha1 ma3 yi4 de2 ming2 lang4 yi3 shi1 wen2 yu3 wo3 guo4 dang1 cheng2 wu2 zu2 yi3 dang1 zhi1 qian1 yun4 mian3 chou2 zhen1 tian1 xin1 zhu3 ze2 zhi1 ju3
titleSlug: sun-yuan-ke-fu-zhang-gong-shi-shi-shi-ju-yu-xian-guai-ci-feng-xiu-ba-du-zhi-ru-shen-you-dong-fu-er-ling-guo-wei-zhi-ben-shu-ye-fei-shen-xing-ci-dong-bu-zhi-ci-shi-zhi-gong-gai-qi-zhi-si-lu-tong-er-wen-li-duo-zhi-ru-you-jia-bian-dang-qian-li-yi-shun-qi-shi-liu-cha-ma-yi-de-ming-lang-yi-shi-wen-yu-wo-guo-dang-cheng-wu-zu-yi-dang-zhi-qian-yun-mian-chou-zhen-tian-xin-zhu-ze-zhi-ju
author: 薛季宣
authorPinyin: xue1 ji4 xuan1
authorSlug: xue-ji-xuan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 君不見談天衍有言，九州之大惟一州，無論青冀并營幽。
- 我其放言學鄒子，將子聽之無我尤。
- 我騎一紙白馿子，趷梯趷塔走上南山頭。
- 萬里以意行，一息不暫留。
- 谽谺到空洞，且作秉燭遊。
- 呼來混沌老蝙蝠，爾作精怪我則不。
- 從教激風怒竅拔木折石，一去旬有五日而後返，但是有戶則可由。
- 積蘇累塊雖云巧，達觀只與蟻壤侔。
- 我有五雲車，駕以六蒼虯。
- 日月行已揭，無人觸虛舟。
- 何曾見爾懸旌鳴佩朗裝欲飛動，玉柱校立直以修。
- 大撓甲子有窮盡，爾乃祿命難考求。
- 皇天大地僅若一雞子，金烏玉兔銜得曉夜作箭浮。
- 我不知爾許事，政覺兩耳風飂飂。
- 託死不復生，一死可作道者流。
- 況乃漢時五斗米師星河耿雙眸，石壇一坐一千歲，坐視生滅水上漚。
- 水上漚，且罷休。
- 休無休于無作，樂無樂于無憂。
- 仙人與世人，壽夭如相酬。
- 清清爰靜爰自正，此舉獨步不可儔。
- 信是神仙足官府，蜂房戶牖封君侯。
- 我偶作此言，不比亦不周。
- 爲何孫卿子，謂我阮與劉。
- 爲我謝孫子，我才愧爾天一陬。
- 不如且飲酒，耳熱徒歌謳，可以銷遣綿綿不斷萬古之悲愁。
- 悲愁銷遣幾時盡，萬古之後重有萬古來悠悠。

## 拼音

- jun1 bu2 jian4 tan2 tian1 yan3 you3 yan2 ， jiu3 zhou1 zhi1 da4 wei2 yi1 zhou1 ， wu2 lun4 qing1 ji4 bing4 ying2 you1 。
- wo3 qi2 fang4 yan2 xue2 zou1 zi3 ， jiang1 zi3 ting1 zhi1 wu2 wo3 you2 。
- wo3 qi2 yi4 zhi3 bai2 lu2 zi3 ， ke1 ti1 ke1 ta3 zou3 shang4 nan2 shan1 tou2 。
- wan4 li3 yi3 yi4 xing2 ， yi4 xi1 bu2 zan4 liu2 。
- han1 xia1 dao4 kong1 dong4 ， qie3 zuo4 bing3 zhu2 you2 。
- hu1 lai2 hun4 dun4 lao3 bian1 fu2 ， er3 zuo4 jing1 guai4 wo3 ze2 bu4 。
- cong2 jiao4 ji1 feng1 nu4 qiao4 ba2 mu4 zhe2 shi2 ， yi2 qu4 xun2 you3 wu3 ri4 er2 hou4 fan3 ， dan4 shi4 you3 hu4 ze2 ke3 you2 。
- ji1 su1 lei4 kuai4 sui1 yun2 qiao3 ， da2 guan1 zhi1 yu3 yi3 rang3 mou2 。
- wo3 you3 wu3 yun2 ju1 ， jia4 yi3 liu4 cang1 qiu2 。
- ri4 yue4 xing2 yi3 jie1 ， wu2 ren2 chu4 xu1 zhou1 。
- he2 ceng2 jian4 er3 xuan2 jing1 ming2 pei4 lang3 zhuang1 yu4 fei1 dong4 ， yu4 zhu4 xiao4 li4 zhi2 yi3 xiu1 。
- da4 nao2 jia3 zi3 you3 qiong2 jin4 ， er3 nai3 lu4 ming4 nan2 kao3 qiu2 。
- huang2 tian1 da4 di4 jin3 ruo4 yi4 ji1 zi3 ， jin1 wu1 yu4 tu4 xian2 de2 xiao3 ye4 zuo4 jian4 fu2 。
- wo3 bu4 zhi1 er3 xu1 shi4 ， zheng4 jue2 liang3 er3 feng1 liu4 liu4 。
- tuo1 si3 bu2 fu4 sheng1 ， yi4 si3 ke3 zuo4 dao4 zhe3 liu2 。
- kuang4 nai3 han4 shi2 wu3 dou3 mi3 shi1 xing1 he2 geng3 shuang1 mou2 ， shi2 tan2 yi2 zuo4 yi4 qian1 sui4 ， zuo4 shi4 sheng1 mie4 shui3 shang4 ou1 。
- shui3 shang4 ou1 ， qie3 ba4 xiu1 。
- xiu1 wu2 xiu1 yu2 wu2 zuo4 ， le4 wu2 le4 yu2 wu2 you1 。
- xian1 ren2 yu3 shi4 ren2 ， shou4 yao1 ru2 xiang1 chou2 。
- qing1 qing1 yuan2 jing4 yuan2 zi4 zheng4 ， ci3 ju3 du2 bu4 bu4 ke3 chou2 。
- xin4 shi4 shen2 xian1 zu2 guan1 fu3 ， feng1 fang2 hu4 you3 feng1 jun1 hou2 。
- wo3 ou3 zuo4 ci3 yan2 ， bu4 bi3 yi4 bu4 zhou1 。
- wei2 he2 sun1 qing1 zi3 ， wei4 wo3 ruan3 yu3 liu2 。
- wei2 wo3 xie4 sun1 zi3 ， wo3 cai2 kui4 er3 tian1 yi4 zou1 。
- bu4 ru2 qie3 yin3 jiu3 ， er3 re4 tu2 ge1 ou1 ， ke3 yi3 xiao1 qian3 mian2 mian2 bu2 duan4 wan4 gu3 zhi1 bei1 chou2 。
- bei1 chou2 xiao1 qian3 ji1 shi2 jin4 ， wan4 gu3 zhi1 hou4 zhong4 you3 wan4 gu3 lai2 you1 you1 。

## 注释

## 译文

## 赏析
