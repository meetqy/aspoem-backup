---
id: li-gou-song-qiu-si-cheng
title: 送丘寺丞
titlePinyin: song4 qiu1 si4 cheng2
titleSlug: song-qiu-si-cheng
author: 李覯
authorPinyin: li3 gou4
authorSlug: li-gou
dynasty: 唐
dynastyPinyin: tang2
dynastySlug: tang
tags: [] 
---

## 正文

- 嗟予兀兀何施爲，學無異意唯傳師。
- 嘗言先聖所述作，人事而已亡他岐。
- 安知步步有天道，繄我丘師能識之。
- 春秋下應三千歲，雅頌周流十二支。
- 闡幽大傳與隠旨，圖寫轉匝成圓規。
- 勞兄示我復教我，一字不曉如癡兒。
- 文侯聽樂唯恐卧，今我幸免指目皮。
- 丘明子夏言不及，我兄所得何神奇。
- 直疑前身是顔子，獨受師說無人知。
- 又疑夢寐感靈怪，常與周孔相追隨。
- 不然悠悠千載後，何傳何習遽如斯。
- 窮愁著書古有例，昨官閩中今海涯。
- 海涯路遠學者少，斯道未有施行時。
- 聖皇誅賞甚明白，歸來奏牘無遲遲。
- 江南臘雪片如掌，酒花上面寒力衰。
- 是非得失從此止，馬頭一別東西馳。

## 拼音

- jie1 yu3 wu4 wu4 he2 shi1 wei2 ， xue2 wu2 yi4 yi4 wei2 chuan2 shi1 。
- chang2 yan2 xian1 sheng4 suo3 shu4 zuo4 ， ren2 shi4 er2 yi3 wang2 ta1 qi2 。
- an1 zhi1 bu4 bu4 you3 tian1 dao4 ， yi1 wo3 qiu1 shi1 neng2 shi2 zhi1 。
- chun1 qiu1 xia4 ying1 san1 qian1 sui4 ， ya3 song4 zhou1 liu2 shi2 er4 zhi1 。
- chan3 you1 da4 chuan2 yu3 yin3 zhi3 ， tu2 xie3 zhuan3 za1 cheng2 yuan2 gui1 。
- lao2 xiong1 shi4 wo3 fu4 jiao4 wo3 ， yi2 zi4 bu4 xiao3 ru2 chi1 er2 。
- wen2 hou2 ting1 le4 wei2 kong3 wo4 ， jin1 wo3 xing4 mian3 zhi3 mu4 pi2 。
- qiu1 ming2 zi0 xia4 yan2 bu4 ji2 ， wo3 xiong1 suo3 de2 he2 shen2 qi2 。
- zhi2 yi2 qian2 shen1 shi4 yan2 zi3 ， du2 shou4 shi1 shuo1 wu2 ren2 zhi1 。
- you4 yi2 meng4 mei4 gan3 ling2 guai4 ， chang2 yu3 zhou1 kong3 xiang1 zhui1 sui2 。
- bu4 ran2 you1 you1 qian1 zai4 hou4 ， he2 chuan2 he2 xi2 ju4 ru2 si1 。
- qiong2 chou2 zhu4 shu1 gu3 you3 li4 ， zuo2 guan1 min3 zhong1 jin1 hai3 ya2 。
- hai3 ya2 lu4 yuan3 xue2 zhe3 shao3 ， si1 dao4 wei4 you3 shi1 xing2 shi2 。
- sheng4 huang2 zhu1 shang3 shen4 ming2 bai0 ， gui1 lai2 zou4 du2 wu2 chi2 chi2 。
- jiang1 nan2 la4 xue3 pian4 ru2 zhang3 ， jiu3 hua1 shang4 mian4 han2 li4 shuai1 。
- shi4 fei1 de2 shi1 cong2 ci3 zhi3 ， ma3 tou2 yi4 bie2 dong1 xi1 chi2 。

## 注释

## 译文

## 赏析
