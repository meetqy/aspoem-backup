---
id: li-gou-wen-xi-que
title: 聞喜鵲
titlePinyin: wen2 xi3 que4
titleSlug: wen-xi-que
author: 李覯
authorPinyin: li3 gou4
authorSlug: li-gou
dynasty: 唐
dynastyPinyin: tang2
dynastySlug: tang
tags: [] 
---

## 正文

- 翩翩者鵲何品流，羽毛白黑林之幽。
- 生平智力可料度，有巢往往輸鳴鳩。
- 天然却會報人喜，愚兒幼婦唯爾求。
- 萬聲千噪幾曾驗，聞者終是軒眉頭。
- 從來烏鳥愛反哺，孝慈情性誰可儔。
- 其間於事最先見，告人凶禍令人憂。
- 憂時不肯自脩飾，禱請神鬼爭啾啾。
- 告之愈驗愈見惡，共去災患鴉之由。
- 彈丸瓦石相驅逐，名園佳樹難依投。
- 忠言逆耳世罕用，屬鏤曾割伍員喉。
- 莫笑後來司馬公，事事稱好真良謀。

## 拼音

- pian1 pian1 zhe3 que4 he2 pin3 liu2 ， yu3 mao2 bai2 hei1 lin2 zhi1 you1 。
- sheng1 ping2 zhi4 li4 ke3 liao4 duo2 ， you3 chao2 wang3 wang3 shu1 ming2 jiu1 。
- tian1 ran2 que4 hui4 bao4 ren2 xi3 ， yu2 er2 you4 fu4 wei2 er3 qiu2 。
- wan4 sheng1 qian1 zao4 ji1 ceng2 yan4 ， wen2 zhe3 zhong1 shi4 xuan1 mei2 tou2 。
- cong2 lai2 wu1 niao3 ai4 fan3 bu3 ， xiao4 ci2 qing2 xing4 shui2 ke3 chou2 。
- qi2 jian4 wu1 shi4 zui4 xian1 jian4 ， gao4 ren2 xiong1 huo4 ling4 ren2 you1 。
- you1 shi2 bu4 ken3 zi4 xiu1 shi4 ， dao3 qing3 shen2 gui3 zheng1 jiu1 jiu1 。
- gao4 zhi1 yu4 yan4 yu4 jian4 e4 ， gong4 qu4 zai1 huan4 ya1 zhi1 you2 。
- dan4 wan2 wa3 shi2 xiang1 qu1 zhu2 ， ming2 yuan2 jia1 shu4 nan2 yi1 tou2 。
- zhong1 yan2 ni4 er3 shi4 han3 yong4 ， shu3 lou4 ceng2 ge1 wu3 yuan2 hou2 。
- mo4 xiao4 hou4 lai2 si1 ma3 gong1 ， shi4 shi4 cheng1 hao3 zhen1 liang2 mou2 。

## 注释

## 译文

## 赏析
