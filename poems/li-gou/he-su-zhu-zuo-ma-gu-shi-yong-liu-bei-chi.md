---
id: li-gou-he-su-zhu-zuo-ma-gu-shi-yong-liu-bei-chi
title: 和蘇著作麻姑十詠 流杯池
titlePinyin: he2 su1 zhu4 zuo4 ma2 gu1 shi2 yong3   liu2 bei1 chi2
titleSlug: he-su-zhu-zuo-ma-gu-shi-yong-liu-bei-chi
author: 李覯
authorPinyin: li3 gou4
authorSlug: li-gou
dynasty: 宋
dynastyPinyin: song4
dynastySlug: song
tags: []
---

## 正文

- 幽居久不樂，心死如濕灰。
- 聞言山有池，仙客曾流杯。
- 披衫向西坐，欲望無崇臺。
- 何當命遊宴，盡聚不羈才。
- 顧恐狹隘地，未足開吾懷。
- 仰手斸河漢，决向天南來。
- 移舟復轉嶽，壅遏成環迴。
- 橫持北斗柄，量盡酒星醅。
- 箕踞接下流，一歃空千罍。
- 八風助吟倡，萬怪供嘲諧。
- 醉來散髮卧，蠅聲視霆雷。
- 冷笑勢利子，茫茫塵土堆。

## 拼音

- you1 ju1 jiu3 bu2 le4 ， xin1 si3 ru2 shi1 hui1 。
- wen2 yan2 shan1 you3 chi2 ， xian1 ke4 ceng2 liu2 bei1 。
- pi1 shan1 xiang4 xi1 zuo4 ， yu4 wang4 wu2 chong2 tai2 。
- he2 dang1 ming4 you2 yan4 ， jin4 ju4 bu4 ji1 cai2 。
- gu4 kong3 xia2 ai4 di4 ， wei4 zu2 kai1 wu2 huai2 。
- yang3 shou3 zhu2 he2 han4 ， jue2 xiang4 tian1 nan2 lai2 。
- yi2 zhou1 fu4 zhuan3 yue4 ， yong1 e4 cheng2 huan2 hui2 。
- heng2 chi2 bei3 dou3 bing3 ， liang2 jin4 jiu3 xing1 pei1 。
- ji1 ju4 jie1 xia4 liu2 ， yi2 sha4 kong1 qian1 lei2 。
- ba1 feng1 zhu4 yin2 chang4 ， wan4 guai4 gong4 chao2 xie2 。
- zui4 lai2 san4 fa4 wo4 ， ying2 sheng1 shi4 ting2 lei2 。
- leng3 xiao4 shi4 li4 zi0 ， mang2 mang2 chen2 tu3 dui1 。

## 注释

## 译文

## 赏析
