---
id: li-gou-ai-lao-fu
title: 哀老婦
titlePinyin: ai1 lao3 fu4
titleSlug: ai-lao-fu
author: 李覯
authorPinyin: li3 gou4
authorSlug: li-gou
dynasty: 宋
dynastyPinyin: song4
dynastySlug: song
tags: []
---

## 正文

- 里中一老婦，行行啼路隅。
- 自悼未亡人，暮年從二夫。
- 寡時十八九，嫁時六十餘。
- 昔日遺腹兌，今茲垂白鬢。
- 子豈不欲養，母豈不懷居。
- 繇役及下戶，財盡無所輸。
- 異籍幸可免，嫁母乃良圖。
- 牽車送出門，急若盜賊驅。
- 兒孫孫有婦，小大攀且呼。
- 回頭與永訣，欲死無刑誅。
- 我時聞此言，爲之長嘆嗚。
- 天民固有窮，鰥寡實其徒。
- 仁政先四者，著在孟軻書。
- 吾君務復古，旦旦師黄虞。
- 赦書求節婦，許與旌門閭。
- 繄爾愚婦人，豈曰禮所拘。
- 蓬茨四十年，不知形影孤。
- 州縣莫能察，詔旨成徒虛。
- 而况賦役間，羣小所同趨。
- 姦欺至骨髓，公利未錙銖。
- 良田歲歲賣，存者唯萊汙。
- 兄弟欲離散，母子因變渝。
- 天地豈非大，曾不容爾軀。
- 嗟嗟孝治王，早晚能聞諸。
- 吾言又無位，反袂空漣如。

## 拼音

- li3 zhong1 yi4 lao3 fu4 ， hang2 hang2 ti2 lu4 yu2 。
- zi4 dao4 wei4 wang2 ren2 ， mu4 nian2 cong2 er4 fu1 。
- gua3 shi2 shi2 ba1 jiu3 ， jia4 shi2 liu4 shi2 yu2 。
- xi1 ri4 yi2 fu4 dui4 ， jin1 zi1 chui2 bai2 bin4 。
- zi3 qi3 bu2 yu4 yang3 ， mu3 qi3 bu4 huai2 ju1 。
- yao2 yi4 ji2 xia4 hu4 ， cai2 jin4 wu2 suo3 shu1 。
- yi4 ji2 xing4 ke3 mian3 ， jia4 mu3 nai3 liang2 tu2 。
- qian1 ju1 song4 chu1 men2 ， ji2 ruo4 dao4 zei2 qu1 。
- er2 sun1 sun1 you3 fu4 ， xiao3 da4 pan1 qie3 hu1 。
- hui2 tou2 yu3 yong3 jue2 ， yu4 si3 wu2 xing2 zhu1 。
- wo3 shi2 wen2 ci3 yan2 ， wei2 zhi1 chang2 tan4 wu1 。
- tian1 min2 gu4 you3 qiong2 ， guan1 gua3 shi2 qi2 tu2 。
- ren2 zheng4 xian1 si4 zhe3 ， zhu4 zai4 meng4 ke1 shu1 。
- wu2 jun1 wu4 fu4 gu3 ， dan4 dan4 shi1 huang2 yu2 。
- she4 shu1 qiu2 jie2 fu4 ， xu1 yu3 jing1 men2 lü2 。
- yi1 er3 yu2 fu4 ren2 ， qi3 yue1 li3 suo3 ju1 。
- peng2 ci2 si4 shi2 nian2 ， bu4 zhi1 xing2 ying3 gu1 。
- zhou1 xian4 mo4 neng2 cha2 ， zhao4 zhi3 cheng2 tu2 xu1 。
- er2 kuang4 fu4 yi4 jian4 ， qun2 xiao3 suo3 tong2 qu1 。
- jian1 qi1 zhi4 gu3 sui3 ， gong1 li4 wei4 zi1 zhu1 。
- liang2 tian2 sui4 sui4 mai4 ， cun2 zhe3 wei2 lai2 wu1 。
- xiong1 di4 yu4 li2 san4 ， mu3 zi3 yin1 bian4 yu2 。
- tian1 di4 qi3 fei1 da4 ， ceng2 bu4 rong2 er3 qu1 。
- jie1 jie1 xiao4 zhi4 wang2 ， zao3 wan3 neng2 wen2 zhu1 。
- wu2 yan2 you4 wu2 wei4 ， fan3 mei4 kong1 lian2 ru2 。

## 注释

## 译文

## 赏析
