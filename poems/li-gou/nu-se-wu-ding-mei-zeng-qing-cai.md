---
id: li-gou-nu-se-wu-ding-mei-zeng-qing-cai
title: 女色無定美贈卿材
titlePinyin: nü3 se4 wu2 ding4 mei3 zeng4 qing1 cai2
titleSlug: nu-se-wu-ding-mei-zeng-qing-cai
author: 李覯
authorPinyin: li3 gou4
authorSlug: li-gou
dynasty: 宋
dynastyPinyin: song4
dynastySlug: song
tags: []
---

## 正文

- 女色無定美，寵至美則多。
- 士才無定稱，用顯稱已過。
- 長安小家子，粲粲秋池荷。
- 性慧不覺耻，母憐不如訶。
- 出戶一囊麝，見人雙眼波。
- 情動笑難止，語嬌音屢訛。
- 都人口如沸，觀者踵相摩。
- 因緣幸充選，恩澤成偏頗。
- 少費萬金珠，一呼千綺羅。
- 佯愁慘白日，猛唾傾天河。
- 東鄰有賢女，春綠涵脩蛾。
- 花艷不栽翦，玉光無切磋。
- 自小固聞禮，藏頭豈知他。
- 親戚尚未見，媒官當奈何。
- 過時誰訪問，生世就蹉跎。
- 豈不有配偶，市里或山阿。
- 豈不有奉養，舂饎與機梭。
- 列女不得傳，樂府無人歌。
- 容華日衰落，涕泣坐滂沱。
- 富貴易脩飾，貧賤多笑呵。
- 柳下無仲尼，小官終滅磨。
- 進退在勇决，遲疑兩皆蹉。
- 退當事奇偉，夙駕追雄軻。
- 進當取勢位，健筆爲干戈。
- 胡然守一節，獨自埋隨和。

## 拼音

- nü3 se4 wu2 ding4 mei3 ， chong3 zhi4 mei3 ze2 duo1 。
- shi4 cai2 wu2 ding4 cheng1 ， yong4 xian3 cheng1 yi3 guo4 。
- chang2 an1 xiao3 jia1 zi0 ， can4 can4 qiu1 chi2 he2 。
- xing4 hui4 bu4 jue2 chi3 ， mu3 lian2 bu4 ru2 he1 。
- chu1 hu4 yi4 nang2 she4 ， jian4 ren2 shuang1 yan3 bo1 。
- qing2 dong4 xiao4 nan2 zhi3 ， yu3 jiao1 yin1 lü3 e2 。
- dou1 ren2 kou3 ru2 fei4 ， guan1 zhe3 zhong3 xiang1 mo2 。
- yin1 yuan2 xing4 chong1 xuan3 ， en1 ze2 cheng2 pian1 po1 。
- shao3 fei4 wan4 jin1 zhu1 ， yi4 hu1 qian1 qi3 luo2 。
- yang2 chou2 can3 bai2 ri4 ， meng3 tuo4 qing1 tian1 he2 。
- dong1 lin2 you3 xian2 nü3 ， chun1 lü4 han2 xiu1 e2 。
- hua1 yan4 bu4 zai1 jian3 ， yu4 guang1 wu2 qie1 cuo1 。
- zi4 xiao3 gu4 wen2 li3 ， cang2 tou2 qi3 zhi1 ta1 。
- qin1 qi1 shang4 wei4 jian4 ， mei2 guan1 dang1 nai4 he2 。
- guo4 shi2 shui2 fang3 wen4 ， sheng1 shi4 jiu4 cuo1 tuo2 。
- qi3 bu4 you3 pei4 ou3 ， shi4 li3 huo4 shan1 a1 。
- qi3 bu4 you3 feng4 yang3 ， chong1 xi1 yu3 ji1 suo1 。
- lie4 nü3 bu4 de2 chuan2 ， le4 fu3 wu2 ren2 ge1 。
- rong2 hua2 ri4 shuai1 luo4 ， ti4 qi4 zuo4 pang1 tuo2 。
- fu4 gui4 yi4 xiu1 shi4 ， pin2 jian4 duo1 xiao4 he1 。
- liu3 xia4 wu2 zhong4 ni2 ， xiao3 guan1 zhong1 mie4 mo2 。
- jin4 tui4 zai4 yong3 jue2 ， chi2 yi2 liang3 jie1 cuo1 。
- tui4 dang1 shi4 qi2 wei3 ， su4 jia4 zhui1 xiong2 ke1 。
- jin4 dang1 qu3 shi4 wei4 ， jian4 bi3 wei2 gan1 ge1 。
- hu2 ran2 shou3 yi4 jie2 ， du2 zi4 mai2 sui2 he2 。

## 注释

## 译文

## 赏析
