---
id: li-gou-da-yuan-gai-shi-jian-shi-cao-shu-qian-zi-wen-bing-ming-gong-suo-zeng-shi-xu
title: 答緣概師見示草書千字文并名公所贈詩序
titlePinyin: da2 yuan2 gai4 shi1 jian4 shi4 cao3 shu1 qian1 zi4 wen2 bing4 ming2 gong1 suo3 zeng4 shi1 xu4
titleSlug: da-yuan-gai-shi-jian-shi-cao-shu-qian-zi-wen-bing-ming-gong-suo-zeng-shi-xu
author: 李覯
authorPinyin: li3 gou4
authorSlug: li-gou
dynasty: 宋
dynastyPinyin: song4
dynastySlug: song
tags: []
---

## 正文

- 佛繇西域漸中土，欲使羣心皆鼓舞。
- 若顓梵語及胡書，昧者雖從明孰與。
- 其徒往往多材能，暗結時賢爲外助。
- 遠公自昔來廬山，誇逞蓮花邀社侶。
- 吁嗟君子遭亂邦，舍此未知何處去。
- 邇來一行善記覽，齧破乾坤尋曆數。
- 或攻文苑掠芬香，辭則貫休筆懷素。
- 其餘曲藝與小詩，布在人間難悉數。
- 賢豪大抵多憐才，引致門牆無齟齬。
- 其人既重法亦尊，羽翼大成根本固。
- 我緣山谷見不遠，緇褐憧憧盡愚魯。
- 坐量此去朋黨衰，纖縞焉能拒强弩。
- 去年有使自番陽，手藉一函來我所。
- 發函乃是緣概書，千字滿前雲縷縷。
- 衆人飽食己用心，欲噍伯英肥美處。
- 當時名士嘉其能，長序短篇聊繡組。
- 因思幅員千萬里，如師之能更幾許。
- 以儒輔釋日益多，何恤區區一韓愈。

## 拼音

- fo2 yao2 xi1 yu4 jian4 zhong1 tu3 ， yu4 shi3 qun2 xin1 jie1 gu3 wu3 。
- ruo4 zhuan1 fan4 yu3 ji2 hu2 shu1 ， mei4 zhe3 sui1 cong2 ming2 shu2 yu3 。
- qi2 tu2 wang3 wang3 duo1 cai2 neng2 ， an4 jie2 shi2 xian2 wei2 wai4 zhu4 。
- yuan3 gong1 zi4 xi1 lai2 lu2 shan1 ， kua1 cheng3 lian2 hua1 yao1 she4 lü3 。
- xu1 jie1 jun1 zi3 zao1 luan4 bang1 ， she3 ci3 wei4 zhi1 he2 chu3 qu4 。
- er3 lai2 yi4 xing2 shan4 ji4 lan3 ， nie4 po4 qian2 kun1 xun2 li4 shu4 。
- huo4 gong1 wen2 yuan4 lüe4 fen1 xiang1 ， ci2 ze2 guan4 xiu1 bi3 huai2 su4 。
- qi2 yu2 qu3 yi4 yu3 xiao3 shi1 ， bu4 zai4 ren2 jian4 nan2 xi1 shu4 。
- xian2 hao2 da4 di3 duo1 lian2 cai2 ， yin3 zhi4 men2 qiang2 wu2 ju3 yu3 。
- qi2 ren2 ji4 zhong4 fa3 yi4 zun1 ， yu3 yi4 da4 cheng2 gen1 ben3 gu4 。
- wo3 yuan2 shan1 gu3 jian4 bu4 yuan3 ， zi1 he4 chong1 chong1 jin4 yu2 lu3 。
- zuo4 liang2 ci3 qu4 peng2 dang3 shuai1 ， xian1 gao3 yan1 neng2 ju4 qiang2 nu3 。
- qu4 nian2 you3 shi3 zi4 fan1 yang2 ， shou3 jie4 yi4 han2 lai2 wo3 suo3 。
- fa1 han2 nai3 shi4 yuan2 gai4 shu1 ， qian1 zi4 man3 qian2 yun2 lü3 lü3 。
- zhong4 ren2 bao3 shi2 ji3 yong4 xin1 ， yu4 jiao4 bo2 ying1 fei2 mei3 chu3 。
- dang1 shi2 ming2 shi4 jia1 qi2 neng2 ， chang2 xu4 duan3 pian1 liao2 xiu4 zu3 。
- yin1 si1 fu2 yuan2 qian1 wan4 li3 ， ru2 shi1 zhi1 neng2 geng4 ji1 xu1 。
- yi3 ru2 fu3 shi4 ri4 yi4 duo1 ， he2 xu4 qu1 qu1 yi4 han2 yu4 。

## 注释

## 译文

## 赏析
