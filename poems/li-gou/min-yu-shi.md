---
id: li-gou-min-yu-shi
title: 閔雨詩
titlePinyin: min3 yu3 shi1
titleSlug: min-yu-shi
author: 李覯
authorPinyin: li3 gou4
authorSlug: li-gou
dynasty: 宋
dynastyPinyin: song4
dynastySlug: song
tags: []
---

## 正文

- 吳江之南，是曰豐國。
- 五種之生天下食，一歲不登，吾民菜色。
- 如何天不仁，縱彼旱孽稱其神。
- 矯矯赤龍推火軒，來自東南山。
- 咸池愞水不敢沃，陽侯失色愁烹煎。
- 況茲畎畝流涓涓，何足吸之唇齒間。
- 但見禾與黍，蓬勃紅塵起。
- 土伯敕其屬，掃路迎饑鬼。
- 哀哉氓蚩蚩，託身釜鬲惟蒸炊。
- 小人怨咨君子知，天生天殺今其時。
- 我聞皇穹大德在生育，愛養萬物同嬰兒。
- 産民之身賦民食，中道絕之何所爲。
- 當時冥冥間，委作非其宜。
- 山川之神各守土，羣龍受位司天池。
- 上帝當軒親戒敕，十日一雨無愆期。
- 帝心仁且信，臨下固不疑。
- 謂言庶事有分職，屏去視聽思無爲。
- 安知愚下鬼，負德孤恩難制指。
- 弄天之權侮人命，貪嗜牛羊邀祭祀。
- 忽焉一物不稱情，因教此旱災生靈。
- 雷霆之官畏罪莫敢諫，頭枕天鼓眠不醒。
- 帝在紫微垣，下隔千里雲。
- 徒勞銜血向空哭，帝心雖聖安得聞。
- 北斗侍帝側，斡運氣母均四時。
- 五星暨衆宿，照曜亡偏私。
- 夫何容此鬼，恣行胸臆輕天威。
- 定是機務繁，耳目有所遺。
- 小臣亦何者，草莽負奇節。
- 欲係神頸無長繩，欲斬龍頭劍鋒缺。
- 皇穹如未察凶邪，空使小臣心鬰結。

## 拼音

- wu2 jiang1 zhi1 nan2 ， shi4 yue1 feng1 guo2 。
- wu3 zhong3 zhi1 sheng1 tian1 xia4 shi2 ， yi2 sui4 bu4 deng1 ， wu2 min2 cai4 se4 。
- ru2 he2 tian1 bu4 ren2 ， zong4 bi3 han4 nie4 cheng1 qi2 shen2 。
- jiao3 jiao3 chi4 long2 tui1 huo3 xuan1 ， lai2 zi4 dong1 nan2 shan1 。
- xian2 chi2 nuo4 shui3 bu4 gan3 wo4 ， yang2 hou2 shi1 se4 chou2 peng1 jian1 。
- kuang4 zi1 quan3 mu3 liu2 juan1 juan1 ， he2 zu2 xi1 zhi1 chun2 chi3 jian4 。
- dan4 jian4 he2 yu3 shu3 ， peng2 bo2 hong2 chen2 qi3 。
- tu3 bo2 chi4 qi2 shu3 ， sao3 lu4 ying2 ji1 gui3 。
- ai1 zai1 mang2 chi1 chi1 ， tuo1 shen1 fu3 ge2 wei2 zheng1 chui1 。
- xiao3 ren2 yuan4 zi1 jun1 zi3 zhi1 ， tian1 sheng1 tian1 sha1 jin1 qi2 shi2 。
- wo3 wen2 huang2 qiong2 da4 de2 zai4 sheng1 yu4 ， ai4 yang3 wan4 wu4 tong2 ying1 er2 。
- chan3 min2 zhi1 shen1 fu4 min2 shi2 ， zhong1 dao4 jue2 zhi1 he2 suo3 wei2 。
- dang1 shi2 ming2 ming2 jian4 ， wei3 zuo4 fei1 qi2 yi2 。
- shan1 chuan1 zhi1 shen2 ge4 shou3 tu3 ， qun2 long2 shou4 wei4 si1 tian1 chi2 。
- shang4 di4 dang1 xuan1 qin1 jie4 chi4 ， shi2 ri4 yi4 yu3 wu2 qian1 qi1 。
- di4 xin1 ren2 qie3 xin4 ， lin2 xia4 gu4 bu4 yi2 。
- wei4 yan2 shu4 shi4 you3 fen1 zhi2 ， ping2 qu4 shi4 ting1 si1 wu2 wei2 。
- an1 zhi1 yu2 xia4 gui3 ， fu4 de2 gu1 en1 nan2 zhi4 zhi3 。
- nong4 tian1 zhi1 quan2 wu3 ren2 ming4 ， tan1 shi4 niu2 yang2 yao1 ji4 si4 。
- hu1 yan1 yi2 wu4 bu4 cheng1 qing2 ， yin1 jiao4 ci3 han4 zai1 sheng1 ling2 。
- lei2 ting2 zhi1 guan1 wei4 zui4 mo4 gan3 jian4 ， tou2 zhen3 tian1 gu3 mian2 bu4 xing3 。
- di4 zai4 zi3 wei1 yuan2 ， xia4 ge2 qian1 li3 yun2 。
- tu2 lao2 xian2 xue4 xiang4 kong1 ku1 ， di4 xin1 sui1 sheng4 an1 de2 wen2 。
- bei3 dou3 shi4 di4 ce4 ， wo4 yun4 qi4 mu3 jun1 si4 shi2 。
- wu3 xing1 ji4 zhong4 su4 ， zhao4 yao4 wang2 pian1 si1 。
- fu1 he2 rong2 ci3 gui3 ， zi4 xing2 xiong1 yi4 qing1 tian1 wei1 。
- ding4 shi4 ji1 wu4 fan2 ， er3 mu4 you3 suo3 yi2 。
- xiao3 chen2 yi4 he2 zhe3 ， cao3 mang3 fu4 qi2 jie2 。
- yu4 xi4 shen2 jing3 wu2 chang2 sheng2 ， yu4 zhan3 long2 tou2 jian4 feng1 que1 。
- huang2 qiong2 ru2 wei4 cha2 xiong1 xie2 ， kong1 shi3 xiao3 chen2 xin1 yu4 jie2 。

## 注释

## 译文

## 赏析
