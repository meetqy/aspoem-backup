---
id: li-gou-zhong-chun-ku-yu-shu-huai
title: 中春苦雨書懷
titlePinyin: zhong1 chun1 ku3 yu3 shu1 huai2
titleSlug: zhong-chun-ku-yu-shu-huai
author: 李覯
authorPinyin: li3 gou4
authorSlug: li-gou
dynasty: 唐
dynastyPinyin: tang2
dynastySlug: tang
tags: [] 
---

## 正文

- 春秋書大雨，三日已爲霖。
- 如何方春時，終月常積陰。
- 淙空若泉瀉，盪地成淵深。
- 曾無晝夜別，顧恐山嶽沈。
- 疑是天上河，底漏不可禁。
- 傍無女媧石，欲補難爲針。
- 又疑坎宮水，陽曜所不臨。
- 何等大鬼物，戲把北斗斟。
- 誰籠三足烏，冷卧空桑林。
- 勾芒失權柄，羞耻啼盈襟。
- 枉殺幾樹花，恣許泥土浸。
- 或云天有意，欲使誅荒淫。
- 田穀彼何罪，芽穎當森森。
- 一粒且漂溺，不啻千黄金。
- 路絕吊客行，餒我憂巢禽。
- 風聲怒打屋，寒氣獰穿衾。
- 況我出山遠，久次茲江潯。
- 嗟嗟歲月晚，悠悠金玉音。
- 無聊但詼笑，有得還歌吟。
- 莫怪旅愁甚，旅人千萬心。

## 拼音

- chun1 qiu1 shu1 da4 yu3 ， san1 ri4 yi3 wei2 lin2 。
- ru2 he2 fang1 chun1 shi2 ， zhong1 yue4 chang2 ji1 yin1 。
- cong2 kong1 ruo4 quan2 xie4 ， dang4 di4 cheng2 yuan1 shen1 。
- ceng2 wu2 zhou4 ye4 bie2 ， gu4 kong3 shan1 yue4 shen3 。
- yi2 shi4 tian1 shang4 he2 ， di3 lou4 bu4 ke3 jin4 。
- bang4 wu2 nü3 wa1 shi2 ， yu4 bu3 nan2 wei2 zhen1 。
- you4 yi2 kan3 gong1 shui3 ， yang2 yao4 suo3 bu4 lin2 。
- he2 deng3 da4 gui3 wu4 ， xi4 ba3 bei3 dou3 zhen1 。
- shui2 long2 san1 zu2 wu1 ， leng3 wo4 kong1 sang1 lin2 。
- gou1 mang2 shi1 quan2 bing3 ， xiu1 chi3 ti2 ying2 jin1 。
- wang3 sha1 ji1 shu4 hua1 ， zi4 xu1 ni2 tu3 jin4 。
- huo4 yun2 tian1 you3 yi4 ， yu4 shi3 zhu1 huang1 yin2 。
- tian2 gu3 bi3 he2 zui4 ， ya2 ying3 dang1 sen1 sen1 。
- yi2 li4 qie3 piao1 ni4 ， bu2 chi4 qian1 huang2 jin1 。
- lu4 jue2 diao4 ke4 xing2 ， nei3 wo3 you1 chao2 qin2 。
- feng1 sheng1 nu4 da3 wu1 ， han2 qi4 ning2 chuan1 qin1 。
- kuang4 wo3 chu1 shan1 yuan3 ， jiu3 ci4 zi1 jiang1 xun2 。
- jie1 jie1 sui4 yue4 wan3 ， you1 you1 jin1 yu4 yin1 。
- wu2 liao2 dan4 hui1 xiao4 ， you3 de2 huan2 ge1 yin2 。
- mo4 guai4 lü3 chou2 shen4 ， lü3 ren2 qian1 wan4 xin1 。

## 注释

## 译文

## 赏析
