---
id: yuan-ban-qian-long-tou-shui
title: 隴頭水
titlePinyin: long3 tou2 shui3
titleSlug: long-tou-shui
author: 員半千
authorPinyin: yuan2 ban4 qian1
authorSlug: yuan-ban-qian
dynasty: 唐
dynastyPinyin: tang2
dynastySlug: tang
tags: []
---

## 正文

- 路出金河道，山連玉塞門。
- 旌旗雲裏度，楊柳曲中喧。
- 喋血多壯膽，裹革無怯魂。
- 嚴霜斂曙色，大明辭朝暾。
- 塵銷營卒壘，沙靜都尉垣。
- 霧卷白山出，風吹黃葉翻。
- 將軍獻凱入，萬里絕河源。

## 拼音

- lu4 chu1 jin1 he2 dao4 ， shan1 lian2 yu4 sai1 men2 。
- jing1 qi2 yun2 li3 du4 ， yang2 liu3 qu3 zhong1 xuan1 。
- die2 xue4 duo1 zhuang4 dan3 ， guo3 ge2 wu2 qie4 hun2 。
- yan2 shuang1 lian3 shu3 se4 ， da4 ming2 ci2 chao2 tun1 。
- chen2 xiao1 ying2 zu2 lei3 ， sha1 jing4 du1 wei4 yuan2 。
- wu4 juan4 bai2 shan1 chu1 ， feng1 chui1 huang2 ye4 fan1 。
- jiang1 jun1 xian4 kai3 ru4 ， wan4 li3 jue2 he2 yuan2 。

## 注释

## 译文

## 赏析
