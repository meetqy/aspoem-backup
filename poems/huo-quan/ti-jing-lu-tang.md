---
id: huo-quan-ti-jing-lu-tang
title: 題景呂堂
titlePinyin: ti2 jing3 lü3 tang2
titleSlug: ti-jing-lu-tang
author: 霍權
authorPinyin: huo4 quan2
authorSlug: huo-quan
dynasty: 宋
dynastyPinyin: song4
dynastySlug: song
tags: []
---

## 正文

- 佞人巧求售，富貴一息頃。
- 千古名不磨，寸心猶耿耿。
- 偉哉正惠孫，疾惡何勇猛。
- 平生歷宦途，南臺與東省。
- 初著獬豸冠，排擊首權倖。
- 姦雄始萌蘗，忠憤已骨鯁。
- 一片忠義心，皦皦從簿領。
- 涵養老益壯，大節兼晚景。
- 若人久云亡，冰魂嗟已冷。
- 羨慕徒馳神，反身盍三省。

## 拼音

- ning4 ren2 qiao3 qiu2 shou4 ， fu4 gui4 yi4 xi1 qing3 。
- qian1 gu3 ming2 bu4 mo2 ， cun4 xin1 you2 geng3 geng3 。
- wei3 zai1 zheng4 hui4 sun1 ， ji2 e4 he2 yong3 meng3 。
- ping2 sheng1 li4 huan4 tu2 ， nan2 tai2 yu3 dong1 sheng3 。
- chu1 zhu4 xie4 zhi4 guan1 ， pai2 ji1 shou3 quan2 xing4 。
- jian1 xiong2 shi3 meng2 bo4 ， zhong1 fen4 yi3 gu3 geng3 。
- yi2 pian4 zhong1 yi4 xin1 ， jiao3 jiao3 cong2 bo2 ling3 。
- han2 yang3 lao3 yi4 zhuang4 ， da4 jie2 jian1 wan3 jing3 。
- ruo4 ren2 jiu3 yun2 wang2 ， bing1 hun2 jie1 yi3 leng3 。
- xian4 mu4 tu2 chi2 shen2 ， fan3 shen1 he2 san1 sheng3 。

## 注释

## 译文

## 赏析
