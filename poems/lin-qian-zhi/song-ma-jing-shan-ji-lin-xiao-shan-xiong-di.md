---
id: lin-qian-zhi-song-ma-jing-shan-ji-lin-xiao-shan-xiong-di
title: 送馬靜山寄林曉山兄弟
titlePinyin: song4 ma3 jing4 shan1 ji4 lin2 xiao3 shan1 xiong1 di4
titleSlug: song-ma-jing-shan-ji-lin-xiao-shan-xiong-di
author: 林千之
authorPinyin: lin2 qian1 zhi1
authorSlug: lin-qian-zhi
dynasty: 宋
dynastyPinyin: song4
dynastySlug: song
tags: []
---

## 正文

- 古井誰復汲，古調誰復裁。
- 玄鶴引清吭，萬壑松風哀。
- 彼美三株樹，沆瀣𣂏瓊臺。
- 吾宗大小山，正爾期不來。
- 袖有明月珠，遠遺馬子才。
- 江空山亦深，乃肯穿蒼苔。
- 妙悟玄中玄，使我心悠哉。
- 有牆肩曹劉，無苑延鄒枚。
- 采薇霧失道，釣鼇風折桅。
- 朔風無重裘，地爐擁寒灰。
- 兩窮相值遇，一笑聊參陪。
- 白日苦無光，暖律何當回。
- 持此將安歸，令人心膽摧。
- 吾聞三神山，縹緲連蓬萊。
- 滄海正清浮，神仙亦崔嵬。
- 歸歟三雋朋，下界空飛埃。

## 拼音

- gu3 jing3 shui2 fu4 ji2 ， gu3 diao4 shui2 fu4 cai2 。
- xuan2 he4 yin3 qing1 keng1 ， wan4 he4 song1 feng1 ai1 。
- bi3 mei3 san1 zhu1 shu4 ， hang4 xie4 𣂏 qiong2 tai2 。
- wu2 zong1 da4 xiao3 shan1 ， zheng4 er3 qi1 bu4 lai2 。
- xiu4 you3 ming2 yue4 zhu1 ， yuan3 yi2 ma3 zi3 cai2 。
- jiang1 kong1 shan1 yi4 shen1 ， nai3 ken3 chuan1 cang1 tai2 。
- miao4 wu4 xuan2 zhong1 xuan2 ， shi3 wo3 xin1 you1 zai1 。
- you3 qiang2 jian1 cao2 liu2 ， wu2 yuan4 yan2 zou1 mei2 。
- cai3 wei1 wu4 shi1 dao4 ， diao4 ao2 feng1 zhe2 wei2 。
- shuo4 feng1 wu2 zhong4 qiu2 ， di4 lu2 yong1 han2 hui1 。
- liang3 qiong2 xiang1 zhi2 yu4 ， yi2 xiao4 liao2 can1 pei2 。
- bai2 ri4 ku3 wu2 guang1 ， nuan3 lü4 he2 dang1 hui2 。
- chi2 ci3 jiang1 an1 gui1 ， ling4 ren2 xin1 dan3 cui1 。
- wu2 wen2 san1 shen2 shan1 ， piao3 miao3 lian2 peng2 lai2 。
- cang1 hai3 zheng4 qing1 fu2 ， shen2 xian1 yi4 cui1 wei2 。
- gui1 yu2 san1 jun4 peng2 ， xia4 jie4 kong1 fei1 ai1 。

## 注释

## 译文

## 赏析
