---
id: wei-zhuang-zeng-e-mei-shan-dan-qin-li-chu-shi
title: 贈峨嵋山彈琴李處士
titlePinyin: zeng4 e2 mei2 shan1 dan4 qin2 li3 chu3 shi4
titleSlug: zeng-e-mei-shan-dan-qin-li-chu-shi
author: 韋莊
authorPinyin: wei2 zhuang1
authorSlug: wei-zhuang
dynasty: 唐
dynastyPinyin: tang2
dynastySlug: tang
tags: []
---

## 正文

- 峨嵋山下能琴客，似醉似狂人不測。
- 何須見我眼偏青，未見我身頭已白。
- 茫茫四海本無家，一片愁雲颺秋碧。
- 壺中醉臥日月明，世上長遊天地窄。
- 晉朝叔夜舊相知，蜀郡文君小來識。
- 後生常建彼何人，贈我篇章苦雕刻。
- 名卿名相盡知音，遇酒遇琴無間隔。
- 如今世亂獨翛然，天外鴻飛招不得。
- 余今正泣楊朱淚，八月邊城風刮地。
- 霓旌絳斾忽相尋，爲我尊前橫綠綺。
- 一彈猛雨隨手來，再彈白雪連天起。
- 淒淒清清松上風，咽咽幽幽隴頭水。
- 吟蜂遶樹去不來，別鶴引雛飛又止。
- 錦麟不動惟側頭，白馬仰聽空豎耳。
- 廣陵故事無人知，古人不說今人疑。
- 子期子野俱不見，烏啼鬼哭空傷悲。
- 坐中詞客悄無語，簾外月華庭欲午。
- 爲君吟作聽琴歌，爲我留名係仙譜。

## 拼音

- e2 mei2 shan1 xia4 neng2 qin2 ke4 ， si4 zui4 si4 kuang2 ren2 bu2 ce4 。
- he2 xu1 jian4 wo3 yan3 pian1 qing1 ， wei4 jian4 wo3 shen1 tou2 yi3 bai2 。
- mang2 mang2 si4 hai3 ben3 wu2 jia1 ， yi2 pian4 chou2 yun2 yang2 qiu1 bi4 。
- hu2 zhong1 zui4 wo4 ri4 yue4 ming2 ， shi4 shang4 chang2 you2 tian1 di4 zhai3 。
- jin4 chao2 shu1 ye4 jiu4 xiang1 zhi1 ， shu3 jun4 wen2 jun1 xiao3 lai2 shi2 。
- hou4 sheng1 chang2 jian4 bi3 he2 ren2 ， zeng4 wo3 pian1 zhang1 ku3 diao1 ke4 。
- ming2 qing1 ming2 xiang4 jin4 zhi1 yin1 ， yu4 jiu3 yu4 qin2 wu2 jian4 ge2 。
- ru2 jin1 shi4 luan4 du2 xiao1 ran2 ， tian1 wai4 hong2 fei1 zhao1 bu4 de2 。
- yu2 jin1 zheng4 qi4 yang2 zhu1 lei4 ， ba1 yue4 bian1 cheng2 feng1 gua1 di4 。
- ni2 jing1 jiang4 pei4 hu1 xiang1 xun2 ， wei2 wo3 zun1 qian2 heng2 lü4 qi3 。
- yi2 dan4 meng3 yu3 sui2 shou3 lai2 ， zai4 dan4 bai2 xue3 lian2 tian1 qi3 。
- qi1 qi1 qing1 qing1 song1 shang4 feng1 ， yan4 yan4 you1 you1 long3 tou2 shui3 。
- yin2 feng1 rao4 shu4 qu4 bu4 lai2 ， bie2 he4 yin3 chu2 fei1 you4 zhi3 。
- jin3 lin2 bu2 dong4 wei2 ce4 tou2 ， bai2 ma3 yang3 ting1 kong1 shu4 er3 。
- guang3 ling2 gu4 shi0 wu2 ren2 zhi1 ， gu3 ren2 bu4 shuo1 jin1 ren2 yi2 。
- zi3 qi1 zi3 ye3 ju4 bu2 jian4 ， wu1 ti2 gui3 ku1 kong1 shang1 bei1 。
- zuo4 zhong1 ci2 ke4 qiao1 wu2 yu3 ， lian2 wai4 yue4 hua2 ting2 yu4 wu3 。
- wei2 jun1 yin2 zuo4 ting1 qin2 ge1 ， wei2 wo3 liu2 ming2 xi4 xian1 pu3 。

## 注释

## 译文

## 赏析
