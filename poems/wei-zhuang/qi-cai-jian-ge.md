---
id: wei-zhuang-qi-cai-jian-ge
title: 乞彩牋歌
titlePinyin: qi3 cai3 jian1 ge1
titleSlug: qi-cai-jian-ge
author: 韋莊
authorPinyin: wei2 zhuang1
authorSlug: wei-zhuang
dynasty: 唐
dynastyPinyin: tang2
dynastySlug: tang
tags: []
---

## 正文

- 浣花溪上如花客，綠闇紅藏人不識。
- 留得溪頭瑟瑟波，潑成紙上猩猩色。
- 手把金刀擘綵雲，有時翦破秋天碧。
- 不使紅霓段段飛，一時驅上丹霞壁。
- 蜀客才多染不供，卓文醉後開無力。
- 孔雀銜來向日飛，翩翩壓折黃金翼。
- 我有歌詩一千首，磨礱山岳羅星斗。
- 開卷長疑雷電驚，揮毫只怕龍蛇走。
- 班班布在時人口，滿袖松花都未有。
- 人間無處買煙霞，須知得自神僊手。
- 也知價重連城璧，一紙萬金猶不惜。
- 薛濤昨夜夢中來，殷勤勸向君邊覓。

## 拼音

- huan4 hua1 xi1 shang4 ru2 hua1 ke4 ， lü4 an4 hong2 cang2 ren2 bu4 shi2 。
- liu2 de2 xi1 tou2 se4 se4 bo1 ， po1 cheng2 zhi3 shang4 xing1 xing0 se4 。
- shou3 ba3 jin1 dao1 bo4 cai3 yun2 ， you3 shi2 jian3 po4 qiu1 tian1 bi4 。
- bu4 shi3 hong2 ni2 duan4 duan4 fei1 ， yi4 shi2 qu1 shang4 dan1 xia2 bi4 。
- shu3 ke4 cai2 duo1 ran3 bu2 gong4 ， zhuo2 wen2 zui4 hou4 kai1 wu2 li4 。
- kong3 que4 xian2 lai2 xiang4 ri4 fei1 ， pian1 pian1 ya1 zhe2 huang2 jin1 yi4 。
- wo3 you3 ge1 shi1 yi4 qian1 shou3 ， mo2 long2 shan1 yue4 luo2 xing1 dou3 。
- kai1 juan4 chang2 yi2 lei2 dian4 jing1 ， hui1 hao2 zhi3 pa4 long2 she2 zou3 。
- ban1 ban1 bu4 zai4 shi2 ren2 kou3 ， man3 xiu4 song1 hua1 dou1 wei4 you3 。
- ren2 jian4 wu2 chu3 mai3 yan1 xia2 ， xu1 zhi1 de2 zi4 shen2 xian1 shou3 。
- ye3 zhi1 jia4 zhong4 lian2 cheng2 bi4 ， yi4 zhi3 wan4 jin1 you2 bu4 xi1 。
- xue1 tao1 zuo2 ye4 meng4 zhong1 lai2 ， yin1 qin2 quan4 xiang4 jun1 bian1 mi4 。

## 注释

## 译文

## 赏析
