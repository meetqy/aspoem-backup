---
id: wei-zhuang-he-zheng-shi-yi-qiu-ri-gan-shi-yi-bai-yun
title: 和鄭拾遺秋日感事一百韻
titlePinyin: he2 zheng4 shi2 yi2 qiu1 ri4 gan3 shi4 yi4 bai3 yun4
titleSlug: he-zheng-shi-yi-qiu-ri-gan-shi-yi-bai-yun
author: 韋莊
authorPinyin: wei2 zhuang1
authorSlug: wei-zhuang
dynasty: 唐
dynastyPinyin: tang2
dynastySlug: tang
tags: []
---

## 正文

- 禍亂天心厭，流離客思傷。
- 有家拋上國，無罪謫遐方。
- 負笈將辭越，揚帆欲泛湘。
- 避時難駐足，感事易回腸。
- 雅道何銷德，妖星忽耀芒。
- 中原初縱燎，下國竟探湯。
- 盜據三秦地，兵纏八水鄉。
- 戰塵輕犯闕，羽斾遠巡梁。
- 自此修文代，俄成講武場。
- 熊羆驅涿鹿，犀象走昆陽。
- 御馬迷新棧，宮娥改舊妝。
- 五丁功再覩，八難事難忘。
- 鳳引金根疾，兵環玉弩彊。
- 建牙雖可恃，摩壘詎能防。
- 霍廟神遐遠，圯橋路杳茫。
- 出師威似虎，禦敵狠如羊。
- 眉畫猶思赤，巾裁未厭黃。
- 晨趨鳴鐵騎，夜舞挹瓊觴。
- 僭侈彤襜亂，諠呼繡𩭪攘。
- 但聞爭曳組，詎見學垂韁。
- 鵲印提新篆，龍泉奪曉霜。
- 軍威徒逗撓，我武自維揚。
- 負扆勞天眷，凝旒念國章。
- 繡旗張畫獸，寶馬躍紅鴦。
- 但欲除妖氣，寧思蔽耿光。
- 曉煙生帝里，夜火入春坊。
- 鳥怪巢宮樹，狐驕上苑牆。
- 設危終在德，視履豈無祥。
- 氣激雷霆怒，神驅岳瀆忙。
- 功高分虎節，位下耻龍驤。
- 遍命登壇將，巡封異姓王。
- 志求扶墜典，力未振頹綱。
- 漢路閑鵰鶚，雲衢駐驌驦。
- 寶裝軍器麗，麝裛戰袍香。
- 日覩兵書捷，時聞虜騎亡。
- 人心驚獬豸，雀意伺螳螂。
- 上略咸推妙，前鋒詎可當。
- 紆金光照耀，執玉意藏昂。
- 覆餗非無謂，奢華事每詳。
- 四民皆組綬，九土墮耕桑。
- 飛騎黃金勒，香車翠鈿裝。
- 八珍羅膳府，五采鬬筐牀。
- 宴集喧華第，歌鐘簇畫梁。
- 永期傳子姓，寧誤犯天狼。
- 未覩君除側，徒思玉在傍。
- 竄身奚可保，易地喜相將。
- 國運方夷險，天心詎測量。
- 九流雖暫蔽，三柄豈相妨。
- 小孽乖躔次，中興繫昊蒼。
- 法堯功已普，罪己德非涼。
- 帝念惟思理，臣心豈自遑。
- 詔催青瑣客，時待紫微郎。
- 定難輸宸算，勝災減御粱。
- 皇恩思蕩蕩，睿澤轉洋洋。
- 偃臥雖非晚，艱難亦備嘗。
- 舜庭招諫鼓，漢殿上書囊。
- 儉德遵三尺，清朝俟一匡。
- 世隨漁父醉，身效接輿狂。
- 竄逐同天寶，遭罹異建康。
- 道孤悲海澨，家遠隔天潢。
- 卒歲貧無褐，經秋病泛漳。
- 似魚甘去乙，比蟹未成筐。
- 守道慙無補，趨時愧不臧。
- 殷牛常在耳，晉豎欲潛肓。
- 忸恨山思板，懷歸海欲航。
- 角吹魂悄悄，笛引淚浪浪。
- 亂覺乾坤窄，貧知日月長。
- 勢將隨鶴列，忽喜遇鴛行。
- 已報新回駕，仍聞近納隍。
- 文風銷劒楯，禮物換旂裳。
- 紫闥重開序，青衿再設庠。
- 黑頭期命爵，頳尾尚憂魴。
- 吳坂嘶騏驥，岐山集鳳皇。
- 詞源波浩浩，諫署玉鏘鏘。
- 飼雀曾傳慶，烹蛇詎有殃。
- 【弢】弓揮勁鏃，匣劒淬神鋩。
- 諤諤寧慙直，堂堂不謝張。
- 曉風趨建禮，夜月直文昌。
- 去國時雖久，安邦志不常。
- 良金鑪自躍，美玉櫝難藏。
- 北望心如斾，西歸律變商。
- 跡隨江燕去，心逐塞鴻翔。
- 晚翠籠桑塢，斜暉挂竹堂。
- 路愁千里月，田愛萬斯箱。
- 伴釣歌前浦，隨樵上遠岡。
- 鷺眠依晚嶼，鳥浴上枯楊。
- 驚夢緣欹枕，多吟爲倚廊。
- 訪僧紅葉寺，題句白雲房。
- 颿外青楓老，尊前紫菊芳。
- 夜燈銀耿耿，曉露玉瀼瀼。
- 異國慙傾蓋，歸塗俟併糧。
- 身雖留震澤，心已過雷塘。
- 執友知誰在，家山各已荒。
- 海邊登桂檝，煙外泛雲檣。
- 巢樹禽思越，嘶風馬戀羌。
- 寒聲愁聽杵，空館厭聞螿。
- 望闕飛華蓋，趨朝振玉璫。
- 米慙無薏苡，麵喜有桄榔。
- 話別心重結，傷時淚一滂。
- 佇歸蓬島後，綸詔潤青緗。

## 拼音

- huo4 luan4 tian1 xin1 yan4 ， liu2 li2 ke4 si1 shang1 。
- you3 jia1 pao1 shang4 guo2 ， wu2 zui4 zhe2 xia2 fang1 。
- fu4 ji2 jiang1 ci2 yue4 ， yang2 fan1 yu4 fan4 xiang1 。
- bi4 shi2 nan2 zhu4 zu2 ， gan3 shi4 yi4 hui2 chang2 。
- ya3 dao4 he2 xiao1 de2 ， yao1 xing1 hu1 yao4 mang2 。
- zhong1 yuan2 chu1 zong4 liao2 ， xia4 guo2 jing4 tan4 tang1 。
- dao4 ju4 san1 qin2 di4 ， bing1 chan2 ba1 shui3 xiang1 。
- zhan4 chen2 qing1 fan4 que4 ， yu3 pei4 yuan3 xun2 liang2 。
- zi4 ci3 xiu1 wen2 dai4 ， e2 cheng2 jiang3 wu3 chang3 。
- xiong2 pi2 qu1 zhuo1 lu4 ， xi1 xiang4 zou3 kun1 yang2 。
- yu4 ma3 mi2 xin1 zhan4 ， gong1 e2 gai3 jiu4 zhuang1 。
- wu3 ding1 gong1 zai4 du3 ， ba1 nan2 shi4 nan2 wang4 。
- feng4 yin3 jin1 gen1 ji2 ， bing1 huan2 yu4 nu3 qiang2 。
- jian4 ya2 sui1 ke3 shi4 ， mo2 lei3 ju4 neng2 fang2 。
- huo4 miao4 shen2 xia2 yuan3 ， yi2 qiao2 lu4 yao3 mang2 。
- chu1 shi1 wei1 si4 hu3 ， yu4 di2 hen3 ru2 yang2 。
- mei2 hua4 you2 si1 chi4 ， jin1 cai2 wei4 yan4 huang2 。
- chen2 qu1 ming2 tie3 qi2 ， ye4 wu3 yi4 qiong2 shang1 。
- jian4 chi3 tong2 chan1 luan4 ， xuan1 hu1 xiu4 𩭪 rang3 。
- dan4 wen2 zheng1 ye4 zu3 ， ju4 jian4 xue2 chui2 jiang1 。
- que4 yin4 ti2 xin1 zhuan4 ， long2 quan2 duo2 xiao3 shuang1 。
- jun1 wei1 tu2 dou4 nao2 ， wo3 wu3 zi4 wei2 yang2 。
- fu4 yi3 lao2 tian1 juan4 ， ning2 liu2 nian4 guo2 zhang1 。
- xiu4 qi2 zhang1 hua4 shou4 ， bao3 ma3 yue4 hong2 yang1 。
- dan4 yu4 chu2 yao1 qi4 ， ning2 si1 bi4 geng3 guang1 。
- xiao3 yan1 sheng1 di4 li3 ， ye4 huo3 ru4 chun1 fang1 。
- niao3 guai4 chao2 gong1 shu4 ， hu2 jiao1 shang4 yuan4 qiang2 。
- she4 wei1 zhong1 zai4 de2 ， shi4 lü3 qi3 wu2 xiang2 。
- qi4 ji1 lei2 ting2 nu4 ， shen2 qu1 yue4 du2 mang2 。
- gong1 gao1 fen1 hu3 jie2 ， wei4 xia4 chi3 long2 xiang1 。
- bian4 ming4 deng1 tan2 jiang1 ， xun2 feng1 yi4 xing4 wang2 。
- zhi4 qiu2 fu2 zhui4 dian3 ， li4 wei4 zhen4 tui2 gang1 。
- han4 lu4 xian2 diao1 e4 ， yun2 qu2 zhu4 su4 shuang1 。
- bao3 zhuang1 jun1 qi4 li2 ， she4 yi4 zhan4 pao2 xiang1 。
- ri4 du3 bing1 shu1 jie2 ， shi2 wen2 lu3 qi2 wang2 。
- ren2 xin1 jing1 xie4 zhi4 ， que4 yi4 si4 tang2 lang2 。
- shang4 lüe4 xian2 tui1 miao4 ， qian2 feng1 ju4 ke3 dang1 。
- yu1 jin1 guang1 zhao4 yao4 ， zhi2 yu4 yi4 cang2 ang2 。
- fu4 su4 fei1 wu2 wei4 ， she1 hua2 shi4 mei3 xiang2 。
- si4 min2 jie1 zu3 shou4 ， jiu3 tu3 duo4 geng1 sang1 。
- fei1 qi2 huang2 jin1 le4 ， xiang1 ju1 cui4 dian4 zhuang1 。
- ba1 zhen1 luo2 shan4 fu3 ， wu3 cai3 dou4 kuang1 chuang2 。
- yan4 ji2 xuan1 hua2 di4 ， ge1 zhong1 cu4 hua4 liang2 。
- yong3 qi1 chuan2 zi3 xing4 ， ning2 wu4 fan4 tian1 lang2 。
- wei4 du3 jun1 chu2 ce4 ， tu2 si1 yu4 zai4 bang4 。
- cuan4 shen1 xi1 ke3 bao3 ， yi4 di4 xi3 xiang1 jiang1 。
- guo2 yun4 fang1 yi2 xian3 ， tian1 xin1 ju4 ce4 liang2 。
- jiu3 liu2 sui1 zan4 bi4 ， san1 bing3 qi3 xiang1 fang2 。
- xiao3 nie4 guai1 chan2 ci4 ， zhong1 xing1 xi4 hao4 cang1 。
- fa3 yao2 gong1 yi3 pu3 ， zui4 ji3 de2 fei1 liang2 。
- di4 nian4 wei2 si1 li3 ， chen2 xin1 qi3 zi4 huang2 。
- zhao4 cui1 qing1 suo3 ke4 ， shi2 dai4 zi3 wei1 lang2 。
- ding4 nan2 shu1 chen2 suan4 ， sheng4 zai1 jian3 yu4 liang2 。
- huang2 en1 si1 dang4 dang4 ， rui4 ze2 zhuan3 yang2 yang2 。
- yan3 wo4 sui1 fei1 wan3 ， jian1 nan2 yi4 bei4 chang2 。
- shun4 ting2 zhao1 jian4 gu3 ， han4 dian4 shang4 shu1 nang2 。
- jian3 de2 zun1 san1 chi3 ， qing1 chao2 si4 yi4 kuang1 。
- shi4 sui2 yu2 fu4 zui4 ， shen1 xiao4 jie1 yu2 kuang2 。
- cuan4 zhu2 tong2 tian1 bao3 ， zao1 li2 yi4 jian4 kang1 。
- dao4 gu1 bei1 hai3 shi4 ， jia1 yuan3 ge2 tian1 huang2 。
- zu2 sui4 pin2 wu2 he4 ， jing1 qiu1 bing4 fan4 zhang1 。
- si4 yu2 gan1 qu4 yi3 ， bi3 xie4 wei4 cheng2 kuang1 。
- shou3 dao4 can2 wu2 bu3 ， qu1 shi2 kui4 bu4 zang1 。
- yin1 niu2 chang2 zai4 er3 ， jin4 shu4 yu4 qian2 huang1 。
- niu3 hen4 shan1 si1 ban3 ， huai2 gui1 hai3 yu4 hang2 。
- jiao3 chui1 hun2 qiao1 qiao1 ， di2 yin3 lei4 lang4 lang4 。
- luan4 jue2 qian2 kun1 zhai3 ， pin2 zhi1 ri4 yue4 chang2 。
- shi4 jiang1 sui2 he4 lie4 ， hu1 xi3 yu4 yuan1 xing2 。
- yi3 bao4 xin1 hui2 jia4 ， reng2 wen2 jin4 na4 huang2 。
- wen2 feng1 xiao1 jian4 dun4 ， li3 wu4 huan4 qi2 shang0 。
- zi3 ta4 zhong4 kai1 xu4 ， qing1 jin1 zai4 she4 xiang2 。
- hei1 tou2 qi1 ming4 jue2 ， cheng1 wei3 shang4 you1 fang2 。
- wu2 ban3 si1 qi2 ji4 ， qi2 shan1 ji2 feng4 huang2 。
- ci2 yuan2 bo1 hao4 hao4 ， jian4 shu3 yu4 qiang1 qiang1 。
- si4 que4 ceng2 chuan2 qing4 ， peng1 she2 ju4 you3 yang1 。
- 【 tao1 】 gong1 hui1 jin4 zu2 ， xia2 jian4 cui4 shen2 mang2 。
- e4 e4 ning2 can2 zhi2 ， tang2 tang2 bu2 xie4 zhang1 。
- xiao3 feng1 qu1 jian4 li3 ， ye4 yue4 zhi2 wen2 chang1 。
- qu4 guo2 shi2 sui1 jiu3 ， an1 bang1 zhi4 bu4 chang2 。
- liang2 jin1 lu2 zi4 yue4 ， mei3 yu4 du2 nan2 cang2 。
- bei3 wang4 xin1 ru2 pei4 ， xi1 gui1 lü4 bian4 shang1 。
- ji4 sui2 jiang1 yan4 qu4 ， xin1 zhu2 sai1 hong2 xiang2 。
- wan3 cui4 long2 sang1 wu4 ， xie2 hui1 gua4 zhu2 tang2 。
- lu4 chou2 qian1 li3 yue4 ， tian2 ai4 wan4 si1 xiang1 。
- ban4 diao4 ge1 qian2 pu3 ， sui2 qiao2 shang4 yuan3 gang1 。
- lu4 mian2 yi1 wan3 yu3 ， niao3 yu4 shang4 ku1 yang2 。
- jing1 meng4 yuan2 qi1 zhen3 ， duo1 yin2 wei2 yi3 lang2 。
- fang3 seng1 hong2 ye4 si4 ， ti2 ju4 bai2 yun2 fang2 。
- fan1 wai4 qing1 feng1 lao3 ， zun1 qian2 zi3 ju2 fang1 。
- ye4 deng1 yin2 geng3 geng3 ， xiao3 lu4 yu4 rang2 rang2 。
- yi4 guo2 can2 qing1 gai4 ， gui1 tu2 si4 bing4 liang2 。
- shen1 sui1 liu2 zhen4 ze2 ， xin1 yi3 guo4 lei2 tang2 。
- zhi2 you3 zhi1 shui2 zai4 ， jia1 shan1 ge4 yi3 huang1 。
- hai3 bian1 deng1 gui4 ji2 ， yan1 wai4 fan4 yun2 qiang2 。
- chao2 shu4 qin2 si1 yue4 ， si1 feng1 ma3 lian4 qiang1 。
- han2 sheng1 chou2 ting1 chu3 ， kong1 guan3 yan4 wen2 jiang1 。
- wang4 que4 fei1 hua2 gai4 ， qu1 chao2 zhen4 yu4 dang1 。
- mi3 can2 wu2 yi4 yi3 ， mian4 xi3 you3 guang1 lang2 。
- hua4 bie2 xin1 zhong4 jie2 ， shang1 shi2 lei4 yi4 pang1 。
- zhu4 gui1 peng2 dao3 hou4 ， lun2 zhao4 run4 qing1 xiang1 。

## 注释

## 译文

## 赏析
