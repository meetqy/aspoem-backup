---
id: wei-zhuang-za-ti-lian-jin
title: 雜體聯錦
titlePinyin: za2 ti3 lian2 jin3
titleSlug: za-ti-lian-jin
author: 韋莊
authorPinyin: wei2 zhuang1
authorSlug: wei-zhuang
dynasty: 唐
dynastyPinyin: tang2
dynastySlug: tang
tags: []
---

## 正文

- 攜手重攜手，夾江金線柳。
- 江上柳能長，行人戀尊酒。
- 尊酒意何深，爲郎歌玉簪。
- 玉簪聲斷續，鈿軸鳴雙轂。
- 雙轂去何方，隔江春樹綠。
- 樹綠酒旗高，淚痕沾繡袍。
- 袍縫紫鵝濕，重持金錯刀。
- 錯刀何燦爛，使我腸千斷。
- 腸斷欲何言，簾動真珠繁。
- 真珠綴秋露，秋露沾金盤。
- 金盤湛瓊液，仙子無歸跡。
- 無跡又無言，海煙空寂寂。
- 寂寂古城道，馬嘶芳岸草。
- 岸草接長堤，長堤人解攜。
- 解攜忽已久，緬邈空回首。
- 回首隔天河，恨唱蓮塘歌。
- 蓮塘在何許，日暮西山雨。

## 拼音

- xie2 shou3 zhong4 xie2 shou3 ， jia1 jiang1 jin1 xian4 liu3 。
- jiang1 shang4 liu3 neng2 chang2 ， xing2 ren2 lian4 zun1 jiu3 。
- zun1 jiu3 yi4 he2 shen1 ， wei2 lang2 ge1 yu4 zan1 。
- yu4 zan1 sheng1 duan4 xu4 ， dian4 zhou2 ming2 shuang1 gu3 。
- shuang1 gu3 qu4 he2 fang1 ， ge2 jiang1 chun1 shu4 lü4 。
- shu4 lü4 jiu3 qi2 gao1 ， lei4 hen2 zhan1 xiu4 pao2 。
- pao2 feng2 zi3 e2 shi1 ， zhong4 chi2 jin1 cuo4 dao1 。
- cuo4 dao1 he2 can4 lan4 ， shi3 wo3 chang2 qian1 duan4 。
- chang2 duan4 yu4 he2 yan2 ， lian2 dong4 zhen1 zhu1 fan2 。
- zhen1 zhu1 zhui4 qiu1 lu4 ， qiu1 lu4 zhan1 jin1 pan2 。
- jin1 pan2 zhan4 qiong2 ye4 ， xian1 zi3 wu2 gui1 ji4 。
- wu2 ji4 you4 wu2 yan2 ， hai3 yan1 kong1 ji4 ji4 。
- ji4 ji4 gu3 cheng2 dao4 ， ma3 si1 fang1 an4 cao3 。
- an4 cao3 jie1 chang2 di1 ， chang2 di1 ren2 jie3 xie2 。
- jie3 xie2 hu1 yi3 jiu3 ， mian3 miao3 kong1 hui2 shou3 。
- hui2 shou3 ge2 tian1 he2 ， hen4 chang4 lian2 tang2 ge1 。
- lian2 tang2 zai4 he2 xu1 ， ri4 mu4 xi1 shan1 yu3 。

## 注释

## 译文

## 赏析
