---
id: wei-zhuang-li-shi-xiao-chi-ting-shi-er-yun
title: 李氏小池亭十二韻
titlePinyin: li3 shi4 xiao3 chi2 ting2 shi2 er4 yun4
titleSlug: li-shi-xiao-chi-ting-shi-er-yun
author: 韋莊
authorPinyin: wei2 zhuang1
authorSlug: wei-zhuang
dynasty: 唐
dynastyPinyin: tang2
dynastySlug: tang
tags: []
---

## 正文

- 積石亂巉巉，庭莎綠不芟。
- 小橋低跨水，危檻半依巖。
- 花落魚爭唼，櫻紅鳥競鵮。
- 引泉疏地脈，掃絮積山嵌。
- 古柳紅綃織，新篁紫綺緘。
- 養猿秋嘯月，放鶴夜棲杉。
- 枕簟谿雲膩，池塘海雨鹹。
- 語窗雞逞辨，舐鼎犬偏饞。
- 踏蘚青粘屐，攀蘿綠映衫。
- 訪僧舟北渡，貰酒日西銜。
- 遲客登高閣，題詩遶翠嵒。
- 家藏何所寶，清韻滿琅函。

## 拼音

- ji1 shi2 luan4 chan2 chan2 ， ting2 sha1 lü4 bu4 shan1 。
- xiao3 qiao2 di1 kua4 shui3 ， wei1 jian4 ban4 yi1 yan2 。
- hua1 luo4 yu2 zheng1 sha4 ， ying1 hong2 niao3 jing4 qian1 。
- yin3 quan2 shu1 di4 mai4 ， sao3 xu4 ji1 shan1 qian4 。
- gu3 liu3 hong2 xiao1 zhi1 ， xin1 huang2 zi3 qi3 jian1 。
- yang3 yuan2 qiu1 xiao4 yue4 ， fang4 he4 ye4 qi1 shan1 。
- zhen3 dian4 xi1 yun2 ni4 ， chi2 tang2 hai3 yu3 xian2 。
- yu3 chuang1 ji1 cheng3 bian4 ， shi4 ding3 quan3 pian1 chan2 。
- ta4 xian3 qing1 nian2 ji1 ， pan1 luo2 lü4 ying4 shan1 。
- fang3 seng1 zhou1 bei3 du4 ， shi4 jiu3 ri4 xi1 xian2 。
- chi2 ke4 deng1 gao1 ge2 ， ti2 shi1 rao4 cui4 yan2 。
- jia1 cang2 he2 suo3 bao3 ， qing1 yun4 man3 lang2 han2 。

## 注释

## 译文

## 赏析
