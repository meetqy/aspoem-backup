---
id: wei-zhuang-dong-ri-chang-an-gan-zhi-ji-xian-guo-zhou-cui-lang-zhong-er-shi-yun
title: 冬日長安感志寄獻虢州崔郎中二十韻
titlePinyin: dong1 ri4 chang2 an1 gan3 zhi4 ji4 xian4 guo2 zhou1 cui1 lang2 zhong1 er4 shi2 yun4
titleSlug: dong-ri-chang-an-gan-zhi-ji-xian-guo-zhou-cui-lang-zhong-er-shi-yun
author: 韋莊
authorPinyin: wei2 zhuang1
authorSlug: wei-zhuang
dynasty: 唐
dynastyPinyin: tang2
dynastySlug: tang
tags: []
---

## 正文

- 帝里無成久滯淹，別家三度見新蟾。
- 郄詵丹桂無人指，阮籍青襟有淚霑。
- 溪上却思雲滿屋，鏡中惟怕雪生髯。
- 病如原憲誰能療，蹇似劉楨豈用占。
- 霧雨十年同隱遁，風雷何日振沈潛。
- 吁嗟每被更聲引，歌詠還因酒思添。
- 客舍正甘愁寂寂，郡樓遙想醉懨懨。
- 已聞鈴閣懸新詔，即向綸闈副具瞻。
- 濟物便同川上檝，慰心還似邑中黔。
- 觀星始覺中郎貴，問俗方知太守廉。
- 宅後綠波棲畫鷁，馬前紅袖簇丹襜。
- 閑招好客斟香蟻，悶對瓊花詠散鹽。
- 積凍慢封寒霤細，暮雲高拔遠峰尖。
- 訟堂無事冰生印，水榭高吟月透簾。
- 松下圍棋期褚胤，筆頭飛箭薦陶謙。
- 未知匣劒何時躍，但恐鉛刀不再銛。
- 雖有遠心長擁篲，恥將新劒學編苫。
- 纔驚素節移銅律，又見玄冥變玉籤。
- 百口似萍依廣岸，一身如燕戀高簷。
- 如今正困風波力，更向人中問宋纖。

## 拼音

- di4 li3 wu2 cheng2 jiu3 zhi4 yan1 ， bie2 jia1 san1 du4 jian4 xin1 chan2 。
- xi4 shen1 dan1 gui4 wu2 ren2 zhi3 ， ruan3 ji2 qing1 jin1 you3 lei4 zhan1 。
- xi1 shang4 que4 si1 yun2 man3 wu1 ， jing4 zhong1 wei2 pa4 xue3 sheng1 ran2 。
- bing4 ru2 yuan2 xian4 shui2 neng2 liao2 ， jian3 si4 liu2 zhen1 qi3 yong4 zhan4 。
- wu4 yu3 shi2 nian2 tong2 yin3 dun4 ， feng1 lei2 he2 ri4 zhen4 shen3 qian2 。
- xu1 jie1 mei3 bei4 geng4 sheng1 yin3 ， ge1 yong3 huan2 yin1 jiu3 si1 tian1 。
- ke4 she4 zheng4 gan1 chou2 ji4 ji4 ， jun4 lou2 yao2 xiang3 zui4 yan1 yan1 。
- yi3 wen2 ling2 ge2 xuan2 xin1 zhao4 ， ji2 xiang4 lun2 wei2 fu4 ju4 zhan1 。
- ji4 wu4 bian4 tong2 chuan1 shang4 ji2 ， wei4 xin1 huan2 si4 yi4 zhong1 qian2 。
- guan1 xing1 shi3 jue2 zhong1 lang2 gui4 ， wen4 su2 fang1 zhi1 tai4 shou3 lian2 。
- zhai2 hou4 lü4 bo1 qi1 hua4 yi4 ， ma3 qian2 hong2 xiu4 cu4 dan1 chan1 。
- xian2 zhao1 hao4 ke4 zhen1 xiang1 yi3 ， men4 dui4 qiong2 hua1 yong3 san4 yan2 。
- ji1 dong4 man4 feng1 han2 liu4 xi4 ， mu4 yun2 gao1 ba2 yuan3 feng1 jian1 。
- song4 tang2 wu2 shi4 bing1 sheng1 yin4 ， shui3 xie4 gao1 yin2 yue4 tou4 lian2 。
- song1 xia4 wei2 qi2 qi1 chu3 yin4 ， bi3 tou2 fei1 jian4 jian4 tao2 qian1 。
- wei4 zhi1 xia2 jian4 he2 shi2 yue4 ， dan4 kong3 qian1 dao1 bu2 zai4 xian1 。
- sui1 you3 yuan3 xin1 chang2 yong1 hui4 ， chi3 jiang1 xin1 jian4 xue2 bian1 shan1 。
- cai2 jing1 su4 jie2 yi2 tong2 lü4 ， you4 jian4 xuan2 ming2 bian4 yu4 qian1 。
- bai3 kou3 si4 ping2 yi1 guang3 an4 ， yi4 shen1 ru2 yan4 lian4 gao1 yan2 。
- ru2 jin1 zheng4 kun4 feng1 bo1 li4 ， geng4 xiang4 ren2 zhong1 wen4 song4 xian1 。

## 注释

## 译文

## 赏析
