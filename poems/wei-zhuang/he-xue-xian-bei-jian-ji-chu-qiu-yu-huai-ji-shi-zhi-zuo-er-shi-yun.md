---
id: wei-zhuang-he-xue-xian-bei-jian-ji-chu-qiu-yu-huai-ji-shi-zhi-zuo-er-shi-yun
title: 和薛先輩見寄初秋寓懷即事之作二十韻
titlePinyin: he2 xue1 xian1 bei4 jian4 ji4 chu1 qiu1 yu4 huai2 ji2 shi4 zhi1 zuo4 er4 shi2 yun4
titleSlug: he-xue-xian-bei-jian-ji-chu-qiu-yu-huai-ji-shi-zhi-zuo-er-shi-yun
author: 韋莊
authorPinyin: wei2 zhuang1
authorSlug: wei-zhuang
dynasty: 唐
dynastyPinyin: tang2
dynastySlug: tang
tags: []
---

## 正文

- 玉律初移候，清風乍遠襟。
- 一聲蟬到耳，千炬火然心。
- 嶽靜雲堆翠，樓高日半沈。
- 引愁憎暮角，驚夢怯殘碪。
- 露白凝湘簟，風篁韻蜀琴。
- 鳥喧從果爛，堦淨任苔侵。
- 柿葉添紅景，槐柯減綠陰。
- 採珠逢寶窟，閱石見瑤林。
- 魯殿鏗寒玉，苔山激碎金。
- 郄堂流桂景，陳巷集車音。
- 名自張華顯，詞因葛亮吟。
- 水深龍易失，天遠鶴難尋。
- 鑒貌寧慙樂，論才豈謝任。
- 義心孤劒直，學海怒濤深。
- 既覩文兼質，翻疑古在今。
- 慙聞紆綠綬，即候挂朝簪。
- 晚樹連秋塢，斜陽映暮岑。
- 夜蟲方唧唧，疲馬正駸駸。
- 託跡同吳燕，依仁似越禽。
- 會隨仙羽化，香蟻且同斟。

## 拼音

- yu4 lü4 chu1 yi2 hou4 ， qing1 feng1 zha4 yuan3 jin1 。
- yi4 sheng1 chan2 dao4 er3 ， qian1 ju4 huo3 ran2 xin1 。
- yue4 jing4 yun2 dui1 cui4 ， lou2 gao1 ri4 ban4 shen3 。
- yin3 chou2 zeng1 mu4 jiao3 ， jing1 meng4 qie4 can2 zhen1 。
- lou4 bai2 ning2 xiang1 dian4 ， feng1 huang2 yun4 shu3 qin2 。
- niao3 xuan1 cong2 guo3 lan4 ， jie1 jing4 ren4 tai2 qin1 。
- shi4 ye4 tian1 hong2 jing3 ， huai2 ke1 jian3 lü4 yin1 。
- cai3 zhu1 feng2 bao3 ku1 ， yue4 shi2 jian4 yao2 lin2 。
- lu3 dian4 keng1 han2 yu4 ， tai2 shan1 ji1 sui4 jin1 。
- xi4 tang2 liu2 gui4 jing3 ， chen2 xiang4 ji2 ju1 yin1 。
- ming2 zi4 zhang1 hua2 xian3 ， ci2 yin1 ge3 liang4 yin2 。
- shui3 shen1 long2 yi4 shi1 ， tian1 yuan3 he4 nan2 xun2 。
- jian4 mao4 ning2 can2 le4 ， lun4 cai2 qi3 xie4 ren4 。
- yi4 xin1 gu1 jian4 zhi2 ， xue2 hai3 nu4 tao1 shen1 。
- ji4 du3 wen2 jian1 zhi4 ， fan1 yi2 gu3 zai4 jin1 。
- can2 wen2 yu1 lü4 shou4 ， ji2 hou4 gua4 chao2 zan1 。
- wan3 shu4 lian2 qiu1 wu4 ， xie2 yang2 ying4 mu4 cen2 。
- ye4 chong2 fang1 ji1 ji1 ， pi2 ma3 zheng4 qin1 qin1 。
- tuo1 ji4 tong2 wu2 yan4 ， yi1 ren2 si4 yue4 qin2 。
- hui4 sui2 xian1 yu3 hua4 ， xiang1 yi3 qie3 tong2 zhen1 。

## 注释

## 译文

## 赏析
