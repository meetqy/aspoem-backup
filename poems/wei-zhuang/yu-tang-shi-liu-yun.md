---
id: wei-zhuang-yu-tang-shi-liu-yun
title: 漁塘十六韻
titlePinyin: yu2 tang2 shi2 liu4 yun4
titleSlug: yu-tang-shi-liu-yun
author: 韋莊
authorPinyin: wei2 zhuang1
authorSlug: wei-zhuang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 洛水分餘脈，穿巖出石稜。
- 碧經嵐氣重，清帶露華澄。
- 瑩澈通三島，巖梧積萬層。
- 巢由應共到，劉阮想同登。
- 壁峻苔如畫，山昏霧似蒸。
- 撼松衣有雪，題石硯生冰。
- 路熟雲中客，名留域外僧。
- 飢猿尋落橡，鬬鼠墮高藤。
- 嶮樹臨溪亞，殘莎帶岸崩。
- 持竿聊藉草，待月好垂罾。
- 對景思任父，開圖想不興。
- 晚風輕浪疊，暮雨濕煙凝。
- 似泛靈槎出，如迎羽客昇。
- 仙源終不測，勝概自相仍。
- 欲別誠堪戀，長歸又未能。
- 他時操史筆，爲爾著良稱。

## 拼音

- luo4 shui3 fen4 yu2 mai4 ， chuan1 yan2 chu1 shi2 leng2 。
- bi4 jing1 lan2 qi4 zhong4 ， qing1 dai4 lu4 hua2 cheng2 。
- ying2 che4 tong1 san1 dao3 ， yan2 wu2 ji1 wan4 ceng2 。
- chao2 you2 ying1 gong4 dao4 ， liu2 ruan3 xiang3 tong2 deng1 。
- bi4 jun4 tai2 ru2 hua4 ， shan1 hun1 wu4 si4 zheng1 。
- han4 song1 yi1 you3 xue3 ， ti2 shi2 yan4 sheng1 bing1 。
- lu4 shu2 yun2 zhong1 ke4 ， ming2 liu2 yu4 wai4 seng1 。
- ji1 yuan2 xun2 luo4 xiang4 ， dou4 shu3 duo4 gao1 teng2 。
- xian3 shu4 lin2 xi1 ya1 ， can2 sha1 dai4 an4 beng1 。
- chi2 gan1 liao2 jie4 cao3 ， dai4 yue4 hao3 chui2 zeng1 。
- dui4 jing3 si1 ren4 fu4 ， kai1 tu2 xiang3 bu4 xing1 。
- wan3 feng1 qing1 lang4 die2 ， mu4 yu3 shi1 yan1 ning2 。
- si4 fan4 ling2 cha2 chu1 ， ru2 ying2 yu3 ke4 sheng1 。
- xian1 yuan2 zhong1 bu2 ce4 ， sheng4 gai4 zi4 xiang1 reng2 。
- yu4 bie2 cheng2 kan1 lian4 ， chang2 gui1 you4 wei4 neng2 。
- ta1 shi2 cao1 shi3 bi3 ， wei2 er3 zhu4 liang2 cheng1 。

## 注释

## 译文

## 赏析
