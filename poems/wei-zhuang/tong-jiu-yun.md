---
id: wei-zhuang-tong-jiu-yun
title: 同舊韻
titlePinyin: tong2 jiu4 yun4
titleSlug: tong-jiu-yun
author: 韋莊
authorPinyin: wei2 zhuang1
authorSlug: wei-zhuang
dynasty: 唐
dynastyPinyin: tang2
dynastySlug: tang
tags: []
---

## 正文

- 大火收殘暑，清光漸惹襟。
- 謝莊千里思，張翰五湖心。
- 暮角迎風急，孤鐘向暝沈。
- 露滋三徑草，日動四鄰碪。
- 簟委班姬扇，蟬悲蔡琰琴。
- 方愁丹桂遠，已怯二毛侵。
- 甃石迴泉脈，移棊就竹陰。
- 觸絲蛛墮網，避隼鳥投林。
- 貌愧潘郎璧，文慙呂相金。
- 但埋酆獄氣，未發爨桐音。
- 靜笑劉琨舞，閑思阮籍吟。
- 野花和雨斸，怪石入雲尋。
- 跡竟終非切，幽閑且自任。
- 趨時慙藝薄，託質仰恩深。
- 美價方稀古，清名已絕今。
- 既聞留縞帶，詎肯擲蓍簪。
- 遲客虛高閣，迎僧出亂岑。
- 壯心徒戚戚，逸足自駸駸。
- 安羨倉中鼠，危同幕上禽。
- 期君調鼎鼐，他日俟羊斟。

## 拼音

- da4 huo3 shou1 can2 shu3 ， qing1 guang1 jian4 re3 jin1 。
- xie4 zhuang1 qian1 li3 si1 ， zhang1 han4 wu3 hu2 xin1 。
- mu4 jiao3 ying2 feng1 ji2 ， gu1 zhong1 xiang4 ming2 shen3 。
- lu4 zi1 san1 jing4 cao3 ， ri4 dong4 si4 lin2 zhen1 。
- dian4 wei3 ban1 ji1 shan4 ， chan2 bei1 cai4 yan3 qin2 。
- fang1 chou2 dan1 gui4 yuan3 ， yi3 qie4 er4 mao2 qin1 。
- zhou4 shi2 hui2 quan2 mai4 ， yi2 qi2 jiu4 zhu2 yin1 。
- chu4 si1 zhu1 duo4 wang3 ， bi4 sun3 niao3 tou2 lin2 。
- mao4 kui4 pan1 lang2 bi4 ， wen2 can2 lü3 xiang1 jin1 。
- dan4 mai2 feng1 yu4 qi4 ， wei4 fa1 cuan4 tong2 yin1 。
- jing4 xiao4 liu2 kun1 wu3 ， xian2 si1 ruan3 ji2 yin2 。
- ye3 hua1 he2 yu3 zhu2 ， guai4 shi2 ru4 yun2 xun2 。
- ji4 jing4 zhong1 fei1 qie4 ， you1 xian2 qie3 zi4 ren4 。
- qu1 shi2 can2 yi4 bao2 ， tuo1 zhi4 yang3 en1 shen1 。
- mei3 jia4 fang1 xi1 gu3 ， qing1 ming2 yi3 jue2 jin1 。
- ji4 wen2 liu2 gao3 dai4 ， ju4 ken3 zhi4 shi1 zan1 。
- chi2 ke4 xu1 gao1 ge2 ， ying2 seng1 chu1 luan4 cen2 。
- zhuang4 xin1 tu2 qi1 qi1 ， yi4 zu2 zi4 qin1 qin1 。
- an1 xian4 cang1 zhong1 shu3 ， wei1 tong2 mu4 shang4 qin2 。
- qi1 jun1 diao4 ding3 nai4 ， ta1 ri4 si4 yang2 zhen1 。

## 注释

## 译文

## 赏析
