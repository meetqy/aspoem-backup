---
id: wei-zhuang-qin-fu-yin-yi
title: 秦婦吟[一]
titlePinyin: qin2 fu4 yin2 [ yi1 ]
titleSlug: qin-fu-yin-yi
author: 韋莊
authorPinyin: wei2 zhuang1
authorSlug: wei-zhuang
dynasty: 唐
dynastyPinyin: tang2
dynastySlug: tang
tags: []
---

## 正文

- 中和癸卯春三月，洛陽城外花如雪。
- 東西南北路人絶，綠楊悄悄香塵滅。
- 路旁忽見如花人，獨向綠楊陰下歇。
- 鳳側鸞欹鬢脚斜，紅攢黛歛眉心折。
- 「借問女郎何處來？
- 」含嚬欲語聲先咽。
- 回頭歛袂謝行人；喪亂漂淪何堪說！三年陷賊留秦地，依稀記得秦中事。
- 君能爲妾解金鞍，妾亦與君停玉趾。
- 「前年庚子臈月五，正閉金籠教鸚鵡。
- 斜開鸞鏡嬾梳頭，閑憑雕欄慵不語。
- 忽看門外起紅塵，已見街中攂金鼓。
- 居人走出半倉惶，朝士歸來尚疑誤。
- 是時西面官軍入，擬【二】向潼關爲警急；皆言博野自相持，盡道賊軍來未及。
- 須臾主父乘奔至，下馬入門癡似醉。
- 適逢紫蓋去蒙塵，已見白旗來匝地。
- 扶羸攜幼競相呼，上屋緣牆不知次，南鄰走入北鄰藏，東鄰走向西鄰避；北鄰諸婦咸相湊，戶外崩騰如走獸。
- 轟轟崐崐乾坤動，（「崐崐」，蔣云當作「輥輥」。
- ）萬馬雷聲從地涌。
- 火迸金星上九天，十二官街煙烘烔。
- 日輪西下寒光白，上帝無言空脈脈。
- 陰雲暈氣若重圍，宦者流星如血色。
- 紫氣潛【三】隨帝座移，妖光暗射台星拆。
- （「拆」，項校作「坼」。
- ）家家流血如泉沸，處處寃聲聲動地。
- 舞伎歌姬盡暗損，（「損」，蔣、項校作「捐」。
- ）孾兒稚女皆生棄。
- 東鄰有女眉新畫，傾國傾城不知價；長戈擁得上戎車，回首香閨淚盈把【四】。
- 旋抽金線學縫旗，纔上雕鞍教走馬。
- 有時馬上見良人，不敢回眸空淚下。
- 西鄰有女真仙子，一寸橫波剪秋水，粧成只對鏡中春，年幼不知門外事。
- 一夫跳躍上金階，斜袒半肩欲相恥。
- 牽衣不肯出朱門，紅粉香脂刀下死。
- 南鄰有女不記姓，昨日良媒新納聘。
- 瑠瓈階上不聞行，翡翠簾間空見影。
- 忽看庭際刀刃鳴，身首支離在俄頃。
- 仰天掩面哭一聲，女弟女兄同入井。
- 北鄰少婦行相促，旋拆雲鬟拭眉綠。
- 已聞擊托壞高門，不覺攀緣上重屋。
- 須臾四面火光來，欲下迴梯梯又摧。
- 煙中大叫猶求救，梁上懸尸已作灰。
- 妾身幸得全刀鋸，不敢踟躕久回顧。
- 旋梳蟬鬢逐軍行，强展蛾眉出門去。
- 萬里從兹不得歸，六親自此無尋處。
- 一從陷賊經三載，終日驚憂心胆碎。
- 夜臥千重劍戟圍，朝餐一味人肝膾。
- 鴛幃縱入豈成歡？寶貨雖多非所愛。
- 蓬頭垢面狵眉赤，幾轉橫波看不得。
- 衣裳顛倒言語異，面上誇功彫作字。
- 柏臺多士盡狐精，蘭省諸郎皆鼠魅。
- 還將短髪戴華籫，不脫朝衣纏繡被；翻持象笏作三公，倒佩金魚爲兩史。
- 朝聞奏【五】對入朝堂，暮見喧呼來酒市。
- 一朝五鼓人驚起，呼嘯喧争如竊語【六】。
- 夜來探馬入皇城，昨日官軍收赤水；赤水去城一百里，朝若來兮暮應至。
- 兇徒馬上暗吞聲，女伴閨中潛生【七】喜。
- 皆言寃憤此時銷，必謂妖徒今日死，逡巡走馬傳聲急，又道官軍全陳入；大彭小彭相顧憂，二郎四郎抱鞍泣。
- 沉沉【八】數日無消息，必謂軍前已銜璧；簸旗掉劍却來歸，又道官軍悉敗績。
- 四面從茲多厄束，（「厄束」，項校作「軛束」。
- ）一斗黃金一升粟【九】。
- 尚讓廚中食木皮，黃巢机上刲人肉。
- 東南斷絕無糧道，溝壑漸平人漸少。
- 六軍門外倚殭屍，七架營中填餓殍。
- （「七架」，陳寅恪校作「七萃」。
- ）長安寂寂金（今）何有？
- 廢市荒街麥苗秀。
- 採樵斫盡杏園花，修寨誅殘御溝柳。
- 華【一○】軒繡轂皆銷散，甲第朱門無一半。
- 含元殿上狐兔行，花萼樓前荆棘滿。
- 昔時繁盛皆埋沒，舉目淒涼無故物。
- 內庫燒爲錦繡灰，天街踏盡公卿骨。
- 來時曉出城東陌，城外風煙如塞色。
- （「塞色」，蔣校作「墨色」。
- ）路旁時見遊奕軍，坡下寂無迎送客。
- 霸陵東望人煙絕，樹鏁（鎖）驪山金翠滅。
- 大道俱成棘子林，行人夜宿牆匡【一一】月。
- 明朝曉至三峯路，百萬人家無一戶。
- 破落田園但有蒿，催殘竹樹皆無主。
- （「催」，項校作「摧」。
- ）路旁試問金天神【一二】，金天無語愁於人。
- 廟前古柏有殘枿【一三】，殿上金爐生暗塵。
- 一從狂宼陷中國，天地晦【一四】冥風雨黑；案前神水呪不成，壁上陰兵驅不得。
- 閑日徒歆奠饗思，（「思」，趙遂之校作「恩」。
- ）危時不助神通力。
- 我今愧恧拙爲神，且向山中深避匿；寰中簫管不曾聞，筵上犧牲無處覓。
- 旋教魘鬼傍鄉村，誅剥生靈過朝夕。
- 妾聞此語愁更愁，天遣時災非自由。
- 神在山中猶避難，何須責望東諸侯！前年又出揚震關，舉頭雲際見荆山。
- 如從地府到人間，頓覺時清天地閒。
- 陝州主帥忠且貞，不動干戈唯守城。
- 蒲津主帥能戢兵，千里晏然無戈【一五】聲。
- （「戈」，蔣校作「犬」。
- ）朝攜寶貨無人問，夜插金釵唯獨行。
- 明朝又過新安東，路上乞漿逢一翁。
- 蒼蒼面帶苔蘚色，隱隱身藏蓬荻中。
- 問翁本是何鄉曲？底是寒天霜露宿？（「是」，項校作「事」。
- ）老翁蹔起欲陳辭，却坐支頤仰天哭。
- 鄉園本貫東畿縣，歲歲耕桑臨近甸；歲種良田二百壥，年輸戶稅三千【一六】萬。
- 小姑慣織褐絁袍，中婦能炊紅忝飯。
- 千度倉兮萬絲【一七】箱，黃巢過後猶殘半。
- 自從洛下屯師旅，日夜巡兵入村塢；匣中秋水拔青蛇，旗上高風吹白虎。
- 入門下馬若旋風，罄室傾囊如捲土。
- 家財既盡骨肉離，今日垂年一身苦。
- 一身苦兮何足嗟，山中更有千萬家，朝飢【一八】山上尋蓬子，夜宿霜中臥荻花！妾聞此父傷心語，竟日闌干淚如雨。
- 出門惟見亂梟鳴，更欲東奔何處所？
- 仍聞汴路舟車絕，又道彭門自相殺；野色徒銷戰士魂，河津半是寃人血。
- 」適聞有客金陵至，見說江南風景異。
- 自從大宼犯中原，戎馬不曾生四鄙，誅鋤竊盗若神功，惠愛生靈如赤子。
- 城壕固謢教金湯【一九】，（徐俊云：伯三三八一、斯五八三四作「斆」。
- 作「教」誤。
- ）賦稅如雲送軍壘。
- 奈何四海盡滔滔，湛然一境平如砥。
- 避難徒爲闕下人，懷安却羨江南鬼。
- 願君舉棹東復東，詠此長歌獻相公。
- （【一】敦煌石室所出《秦婦吟》有下列九個寫本：〖甲〗斯五四七六。
- 〖乙〗斯六九五。
- 卷末題「貞明五年〖九一九〗己卯歲四月十一日敦煌羣金光明寺學仕郎安友盛寫訖。
- 」還有寫書詩四句：「今日寫書了，合有五升麥。
- 高代不可得，還是自身災。
- 」〖丙〗斯五四七七。
- 〖丁〗伯二七○○。
- 〖戊〗伯三三八一。
- 卷末題「天復五年〖九○五〗十二月十五日敦煌郡金光明寺學仕張龜寫。
- 」、〖己〗伯三七八○。
- 卷末有寫書人題記兩行。
- 一云：「顯德二年〖四〗丁巳歲二月十七日就家學仕郎馬富德書記」，一云：「大周顯德四年〖九五七〗二月十九日學士童兒馬富德書記。
- 」〖庚〗伯三九五三。
- 僅存二十一行半。
- 書法不佳。
- 〖辛〗伯三九一○。
- 〖壬〗未見。
- 見李盛鐸賣給日本的敦煌寫本同錄。
- 現在所知道的已有上述九個寫本。
- 從一九○七年以後，有許多學者使用這些材料，作了不少的研究，校勘和注釋的工作。
- 劉修業）（同志的《秦婦吟校勘續記》一文〖載《學原》第一卷第七期〗，詳細地記述了這些研究的經過，也補充了一些前人的校勘。
- 這次寫定，就是節取使用她的校記的。
- 【二】己本「擬」作「疑」。
- 【三】甲本「潛」作「漸」，其餘各本皆作「潛」。
- 【四】乙本「把」作「帊」。
- 各本皆作「把」，作「把」較佳。
- 【五】乙本戊本「奏」作「走」。
- 【六】各本「語」作「議」，此後己本。
- 【七】各本「生」或作「失」，不甚清楚。
- 余曾審視巴黎四本，丁戊兩本似「生」，己庚兩本作「失」。
- 作「生」者意義較佳。
- 俞云：「『失』字是。
- 」【八】「沉沉」卷子本寫作「{氵|/凡}{氵|/凡}」因此多有迻作「汎汎」者，誤。
- 【九】此句或迻作「一斗黃金一斗粟」。
- 按下「斗」字應作「升」，因形似改誤。
- 己庚兩本作「勝」，即升字。
- 【一○】丁本「華」作「萃」，疑是「翠」字，亦可能爲「華」之誤字。
- 己本作「花」，即「華」同音字。
- 作「華」是。
- 【一一】「牆匡」二字不易解。
- 丁本「牆」作「長」，己本作「橫」。
- 「匡」，亦有迻作「空」者，字形不相近。
- 《唐馬君起造像記》，「庭」作「𮞔」與「迬」字形相近，若依丁卷作。）

## 拼音

- zhong1 he2 gui3 mao3 chun1 san1 yue4 ， luo4 yang2 cheng2 wai4 hua1 ru2 xue3 。
- dong1 xi1 nan2 bei3 lu4 ren2 jue2 ， lü4 yang2 qiao1 qiao1 xiang1 chen2 mie4 。
- lu4 pang2 hu1 jian4 ru2 hua1 ren2 ， du2 xiang4 lü4 yang2 yin1 xia4 xie1 。
- feng4 ce4 luan2 qi1 bin4 jiao3 xie2 ， hong2 zan3 dai4 lian3 mei2 xin1 zhe2 。
- 「 jie4 wen4 nü3 lang2 he2 chu3 lai2 ？
- 」 han2 pin2 yu4 yu3 sheng1 xian1 yan4 。
- hui2 tou2 lian3 mei4 xie4 xing2 ren2 ； sang1 luan4 piao1 lun2 he2 kan1 shuo1 ！ san1 nian2 xian4 zei2 liu2 qin2 di4 ， yi1 xi1 ji4 de2 qin2 zhong1 shi4 。
- jun1 neng2 wei2 qie4 jie3 jin1 an1 ， qie4 yi4 yu3 jun1 ting2 yu4 zhi3 。
- 「 qian2 nian2 geng1 zi3 la4 yue4 wu3 ， zheng4 bi4 jin1 long2 jiao4 ying1 wu3 。
- xie2 kai1 luan2 jing4 lan3 shu1 tou2 ， xian2 ping2 diao1 lan2 yong1 bu4 yu3 。
- hu1 kan4 men2 wai4 qi3 hong2 chen2 ， yi3 jian4 jie1 zhong1 lei4 jin1 gu3 。
- ju1 ren2 zou3 chu1 ban4 cang1 huang2 ， chao2 shi4 gui1 lai2 shang4 yi2 wu4 。
- shi4 shi2 xi1 mian4 guan1 jun1 ru4 ， ni3 【 er4 】 xiang4 tong2 guan1 wei2 jing3 ji2 ； jie1 yan2 bo2 ye3 zi4 xiang1 chi2 ， jin4 dao4 zei2 jun1 lai2 wei4 ji2 。
- xu1 yu2 zhu3 fu4 cheng2 ben1 zhi4 ， xia4 ma3 ru4 men2 chi1 si4 zui4 。
- shi4 feng2 zi3 gai4 qu4 meng2 chen2 ， yi3 jian4 bai2 qi2 lai2 za1 di4 。
- fu2 lei2 xie2 you4 jing4 xiang1 hu1 ， shang4 wu1 yuan2 qiang2 bu4 zhi1 ci4 ， nan2 lin2 zou3 ru4 bei3 lin2 cang2 ， dong1 lin2 zou3 xiang4 xi1 lin2 bi4 ； bei3 lin2 zhu1 fu4 xian2 xiang1 cou4 ， hu4 wai4 beng1 teng2 ru2 zou3 shou4 。
- hong1 hong1 kun1 kun1 qian2 kun1 dong4 ，（「 kun1 kun1 」， jiang3 yun2 dang1 zuo4 「 gun3 gun3 」。
- ） wan4 ma3 lei2 sheng1 cong2 di4 yong3 。
- huo3 beng4 jin1 xing1 shang4 jiu3 tian1 ， shi2 er4 guan1 jie1 yan1 hong1 tong2 。
- ri4 lun2 xi1 xia4 han2 guang1 bai2 ， shang4 di4 wu2 yan2 kong1 mai4 mai4 。
- yin1 yun2 yun4 qi4 ruo4 zhong4 wei2 ， huan4 zhe3 liu2 xing1 ru2 xue4 se4 。
- zi3 qi4 qian2 【 san1 】 sui2 di4 zuo4 yi2 ， yao1 guang1 an4 she4 tai2 xing1 chai1 。
- （「 chai1 」， xiang4 xiao4 zuo4 「 che4 」。
- ） jia1 jia1 liu2 xue4 ru2 quan2 fei4 ， chu3 chu3 yuan1 sheng1 sheng1 dong4 di4 。
- wu3 ji4 ge1 ji1 jin4 an4 sun3 ，（「 sun3 」， jiang3 、 xiang4 xiao4 zuo4 「 juan1 」。
- ） ying1 er2 zhi4 nü3 jie1 sheng1 qi4 。
- dong1 lin2 you3 nü3 mei2 xin1 hua4 ， qing1 guo2 qing1 cheng2 bu4 zhi1 jia4 ； chang2 ge1 yong1 de2 shang4 rong2 ju1 ， hui2 shou3 xiang1 gui1 lei4 ying2 ba3 【 si4 】。
- xuan2 chou1 jin1 xian4 xue2 feng2 qi2 ， cai2 shang4 diao1 an1 jiao4 zou3 ma3 。
- you3 shi2 ma3 shang4 jian4 liang2 ren2 ， bu4 gan3 hui2 mou2 kong1 lei4 xia4 。
- xi1 lin2 you3 nü3 zhen1 xian1 zi3 ， yi2 cun4 heng2 bo1 jian3 qiu1 shui3 ， zhuang1 cheng2 zhi1 dui4 jing4 zhong1 chun1 ， nian2 you4 bu4 zhi1 men2 wai4 shi4 。
- yi4 fu1 tiao4 yue4 shang4 jin1 jie1 ， xie2 tan3 ban4 jian1 yu4 xiang1 chi3 。
- qian1 yi1 bu4 ken3 chu1 zhu1 men2 ， hong2 fen3 xiang1 zhi1 dao1 xia4 si3 。
- nan2 lin2 you3 nü3 bu2 ji4 xing4 ， zuo2 ri4 liang2 mei2 xin1 na4 pin4 。
- liu2 li2 jie1 shang4 bu4 wen2 xing2 ， fei3 cui4 lian2 jian4 kong1 jian4 ying3 。
- hu1 kan4 ting2 ji4 dao1 ren4 ming2 ， shen1 shou3 zhi1 li2 zai4 e2 qing3 。
- yang3 tian1 yan3 mian4 ku1 yi4 sheng1 ， nü3 di4 nü3 xiong1 tong2 ru4 jing3 。
- bei3 lin2 shao3 fu4 xing2 xiang4 cu4 ， xuan2 chai1 yun2 huan2 shi4 mei2 lü4 。
- yi3 wen2 ji1 tuo1 huai4 gao1 men2 ， bu4 jue2 pan1 yuan2 shang4 zhong4 wu1 。
- xu1 yu2 si4 mian4 huo3 guang1 lai2 ， yu4 xia4 hui2 ti1 ti1 you4 cui1 。
- yan1 zhong1 da4 jiao4 you2 qiu2 jiu4 ， liang2 shang4 xuan2 shi1 yi3 zuo4 hui1 。
- qie4 shen1 xing4 de2 quan2 dao1 ju4 ， bu4 gan3 chi2 chu2 jiu3 hui2 gu4 。
- xuan2 shu1 chan2 bin4 zhu2 jun1 xing2 ， qiang2 zhan3 e2 mei2 chu1 men2 qu4 。
- wan4 li3 cong2 zi1 bu4 de2 gui1 ， liu4 qin1 zi4 ci3 wu2 xun2 chu3 。
- yi4 cong2 xian4 zei2 jing1 san1 zai4 ， zhong1 ri4 jing1 you1 xin1 dan3 sui4 。
- ye4 wo4 qian1 zhong4 jian4 ji3 wei2 ， chao2 can1 yi2 wei4 ren2 gan1 kuai4 。
- yuan1 wei2 zong4 ru4 qi3 cheng2 huan1 ？ bao3 huo4 sui1 duo1 fei1 suo3 ai4 。
- peng2 tou2 gou4 mian4 mang2 mei2 chi4 ， ji1 zhuan3 heng2 bo1 kan4 bu4 de2 。
- yi1 shang0 dian1 dao3 yan2 yu3 yi4 ， mian4 shang4 kua1 gong1 diao1 zuo4 zi4 。
- bai3 tai2 duo1 shi4 jin4 hu2 jing1 ， lan2 sheng3 zhu1 lang2 jie1 shu3 mei4 。
- huan2 jiang1 duan3 fa4 dai4 hua2 zuan3 ， bu4 tuo1 chao2 yi1 chan2 xiu4 bei4 ； fan1 chi2 xiang4 hu4 zuo4 san1 gong1 ， dao3 pei4 jin1 yu2 wei2 liang3 shi3 。
- chao2 wen2 zou4 【 wu3 】 dui4 ru4 chao2 tang2 ， mu4 jian4 xuan1 hu1 lai2 jiu3 shi4 。
- yi4 zhao1 wu3 gu3 ren2 jing1 qi3 ， hu1 xiao4 xuan1 zheng1 ru2 qie4 yu3 【 liu4 】。
- ye4 lai2 tan4 ma3 ru4 huang2 cheng2 ， zuo2 ri4 guan1 jun1 shou1 chi4 shui3 ； chi4 shui3 qu4 cheng2 yi4 bai3 li3 ， chao2 ruo4 lai2 xi1 mu4 ying1 zhi4 。
- xiong1 tu2 ma3 shang4 an4 tun1 sheng1 ， nü3 ban4 gui1 zhong1 qian2 sheng1 【 qi1 】 xi3 。
- jie1 yan2 yuan1 fen4 ci3 shi2 xiao1 ， bi4 wei4 yao1 tu2 jin1 ri4 si3 ， qun1 xun2 zou3 ma3 chuan2 sheng1 ji2 ， you4 dao4 guan1 jun1 quan2 chen2 ru4 ； da4 peng2 xiao3 peng2 xiang1 gu4 you1 ， er4 lang2 si4 lang2 bao4 an1 qi4 。
- chen2 chen2 【 ba1 】 shu4 ri4 wu2 xiao1 xi0 ， bi4 wei4 jun1 qian2 yi3 xian2 bi4 ； bo4 qi2 diao4 jian4 que4 lai2 gui1 ， you4 dao4 guan1 jun1 xi1 bai4 ji4 。
- si4 mian4 cong2 zi1 duo1 e4 shu4 ，（「 e4 shu4 」， xiang4 xiao4 zuo4 「 e4 shu4 」。
- ） yi4 dou3 huang2 jin1 yi4 sheng1 su4 【 jiu3 】。
- shang4 rang4 chu2 zhong1 shi2 mu4 pi2 ， huang2 chao2 ji1 shang4 kui1 ren2 rou4 。
- dong1 nan2 duan4 jue2 wu2 liang2 dao4 ， gou1 he4 jian4 ping2 ren2 jian4 shao3 。
- liu4 jun1 men2 wai4 yi3 jiang1 shi1 ， qi1 jia4 ying2 zhong1 tian2 e4 piao3 。
- （「 qi1 jia4 」， chen2 yin2 ke4 xiao4 zuo4 「 qi1 cui4 」。
- ） chang2 an1 ji4 ji4 jin1 （ jin1 ） he2 you3 ？
- fei4 shi4 huang1 jie1 mai4 miao2 xiu4 。
- cai3 qiao2 zhuo2 jin4 xing4 yuan2 hua1 ， xiu1 zhai4 zhu1 can2 yu4 gou1 liu3 。
- hua2 【 yi1 ○】 xuan1 xiu4 gu3 jie1 xiao1 san4 ， jia3 di4 zhu1 men2 wu2 yi2 ban4 。
- han2 yuan2 dian4 shang4 hu2 tu4 xing2 ， hua1 e4 lou2 qian2 jing1 ji2 man3 。
- xi1 shi2 fan2 sheng4 jie1 mai2 mei2 ， ju3 mu4 qi1 liang2 wu2 gu4 wu4 。
- nei4 ku4 shao1 wei2 jin3 xiu4 hui1 ， tian1 jie1 ta4 jin4 gong1 qing1 gu3 。
- lai2 shi2 xiao3 chu1 cheng2 dong1 mo4 ， cheng2 wai4 feng1 yan1 ru2 sai1 se4 。
- （「 sai1 se4 」， jiang3 xiao4 zuo4 「 mo4 se4 」。
- ） lu4 pang2 shi2 jian4 you2 yi4 jun1 ， po1 xia4 ji4 wu2 ying2 song4 ke4 。
- ba4 ling2 dong1 wang4 ren2 yan1 jue2 ， shu4 suo3 （ suo3 ） li2 shan1 jin1 cui4 mie4 。
- da4 dao4 ju4 cheng2 ji2 zi3 lin2 ， xing2 ren2 ye4 su4 qiang2 kuang1 【 yi4 yi1 】 yue4 。
- ming2 chao2 xiao3 zhi4 san1 feng1 lu4 ， bai3 wan4 ren2 jia1 wu2 yi2 hu4 。
- po4 luo4 tian2 yuan2 dan4 you3 hao1 ， cui1 can2 zhu2 shu4 jie1 wu2 zhu3 。
- （「 cui1 」， xiang4 xiao4 zuo4 「 cui1 」。
- ） lu4 pang2 shi4 wen4 jin1 tian1 shen2 【 yi1 er4 】， jin1 tian1 wu2 yu3 chou2 wu1 ren2 。
- miao4 qian2 gu3 bai3 you3 can2 nie4 【 yi1 san1 】， dian4 shang4 jin1 lu2 sheng1 an4 chen2 。
- yi4 cong2 kuang2 kou4 xian4 zhong1 guo2 ， tian1 di4 hui4 【 yi1 si4 】 ming2 feng1 yu3 hei1 ； an4 qian2 shen2 shui3 zhou4 bu4 cheng2 ， bi4 shang4 yin1 bing1 qu1 bu4 de2 。
- xian2 ri4 tu2 xin1 dian4 xiang3 si1 ，（「 si1 」， zhao4 sui4 zhi1 xiao4 zuo4 「 en1 」。
- ） wei1 shi2 bu2 zhu4 shen2 tong1 li4 。
- wo3 jin1 kui4 nü4 zhuo1 wei2 shen2 ， qie3 xiang4 shan1 zhong1 shen1 bi4 ni4 ； huan2 zhong1 xiao1 guan3 bu4 ceng2 wen2 ， yan2 shang4 xi1 sheng1 wu2 chu3 mi4 。
- xuan2 jiao4 yan3 gui3 bang4 xiang1 cun1 ， zhu1 bao1 sheng1 ling2 guo4 zhao1 xi1 。
- qie4 wen2 ci3 yu3 chou2 geng4 chou2 ， tian1 qian3 shi2 zai1 fei1 zi4 you2 。
- shen2 zai4 shan1 zhong1 you2 bi4 nan2 ， he2 xu1 ze2 wang4 dong1 zhu1 hou2 ！ qian2 nian2 you4 chu1 yang2 zhen4 guan1 ， ju3 tou2 yun2 ji4 jian4 jing1 shan1 。
- ru2 cong2 di4 fu3 dao4 ren2 jian4 ， dun4 jue2 shi2 qing1 tian1 di4 xian2 。
- shan3 zhou1 zhu3 shuai4 zhong1 qie3 zhen1 ， bu2 dong4 gan1 ge1 wei2 shou3 cheng2 。
- pu2 jin1 zhu3 shuai4 neng2 ji2 bing1 ， qian1 li3 yan4 ran2 wu2 ge1 【 yi1 wu3 】 sheng1 。
- （「 ge1 」， jiang3 xiao4 zuo4 「 quan3 」。
- ） chao2 xie2 bao3 huo4 wu2 ren2 wen4 ， ye4 cha1 jin1 chai1 wei2 du2 xing2 。
- ming2 chao2 you4 guo4 xin1 an1 dong1 ， lu4 shang0 qi3 jiang1 feng2 yi4 weng1 。
- cang1 cang1 mian4 dai4 tai2 xian3 se4 ， yin3 yin3 shen1 cang2 peng2 di2 zhong1 。
- wen4 weng1 ben3 shi4 he2 xiang1 qu3 ？ di3 shi4 han2 tian1 shuang1 lu4 su4 ？（「 shi4 」， xiang4 xiao4 zuo4 「 shi4 」。
- ） lao3 weng1 zan4 qi3 yu4 chen2 ci2 ， que4 zuo4 zhi1 yi2 yang3 tian1 ku1 。
- xiang1 yuan2 ben3 guan4 dong1 ji1 xian4 ， sui4 sui4 geng1 sang1 lin2 jin4 dian4 ； sui4 zhong3 liang2 tian2 er4 bai3 chan2 ， nian2 shu1 hu4 shui4 san1 qian1 【 yi1 liu4 】 wan4 。
- xiao3 gu1 guan4 zhi1 he4 shi1 pao2 ， zhong1 fu4 neng2 chui1 hong2 tian3 fan4 。
- qian1 du4 cang1 xi1 wan4 si1 【 yi1 qi1 】 xiang1 ， huang2 chao2 guo4 hou4 you2 can2 ban4 。
- zi4 cong2 luo4 xia4 tun2 shi1 lü3 ， ri4 ye4 xun2 bing1 ru4 cun1 wu4 ； xia2 zhong1 qiu1 shui3 ba2 qing1 she2 ， qi2 shang4 gao1 feng1 chui1 bai2 hu3 。
- ru4 men2 xia4 ma3 ruo4 xuan2 feng1 ， qing4 shi4 qing1 nang2 ru2 juan3 tu3 。
- jia1 cai2 ji4 jin4 gu3 rou4 li2 ， jin1 ri4 chui2 nian2 yi4 shen1 ku3 。
- yi4 shen1 ku3 xi1 he2 zu2 jie1 ， shan1 zhong1 geng4 you3 qian1 wan4 jia1 ， chao2 ji1 【 yi1 ba1 】 shan1 shang4 xun2 peng2 zi3 ， ye4 su4 shuang1 zhong1 wo4 di2 hua1 ！ qie4 wen2 ci3 fu4 shang1 xin1 yu3 ， jing4 ri4 lan2 gan1 lei4 ru2 yu3 。
- chu1 men2 wei2 jian4 luan4 xiao1 ming2 ， geng4 yu4 dong1 ben1 he2 chu3 suo3 ？
- reng2 wen2 bian4 lu4 zhou1 ju1 jue2 ， you4 dao4 peng2 men2 zi4 xiang1 sha1 ； ye3 se4 tu2 xiao1 zhan4 shi4 hun2 ， he2 jin1 ban4 shi4 yuan1 ren2 xue4 。
- 」 shi4 wen2 you3 ke4 jin1 ling2 zhi4 ， jian4 shuo1 jiang1 nan2 feng1 jing3 yi4 。
- zi4 cong2 da4 kou4 fan4 zhong1 yuan2 ， rong2 ma3 bu4 ceng2 sheng1 si4 bi3 ， zhu1 chu2 qie4 dao4 ruo4 shen2 gong1 ， hui4 ai4 sheng1 ling2 ru2 chi4 zi3 。
- cheng2 hao2 gu4 lu1 jiao4 jin1 tang1 【 yi1 jiu3 】，（ xu2 jun4 yun2 ： bo2 san1 san1 ba1 yi1 、 si1 wu3 ba1 san1 si4 zuo4 「 xiao4 」。
- zuo4 「 jiao4 」 wu4 。
- ） fu4 shui4 ru2 yun2 song4 jun1 lei3 。
- nai4 he2 si4 hai3 jin4 tao1 tao1 ， zhan4 ran2 yi2 jing4 ping2 ru2 di3 。
- bi4 nan2 tu2 wei2 que4 xia4 ren2 ， huai2 an1 que4 xian4 jiang1 nan2 gui3 。
- yuan4 jun1 ju3 zhao4 dong1 fu4 dong1 ， yong3 ci3 chang2 ge1 xian4 xiang4 gong0 。
- （【 yi1 】 dun1 huang2 shi2 shi4 suo3 chu1 《 qin2 fu4 yin2 》 you3 xia4 lie4 jiu3 ge4 xie3 ben3 ：〖 jia3 〗 si1 wu3 si4 qi1 liu4 。
- 〖 yi3 〗 si1 liu4 jiu3 wu3 。
- juan3 mo4 ti2 「 zhen1 ming2 wu3 nian2 〖 jiu3 yi1 jiu3 〗 ji3 mao3 sui4 si4 yue4 shi2 yi1 ri4 dun1 huang2 qun2 jin1 guang1 ming2 si4 xue2 shi4 lang2 an1 you3 sheng4 xie3 qi4 。
- 」 huan2 you3 xie3 shu1 shi1 si4 ju4 ：「 jin1 ri4 xie3 shu1 le0 ， he2 you3 wu3 sheng1 mai4 。
- gao1 dai4 bu4 ke3 de2 ， huan2 shi4 zi4 shen1 zai1 。
- 」〖 bing3 〗 si1 wu3 si4 qi1 qi1 。
- 〖 ding1 〗 bo2 er4 qi1 ○○。
- 〖 wu4 〗 bo2 san1 san1 ba1 yi1 。
- juan3 mo4 ti2 「 tian1 fu4 wu3 nian2 〖 jiu3 ○ wu3 〗 shi2 er4 yue4 shi2 wu3 ri4 dun1 huang2 jun4 jin1 guang1 ming2 si4 xue2 shi4 zhang1 gui1 xie3 。
- 」、〖 ji3 〗 bo2 san1 qi1 ba1 ○。
- juan3 mo4 you3 xie3 shu1 ren2 ti2 ji4 liang3 xing2 。
- yi4 yun2 ：「 xian3 de2 er4 nian2 〖 si4 〗 ding1 si4 sui4 er4 yue4 shi2 qi1 ri4 jiu4 jia1 xue2 shi4 lang2 ma3 fu4 de2 shu1 ji4 」， yi4 yun2 ：「 da4 zhou1 xian3 de2 si4 nian2 〖 jiu3 wu3 qi1 〗 er4 yue4 shi2 jiu3 ri4 xue2 shi4 tong2 er2 ma3 fu4 de2 shu1 ji4 。
- 」〖 geng1 〗 bo2 san1 jiu3 wu3 san1 。
- jin3 cun2 er4 shi2 yi1 xing2 ban4 。
- shu1 fa3 bu4 jia1 。
- 〖 xin1 〗 bo2 san1 jiu3 yi1 ○。
- 〖 ren2 〗 wei4 jian4 。
- jian4 li3 sheng4 duo2 mai4 gei3 ri4 ben3 de0 dun1 huang2 xie3 ben3 tong2 lu4 。
- xian4 zai4 suo3 zhi1 dao4 de0 yi3 you3 shang4 shu4 jiu3 ge4 xie3 ben3 。
- cong2 yi1 jiu3 ○ qi1 nian2 yi3 hou4 ， you3 xu1 duo1 xue2 zhe3 shi3 yong4 zhe4 xie1 cai2 liao4 ， zuo4 le0 bu4 shao3 de0 yan2 jiu1 ， jiao4 kan1 he2 zhu4 shi4 de0 gong1 zuo4 。
- liu2 xiu1 ye4 ）（ tong2 zhi4 de0 《 qin2 fu4 yin2 jiao4 kan1 xu4 ji4 》 yi4 wen2 〖 zai4 《 xue2 yuan2 》 di4 yi1 juan4 di4 qi1 qi1 〗， xiang2 xi4 di4 ji4 shu4 le0 zhe4 xie1 yan2 jiu1 de0 jing1 guo4 ， ye3 bu3 chong1 le0 yi4 xie1 qian2 ren2 de0 jiao4 kan1 。
- zhe4 ci4 xie3 ding4 ， jiu4 shi4 jie2 qu3 shi3 yong4 ta1 de0 xiao4 ji4 de0 。
- 【 er4 】 ji3 ben3 「 ni3 」 zuo4 「 yi2 」。
- 【 san1 】 jia3 ben3 「 qian2 」 zuo4 「 jian4 」， qi2 yu2 ge4 ben3 jie1 zuo4 「 qian2 」。
- 【 si4 】 yi3 ben3 「 ba3 」 zuo4 「 pa4 」。
- ge4 ben3 jie1 zuo4 「 ba3 」， zuo4 「 ba3 」 jiao4 jia1 。
- 【 wu3 】 yi3 ben3 wu4 ben3 「 zou4 」 zuo4 「 zou3 」。
- 【 liu4 】 ge4 ben3 「 yu3 」 zuo4 「 yi4 」， ci3 hou4 ji3 ben3 。
- 【 qi1 】 ge4 ben3 「 sheng1 」 huo4 zuo4 「 shi1 」， bu2 shen4 qing1 chu3 。
- yu2 ceng2 shen3 shi4 ba1 li2 si4 ben3 ， ding1 wu4 liang3 ben3 si4 「 sheng1 」， ji3 geng1 liang3 ben3 zuo4 「 shi1 」。
- zuo4 「 sheng1 」 zhe3 yi4 yi4 jiao4 jia1 。
- yu2 yun2 ：「『 shi1 』 zi4 shi4 。
- 」【 ba1 】「 chen2 chen2 」 juan4 zi0 ben3 xie3 zuo4 「{ shui3 |/ fan2 }{ shui3 |/ fan2 }」 yin1 ci3 duo1 you3 yi2 zuo4 「 fan4 fan4 」 zhe3 ， wu4 。
- 【 jiu3 】 ci3 ju4 huo4 yi2 zuo4 「 yi2 dou4 huang2 jin1 yi4 dou3 su4 」。
- an4 xia4 「 dou4 」 zi4 ying1 zuo4 「 sheng1 」， yin1 xing2 si4 gai3 wu4 。
- ji3 geng1 liang3 ben3 zuo4 「 sheng4 」， ji2 sheng1 zi4 。
- 【 yi1 ○】 ding1 ben3 「 hua2 」 zuo4 「 cui4 」， yi2 shi4 「 cui4 」 zi4 ， yi4 ke3 neng2 wei2 「 hua2 」 zhi1 wu4 zi4 。
- ji3 ben3 zuo4 「 hua1 」， ji2 「 hua2 」 tong2 yin1 zi4 。
- zuo4 「 hua2 」 shi4 。
- 【 yi1 yi1 】「 qiang2 kuang1 」 er4 zi4 bu2 yi4 jie3 。
- ding1 ben3 「 qiang2 」 zuo4 「 chang2 」， ji3 ben3 zuo4 「 heng2 」。
- 「 kuang1 」， yi4 you3 yi2 zuo4 「 kong1 」 zhe3 ， zi4 xing2 bu4 xiang1 jin4 。
- 《 tang2 ma3 jun1 qi3 zao4 xiang4 ji4 》，「 ting2 」 zuo4 「𮞔」 yu3 「 zhu4 」 zi4 xing2 xiang1 jin4 ， ruo4 yi1 ding1 juan4 zuo4 。）

## 注释

## 译文

## 赏析
