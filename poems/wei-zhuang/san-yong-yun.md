---
id: wei-zhuang-san-yong-yun
title: 三用韻
titlePinyin: san1 yong4 yun4
titleSlug: san-yong-yun
author: 韋莊
authorPinyin: wei2 zhuang1
authorSlug: wei-zhuang
dynasty: 唐
dynastyPinyin: tang2
dynastySlug: tang
tags: []
---

## 正文

- 素律初迴馭，商飆暗觸襟。
- 乍傷詩客思，還動旅人心。
- 蟬噪因風斷，鱗遊見鷺沈。
- 笛聲隨晚吹，松韻激遙砧。
- 地覆青袍草，窗橫綠綺琴。
- 煙霄難自致，歲月易相侵。
- 澗柳橫孤彴，巖藤架密陰。
- 瀟湘期釣侶，鄠杜別家林。
- 遺愧虞卿璧，言依季布金。
- 錚鏦聞郢唱，次第發巴音。
- 螢影衝簾落，蟲聲擁砌吟。
- 樓高思共釣，寺遠想同尋。
- 入夜愁難遣，逢秋恨莫任。
- 蝸遊苔徑滑，鶴步翠塘深。
- 莫問榮兼辱，寧論古與今。
- 固窮憐甕牖，感舊惜蒿簪。
- 晚日舒霞綺，遙天倚黛岑。
- 鴛鸞方翽翽，驊驥整駸駸。
- 未化投陂竹，空思出谷禽。
- 感多聊自遣，桑落且閑斟。

## 拼音

- su4 lü4 chu1 hui2 yu4 ， shang1 biao1 an4 chu4 jin1 。
- zha4 shang1 shi1 ke4 si1 ， huan2 dong4 lü3 ren2 xin1 。
- chan2 zao4 yin1 feng1 duan4 ， lin2 you2 jian4 lu4 shen3 。
- di2 sheng1 sui2 wan3 chui1 ， song1 yun4 ji1 yao2 zhen1 。
- di4 fu4 qing1 pao2 cao3 ， chuang1 heng2 lü4 qi3 qin2 。
- yan1 xiao1 nan2 zi4 zhi4 ， sui4 yue4 yi4 xiang1 qin1 。
- jian4 liu3 heng2 gu1 zhuo2 ， yan2 teng2 jia4 mi4 yin1 。
- xiao1 xiang1 qi1 diao4 lü3 ， hu4 du4 bie2 jia1 lin2 。
- yi2 kui4 yu2 qing1 bi4 ， yan2 yi1 ji4 bu4 jin1 。
- zheng1 cong1 wen2 ying3 chang4 ， ci4 di4 fa1 ba1 yin1 。
- ying2 ying3 chong1 lian2 luo4 ， chong2 sheng1 yong1 qi4 yin2 。
- lou2 gao1 si1 gong4 diao4 ， si4 yuan3 xiang3 tong2 xun2 。
- ru4 ye4 chou2 nan2 qian3 ， feng2 qiu1 hen4 mo4 ren4 。
- wo1 you2 tai2 jing4 hua2 ， he4 bu4 cui4 tang2 shen1 。
- mo4 wen4 rong2 jian1 ru3 ， ning2 lun4 gu3 yu3 jin1 。
- gu4 qiong2 lian2 weng4 you3 ， gan3 jiu4 xi1 hao1 zan1 。
- wan3 ri4 shu1 xia2 qi3 ， yao2 tian1 yi3 dai4 cen2 。
- yuan1 luan2 fang1 hui4 hui4 ， hua2 ji4 zheng3 qin1 qin1 。
- wei4 hua4 tou2 bei1 zhu2 ， kong1 si1 chu1 gu3 qin2 。
- gan3 duo1 liao2 zi4 qian3 ， sang1 luo4 qie3 xian2 zhen1 。

## 注释

## 译文

## 赏析
