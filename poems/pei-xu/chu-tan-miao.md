---
id: pei-xu-chu-tan-miao
title: 儲潭廟
titlePinyin: chu3 tan2 miao4
titleSlug: chu-tan-miao
author: 裴諝
authorPinyin: pei2 xu1
authorSlug: pei-xu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 江水上源急如箭，潭北轉急令目眩。
- 中間十里澄漫漫，龍蛇若見若不見。
- 老農老圃望天語，儲潭之神可致雨。
- 質明齋服躬往奠，牢醴豐潔精誠舉。
- 女巫紛紛堂下儛，色似授兮意似與。
- 雲在山兮風在林，風雲忽起潭更深。
- 氣霾祠宇連江陰，朝日不復照翠岑。
- 迴溪口兮櫂清流，好風帶雨送到州。
- 吏人雨立喜再拜，神兮靈兮如獻酬。
- 城上樓兮危架空，登四望兮暗濛濛。
- 不知兮千萬里，惠澤願兮與之同。
- 我有言兮報匪徐，車騎復往禮如初。
- 高垣墉兮大其門，灑掃丹雘壯神居。
- 使過廟者之加敬，酒食貨財而有餘。
- 神兮靈，神兮靈，匪享慢，享克誠。

## 拼音

- jiang1 shui3 shang4 yuan2 ji2 ru2 jian4 ， tan2 bei3 zhuan3 ji2 ling4 mu4 xuan4 。
- zhong1 jian4 shi2 li3 cheng2 man4 man4 ， long2 she2 ruo4 jian4 ruo4 bu2 jian4 。
- lao3 nong2 lao3 pu3 wang4 tian1 yu3 ， chu3 tan2 zhi1 shen2 ke3 zhi4 yu3 。
- zhi4 ming2 zhai1 fu2 gong1 wang3 dian4 ， lao2 li3 feng1 jie2 jing1 cheng2 ju3 。
- nü3 wu1 fen1 fen1 tang2 xia4 wu3 ， se4 si4 shou4 xi1 yi4 si4 yu3 。
- yun2 zai4 shan1 xi1 feng1 zai4 lin2 ， feng1 yun2 hu1 qi3 tan2 geng4 shen1 。
- qi4 mai2 ci2 yu3 lian2 jiang1 yin1 ， zhao1 ri4 bu2 fu4 zhao4 cui4 cen2 。
- hui2 xi1 kou3 xi1 zhao4 qing1 liu2 ， hao3 feng1 dai4 yu3 song4 dao4 zhou1 。
- li4 ren2 yu3 li4 xi3 zai4 bai4 ， shen2 xi1 ling2 xi1 ru2 xian4 chou2 。
- cheng2 shang4 lou2 xi1 wei1 jia4 kong1 ， deng1 si4 wang4 xi1 an4 meng2 meng2 。
- bu4 zhi1 xi1 qian1 wan4 li3 ， hui4 ze2 yuan4 xi1 yu3 zhi1 tong2 。
- wo3 you3 yan2 xi1 bao4 fei3 xu2 ， ju1 qi2 fu4 wang3 li3 ru2 chu1 。
- gao1 yuan2 yong1 xi1 da4 qi2 men2 ， sa3 sao3 dan1 huo4 zhuang4 shen2 ju1 。
- shi3 guo4 miao4 zhe3 zhi1 jia1 jing4 ， jiu3 shi2 huo4 cai2 er2 you3 yu2 。
- shen2 xi1 ling2 ， shen2 xi1 ling2 ， fei3 xiang3 man4 ， xiang3 ke4 cheng2 。

## 注释

## 译文

## 赏析
