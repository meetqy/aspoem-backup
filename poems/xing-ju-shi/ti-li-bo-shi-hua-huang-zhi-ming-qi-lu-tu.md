---
id: xing-ju-shi-ti-li-bo-shi-hua-huang-zhi-ming-qi-lu-tu
title: 題李伯時畫黄知命騎馿圖
titlePinyin: ti2 li3 bo2 shi2 hua4 huang2 zhi1 ming4 qi2 lu2 tu2
titleSlug: ti-li-bo-shi-hua-huang-zhi-ming-qi-lu-tu
author: 邢居實
authorPinyin: xing2 ju1 shi2
authorSlug: xing-ju-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 長安城頭烏夜棲，長安道上行人稀。
- 浮雲卷盡暮天碧，但見明月流清輝。
- 君獨騎馿向何處，頭上倒著白接䍦。
- 長吟搔首望明月，不學山翁醉似泥。
- 到得城中燈火鬧，小兒拍手攔街笑。
- 道傍觀者那得知，相逢疑是商山皓。
- 龍眠居士畫無比，摇毫弄筆長風起。
- 酒酣閉目望窮途，紙上軒昂無乃似。
- 君不學長安游俠誇年少，臂鷹挾彈章臺道。
- 君不能提携長劍取靈武，指揮猛士驅貔虎。
- 胡爲脚踏梁宋塵，終日飄飄無定所。
- 武陵桃源春欲暮，白水青山起烟霧。
- 竹杖芒鞋歸去來，頭巾任掛三花樹。

## 拼音

- chang2 an1 cheng2 tou2 wu1 ye4 qi1 ， chang2 an1 dao4 shang4 xing2 ren2 xi1 。
- fu2 yun2 juan4 jin4 mu4 tian1 bi4 ， dan4 jian4 ming2 yue4 liu2 qing1 hui1 。
- jun1 du2 qi2 lu2 xiang4 he2 chu3 ， tou2 shang4 dao3 zhu4 bai2 jie1 䍦。
- chang2 yin2 sao1 shou3 wang4 ming2 yue4 ， bu4 xue2 shan1 weng1 zui4 si4 ni2 。
- dao4 de2 cheng2 zhong1 deng1 huo3 nao4 ， xiao3 er2 pai1 shou3 lan2 jie1 xiao4 。
- dao4 bang4 guan1 zhe3 na4 de2 zhi1 ， xiang1 feng2 yi2 shi4 shang1 shan1 hao4 。
- long2 mian2 ju1 shi4 hua4 wu2 bi3 ， yao2 hao2 nong4 bi3 chang2 feng1 qi3 。
- jiu3 han1 bi4 mu4 wang4 qiong2 tu2 ， zhi3 shang4 xuan1 ang2 wu2 nai3 si4 。
- jun1 bu4 xue2 chang2 an1 you2 xia2 kua1 nian2 shao4 ， bi4 ying1 xie2 dan4 zhang1 tai2 dao4 。
- jun1 bu4 neng2 ti2 xie2 chang2 jian4 qu3 ling2 wu3 ， zhi3 hui1 meng3 shi4 qu1 pi2 hu3 。
- hu2 wei2 jiao3 ta4 liang2 song4 chen2 ， zhong1 ri4 piao1 piao1 wu2 ding4 suo3 。
- wu3 ling2 tao2 yuan2 chun1 yu4 mu4 ， bai2 shui3 qing1 shan1 qi3 yan1 wu4 。
- zhu2 zhang4 mang2 xie2 gui1 qu4 lai2 ， tou2 jin1 ren4 gua4 san1 hua1 shu4 。

## 注释

## 译文

## 赏析
