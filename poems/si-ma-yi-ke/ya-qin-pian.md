---
id: si-ma-yi-ke-ya-qin-pian
title: 雅琴篇
titlePinyin: ya3 qin2 pian1
titleSlug: ya-qin-pian
author: 司馬逸客
authorPinyin: si1 ma3 yi4 ke4
authorSlug: si-ma-yi-ke
dynasty: 唐
dynastyPinyin: tang2
dynastySlug: tang
tags: []
---

## 正文

- 亭亭嶧陽樹，落落千萬尋。
- 獨抱出雲節，孤生不作林。
- 影搖綠波水，彩絢丹霞岑。
- 直幹思有託，雅志期所任。
- 匠者果留盼，雕斵爲雅琴。
- 文以楚山玉，錯以昆吾金。
- 虬鳳吐奇狀，商徵含清音。
- 清音雅調感君子，一撫一弄懷知己。
- 不知鍾期百年餘，還憶朝朝幾千里。
- 馬卿臺上應蕪沒，阮籍帷前空已矣。
- 山情水意君不知，拂匣調弦爲誰理。
- 調弦拂匣倍含情，況復空山秋月明。
- 隴水悲風已嗚咽，離鵾別鶴更淒清。
- 將軍塞外多奇操，中散林間有正聲。
- 正聲諧風雅，欲竟此曲誰知者。
- 自言幽隱乏先容，不道人物知音寡。
- 誰能一奏和天地，誰能再撫歡朝野。
- 朝野歡娛樂未央，車馬駢闐盛彩章。
- 歲歲汾川事簫鼓，朝朝伊水聽笙簧。
- 窈窕樓臺臨上路，妖嬈歌舞出平陽。
- 彈弦本自稱仁祖，吹管由來許季長。
- 猶憐雅歌淡無味，淥水白雲誰相貴。
- 還將逸詞賞幽心，不覺繁聲論遠意。
- 傳聞帝樂奏鈞天，儻冀微躬備五弦。
- 願持東武宮商韻，長奉南熏億萬年。

## 拼音

- ting2 ting2 yi4 yang2 shu4 ， luo4 luo4 qian1 wan4 xun2 。
- du2 bao4 chu1 yun2 jie2 ， gu1 sheng1 bu2 zuo4 lin2 。
- ying3 yao2 lü4 bo1 shui3 ， cai3 xuan4 dan1 xia2 cen2 。
- zhi2 gan4 si1 you3 tuo1 ， ya3 zhi4 qi1 suo3 ren4 。
- jiang4 zhe3 guo3 liu2 pan4 ， diao1 zhuo2 wei2 ya3 qin2 。
- wen2 yi3 chu3 shan1 yu4 ， cuo4 yi3 kun1 wu2 jin1 。
- qiu2 feng4 tu3 qi2 zhuang4 ， shang1 zhi3 han2 qing1 yin1 。
- qing1 yin1 ya3 diao4 gan3 jun1 zi3 ， yi4 fu3 yi2 nong4 huai2 zhi1 ji3 。
- bu4 zhi1 zhong1 qi1 bai3 nian2 yu2 ， huan2 yi4 zhao1 zhao1 ji1 qian1 li3 。
- ma3 qing1 tai2 shang4 ying1 wu2 mei2 ， ruan3 ji2 wei2 qian2 kong1 yi3 yi3 。
- shan1 qing2 shui3 yi4 jun1 bu4 zhi1 ， fu2 xia2 diao4 xian2 wei2 shui2 li3 。
- diao4 xian2 fu2 xia2 bei4 han2 qing2 ， kuang4 fu4 kong1 shan1 qiu1 yue4 ming2 。
- long3 shui3 bei1 feng1 yi3 wu1 yan4 ， li2 kun1 bie2 he4 geng4 qi1 qing1 。
- jiang1 jun1 sai4 wai4 duo1 qi2 cao1 ， zhong1 san4 lin2 jian4 you3 zheng4 sheng1 。
- zheng4 sheng1 xie2 feng1 ya3 ， yu4 jing4 ci3 qu3 shui2 zhi1 zhe3 。
- zi4 yan2 you1 yin3 fa2 xian1 rong2 ， bu2 dao4 ren2 wu4 zhi1 yin1 gua3 。
- shui2 neng2 yi2 zou4 he2 tian1 di4 ， shui2 neng2 zai4 fu3 huan1 chao2 ye3 。
- chao2 ye3 huan1 yu2 le4 wei4 yang1 ， ju1 ma3 pian2 tian2 sheng4 cai3 zhang1 。
- sui4 sui4 fen2 chuan1 shi4 xiao1 gu3 ， zhao1 zhao1 yi1 shui3 ting1 sheng1 huang2 。
- yao3 tiao3 lou2 tai2 lin2 shang4 lu4 ， yao1 rao2 ge1 wu3 chu1 ping2 yang2 。
- dan4 xian2 ben3 zi4 cheng1 ren2 zu3 ， chui1 guan3 you2 lai2 xu1 ji4 chang2 。
- you2 lian2 ya3 ge1 dan4 wu2 wei4 ， lu4 shui3 bai2 yun2 shui2 xiang1 gui4 。
- huan2 jiang1 yi4 ci2 shang3 you1 xin1 ， bu4 jue2 fan2 sheng1 lun4 yuan3 yi4 。
- chuan2 wen2 di4 le4 zou4 jun1 tian1 ， tang3 ji4 wei1 gong1 bei4 wu3 xian2 。
- yuan4 chi2 dong1 wu3 gong1 shang1 yun4 ， chang2 feng4 nan2 xun1 yi4 wan4 nian2 。

## 注释

## 译文

## 赏析
