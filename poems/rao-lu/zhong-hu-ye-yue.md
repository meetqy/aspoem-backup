---
id: rao-lu-zhong-hu-ye-yue
title: 重湖夜月
titlePinyin: zhong4 hu2 ye4 yue4
titleSlug: zhong-hu-ye-yue
author: 饒魯
authorPinyin: rao2 lu3
authorSlug: rao-lu
dynasty: 宋
dynastyPinyin: song4
dynastySlug: song
tags: []
---

## 正文

- 昔聞放翁歌鏡湖，船尾有酒船頭書。
- 又聞鑑湖賜賀老，剡川一曲春風好。
- 番陽之東有重湖，風光與此真不殊。
- 澄波湛湛秋瑩潔，碧月一片沈冰壺。
- 彩舟蕩漾摇畫槳，上下天光映虛幌。
- 踏歌搥鼓樂者誰，武陵樵客來湖上。
- 賦詩橫槊何英雄，氣概或誇前兩翁。
- 我思此景勞夢寐，東望咄咄徒書空。

## 拼音

- xi1 wen2 fang4 weng1 ge1 jing4 hu2 ， chuan2 wei3 you3 jiu3 chuan2 tou2 shu1 。
- you4 wen2 jian4 hu2 ci4 he4 lao3 ， yan3 chuan1 yi4 qu3 chun1 feng1 hao3 。
- fan1 yang2 zhi1 dong1 you3 zhong4 hu2 ， feng1 guang1 yu3 ci3 zhen1 bu4 shu1 。
- cheng2 bo1 zhan4 zhan4 qiu1 ying2 jie2 ， bi4 yue4 yi2 pian4 shen3 bing1 hu2 。
- cai3 zhou1 dang4 yang4 yao2 hua4 jiang3 ， shang4 xia4 tian1 guang1 ying4 xu1 huang3 。
- ta4 ge1 chui2 gu3 le4 zhe3 shui2 ， wu3 ling2 qiao2 ke4 lai2 hu2 shang4 。
- fu4 shi1 heng2 shuo4 he2 ying1 xiong2 ， qi4 gai4 huo4 kua1 qian2 liang3 weng1 。
- wo3 si1 ci3 jing3 lao2 meng4 mei4 ， dong1 wang4 duo1 duo1 tu2 shu1 kong1 。

## 注释

## 译文

## 赏析
