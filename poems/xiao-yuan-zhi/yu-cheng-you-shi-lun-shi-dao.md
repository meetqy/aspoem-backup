---
id: xiao-yuan-zhi-yu-cheng-you-shi-lun-shi-dao
title: 與程右史論詩道
titlePinyin: yu3 cheng2 you4 shi3 lun4 shi1 dao4
titleSlug: yu-cheng-you-shi-lun-shi-dao
author: 蕭元之
authorPinyin: xiao1 yuan2 zhi1
authorSlug: xiao-yuan-zhi
dynasty: 宋
dynastyPinyin: song4
dynastySlug: song
tags: []
---

## 正文

- 我嘗論詩始，其道最希夷。
- 神工裂渾沌，聲音相雄雌。
- 物理何鉅細，人性無妍媸。
- 當其天真發，各鳴志所之。
- 斯民樸未散，粹如玉不疵。
- 老穉壤衢日，君臣賡歌時。
- 下逮雅頌作，間列民風熙。
- 怡愉且密勿，和厚無澆漓。
- 固經聖人擇，要匪古義虧。
- 屈宋變賦體，蘇李五字詩。
- 七字追迅電，陶謝縈寒漪。
- 雖各騁逸思，猶如觀尊彜。
- 但有奇古意，了非斧鑿姿。
- 傷心玉臺後，巧麗爭紛披。
- 雕鎪以爲工，叫噪以爲奇。
- 詩乃一技爾，那復古道爲。
- 有唐李與杜，切切哀其衰。
- 稍欲復古作，便覺騷些遺。
- 後人好異論，鹹酸各行私。
- 白以詭見斥，甫以樸見嗤。
- 那知托奧妙，中有真趣怡。
- 昧昧作者流，行行信且疑。
- 我嘗任胸臆，謂自唐無詩。
- 山川或登覽，朋友或聚離。
- 頗以悲喜意，吐作蹇復辭。
- 豈有肩古作，聊欲支傾欹。
- 子雲不可待，賞者又復誰。
- 所以拜壇下，儻令佐鼓旗。
- 庶幾皇甫謐，猶能知左思。

## 拼音

- wo3 chang2 lun4 shi1 shi3 ， qi2 dao4 zui4 xi1 yi2 。
- shen2 gong1 lie4 hun2 dun4 ， sheng1 yin1 xiang1 xiong2 ci2 。
- wu4 li3 he2 ju4 xi4 ， ren2 xing4 wu2 yan2 chi1 。
- dang1 qi2 tian1 zhen1 fa1 ， ge4 ming2 zhi4 suo3 zhi1 。
- si1 min2 pu3 wei4 san4 ， cui4 ru2 yu4 bu4 ci1 。
- lao3 zhi4 rang3 qu2 ri4 ， jun1 chen2 geng1 ge1 shi2 。
- xia4 dai3 ya3 song4 zuo4 ， jian4 lie4 min2 feng1 xi1 。
- yi2 yu2 qie3 mi4 wu4 ， he2 hou4 wu2 jiao1 li2 。
- gu4 jing1 sheng4 ren2 ze2 ， yao4 fei3 gu3 yi4 kui1 。
- qu1 song4 bian4 fu4 ti3 ， su1 li3 wu3 zi4 shi1 。
- qi1 zi4 zhui1 xun4 dian4 ， tao2 xie4 ying2 han2 yi1 。
- sui1 ge4 cheng3 yi4 si1 ， you2 ru2 guan1 zun1 yi2 。
- dan4 you3 qi2 gu3 yi4 ， liao3 fei1 fu3 zao2 zi1 。
- shang1 xin1 yu4 tai2 hou4 ， qiao3 li2 zheng1 fen1 pi1 。
- diao1 sou1 yi3 wei2 gong1 ， jiao4 zao4 yi3 wei2 qi2 。
- shi1 nai3 yi2 ji4 er3 ， na4 fu4 gu3 dao4 wei2 。
- you3 tang2 li3 yu3 du4 ， qie4 qie4 ai1 qi2 shuai1 。
- shao1 yu4 fu4 gu3 zuo4 ， bian4 jue2 sao1 xie1 yi2 。
- hou4 ren2 hao3 yi4 lun4 ， xian2 suan1 ge4 hang2 si1 。
- bai2 yi3 gui3 jian4 chi4 ， fu3 yi3 pu3 jian4 chi1 。
- na4 zhi1 tuo1 ao4 miao4 ， zhong1 you3 zhen1 qu4 yi2 。
- mei4 mei4 zuo4 zhe3 liu2 ， hang2 hang2 xin4 qie3 yi2 。
- wo3 chang2 ren4 xiong1 yi4 ， wei4 zi4 tang2 wu2 shi1 。
- shan1 chuan1 huo4 deng1 lan3 ， peng2 you0 huo4 ju4 li2 。
- po1 yi3 bei1 xi3 yi4 ， tu3 zuo4 jian3 fu4 ci2 。
- qi3 you3 jian1 gu3 zuo4 ， liao2 yu4 zhi1 qing1 qi1 。
- zi3 yun2 bu4 ke3 dai4 ， shang3 zhe3 you4 fu4 shui2 。
- suo3 yi3 bai4 tan2 xia4 ， tang3 ling4 zuo3 gu3 qi2 。
- shu4 ji1 huang2 fu3 mi4 ， you2 neng2 zhi1 zuo3 si1 。

## 注释

## 译文

## 赏析
