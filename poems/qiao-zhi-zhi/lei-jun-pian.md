---
id: qiao-zhi-zhi-lei-jun-pian
title: 羸駿篇
titlePinyin: lei2 jun4 pian1
titleSlug: lei-jun-pian
author: 喬知之
authorPinyin: qiao2 zhi1 zhi1
authorSlug: qiao-zhi-zhi
dynasty: 唐
dynastyPinyin: tang2
dynastySlug: tang
tags: []
---

## 正文

- 噴玉長鳴西北來，自言當代是龍媒。
- 萬里鐵關行入貢，九重金闕爲君開。
- 蹀躞朝馳過上苑，䟃𧽼暝走發章臺。
- 玉勒金鞍荷裝飾，路傍觀者無窮極。
- 小山桂樹比權奇，上林桃花況顏色。
- 忽聞天將出龍沙，漢主持將駕鼓車。
- 去去山川勞日夜，遙遙關塞斷煙霞。
- 山川關塞十年征，汗血流離赴月營。
- 肌膚銷遠道，膂力盡長城。
- 長城日夕苦風霜，中有連年百戰場。
- 搖珂嚙勒金羈盡，爭鋒足頓鐵菱傷。
- 垂耳罷輕齎，棄置在寒谿。
- 大宛蒲海北，滇壑雋崖西。
- 沙平留緩步，路遠闇頻嘶。
- 從來力盡君須棄，何必尋途我已迷。
- 歲歲年年奔遠道，朝朝暮暮催疲老。
- 扣冰晨飲黃河源，拂雪夜食天山草。
- 楚水澶谿征戰事，吳塞烏江辛苦地。
- 持來報主不辭勞，宿昔立功非重利。
- 丹心素節本無求，長鳴向君君不留。
- 祗應澶漫歸田里，萬里低昂任生死。
- 君王倘若不見遺，白骨黃金猶可市。

## 拼音

- pen1 yu4 chang2 ming2 xi1 bei3 lai2 ， zi4 yan2 dang1 dai4 shi4 long2 mei2 。
- wan4 li3 tie3 guan1 xing2 ru4 gong4 ， jiu3 chong2 jin1 que4 wei2 jun1 kai1 。
- die2 xie4 chao2 chi2 guo4 shang4 yuan4 ，䟃𧽼 ming2 zou3 fa1 zhang1 tai2 。
- yu4 le4 jin1 an1 he2 zhuang1 shi4 ， lu4 bang4 guan1 zhe3 wu2 qiong2 ji2 。
- xiao3 shan1 gui4 shu4 bi3 quan2 qi2 ， shang4 lin2 tao2 hua1 kuang4 yan2 se4 。
- hu1 wen2 tian1 jiang1 chu1 long2 sha1 ， han4 zhu3 chi2 jiang1 jia4 gu3 ju1 。
- qu4 qu4 shan1 chuan1 lao2 ri4 ye4 ， yao2 yao2 guan1 sai1 duan4 yan1 xia2 。
- shan1 chuan1 guan1 sai1 shi2 nian2 zheng1 ， han4 xue4 liu2 li2 fu4 yue4 ying2 。
- ji1 fu1 xiao1 yuan3 dao4 ， lü3 li4 jin4 chang2 cheng2 。
- chang2 cheng2 ri4 xi1 ku3 feng1 shuang1 ， zhong1 you3 lian2 nian2 bai3 zhan4 chang3 。
- yao2 ke1 nie4 le4 jin1 ji1 jin4 ， zheng1 feng1 zu2 dun4 tie3 ling2 shang1 。
- chui2 er3 ba4 qing1 ji1 ， qi4 zhi4 zai4 han2 xi1 。
- da4 wan3 pu2 hai3 bei3 ， dian1 he4 jun4 ya2 xi1 。
- sha1 ping2 liu2 huan3 bu4 ， lu4 yuan3 an4 bin1 si1 。
- cong2 lai2 li4 jin4 jun1 xu1 qi4 ， he2 bi4 xun2 tu2 wo3 yi3 mi2 。
- sui4 sui4 nian2 nian2 ben1 yuan3 dao4 ， zhao1 zhao1 mu4 mu4 cui1 pi2 lao3 。
- kou4 bing1 chen2 yin3 huang2 he2 yuan2 ， fu2 xue3 ye4 shi2 tian1 shan1 cao3 。
- chu3 shui3 chan2 xi1 zheng1 zhan4 shi4 ， wu2 sai1 wu1 jiang1 xin1 ku3 di4 。
- chi2 lai2 bao4 zhu3 bu4 ci2 lao2 ， su4 xi1 li4 gong1 fei1 zhong4 li4 。
- dan1 xin1 su4 jie2 ben3 wu2 qiu2 ， chang2 ming2 xiang4 jun1 jun1 bu4 liu2 。
- zhi1 ying1 chan2 man4 gui1 tian2 li3 ， wan4 li3 di1 ang2 ren4 sheng1 si3 。
- jun1 wang2 tang3 ruo4 bu2 jian4 yi2 ， bai2 gu3 huang2 jin1 you2 ke3 shi4 。

## 注释

## 译文

## 赏析
