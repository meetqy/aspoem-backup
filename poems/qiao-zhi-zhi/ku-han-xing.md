---
id: qiao-zhi-zhi-ku-han-xing
title: 苦寒行
titlePinyin: ku3 han2 xing2
titleSlug: ku-han-xing
author: 喬知之
authorPinyin: qiao2 zhi1 zhi1
authorSlug: qiao-zhi-zhi
dynasty: 唐
dynastyPinyin: tang2
dynastySlug: tang
tags: []
---

## 正文

- 胡天夜清迥，孤雲獨飄颺。
- 遙裔出鴈關，逶迤含晶光。
- 陰陵久裴回，幽都無多陽。
- 初寒凍巨海，殺氣流大荒。
- 朔馬飲寒冰，行子履胡霜。
- 路有從役倦，臥死黃沙場。
- 羈旅因相依，慟之淚霑裳。
- 由來從軍行，賞存不賞亡。
- 亡者誠已矣，徒令存者傷。

## 拼音

- hu2 tian1 ye4 qing1 jiong3 ， gu1 yun2 du2 piao1 yang2 。
- yao2 yi4 chu1 yan4 guan1 ， wei1 yi2 han2 jing1 guang1 。
- yin1 ling2 jiu3 pei2 hui2 ， you1 dou1 wu2 duo1 yang2 。
- chu1 han2 dong4 ju4 hai3 ， sha1 qi4 liu2 da4 huang1 。
- shuo4 ma3 yin3 han2 bing1 ， xing2 zi3 lü3 hu2 shuang1 。
- lu4 you3 cong2 yi4 juan4 ， wo4 si3 huang2 sha1 chang3 。
- ji1 lü3 yin1 xiang1 yi1 ， tong4 zhi1 lei4 zhan1 shang0 。
- you2 lai2 cong2 jun1 xing2 ， shang3 cun2 bu4 shang3 wang2 。
- wang2 zhe3 cheng2 yi3 yi3 ， tu2 ling4 cun2 zhe3 shang1 。

## 注释

## 译文

## 赏析
