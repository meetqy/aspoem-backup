---
id: qiao-zhi-zhi-ding-qing-pian
title: 定情篇
titlePinyin: ding4 qing2 pian1
titleSlug: ding-qing-pian
author: 喬知之
authorPinyin: qiao2 zhi1 zhi1
authorSlug: qiao-zhi-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 共君結新婚，歲寒心未卜。
- 相與遊春園，各隨情所逐。
- 君愛菖蒲花，妾感苦寒竹。
- 菖花多豔姿，寒竹有貞葉。
- 此時妾比君，君心不如妾。
- 簪玉步河堤，妖韶援綠荑。
- 鳧鴈將子遊，鶯燕從雙栖。
- 君念春光好，妾向春光啼。
- 君時不得意，棄妾還金閨。
- 結言本同心，悲歡何未齊。
- 怨咽前致辭，願得申所悲。
- 人間丈夫易，世路婦難爲。
- 始如經天月，終若流星馳。
- 天月相終始，流星無定期。
- 長信佳麗人，失意非蛾眉。
- 廬江小吏婦，非關織作遲。
- 本願長相對，今已長相思。
- 復有遊宦子，結援從梁陳。
- 燕居崇三朝，去來歷九春。
- 誓心妾終始，蠶桑奉所親。
- 歸願未克從，黃金贈路人。
- 潔婦懷明義，從泛河之津。
- 于今千萬年，誰當問水濱。
- 更憶娼家樓，夫婿事封侯。
- 去時恩灼灼，去罷心悠悠。
- 不憐妾歲【晏】，十載隴西頭。
- 以茲常惕惕，百慮恆盈積。
- 由來共結褵，幾人同匪石。
- 故歲雕梁燕，雙去今來隻。
- 今日玉庭梅，朝紅暮成碧。
- 碧榮始芬敷，黃葉已淅瀝。
- 何用念芳春，芳春有流易。
- 何用重歡娛，歡娛俄戚戚。
- 家本巫山陽，歸去路何長。
- 敘言情未盡，採菉已盈筐。
- 桑榆日及景，物色盈高岡。
- 下有碧流水，上有丹桂香。
- 桂花不須折，碧流清且潔。
- 贈君比芳菲，愛惠常不歇。
- 贈君比潺湲，相思無斷絕。
- 妾有秦家鏡，寶匣裝珠璣。
- 鑑來年二八，不記易陰暉。
- 妾無光寂寂，委照影依依。
- 今日持爲贈，相識莫相違。

## 拼音

- gong4 jun1 jie2 xin1 hun1 ， sui4 han2 xin1 wei4 bu3 。
- xiang1 yu3 you2 chun1 yuan2 ， ge4 sui2 qing2 suo3 zhu2 。
- jun1 ai4 chang1 pu2 hua1 ， qie4 gan3 ku3 han2 zhu2 。
- chang1 hua1 duo1 yan4 zi1 ， han2 zhu2 you3 zhen1 ye4 。
- ci3 shi2 qie4 bi3 jun1 ， jun1 xin1 bu4 ru2 qie4 。
- zan1 yu4 bu4 he2 di1 ， yao1 shao2 yuan2 lü4 yi2 。
- fu2 yan4 jiang1 zi3 you2 ， ying1 yan4 cong2 shuang1 qi1 。
- jun1 nian4 chun1 guang1 hao3 ， qie4 xiang4 chun1 guang1 ti2 。
- jun1 shi2 bu4 de2 yi4 ， qi4 qie4 huan2 jin1 gui1 。
- jie2 yan2 ben3 tong2 xin1 ， bei1 huan1 he2 wei4 qi2 。
- yuan4 yan4 qian2 zhi4 ci2 ， yuan4 de2 shen1 suo3 bei1 。
- ren2 jian4 zhang4 fu0 yi4 ， shi4 lu4 fu4 nan2 wei2 。
- shi3 ru2 jing1 tian1 yue4 ， zhong1 ruo4 liu2 xing1 chi2 。
- tian1 yue4 xiang4 zhong1 shi3 ， liu2 xing1 wu2 ding4 qi1 。
- chang2 xin4 jia1 li2 ren2 ， shi1 yi4 fei1 e2 mei2 。
- lu2 jiang1 xiao3 li4 fu4 ， fei1 guan1 zhi1 zuo4 chi2 。
- ben3 yuan4 chang2 xiang1 dui4 ， jin1 yi3 chang2 xiang1 si1 。
- fu4 you3 you2 huan4 zi3 ， jie2 yuan2 cong2 liang2 chen2 。
- yan4 ju1 chong2 san1 zhao1 ， qu4 lai2 li4 jiu3 chun1 。
- shi4 xin1 qie4 zhong1 shi3 ， can2 sang1 feng4 suo3 qin1 。
- gui1 yuan4 wei4 ke4 cong2 ， huang2 jin1 zeng4 lu4 ren2 。
- jie2 fu4 huai2 ming2 yi4 ， cong2 fan4 he2 zhi1 jin1 。
- yu2 jin1 qian1 wan4 nian2 ， shui2 dang1 wen4 shui3 bin1 。
- geng4 yi4 chang1 jia1 lou2 ， fu1 xu4 shi4 feng1 hou2 。
- qu4 shi2 en1 zhuo2 zhuo2 ， qu4 ba4 xin1 you1 you1 。
- bu4 lian2 qie4 sui4 【 yan4 】， shi2 zai4 long3 xi1 tou2 。
- yi3 zi1 chang2 ti4 ti4 ， bai3 lü4 heng2 ying2 ji1 。
- you2 lai2 gong4 jie2 li2 ， ji1 ren2 tong2 fei3 shi2 。
- gu4 sui4 diao1 liang2 yan4 ， shuang1 qu4 jin1 lai2 zhi1 。
- jin1 ri4 yu4 ting2 mei2 ， chao2 hong2 mu4 cheng2 bi4 。
- bi4 rong2 shi3 fen1 fu1 ， huang2 ye4 yi3 xi1 li4 。
- he2 yong4 nian4 fang1 chun1 ， fang1 chun1 you3 liu2 yi4 。
- he2 yong4 zhong4 huan1 yu2 ， huan1 yu2 e2 qi1 qi1 。
- jia1 ben3 wu1 shan1 yang2 ， gui1 qu4 lu4 he2 chang2 。
- xu4 yan2 qing2 wei4 jin4 ， cai3 lu4 yi3 ying2 kuang1 。
- sang1 yu2 ri4 ji2 jing3 ， wu4 se4 ying2 gao1 gang1 。
- xia4 you3 bi4 liu2 shui3 ， shang4 you3 dan1 gui4 xiang1 。
- gui4 hua1 bu4 xu1 zhe2 ， bi4 liu2 qing1 qie3 jie2 。
- zeng4 jun1 bi3 fang1 fei1 ， ai4 hui4 chang2 bu4 xie1 。
- zeng4 jun1 bi3 chan2 yuan2 ， xiang1 si1 wu2 duan4 jue2 。
- qie4 you3 qin2 jia1 jing4 ， bao3 xia2 zhuang1 zhu1 ji1 。
- jian4 lai2 nian2 er4 ba1 ， bu2 ji4 yi4 yin1 hui1 。
- qie4 wu2 guang1 ji4 ji4 ， wei3 zhao4 ying3 yi1 yi1 。
- jin1 ri4 chi2 wei2 zeng4 ， xiang1 shi2 mo4 xiang1 wei2 。

## 注释

## 译文

## 赏析
