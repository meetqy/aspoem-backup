---
id: jiao-qian-zhi-jin-ci-jun-yi-she-ren-ji-ti-hui-shan-cui-lu-ting-yun
title: 謹次君倚舍人寄題惠山翠麓亭韻
titlePinyin: jin3 ci4 jun1 yi3 she4 ren2 ji4 ti2 hui4 shan1 cui4 lu4 ting2 yun4
titleSlug: jin-ci-jun-yi-she-ren-ji-ti-hui-shan-cui-lu-ting-yun
author: 焦千之
authorPinyin: jiao1 qian1 zhi1
authorSlug: jiao-qian-zhi
dynasty: 宋
dynastyPinyin: song4
dynastySlug: song
tags: []
---

## 正文

- 余愛茲山昔屢遊，回環氣象冷清幽。
- 茂林滃鬱疊蒼翠，宴坐瀟灑風颼飀。
- 密甃積蘚迸泉眼，飛翬比翼參雲頭。
- 逕邊誰開青步障，客來共泛紫玉甌。
- 每思乘興可獨往，塵纓未濯莫我留。
- 勝處盡至心未厭，健步歷覽勢挾輈。
- 平生趣向與時背，泉石夙志略已酬。
- 茲山獨以泉品貴，乃得嘉名傳九州。
- 譬人其中貴有物，源深混混難窮搜。
- 支公此去久愈愛，自我佳句忘百憂。
- 忽蒙遠寄煮巖壑，而我方欲千里求。
- 願公早見疑蛇解，急詔當應易剡丹。

## 拼音

- yu2 ai4 zi1 shan1 xi1 lü3 you2 ， hui2 huan2 qi4 xiang4 leng3 qing1 you1 。
- mao4 lin2 weng3 yu4 die2 cang1 cui4 ， yan4 zuo4 xiao1 sa3 feng1 sou1 liu2 。
- mi4 zhou4 ji1 xian3 beng4 quan2 yan3 ， fei1 hui1 bi3 yi4 can1 yun2 tou2 。
- jing4 bian1 shui2 kai1 qing1 bu4 zhang4 ， ke4 lai2 gong4 fan4 zi3 yu4 ou1 。
- mei3 si1 cheng2 xing1 ke3 du2 wang3 ， chen2 ying1 wei4 zhuo2 mo4 wo3 liu2 。
- sheng4 chu3 jin4 zhi4 xin1 wei4 yan4 ， jian4 bu4 li4 lan3 shi4 xie2 zhou1 。
- ping2 sheng1 qu4 xiang4 yu3 shi2 bei4 ， quan2 shi2 su4 zhi4 lüe4 yi3 chou2 。
- zi1 shan1 du2 yi3 quan2 pin3 gui4 ， nai3 de2 jia1 ming2 chuan2 jiu3 zhou1 。
- pi4 ren2 qi2 zhong1 gui4 you3 wu4 ， yuan2 shen1 hun4 hun4 nan2 qiong2 sou1 。
- zhi1 gong1 ci3 qu4 jiu3 yu4 ai4 ， zi4 wo3 jia1 ju4 wang4 bai3 you1 。
- hu1 meng2 yuan3 ji4 zhu3 yan2 he4 ， er2 wo3 fang1 yu4 qian1 li3 qiu2 。
- yuan4 gong1 zao3 jian4 yi2 she2 jie3 ， ji2 zhao4 dang1 ying1 yi4 yan3 dan1 。

## 注释

## 译文

## 赏析
