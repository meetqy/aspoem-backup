---
id: huang-shu-ting-shu-lian-ju-zhi-zi-wei-yun
title: 庭樹聯句枝字爲韵
titlePinyin: ting2 shu4 lian2 ju4 zhi1 zi4 wei2 yun4
titleSlug: ting-shu-lian-ju-zhi-zi-wei-yun
author: 黄庶
authorPinyin: huang2 shu4
authorSlug: huang-shu
dynasty: 宋
dynastyPinyin: song4
dynastySlug: song
tags: []
---

## 正文

- 婆娑庭中樹，老大千年枝。
- 百弓蔽赫日，四座生凉颸。
- 影怪疑龍蛇，聲和認塤篪。
- 未被斧斤賞，敢辭塵埃欺。
- 輪囷壯士嘆，冷淡童子嗤。
- 盤根得地固，挺材本天資。
- 枌榆謾百尺，杞柳徒一圍。
- 節堅費刻畫，莫訝繩墨遲。
- 枝狂躍蛟虬，癭怪蹲熊羆。
- 有時相摩擊，往往霹靂飛。
- 篩月碎玉散，障日翠幄垂。
- 腹空懶龍卧，實少饑禽悲。
- 敗葉童僕憎，清陰兒女嬉。
- 堂萱小人態，階藥老婢姿。
- 春禽似竽笙，夏蜩若羹糜。
- 提孩不出戶，知時如耆龜。
- 得成孤高狀，敢忘毫末時。
- 身遭藤蘿蔽，心與松柏期。
- 晨烟拂杪起，落日侵梢齊。
- 老蠹病其中，啄木爲良醫。
- 公輸不在世，志士空嗟咨。
- 止知楩柟高，苦厭樗櫟卑。
- 大屋必欲構，老匠寧終遺。
- 棟梁如採收，散材安足知。

## 拼音

- po2 suo1 ting2 zhong1 shu4 ， lao3 da4 qian1 nian2 zhi1 。
- bai3 gong1 bi4 he4 ri4 ， si4 zuo4 sheng1 liang2 si1 。
- ying3 guai4 yi2 long2 she2 ， sheng1 he2 ren4 xun1 chi2 。
- wei4 bei4 fu3 jin1 shang3 ， gan3 ci2 chen2 ai1 qi1 。
- lun2 qun1 zhuang4 shi4 tan4 ， leng3 dan4 tong2 zi3 chi1 。
- pan2 gen1 de2 di4 gu4 ， ting3 cai2 ben3 tian1 zi1 。
- fen2 yu2 man2 bai3 chi3 ， qi3 liu3 tu2 yi4 wei2 。
- jie2 jian1 fei4 ke4 hua4 ， mo4 ya4 sheng2 mo4 chi2 。
- zhi1 kuang2 yue4 jiao1 qiu2 ， ying3 guai4 dun1 xiong2 pi2 。
- you3 shi2 xiang1 mo2 ji1 ， wang3 wang3 pi1 li4 fei1 。
- shai1 yue4 sui4 yu4 san4 ， zhang4 ri4 cui4 wo4 chui2 。
- fu4 kong1 lan3 long2 wo4 ， shi2 shao3 ji1 qin2 bei1 。
- bai4 ye4 tong2 pu2 zeng1 ， qing1 yin1 er2 nü3 xi1 。
- tang2 xuan1 xiao3 ren2 tai4 ， jie1 yao4 lao3 bi4 zi1 。
- chun1 qin2 si4 yu2 sheng1 ， xia4 tiao2 ruo4 geng1 mi2 。
- ti2 hai2 bu4 chu1 hu4 ， zhi1 shi2 ru2 qi2 gui1 。
- de2 cheng2 gu1 gao1 zhuang4 ， gan3 wang4 hao2 mo4 shi2 。
- shen1 zao1 teng2 luo2 bi4 ， xin1 yu3 song1 bai3 qi1 。
- chen2 yan1 fu2 miao3 qi3 ， luo4 ri4 qin1 shao1 qi2 。
- lao3 du4 bing4 qi2 zhong1 ， zhuo2 mu4 wei2 liang2 yi1 。
- gong1 shu1 bu2 zai4 shi4 ， zhi4 shi4 kong1 jie1 zi1 。
- zhi3 zhi1 pian2 nan2 gao1 ， ku3 yan4 chu1 li4 bei1 。
- da4 wu1 bi4 yu4 gou4 ， lao3 jiang4 ning2 zhong1 yi2 。
- dong4 liang2 ru2 cai3 shou1 ， san4 cai2 an1 zu2 zhi1 。

## 注释

## 译文

## 赏析
