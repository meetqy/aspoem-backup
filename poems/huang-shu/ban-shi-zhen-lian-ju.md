---
id: huang-shu-ban-shi-zhen-lian-ju
title: 斑石枕聯句
titlePinyin: ban1 shi2 zhen3 lian2 ju4
titleSlug: ban-shi-zhen-lian-ju
author: 黄庶
authorPinyin: huang2 shu4
authorSlug: huang-shu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 斸得西山骨，磨礱露斑駁。
- 凝結一何怪，形模萬難學。
- 直疑彩雲根，又訝紫珉璞。
- 中瘦皺蛟腹，外文灼龜殻。
- 冷剖清泉肝，𥡥搘老鰲脚。
- 堅方君子性，清純聖人樸。
- 有氣當補天，無瑕應並瑴。
- 定漬盤古苔，想漏神農藥。
- 堪作夢寐寶，尤是炎蒸託。
- 眠月病頭愈，橫風酲肺濯。
- 珊瑚侈可唾，陶甄脆堪撲。
- 夜深魘鬼驚，晝冷詩魔愕。
- 首愜無俗夢，心清去煩惡。
- 蘄簟方敢友，蜀筇良可攫。
- 何必檄愈風，何必文驅瘧。
- 質任兒女嗤，頑宜僮僕謔。
- 枕流固迂誕，籍糟徒落魄。
- 潤生審將雨，輝發疑有玨。
- 髑髏莊生狂，虎魄宋武薄。
- 欲鑱中郎銘，文章體猶弱。
- 欲秘淮南書，神仙志非樂。
- 我疑混沌礦，誰與礱竅鑿。
- 可作甘寢輿，華胥詣冥寞。
- 子道足施爲，我拙困嬰縛。
- 已謀其巾履，行當老蒿藿。
- 子其乞我歸，終焉卧雲壑。
- 嗜好我已癖，須求子雖慤。
- 氈舊王固惜，瓢陋顔不博。
- 異時一經子，便當千金橐。
- 客退獨摩拂，卧送山月落。

## 拼音

- zhu2 de2 xi1 shan1 gu3 ， mo2 long2 lu4 ban1 bo2 。
- ning2 jie2 yi4 he2 guai4 ， xing2 mo2 wan4 nan2 xue2 。
- zhi2 yi2 cai3 yun2 gen1 ， you4 ya4 zi3 min2 pu2 。
- zhong1 shou4 zhou4 jiao1 fu4 ， wai4 wen2 zhuo2 gui1 qiao4 。
- leng3 pou1 qing1 quan2 gan1 ，𥡥 zhi1 lao3 ao2 jiao3 。
- jian1 fang1 jun1 zi3 xing4 ， qing1 chun2 sheng4 ren2 pu3 。
- you3 qi4 dang1 bu3 tian1 ， wu2 xia2 ying1 bing4 jue2 。
- ding4 zi4 pan2 gu3 tai2 ， xiang3 lou4 shen2 nong2 yao4 。
- kan1 zuo4 meng4 mei4 bao3 ， you2 shi4 yan2 zheng1 tuo1 。
- mian2 yue4 bing4 tou2 yu4 ， heng2 feng1 cheng2 fei4 zhuo2 。
- shan1 hu2 chi3 ke3 tuo4 ， tao2 zhen1 cui4 kan1 pu1 。
- ye4 shen1 yan3 gui3 jing1 ， zhou4 leng3 shi1 mo2 e4 。
- shou3 qie4 wu2 su2 meng4 ， xin1 qing1 qu4 fan2 e4 。
- qi2 dian4 fang1 gan3 you3 ， shu3 qiong2 liang2 ke3 jue2 。
- he2 bi4 xi2 yu4 feng1 ， he2 bi4 wen2 qu1 nüe4 。
- zhi4 ren4 er2 nü3 chi1 ， wan2 yi2 tong2 pu2 xue4 。
- zhen3 liu2 gu4 yu1 dan4 ， ji2 zao1 tu2 luo4 po4 。
- run4 sheng1 shen3 jiang1 yu3 ， hui1 fa1 yi2 you3 jue2 。
- du2 lou2 zhuang1 sheng1 kuang2 ， hu3 po4 song4 wu3 bao2 。
- yu4 chan2 zhong1 lang2 ming2 ， wen2 zhang1 ti3 you2 ruo4 。
- yu4 mi4 huai2 nan2 shu1 ， shen2 xian1 zhi4 fei1 le4 。
- wo3 yi2 hun4 dun4 kuang4 ， shui2 yu3 long2 qiao4 zao2 。
- ke3 zuo4 gan1 qin3 yu2 ， hua2 xu1 yi4 ming2 mo4 。
- zi3 dao4 zu2 shi1 wei2 ， wo3 zhuo1 kun4 ying1 fu4 。
- yi3 mou2 qi2 jin1 lü3 ， xing2 dang1 lao3 hao1 huo4 。
- zi3 qi2 qi3 wo3 gui1 ， zhong1 yan1 wo4 yun2 he4 。
- shi4 hao4 wo3 yi3 pi3 ， xu1 qiu2 zi3 sui1 que4 。
- zhan1 jiu4 wang2 gu4 xi1 ， piao2 lou4 yan2 bu4 bo2 。
- yi4 shi2 yi4 jing1 zi3 ， bian4 dang1 qian1 jin1 tuo2 。
- ke4 tui4 du2 mo2 fu2 ， wo4 song4 shan1 yue4 luo4 。

## 注释

## 译文

## 赏析
