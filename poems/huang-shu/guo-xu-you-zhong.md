---
id: huang-shu-guo-xu-you-zhong
title: 過許由冢
titlePinyin: guo4 xu1 you2 zhong3
titleSlug: guo-xu-you-zhong
author: 黄庶
authorPinyin: huang2 shu4
authorSlug: huang-shu
dynasty: 宋
dynastyPinyin: song4
dynastySlug: song
tags: []
---

## 正文

- 稷契寧渴死，不飲箕潁泉。
- 先生獨洗耳，不聽天子言。
- 清風飽進退，千載何悠然。
- 孤墳沒荆棘，高名爭青山。
- 嗟我迍邅身，一命行十年。
- 味薄無辛鹹，璞頑廢雕鎸。
- 朝行箕山麓，暮挹潁水源。
- 竹帛何處所，搔首熊魚間。
- 白雲要閑友，尚苦兒女牽。
- 丈夫合勇决，顧計羞面顔。

## 拼音

- ji4 qi4 ning2 ke3 si3 ， bu4 yin3 ji1 ying3 quan2 。
- xian1 sheng0 du2 xi3 er3 ， bu4 ting1 tian1 zi3 yan2 。
- qing1 feng1 bao3 jin4 tui4 ， qian1 zai4 he2 you1 ran2 。
- gu1 fen2 mei2 jing1 ji2 ， gao1 ming2 zheng1 qing1 shan1 。
- jie1 wo3 zhun1 zhan1 shen1 ， yi2 ming4 xing2 shi2 nian2 。
- wei4 bao2 wu2 xin1 xian2 ， pu2 wan2 fei4 diao1 juan1 。
- chao2 xing2 ji1 shan1 lu4 ， mu4 yi4 ying3 shui3 yuan2 。
- zhu2 bo2 he2 chu3 suo3 ， sao1 shou3 xiong2 yu2 jian4 。
- bai2 yun2 yao4 xian2 you3 ， shang4 ku3 er2 nü3 qian1 。
- zhang4 fu0 he2 yong3 jue2 ， gu4 ji4 xiu1 mian4 yan2 。

## 注释

## 译文

## 赏析
