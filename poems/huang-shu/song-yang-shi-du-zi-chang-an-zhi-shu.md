---
id: huang-shu-song-yang-shi-du-zi-chang-an-zhi-shu
title: 送楊侍讀自長安之蜀
titlePinyin: song4 yang2 shi4 du2 zi4 chang2 an1 zhi1 shu3
titleSlug: song-yang-shi-du-zi-chang-an-zhi-shu
author: 黄庶
authorPinyin: huang2 shu4
authorSlug: huang-shu
dynasty: 宋
dynastyPinyin: song4
dynastySlug: song
tags: []
---

## 正文

- 西征七年四方病，關中所向尤瘡痍。
- 欲令福星及憔悴，千里特輟廊廟姿。
- 公如手持天子德，家至戶到人人施。
- 秦俗鬥暴號難理，列郡京兆猶鼎糜。
- 公來寬假訟訴少，杻械顛倒生菌芝。
- 神疑公惠入人淺，六月巖谷囚雨師。
- 雩壇滴酒土未乾，霶霈已洗旌旗歸。
- 老農笑呼刺史雨，菽粟茂好公所携。
- 幾年軍須俗枯槁，老幼不足蒿與藜。
- 薄田今亦夏秋稔，竇窖飽滿鷄豬肥。
- 公之去思甚明白，衆口已寫德政辭。
- 鎸鑱不要路傍石，人心自是長安碑。
- 今年夷馬飲瀘水，苴土新佩黄金龜。
- 相如才高去諭蜀，弩矢故事重光輝。
- 雍人欲把寇恂借，益部已嘆廉公遲。
- 傅巖今屬九折外，帝夢即往西南涯。

## 拼音

- xi1 zheng1 qi1 nian2 si4 fang1 bing4 ， guan1 zhong1 suo3 xiang4 you2 chuang1 yi2 。
- yu4 ling4 fu2 xing1 ji2 qiao2 cui4 ， qian1 li3 te4 chuo4 lang2 miao4 zi1 。
- gong1 ru2 shou3 chi2 tian1 zi3 de2 ， jia1 zhi4 hu4 dao4 ren2 ren2 shi1 。
- qin2 su2 dou4 bao4 hao4 nan2 li3 ， lie4 jun4 jing1 zhao4 you2 ding3 mi2 。
- gong1 lai2 kuan1 jia3 song4 su4 shao3 ， niu3 xie4 dian1 dao3 sheng1 jun1 zhi1 。
- shen2 yi2 gong1 hui4 ru4 ren2 qian3 ， liu4 yue4 yan2 gu3 qiu2 yu3 shi1 。
- yu2 tan2 di1 jiu3 tu3 wei4 qian2 ， pang1 pei4 yi3 xi3 jing1 qi2 gui1 。
- lao3 nong2 xiao4 hu1 ci4 shi3 yu3 ， shu1 su4 mao4 hao3 gong1 suo3 xie2 。
- ji1 nian2 jun1 xu1 su2 ku1 gao3 ， lao3 you4 bu4 zu2 hao1 yu3 li2 。
- bao2 tian2 jin1 yi4 xia4 qiu1 ren3 ， dou4 jiao4 bao3 man3 ji1 zhu1 fei2 。
- gong1 zhi1 qu4 si1 shen4 ming2 bai0 ， zhong4 kou3 yi3 xie3 de2 zheng4 ci2 。
- juan1 chan2 bu2 yao4 lu4 bang4 shi2 ， ren2 xin1 zi4 shi4 chang2 an1 bei1 。
- jin1 nian2 yi2 ma3 yin3 lu2 shui3 ， ju1 tu3 xin1 pei4 huang2 jin1 gui1 。
- xiang1 ru2 cai2 gao1 qu4 yu4 shu3 ， nu3 shi3 gu4 shi0 chong2 guang1 hui1 。
- yong1 ren2 yu4 ba3 kou4 xun2 jie4 ， yi4 bu4 yi3 tan4 lian2 gong1 chi2 。
- fu4 yan2 jin1 shu3 jiu3 zhe2 wai4 ， di4 meng4 ji2 wang3 xi1 nan2 ya2 。

## 注释

## 译文

## 赏析
