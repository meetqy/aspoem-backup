---
id: huang-shu-song-li-shi-chang-qing-zhou-ning-jin
title: 送李室長慶州寧覲
titlePinyin: song4 li3 shi4 chang2 qing4 zhou1 ning2 jin4
titleSlug: song-li-shi-chang-qing-zhou-ning-jin
author: 黄庶
authorPinyin: huang2 shu4
authorSlug: huang-shu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 我愛孟堅文學飽，持筆去作將軍客。
- 鋪張大漢征北功，手携直上燕然刻。
- 千載事挂單于眼，至今猶若擒白黑。
- 幾年羌夷瘡一方，窟穴未掃壯士瘠。
- 我生南方長詩書，愛國區區肺如炙。
- 欲於塞外勒姓名，往往夜夢賀蘭石。
- 一來長安事刀筆，駑駘不展芻粟力。
- 峨峨李公邦之梓，聲載百郡理霹靂。
- 今年權佩慶州印，上馬威至吞秋色。
- 羌夷奔走若奴婢，剺面童子嗔可摑。
- 白頭慶民能記數，前時太守有陰德。
- 試求園中手栽樹，邊人應作甘棠惜。
- 老幼事公如父兄，妥帖不敢相干極。
- 子來別我省塞上，霜風漸著邊樹赤。
- 塵埃恨絆不得往，安得鑽肩生羽翼。
- 子今才華筆端富，山川去入風雅國。
- 黄雲白草牛羊肥，區落鷄犬晴歷歷。
- 將詩寫作聚米圖，歸來爲我一指畫。

## 拼音

- wo3 ai4 meng4 jian1 wen2 xue2 bao3 ， chi2 bi3 qu4 zuo4 jiang1 jun1 ke4 。
- pu1 zhang1 da4 han4 zheng1 bei3 gong1 ， shou3 xie2 zhi2 shang4 yan4 ran2 ke4 。
- qian1 zai4 shi4 gua4 dan1 yu2 yan3 ， zhi4 jin1 you2 ruo4 qin2 bai2 hei1 。
- ji1 nian2 qiang1 yi2 chuang1 yi4 fang1 ， ku1 xue2 wei4 sao3 zhuang4 shi4 ji2 。
- wo3 sheng1 nan2 fang1 chang2 shi1 shu1 ， ai4 guo2 qu1 qu1 fei4 ru2 zhi4 。
- yu4 wu1 sai4 wai4 le4 xing4 ming2 ， wang3 wang3 ye4 meng4 he4 lan2 shi2 。
- yi4 lai2 chang2 an1 shi4 dao1 bi3 ， nu2 tai2 bu4 zhan3 chu2 su4 li4 。
- e2 e2 li3 gong1 bang1 zhi1 zi3 ， sheng1 zai4 bai3 jun4 li3 pi1 li4 。
- jin1 nian2 quan2 pei4 qing4 zhou1 yin4 ， shang4 ma3 wei1 zhi4 tun1 qiu1 se4 。
- qiang1 yi2 ben1 zou3 ruo4 nu2 bi4 ， li2 mian4 tong2 zi3 chen1 ke3 guo2 。
- bai2 tou2 qing4 min2 neng2 ji4 shu4 ， qian2 shi2 tai4 shou3 you3 yin1 de2 。
- shi4 qiu2 yuan2 zhong1 shou3 zai1 shu4 ， bian1 ren2 ying1 zuo4 gan1 tang2 xi1 。
- lao3 you4 shi4 gong1 ru2 fu4 xiong1 ， tuo3 tie1 bu4 gan3 xiang1 gan1 ji2 。
- zi3 lai2 bie2 wo3 sheng3 sai4 shang4 ， shuang1 feng1 jian4 zhu4 bian1 shu4 chi4 。
- chen2 ai1 hen4 ban4 bu4 de2 wang3 ， an1 de2 zuan1 jian1 sheng1 yu3 yi4 。
- zi3 jin1 cai2 hua2 bi3 duan1 fu4 ， shan1 chuan1 qu4 ru4 feng1 ya3 guo2 。
- huang2 yun2 bai2 cao3 niu2 yang2 fei2 ， qu1 luo4 ji1 quan3 qing2 li4 li4 。
- jiang1 shi1 xie3 zuo4 ju4 mi3 tu2 ， gui1 lai2 wei2 wo3 yi4 zhi3 hua4 。

## 注释

## 译文

## 赏析
