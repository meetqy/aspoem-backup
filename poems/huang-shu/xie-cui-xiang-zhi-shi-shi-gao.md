---
id: huang-shu-xie-cui-xiang-zhi-shi-shi-gao
title: 謝崔象之示詩稿
titlePinyin: xie4 cui1 xiang4 zhi1 shi4 shi1 gao3
titleSlug: xie-cui-xiang-zhi-shi-shi-gao
author: 黄庶
authorPinyin: huang2 shu4
authorSlug: huang-shu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 古樂治情性，故使風俗完。
- 鄭衛入人耳，雅正聲日殫。
- 教化走薄惡，靡靡如轉丸。
- 全音不可見，來往寂寞間。
- 我疑至和意，獨落詩人肝。
- 或以鳴道德，或以傷憂患。
- 存者三百篇，興寄青與丹。
- 至今如清風，留在喬木端。
- 敦厚久衰落，坐見王澤乾。
- 後世其得者，或謁道之門。
- 失者抱大羹，競下鹹與酸。
- 最晚李杜出，遂將風雅壇。
- 內以康心脾，睥睨萬物根。
- 予早酷愛慕，强把屈瓠鑽。
- 當食對藜藿，誦之若熊蹯。
- 崔子我同好，韵宇嗟璞渾。
- 其詩長於適，意趣猶捭豚。
- 巨軸逾百篇，抵我輕璵璠。
- 得之忘睡眠，夜拭瞳膜昏。
- 若遊金貂市，時見太古冠。
- 淡泊路久茀，共約鋤榛菅。
- 當結明月期，與君酌醇源。

## 拼音

- gu3 le4 zhi4 qing2 xing4 ， gu4 shi3 feng1 su2 wan2 。
- zheng4 wei4 ru4 ren2 er3 ， ya3 zheng4 sheng1 ri4 dan1 。
- jiao4 hua4 zou3 bao2 e4 ， mi2 mi2 ru2 zhuan3 wan2 。
- quan2 yin1 bu4 ke3 jian4 ， lai2 wang3 ji4 mo4 jian4 。
- wo3 yi2 zhi4 he2 yi4 ， du2 luo4 shi1 ren2 gan1 。
- huo4 yi3 ming2 dao4 de2 ， huo4 yi3 shang1 you1 huan4 。
- cun2 zhe3 san1 bai3 pian1 ， xing1 ji4 qing1 yu3 dan1 。
- zhi4 jin1 ru2 qing1 feng1 ， liu2 zai4 qiao2 mu4 duan1 。
- dun1 hou4 jiu3 shuai1 luo4 ， zuo4 jian4 wang2 ze2 qian2 。
- hou4 shi4 qi2 de2 zhe3 ， huo4 ye4 dao4 zhi1 men2 。
- shi1 zhe3 bao4 da4 geng1 ， jing4 xia4 xian2 yu3 suan1 。
- zui4 wan3 li3 du4 chu1 ， sui4 jiang1 feng1 ya3 tan2 。
- nei4 yi3 kang1 xin1 pi2 ， pi4 ni4 wan4 wu4 gen1 。
- yu3 zao3 ku4 ai4 mu4 ， qiang2 ba3 qu1 hu4 zuan1 。
- dang1 shi2 dui4 li2 huo4 ， song4 zhi1 ruo4 xiong2 fan2 。
- cui1 zi3 wo3 tong2 hao4 ， yun4 yu3 jie1 pu2 hun2 。
- qi2 shi1 chang2 wu1 shi4 ， yi4 qu4 you2 bai3 tun2 。
- ju4 zhou2 yu2 bai3 pian1 ， di3 wo3 qing1 yu2 fan2 。
- de2 zhi1 wang4 shui4 mian2 ， ye4 shi4 tong2 mo2 hun1 。
- ruo4 you2 jin1 diao1 shi4 ， shi2 jian4 tai4 gu3 guan1 。
- dan4 bo2 lu4 jiu3 fu2 ， gong4 yue1 chu2 zhen1 jian1 。
- dang1 jie2 ming2 yue4 qi1 ， yu3 jun1 zhuo2 chun2 yuan2 。

## 注释

## 译文

## 赏析
