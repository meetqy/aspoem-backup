---
id: huang-shu-he-xiang-zhi-yu-hou-wang-shao-shi-shan-bai-yun
title: 和象之雨後望少室山白雲
titlePinyin: he2 xiang4 zhi1 yu3 hou4 wang4 shao3 shi4 shan1 bai2 yun2
titleSlug: he-xiang-zhi-yu-hou-wang-shao-shi-shan-bai-yun
author: 黄庶
authorPinyin: huang2 shu4
authorSlug: huang-shu
dynasty: 宋
dynastyPinyin: song4
dynastySlug: song
tags: []
---

## 正文

- 塵埃奔趨插手板，十年已賣山中閑。
- 相逢少室若交舊，白雲與我開容顔。
- 風驅烟氣去敝幕，天覆碧玉無瑕瘢。
- 我疑岳神宴天上，掃灑伊洛爲圖看。
- 又疑山鬼有寒稅，纊絮萬疊輸陰官。
- 色如可餐無厭飽，頗梨爲甑炊琅玕。
- 去去還觀不能已，一里迴首百據鞍。
- 長安許生以畫名，閑暇拂拭新素紈。
- 能求山高水深趣，常恐造化在筆端。
- 每觀雲泉得意處，擬寫男女家其間。
- 今對異景慚首鼠，愚若犬彘編槽欄。
- 君詩託我有深意，明月一杯心往還。

## 拼音

- chen2 ai1 ben1 qu1 cha1 shou3 ban3 ， shi2 nian2 yi3 mai4 shan1 zhong1 xian2 。
- xiang1 feng2 shao3 shi4 ruo4 jiao1 jiu4 ， bai2 yun2 yu3 wo3 kai1 rong2 yan2 。
- feng1 qu1 yan1 qi4 qu4 bi4 mu4 ， tian1 fu4 bi4 yu4 wu2 xia2 ban1 。
- wo3 yi2 yue4 shen2 yan4 tian1 shang4 ， sao3 sa3 yi1 luo4 wei2 tu2 kan4 。
- you4 yi2 shan1 gui3 you3 han2 shui4 ， kuang4 xu4 wan4 die2 shu1 yin1 guan1 。
- se4 ru2 ke3 can1 wu2 yan4 bao3 ， po1 li2 wei2 zeng4 chui1 lang2 gan1 。
- qu4 qu4 huan2 guan1 bu4 neng2 yi3 ， yi4 li3 hui2 shou3 bai3 ju4 an1 。
- chang2 an1 xu1 sheng1 yi3 hua4 ming2 ， xian2 xia2 fu2 shi4 xin1 su4 wan2 。
- neng2 qiu2 shan1 gao1 shui3 shen1 qu4 ， chang2 kong3 zao4 hua4 zai4 bi3 duan1 。
- mei3 guan1 yun2 quan2 de2 yi4 chu3 ， ni3 xie3 nan2 nü3 jia1 qi2 jian4 。
- jin1 dui4 yi4 jing3 can2 shou3 shu3 ， yu2 ruo4 quan3 zhi4 bian1 cao2 lan2 。
- jun1 shi1 tuo1 wo3 you3 shen1 yi4 ， ming2 yue4 yi4 bei1 xin1 wang3 huan2 。

## 注释

## 译文

## 赏析
