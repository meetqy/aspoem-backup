---
id: huang-shu-you-shi-weng-si
title: 游石甕寺
titlePinyin: you2 shi2 weng4 si4
titleSlug: you-shi-weng-si
author: 黄庶
authorPinyin: huang2 shu4
authorSlug: huang-shu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 飛泉自有迎客意，聲到山前入人耳。
- 泉聲引行不知疲，石路磽确折屐齒。
- 長安睫滿車馬塵，林巖夜夜來夢寐。
- 雲烟郊原鋪古圖，心眼開快明如洗。
- 渭流屈曲成大篆，書破野色爲綠紙。
- 丘墟沉吟古興廢，秋風正入紅樹起。
- 折碑斷垣卧荆棘，意思紛亂不可理。
- 窮幽更下蒼崖根，把酒坐聽潺湲醉。
- 山花似欲勸苦飲，時散清香入人鼻。
- 奔走恨不身長遊，喜寫姓名藏薜荔。

## 拼音

- fei1 quan2 zi4 you3 ying2 ke4 yi4 ， sheng1 dao4 shan1 qian2 ru4 ren2 er3 。
- quan2 sheng1 yin3 xing2 bu4 zhi1 pi2 ， shi2 lu4 qiao1 que4 zhe2 ji1 chi3 。
- chang2 an1 jie2 man3 ju1 ma3 chen2 ， lin2 yan2 ye4 ye4 lai2 meng4 mei4 。
- yun2 yan1 jiao1 yuan2 pu1 gu3 tu2 ， xin1 yan3 kai1 kuai4 ming2 ru2 xi3 。
- wei4 liu2 qu1 qu1 cheng2 da4 zhuan4 ， shu1 po4 ye3 se4 wei2 lü4 zhi3 。
- qiu1 xu1 chen2 yin2 gu3 xing1 fei4 ， qiu1 feng1 zheng4 ru4 hong2 shu4 qi3 。
- zhe2 bei1 duan4 yuan2 wo4 jing1 ji2 ， yi4 si1 fen1 luan4 bu4 ke3 li3 。
- qiong2 you1 geng4 xia4 cang1 ya2 gen1 ， ba3 jiu3 zuo4 ting1 chan2 yuan2 zui4 。
- shan1 hua1 si4 yu4 quan4 ku3 yin3 ， shi2 san4 qing1 xiang1 ru4 ren2 bi2 。
- ben1 zou3 hen4 bu4 shen1 chang2 you2 ， xi3 xie3 xing4 ming2 cang2 bi4 li4 。

## 注释

## 译文

## 赏析
