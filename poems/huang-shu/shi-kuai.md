---
id: huang-shu-shi-kuai
title: 食鱠
titlePinyin: shi2 kuai4
titleSlug: shi-kuai
author: 黄庶
authorPinyin: huang2 shu4
authorSlug: huang-shu
dynasty: 宋
dynastyPinyin: song4
dynastySlug: song
tags: []
---

## 正文

- 秋風蓴魚肥，兔罝饞涎落。
- 溪友入晝夢，但苦青衫縛。
- 落日渡河水，食指相悟覺。
- 宿夕治鱠具，共作泛舟約。
- 網罟遮青答，老鱒薦絲臛。
- 玉軟飽下筯，坐視肴果惡。
- 酒薄如疲兵，對此得衛霍。
- 迴首食五鼎，適意均一樂。
- 人間軍須後，甑釜有藜藿。
- 甘鮮豈敢事，聊此慰寂寞。

## 拼音

- qiu1 feng1 chun2 yu2 fei2 ， tu4 ju1 chan2 xian2 luo4 。
- xi1 you3 ru4 zhou4 meng4 ， dan4 ku3 qing1 shan1 fu4 。
- luo4 ri4 du4 he2 shui3 ， shi2 zhi3 xiang1 wu4 jue2 。
- su4 xi1 zhi4 kuai4 ju4 ， gong4 zuo4 fan4 zhou1 yue1 。
- wang3 gu3 zhe1 qing1 da2 ， lao3 zun1 jian4 si1 huo4 。
- yu4 ruan3 bao3 xia4 zhu4 ， zuo4 shi4 yao2 guo3 e4 。
- jiu3 bao2 ru2 pi2 bing1 ， dui4 ci3 de2 wei4 huo4 。
- hui2 shou3 shi2 wu3 ding3 ， shi4 yi4 jun1 yi2 le4 。
- ren2 jian4 jun1 xu1 hou4 ， zeng4 fu3 you3 li2 huo4 。
- gan1 xian1 qi3 gan3 shi4 ， liao2 ci3 wei4 ji4 mo4 。

## 注释

## 译文

## 赏析
