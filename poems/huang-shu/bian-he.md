---
id: huang-shu-bian-he
title: 汴河
titlePinyin: bian4 he2
titleSlug: bian-he
author: 黄庶
authorPinyin: huang2 shu4
authorSlug: huang-shu
dynasty: 宋
dynastyPinyin: song4
dynastySlug: song
tags: []
---

## 正文

- 汴都峨峨在平地，宋恃其德爲金湯。
- 先帝始初有深意，不使子孫生怠荒。
- 萬艘北來食京師，汴水遂作東南吭。
- 甲兵百萬以爲命，千里天下之腑腸。
- 人心愛惜此流水，不啻布帛與稻粱。
- 漢唐關中數百年，木牛可以腐太倉。
- 舟楫利今百於古，奈何益見府庫瘡。
- 天心正欲醫造化，人間豈無針石良。
- 窟穴但去錢穀蠹，此水何必求桑羊。

## 拼音

- bian4 dou1 e2 e2 zai4 ping2 di4 ， song4 shi4 qi2 de2 wei2 jin1 tang1 。
- xian1 di4 shi3 chu1 you3 shen1 yi4 ， bu4 shi3 zi3 sun1 sheng1 dai4 huang1 。
- wan4 sou1 bei3 lai2 shi2 jing1 shi1 ， bian4 shui3 sui4 zuo4 dong1 nan2 keng1 。
- jia3 bing1 bai3 wan4 yi3 wei2 ming4 ， qian1 li3 tian1 xia4 zhi1 fu3 chang2 。
- ren2 xin1 ai4 xi1 ci3 liu2 shui3 ， bu2 chi4 bu4 bo2 yu3 dao4 liang2 。
- han4 tang2 guan1 zhong1 shu4 bai3 nian2 ， mu4 niu2 ke3 yi3 fu3 tai4 cang1 。
- zhou1 ji2 li4 jin1 bai3 wu1 gu3 ， nai4 he2 yi4 jian4 fu3 ku4 chuang1 。
- tian1 xin1 zheng4 yu4 yi1 zao4 hua4 ， ren2 jian4 qi3 wu2 zhen1 shi2 liang2 。
- ku1 xue2 dan4 qu4 qian2 gu3 du4 ， ci3 shui3 he2 bi4 qiu2 sang1 yang2 。

## 注释

## 译文

## 赏析
