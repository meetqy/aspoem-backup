---
id: huang-shu-ci-yun-he-chou-zhen-chang-dui-xue-zhi-zuo
title: 次韵和酬真長對雪之作
titlePinyin: ci4 yun4 he2 chou2 zhen1 chang2 dui4 xue3 zhi1 zuo4
titleSlug: ci-yun-he-chou-zhen-chang-dui-xue-zhi-zuo
author: 黄庶
authorPinyin: huang2 shu4
authorSlug: huang-shu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 西湖主人久未至，雪雲我爲開吟天。
- 偷閑把酒羅膾鯉，魚凍難趁煩鳴舷。
- 旋求野果向山市，僮僕覓路占平川。
- 恍然白玉爲飲國，寒威醉思相翩翾。
- 顧盼萬景來筆端，濡染欲寫毫已堅。
- 初疑萬國會盟散，斷珪破璧盈枯田。
- 禽巢一一鶴上下，冰殿掃灑迎群仙。
- 又疑水官愛雪柳，故把衆庶爲飛綿。
- 我思江淮有流民，往往匍匐僵道邊。
- 朱門意氣與寒競，上馬酒面紅欲燃。
- 天將景與富貴買，不知一費幾萬錢。
- 詩家把筆爭造化，對此自恨才慳偏。
- 徘徊嗅嚼醉還醒，來往但見鞋履穿。
- 歸來庭樹玉花落，稚子狂走皆華顛。
- 擁爐搔首有餘意，喜與麰麥爲豐年。
- 夜闌更欲和月看，坐久諷誦瓊瑶篇。
- 調高白雪古難和，思短强被詩魔牽。
- 卒章我欲涕淚下，連茹固已知君賢。

## 拼音

- xi1 hu2 zhu3 ren2 jiu3 wei4 zhi4 ， xue3 yun2 wo3 wei2 kai1 yin2 tian1 。
- tou1 xian2 ba3 jiu3 luo2 kuai4 li3 ， yu2 dong4 nan2 chen4 fan2 ming2 xian2 。
- xuan2 qiu2 ye3 guo3 xiang4 shan1 shi4 ， tong2 pu2 mi4 lu4 zhan4 ping2 chuan1 。
- huang3 ran2 bai2 yu4 wei2 yin3 guo2 ， han2 wei1 zui4 si1 xiang1 pian1 xuan1 。
- gu4 pan4 wan4 jing3 lai2 bi3 duan1 ， ru2 ran3 yu4 xie3 hao2 yi3 jian1 。
- chu1 yi2 wan4 guo2 hui4 meng2 san4 ， duan4 gui1 po4 bi4 ying2 ku1 tian2 。
- qin2 chao2 yi1 yi1 he4 shang4 xia4 ， bing1 dian4 sao3 sa3 ying2 qun2 xian1 。
- you4 yi2 shui3 guan1 ai4 xue3 liu3 ， gu4 ba3 zhong4 shu4 wei2 fei1 mian2 。
- wo3 si1 jiang1 huai2 you3 liu2 min2 ， wang3 wang3 pu2 fu2 jiang1 dao4 bian1 。
- zhu1 men2 yi4 qi4 yu3 han2 jing4 ， shang4 ma3 jiu3 mian4 hong2 yu4 ran2 。
- tian1 jiang1 jing3 yu3 fu4 gui4 mai3 ， bu4 zhi1 yi2 fei4 ji1 wan4 qian2 。
- shi1 jia1 ba3 bi3 zheng1 zao4 hua4 ， dui4 ci3 zi4 hen4 cai2 qian1 pian1 。
- pai2 huai2 xiu4 jiao2 zui4 huan2 xing3 ， lai2 wang3 dan4 jian4 xie2 lü3 chuan1 。
- gui1 lai2 ting2 shu4 yu4 hua1 luo4 ， zhi4 zi3 kuang2 zou3 jie1 hua2 dian1 。
- yong1 lu2 sao1 shou3 you3 yu2 yi4 ， xi3 yu3 mou2 mai4 wei2 feng1 nian2 。
- ye4 lan2 geng4 yu4 he2 yue4 kan4 ， zuo4 jiu3 feng3 song4 qiong2 yao2 pian1 。
- diao4 gao1 bai2 xue3 gu3 nan2 he2 ， si1 duan3 qiang2 bei4 shi1 mo2 qian1 。
- zu2 zhang1 wo3 yu4 ti4 lei4 xia4 ， lian2 ru2 gu4 yi3 zhi1 jun1 xian2 。

## 注释

## 译文

## 赏析
