---
id: zheng-yu-yi-jing-tang
title: 一經堂
titlePinyin: yi4 jing1 tang2
titleSlug: yi-jing-tang
author: 鄭裕
authorPinyin: zheng4 yu4
authorSlug: zheng-yu
dynasty: 宋
dynastyPinyin: song4
dynastySlug: song
tags: []
---

## 正文

- 莆之甲姓，實維大方。
- 紫囊錦帳，閥閲膏粱。
- 有子盈之，乃其最良。
- 心志乎道，視之如忘。
- 博究六藝，并包五常。
- 東家尼父，北窗羲皇。
- 日相討論，兼收并藏。
- 五經在笥，一經名堂。
- 謙以自牧，雖晦而光。
- 實浮于名，雖抑而揚。
- 伊昔孟氏，排墨與楊。
- 斯文羽翼，吾道棟梁。
- 豈特詩書，獨稱其長。
- 諸儒之說，于孟何傷。
- 吾子命名，既擇而詳。
- 通而貫之，輝涵汪茫。
- 剖破藩籬，無門無旁。
- 默契韶頀，能宮能商。
- 正蒙析滯，起廢鍼肓。
- 以一知萬，名實孔彰。
- 人知同好，絺句繪章。
- 玄酒太羹，子獨先嘗。
- 經術之門，驥騁康莊。
- 典謨之文，鳳鳴朝陽。
- 學報天子，業纘星郎。
- 以經名家，非子誰當。

## 拼音

- pu2 zhi1 jia3 xing4 ， shi2 wei2 da4 fang1 。
- zi3 nang2 jin3 zhang4 ， fa2 yue4 gao1 liang2 。
- you3 zi3 ying2 zhi1 ， nai3 qi2 zui4 liang2 。
- xin1 zhi4 hu1 dao4 ， shi4 zhi1 ru2 wang4 。
- bo2 jiu1 liu4 yi4 ， bing4 bao1 wu3 chang2 。
- dong1 jia1 ni2 fu4 ， bei3 chuang1 xi1 huang2 。
- ri4 xiang1 tao3 lun4 ， jian1 shou1 bing4 cang2 。
- wu3 jing1 zai4 si4 ， yi4 jing1 ming2 tang0 。
- qian1 yi3 zi4 mu4 ， sui1 hui4 er2 guang1 。
- shi2 fu2 yu2 ming2 ， sui1 yi4 er2 yang2 。
- yi1 xi1 meng4 shi4 ， pai2 mo4 yu3 yang2 。
- si1 wen2 yu3 yi4 ， wu2 dao4 dong4 liang2 。
- qi3 te4 shi1 shu1 ， du2 cheng1 qi2 chang2 。
- zhu1 ru2 zhi1 shuo1 ， yu2 meng4 he2 shang1 。
- wu2 zi3 ming4 ming2 ， ji4 ze2 er2 xiang2 。
- tong1 er2 guan4 zhi1 ， hui1 han2 wang1 mang2 。
- pou1 po4 fan1 li2 ， wu2 men2 wu2 pang2 。
- mo4 qi4 shao2 hu4 ， neng2 gong1 neng2 shang1 。
- zheng4 meng2 xi1 zhi4 ， qi3 fei4 zhen1 huang1 。
- yi3 yi4 zhi1 wan4 ， ming2 shi2 kong3 zhang1 。
- ren2 zhi1 tong2 hao4 ， chi1 ju4 hui4 zhang1 。
- xuan2 jiu3 tai4 geng1 ， zi3 du2 xian1 chang2 。
- jing1 shu4 zhi1 men2 ， ji4 cheng3 kang1 zhuang1 。
- dian3 mo2 zhi1 wen2 ， feng4 ming2 chao2 yang2 。
- xue2 bao4 tian1 zi3 ， ye4 zuan3 xing1 lang2 。
- yi3 jing1 ming2 jia1 ， fei1 zi3 shui2 dang1 。

## 注释

## 译文

## 赏析
