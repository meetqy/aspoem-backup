---
id: zheng-yu-yu-rui-hua
title: 玉蕊花
titlePinyin: yu4 rui3 hua1
titleSlug: yu-rui-hua
author: 鄭域
authorPinyin: zheng4 yu4
authorSlug: zheng-yu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 維揚后土廟瓊花，安業唐昌宮玉蕊。
- 判然二物本不同，喚作一般良未是。
- 瓊花雪白輕壓枝，大率形模八仙耳。
- 山谿野路多見之，樵夫摧殘如獮薙。
- 比之玉蕊似實非，金粟冰絲那有此。
- 花鬚中有碧膽瓶，別出瓏璁高半指。
- 清馨靜夜衝九天，招隠瑶臺女仙子。
- 乘風躍馬汗漫遊，偷折繁香分月姊。
- 紫莖柘葉荼䕷條，少到尋常人眼底。
- 翰林內苑集賢閣，雨露承天近尺咫。
- 後生不識天上花，又把山礬輕比擬。
- 葉酸而澀供染黄，不著霜縑偏入紙。
- 江鄉老少知此名，鄭榐瑒音無正字。
- 方言土諺隨舌訛，烏馬成焉固應爾。

## 拼音

- wei2 yang2 hou4 tu3 miao4 qiong2 hua1 ， an1 ye4 tang2 chang1 gong1 yu4 rui3 。
- pan4 ran2 er4 wu4 ben3 bu4 tong2 ， huan4 zuo4 yi4 ban1 liang2 wei4 shi4 。
- qiong2 hua1 xue3 bai2 qing1 ya1 zhi1 ， da4 shuai4 xing2 mo2 ba1 xian1 er3 。
- shan1 xi1 ye3 lu4 duo1 jian4 zhi1 ， qiao2 fu1 cui1 can2 ru2 xian3 ti4 。
- bi3 zhi1 yu4 rui3 si4 shi2 fei1 ， jin1 su4 bing1 si1 na4 you3 ci3 。
- hua1 xu1 zhong1 you3 bi4 dan3 ping2 ， bie2 chu1 long2 cong1 gao1 ban4 zhi3 。
- qing1 xin1 jing4 ye4 chong1 jiu3 tian1 ， zhao1 yin3 yao2 tai2 nü3 xian1 zi3 。
- cheng2 feng1 yue4 ma3 han4 man4 you2 ， tou1 zhe2 fan2 xiang1 fen1 yue4 zi3 。
- zi3 jing4 zhe4 ye4 tu2 䕷 tiao2 ， shao3 dao4 xun2 chang2 ren2 yan3 di3 。
- han4 lin2 nei4 yuan4 ji2 xian2 ge2 ， yu3 lu4 cheng2 tian1 jin4 chi3 zhi3 。
- hou4 sheng1 bu4 shi2 tian1 shang4 hua1 ， you4 ba3 shan1 fan2 qing1 bi3 ni3 。
- ye4 suan1 er2 se4 gong4 ran3 huang2 ， bu2 zhu4 shuang1 jian1 pian1 ru4 zhi3 。
- jiang1 xiang1 lao3 shao4 zhi1 ci3 ming2 ， zheng4 zhan3 chang4 yin1 wu2 zheng4 zi4 。
- fang1 yan2 tu3 yan4 sui2 she2 e2 ， wu1 ma3 cheng2 yan1 gu4 ying1 er3 。

## 注释

## 译文

## 赏析
