---
id: zhang-hu-ku-han
title: 苦旱
titlePinyin: ku3 han4
titleSlug: ku-han
author: 張祜
authorPinyin: zhang1 hu4
authorSlug: zhang-hu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 河上勞兵地，江南酷旱天。
- 那知討邢日，不是尅殷年。
- 忽忽嗟時難，矜矜畏序愆。
- 雲徒蔽日月，雨合降山川。
- 造化爐思火，陰陽炭鼓煙。
- 披懷遭赤晝，濯足想清漣。
- 獄俟于公決，心期戴令虔。
- 敢忘霑霈澤，俁幸及私田。
- 請禱誠明矣，焚巫策昧然。
- 靈山罷齊景，美玉罄周宣。
- 石鷰曾誰舞，泥龍愈自堅。
- 魚窮悲涸轍，井漆奈枯泉。
- 五畝憂還軫，三時望益懸。
- 蹔欣垂滴瀝，終訝阻纏綿。
- 貶損心應懇，踈通稅必蠲。
- 乘軒嘗拯物，飲馬昔投錢。
- 火宅逢僧話，炎荒想客遷。
- 泥蟠尺蠖久，草長蒺藜先。
- 病體長兼慮，窮愁益自煎。
- 猶希畏途上，一詠凱歌旋。

## 拼音

- he2 shang4 lao2 bing1 di4 ， jiang1 nan2 ku4 han4 tian1 。
- na4 zhi1 tao3 xing2 ri4 ， bu2 shi4 kei1 yin1 nian2 。
- hu1 hu1 jie1 shi2 nan2 ， jin1 jin1 wei4 xu4 qian1 。
- yun2 tu2 bi4 ri4 yue4 ， yu3 he2 jiang4 shan1 chuan1 。
- zao4 hua4 lu2 si1 huo3 ， yin1 yang2 tan4 gu3 yan1 。
- pi1 huai2 zao1 chi4 zhou4 ， zhuo2 zu2 xiang3 qing1 lian2 。
- yu4 si4 yu2 gong1 jue2 ， xin1 qi1 dai4 ling4 qian2 。
- gan3 wang4 zhan1 pei4 ze2 ， yu3 xing4 ji2 si1 tian2 。
- qing3 dao3 cheng2 ming2 yi3 ， fen2 wu1 ce4 mei4 ran2 。
- ling2 shan1 ba4 qi2 jing3 ， mei3 yu4 qing4 zhou1 xuan1 。
- shi2 yan4 ceng2 shui2 wu3 ， ni2 long2 yu4 zi4 jian1 。
- yu2 qiong2 bei1 he2 zhe2 ， jing3 qi1 nai4 ku1 quan2 。
- wu3 mu3 you1 huan2 zhen3 ， san1 shi2 wang4 yi4 xuan2 。
- zan4 xin1 chui2 di1 li4 ， zhong1 ya4 zu3 chan2 mian2 。
- bian3 sun3 xin1 ying1 ken3 ， shu1 tong1 shui4 bi4 juan1 。
- cheng2 xuan1 chang2 zheng3 wu4 ， yin3 ma3 xi1 tou2 qian2 。
- huo3 zhai2 feng2 seng1 hua4 ， yan2 huang1 xiang3 ke4 qian1 。
- ni2 pan2 chi3 huo4 jiu3 ， cao3 chang2 ji2 li2 xian1 。
- bing4 ti3 chang2 jian1 lü4 ， qiong2 chou2 yi4 zi4 jian1 。
- you2 xi1 wei4 tu2 shang4 ， yi4 yong3 kai3 ge1 xuan2 。

## 注释

## 译文

## 赏析
