---
id: zhang-hu-tou-chen-xu-cui-shang-shu-er-shi-yun
title: 投陳許崔尚書二十韻
titlePinyin: tou2 chen2 xu1 cui1 shang4 shu1 er4 shi2 yun4
titleSlug: tou-chen-xu-cui-shang-shu-er-shi-yun
author: 張祜
authorPinyin: zhang1 hu4
authorSlug: zhang-hu
dynasty: 唐
dynastyPinyin: tang2
dynastySlug: tang
tags: []
---

## 正文

- 重鎮壓華戎，恩威達聖聰。
- 泰山高不讓，滄海闊難窮。
- 接物懽盈貌，安民術在衷。
- 旱天雲出水，霜野鶚摶風。
- 東土承殊渥，南方著顯功。
- 瑞呈須是鳯，畋獲必非熊。
- 令下齊軍仵，詩傳入帝宮。
- 春行膏雨降，夜仰德星藂。
- 翰苑推詞敏，台庭揖道崇。
- 才周儒學外，禮厚笑譚中。
- 吏理今廉度，文章昔馬融。
- 行慿孤竹立，諾爲一言終。
- 揭檻樓臺聳，加籩海陸豐。
- 俯移青玉案，高掛綠沉弓。
- 大幕賓名瑀，長裾客姓馮。
- 耻爲狂狷者，強廁滑稽雄。
- 馬足虛行地，鞭頭漫畫空。
- 無能甘畫虎，失趣奈雕蟲。
- 死歎身何處，生嗟命不通。
- 聊當問詹尹，猶許訴明公。

## 拼音

- zhong4 zhen4 ya1 hua2 rong2 ， en1 wei1 da2 sheng4 cong1 。
- tai4 shan1 gao1 bu2 rang4 ， cang1 hai3 kuo4 nan2 qiong2 。
- jie1 wu4 huan1 ying2 mao4 ， an1 min2 shu4 zai4 zhong1 。
- han4 tian1 yun2 chu1 shui3 ， shuang1 ye3 e4 tuan2 feng1 。
- dong1 tu3 cheng2 shu1 wo4 ， nan2 fang1 zhu4 xian3 gong1 。
- rui4 cheng2 xu1 shi4 feng4 ， tian2 huo4 bi4 fei1 xiong2 。
- ling4 xia4 qi2 jun1 wu3 ， shi1 chuan2 ru4 di4 gong1 。
- chun1 xing2 gao1 yu3 jiang4 ， ye4 yang3 de2 xing1 cong2 。
- han4 yuan4 tui1 ci2 min3 ， tai2 ting2 yi1 dao4 chong2 。
- cai2 zhou1 ru2 xue2 wai4 ， li3 hou4 xiao4 tan2 zhong1 。
- li4 li3 jin1 lian2 du4 ， wen2 zhang1 xi1 ma3 rong2 。
- xing2 ping2 gu1 zhu2 li4 ， nuo4 wei2 yi4 yan2 zhong1 。
- jie1 jian4 lou2 tai2 song3 ， jia1 bian1 hai3 lu4 feng1 。
- fu3 yi2 qing1 yu4 an4 ， gao1 gua4 lü4 chen2 gong1 。
- da4 mu4 bin1 ming2 yu3 ， chang2 ju1 ke4 xing4 feng2 。
- chi3 wei2 kuang2 juan4 zhe3 ， qiang2 ce4 hua2 ji1 xiong2 。
- ma3 zu2 xu1 xing2 di4 ， bian1 tou2 man4 hua4 kong1 。
- wu2 neng2 gan1 hua4 hu3 ， shi1 qu4 nai4 diao1 chong2 。
- si3 tan4 shen1 he2 chu3 ， sheng1 jie1 ming4 bu4 tong1 。
- liao2 dang1 wen4 zhan1 yin3 ， you2 xu1 su4 ming2 gong1 。

## 注释

## 译文

## 赏析
