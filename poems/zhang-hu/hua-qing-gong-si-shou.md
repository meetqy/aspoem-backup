---
id: zhang-hu-hua-qing-gong-si-shou
title: 華清宮四首
titlePinyin: hua2 qing1 gong1 si4 shou3
titleSlug: hua-qing-gong-si-shou
author: 張祜
authorPinyin: zhang1 hu4
authorSlug: zhang-hu
dynasty: 唐
dynastyPinyin: tang2
dynastySlug: tang
tags: []
---

## 正文

- 風樹離離月稍明，九天龍氣在華清。
- 宮門深鎖無人覺，半夜雲中羯鼓聲。
- 天闕沉沉夜未央，碧雲仙曲舞霓裳。
- 一聲玉笛向空盡，月滿驪山宮漏長。
- 紅樹蕭蕭閣半開，上皇曾幸此宮來。
- 至今風俗驪山下，村笛猶吹阿濫堆。
- 水繞宮牆處處聲，殘紅長綠露華清。
- 武皇一夕夢不覺，十二玉樓空月明。

## 拼音

- feng1 shu4 li2 li2 yue4 shao1 ming2 ， jiu3 tian1 long2 qi4 zai4 hua2 qing1 。
- gong1 men2 shen1 suo3 wu2 ren2 jue2 ， ban4 ye4 yun2 zhong1 jie2 gu3 sheng1 。
- tian1 que4 chen2 chen2 ye4 wei4 yang1 ， bi4 yun2 xian1 qu3 wu3 ni2 chang2 。
- yi4 sheng1 yu4 di2 xiang4 kong1 jin4 ， yue4 man3 li2 shan1 gong1 lou4 chang2 。
- hong2 shu4 xiao1 xiao1 ge2 ban4 kai1 ， shang4 huang2 ceng2 xing4 ci3 gong1 lai2 。
- zhi4 jin1 feng1 su2 li2 shan1 xia4 ， cun1 di2 you2 chui1 a1 lan4 dui1 。
- shui3 rao4 gong1 qiang2 chu3 chu3 sheng1 ， can2 hong2 chang2 lü4 lu4 hua2 qing1 。
- wu3 huang2 yi4 xi1 meng4 bu4 jue2 ， shi2 er4 yu4 lou2 kong1 yue4 ming2 。

## 注释

## 译文

## 赏析
