---
id: zhang-hu-ku-yu-er-shi-yun
title: 苦雨二十韻
titlePinyin: ku3 yu3 er4 shi2 yun4
titleSlug: ku-yu-er-shi-yun
author: 張祜
authorPinyin: zhang1 hu4
authorSlug: zhang-hu
dynasty: 唐
dynastyPinyin: tang2
dynastySlug: tang
tags: []
---

## 正文

- 積雨江城久，騰雲海嶠來。
- 暑當初縝絺，寒亦重然灰。
- 曖昧連中夏，調和仰上台。
- 地平天沒塹，舟利木兼材。
- 電影窗遙入，雷聲轍乍迴。
- 邊除深溢潦，枕簟去浮埃。
- 太陸青蘋泛，曾崖白浪豗。
- 初跳倒蛙黽，疾長半蒿萊。
- 壞壤虛爲穴，淙沙逈作堆。
- 未如歸結網，何憚渴操杯。
- 漏屋誠難葺，崩牆不易坯。
- 遠愁超滉瀁，高羨陟崔嵬。
- 俯祝陰靈遍，聊飡水物該。
- 病非宜長老，憂是主嬰孩。
- 淺淺斟茶鼎，環環盪酒罍。
- 濯枝憐鳥噤，流麥分人咍。
- 日色疑羞出，天心似惜開。
- 巨鱗承水使，纖介幸時災。
- 折角巾全委，低頭柱頓摧。
- 神龍曾未失，螻蟻莫相裁。

## 拼音

- ji1 yu3 jiang1 cheng2 jiu3 ， teng2 yun2 hai3 jiao4 lai2 。
- shu3 dang1 chu1 zhen3 chi1 ， han2 yi4 zhong4 ran2 hui1 。
- ai4 mei4 lian2 zhong1 xia4 ， diao4 he2 yang3 shang4 tai2 。
- di4 ping2 tian1 mei2 qian4 ， zhou1 li4 mu4 jian1 cai2 。
- dian4 ying3 chuang1 yao2 ru4 ， lei2 sheng1 zhe2 zha4 hui2 。
- bian1 chu2 shen1 yi4 liao2 ， zhen3 dian4 qu4 fu2 ai1 。
- tai4 lu4 qing1 pin2 fan4 ， ceng2 ya2 bai2 lang4 hui1 。
- chu1 tiao4 dao3 wa1 min3 ， ji2 chang2 ban4 hao1 lai2 。
- huai4 rang3 xu1 wei2 xue2 ， cong2 sha1 jiong3 zuo4 dui1 。
- wei4 ru2 gui1 jie2 wang3 ， he2 dan4 ke3 cao1 bei1 。
- lou4 wu1 cheng2 nan2 qi4 ， beng1 qiang2 bu2 yi4 pi1 。
- yuan3 chou2 chao1 huang4 yang3 ， gao1 xian4 zhi4 cui1 wei2 。
- fu3 zhu4 yin1 ling2 bian4 ， liao2 can1 shui3 wu4 gai1 。
- bing4 fei1 yi2 chang2 lao3 ， you1 shi4 zhu3 ying1 hai2 。
- qian3 qian3 zhen1 cha2 ding3 ， huan2 huan2 dang4 jiu3 lei2 。
- zhuo2 zhi1 lian2 niao3 jin4 ， liu2 mai4 fen1 ren2 hai1 。
- ri4 se4 yi2 xiu1 chu1 ， tian1 xin1 si4 xi1 kai1 。
- ju4 lin2 cheng2 shui3 shi3 ， xian1 jie4 xing4 shi2 zai1 。
- zhe2 jiao3 jin1 quan2 wei3 ， di1 tou2 zhu4 dun4 cui1 。
- shen2 long2 ceng2 wei4 shi1 ， lou2 yi3 mo4 xiang1 cai2 。

## 注释

## 译文

## 赏析
