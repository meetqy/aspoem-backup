---
id: zhang-hu-da-tang-sheng-gong-shi
title: 大唐聖功詩
titlePinyin: da4 tang2 sheng4 gong1 shi1
titleSlug: da-tang-sheng-gong-shi
author: 張祜
authorPinyin: zhang1 hu4
authorSlug: zhang-hu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 祜聞昔隋末。
- 煬帝厄圍兵。
- 太宗初應募，杖劎起邊征。
- 揚師列虛旗，首激將軍誠。
- 神略在一斷，解圍當未萌。
- 高祖守河東，權力已兼幷。
- 猖狂蟻結徒，舉踵乃擊平。
- 隋德日已衰，俯折士尊名。
- 羣才 {牙丿 = 丶} 相枤，諾以義爲盟。
- 屯軍起邊州，李密馳傳迎。
- 楊眉愛姿度，失口真王英。
- 由是太河南，千里響應聲。
- 降王與拘竇，親待入宮城。
- 乃命臣蕭瑀，府庫掌虛盈。
- 次命臣玄齡，圖書收付卿。
- 開牢釋姧枉，各更重從輕。
- 迴戈略僞主，太廟告明明。
- 殊功苟未已，徽號爲重旌。
- 文物一以興，賢良俱間生。
- 聲詩日盈聽，智論益縱橫。
- 何意蕭牆內，陰謀中構傾。
- 直詞雖可進，王法詎該情。
- 甲子上即位，南郊赦憲灜。
- 八蠻與四夷，朝貢路交争，三月后親蠶，癸亥上親耕。
- 侍臣虞南等，碑以紀功成。

## 拼音

- hu4 wen2 xi1 sui2 mo4 。
- yang2 di4 e4 wei2 bing1 。
- tai4 zong1 chu1 ying1 mu4 ， zhang4 jian4 qi3 bian1 zheng1 。
- yang2 shi1 lie4 xu1 qi2 ， shou3 ji1 jiang1 jun1 cheng2 。
- shen2 lüe4 zai4 yi2 duan4 ， jie3 wei2 dang1 wei4 meng2 。
- gao1 zu3 shou3 he2 dong1 ， quan2 li4 yi3 jian1 bing4 。
- chang1 kuang2 yi3 jie2 tu2 ， ju3 zhong3 nai3 ji1 ping2 。
- sui2 de2 ri4 yi3 shuai1 ， fu3 zhe2 shi4 zun1 ming2 。
- qun2 cai2  { ya2 pie3  =  zhu3 }  xiang1 di4 ， nuo4 yi3 yi4 wei2 meng2 。
- tun2 jun1 qi3 bian1 zhou1 ， li3 mi4 chi2 chuan2 ying2 。
- yang2 mei2 ai4 zi1 du4 ， shi1 kou3 zhen1 wang2 ying1 。
- you2 shi4 tai4 he2 nan2 ， qian1 li3 xiang3 ying1 sheng1 。
- jiang4 wang2 yu3 ju1 dou4 ， qin1 dai4 ru4 gong1 cheng2 。
- nai3 ming4 chen2 xiao1 yu3 ， fu3 ku4 zhang3 xu1 ying2 。
- ci4 ming4 chen2 xuan2 ling2 ， tu2 shu1 shou1 fu4 qing1 。
- kai1 lao2 shi4 jian1 wang3 ， ge4 geng4 zhong4 cong2 qing1 。
- hui2 ge1 lüe4 wei3 zhu3 ， tai4 miao4 gao4 ming2 ming2 。
- shu1 gong1 gou3 wei4 yi3 ， hui1 hao4 wei2 zhong4 jing1 。
- wen2 wu4 yi4 yi3 xing1 ， xian2 liang2 ju4 jian4 sheng1 。
- sheng1 shi1 ri4 ying2 ting1 ， zhi4 lun4 yi4 zong4 heng2 。
- he2 yi4 xiao1 qiang2 nei4 ， yin1 mou2 zhong1 gou4 qing1 。
- zhi2 ci2 sui1 ke3 jin4 ， wang2 fa3 ju4 gai1 qing2 。
- jia3 zi3 shang4 ji2 wei4 ， nan2 jiao1 she4 xian4 ying2 。
- ba1 man2 yu3 si4 yi2 ， chao2 gong4 lu4 jiao1 zheng1 ， san1 yue4 hou4 qin1 can2 ， gui3 hai4 shang4 qin1 geng1 。
- shi4 chen2 yu2 nan2 deng3 ， bei1 yi3 ji4 gong1 cheng2 。

## 注释

## 译文

## 赏析
