---
id: zhang-hu-dan-yang-xin-ju-si-shi-yun
title: 丹陽新居四十韻
titlePinyin: dan1 yang2 xin1 ju1 si4 shi2 yun4
titleSlug: dan-yang-xin-ju-si-shi-yun
author: 張祜
authorPinyin: zhang1 hu4
authorSlug: zhang-hu
dynasty: 唐
dynastyPinyin: tang2
dynastySlug: tang
tags: []
---

## 正文

- 不出丹陽郭，茅簷寄北偏。
- 四隅疎積潦，萬頃控平田。
- 地勢金陵豁，灣形珥瀆連。
- 路分南畝上，山映後湖邊。
- 故國心殊阻，新池手強穿。
- 閑吟招隱詠，靜賦篤終篇。
- 大樹應徒爾，高門亦偶然。
- 孤雲出小嶼，侶鶴下遼天。
- 早巿歸人語，昏亭醉客眠。
- 五更衘月岸，一宿渡江舡。
- 雪旦飛瓊圃，花時麗錦川。
- 茅峯遙自對，練水曲相㳂。
- 夜出澤頭火，晴昏巷裏煙。
- 人情嗤散漫，鳥性樂暄妍。
- 夏菓垂簪上，春農起面前。
- 竹欄隈杳嫋，藤杖決潺湲。
- 不忝端居勝，何妨病者便。
- 水軒斜浸柳，風檻散披蓮。
- 接壤重崗抱，坯沙淺洞延。
- 外瞻羣嶺拔，中坐兩崖顛。
- 峻面嶙岣甃，崇臺碨礧填。
- 小橋深宛宛，新瀑下涓涓。
- 架俯薔薇立，籬因枳殻編。
- 何當把牙筭，祇是躡苔錢。
- 勃窣松栽短，尖纖石筍圓。
- 綠含山桂潤，紅綻海棠鮮。
- 枕上看羈䩡，門前見着鞭。
- 闌珊棊未畢，撥剌釣初牽。
- 塵尾曾無謂，猪肝是不緣。
- 坐甘塵外老，來幸酒中仙。
- 潘岳因成賦，楊雄便草《玄》。
- 散襟梳短髪，揭指上遊絃。
- 粗可迴車馬，聊堪駐旆旃。
- 藉莎慙異席，折筍俟加籩。
- 哭地心知矣，儒家分已焉。
- 窮猿半啼嘯，病鶴欲飛眠。
- 授籙陶貞白，留齋竺法乾。
- 觀心知不二，叩齒問羅千。
- 帝里思徒切，家山望益懸。
- 閶門不可上，西恨涕漣漣。

## 拼音

- bu4 chu1 dan1 yang2 guo1 ， mao2 yan2 ji4 bei3 pian1 。
- si4 yu2 shu1 ji1 liao2 ， wan4 qing3 kong4 ping2 tian2 。
- di4 shi4 jin1 ling2 huo1 ， wan1 xing2 er3 du2 lian2 。
- lu4 fen1 nan2 mu3 shang4 ， shan1 ying4 hou4 hu2 bian1 。
- gu4 guo2 xin1 shu1 zu3 ， xin1 chi2 shou3 qiang2 chuan1 。
- xian2 yin2 zhao1 yin3 yong3 ， jing4 fu4 du3 zhong1 pian1 。
- da4 shu4 ying1 tu2 er3 ， gao1 men2 yi4 ou3 ran2 。
- gu1 yun2 chu1 xiao3 yu3 ， lü3 he4 xia4 liao2 tian1 。
- zao3 fu2 gui1 ren2 yu3 ， hun1 ting2 zui4 ke4 mian2 。
- wu3 geng1 xian2 yue4 an4 ， yi2 su4 du4 jiang1 chuan2 。
- xue3 dan4 fei1 qiong2 pu3 ， hua1 shi2 li2 jin3 chuan1 。
- mao2 feng1 yao2 zi4 dui4 ， lian4 shui3 qu3 xiang1 㳂。
- ye4 chu1 ze2 tou2 huo3 ， qing2 hun1 xiang4 li3 yan1 。
- ren2 qing2 chi1 san4 man4 ， niao3 xing4 le4 xuan1 yan2 。
- xia4 guo3 chui2 zan1 shang4 ， chun1 nong2 qi3 mian4 qian2 。
- zhu2 lan2 wei1 yao3 niao3 ， teng2 zhang4 jue2 chan2 yuan2 。
- bu4 tian3 duan1 ju1 sheng4 ， he2 fang2 bing4 zhe3 bian4 。
- shui3 xuan1 xie2 jin4 liu3 ， feng1 jian4 san4 pi1 lian2 。
- jie1 rang3 zhong4 gang3 bao4 ， pi1 sha1 qian3 dong4 yan2 。
- wai4 zhan1 qun2 ling3 ba2 ， zhong1 zuo4 liang3 ya2 dian1 。
- jun4 mian4 lin2 gou3 zhou4 ， chong2 tai2 wei4 lei2 tian2 。
- xiao3 qiao2 shen1 wan3 wan3 ， xin1 pu4 xia4 juan1 juan1 。
- jia4 fu3 qiang2 wei1 li4 ， li2 yin1 zhi3 qiao4 bian1 。
- he2 dang1 ba3 ya2 suan4 ， qi2 shi4 nie4 tai2 qian2 。
- bo2 su1 song1 zai1 duan3 ， jian1 xian1 shi2 sun3 yuan2 。
- lü4 han2 shan1 gui4 run4 ， hong2 zhan4 hai3 tang2 xian1 。
- zhen3 shang4 kan4 ji1 䩡， men2 qian2 jian4 zhe0 bian1 。
- lan2 shan1 qi2 wei4 bi4 ， bo1 la4 diao4 chu1 qian1 。
- chen2 wei3 ceng2 wu2 wei4 ， zhu1 gan1 shi4 bu4 yuan2 。
- zuo4 gan1 chen2 wai4 lao3 ， lai2 xing4 jiu3 zhong1 xian1 。
- pan1 yue4 yin1 cheng2 fu4 ， yang2 xiong2 bian4 cao3 《 xuan2 》。
- san4 jin1 shu1 duan3 fa4 ， jie1 zhi3 shang4 you2 xian2 。
- cu1 ke3 hui2 ju1 ma3 ， liao2 kan1 zhu4 pei4 zhan1 。
- jie4 sha1 can2 yi4 xi2 ， zhe2 sun3 si4 jia1 bian1 。
- ku1 di4 xin1 zhi1 yi3 ， ru2 jia1 fen1 yi3 yan1 。
- qiong2 yuan2 ban4 ti2 xiao4 ， bing4 he4 yu4 fei1 mian2 。
- shou4 lu4 tao2 zhen1 bai2 ， liu2 zhai1 zhu2 fa3 qian2 。
- guan1 xin1 zhi1 bu2 er4 ， kou4 chi3 wen4 luo2 qian1 。
- di4 li3 si1 tu2 qie4 ， jia1 shan1 wang4 yi4 xuan2 。
- chang1 men2 bu4 ke3 shang4 ， xi1 hen4 ti4 lian2 lian2 。

## 注释

## 译文

## 赏析
