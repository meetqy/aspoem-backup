---
id: zhang-hu-tou-chang-zhou-cong-xiong-zhong-cheng
title: 投常州從兄中丞
titlePinyin: tou2 chang2 zhou1 cong2 xiong1 zhong1 cheng2
titleSlug: tou-chang-zhou-cong-xiong-zhong-cheng
author: 張祜
authorPinyin: zhang1 hu4
authorSlug: zhang-hu
dynasty: 唐
dynastyPinyin: tang2
dynastySlug: tang
tags: []
---

## 正文

- 扁舟何所往，言入善人邦。
- 舊愛鵬摶海，今聞虎渡江。
- 士因爲政樂，儒爲說詩降。
- 素履冰容靜，新詞玉潤樅。
- 金魚聊解帶，畫鷁稍移樁。
- 邀妓思逃席，留賓命倒缸。
- 史材誰是伍，經術世無雙。
- 廣廈當宏構，洪鐘併待撞。
- 成龍須講邴，展驥莫先龐。
- 應念宗中末，秋螢照一牕。

## 拼音

- pian1 zhou1 he2 suo3 wang3 ， yan2 ru4 shan4 ren2 bang1 。
- jiu4 ai4 peng2 tuan2 hai3 ， jin1 wen2 hu3 du4 jiang1 。
- shi4 yin1 wei2 zheng4 le4 ， ru2 wei2 shuo1 shi1 jiang4 。
- su4 lü3 bing1 rong2 jing4 ， xin1 ci2 yu4 run4 cong1 。
- jin1 yu2 liao2 jie3 dai4 ， hua4 yi4 shao1 yi2 zhuang1 。
- yao1 ji4 si1 tao2 xi2 ， liu2 bin1 ming4 dao3 gang1 。
- shi3 cai2 shui2 shi4 wu3 ， jing1 shu4 shi4 wu2 shuang1 。
- guang3 sha4 dang1 hong2 gou4 ， hong2 zhong1 bing4 dai4 zhuang4 。
- cheng2 long2 xu1 jiang3 bing3 ， zhan3 ji4 mo4 xian1 pang2 。
- ying1 nian4 zong1 zhong1 mo4 ， qiu1 ying2 zhao4 yi4 chuang1 。

## 注释

## 译文

## 赏析
