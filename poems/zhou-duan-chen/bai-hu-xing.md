---
id: zhou-duan-chen-bai-hu-xing
title: 白虎行
titlePinyin: bai2 hu3 xing2
titleSlug: bai-hu-xing
author: 周端臣
authorPinyin: zhou1 duan1 chen2
authorSlug: zhou-duan-chen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 女脩玄鳥開嬴始，附庸于周自非子。
- 由襄寖强三十世，末命昭莊踰崛起。
- 殺降濺血長平坑，返戈盡篡天王城。
- 黷兵不戢恃彊大，物忌太盛終當傾。
- 邯鄲賈人識奇貨，發謀不惜千金破。
- 窈窕尊前歌舞人，腹中已孕秦家禍。
- 怙勢陵威奮餘烈，怨氣愁聲九州裂。
- 虎暴狼貪天使然，六國未滅嬴先滅。
- 天道何曾長助彊，豈知用柔能勝剛。
- 君不見後來項羽戰無敵，却使山河歸漢王。

## 拼音

- nü3 xiu1 xuan2 niao3 kai1 ying2 shi3 ， fu4 yong1 yu2 zhou1 zi4 fei1 zi3 。
- you2 xiang1 jin4 qiang2 san1 shi2 shi4 ， mo4 ming4 zhao1 zhuang1 yu2 jue2 qi3 。
- sha1 jiang4 jian4 xue4 chang2 ping2 keng1 ， fan3 ge1 jin4 cuan4 tian1 wang2 cheng2 。
- du2 bing1 bu4 ji2 shi4 qiang2 da4 ， wu4 ji4 tai4 sheng4 zhong1 dang1 qing1 。
- han2 dan1 jia3 ren2 shi2 qi2 huo4 ， fa1 mou2 bu4 xi1 qian1 jin1 po4 。
- yao3 tiao3 zun1 qian2 ge1 wu3 ren2 ， fu4 zhong1 yi3 yun4 qin2 jia1 huo4 。
- hu4 shi4 ling2 wei1 fen4 yu2 lie4 ， yuan4 qi4 chou2 sheng1 jiu3 zhou1 lie4 。
- hu3 bao4 lang2 tan1 tian1 shi3 ran2 ， liu4 guo2 wei4 mie4 ying2 xian1 mie4 。
- tian1 dao4 he2 ceng2 chang2 zhu4 qiang2 ， qi3 zhi1 yong4 rou2 neng2 sheng4 gang1 。
- jun1 bu2 jian4 hou4 lai2 xiang4 yu3 zhan4 wu2 di2 ， que4 shi3 shan1 he2 gui1 han4 wang2 。

## 注释

## 译文

## 赏析
