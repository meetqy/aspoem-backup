---
id: zhou-duan-chen-liu-qiao-xing
title: 六桥行
titlePinyin: liu4 qiao2 xing2
titleSlug: liu-qiao-xing
author: 周端臣
authorPinyin: zhou1 duan1 chen2
authorSlug: zhou-duan-chen
dynasty: 宋
dynastyPinyin: song4
dynastySlug: song
tags: []
---

## 正文

- 芙蓉苑。
- 记试酒清狂，亸鞭游遍。
- 翠红照眼。
- 凝芳露、洗出青霞一片。
- 垂杨两岸。
- 窥镜底、新妆深浅。
- 应料似、锦帐行春，三千粉春矜艳。
- 邂逅系马堤边，念玉笋轻攀，笑簪同欢。
- 岁华暗换。
- 西风路、几许愁肠凄断。
- 仙城梦黯。
- 还又是、六桥秋晚。
- 凝望处，烟淡云寒，人归雁远。

## 拼音

- fu2 rong2 yuan4 。
- ji4 shi4 jiu3 qing1 kuang2 ， duo3 bian1 you2 bian4 。
- cui4 hong2 zhao4 yan3 。
- ning2 fang1 lu4 、 xi3 chu1 qing1 xia2 yi2 pian4 。
- chui2 yang2 liang3 an4 。
- kui1 jing4 di3 、 xin1 zhuang1 shen1 qian3 。
- ying4 liao4 si4 、 jin3 zhang4 xing2 chun1 ， san1 qian1 fen3 chun1 jin1 yan4 。
- xie4 hou4 xi4 ma3 di1 bian1 ， nian4 yu4 sun3 qing1 pan1 ， xiao4 zan1 tong2 huan1 。
- sui4 hua2 an4 huan4 。
- xi1 feng1 lu4 、 ji3 xu3 chou2 chang2 qi1 duan4 。
- xian1 cheng2 meng4 an4 。
- hai2 you4 shi4 、 liu4 qiao2 qiu1 wan3 。
- ning2 wang4 chu4 ， yan1 dan4 yun2 han2 ， ren2 gui1 yan4 yuan3 。

## 注释

## 译文

## 赏析
