---
id: zhou-duan-chen-song-weng-bin-yang-zhi-jing-hu
title: 送翁賓暘之荆湖
titlePinyin: song4 weng1 bin1 yang2 zhi1 jing1 hu2
titleSlug: song-weng-bin-yang-zhi-jing-hu
author: 周端臣
authorPinyin: zhou1 duan1 chen2
authorSlug: zhou-duan-chen
dynasty: 宋
dynastyPinyin: song4
dynastySlug: song
tags: []
---

## 正文

- 君不見司馬子長志橫秋，少年足跡不肯休。
- 胸中盤屈奇偉氣，筆力直與造化侔。
- 又不見杜陵子美夸壯遊，一身幾走半九州。
- 吟懷吐納天地秀，作爲篇章光斗牛。
- 君今去去幾千里，匣劍囊書赴知己。
- 知己從來素有情，投機之會趨功名。
- 功名豈有作能致，莫辭跋涉長江行。
- 長江四月南風起，武昌魚飲秦淮水。
- 南風不久又西風，食魚休忘鱸魚美。
- 天涯別夢思城東，何日一樽重與同。
- 草橋夜醉月明下，桃關晴吟春色中。
- 不堪蜀魄相催去，却憐檣燕相留住。
- 一片離情去住間，正是遊人腸斷處。
- 荆湖右道分南北，勢與中原豈懸隔。
- 五湖膏血互吞噬，萬里烟塵入謀畫。
- 莫如子長子美但能事文章，蚤歸來獻平戎策。

## 拼音

- jun1 bu2 jian4 si1 ma3 zi3 chang2 zhi4 heng2 qiu1 ， shao4 nian2 zu2 ji4 bu4 ken3 xiu1 。
- xiong1 zhong1 pan2 qu1 qi2 wei3 qi4 ， bi3 li4 zhi2 yu3 zao4 hua4 mou2 。
- you4 bu2 jian4 du4 ling2 zi3 mei3 kua1 zhuang4 you2 ， yi4 shen1 ji1 zou3 ban4 jiu3 zhou1 。
- yin2 huai2 tu3 na4 tian1 di4 xiu4 ， zuo4 wei2 pian1 zhang1 guang1 dou4 niu2 。
- jun1 jin1 qu4 qu4 ji1 qian1 li3 ， xia2 jian4 nang2 shu1 fu4 zhi1 ji3 。
- zhi1 ji3 cong2 lai2 su4 you3 qing2 ， tou2 ji1 zhi1 hui4 qu1 gong1 ming2 。
- gong1 ming2 qi3 you3 zuo4 neng2 zhi4 ， mo4 ci2 ba2 she4 chang2 jiang1 xing2 。
- chang2 jiang1 si4 yue4 nan2 feng1 qi3 ， wu3 chang1 yu2 yin3 qin2 huai2 shui3 。
- nan2 feng1 bu4 jiu3 you4 xi1 feng1 ， shi2 yu2 xiu1 wang4 lu2 yu2 mei3 。
- tian1 ya2 bie2 meng4 si1 cheng2 dong1 ， he2 ri4 yi4 zun1 zhong4 yu3 tong2 。
- cao3 qiao2 ye4 zui4 yue4 ming2 xia4 ， tao2 guan1 qing2 yin2 chun1 se4 zhong1 。
- bu4 kan1 shu3 po4 xiang1 cui1 qu4 ， que4 lian2 qiang2 yan4 xiang1 liu2 zhu4 。
- yi2 pian4 li2 qing2 qu4 zhu4 jian4 ， zheng4 shi4 you2 ren2 chang2 duan4 chu3 。
- jing1 hu2 you4 dao4 fen1 nan2 bei3 ， shi4 yu3 zhong1 yuan2 qi3 xuan2 ge2 。
- wu3 hu2 gao1 xue4 hu4 tun1 shi4 ， wan4 li3 yan1 chen2 ru4 mou2 hua4 。
- mo4 ru2 zi3 chang2 zi3 mei3 dan4 neng2 shi4 wen2 zhang1 ， zao3 gui1 lai2 xian4 ping2 rong2 ce4 。

## 注释

## 译文

## 赏析
