---
id: zhou-duan-chen-you-ji-tian
title: 遊籍田
titlePinyin: you2 ji2 tian2
titleSlug: you-ji-tian
author: 周端臣
authorPinyin: zhou1 duan1 chen2
authorSlug: zhou-duan-chen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 國典斯爲重，親耕示不輕。
- 詔涓正月吉，躬率百僚行。
- 奉禮儀脩獻，司農器具呈。
- 儲胥嚴武備，鹵簿肅文明。
- 北闕班春早，東郊賀雨晴。
- 青壇晨氣潤，紫陌曉寒清。
- 玄武移天仗，鈎陳出帝城。
- 停雲依別殿，翔鳥避行營。
- 十二蒼龍駕，三千白虎兵。
- 園花迎翠輦，田柳拂霓旌。
- 少皡陳圭瓚，先農薦特牲。
- 紺轅縈黛耜，蒼佩映朱絃。
- 俯講三推禮，祗勤萬乘情。
- 艱難均土庶，次第及公卿。
- 海寓瞻秋稔，山川慶禮成。
- 豈惟知稼穡，况乃奉粢盛。
- 祈歲稽豳雅，因時昉舜耕。
- 顧嚴天下勸，非侈國人榮。
- 芸史觀先烈，桑樞歎晚生。
- 何當蕆熙事，夷夏頌隆平。

## 拼音

- guo2 dian3 si1 wei2 zhong4 ， qin1 geng1 shi4 bu4 qing1 。
- zhao4 juan1 zheng1 yue4 ji2 ， gong1 lü4 bai3 liao2 xing2 。
- feng4 li3 yi2 xiu1 xian4 ， si1 nong2 qi4 ju4 cheng2 。
- chu3 xu1 yan2 wu3 bei4 ， lu3 bo2 su4 wen2 ming2 。
- bei3 que4 ban1 chun1 zao3 ， dong1 jiao1 he4 yu3 qing2 。
- qing1 tan2 chen2 qi4 run4 ， zi3 mo4 xiao3 han2 qing1 。
- xuan2 wu3 yi2 tian1 zhang4 ， gou1 chen2 chu1 di4 cheng2 。
- ting2 yun2 yi1 bie2 dian4 ， xiang2 niao3 bi4 xing2 ying2 。
- shi2 er4 cang1 long2 jia4 ， san1 qian1 bai2 hu3 bing1 。
- yuan2 hua1 ying2 cui4 nian3 ， tian2 liu3 fu2 ni2 jing1 。
- shao3 hao4 chen2 gui1 zan4 ， xian1 nong2 jian4 te4 sheng1 。
- gan4 yuan2 ying2 dai4 si4 ， cang1 pei4 ying4 zhu1 xian2 。
- fu3 jiang3 san1 tui1 li3 ， zhi1 qin2 wan4 cheng2 qing2 。
- jian1 nan2 jun1 tu3 shu4 ， ci4 di4 ji2 gong1 qing1 。
- hai3 yu4 zhan1 qiu1 ren3 ， shan1 chuan1 qing4 li3 cheng2 。
- qi3 wei2 zhi1 jia4 se4 ， kuang4 nai3 feng4 zi1 sheng4 。
- qi2 sui4 ji1 bin1 ya3 ， yin1 shi2 fang3 shun4 geng1 。
- gu4 yan2 tian1 xia4 quan4 ， fei1 chi3 guo2 ren2 rong2 。
- yun2 shi3 guan1 xian1 lie4 ， sang1 shu1 tan4 wan3 sheng1 。
- he2 dang1 chan3 xi1 shi4 ， yi2 xia4 song4 long2 ping2 。

## 注释

## 译文

## 赏析
