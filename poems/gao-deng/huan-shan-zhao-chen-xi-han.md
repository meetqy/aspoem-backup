---
id: gao-deng-huan-shan-zhao-chen-xi-han
title: 還山招陳希韓
titlePinyin: huan2 shan1 zhao1 chen2 xi1 han2
titleSlug: huan-shan-zhao-chen-xi-han
author: 高登
authorPinyin: gao1 deng1
authorSlug: gao-deng
dynasty: 宋
dynastyPinyin: song4
dynastySlug: song
tags: []
---

## 正文

- 乾坤莽回互，日月相盪摩。
- 百年纔瞬息，萬類總么麽。
- 是身非吾有，造物如我何。
- 觸事會心少，幽棲廢興多。
- 眷言意所適，樂此山之阿。
- 修篁擢新幹，老木榮舊柯。
- 谷聲傳地籟，松韻答天和。
- 獨石介而安，寒泉淡無波。
- 園蔬掇纖嫩，名果仍駢羅。
- 紅綻著雨花，碧卷受風荷。
- 隨意坐莓苔，絺衣掛薜蘿。
- 得酒即酩酊，作詩苦吟哦。
- 嘯長情浩蕩，舞短影婆娑。
- 妻奴鹿門趣，黄綺商山歌。
- 崎嶇路辭遥，迢遞誰見過。
- 交親憶同調，出處矢靡他。
- 每憐傷弓禽，因感赴燭蛾。
- 無心更□□，試藝趁投戈。
- 自覺此身浮，相看雙鬢皤。
- 人事何時休，歸來勿蹉跎。

## 拼音

- qian2 kun1 mang3 hui2 hu4 ， ri4 yue4 xiang4 dang4 mo2 。
- bai3 nian2 cai2 shun4 xi1 ， wan4 lei4 zong3 me0 mo2 。
- shi4 shen1 fei1 wu2 you3 ， zao4 wu4 ru2 wo3 he2 。
- chu4 shi4 hui4 xin1 shao3 ， you1 qi1 fei4 xing1 duo1 。
- juan4 yan2 yi4 suo3 shi4 ， le4 ci3 shan1 zhi1 a1 。
- xiu1 huang2 zhuo2 xin1 gan4 ， lao3 mu4 rong2 jiu4 ke1 。
- gu3 sheng1 chuan2 di4 lai4 ， song1 yun4 da2 tian1 he2 。
- du2 shi2 jie4 er2 an1 ， han2 quan2 dan4 wu2 bo1 。
- yuan2 shu1 duo1 xian1 nen4 ， ming2 guo3 reng2 pian2 luo2 。
- hong2 zhan4 zhu4 yu3 hua1 ， bi4 juan4 shou4 feng1 he2 。
- sui2 yi4 zuo4 mei2 tai2 ， chi1 yi1 gua4 bi4 luo2 。
- de2 jiu3 ji2 ming3 ding3 ， zuo4 shi1 ku3 yin2 e2 。
- xiao4 chang2 qing2 hao4 dang4 ， wu3 duan3 ying3 po2 suo1 。
- qi1 nu2 lu4 men2 qu4 ， huang2 qi3 shang1 shan1 ge1 。
- qi2 qu1 lu4 ci2 yao2 ， tiao2 di4 shui2 jian4 guo4 。
- jiao1 qin1 yi4 tong2 diao4 ， chu1 chu3 shi3 mi2 ta1 。
- mei3 lian2 shang1 gong1 qin2 ， yin1 gan3 fu4 zhu2 e2 。
- wu2 xin1 geng4 □□， shi4 yi4 chen4 tou2 ge1 。
- zi4 jue2 ci3 shen1 fu2 ， xiang1 kan4 shuang1 bin4 po2 。
- ren2 shi4 he2 shi2 xiu1 ， gui1 lai2 wu4 cuo1 tuo2 。

## 注释

## 译文

## 赏析
