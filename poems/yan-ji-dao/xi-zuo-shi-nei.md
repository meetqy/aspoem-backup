---
id: yan-ji-dao-xi-zuo-shi-nei
title: 戲作示內
titlePinyin: xi4 zuo4 shi4 nei4
titleSlug: xi-zuo-shi-nei
author: 晏幾道
authorPinyin: yan4 ji1 dao4
authorSlug: yan-ji-dao
dynasty: 宋
dynastyPinyin: song4
dynastySlug: song
tags: []
---

## 正文

- 生計唯茲椀，般擎豈憚勞。
- 造雖從假合，成不自埏陶。
- 阮杓非同調，顔瓢庶共操。
- 朝盛負余米，暮貯藉殘糟。
- 幸免墦間乞，終甘澤畔逃。
- 挑宜筇作杖，捧稱葛爲袍。
- 儻受桑間餉，何堪井上螬。
- 綽然真自許，嘑爾未應饕。
- 世久輕原憲，人方逐子敖。
- 願君同此器，珍重到霜毛。

## 拼音

- sheng1 ji4 wei2 zi1 wan3 ， ban1 qing2 qi3 dan4 lao2 。
- zao4 sui1 cong2 jia3 he2 ， cheng2 bu2 zi4 shan1 tao2 。
- ruan3 shao2 fei1 tong2 diao4 ， yan2 piao2 shu4 gong4 cao1 。
- chao2 sheng4 fu4 yu2 mi3 ， mu4 zhu4 jie4 can2 zao1 。
- xing4 mian3 fan2 jian4 qi3 ， zhong1 gan1 ze2 pan4 tao2 。
- tiao1 yi2 qiong2 zuo4 zhang4 ， peng3 cheng1 ge3 wei2 pao2 。
- tang3 shou4 sang1 jian4 xiang3 ， he2 kan1 jing3 shang4 cao2 。
- chuo4 ran2 zhen1 zi4 xu1 ， hu1 er3 wei4 ying1 tao1 。
- shi4 jiu3 qing1 yuan2 xian4 ， ren2 fang1 zhu2 zi3 ao2 。
- yuan4 jun1 tong2 ci3 qi4 ， zhen1 zhong4 dao4 shuang1 mao2 。

## 注释

## 译文

## 赏析
