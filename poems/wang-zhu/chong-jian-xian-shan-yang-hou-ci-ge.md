---
id: wang-zhu-chong-jian-xian-shan-yang-hou-ci-ge
title: 重建峴山羊侯祠歌
titlePinyin: chong2 jian4 xian4 shan1 yang2 hou2 ci2 ge1
titleSlug: chong-jian-xian-shan-yang-hou-ci-ge
author: 王洙
authorPinyin: wang2 zhu1
authorSlug: wang-zhu
dynasty: 宋
dynastyPinyin: song4
dynastySlug: song
tags: []
---

## 正文

- 襄陽南出大路奔，小山曰峴名特尊。
- 山形卑墮不峻極，屹若巨首臨江濆。
- 大山半空不成霍，絕水闕左非其亹。
- 砠巔贔屭戴危石，箕踞曼衍羅芳蓀。
- 漢流長騖濱其足，東望瀰迆皆平原。
- 槎頭下瞰罟罶集，蔡洲近眺田園蕃。
- 何物茲山匪秀出，得使今古聞聽喧。
- 自昔羊公好登覽，山名直爲賢者存。
- 鹿門望楚鎮區境，鳳林冠蓋延山樊。
- 丹巖翠壁互幽勝，日月虧蔽煙嵐屯。
- 公胡遺彼而樂此，談者未始聊診論。
- 吾謂聖達意超豁，高覽便欲周乾坤。
- 孔登泰山小天下，阮升廣武歎豎昏。
- 會稽探穴禹書出，之罘望海雲濤翻。
- 此中風景亦虛遠，極目見盡江山源。
- 東吳未定勞機策，置酒嘯詠紓憂煩。
- 數顧潤甫恤躬後，誓將百歲游清魂。
- 對公盛德與山永，正唯湛輩如公言。
- 今茲去公僅千載，凜然英氣猶軒軒。
- 我來追古一長息，舊迹廢毀成悲吞。
- 民豪占山童其木，嘉植不得容本根。
- 利取薪蘇積稛絭，粥之陶瓬供燒燔。
- 羊公無廟忽不祀，但縱淫鬼歆牲蘩。
- 中庭有碑即墮淚，至今觀者懷仁恩。
- 於民何誅不足問，非民忘德由官惛。
- 下教邑里復祠宇，敘諸祭典躋之元。
- 思仁愛樹恭所茇，禁止樵伐修壖垣。
- 且欲王命得守固，謄言狀事馳九閽。
- 書聞天子蒙報可，金石款刻垂後昆。
- 使民永念古遺愛，勖爾風化常丕敦。

## 拼音

- xiang1 yang2 nan2 chu1 da4 lu4 ben1 ， xiao3 shan1 yue1 xian4 ming2 te4 zun1 。
- shan1 xing2 bei1 duo4 bu2 jun4 ji2 ， yi4 ruo4 ju4 shou3 lin2 jiang1 pen1 。
- da4 shan1 ban4 kong1 bu4 cheng2 huo4 ， jue2 shui3 que4 zuo3 fei1 qi2 wei3 。
- ju1 dian1 bi4 xi4 dai4 wei1 shi2 ， ji1 ju4 man4 yan3 luo2 fang1 sun1 。
- han4 liu2 chang2 wu4 bin1 qi2 zu2 ， dong1 wang4 mi2 yi3 jie1 ping2 yuan2 。
- cha2 tou2 xia4 kan4 gu3 liu3 ji2 ， cai4 zhou1 jin4 tiao4 tian2 yuan2 fan1 。
- he2 wu4 zi1 shan1 fei3 xiu4 chu1 ， de2 shi3 jin1 gu3 wen2 ting1 xuan1 。
- zi4 xi1 yang2 gong1 hao3 deng1 lan3 ， shan1 ming2 zhi2 wei2 xian2 zhe3 cun2 。
- lu4 men2 wang4 chu3 zhen4 qu1 jing4 ， feng4 lin2 guan4 gai4 yan2 shan1 fan2 。
- dan1 yan2 cui4 bi4 hu4 you1 sheng4 ， ri4 yue4 kui1 bi4 yan1 lan2 tun2 。
- gong1 hu2 yi2 bi3 er2 le4 ci3 ， tan2 zhe3 wei4 shi3 liao2 zhen3 lun4 。
- wu2 wei4 sheng4 da2 yi4 chao1 huo1 ， gao1 lan3 bian4 yu4 zhou1 qian2 kun1 。
- kong3 deng1 tai4 shan1 xiao3 tian1 xia4 ， ruan3 sheng1 guang3 wu3 tan4 shu4 hun1 。
- hui4 ji1 tan4 xue2 yu3 shu1 chu1 ， zhi1 fu2 wang4 hai3 yun2 tao1 fan1 。
- ci3 zhong1 feng1 jing3 yi4 xu1 yuan3 ， ji2 mu4 jian4 jin4 jiang1 shan1 yuan2 。
- dong1 wu2 wei4 ding4 lao2 ji1 ce4 ， zhi4 jiu3 xiao4 yong3 shu1 you1 fan2 。
- shu4 gu4 run4 fu3 xu4 gong1 hou4 ， shi4 jiang1 bai3 sui4 you2 qing1 hun2 。
- dui4 gong1 sheng4 de2 yu3 shan1 yong3 ， zheng4 wei2 zhan4 bei4 ru2 gong1 yan2 。
- jin1 zi1 qu4 gong1 jin3 qian1 zai4 ， lin3 ran2 ying1 qi4 you2 xuan1 xuan1 。
- wo3 lai2 zhui1 gu3 yi4 chang2 xi1 ， jiu4 ji4 fei4 hui3 cheng2 bei1 tun1 。
- min2 hao2 zhan4 shan1 tong2 qi2 mu4 ， jia1 zhi2 bu4 de2 rong2 ben3 gen1 。
- li4 qu3 xin1 su1 ji1 kun3 juan4 ， zhou1 zhi1 tao2 fang3 gong4 shao1 fan2 。
- yang2 gong1 wu2 miao4 hu1 bu2 si4 ， dan4 zong4 yin2 gui3 xin1 sheng1 fan2 。
- zhong1 ting2 you3 bei1 ji2 duo4 lei4 ， zhi4 jin1 guan1 zhe3 huai2 ren2 en1 。
- wu1 min2 he2 zhu1 bu4 zu2 wen4 ， fei1 min2 wang4 de2 you2 guan1 hun1 。
- xia4 jiao4 yi4 li3 fu4 ci2 yu3 ， xu4 zhu1 ji4 dian3 ji1 zhi1 yuan2 。
- si1 ren2 ai4 shu4 gong1 suo3 ba2 ， jin4 zhi3 qiao2 fa2 xiu1 ruan2 yuan2 。
- qie3 yu4 wang2 ming4 de2 shou3 gu4 ， teng2 yan2 zhuang4 shi4 chi2 jiu3 hun1 。
- shu1 wen2 tian1 zi3 meng2 bao4 ke3 ， jin1 shi2 kuan3 ke4 chui2 hou4 kun1 。
- shi3 min2 yong3 nian4 gu3 yi2 ai4 ， xu4 er3 feng1 hua4 chang2 pi1 dun1 。

## 注释

## 译文

## 赏析
