---
id: liu-shang-qin-qu-ge-ci-hu-jia-shi-ba-pai-di-qi-pai
title: 琴曲歌辭 胡笳十八拍 第七拍
titlePinyin: qin2 qu3 ge1 ci2   hu2 jia1 shi2 ba1 pai1   di4 qi1 pai1
titleSlug: qin-qu-ge-ci-hu-jia-shi-ba-pai-di-qi-pai
author: 劉商
authorPinyin: liu2 shang1
authorSlug: liu-shang
dynasty: 唐
dynastyPinyin: tang2
dynastySlug: tang
tags: []
---

## 正文

- 男兒婦人帶弓箭，塞馬蕃羊臥霜霰。
- 寸步東西豈自由，偷生乞死非情願。
- 龜茲篳篥愁中聽，碎葉琵琶夜深怨。
- 竟夕無雲月上天，故鄉應得重相見。

## 拼音

- nan2 er2 fu4 ren2 dai4 gong1 jian4 ， sai1 ma3 fan1 yang2 wo4 shuang1 xian4 。
- cun4 bu4 dong1 xi1 qi3 zi4 you2 ， tou1 sheng1 qi3 si3 fei1 qing2 yuan4 。
- gui1 zi1 bi4 li4 chou2 zhong1 ting1 ， sui4 ye4 pi2 pa0 ye4 shen1 yuan4 。
- jing4 xi1 wu2 yun2 yue4 shang4 tian1 ， gu4 xiang1 ying1 de2 zhong4 xiang1 jian4 。

## 注释

## 译文

## 赏析
