---
id: liu-shang-gu-su-huai-gu-song-xiu-cai-xia-di-gui-jiang-nan
title: 姑蘇懷古送秀才下第歸江南
titlePinyin: gu1 su1 huai2 gu3 song4 xiu4 cai0 xia4 di4 gui1 jiang1 nan2
titleSlug: gu-su-huai-gu-song-xiu-cai-xia-di-gui-jiang-nan
author: 劉商
authorPinyin: liu2 shang1
authorSlug: liu-shang
dynasty: 唐
dynastyPinyin: tang2
dynastySlug: tang
tags: []
---

## 正文

- 姑蘇臺枕吳江水，層級鱗差向天倚。
- 秋高露白萬林空，低望吳田三百里。
- 當時雄盛如何比，千仞無根立平地。
- 臺前夾月吹玉鸞，臺上迎涼撼金翠。
- 銀河倒瀉君王醉，灩酒峩冠眄西子。
- 宮娃酣態舞娉婷，香飆四颯青城墜。
- 伍員結舌長噓嚱，忠諫無因到君耳。
- 城烏啼盡海霞銷，深掩金屏日高睡。
- 王道潛隳伍員死，可嘆斗間瞻王氣。
- 會稽句踐擁長矛，萬馬鳴蹄掃空壘。
- 瓦解冰銷真可恥，凝豔妖芳安足恃。
- 可憐荒堞晚冥濛，麋鹿呦呦達遺址。
- 君懷逸氣還東吳，吟狂日日遊姑蘇。
- 興來下筆到奇景，瑤盤迸灑蛟人珠。
- 大鵬矯翼翻雲衢，嵩峰霽後凌天孤。
- 海潮秋打羅剎石，月魄夜當彭蠡湖。
- 有時凝思家虛無，霓幢彷彿遊仙都。
- 琳琅暗戛玉華殿，天香靜褭金芙蕖。
- 君聲日下聞來久，清贍何人敢敵手。
- 我逃名迹遁西林，不得灞陵傾別酒。
- 莫便五湖爲隱淪，年年三十昇仙人。

## 拼音

- gu1 su1 tai2 zhen3 wu2 jiang1 shui3 ， ceng2 ji2 lin2 cha4 xiang4 tian1 yi3 。
- qiu1 gao1 lou4 bai2 wan4 lin2 kong1 ， di1 wang4 wu2 tian2 san1 bai3 li3 。
- dang1 shi2 xiong2 sheng4 ru2 he2 bi3 ， qian1 ren4 wu2 gen1 li4 ping2 di4 。
- tai2 qian2 jia1 yue4 chui1 yu4 luan2 ， tai2 shang4 ying2 liang2 han4 jin1 cui4 。
- yin2 he2 dao3 xie4 jun1 wang2 zui4 ， yan4 jiu3 e2 guan1 mian3 xi1 zi3 。
- gong1 wa2 han1 tai4 wu3 ping1 ting2 ， xiang1 biao1 si4 sa4 qing1 cheng2 zhui4 。
- wu3 yuan2 jie2 she2 chang2 xu1 xi1 ， zhong1 jian4 wu2 yin1 dao4 jun1 er3 。
- cheng2 wu1 ti2 jin4 hai3 xia2 xiao1 ， shen1 yan3 jin1 ping2 ri4 gao1 shui4 。
- wang2 dao4 qian2 hui1 wu3 yuan2 si3 ， ke3 tan4 dou4 jian4 zhan1 wang2 qi4 。
- hui4 ji1 ju4 jian4 yong1 chang2 mao2 ， wan4 ma3 ming2 ti2 sao3 kong1 lei3 。
- wa3 jie3 bing1 xiao1 zhen1 ke3 chi3 ， ning2 yan4 yao1 fang1 an1 zu2 shi4 。
- ke3 lian2 huang1 die2 wan3 ming2 meng2 ， mi2 lu4 you1 you1 da2 yi2 zhi3 。
- jun1 huai2 yi4 qi4 huan2 dong1 wu2 ， yin2 kuang2 ri4 ri4 you2 gu1 su1 。
- xing1 lai2 xia4 bi3 dao4 qi2 jing3 ， yao2 pan2 beng4 sa3 jiao1 ren2 zhu1 。
- da4 peng2 jiao3 yi4 fan1 yun2 qu2 ， song1 feng1 ji4 hou4 ling2 tian1 gu1 。
- hai3 chao2 qiu1 da3 luo2 cha4 shi2 ， yue4 po4 ye4 dang1 peng2 li2 hu2 。
- you3 shi2 ning2 si1 jia1 xu1 wu2 ， ni2 zhuang4 pang2 fu2 you2 xian1 du1 。
- lin2 lang2 an4 jia2 yu4 hua2 dian4 ， tian1 xiang1 jing4 niao3 jin1 fu2 qu2 。
- jun1 sheng1 ri4 xia4 wen2 lai2 jiu3 ， qing1 shan4 he2 ren2 gan3 di2 shou3 。
- wo3 tao2 ming2 ji4 dun4 xi1 lin2 ， bu4 de2 ba4 ling2 qing1 bie2 jiu3 。
- mo4 bian4 wu3 hu2 wei2 yin3 lun2 ， nian2 nian2 san1 shi2 sheng1 xian1 ren2 。

## 注释

## 译文

## 赏析
