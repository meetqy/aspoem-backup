---
id: liu-shang-xiang-he-ge-ci-tong-que-ji
title: 相和歌辭 銅雀妓
titlePinyin: xiang1 he2 ge1 ci2   tong2 que4 ji4
titleSlug: xiang-he-ge-ci-tong-que-ji
author: 劉商
authorPinyin: liu2 shang1
authorSlug: liu-shang
dynasty: 唐
dynastyPinyin: tang2
dynastySlug: tang
tags: []
---

## 正文

- 魏主矜蛾眉，美人美於玉。
- 高臺無晝夜，歌舞竟未足。
- 盛色如轉圜，夕陽落深谷。
- 仍令身歿後，尚足平生慾。
- 紅粉橫淚痕，調弦空向屋。
- 舉頭君不在，唯見西陵木。
- 玉輦豈再來，嬌鬟爲誰綠。
- 那堪秋風裏，更舞陽春曲。
- 曲終情不勝，闌干向西哭。
- 臺邊生野草，來去罥羅縠。
- 況復陵寢間，雙雙見麋鹿。

## 拼音

- wei4 zhu3 jin1 e2 mei2 ， mei3 ren2 mei3 wu1 yu4 。
- gao1 tai2 wu2 zhou4 ye4 ， ge1 wu3 jing4 wei4 zu2 。
- sheng4 se4 ru2 zhuan3 huan2 ， xi1 yang2 luo4 shen1 gu3 。
- reng2 ling4 shen1 mo4 hou4 ， shang4 zu2 ping2 sheng1 yu4 。
- hong2 fen3 heng2 lei4 hen2 ， diao4 xian2 kong1 xiang4 wu1 。
- ju3 tou2 jun1 bu2 zai4 ， wei2 jian4 xi1 ling2 mu4 。
- yu4 nian3 qi3 zai4 lai2 ， jiao1 huan2 wei2 shui2 lü4 。
- na4 kan1 qiu1 feng1 li3 ， geng4 wu3 yang2 chun1 qu3 。
- qu3 zhong1 qing2 bu2 sheng4 ， lan2 gan1 xiang4 xi1 ku1 。
- tai2 bian1 sheng1 ye3 cao3 ， lai2 qu4 juan4 luo2 hu2 。
- kuang4 fu4 ling2 qin3 jian4 ， shuang1 shuang1 jian4 mi2 lu4 。

## 注释

## 译文

## 赏析
