---
id: liu-shang-jin-jing-ge
title: 金井歌
titlePinyin: jin1 jing3 ge1
titleSlug: jin-jing-ge
author: 劉商
authorPinyin: liu2 shang1
authorSlug: liu-shang
dynasty: 唐
dynastyPinyin: tang2
dynastySlug: tang
tags: []
---

## 正文

- 文明化洽天地清，和氣氤氳孕至靈。
- 瑞雪不散抱層嶺，陽谷霞光射山頂。
- 薙草披沙石竇開，生金曜日明金井。
- 虞衡相賀爲禎祥，畏人採攫持殳戕。
- 羊馳馬走塵滿道，郡邸封章開建章。
- 君王儉德先簡易，贍國肥家在仁義。
- 山澤藏金與萬人，宣言郡邑無專利。
- 閭閻少長競奔凑，黃金滿袖家富有。
- 驩心蹈舞歌皇風，願載謳歌青史中。

## 拼音

- wen2 ming2 hua4 qia4 tian1 di4 qing1 ， he2 qi4 yin1 yun1 yun4 zhi4 ling2 。
- rui4 xue3 bu2 san4 bao4 ceng2 ling3 ， yang2 gu3 xia2 guang1 she4 shan1 ding3 。
- ti4 cao3 pi1 sha1 shi2 dou4 kai1 ， sheng1 jin1 yao4 ri4 ming2 jin1 jing3 。
- yu2 heng2 xiang1 he4 wei2 zhen1 xiang2 ， wei4 ren2 cai3 jue2 chi2 shu1 qiang1 。
- yang2 chi2 ma3 zou3 chen2 man3 dao4 ， jun4 di3 feng1 zhang1 kai1 jian4 zhang1 。
- jun1 wang2 jian3 de2 xian1 jian3 yi4 ， shan4 guo2 fei2 jia1 zai4 ren2 yi4 。
- shan1 ze2 cang2 jin1 yu3 wan4 ren2 ， xuan1 yan2 jun4 yi4 wu2 zhuan1 li4 。
- lü2 yan2 shao3 chang2 jing4 ben1 cou4 ， huang2 jin1 man3 xiu4 jia1 fu4 you3 。
- huan1 xin1 dao3 wu3 ge1 huang2 feng1 ， yuan4 zai4 ou1 ge1 qing1 shi3 zhong1 。

## 注释

## 译文

## 赏析
