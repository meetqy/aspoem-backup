---
id: liu-shang-fu-de-she-zhi-ge-song-yang-xie-lu-biao-di-fu-hun-qi
title: 賦得射雉歌送楊協律表弟赴婚期
titlePinyin: fu4 de2 she4 zhi4 ge1 song4 yang2 xie2 lü4 biao3 di4 fu4 hun1 qi1
titleSlug: fu-de-she-zhi-ge-song-yang-xie-lu-biao-di-fu-hun-qi
author: 劉商
authorPinyin: liu2 shang1
authorSlug: liu-shang
dynasty: 唐
dynastyPinyin: tang2
dynastySlug: tang
tags: []
---

## 正文

- 昔日才高容貌古，相敬如賓不相覩。
- 手奉蘋蘩喜盛門，心知禮義感君恩。
- 三星照戶春空盡，一樹桃花竟不言。
- 結束車輿強遊往，和風霽日東臯上。
- 鸞鳳參差陌上行，麥苗縈隴雉初鳴。
- 修容盡飾將何益，極慮呈材欲導情。
- 六藝從師得機要，百發穿楊含絕妙。
- 白羽風馳碎錦毛，青娥怨處嫣然笑。
- 楊生詞賦比潘郎，不似前賢貌不揚。
- 聽調琴弄能和室，更解彎弧足自防。
- 秋深爲爾持圓扇，莫忘魯連飛一箭。

## 拼音

- xi1 ri4 cai2 gao1 rong2 mao4 gu3 ， xiang1 jing4 ru2 bin1 bu4 xiang1 du3 。
- shou3 feng4 pin2 fan2 xi3 sheng4 men2 ， xin1 zhi1 li3 yi4 gan3 jun1 en1 。
- san1 xing1 zhao4 hu4 chun1 kong1 jin4 ， yi2 shu4 tao2 hua1 jing4 bu4 yan2 。
- jie2 shu4 ju1 yu2 qiang2 you2 wang3 ， he2 feng1 ji4 ri4 dong1 gao1 shang4 。
- luan2 feng4 can1 cha4 mo4 shang4 xing2 ， mai4 miao2 ying2 long3 zhi4 chu1 ming2 。
- xiu1 rong2 jin4 shi4 jiang1 he2 yi4 ， ji2 lü4 cheng2 cai2 yu4 dao3 qing2 。
- liu4 yi4 cong2 shi1 de2 ji1 yao4 ， bai3 fa1 chuan1 yang2 han2 jue2 miao4 。
- bai2 yu3 feng1 chi2 sui4 jin3 mao2 ， qing1 e2 yuan4 chu3 yan1 ran2 xiao4 。
- yang2 sheng1 ci2 fu4 bi3 pan1 lang2 ， bu2 si4 qian2 xian2 mao4 bu4 yang2 。
- ting1 diao4 qin2 nong4 neng2 he2 shi4 ， geng4 jie3 wan1 hu2 zu2 zi4 fang2 。
- qiu1 shen1 wei2 er3 chi2 yuan2 shan4 ， mo4 wang4 lu3 lian2 fei1 yi2 jian4 。

## 注释

## 译文

## 赏析
