---
id: luo-yuan-e-zhou-quan-nong
title: 鄂州勸農
titlePinyin: e4 zhou1 quan4 nong2
titleSlug: e-zhou-quan-nong
author: 羅願
authorPinyin: luo2 yuan4
authorSlug: luo-yuan
dynasty: 宋
dynastyPinyin: song4
dynastySlug: song
tags: []
---

## 正文

- 國有四民，各分一職。
- 農次於士，蓋尊稼穡。
- 日出當作，日入乃息。
- 用天分地，以足衣食。
- 菖葉初生，於是始耕。
- 務限既入，農事轉急。
- 禾當播種，乘雨接濕。
- 高田大豆，榆莢爲候。
- 三月區處，油麻穄黍。
- 時當警竊，圖葺牆宇。
- 蠶沙麥種，四月收貯。
- 開渠決竇，以待暴雨。
- 月建在午，秧苗入土。
- 女工織作，三伏炎暑。
- 七月芟草，燒治荒田。
- 大麥小麥，上戊社前。
- 禾欲上場，九月塗倉。
- 緝績布縷，十月多霜。
- 冬至埋穀，預試五種。
- 不宜者輕，宜者則重。
- 臘月糞地，治碓雕桑。
- 脩治農器，向春則忙。
- 四時之務，展轉相尋。
- 既有常産，當有常心。
- 雞豚兼蓄，棗栗成林。
- 我念此州，土多冒占。
- 紛紛剗請，擾擾定驗。
- 雨澤空過，失天之時。
- 生意不發，失地之脂。
- 身力不出，枉墮四肢。
- 於私無益，於官亦虧。
- 耕既不深，難行根脈。
- 耘既不勤，衆草之宅。
- 糞若不施，穀不精澤。
- 收若不速，風雨狼藉。
- 若能開墾，處處良田。
- 若能灌溉，歲歲豐年。
- 古來開畝，廣尺深尺。
- 長畝三條，於中種植。
- 漸鋤隴草，爬土畝中。
- 苗根日深，耐旱與風。
- 又有區種，與畝不同。
- 方深六寸，種禾一叢。
- 七寸一區，勻如棋局。
- 區收三升，畝號百斛。
- 用力既到，所收亦多。
- 比之漫撒，效驗如何。
- 凡苗之長，全在糞壤。
- 器欲巧便，牛須肥健。
- 其或無牛，以人牽犁。
- 彼此換工，惟在心齊。
- 游手浮墮，譏笑父祖。
- 一時之逸，終身之苦。
- 稍識文字，莫弄官方。
- 暫然得理，不可爲常。
- 勸爾保身，孝謹無辱。
- 勸爾居家，省儉常足。
- 兄弟同心，勿營私曲。
- 年豐感謝，休厭米穀。
- 官租未送，莫嘗酒肉。
- 不尋閒事，門戶清肅。
- 粗然不闕，教子習讀。
- 漸入士類，光庇宗族。
- 歲時禮節，親隣往復。
- 孫曾濟濟，所謂受福。
- 古有茅容，雞供母饌。
- 自將野菜，與客同飯。
- 張氏九世，同居相愛。
- 官家親問，寫忍以對。
- 郄公貧餒，甥姪孤遺。
- 飯藏兩頰，以活兩兒。
- 王丹在鄉，親行農野。
- 多載酒肴，勸賞勤者。
- 前賢所爲，可以爲師。
- 美哉農者，國之良民。
- 直道本業，必養其親。
- 姦未必富，拙未必貧。
- 地道無窮，天有冬春。
- 筋力在己，日用日新。
- 俯仰求人，莫如求身。

## 拼音

- guo2 you3 si4 min2 ， ge4 fen1 yi4 zhi2 。
- nong2 ci4 wu1 shi4 ， gai4 zun1 jia4 se4 。
- ri4 chu1 dang1 zuo4 ， ri4 ru4 nai3 xi1 。
- yong4 tian1 fen4 di4 ， yi3 zu2 yi1 shi2 。
- chang1 ye4 chu1 sheng1 ， wu1 shi4 shi3 geng1 。
- wu4 xian4 ji4 ru4 ， nong2 shi4 zhuan3 ji2 。
- he2 dang1 bo1 zhong3 ， cheng2 yu3 jie1 shi1 。
- gao1 tian2 da4 dou4 ， yu2 jia2 wei2 hou4 。
- san1 yue4 qu1 chu3 ， you2 ma2 ji4 shu3 。
- shi2 dang1 jing3 qie4 ， tu2 qi4 qiang2 yu3 。
- can2 sha1 mai4 zhong3 ， si4 yue4 shou1 zhu4 。
- kai1 qu2 jue2 dou4 ， yi3 dai4 bao4 yu3 。
- yue4 jian4 zai4 wu3 ， yang1 miao2 ru4 tu3 。
- nü3 gong1 zhi1 zuo4 ， san1 fu2 yan2 shu3 。
- qi1 yue4 shan1 cao3 ， shao1 zhi4 huang1 tian2 。
- da4 mai4 xiao3 mai4 ， shang4 wu4 she4 qian2 。
- he2 yu4 shang4 chang3 ， jiu3 yue4 tu2 cang1 。
- ji2 ji4 bu4 lü3 ， shi2 yue4 duo1 shuang1 。
- dong1 zhi4 mai2 gu3 ， yu4 shi4 wu3 zhong3 。
- bu4 yi2 zhe3 qing1 ， yi2 zhe3 ze2 zhong4 。
- la4 yue4 fen4 di4 ， zhi4 dui4 diao1 sang1 。
- xiu1 zhi4 nong2 qi4 ， xiang4 chun1 ze2 mang2 。
- si4 shi2 zhi1 wu4 ， zhan3 zhuan3 xiang1 xun2 。
- ji4 you3 chang2 chan3 ， dang1 you3 chang2 xin1 。
- ji1 tun2 jian1 xu4 ， zao3 li4 cheng2 lin2 。
- wo3 nian4 ci3 zhou1 ， tu3 duo1 mao4 zhan4 。
- fen1 fen1 chan3 qing3 ， rao3 rao3 ding4 yan4 。
- yu3 ze2 kong1 guo4 ， shi1 tian1 zhi1 shi2 。
- sheng1 yi4 bu4 fa1 ， shi1 di4 zhi1 zhi1 。
- shen1 li4 bu4 chu1 ， wang3 duo4 si4 zhi1 。
- wu1 si1 wu2 yi4 ， wu1 guan1 yi4 kui1 。
- geng1 ji4 bu4 shen1 ， nan2 xing2 gen1 mai4 。
- yun2 ji4 bu4 qin2 ， zhong4 cao3 zhi1 zhai2 。
- fen4 ruo4 bu4 shi1 ， gu3 bu4 jing1 ze2 。
- shou1 ruo4 bu2 su4 ， feng1 yu3 lang2 ji2 。
- ruo4 neng2 kai1 ken3 ， chu3 chu3 liang2 tian2 。
- ruo4 neng2 guan4 gai4 ， sui4 sui4 feng1 nian2 。
- gu3 lai2 kai1 mu3 ， guang3 chi3 shen1 chi3 。
- chang2 mu3 san1 tiao2 ， wu1 zhong1 zhong3 zhi2 。
- jian4 chu2 long3 cao3 ， pa2 tu3 mu3 zhong1 。
- miao2 gen1 ri4 shen1 ， nai4 han4 yu3 feng1 。
- you4 you3 qu1 zhong3 ， yu3 mu3 bu4 tong2 。
- fang1 shen1 liu4 cun4 ， zhong3 he2 yi4 cong2 。
- qi1 cun4 yi4 qu1 ， yun2 ru2 qi2 ju2 。
- qu1 shou1 san1 sheng1 ， mu3 hao4 bai3 hu2 。
- yong4 li4 ji4 dao4 ， suo3 shou1 yi4 duo1 。
- bi3 zhi1 man4 sa1 ， xiao4 yan4 ru2 he2 。
- fan2 miao2 zhi1 chang2 ， quan2 zai4 fen4 rang3 。
- qi4 yu4 qiao3 bian4 ， niu2 xu1 fei2 jian4 。
- qi2 huo4 wu2 niu2 ， yi3 ren2 qian1 li2 。
- bi3 ci3 huan4 gong1 ， wei2 zai4 xin1 qi2 。
- you2 shou3 fu2 duo4 ， ji1 xiao4 fu4 zu3 。
- yi4 shi2 zhi1 yi4 ， zhong1 shen1 zhi1 ku3 。
- shao1 shi2 wen2 zi4 ， mo4 nong4 guan1 fang1 。
- zan4 ran2 de2 li3 ， bu4 ke3 wei2 chang2 。
- quan4 er3 bao3 shen1 ， xiao4 jin3 wu2 ru3 。
- quan4 er3 ju1 jia1 ， sheng3 jian3 chang2 zu2 。
- xiong1 di4 tong2 xin1 ， wu4 ying2 si1 qu3 。
- nian2 feng1 gan3 xie4 ， xiu1 yan4 mi3 gu3 。
- guan1 zu1 wei4 song4 ， mo4 chang2 jiu3 rou4 。
- bu4 xun2 xian2 shi4 ， men2 hu4 qing1 su4 。
- cu1 ran2 bu2 que4 ， jiao4 zi3 xi2 du2 。
- jian4 ru4 shi4 lei4 ， guang1 bi4 zong1 zu2 。
- sui4 shi2 li3 jie2 ， qin1 lin2 wang3 fu4 。
- sun1 ceng2 ji4 ji4 ， suo3 wei4 shou4 fu2 。
- gu3 you3 mao2 rong2 ， ji1 gong4 mu3 zhuan4 。
- zi4 jiang1 ye3 cai4 ， yu3 ke4 tong2 fan4 。
- zhang1 shi4 jiu3 shi4 ， tong2 ju1 xiang1 ai4 。
- guan1 jia1 qin1 wen4 ， xie3 ren3 yi3 dui4 。
- xi4 gong1 pin2 nei3 ， sheng1 zhi2 gu1 yi2 。
- fan4 cang2 liang3 jia2 ， yi3 huo2 liang3 er2 。
- wang2 dan1 zai4 xiang1 ， qin1 xing2 nong2 ye3 。
- duo1 zai4 jiu3 yao2 ， quan4 shang3 qin2 zhe3 。
- qian2 xian2 suo3 wei2 ， ke3 yi3 wei2 shi1 。
- mei3 zai1 nong2 zhe3 ， guo2 zhi1 liang2 min2 。
- zhi2 dao4 ben3 ye4 ， bi4 yang3 qi2 qin1 。
- jian1 wei4 bi4 fu4 ， zhuo1 wei4 bi4 pin2 。
- di4 dao4 wu2 qiong2 ， tian1 you3 dong1 chun1 。
- jin1 li4 zai4 ji3 ， ri4 yong4 ri4 xin1 。
- fu3 yang3 qiu2 ren2 ， mo4 ru2 qiu2 shen1 。

## 注释

## 译文

## 赏析
