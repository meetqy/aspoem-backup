---
id: luo-yuan-song-xin-dian-zhuan-zi-jiang-xi-ti-xing-yi-jing-xi-cao
title: 送辛殿撰自江西提刑移京西漕
titlePinyin: song4 xin1 dian4 zhuan4 zi4 jiang1 xi1 ti2 xing2 yi2 jing1 xi1 cao2
titleSlug: song-xin-dian-zhuan-zi-jiang-xi-ti-xing-yi-jing-xi-cao
author: 羅願
authorPinyin: luo2 yuan4
authorSlug: luo-yuan
dynasty: 宋
dynastyPinyin: song4
dynastySlug: song
tags: []
---

## 正文

- 峨峨鬰孤臺，下有十萬家。
- 喧呼隘城闕，戀此明使車。
- 憶公初來時，狂狡嘯以譁。
- 主將失節度，玉音爲咨嗟。
- 一朝出明郎，繡衣對高牙。
- 持斧自天下，荒山走矛叉。
- 光騰將星魄，枉矢失驚蛇。
- 氛霧果盡廓，十州再桑麻。
- 恩令撰中祕，天筆有褒嘉。
- 辛氏世多賢，一姓古所誇。
- 太史善箴闕，伊川知辭華。
- 誰歟立軍門，杖節來要遮。
- 亦有救折檻，叩頭當殿衙。
- 英風雜文武，公獨可肩差。
- 佩玦善斷割，揮毫絕紛葩。
- 時時有縱舍，惠利亦已遐。
- 京西故畿甸，傍塞聞悲笳。
- 明時資餽餫，豈減漢褒斜。
- 勿云易使耳，重地探荆巴。
- 三節萃一握，眷心良有加。
- 古來居此人，愛國肯雄誇。
- 羊祜保至信，陶公戒其奢。
- 安邊有成略，此道未全賒。
- 公今有才氣，功名安可涯。
- 願低湖海豪，磨礱益無瑕。
- 凌煙果何晚，猶有髮如鴉。

## 拼音

- e2 e2 yu4 gu1 tai2 ， xia4 you3 shi2 wan4 jia1 。
- xuan1 hu1 ai4 cheng2 que4 ， lian4 ci3 ming2 shi3 ju1 。
- yi4 gong1 chu1 lai2 shi2 ， kuang2 jiao3 xiao4 yi3 hua2 。
- zhu3 jiang1 shi1 jie2 du4 ， yu4 yin1 wei2 zi1 jie1 。
- yi4 zhao1 chu1 ming2 lang2 ， xiu4 yi1 dui4 gao1 ya2 。
- chi2 fu3 zi4 tian1 xia4 ， huang1 shan1 zou3 mao2 cha1 。
- guang1 teng2 jiang1 xing1 po4 ， wang3 shi3 shi1 jing1 she2 。
- fen1 wu4 guo3 jin4 kuo4 ， shi2 zhou1 zai4 sang1 ma2 。
- en1 ling4 zhuan4 zhong1 bi4 ， tian1 bi3 you3 bao1 jia1 。
- xin1 shi4 shi4 duo1 xian2 ， yi2 xing4 gu3 suo3 kua1 。
- tai4 shi3 shan4 zhen1 que4 ， yi1 chuan1 zhi1 ci2 hua2 。
- shui2 yu2 li4 jun1 men2 ， zhang4 jie2 lai2 yao4 zhe1 。
- yi4 you3 jiu4 zhe2 jian4 ， kou4 tou2 dang1 dian4 ya2 。
- ying1 feng1 za2 wen2 wu3 ， gong1 du2 ke3 jian1 cha4 。
- pei4 jue2 shan4 duan4 ge1 ， hui1 hao2 jue2 fen1 pa1 。
- shi2 shi2 you3 zong4 she4 ， hui4 li4 yi4 yi3 xia2 。
- jing1 xi1 gu4 ji1 dian4 ， bang4 sai1 wen2 bei1 jia1 。
- ming2 shi2 zi1 kui4 yun4 ， qi3 jian3 han4 bao1 xie2 。
- wu4 yun2 yi4 shi3 er3 ， zhong4 di4 tan4 jing1 ba1 。
- san1 jie2 cui4 yi2 wo4 ， juan4 xin1 liang2 you3 jia1 。
- gu3 lai2 ju1 ci3 ren2 ， ai4 guo2 ken3 xiong2 kua1 。
- yang2 hu4 bao3 zhi4 xin4 ， tao2 gong1 jie4 qi2 she1 。
- an1 bian1 you3 cheng2 lüe4 ， ci3 dao4 wei4 quan2 she1 。
- gong1 jin1 you3 cai2 qi4 ， gong1 ming2 an1 ke3 ya2 。
- yuan4 di1 hu2 hai3 hao2 ， mo2 long2 yi4 wu2 xia2 。
- ling2 yan1 guo3 he2 wan3 ， you2 you3 fa4 ru2 ya1 。

## 注释

## 译文

## 赏析
