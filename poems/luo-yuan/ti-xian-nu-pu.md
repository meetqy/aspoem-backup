---
id: luo-yuan-ti-xian-nu-pu
title: 題賢女鋪
titlePinyin: ti2 xian2 nü3 pu1
titleSlug: ti-xian-nu-pu
author: 羅願
authorPinyin: luo2 yuan4
authorSlug: luo-yuan
dynasty: 宋
dynastyPinyin: song4
dynastySlug: song
tags: []
---

## 正文

- 許嫁女始字，昔人良所欽。
- 此身有所屬，安得强委禽。
- 嗟哉乃翁愚，棄盟欲重尋。
- 死生還復合，世謂遂初心。
- 誰知彼寒女，義烈動芳襟。
- 頃來已一慚，厚愧方在今。
- 正性不負物，臨流殞千金。
- 我來弔叢祠，目眩寒潭深。
- 淒涼一川上，行客聞知音。

## 拼音

- xu1 jia4 nü3 shi3 zi4 ， xi1 ren2 liang2 suo3 qin1 。
- ci3 shen1 you3 suo3 shu3 ， an1 de2 qiang2 wei3 qin2 。
- jie1 zai1 nai3 weng1 yu2 ， qi4 meng2 yu4 zhong4 xun2 。
- si3 sheng1 huan2 fu4 he2 ， shi4 wei4 sui4 chu1 xin1 。
- shui2 zhi1 bi3 han2 nü3 ， yi4 lie4 dong4 fang1 jin1 。
- qing3 lai2 yi3 yi4 can2 ， hou4 kui4 fang1 zai4 jin1 。
- zheng4 xing4 bu2 fu4 wu4 ， lin2 liu2 yun3 qian1 jin1 。
- wo3 lai2 diao4 cong2 ci2 ， mu4 xuan4 han2 tan2 shen1 。
- qi1 liang2 yi4 chuan1 shang4 ， xing2 ke4 wen2 zhi1 yin1 。

## 注释

## 译文

## 赏析
