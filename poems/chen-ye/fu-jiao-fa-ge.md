---
id: chen-ye-fu-jiao-fa-ge
title: 服椒法歌
titlePinyin: fu2 jiao1 fa3 ge1
titleSlug: fu-jiao-fa-ge
author: 陳曄
authorPinyin: chen2 ye4
authorSlug: chen-ye
dynasty: 唐
dynastyPinyin: tang2
dynastySlug: tang
tags: [] 
---

## 正文

- 青城山老人，服椒得妙訣。
- 年過九十餘，貌不類期耋。
- 再拜而請之，忻然爲我說。
- 蜀椒貳斤凈，解鹽六兩潔。
- 糝鹽慢火煮，煮透滾菊末。
- 初服十五圓，早晚不可輟。
- 每月漸漸增，累之至二百。
- 鹽酒或鹽湯，任君意所歠。
- 服及半年間，胸膈微覺塞。
- 每日退十圓，還至十五粒。
- 俟其無礙時，數復如前日。
- 常令氣熏蒸，否則前功失。
- 飲食蔬果等，並無所忌節。
- 一年效即見，容顔頓悅澤。
- 目明而耳聰，鬚烏而髮黑。
- 補腎輕腰身，固氣益精血。
- 椒溫鹽亦溫，菊性去煩熱。
- 四旬方可服，服之幸毋忽。
- 逮至數十年，功與造化埒。
- 耐老更延年，不知幾歲月。
- 嗜慾若能忘，其效尤卓絕。
- 我欲世人安，作歌故怛切。

## 拼音

- qing1 cheng2 shan1 lao3 ren2 ， fu2 jiao1 de2 miao4 jue2 。
- nian2 guo4 jiu3 shi2 yu2 ， mao4 bu2 lei4 qi1 die2 。
- zai4 bai4 er2 qing3 zhi1 ， xin1 ran2 wei2 wo3 shuo1 。
- shu3 jiao1 er4 jin1 jing4 ， jie3 yan2 liu4 liang3 jie2 。
- san3 yan2 man4 huo3 zhu3 ， zhu3 tou4 gun3 ju2 mo4 。
- chu1 fu2 shi2 wu3 yuan2 ， zao3 wan3 bu4 ke3 chuo4 。
- mei3 yue4 jian4 jian4 zeng1 ， lei4 zhi1 zhi4 er4 bai3 。
- yan2 jiu3 huo4 yan2 tang1 ， ren4 jun1 yi4 suo3 chuo4 。
- fu2 ji2 ban4 nian2 jian4 ， xiong1 ge2 wei1 jue2 sai1 。
- mei3 ri4 tui4 shi2 yuan2 ， huan2 zhi4 shi2 wu3 li4 。
- si4 qi2 wu2 ai4 shi2 ， shu4 fu4 ru2 qian2 ri4 。
- chang2 ling4 qi4 xun1 zheng1 ， fou3 ze2 qian2 gong1 shi1 。
- yin3 shi2 shu1 guo3 deng3 ， bing4 wu2 suo3 ji4 jie2 。
- yi4 nian2 xiao4 ji2 jian4 ， rong2 yan2 dun4 yue4 ze2 。
- mu4 ming2 er2 er3 cong1 ， xu1 wu1 er2 fa4 hei1 。
- bu3 shen4 qing1 yao1 shen1 ， gu4 qi4 yi4 jing1 xue4 。
- jiao1 wen1 yan2 yi4 wen1 ， ju2 xing4 qu4 fan2 re4 。
- si4 xun2 fang1 ke3 fu2 ， fu2 zhi1 xing4 wu2 hu1 。
- dai3 zhi4 shu4 shi2 nian2 ， gong1 yu3 zao4 hua4 lie4 。
- nai4 lao3 geng4 yan2 nian2 ， bu4 zhi1 ji1 sui4 yue4 。
- shi4 yu4 ruo4 neng2 wang4 ， qi2 xiao4 you2 zhuo2 jue2 。
- wo3 yu4 shi4 ren2 an1 ， zuo4 ge1 gu4 da2 qie4 。

## 注释

## 译文

## 赏析
