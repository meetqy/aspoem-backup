---
id: weng-juan-chou-you-ren
title: 酬友人
titlePinyin: chou2 you3 ren2
titleSlug: chou-you-ren
author: 翁卷
authorPinyin: weng1 juan4
authorSlug: weng-juan
dynasty: 宋
dynastyPinyin: song4
dynastySlug: song
tags: []
---

## 正文

- 常憂別時數，每苦歡事疎。
- 矧茲同心人，契闊三月餘。
- 昨日携瘦藤，往訪林間廬。
- 差池不一見，出門恨何如。
- 今晨蒼童來，贈言委璠璵。
- 吟翫弗忍釋，絢彩摇襟裾。
- 子有供世才，胡爲未展舒。
- 我無資身策，合守貧賤居。
- 積疴困疲薾，焉得愁悶除。
- 慇懃荷久要，尚肯念到予。
- 南枝早梅白，古澗寒流虛。
- 明當復相尋，行游带琴書。
- 嚼花飲芳泉，哦詩更躊躇。

## 拼音

- chang2 you1 bie2 shi2 shu4 ， mei3 ku3 huan1 shi4 shu1 。
- shen3 zi1 tong2 xin1 ren2 ， qi4 kuo4 san1 yue4 yu2 。
- zuo2 ri4 xie2 shou4 teng2 ， wang3 fang3 lin2 jian4 lu2 。
- cha4 chi2 bu4 yi2 jian4 ， chu1 men2 hen4 he2 ru2 。
- jin1 chen2 cang1 tong2 lai2 ， zeng4 yan2 wei3 fan2 yu2 。
- yin2 wan2 fu2 ren3 shi4 ， xuan4 cai3 yao2 jin1 ju1 。
- zi3 you3 gong4 shi4 cai2 ， hu2 wei2 wei4 zhan3 shu1 。
- wo3 wu2 zi1 shen1 ce4 ， he2 shou3 pin2 jian4 ju1 。
- ji1 ke1 kun4 pi2 er3 ， yan1 de2 chou2 men4 chu2 。
- yin1 qin2 he2 jiu3 yao4 ， shang4 ken3 nian4 dao4 yu3 。
- nan2 zhi1 zao3 mei2 bai2 ， gu3 jian4 han2 liu2 xu1 。
- ming2 dang1 fu4 xiang1 xun2 ， xing2 you2 dai4 qin2 shu1 。
- jiao2 hua1 yin3 fang1 quan2 ， o4 shi1 geng4 chou2 chu2 。

## 注释

## 译文

## 赏析
