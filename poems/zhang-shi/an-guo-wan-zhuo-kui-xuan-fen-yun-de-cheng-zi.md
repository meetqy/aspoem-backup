---
id: zhang-shi-an-guo-wan-zhuo-kui-xuan-fen-yun-de-cheng-zi
title: 安國晚酌葵軒分韻得成字
titlePinyin: an1 guo2 wan3 zhuo2 kui2 xuan1 fen1 yun4 de2 cheng2 zi4
titleSlug: an-guo-wan-zhuo-kui-xuan-fen-yun-de-cheng-zi
author: 張栻
authorPinyin: zhang1 shi4
authorSlug: zhang-shi
dynasty: 宋
dynastyPinyin: song4
dynastySlug: song
tags: []
---

## 正文

- 桐花三月寒，風雨滿江城。
- 使君晚被酒，千騎過友生。
- 名談宿霧捲，逸氣孤雲橫。
- 揮斥看墨妙，笑語皆詩成。
- 人物有如此，爾輩頼主盟。
- 更呼南鄰客，共此樽酒傾。
- 愛我庭下竹，頭角方崢嶸。
- 永懷冰雪姿，寧復世俗情。
- 新篇一湔祓，凡木不足程。
- 願言謹封殖，歲晚長敷榮。

## 拼音

- tong2 hua1 san1 yue4 han2 ， feng1 yu3 man3 jiang1 cheng2 。
- shi3 jun1 wan3 bei4 jiu3 ， qian1 qi2 guo4 you3 sheng1 。
- ming2 tan2 su4 wu4 juan3 ， yi4 qi4 gu1 yun2 heng2 。
- hui1 chi4 kan4 mo4 miao4 ， xiao4 yu3 jie1 shi1 cheng2 。
- ren2 wu4 you3 ru2 ci3 ， er3 bei4 lai4 zhu3 meng2 。
- geng4 hu1 nan2 lin2 ke4 ， gong4 ci3 zun1 jiu3 qing1 。
- ai4 wo3 ting2 xia4 zhu2 ， tou2 jiao3 fang1 zheng1 rong2 。
- yong3 huai2 bing1 xue3 zi1 ， ning2 fu4 shi4 su2 qing2 。
- xin1 pian1 yi4 jian1 fu2 ， fan2 mu4 bu4 zu2 cheng2 。
- yuan4 yan2 jin3 feng1 zhi2 ， sui4 wan3 chang2 fu1 rong2 。

## 注释

## 译文

## 赏析
