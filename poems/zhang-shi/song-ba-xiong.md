---
id: zhang-shi-song-ba-xiong
title: 送八兄
titlePinyin: song4 ba1 xiong1
titleSlug: song-ba-xiong
author: 張栻
authorPinyin: zhang1 shi4
authorSlug: zhang-shi
dynasty: 宋
dynastyPinyin: song4
dynastySlug: song
tags: []
---

## 正文

- 彌旬積雨穗生耳，冬壑未渠收潦水。
- 圍爐情話政爾佳，乃復歸舟行萬里。
- 三年百感卧湘城，風急鶺鴒原上情。
- 豈無他人意獨真，每覺軟語溫如春。
- 少年銳氣凌八區，晚以樂義稱鄉閭。
- 聞人有急若己如，天報兩子雙明珠。
- 小隠卜築蘭溪邊，修篁喬木今參天。
- 是非榮辱不到處，卷書一榻清晝眠。
- 人言壽骨隠脩眉，慶事鼎鼎供期頤。
- 豈惟宗族託軌範，政倚晚節增光輝。
- 有弟有弟復何爲，杜門讀書人謂癡。
- 故山未遂掃松願，江頭獨立送歸時。

## 拼音

- mi2 xun2 ji1 yu3 sui4 sheng1 er3 ， dong1 he4 wei4 qu2 shou1 liao2 shui3 。
- wei2 lu2 qing2 hua4 zheng4 er3 jia1 ， nai3 fu4 gui1 zhou1 xing2 wan4 li3 。
- san1 nian2 bai3 gan3 wo4 xiang1 cheng2 ， feng1 ji2 ji1 ling2 yuan2 shang4 qing2 。
- qi3 wu2 ta1 ren2 yi4 du2 zhen1 ， mei3 jue2 ruan3 yu3 wen1 ru2 chun1 。
- shao3 nian2 rui4 qi4 ling2 ba1 qu1 ， wan3 yi3 le4 yi4 cheng1 xiang1 lü2 。
- wen2 ren2 you3 ji2 ruo4 ji3 ru2 ， tian1 bao4 liang3 zi3 shuang1 ming2 zhu1 。
- xiao3 yin3 bu3 zhu4 lan2 xi1 bian1 ， xiu1 huang2 qiao2 mu4 jin1 can1 tian1 。
- shi4 fei1 rong2 ru3 bu2 dao4 chu3 ， juan4 shu1 yi2 ta4 qing1 zhou4 mian2 。
- ren2 yan2 shou4 gu3 yin3 xiu1 mei2 ， qing4 shi4 ding3 ding3 gong4 qi1 yi2 。
- qi3 wei2 zong1 zu2 tuo1 gui3 fan4 ， zheng4 yi3 wan3 jie2 zeng1 guang1 hui1 。
- you3 di4 you3 di4 fu4 he2 wei2 ， du4 men2 du2 shu1 ren2 wei4 chi1 。
- gu4 shan1 wei4 sui4 sao3 song1 yuan4 ， jiang1 tou2 du2 li4 song4 gui1 shi2 。

## 注释

## 译文

## 赏析
