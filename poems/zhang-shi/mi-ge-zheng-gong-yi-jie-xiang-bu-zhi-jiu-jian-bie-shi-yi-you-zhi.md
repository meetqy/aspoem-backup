---
id: zhang-shi-mi-ge-zheng-gong-yi-jie-xiang-bu-zhi-jiu-jian-bie-shi-yi-you-zhi
title: 秘閣鄭公移節鄉部置酒餞別詩以侑之
titlePinyin: mi4 ge2 zheng4 gong1 yi2 jie2 xiang1 bu4 zhi4 jiu3 jian4 bie2 shi1 yi3 you4 zhi1
titleSlug: mi-ge-zheng-gong-yi-jie-xiang-bu-zhi-jiu-jian-bie-shi-yi-you-zhi
author: 張栻
authorPinyin: zhang1 shi4
authorSlug: zhang-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 嗜僻寡同好，意合難語離。
- 傾蓋今幾年，盍簪愜心期。
- 況復王事同，退食陪委蛇。
- 窺君肺腑中，落落無藩籬。
- 獨有見義勇，褰裳欲從之。
- 憂時多苦語，懷古更餘悲。
- 坐使嶺海間，冰雪映清規。
- 我拙倚君重，孤懷良自知。
- 正如乘霧行，不覺蒙其滋。
- 人生豈無別，念此尤依依。
- 維閩號蕃庶，今亦困繭絲。
- 平時里社游，耳目到隠微。
- 想當入境初，不待褰車帷。
- 晝綉匪所榮，民瘼要深醫。
- 看培邦本强，詎止鄉國肥。
- 還歸報明主，廟論資扶持。
- 願堅歲寒節，慰我別離思。

## 拼音

- shi4 pi4 gua3 tong2 hao4 ， yi4 he2 nan2 yu3 li2 。
- qing1 gai4 jin1 ji1 nian2 ， he2 zan1 qie4 xin1 qi1 。
- kuang4 fu4 wang2 shi4 tong2 ， tui4 shi2 pei2 wei1 yi2 。
- kui1 jun1 fei4 fu3 zhong1 ， luo4 luo4 wu2 fan1 li2 。
- du2 you3 jian4 yi4 yong3 ， qian1 shang0 yu4 cong2 zhi1 。
- you1 shi2 duo1 ku3 yu3 ， huai2 gu3 geng4 yu2 bei1 。
- zuo4 shi3 ling3 hai3 jian4 ， bing1 xue3 ying4 qing1 gui1 。
- wo3 zhuo1 yi3 jun1 zhong4 ， gu1 huai2 liang2 zi4 zhi1 。
- zheng4 ru2 cheng2 wu4 xing2 ， bu4 jue2 meng2 qi2 zi1 。
- ren2 sheng1 qi3 wu2 bie2 ， nian4 ci3 you2 yi1 yi1 。
- wei2 min3 hao4 fan1 shu4 ， jin1 yi4 kun4 jian3 si1 。
- ping2 shi2 li3 she4 you2 ， er3 mu4 dao4 yin3 wei1 。
- xiang3 dang1 ru4 jing4 chu1 ， bu2 dai4 qian1 ju1 wei2 。
- zhou4 xiu4 fei3 suo3 rong2 ， min2 mo4 yao4 shen1 yi1 。
- kan4 pei2 bang1 ben3 qiang2 ， ju4 zhi3 xiang1 guo2 fei2 。
- huan2 gui1 bao4 ming2 zhu3 ， miao4 lun4 zi1 fu2 chi2 。
- yuan4 jian1 sui4 han2 jie2 ， wei4 wo3 bie2 li2 si1 。

## 注释

## 译文

## 赏析
