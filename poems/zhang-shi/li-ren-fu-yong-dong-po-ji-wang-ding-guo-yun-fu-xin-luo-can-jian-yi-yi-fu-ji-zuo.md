---
id: zhang-shi-li-ren-fu-yong-dong-po-ji-wang-ding-guo-yun-fu-xin-luo-can-jian-yi-yi-fu-ji-zuo
title: 李仁甫用東坡寄王定國韻賦新羅參見貽亦復繼作
titlePinyin: li3 ren2 fu3 yong4 dong1 po1 ji4 wang2 ding4 guo2 yun4 fu4 xin1 luo2 can1 jian4 yi2 yi4 fu4 ji4 zuo4
titleSlug: li-ren-fu-yong-dong-po-ji-wang-ding-guo-yun-fu-xin-luo-can-jian-yi-yi-fu-ji-zuo
author: 張栻
authorPinyin: zhang1 shi4
authorSlug: zhang-shi
dynasty: 宋
dynastyPinyin: song4
dynastySlug: song
tags: []
---

## 正文

- 三韓接蓬萊，祥雲護山頂。
- 涵濡雨露春，吞納日月景。
- 美蔭背幽壑，靈根發奇穎。
- 艱難航瀚海，包裹走湖嶺。
- 仙翁閲世故，未肯遽生癭。
- 相期汗漫游，歲晚共馳騁。
- 願持紫團珍，往扣黄庭境。
- 想翁面敷腴，玉色带金井。
- 芸芸納歸根，湛此方寸靜。
- 清規照濁俗，不惑類楊秉。
- 懸知藥籠中，此物配丹鼎。
- 從今談天舌，不用更澆茗。

## 拼音

- san1 han2 jie1 peng2 lai2 ， xiang2 yun2 hu4 shan1 ding3 。
- han2 ru2 yu3 lu4 chun1 ， tun1 na4 ri4 yue4 jing3 。
- mei3 yin1 bei4 you1 he4 ， ling2 gen1 fa1 qi2 ying3 。
- jian1 nan2 hang2 han4 hai3 ， bao1 guo3 zou3 hu2 ling3 。
- xian1 weng1 yue4 shi4 gu4 ， wei4 ken3 ju4 sheng1 ying3 。
- xiang1 qi1 han4 man4 you2 ， sui4 wan3 gong4 chi2 cheng3 。
- yuan4 chi2 zi3 tuan2 zhen1 ， wang3 kou4 huang2 ting2 jing4 。
- xiang3 weng1 mian4 fu1 yu2 ， yu4 se4 dai4 jin1 jing3 。
- yun2 yun2 na4 gui1 gen1 ， zhan4 ci3 fang1 cun4 jing4 。
- qing1 gui1 zhao4 zhuo2 su2 ， bu2 huo4 lei4 yang2 bing3 。
- xuan2 zhi1 yao4 long2 zhong1 ， ci3 wu4 pei4 dan1 ding3 。
- cong2 jin1 tan2 tian1 she2 ， bu2 yong4 geng4 jiao1 ming2 。

## 注释

## 译文

## 赏析
