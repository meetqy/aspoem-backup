---
id: zhang-shi-han-shi-qian-san-ri-ye-bu-wu-long-shan-zhong-shi-shang-wang-wang-duo-xin-ya-shou-xie-ying-ju-zhuo-yu-quan-zhu-zhi-fang-gan-te-shen-you-huai-bo-cheng-xiong-fu-ci-yi-ji
title: 寒食前三日野步烏龍山中石上往往多新芽手擷盈匊酌玉泉煮之芳甘特甚有懷伯承兄賦此以寄
titlePinyin: han2 shi2 qian2 san1 ri4 ye3 bu4 wu1 long2 shan1 zhong1 shi2 shang4 wang3 wang3 duo1 xin1 ya2 shou3 xie2 ying2 ju1 zhuo2 yu4 quan2 zhu3 zhi1 fang1 gan1 te4 shen4 you3 huai2 bo2 cheng2 xiong1 fu4 ci3 yi3 ji4
titleSlug: han-shi-qian-san-ri-ye-bu-wu-long-shan-zhong-shi-shang-wang-wang-duo-xin-ya-shou-xie-ying-ju-zhuo-yu-quan-zhu-zhi-fang-gan-te-shen-you-huai-bo-cheng-xiong-fu-ci-yi-ji
author: 張栻
authorPinyin: zhang1 shi4
authorSlug: zhang-shi
dynasty: 宋
dynastyPinyin: song4
dynastySlug: song
tags: []
---

## 正文

- 披雲得新腴，煮泉聽松風。
- 香永味自真，不與餘品同。
- 悠然泊莫留，歸來隠疎鐘。
- 念昔湘濱游，年年擷芳叢。
- 遲日照高嶺，新雷驚蟄龍。
- 落磑快先啜，鼓腹欣策功。
- 夜燈紫筠窗，香生編簡中。
- 誰與共此樂，臭味有鄰翁。
- 朅來七里城，日月轉飛蓬。
- 山川豈不好，予憂日忡忡。
- 酌此差自慰，思君復無窮。

## 拼音

- pi1 yun2 de2 xin1 yu2 ， zhu3 quan2 ting1 song1 feng1 。
- xiang1 yong3 wei4 zi4 zhen1 ， bu4 yu3 yu2 pin3 tong2 。
- you1 ran2 bo2 mo4 liu2 ， gui1 lai2 yin3 shu1 zhong1 。
- nian4 xi1 xiang1 bin1 you2 ， nian2 nian2 xie2 fang1 cong2 。
- chi2 ri4 zhao4 gao1 ling3 ， xin1 lei2 jing1 zhe2 long2 。
- luo4 wei4 kuai4 xian1 chuo4 ， gu3 fu4 xin1 ce4 gong1 。
- ye4 deng1 zi3 yun2 chuang1 ， xiang1 sheng1 bian1 jian3 zhong1 。
- shui2 yu3 gong4 ci3 le4 ， chou4 wei4 you3 lin2 weng1 。
- qie4 lai2 qi1 li3 cheng2 ， ri4 yue4 zhuan3 fei1 peng2 。
- shan1 chuan1 qi3 bu4 hao3 ， yu3 you1 ri4 chong1 chong1 。
- zhuo2 ci3 cha4 zi4 wei4 ， si1 jun1 fu4 wu2 qiong2 。

## 注释

## 译文

## 赏析
