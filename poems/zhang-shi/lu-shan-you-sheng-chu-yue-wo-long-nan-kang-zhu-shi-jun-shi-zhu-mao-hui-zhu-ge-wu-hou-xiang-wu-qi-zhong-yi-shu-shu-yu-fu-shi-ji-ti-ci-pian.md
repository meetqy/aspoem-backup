---
id: zhang-shi-lu-shan-you-sheng-chu-yue-wo-long-nan-kang-zhu-shi-jun-shi-zhu-mao-hui-zhu-ge-wu-hou-xiang-wu-qi-zhong-yi-shu-shu-yu-fu-shi-ji-ti-ci-pian
title: 廬山有勝處曰卧龍南康朱使君始築茅繪諸葛武侯像於其中以書屬予賦詩寄題此篇
titlePinyin: lu2 shan1 you3 sheng4 chu3 yue1 wo4 long2 nan2 kang1 zhu1 shi3 jun1 shi3 zhu4 mao2 hui4 zhu1 ge3 wu3 hou2 xiang4 wu1 qi2 zhong1 yi3 shu1 shu3 yu3 fu4 shi1 ji4 ti2 ci3 pian1
titleSlug: lu-shan-you-sheng-chu-yue-wo-long-nan-kang-zhu-shi-jun-shi-zhu-mao-hui-zhu-ge-wu-hou-xiang-wu-qi-zhong-yi-shu-shu-yu-fu-shi-ji-ti-ci-pian
author: 張栻
authorPinyin: zhang1 shi4
authorSlug: zhang-shi
dynasty: 宋
dynastyPinyin: song4
dynastySlug: song
tags: []
---

## 正文

- 廬山仙靈宅，佳處固非一。
- 頗聞卧龍勝，幽深諒難匹。
- 懸瀑瀉琮琤，石壁兩崒嵂。
- 草木被光輝，波瀾動回沒。
- 今年朱使君，下馬恍若失。
- 徘徊領妙趣，指點築茅室。
- 爲愛卧龍名，英姿慨超軼。
- 於焉儼繪事，長風起蕭瑟。
- 髣髴梁父吟，尚想翁抱膝。
- 慘澹風雲會，飄忽日月疾。
- 獨存經世心，千載詎可汩。
- 褰裳欲從之，雲濤渺寒日。

## 拼音

- lu2 shan1 xian1 ling2 zhai2 ， jia1 chu3 gu4 fei1 yi1 。
- po1 wen2 wo4 long2 sheng4 ， you1 shen1 liang4 nan2 pi3 。
- xuan2 pu4 xie4 cong2 cheng1 ， shi2 bi4 liang3 zu2 lü4 。
- cao3 mu4 bei4 guang1 hui1 ， bo1 lan2 dong4 hui2 mei2 。
- jin1 nian2 zhu1 shi3 jun1 ， xia4 ma3 huang3 ruo4 shi1 。
- pai2 huai2 ling3 miao4 qu4 ， zhi3 dian3 zhu4 mao2 shi4 。
- wei2 ai4 wo4 long2 ming2 ， ying1 zi1 kai3 chao1 yi4 。
- wu1 yan1 yan3 hui4 shi4 ， chang2 feng1 qi3 xiao1 se4 。
- fang3 fu2 liang2 fu4 yin2 ， shang4 xiang3 weng1 bao4 xi1 。
- can3 dan4 feng1 yun2 hui4 ， piao1 hu1 ri4 yue4 ji2 。
- du2 cun2 jing1 shi4 xin1 ， qian1 zai4 ju4 ke3 gu3 。
- qian1 shang0 yu4 cong2 zhi1 ， yun2 tao1 miao3 han2 ri4 。

## 注释

## 译文

## 赏析
