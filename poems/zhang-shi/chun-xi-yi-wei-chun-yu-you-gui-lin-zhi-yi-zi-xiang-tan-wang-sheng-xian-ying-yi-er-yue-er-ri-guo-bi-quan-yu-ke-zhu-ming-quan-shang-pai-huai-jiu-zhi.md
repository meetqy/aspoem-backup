---
id: zhang-shi-chun-xi-yi-wei-chun-yu-you-gui-lin-zhi-yi-zi-xiang-tan-wang-sheng-xian-ying-yi-er-yue-er-ri-guo-bi-quan-yu-ke-zhu-ming-quan-shang-pai-huai-jiu-zhi
title: 淳熙乙未春予有桂林之役自湘潭往省先塋以二月二日過碧泉與客煮茗泉上徘徊久之
titlePinyin: chun2 xi1 yi3 wei4 chun1 yu3 you3 gui4 lin2 zhi1 yi4 zi4 xiang1 tan2 wang3 sheng3 xian1 ying2 yi3 er4 yue4 er4 ri4 guo4 bi4 quan2 yu3 ke4 zhu3 ming2 quan2 shang4 pai2 huai2 jiu3 zhi1
titleSlug: chun-xi-yi-wei-chun-yu-you-gui-lin-zhi-yi-zi-xiang-tan-wang-sheng-xian-ying-yi-er-yue-er-ri-guo-bi-quan-yu-ke-zhu-ming-quan-shang-pai-huai-jiu-zhi
author: 張栻
authorPinyin: zhang1 shi4
authorSlug: zhang-shi
dynasty: 宋
dynastyPinyin: song4
dynastySlug: song
tags: []
---

## 正文

- 下馬步深徑，洗盞酌寒泉。
- 念不踐此境，于今復三年。
- 人事苦多變，泉色故依然。
- 緬懷德人游，物物生春妍。
- 當時疏闢功，妙意太古前。
- 屐齒不可尋，題榜尚覺鮮。
- 書堂何寂寂，草樹亦芊芊。
- 于役有王事，未暇謀息肩。
- 聊同二三子，煮茗蒼崖邊。
- 預作他年約，扶犁山下田。

## 拼音

- xia4 ma3 bu4 shen1 jing4 ， xi3 zhan3 zhuo2 han2 quan2 。
- nian4 bu2 jian4 ci3 jing4 ， yu2 jin1 fu4 san1 nian2 。
- ren2 shi4 ku3 duo1 bian4 ， quan2 se4 gu4 yi1 ran2 。
- mian3 huai2 de2 ren2 you2 ， wu4 wu4 sheng1 chun1 yan2 。
- dang1 shi2 shu1 pi4 gong1 ， miao4 yi4 tai4 gu3 qian2 。
- ji1 chi3 bu4 ke3 xun2 ， ti2 bang3 shang4 jue2 xian1 。
- shu1 tang2 he2 ji4 ji4 ， cao3 shu4 yi4 qian1 qian1 。
- yu2 yi4 you3 wang2 shi4 ， wei4 xia2 mou2 xi1 jian1 。
- liao2 tong2 er4 san1 zi3 ， zhu3 ming2 cang1 ya2 bian1 。
- yu4 zuo4 ta1 nian2 yue1 ， fu2 li2 shan1 xia4 tian2 。

## 注释

## 译文

## 赏析
