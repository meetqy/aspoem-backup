---
id: zhang-shi-feng-yu-ting-ci
title: 風雩亭詞
titlePinyin: feng1 yu2 ting2 ci2
titleSlug: feng-yu-ting-ci
author: 張栻
authorPinyin: zhang1 shi4
authorSlug: zhang-shi
dynasty: 宋
dynastyPinyin: song4
dynastySlug: song
tags: []
---

## 正文

- 眷麓山之面隩，有絃誦之一宮。
- 鬰青林兮對起，背絕壁之穹隆。
- 獨樵牧之往來，委榛莽其蒙茸。
- 試芟夷而却視，翕衆景之來宗。
- 擢連娟之修竹，森偃蹇之喬松。
- 山靡靡以旁圍，谷窈窈而潜通。
- 翩兩翼兮前張，擁千麾兮後從。
- 带湘江之浮淥，矗遠岫兮橫空。
- 何地靈之久閟，昉經始乎今公。
- 怳棟宇之宏開，列闌楯之周重。
- 撫勝概以獨出，信茲山之有逢。
- 予揆名而諏義，爰遠取於舞雩之風。
- 昔洙泗之諸子，侍函丈以從容。
- 因聖師之有問，各跽陳其所衷。
- 獨點也之操志，與二三子兮不同。
- 方舍瑟而鏗然，諒其樂之素充。
- 味所陳之紆餘，夫何有於事功。
- 蓋不忘而不助，示何始而何終。
- 于鳶飛而魚躍，實天理之中庸。
- 覺唐虞之遺烈，儼洋洋乎目中。
- 惟夫子之所與，豈虛言之是崇。
- 嗟學子兮念此，遡千載以希蹤。
- 希蹤兮奈何，盍務勉乎敬恭。
- 審操舍兮斯須，凜戒懼兮冥濛。
- 防物變之外誘，遏氣習之內訌。
- 浸私意之脫落，自本心之昭融。
- 斯昔人之妙旨，可實得於予躬。
- 循點也之所造，極顔氏之深工。
- 登斯亭而有感，期用力於無窮。

## 拼音

- juan4 lu4 shan1 zhi1 mian4 yu4 ， you3 xian2 song4 zhi1 yi1 gong1 。
- yu4 qing1 lin2 xi1 dui4 qi3 ， bei4 jue2 bi4 zhi1 qiong2 long2 。
- du2 qiao2 mu4 zhi1 wang3 lai2 ， wei3 zhen1 mang3 qi2 meng2 rong2 。
- shi4 shan1 yi2 er2 que4 shi4 ， xi1 zhong4 jing3 zhi1 lai2 zong1 。
- zhuo2 lian2 juan1 zhi1 xiu1 zhu2 ， sen1 yan3 jian3 zhi1 qiao2 song1 。
- shan1 mi2 mi2 yi3 pang2 wei2 ， gu3 yao3 yao3 er2 qian2 tong1 。
- pian1 liang3 yi4 xi1 qian2 zhang1 ， yong1 qian1 hui1 xi1 hou4 cong2 。
- dai4 xiang1 jiang1 zhi1 fu2 lu4 ， chu4 yuan3 xiu4 xi1 heng2 kong1 。
- he2 di4 ling2 zhi1 jiu3 bi4 ， fang3 jing1 shi3 hu1 jin1 gong1 。
- huang3 dong4 yu3 zhi1 hong2 kai1 ， lie4 lan2 dun4 zhi1 zhou1 zhong4 。
- fu3 sheng4 gai4 yi3 du2 chu1 ， xin4 zi1 shan1 zhi1 you3 feng2 。
- yu3 kui2 ming2 er2 zou1 yi4 ， yuan2 yuan3 qu3 wu1 wu3 yu2 zhi1 feng1 。
- xi1 zhu1 si4 zhi1 zhu1 zi3 ， shi4 han2 zhang4 yi3 cong2 rong2 。
- yin1 sheng4 shi1 zhi1 you3 wen4 ， ge4 ji4 chen2 qi2 suo3 zhong1 。
- du2 dian3 ye3 zhi1 cao1 zhi4 ， yu3 er4 san1 zi3 xi1 bu4 tong2 。
- fang1 she4 se4 er2 keng1 ran2 ， liang4 qi2 le4 zhi1 su4 chong1 。
- wei4 suo3 chen2 zhi1 yu1 yu2 ， fu1 he2 you3 wu1 shi4 gong1 。
- gai4 bu2 wang4 er2 bu2 zhu4 ， shi4 he2 shi3 er2 he2 zhong1 。
- yu2 yuan1 fei1 er2 yu2 yue4 ， shi2 tian1 li3 zhi1 zhong1 yong1 。
- jue2 tang2 yu2 zhi1 yi2 lie4 ， yan3 yang2 yang2 hu1 mu4 zhong1 。
- wei2 fu1 zi3 zhi1 suo3 yu3 ， qi3 xu1 yan2 zhi1 shi4 chong2 。
- jie1 xue2 zi3 xi1 nian4 ci3 ， su4 qian1 zai4 yi3 xi1 zong1 。
- xi1 zong1 xi1 nai4 he2 ， he2 wu4 mian3 hu1 jing4 gong1 。
- shen3 cao1 she4 xi1 si1 xu1 ， lin3 jie4 ju4 xi1 ming2 meng2 。
- fang2 wu4 bian4 zhi1 wai4 you4 ， e4 qi4 xi2 zhi1 nei4 hong4 。
- jin4 si1 yi4 zhi1 tuo1 luo4 ， zi4 ben3 xin1 zhi1 zhao1 rong2 。
- si1 xi1 ren2 zhi1 miao4 zhi3 ， ke3 shi2 de2 wu1 yu3 gong1 。
- xun2 dian3 ye3 zhi1 suo3 zao4 ， ji2 yan2 shi4 zhi1 shen1 gong1 。
- deng1 si1 ting2 er2 you3 gan3 ， qi1 yong4 li4 wu1 wu2 qiong2 。

## 注释

## 译文

## 赏析
