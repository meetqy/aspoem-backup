---
id: zhang-shi-jiu-wen-chang-sha-cheng-dong-mei-wu-shen-sheng-jin-sui-yi-mai-yuan-qi-jian-nian-yu-yi-wang-wei-guo-ye-gui-si-zhong-dong-er-shi-you-ba-ri-shi-yu-ke-you-guo-dong-tun-du-shi-yu-li-jian-yu-xue-mi-wang-ping-shi-suo-wei-jian-ye-gui-er-wei-shi-yi-ji-zhi
title: 舊聞長沙城東梅塢甚盛近歲亦買園其間念欲一往未果也癸巳仲冬二十有八日始與客遊過東屯渡十餘里間玉雪彌望平時所未見也歸而爲詩以紀之
titlePinyin: jiu4 wen2 chang2 sha1 cheng2 dong1 mei2 wu4 shen4 sheng4 jin4 sui4 yi4 mai3 yuan2 qi2 jian4 nian4 yu4 yi4 wang3 wei4 guo3 ye3 gui3 si4 zhong4 dong1 er4 shi2 you3 ba1 ri4 shi3 yu3 ke4 you2 guo4 dong1 tun2 du4 shi2 yu2 li3 jian4 yu4 xue3 mi2 wang4 ping2 shi2 suo3 wei4 jian4 ye3 gui1 er2 wei2 shi1 yi3 ji4 zhi1
titleSlug: jiu-wen-chang-sha-cheng-dong-mei-wu-shen-sheng-jin-sui-yi-mai-yuan-qi-jian-nian-yu-yi-wang-wei-guo-ye-gui-si-zhong-dong-er-shi-you-ba-ri-shi-yu-ke-you-guo-dong-tun-du-shi-yu-li-jian-yu-xue-mi-wang-ping-shi-suo-wei-jian-ye-gui-er-wei-shi-yi-ji-zhi
author: 張栻
authorPinyin: zhang1 shi4
authorSlug: zhang-shi
dynasty: 宋
dynastyPinyin: song4
dynastySlug: song
tags: []
---

## 正文

- 半生客荆楚，歷覽非一隅。
- 寧知城東路，有此梅萬株。
- 瘦馬路曉寒，清風起菰蒲。
- 度溪上平坂，頓覺景物殊。
- 霏雪下晴晝，香霧迷前驅。
- 近坡與遠嶺，玉立同一區。
- 老樹固瑰特，小枝亦敷腴。
- 有如衆君子，彙聚德不孤。
- 精粗無可揀，酥酪與醍醐。
- 千株未覺多，此語信不誣。
- 班荆或小憩，沽酒時一斟。
- 勝賞諒難盡，昭質知不渝。
- 我有十畝園，丘壑正盤紆。
- 念此縞袂侶，歲晚足我娛。
- 來遊自今始，琴書與之俱。
- 回首桃李場，冷淡莫邪揄。

## 拼音

- ban4 sheng1 ke4 jing1 chu3 ， li4 lan3 fei1 yi4 yu2 。
- ning2 zhi1 cheng2 dong1 lu4 ， you3 ci3 mei2 wan4 zhu1 。
- shou4 ma3 lu4 xiao3 han2 ， qing1 feng1 qi3 gu1 pu2 。
- du4 xi1 shang4 ping2 ban3 ， dun4 jue2 jing3 wu4 shu1 。
- fei1 xue3 xia4 qing2 zhou4 ， xiang1 wu4 mi2 qian2 qu1 。
- jin4 po1 yu3 yuan3 ling3 ， yu4 li4 tong2 yi4 qu1 。
- lao3 shu4 gu4 gui1 te4 ， xiao3 zhi1 yi4 fu1 yu2 。
- you3 ru2 zhong4 jun1 zi3 ， hui4 ju4 de2 bu4 gu1 。
- jing1 cu1 wu2 ke3 jian3 ， su1 lao4 yu3 ti2 hu2 。
- qian1 zhu1 wei4 jue2 duo1 ， ci3 yu3 xin4 bu4 wu1 。
- ban1 jing1 huo4 xiao3 qi4 ， gu1 jiu3 shi2 yi4 zhen1 。
- sheng4 shang3 liang4 nan2 jin4 ， zhao1 zhi4 zhi1 bu4 yu2 。
- wo3 you3 shi2 mu3 yuan2 ， qiu1 he4 zheng4 pan2 yu1 。
- nian4 ci3 gao3 mei4 lü3 ， sui4 wan3 zu2 wo3 yu2 。
- lai2 you2 zi4 jin1 shi3 ， qin2 shu1 yu3 zhi1 ju4 。
- hui2 shou3 tao2 li3 chang3 ， leng3 dan4 mo4 ye2 yu2 。

## 注释

## 译文

## 赏析
