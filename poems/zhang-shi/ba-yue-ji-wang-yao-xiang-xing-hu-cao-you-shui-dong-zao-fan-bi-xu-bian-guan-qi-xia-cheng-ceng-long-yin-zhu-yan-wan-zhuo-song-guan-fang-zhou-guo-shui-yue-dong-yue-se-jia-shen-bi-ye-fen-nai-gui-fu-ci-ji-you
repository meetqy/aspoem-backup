---
id: zhang-shi-ba-yue-ji-wang-yao-xiang-xing-hu-cao-you-shui-dong-zao-fan-bi-xu-bian-guan-qi-xia-cheng-ceng-long-yin-zhu-yan-wan-zhuo-song-guan-fang-zhou-guo-shui-yue-dong-yue-se-jia-shen-bi-ye-fen-nai-gui-fu-ci-ji-you
title: 八月既望要詳刑護漕游水東早飯碧虛徧觀棲霞程曾龍隠諸巖晚酌松關放舟過水月洞月色佳甚逼夜分乃歸賦此紀遊
titlePinyin: ba1 yue4 ji4 wang4 yao4 xiang2 xing2 hu4 cao2 you2 shui3 dong1 zao3 fan4 bi4 xu1 bian4 guan1 qi1 xia2 cheng2 ceng2 long2 yin3 zhu1 yan2 wan3 zhuo2 song1 guan1 fang4 zhou1 guo4 shui3 yue4 dong4 yue4 se4 jia1 shen4 bi1 ye4 fen1 nai3 gui1 fu4 ci3 ji4 you2
titleSlug: ba-yue-ji-wang-yao-xiang-xing-hu-cao-you-shui-dong-zao-fan-bi-xu-bian-guan-qi-xia-cheng-ceng-long-yin-zhu-yan-wan-zhuo-song-guan-fang-zhou-guo-shui-yue-dong-yue-se-jia-shen-bi-ye-fen-nai-gui-fu-ci-ji-you
author: 張栻
authorPinyin: zhang1 shi4
authorSlug: zhang-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 灕江即湘江，戢戢清見石。
- 其東列羣峯，秋色碧復碧。
- 日出霧露收，草徑上逼側。
- 憑欄揩望眼，已足慰疇昔。
- 更窺巖穴勝，創見爲驚咋。
- 如何數里間，奇觀相接迹。
- 寬同厦屋深，劃若巨靈擘。
- 日月遞光景，風雲變朝夕。
- 石橋幾年成，乳竇時一滴。
- 神龍舊隠處，仰視多辟易。
- 蛻迹凜猶存，隠隠印霜脊。
- 下有澄湫深，餘波漱蒼壁。
- 往者已仙去，來者此其宅。
- 薄晚扣松關，風過聲索索。
- 聊麾車騎退，容我且散策。
- 却望訾家洲，輕舫度前磧。
- 回首煙樹林，已復挂蟾魄。
- 宇曠凈餘滓，羣物被光澤。
- 何所寄遐思，空巖皎虛白。
- 清輝可一規，水色相激射。
- 天邊與川上，亭亭如合璧。
- 居然廣寒游，不用假六翮。
- 班坐依微瀾，晤賞共佳客。
- 因之想千載，詎有今古隔。
- 簫鼓歸夜闌，觀者粲城陌。
- 往往羅杯盤，班班見殽核。
- 諒因年歲豐，人意少舒適。
- 視爾意少舒，於予亦忻懌。

## 拼音

- li2 jiang1 ji2 xiang1 jiang1 ， ji2 ji2 qing1 jian4 shi2 。
- qi2 dong1 lie4 qun2 feng1 ， qiu1 se4 bi4 fu4 bi4 。
- ri4 chu1 wu4 lu4 shou1 ， cao3 jing4 shang4 bi1 ce4 。
- ping2 lan2 kai1 wang4 yan3 ， yi3 zu2 wei4 chou2 xi1 。
- geng4 kui1 yan2 xue2 sheng4 ， chuang4 jian4 wei2 jing1 za3 。
- ru2 he2 shu4 li3 jian4 ， qi2 guan1 xiang1 jie1 ji4 。
- kuan1 tong2 sha4 wu1 shen1 ， hua2 ruo4 ju4 ling2 bo4 。
- ri4 yue4 di4 guang1 jing3 ， feng1 yun2 bian4 zhao1 xi1 。
- shi2 qiao2 ji1 nian2 cheng2 ， ru3 dou4 shi2 yi4 di1 。
- shen2 long2 jiu4 yin3 chu3 ， yang3 shi4 duo1 pi4 yi4 。
- tui4 ji4 lin3 you2 cun2 ， yin3 yin3 yin4 shuang1 ji3 。
- xia4 you3 cheng2 qiu1 shen1 ， yu2 bo1 shu4 cang1 bi4 。
- wang3 zhe3 yi3 xian1 qu4 ， lai2 zhe3 ci3 qi2 zhai2 。
- bao2 wan3 kou4 song1 guan1 ， feng1 guo4 sheng1 suo3 suo3 。
- liao2 hui1 ju1 qi2 tui4 ， rong2 wo3 qie3 san4 ce4 。
- que4 wang4 zi1 jia1 zhou1 ， qing1 fang3 du4 qian2 qi4 。
- hui2 shou3 yan1 shu4 lin2 ， yi3 fu4 gua4 chan2 po4 。
- yu3 kuang4 jing4 yu2 zi3 ， qun2 wu4 bei4 guang1 ze2 。
- he2 suo3 ji4 xia2 si1 ， kong1 yan2 jiao3 xu1 bai2 。
- qing1 hui1 ke3 yi4 gui1 ， shui3 se4 xiang4 ji1 she4 。
- tian1 bian1 yu3 chuan1 shang4 ， ting2 ting2 ru2 he2 bi4 。
- ju1 ran2 guang3 han2 you2 ， bu2 yong4 jia3 liu4 he2 。
- ban1 zuo4 yi1 wei1 lan2 ， wu4 shang3 gong4 jia1 ke4 。
- yin1 zhi1 xiang3 qian1 zai4 ， ju4 you3 jin1 gu3 ge2 。
- xiao1 gu3 gui1 ye4 lan2 ， guan1 zhe3 can4 cheng2 mo4 。
- wang3 wang3 luo2 bei1 pan2 ， ban1 ban1 jian4 yao2 he2 。
- liang4 yin1 nian2 sui4 feng1 ， ren2 yi4 shao3 shu1 shi4 。
- shi4 er3 yi4 shao3 shu1 ， wu1 yu3 yi4 xin1 yi4 。

## 注释

## 译文

## 赏析
