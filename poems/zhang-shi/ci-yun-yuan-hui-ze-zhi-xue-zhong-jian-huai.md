---
id: zhang-shi-ci-yun-yuan-hui-ze-zhi-xue-zhong-jian-huai
title: 次韻元晦擇之雪中見懷
titlePinyin: ci4 yun4 yuan2 hui4 ze2 zhi1 xue3 zhong1 jian4 huai2
titleSlug: ci-yun-yuan-hui-ze-zhi-xue-zhong-jian-huai
author: 張栻
authorPinyin: zhang1 shi4
authorSlug: zhang-shi
dynasty: 宋
dynastyPinyin: song4
dynastySlug: song
tags: []
---

## 正文

- 流水浩無息，游雲去不休。
- 我思在何許，起步三徑幽。
- 男子四方志，胡爲守一丘。
- 盍簪未可期，此意空綢繆。
- 平生子朱子，砥柱屹橫流。
- 探古獨遐觀，萬象供雙眸。
- 結友得林子，苦心事窮搜。
- 看渠清介姿，便可披羊裘。
- 昔者千里駕，共我風雪遊。
- 永言清絕景，祇以好語酬。
- 居然隔年別，却喜翰墨留。
- 詩來尚記憶，知子不我尤。
- 講習今難忘，離索古所憂。
- 但當勉耘耔，歲晚儻可收。

## 拼音

- liu2 shui3 hao4 wu2 xi1 ， you2 yun2 qu4 bu4 xiu1 。
- wo3 si1 zai4 he2 xu1 ， qi3 bu4 san1 jing4 you1 。
- nan2 zi3 si4 fang1 zhi4 ， hu2 wei2 shou3 yi4 qiu1 。
- he2 zan1 wei4 ke3 qi1 ， ci3 yi4 kong1 chou2 mou2 。
- ping2 sheng1 zi3 zhu1 zi3 ， di3 zhu4 yi4 heng2 liu2 。
- tan4 gu3 du2 xia2 guan1 ， wan4 xiang4 gong4 shuang1 mou2 。
- jie2 you3 de2 lin2 zi0 ， ku3 xin1 shi4 qiong2 sou1 。
- kan4 qu2 qing1 jie4 zi1 ， bian4 ke3 pi1 yang2 qiu2 。
- xi1 zhe3 qian1 li3 jia4 ， gong4 wo3 feng1 xue3 you2 。
- yong3 yan2 qing1 jue2 jing3 ， qi2 yi3 hao3 yu3 chou2 。
- ju1 ran2 ge2 nian2 bie2 ， que4 xi3 han4 mo4 liu2 。
- shi1 lai2 shang4 ji4 yi4 ， zhi1 zi3 bu4 wo3 you2 。
- jiang3 xi2 jin1 nan2 wang4 ， li2 suo3 gu3 suo3 you1 。
- dan4 dang1 mian3 yun2 zi3 ， sui4 wan3 tang3 ke3 shou1 。

## 注释

## 译文

## 赏析
