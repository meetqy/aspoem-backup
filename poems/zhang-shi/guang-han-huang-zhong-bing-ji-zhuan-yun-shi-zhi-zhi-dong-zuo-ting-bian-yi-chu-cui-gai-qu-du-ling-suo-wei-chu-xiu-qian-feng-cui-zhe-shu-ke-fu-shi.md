---
id: zhang-shi-guang-han-huang-zhong-bing-ji-zhuan-yun-shi-zhi-zhi-dong-zuo-ting-bian-yi-chu-cui-gai-qu-du-ling-suo-wei-chu-xiu-qian-feng-cui-zhe-shu-ke-fu-shi
title: 廣漢黄仲秉即轉運使治之東作亭扁以楚翠蓋取杜陵所謂楚岫千峰翠者屬客賦詩
titlePinyin: guang3 han4 huang2 zhong4 bing3 ji2 zhuan3 yun4 shi3 zhi4 zhi1 dong1 zuo4 ting2 bian3 yi3 chu3 cui4 gai4 qu3 du4 ling2 suo3 wei4 chu3 xiu4 qian1 feng1 cui4 zhe3 shu3 ke4 fu4 shi1
titleSlug: guang-han-huang-zhong-bing-ji-zhuan-yun-shi-zhi-zhi-dong-zuo-ting-bian-yi-chu-cui-gai-qu-du-ling-suo-wei-chu-xiu-qian-feng-cui-zhe-shu-ke-fu-shi
author: 張栻
authorPinyin: zhang1 shi4
authorSlug: zhang-shi
dynasty: 宋
dynastyPinyin: song4
dynastySlug: song
tags: []
---

## 正文

- 維衡屹南荒，作鎮自開闢。
- 蟠根結地厚，面勢倚空碧。
- 陂陀數州境，高下相接迹。
- 麓山乃其趾，神秀固未極。
- 定王十里城，處處見山色。
- 知誰長在眼，嗟此塵中客。
- 觀風君獨暇，延納到几席。
- 得句恍忘言，寄興渺今昔。
- 自君之東來，民瘼極探索。
- 仁言徹九關，寧懼虎豹厄。
- 諏詢遍南畝，民肥吾則瘠。
- 築亭一舒嘯，逮此百憂隙。
- 看山儻不愧，隠几亦聊適。
- 寄語後來者，此意當無斁。

## 拼音

- wei2 heng2 yi4 nan2 huang1 ， zuo4 zhen4 zi4 kai1 pi4 。
- pan2 gen1 jie2 di4 hou4 ， mian4 shi4 yi3 kong1 bi4 。
- po1 tuo2 shu4 zhou1 jing4 ， gao1 xia4 xiang1 jie1 ji4 。
- lu4 shan1 nai3 qi2 zhi3 ， shen2 xiu4 gu4 wei4 ji2 。
- ding4 wang2 shi2 li3 cheng2 ， chu3 chu3 jian4 shan1 se4 。
- zhi1 shui2 chang2 zai4 yan3 ， jie1 ci3 chen2 zhong1 ke4 。
- guan1 feng1 jun1 du2 xia2 ， yan2 na4 dao4 ji3 xi2 。
- de2 ju4 huang3 wang4 yan2 ， ji4 xing1 miao3 jin1 xi1 。
- zi4 jun1 zhi1 dong1 lai2 ， min2 mo4 ji2 tan4 suo3 。
- ren2 yan2 che4 jiu3 guan1 ， ning2 ju4 hu3 bao4 e4 。
- zou1 xun2 bian4 nan2 mu3 ， min2 fei2 wu2 ze2 ji2 。
- zhu4 ting2 yi4 shu1 xiao4 ， dai3 ci3 bai3 you1 xi4 。
- kan4 shan1 tang3 bu2 kui4 ， yin3 ji3 yi4 liao2 shi4 。
- ji4 yu3 hou4 lai2 zhe3 ， ci3 yi4 dang1 wu2 yi4 。

## 注释

## 译文

## 赏析
