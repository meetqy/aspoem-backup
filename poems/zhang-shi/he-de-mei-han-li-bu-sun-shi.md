---
id: zhang-shi-he-de-mei-han-li-bu-sun-shi
title: 和德美韓吏部笋詩
titlePinyin: he2 de2 mei3 han2 li4 bu4 sun3 shi1
titleSlug: he-de-mei-han-li-bu-sun-shi
author: 張栻
authorPinyin: zhang1 shi4
authorSlug: zhang-shi
dynasty: 宋
dynastyPinyin: song4
dynastySlug: song
tags: []
---

## 正文

- 籜龍春雨後，得勢類乘軒。
- 驟長寧嫌速，駢生詎厭煩。
- 錯連非異族，蒼老見玄孫。
- 色并蒲葵扇，香侵老瓦盆。
- 靜依花影轉，新带蘚文昏。
- 外美看彪炳，中虛驗晏溫。
- 出欄俄競秀，侵徑恍孤騫。
- 穎脫錐囊見，森嚴武庫存。
- 風回飄粉霧，龜拆露坤垠。
- 生理知無息，神功本不言。
- 牙籌誰數箇，玉斧莫傷根。
- 錯立環兵衛，周羅儼翰藩。
- 危岑遥寸露，睹浪忽驚奔。
- 勁節回青眼，齊觀壯小園。
- 嚴凝難奪志，霢霂合知恩。
- 蛟鰐蟠深宅，牛羊隠半垣。
- 委蛇隨戶牖，撐拄動荃蓀。
- 愛惜滋千畝，高低辨兩番。
- 藐真應莫稱，著譜欲重論。
- 豈止同苞茂，真成後嗣繁。
- 兒童防戲折，口腹謝空飧。
- 深夜共椽燭，清朝列戟門。
- 於菟真筆楗，季子屢髯掀。
- 北海雖頻設，南山可盡髠。
- 深培資後賞，獨倚莫消魂。
- 看取炎歊候，清陰蔭午暾。

## 拼音

- tuo4 long2 chun1 yu3 hou4 ， de2 shi4 lei4 cheng2 xuan1 。
- zhou4 chang2 ning2 xian2 su4 ， pian2 sheng1 ju4 yan4 fan2 。
- cuo4 lian2 fei1 yi4 zu2 ， cang1 lao3 jian4 xuan2 sun1 。
- se4 bing4 pu2 kui2 shan1 ， xiang1 qin1 lao3 wa3 pen2 。
- jing4 yi1 hua1 ying3 zhuan3 ， xin1 dai4 xian3 wen2 hun1 。
- wai4 mei3 kan4 biao1 bing3 ， zhong1 xu1 yan4 yan4 wen1 。
- chu1 lan2 e2 jing4 xiu4 ， qin1 jing4 huang3 gu1 qian1 。
- ying3 tuo1 zhui1 nang2 jian4 ， sen1 yan2 wu3 ku4 cun2 。
- feng1 hui2 piao1 fen3 wu4 ， gui1 chai1 lu4 kun1 yin2 。
- sheng1 li3 zhi1 wu2 xi1 ， shen2 gong1 ben3 bu4 yan2 。
- ya2 chou2 shui2 shu4 ge4 ， yu4 fu3 mo4 shang1 gen1 。
- cuo4 li4 huan2 bing1 wei4 ， zhou1 luo2 yan3 han4 fan1 。
- wei1 cen2 yao2 cun4 lu4 ， du3 lang4 hu1 jing1 ben1 。
- jin4 jie2 hui2 qing1 yan3 ， qi2 guan1 zhuang4 xiao3 yuan2 。
- yan2 ning2 nan2 duo2 zhi4 ， mai4 mu4 he2 zhi1 en1 。
- jiao1 e4 pan2 shen1 zhai2 ， niu2 yang2 yin3 ban4 yuan2 。
- wei1 yi2 sui2 hu4 you3 ， cheng1 zhu3 dong4 quan2 sun1 。
- ai4 xi1 zi1 qian1 mu3 ， gao1 di1 bian4 liang3 fan1 。
- miao3 zhen1 ying1 mo4 cheng1 ， zhu4 pu3 yu4 zhong4 lun4 。
- qi3 zhi3 tong2 bao1 mao4 ， zhen1 cheng2 hou4 si4 fan2 。
- er2 tong2 fang2 xi4 zhe2 ， kou3 fu4 xie4 kong1 sun1 。
- shen1 ye4 gong4 chuan2 zhu2 ， qing1 chao2 lie4 ji3 men2 。
- wu1 tu2 zhen1 bi3 jian4 ， ji4 zi0 lü3 ran2 xian1 。
- bei3 hai3 sui1 bin1 she4 ， nan2 shan1 ke3 jin4 kun1 。
- shen1 pei2 zi1 hou4 shang3 ， du2 yi3 mo4 xiao1 hun2 。
- kan4 qu3 yan2 xiao1 hou4 ， qing1 yin1 yin1 wu3 tun1 。

## 注释

## 译文

## 赏析
