---
id: zhang-shi-zhang-zi-zhen-yang-zheng-guang-wu-de-fu-zhui-lu-xiang-yuan-fu-ci-yi-bie
title: 張子真楊政光吳德夫追路湘源賦此以別
titlePinyin: zhang1 zi3 zhen1 yang2 zheng4 guang1 wu2 de2 fu1 zhui1 lu4 xiang1 yuan2 fu4 ci3 yi3 bie2
titleSlug: zhang-zi-zhen-yang-zheng-guang-wu-de-fu-zhui-lu-xiang-yuan-fu-ci-yi-bie
author: 張栻
authorPinyin: zhang1 shi4
authorSlug: zhang-shi
dynasty: 宋
dynastyPinyin: song4
dynastySlug: song
tags: []
---

## 正文

- 驅車出嚴關，觸熱歸路長。
- 一雨羣物蘇，吾行亦清凉。
- 灕水自南去，湘流正洋洋。
- 眷言二三友，跋馬勤送將。
- 蕭然短長亭，每語夜未央。
- 張子名家駒，千里方騰驤。
- 楊郎嶺中彥，而能歛鋒鋩。
- 延陵舊所熟，氣味固難忘。
- 向來幕府遊，三秀麗齋房。
- 居然出別語，分袂楚粵鄉。
- 人生會有別，勿悲參與商。
- 獨有贈言意，臨岐更平章。
- 風俗易移人，宦途劇羊腸。
- 千鈞有不守，决去飛鳥翔。
- 要當勉自持，詩書作金湯。
- 他年相會處，刮目看增光。
- 爲謝桂父老，無澤留一方。
- 惟餘石間字，時與洗苔蒼。

## 拼音

- qu1 ju1 chu1 yan2 guan1 ， chu4 re4 gui1 lu4 chang2 。
- yi4 yu3 qun2 wu4 su1 ， wu2 xing2 yi4 qing1 liang2 。
- li2 shui3 zi4 nan2 qu4 ， xiang1 liu2 zheng4 yang2 yang2 。
- juan4 yan2 er4 san1 you3 ， ba2 ma3 qin2 song4 jiang1 。
- xiao1 ran2 duan3 chang2 ting2 ， mei3 yu3 ye4 wei4 yang1 。
- zhang1 zi3 ming2 jia1 ju1 ， qian1 li3 fang1 teng2 xiang1 。
- yang2 lang2 ling3 zhong1 yan4 ， er2 neng2 lian3 feng1 mang2 。
- yan2 ling2 jiu4 suo3 shu2 ， qi4 wei4 gu4 nan2 wang4 。
- xiang4 lai2 mu4 fu3 you2 ， san1 xiu4 li2 zhai1 fang2 。
- ju1 ran2 chu1 bie2 yu3 ， fen1 mei4 chu3 yue4 xiang1 。
- ren2 sheng1 hui4 you3 bie2 ， wu4 bei1 can1 yu3 shang1 。
- du2 you3 zeng4 yan2 yi4 ， lin2 qi2 geng4 ping2 zhang1 。
- feng1 su2 yi4 yi2 ren2 ， huan4 tu2 ju4 yang2 chang2 。
- qian1 jun1 you3 bu4 shou3 ， jue2 qu4 fei1 niao3 xiang2 。
- yao4 dang1 mian3 zi4 chi2 ， shi1 shu1 zuo4 jin1 tang1 。
- ta1 nian2 xiang1 hui4 chu3 ， gua1 mu4 kan4 zeng1 guang1 。
- wei2 xie4 gui4 fu4 lao3 ， wu2 ze2 liu2 yi4 fang1 。
- wei2 yu2 shi2 jian4 zi4 ， shi2 yu3 xi3 tai2 cang1 。

## 注释

## 译文

## 赏析
