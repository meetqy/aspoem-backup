---
id: zhang-shi-jing-jiang-gui-zhou-zhong-du-shu
title: 靜江歸舟中讀書
titlePinyin: jing4 jiang1 gui1 zhou1 zhong1 du2 shu1
titleSlug: jing-jiang-gui-zhou-zhong-du-shu
author: 張栻
authorPinyin: zhang1 shi4
authorSlug: zhang-shi
dynasty: 宋
dynastyPinyin: song4
dynastySlug: song
tags: []
---

## 正文

- 南風駕小雨，羣山凈如沐。
- 吾歸及新凉，所歷慰心目。
- 軋軋柔櫓鳴，卧見山起伏。
- 推枕意悠然，還取我書讀。
- 平生領解處，於焉更三復。
- 老矣百念疎，但欲斯境熟。
- 向來五嶺游，日力半吏牘。
- 小心了官事，終覺媿惸獨。
- 世路自險夷，人情費追逐。
- 翩翩孤飛翼，息蔭望林麓。

## 拼音

- nan2 feng1 jia4 xiao3 yu3 ， qun2 shan1 jing4 ru2 mu4 。
- wu2 gui1 ji2 xin1 liang2 ， suo3 li4 wei4 xin1 mu4 。
- ya4 ya4 rou2 lu3 ming2 ， wo4 jian4 shan1 qi3 fu2 。
- tui1 zhen3 yi4 you1 ran2 ， huan2 qu3 wo3 shu1 du2 。
- ping2 sheng1 ling3 jie3 chu3 ， wu1 yan1 geng4 san1 fu4 。
- lao3 yi3 bai3 nian4 shu1 ， dan4 yu4 si1 jing4 shu2 。
- xiang4 lai2 wu3 ling3 you2 ， ri4 li4 ban4 li4 du2 。
- xiao3 xin1 le0 guan1 shi4 ， zhong1 jue2 kui4 qiong2 du2 。
- shi4 lu4 zi4 xian3 yi2 ， ren2 qing2 fei4 zhui1 zhu2 。
- pian1 pian1 gu1 fei1 yi4 ， xi1 yin1 wang4 lin2 lu4 。

## 注释

## 译文

## 赏析
