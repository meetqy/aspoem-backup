---
id: zhang-shi-he-wu-bo-cheng
title: 和吳伯承
titlePinyin: he2 wu2 bo2 cheng2
titleSlug: he-wu-bo-cheng
author: 張栻
authorPinyin: zhang1 shi4
authorSlug: zhang-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 一葦湘可航，風濤逮春深。
- 裴臺咫尺地，勇往復雨淫。
- 窗前幾紅藥，俯首如不禁。
- 悠悠覽物化，了了知予心。
- 卜鄰得佳士，問學方駸駸。
- 端如雲間鶴，不受塵埃侵。
- 應門有長鬚，杖策許相尋。
- 匪爲食有魚，杞桋采牆陰。
- 聽我清廟詩，三歎有餘音。
- 洋洋百世下，斯道豈陸沉。
- 君看有本源，發端自涔涔。
- 願君勉勿倦，抱膝試長吟。
- 儻臻名教樂，何必懷山林。
- 新詩尚來嗣，庶以貽規箴。

## 拼音

- yi4 wei3 xiang1 ke3 hang2 ， feng1 tao1 dai3 chun1 shen1 。
- pei2 tai2 zhi3 chi3 di4 ， yong3 wang3 fu4 yu3 yin2 。
- chuang1 qian2 ji1 hong2 yao4 ， fu3 shou3 ru2 bu4 jin1 。
- you1 you1 lan3 wu4 hua4 ， liao3 liao3 zhi1 yu3 xin1 。
- bu3 lin2 de2 jia1 shi4 ， wen4 xue2 fang1 qin1 qin1 。
- duan1 ru2 yun2 jian4 he4 ， bu2 shou4 chen2 ai1 qin1 。
- ying1 men2 you3 chang2 xu1 ， zhang4 ce4 xu1 xiang1 xun2 。
- fei3 wei2 shi2 you3 yu2 ， qi3 yi2 cai3 qiang2 yin1 。
- ting1 wo3 qing1 miao4 shi1 ， san1 tan4 you3 yu2 yin1 。
- yang2 yang2 bai3 shi4 xia4 ， si1 dao4 qi3 lu4 chen2 。
- jun1 kan4 you3 ben3 yuan2 ， fa1 duan1 zi4 cen2 cen2 。
- yuan4 jun1 mian3 wu4 juan4 ， bao4 xi1 shi4 chang2 yin2 。
- tang3 zhen1 ming2 jiao4 le4 ， he2 bi4 huai2 shan1 lin2 。
- xin1 shi1 shang4 lai2 si4 ， shu4 yi3 yi2 gui1 zhen1 。

## 注释

## 译文

## 赏析
