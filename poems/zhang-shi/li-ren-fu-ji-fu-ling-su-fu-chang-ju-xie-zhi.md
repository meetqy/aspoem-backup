---
id: zhang-shi-li-ren-fu-ji-fu-ling-su-fu-chang-ju-xie-zhi
title: 李仁父寄茯苓酥賦長句謝之
titlePinyin: li3 ren2 fu4 ji4 fu2 ling2 su1 fu4 chang2 ju4 xie4 zhi1
titleSlug: li-ren-fu-ji-fu-ling-su-fu-chang-ju-xie-zhi
author: 張栻
authorPinyin: zhang1 shi4
authorSlug: zhang-shi
dynasty: 宋
dynastyPinyin: song4
dynastySlug: song
tags: []
---

## 正文

- 岷峩山中千歲松，枝虬幹直摩青空。
- 雪霜剝落中不槁，膏液下與靈泉通。
- 龜跧鳬伏自磊砢，金堅玉潔仍豐融。
- 篝明夜取喜得雋，煮鼎朝聽如吟風。
- 杵成坐上看飛雪，更和酪乳收全功。
- 當知至味本無味，子若服之壽莫窮。
- 巽巖脊梁硬如鐵，冠峩切雲佩明月。
- 百好都隨春夢空，大藥獨傳鴻寶訣。
- 中霄咀嚼不摇頭，玉池生肥嚥不徹。
- 憐我百慮形蚤衰，裹贈扶持意何切。
- 丹砂著根謾爾傳，脂澤釀黍計已拙。
- 由來妙道初不煩，此法莫從兒輩說。
- 徑思舉袂揖浮丘，下視塵世真一吷。
- 朱顔留得亦何爲，追逐同堅歲寒節。

## 拼音

- min2 e2 shan1 zhong1 qian1 sui4 song1 ， zhi1 qiu2 gan4 zhi2 mo2 qing1 kong1 。
- xue3 shuang1 bao1 luo4 zhong1 bu4 gao3 ， gao1 ye4 xia4 yu3 ling2 quan2 tong1 。
- gui1 quan2 fu2 fu2 zi4 lei3 luo3 ， jin1 jian1 yu4 jie2 reng2 feng1 rong2 。
- gou1 ming2 ye4 qu3 xi3 de2 jun4 ， zhu3 ding3 chao2 ting1 ru2 yin2 feng1 。
- chu3 cheng2 zuo4 shang4 kan4 fei1 xue3 ， geng4 he2 lao4 ru3 shou1 quan2 gong1 。
- dang1 zhi1 zhi4 wei4 ben3 wu2 wei4 ， zi3 ruo4 fu2 zhi1 shou4 mo4 qiong2 。
- xun4 yan2 ji3 liang2 ying4 ru2 tie3 ， guan1 e2 qie4 yun2 pei4 ming2 yue4 。
- bai3 hao3 dou1 sui2 chun1 meng4 kong1 ， da4 yao4 du2 chuan2 hong2 bao3 jue2 。
- zhong1 xiao1 ju3 jue2 bu4 yao2 tou2 ， yu4 chi2 sheng1 fei2 yan4 bu2 che4 。
- lian2 wo3 bai3 lü4 xing2 zao3 shuai1 ， guo3 zeng4 fu2 chi2 yi4 he2 qie4 。
- dan1 sha1 zhu4 gen1 man2 er3 chuan2 ， zhi1 ze2 niang4 shu3 ji4 yi3 zhuo1 。
- you2 lai2 miao4 dao4 chu1 bu4 fan2 ， ci3 fa3 mo4 cong2 er2 bei4 shuo1 。
- jing4 si1 ju3 mei4 yi1 fu2 qiu1 ， xia4 shi4 chen2 shi4 zhen1 yi2 xue4 。
- zhu1 yan2 liu2 de2 yi4 he2 wei2 ， zhui1 zhu2 tong2 jian1 sui4 han2 jie2 。

## 注释

## 译文

## 赏析
