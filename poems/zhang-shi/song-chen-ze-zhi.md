---
id: zhang-shi-song-chen-ze-zhi
title: 送陳擇之
titlePinyin: song4 chen2 ze2 zhi1
titleSlug: song-chen-ze-zhi
author: 張栻
authorPinyin: zhang1 shi4
authorSlug: zhang-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 君能千里來，乃作觸熱去。
- 凉秋幸非遥，歸計無已遽。
- 向來文字間，講論有平素。
- 及茲共王事，益得君佳處。
- 幾微獨深窺，圭角本不露。
- 豈期寂寞濱，獲此友朋助。
- 吾邦雖云僻，山水足奇趣。
- 更期休沐晨，相與窮杖屨。
- 匆匆何少悰，咄咄出別語。
- 君懷負丞恩，行矣當及戍。
- 我亦念歸歟，霜天收栗芋。
- 後會未可期，往事屢回顧。
- 贈言復何有，獨以此道故。
- 寥寥千載前，達者同一路。
- 所趨固絕塵，所履無虛步。
- 臨深覺居高，仰止有餘慕。
- 要須學滄溟，匯此百川注。
- 他年儻相憶，訪我城南圃。
- 無使歲月深，永思編簡蠹。

## 拼音

- jun1 neng2 qian1 li3 lai2 ， nai3 zuo4 chu4 re4 qu4 。
- liang2 qiu1 xing4 fei1 yao2 ， gui1 ji4 wu2 yi3 ju4 。
- xiang4 lai2 wen2 zi4 jian4 ， jiang3 lun4 you3 ping2 su4 。
- ji2 zi1 gong4 wang2 shi4 ， yi4 de2 jun1 jia1 chu3 。
- ji1 wei1 du2 shen1 kui1 ， gui1 jiao3 ben3 bu2 lu4 。
- qi3 qi1 ji4 mo4 bin1 ， huo4 ci3 you3 peng2 zhu4 。
- wu2 bang1 sui1 yun2 pi4 ， shan1 shui3 zu2 qi2 qu4 。
- geng4 qi1 xiu1 mu4 chen2 ， xiang1 yu3 qiong2 zhang4 ju4 。
- cong1 cong1 he2 shao3 cong2 ， duo1 duo1 chu1 bie2 yu3 。
- jun1 huai2 fu4 cheng2 en1 ， xing2 yi3 dang1 ji2 shu4 。
- wo3 yi4 nian4 gui1 yu2 ， shuang1 tian1 shou1 li4 yu4 。
- hou4 hui4 wei4 ke3 qi1 ， wang3 shi4 lü3 hui2 gu4 。
- zeng4 yan2 fu4 he2 you3 ， du2 yi3 ci3 dao4 gu4 。
- liao2 liao2 qian1 zai4 qian2 ， da2 zhe3 tong2 yi2 lu4 。
- suo3 qu1 gu4 jue2 chen2 ， suo3 lü3 wu2 xu1 bu4 。
- lin2 shen1 jue2 ju1 gao1 ， yang3 zhi3 you3 yu2 mu4 。
- yao4 xu1 xue2 cang1 ming2 ， hui4 ci3 bai3 chuan1 zhu4 。
- ta1 nian2 tang3 xiang1 yi4 ， fang3 wo3 cheng2 nan2 pu3 。
- wu2 shi3 sui4 yue4 shen1 ， yong3 si1 bian1 jian3 du4 。

## 注释

## 译文

## 赏析
