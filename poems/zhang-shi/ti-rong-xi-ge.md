---
id: zhang-shi-ti-rong-xi-ge
title: 題榕溪閣
titlePinyin: ti2 rong2 xi1 ge2
titleSlug: ti-rong-xi-ge
author: 張栻
authorPinyin: zhang1 shi4
authorSlug: zhang-shi
dynasty: 宋
dynastyPinyin: song4
dynastySlug: song
tags: []
---

## 正文

- 寒溪澹容與，老木枝相樛。
- 其誰合二美，名此景物幽。
- 太史昔南騖，於焉曾少休。
- 想當下榻初，清與耳目謀。
- 品題得要領，亦有翰墨留。
- 我來訪遺址，密竹鳴鈎輈。
- 稍令舊觀復，還與佳客遊。
- 樹影散香篆，水光泛茶甌。
- 市聲不到耳，永日風颼颼。
- 所忻簿書隙，有此足夷猶。
- 平生丘壑願，如痼不可瘳。
- 雖知等喧寂，終覺靜理優。
- 更思濯滄浪，榕根浮小舟。

## 拼音

- han2 xi1 dan4 rong2 yu3 ， lao3 mu4 zhi1 xiang1 jiu1 。
- qi2 shui2 he2 er4 mei3 ， ming2 ci3 jing3 wu4 you1 。
- tai4 shi3 xi1 nan2 wu4 ， wu1 yan1 ceng2 shao3 xiu1 。
- xiang3 dang1 xia4 ta4 chu1 ， qing1 yu3 er3 mu4 mou2 。
- pin3 ti2 de2 yao4 ling3 ， yi4 you3 han4 mo4 liu2 。
- wo3 lai2 fang3 yi2 zhi3 ， mi4 zhu2 ming2 gou1 zhou1 。
- shao1 ling4 jiu4 guan1 fu4 ， huan2 yu3 jia1 ke4 you2 。
- shu4 ying3 san4 xiang1 zhuan4 ， shui3 guang1 fan4 cha2 ou1 。
- shi4 sheng1 bu2 dao4 er3 ， yong3 ri4 feng1 sou1 sou1 。
- suo3 xin1 bo2 shu1 xi4 ， you3 ci3 zu2 yi2 you2 。
- ping2 sheng1 qiu1 he4 yuan4 ， ru2 gu4 bu4 ke3 chou1 。
- sui1 zhi1 deng3 xuan1 ji4 ， zhong1 jue2 jing4 li3 you1 。
- geng4 si1 zhuo2 cang1 lang4 ， rong2 gen1 fu2 xiao3 zhou1 。

## 注释

## 译文

## 赏析
