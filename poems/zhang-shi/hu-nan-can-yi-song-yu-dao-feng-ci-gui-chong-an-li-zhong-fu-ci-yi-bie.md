---
id: zhang-shi-hu-nan-can-yi-song-yu-dao-feng-ci-gui-chong-an-li-zhong-fu-ci-yi-bie
title: 湖南參議宋與道奉祠歸崇安里中賦此以別
titlePinyin: hu2 nan2 can1 yi4 song4 yu3 dao4 feng4 ci2 gui1 chong2 an1 li3 zhong1 fu4 ci3 yi3 bie2
titleSlug: hu-nan-can-yi-song-yu-dao-feng-ci-gui-chong-an-li-zhong-fu-ci-yi-bie
author: 張栻
authorPinyin: zhang1 shi4
authorSlug: zhang-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 憶昔歲丙寅，束書從吾翁。
- 驅車服嶺南，弭節湟江東。
- 湟江地僻左，窮年少過從。
- 邂逅傾蓋友，一笑蠻煙空。
- 秋水泛孤艇，春郊支短筇。
- 琴書適有餘，酬唱寫不供。
- 豈惟吾曹歡，固足愉親容。
- 日月遽如許，于今再星終。
- 中間亦會面，別去復轉蓬。
- 歸來洞庭野，乃此相迎逢。
- 回首歎風樹，欲語悲填胸。
- 愛君堅忍姿，凜凜霜後松。
- 徐公真有常，意味與曩同。
- 而我學不進，長大加愚蠢。
- 幸蒙故人惠，苦語相磨礲。
- 梅霖漲宿潦，行李何匆匆。
- 自云洞庭樂，遠勝千戶封。
- 將兒更抱孫，綵衣映諼叢。
- 搜奇萃圖刻，考古羅彝鐘。
- 知君頗挾此，詎信詩能窮。
- 同里有佳人，抱獨環堵中。
- 未妨閒暇日，更共討論功。
- 它時有新得，爲寄冥飛鴻。

## 拼音

- yi4 xi1 sui4 bing3 yin2 ， shu4 shu1 cong2 wu2 weng1 。
- qu1 ju1 fu2 ling3 nan2 ， mi3 jie2 huang2 jiang1 dong1 。
- huang2 jiang1 di4 pi4 zuo3 ， qiong2 nian2 shao4 guo4 cong2 。
- xie4 hou4 qing1 gai4 you3 ， yi2 xiao4 man2 yan1 kong1 。
- qiu1 shui3 fan4 gu1 ting3 ， chun1 jiao1 zhi1 duan3 qiong2 。
- qin2 shu1 shi4 you3 yu2 ， chou2 chang4 xie3 bu2 gong4 。
- qi3 wei2 wu2 cao2 huan1 ， gu4 zu2 yu2 qin1 rong2 。
- ri4 yue4 ju4 ru2 xu1 ， yu2 jin1 zai4 xing1 zhong1 。
- zhong1 jian4 yi4 hui4 mian4 ， bie2 qu4 fu4 zhuan3 peng2 。
- gui1 lai2 dong4 ting2 ye3 ， nai3 ci3 xiang1 ying2 feng2 。
- hui2 shou3 tan4 feng1 shu4 ， yu4 yu3 bei1 tian2 xiong1 。
- ai4 jun1 jian1 ren3 zi1 ， lin3 lin3 shuang1 hou4 song1 。
- xu2 gong1 zhen1 you3 chang2 ， yi4 wei4 yu3 nang3 tong2 。
- er2 wo3 xue2 bu2 jin4 ， chang2 da4 jia1 yu2 chun3 。
- xing4 meng2 gu4 ren2 hui4 ， ku3 yu3 xiang1 mo2 long2 。
- mei2 lin2 zhang3 su4 liao2 ， xing2 li0 he2 cong1 cong1 。
- zi4 yun2 dong4 ting2 le4 ， yuan3 sheng4 qian1 hu4 feng1 。
- jiang1 er2 geng4 bao4 sun1 ， cai3 yi1 ying4 xuan1 cong2 。
- sou1 qi2 cui4 tu2 ke4 ， kao3 gu3 luo2 yi2 zhong1 。
- zhi1 jun1 po1 xie2 ci3 ， ju4 xin4 shi1 neng2 qiong2 。
- tong2 li3 you3 jia1 ren2 ， bao4 du2 huan2 du3 zhong1 。
- wei4 fang2 xian2 xia2 ri4 ， geng4 gong4 tao3 lun4 gong1 。
- ta1 shi2 you3 xin1 de2 ， wei2 ji4 ming2 fei1 hong2 。

## 注释

## 译文

## 赏析
