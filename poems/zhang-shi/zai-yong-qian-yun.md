---
id: zhang-shi-zai-yong-qian-yun
title: 再用前韻
titlePinyin: zai4 yong4 qian2 yun4
titleSlug: zai-yong-qian-yun
author: 張栻
authorPinyin: zhang1 shi4
authorSlug: zhang-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 元化首萬類，聖學極幾深。
- 有如亞聖賢，尚謹殆與淫。
- 淺見僅一斑，歡喜不自禁。
- 豈知天地全，於穆千聖心。
- 嗟哉我學子，進道宜駸駸。
- 立志務弘毅，異說毋交侵。
- 仁端驗發見，精微試探尋。
- 超然見大體，皎日破重陰。
- 重新鄒魯傳，挽回韶濩音。
- 當年不自勉，與物終堙沉。
- 神龍倏變化，豈復顧泥涔。
- 有來南山友，更唱共迭吟。
- 羣材欲封殖，杞梓看成林。
- 慇懃勸學子，逆耳成良箴。

## 拼音

- yuan2 hua4 shou3 wan4 lei4 ， sheng4 xue2 ji2 ji1 shen1 。
- you3 ru2 ya1 sheng4 xian2 ， shang4 jin3 dai4 yu3 yin2 。
- qian3 jian4 jin3 yi4 ban1 ， huan1 xi3 bu2 zi4 jin1 。
- qi3 zhi1 tian1 di4 quan2 ， wu1 mu4 qian1 sheng4 xin1 。
- jie1 zai1 wo3 xue2 zi3 ， jin4 dao4 yi2 qin1 qin1 。
- li4 zhi4 wu4 hong2 yi4 ， yi4 shuo1 wu2 jiao1 qin1 。
- ren2 duan1 yan4 fa1 jian4 ， jing1 wei1 shi4 tan4 xun2 。
- chao1 ran2 jian4 da4 ti3 ， jiao3 ri4 po4 zhong4 yin1 。
- chong2 xin1 zou1 lu3 chuan2 ， wan3 hui2 shao2 hu4 yin1 。
- dang1 nian2 bu2 zi4 mian3 ， yu3 wu4 zhong1 yin1 chen2 。
- shen2 long2 shu1 bian4 hua4 ， qi3 fu4 gu4 ni2 cen2 。
- you3 lai2 nan2 shan1 you3 ， geng4 chang4 gong4 die2 yin2 。
- qun2 cai2 yu4 feng1 zhi2 ， qi3 zi3 kan4 cheng2 lin2 。
- yin1 qin2 quan4 xue2 zi3 ， ni4 er3 cheng2 liang2 zhen1 。

## 注释

## 译文

## 赏析
