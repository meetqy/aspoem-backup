---
id: zhang-shi-pei-she-ren-xiong-guo-chen-zhong-si-xi-ting-shen-you-mai-shan-bu-lin-zhi-yi-she-ren-xiong-yu-yi-zhuan-he-jian-ming-yin-cheng-gu-shi-zeng-zhong-si
title: 陪舍人兄過陳仲思溪亭深有買山卜鄰之意舍人兄預以顓壑見名因成古詩贈仲思
titlePinyin: pei2 she4 ren2 xiong1 guo4 chen2 zhong4 si1 xi1 ting2 shen1 you3 mai3 shan1 bu3 lin2 zhi1 yi4 she4 ren2 xiong1 yu4 yi3 zhuan1 he4 jian4 ming2 yin1 cheng2 gu3 shi1 zeng4 zhong4 si1
titleSlug: pei-she-ren-xiong-guo-chen-zhong-si-xi-ting-shen-you-mai-shan-bu-lin-zhi-yi-she-ren-xiong-yu-yi-zhuan-he-jian-ming-yin-cheng-gu-shi-zeng-zhong-si
author: 張栻
authorPinyin: zhang1 shi4
authorSlug: zhang-shi
dynasty: 宋
dynastyPinyin: song4
dynastySlug: song
tags: []
---

## 正文

- 築居湘水濱，歲月亦已久。
- 寧知負郭東，勝處入君手。
- 回環烟塢深，有此溪十畝。
- 朝暾穿林薄，荷氣薰戶牖。
- 堂堂吾州牧，下馬喚賓友。
- 主人故喜事，一笑具殽䔩。
- 汲泉泛崇蓮，洗醆傾稚酒。
- 淋漓壁間書，自可傳不朽。
- 我獨留薄莫，并溪時矯首。
- 人言君不偶，此豈落人後。
- 觀君眉宇間，似亦挾所有。
- 隔溪更幽絕，古木蔭高阜。
- 却立望遥岑，四序列鍾卣。
- 買山吾計决，便欲剪榛莠。
- 居然顓一壑，豈羨印如斗。
- 未知鄰家翁，還肯見容否。

## 拼音

- zhu4 ju1 xiang1 shui3 bin1 ， sui4 yue4 yi4 yi3 jiu3 。
- ning2 zhi1 fu4 guo1 dong1 ， sheng4 chu3 ru4 jun1 shou3 。
- hui2 huan2 yan1 wu4 shen1 ， you3 ci3 xi1 shi2 mu3 。
- chao2 tun1 chuan1 lin2 bao2 ， he2 qi4 xun1 hu4 you3 。
- tang2 tang2 wu2 zhou1 mu4 ， xia4 ma3 huan4 bin1 you3 。
- zhu3 ren2 gu4 xi3 shi4 ， yi2 xiao4 ju4 yao2 䔩。
- ji2 quan2 fan4 chong2 lian2 ， xi3 zhan3 qing1 zhi4 jiu3 。
- lin2 li2 bi4 jian4 shu1 ， zi4 ke3 chuan2 bu4 xiu3 。
- wo3 du2 liu2 bao2 mo4 ， bing4 xi1 shi2 jiao3 shou3 。
- ren2 yan2 jun1 bu4 ou3 ， ci3 qi3 luo4 ren2 hou4 。
- guan1 jun1 mei2 yu3 jian4 ， si4 yi4 xie2 suo3 you3 。
- ge2 xi1 geng4 you1 jue2 ， gu3 mu4 yin1 gao1 fu4 。
- que4 li4 wang4 yao2 cen2 ， si4 xu4 lie4 zhong1 you3 。
- mai3 shan1 wu2 ji4 jue2 ， bian4 yu4 jian3 zhen1 you3 。
- ju1 ran2 zhuan1 yi2 he4 ， qi3 xian4 yin4 ru2 dou4 。
- wei4 zhi1 lin2 jia1 weng1 ， huan2 ken3 jian4 rong2 fou3 。

## 注释

## 译文

## 赏析
