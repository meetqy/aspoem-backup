---
id: zhang-shi-guo-dong-ting
title: 過洞庭
titlePinyin: guo4 dong4 ting2
titleSlug: guo-dong-ting
author: 張栻
authorPinyin: zhang1 shi4
authorSlug: zhang-shi
dynasty: 宋
dynastyPinyin: song4
dynastySlug: song
tags: []
---

## 正文

- 城頭鷄一號，浩蕩風脚回。
- 篙師起相呼，牽帆上高桅。
- 我亦推枕聽，波浪聲轟豗。
- 窗間試一覘，萬頃銀山開。
- 附火且安坐，念此亦快哉。
- 良久天平明，已見金沙堆。
- 泊舟古廟底，喜色動輿臺。
- 我行正長夏，及此歲律摧。
- 通籍恨亡補，敢賦歸去來。
- 所至有何忙，妙處姑徘徊。
- 險阻元自平，鷗鳥亦不猜。
- 萬事有定理，渠謾費安排。
- 明朝上湘水，雪意正栽培。
- 行矣一杯酒，好在故園梅。

## 拼音

- cheng2 tou2 ji1 yi2 hao4 ， hao4 dang4 feng1 jiao3 hui2 。
- gao1 shi1 qi3 xiang1 hu1 ， qian1 fan1 shang4 gao1 wei2 。
- wo3 yi4 tui1 zhen3 ting1 ， bo1 lang4 sheng1 hong1 hui1 。
- chuang1 jian4 shi4 yi4 chan1 ， wan4 qing3 yin2 shan1 kai1 。
- fu4 huo3 qie3 an1 zuo4 ， nian4 ci3 yi4 kuai4 zai1 。
- liang2 jiu3 tian1 ping2 ming2 ， yi3 jian4 jin1 sha1 dui1 。
- bo2 zhou1 gu3 miao4 di3 ， xi3 se4 dong4 yu2 tai2 。
- wo3 xing2 zheng4 chang2 xia4 ， ji2 ci3 sui4 lü4 cui1 。
- tong1 ji2 hen4 wang2 bu3 ， gan3 fu4 gui1 qu4 lai2 。
- suo3 zhi4 you3 he2 mang2 ， miao4 chu3 gu1 pai2 huai2 。
- xian3 zu3 yuan2 zi4 ping2 ， ou1 niao3 yi4 bu4 cai1 。
- wan4 shi4 you3 ding4 li3 ， qu2 man2 fei4 an1 pai2 。
- ming2 chao2 shang4 xiang1 shui3 ， xue3 yi4 zheng4 zai1 pei2 。
- xing2 yi3 yi4 bei1 jiu3 ， hao3 zai4 gu4 yuan2 mei2 。

## 注释

## 译文

## 赏析
