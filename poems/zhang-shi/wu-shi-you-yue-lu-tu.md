---
id: zhang-shi-wu-shi-you-yue-lu-tu
title: 五士游嶽麓圖
titlePinyin: wu3 shi4 you2 yue4 lu4 tu2
titleSlug: wu-shi-you-yue-lu-tu
author: 張栻
authorPinyin: zhang1 shi4
authorSlug: zhang-shi
dynasty: 宋
dynastyPinyin: song4
dynastySlug: song
tags: []
---

## 正文

- 閉門六月汗如雨，出門褦襶紛塵土。
- 文書堆案曲肱卧，夢逐征鴻過前浦。
- 西山突兀不可忘，勇往政須求快睹。
- 朝暾未升起微風，中流吚啞挾鳴櫓。
- 長林秀色已在望，有如出語見肝腑。
- 意行愛此松陰直，眼明還喜碑字古。
- 高低梵釋著幽居，深隠仙家開閟宇。
- 忽看宮牆高十丈，學宮峩峩起鄒魯。
- 斯文政倚講磨切，石室重新豈無補。
- 危梯徑上不作難，橫欄截出可下俯。
- 惟茲翼軫一都會，往事繁華雜歌舞。
- 變遷返覆寧重論，昔日樓臺連宿莽。
- 邇來人物頗還舊，豈止十年此生聚。
- 泉流涓涓日循除，華表何時鶴來語。
- 炎氣知不到山林，茗碗蒲團對香縷。
- 鼎來杖屨皆勝引，季也亦復同步武。
- 洛陽年少空白頭，三閭大夫浪自苦。
- 一笑便覺真理存，高談豈畏丞卿怒。
- 不圖畫僧聖得知，貌與兒童作夸詡。
- 請君爲我添草堂，風雨蕭蕭守環堵。

## 拼音

- bi4 men2 liu4 yue4 han4 ru2 yu3 ， chu1 men2 nai4 dai4 fen1 chen2 tu3 。
- wen2 shu1 dui1 an4 qu1 gong1 wo4 ， meng4 zhu2 zheng1 hong2 guo4 qian2 pu3 。
- xi1 shan1 tu1 wu4 bu4 ke3 wang4 ， yong3 wang3 zheng4 xu1 qiu2 kuai4 du3 。
- chao2 tun1 wei4 sheng1 qi3 wei1 feng1 ， zhong1 liu2 yi1 ya3 xie2 ming2 lu3 。
- chang2 lin2 xiu4 se4 yi3 zai4 wang4 ， you3 ru2 chu1 yu3 jian4 gan1 fu3 。
- yi4 xing2 ai4 ci3 song1 yin1 zhi2 ， yan3 ming2 huan2 xi3 bei1 zi4 gu3 。
- gao1 di1 fan4 shi4 zhu4 you1 ju1 ， shen1 yin3 xian1 jia1 kai1 bi4 yu3 。
- hu1 kan4 gong1 qiang2 gao1 shi2 zhang4 ， xue2 gong1 e2 e2 qi3 zou1 lu3 。
- si1 wen2 zheng4 yi3 jiang3 mo2 qie4 ， shi2 shi4 chong2 xin1 qi3 wu2 bu3 。
- wei1 ti1 jing4 shang4 bu2 zuo4 nan2 ， heng2 lan2 jie2 chu1 ke3 xia4 fu3 。
- wei2 zi1 yi4 zhen3 yi4 dou1 hui4 ， wang3 shi4 fan2 hua2 za2 ge1 wu3 。
- bian4 qian1 fan3 fu4 ning2 zhong4 lun4 ， xi1 ri4 lou2 tai2 lian2 su4 mang3 。
- er3 lai2 ren2 wu4 po1 huan2 jiu4 ， qi3 zhi3 shi2 nian2 ci3 sheng1 ju4 。
- quan2 liu2 juan1 juan1 ri4 xun2 chu2 ， hua2 biao3 he2 shi2 he4 lai2 yu3 。
- yan2 qi4 zhi1 bu2 dao4 shan1 lin2 ， ming2 wan3 pu2 tuan2 dui4 xiang1 lü3 。
- ding3 lai2 zhang4 ju4 jie1 sheng4 yin3 ， ji4 ye3 yi4 fu4 tong2 bu4 wu3 。
- luo4 yang2 nian2 shao4 kong4 bai2 tou2 ， san1 lü2 dai4 fu0 lang4 zi4 ku3 。
- yi2 xiao4 bian4 jue2 zhen1 li3 cun2 ， gao1 tan2 qi3 wei4 cheng2 qing1 nu4 。
- bu4 tu2 hua4 seng1 sheng4 de2 zhi1 ， mao4 yu3 er2 tong2 zuo4 kua1 xu3 。
- qing3 jun1 wei2 wo3 tian1 cao3 tang2 ， feng1 yu3 xiao1 xiao1 shou3 huan2 du3 。

## 注释

## 译文

## 赏析
