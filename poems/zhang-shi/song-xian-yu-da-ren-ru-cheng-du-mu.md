---
id: zhang-shi-song-xian-yu-da-ren-ru-cheng-du-mu
title: 送鮮于大任入成都幕
titlePinyin: song4 xian1 yu2 da4 ren4 ru4 cheng2 du1 mu4
titleSlug: song-xian-yu-da-ren-ru-cheng-du-mu
author: 張栻
authorPinyin: zhang1 shi4
authorSlug: zhang-shi
dynasty: 宋
dynastyPinyin: song4
dynastySlug: song
tags: []
---

## 正文

- 虜馬昔飲江，扁舟憶同騖。
- 翁方爲國謀，客以名義故。
- 安危匪前料，得失渠異趣。
- 淮壖渺風雪，王事有程度。
- 息偃多在床，君車不停駐。
- 初無作難色，所立詎愆素。
- 嗟我吳門別，風木歲徂暮。
- 相逢復湘城，往事忍回顧。
- 獨餘後凋心，特立凜不懼。
- 莫邪雖云利，寧作囊錐露。
- 善藏要有待，小試隨所遇。
- 終無缺折虞，豈但走狐兔。
- 吾州得良牧，民力或可裕。
- 本根頼封殖，彊索費調護。
- 從容試長思，取急無窘步。
- 作別忽草草，懷抱復誰付。
- 他時下瞿唐，訪我林下屨。
- 儻於功名餘，更講末後句。

## 拼音

- lu3 ma3 xi1 yin3 jiang1 ， pian1 zhou1 yi4 tong2 wu4 。
- weng1 fang1 wei2 guo2 mou2 ， ke4 yi3 ming2 yi4 gu4 。
- an1 wei1 fei3 qian2 liao4 ， de2 shi1 qu2 yi4 qu4 。
- huai2 ruan2 miao3 feng1 xue3 ， wang2 shi4 you3 cheng2 du4 。
- xi1 yan3 duo1 zai4 chuang2 ， jun1 ju1 bu4 ting2 zhu4 。
- chu1 wu2 zuo4 nan2 se4 ， suo3 li4 ju4 qian1 su4 。
- jie1 wo3 wu2 men2 bie2 ， feng1 mu4 sui4 cu2 mu4 。
- xiang1 feng2 fu4 xiang1 cheng2 ， wang3 shi4 ren3 hui2 gu4 。
- du2 yu2 hou4 diao1 xin1 ， te4 li4 lin3 bu2 ju4 。
- mo4 ye2 sui1 yun2 li4 ， ning2 zuo4 nang2 zhui1 lu4 。
- shan4 cang2 yao4 you3 dai4 ， xiao3 shi4 sui2 suo3 yu4 。
- zhong1 wu2 que1 zhe2 yu2 ， qi3 dan4 zou3 hu2 tu4 。
- wu2 zhou1 de2 liang2 mu4 ， min2 li4 huo4 ke3 yu4 。
- ben3 gen1 lai4 feng1 zhi2 ， qiang2 suo3 fei4 diao4 hu4 。
- cong2 rong2 shi4 chang2 si1 ， qu3 ji2 wu2 jiong3 bu4 。
- zuo4 bie2 hu1 cao3 cao3 ， huai2 bao4 fu4 shui2 fu4 。
- ta1 shi2 xia4 qu2 tang2 ， fang3 wo3 lin2 xia4 ju4 。
- tang3 wu1 gong1 ming2 yu2 ， geng4 jiang3 mo4 hou4 ju4 。

## 注释

## 译文

## 赏析
