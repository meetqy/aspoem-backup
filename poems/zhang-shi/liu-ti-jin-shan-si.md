---
id: zhang-shi-liu-ti-jin-shan-si
title: 留題金山寺
titlePinyin: liu2 ti2 jin1 shan1 si4
titleSlug: liu-ti-jin-shan-si
author: 張栻
authorPinyin: zhang1 shi4
authorSlug: zhang-shi
dynasty: 宋
dynastyPinyin: song4
dynastySlug: song
tags: []
---

## 正文

- 長江岷山來，灌注天下半。
- 東行近海門，勇往更瀰漫。
- 蒼巒忽中流，屹立助傑觀。
- 孤根入層淵，秀色連兩岸。
- 我來最奇絕，霜月與璀璨。
- 褰衣到絕頂，恍若上河漢。
- 悠然發遐思，俯仰爲三歎。
- 乾坤無餘藏，今古有長算。
- 更深寂羣動，樹杪獨鳴鸛。
- 回頭喚山僧，爲記此公案。

## 拼音

- chang2 jiang1 min2 shan1 lai2 ， guan4 zhu4 tian1 xia4 ban4 。
- dong1 xing2 jin4 hai3 men2 ， yong3 wang3 geng4 mi2 man4 。
- cang1 luan2 hu1 zhong1 liu2 ， yi4 li4 zhu4 jie2 guan1 。
- gu1 gen1 ru4 ceng2 yuan1 ， xiu4 se4 lian2 liang3 an4 。
- wo3 lai2 zui4 qi2 jue2 ， shuang1 yue4 yu3 cui3 can4 。
- qian1 yi1 dao4 jue2 ding3 ， huang3 ruo4 shang4 he2 han4 。
- you1 ran2 fa1 xia2 si1 ， fu3 yang3 wei2 san1 tan4 。
- qian2 kun1 wu2 yu2 cang2 ， jin1 gu3 you3 chang2 suan4 。
- geng4 shen1 ji4 qun2 dong4 ， shu4 miao3 du2 ming2 guan4 。
- hui2 tou2 huan4 shan1 seng1 ， wei2 ji4 ci3 gong1 an4 。

## 注释

## 译文

## 赏析
