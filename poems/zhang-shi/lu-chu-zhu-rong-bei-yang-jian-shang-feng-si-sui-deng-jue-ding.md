---
id: zhang-shi-lu-chu-zhu-rong-bei-yang-jian-shang-feng-si-sui-deng-jue-ding
title: 路出祝融背仰見上封寺遂登絕頂
titlePinyin: lu4 chu1 zhu4 rong2 bei4 yang3 jian4 shang4 feng1 si4 sui4 deng1 jue2 ding3
titleSlug: lu-chu-zhu-rong-bei-yang-jian-shang-feng-si-sui-deng-jue-ding
author: 張栻
authorPinyin: zhang1 shi4
authorSlug: zhang-shi
dynasty: 宋
dynastyPinyin: song4
dynastySlug: song
tags: []
---

## 正文

- 我尋西園路，徑上上封寺。
- 竹輿不留行，及此秋容霽。
- 磴危霜葉滑，林空山果墜。
- 崇蘭供清芬，深壑遞幽吹。
- 不知山益高，但覺冷侵袂。
- 路回屹陰崖，突兀聳蒼翠。
- 故應祝融尊，羣峰拱而侍。
- 金碧雖在眼，勇往詎容憩。
- 絕頂極遐觀，脚力聊一試。
- 昔遊冰雪中，未盡登臨意。
- 茲來天宇肅，舉目凈纖翳。
- 遠邇無遁形，高低同一視。
- 永惟元化功，清濁分萬類。
- 運行有機緘，浩蕩見根柢。
- 此理復何窮，臨風但三喟。

## 拼音

- wo3 xun2 xi1 yuan2 lu4 ， jing4 shang4 shang4 feng1 si4 。
- zhu2 yu2 bu4 liu2 xing2 ， ji2 ci3 qiu1 rong2 ji4 。
- deng4 wei1 shuang1 ye4 hua2 ， lin2 kong1 shan1 guo3 zhui4 。
- chong2 lan2 gong4 qing1 fen1 ， shen1 he4 di4 you1 chui1 。
- bu4 zhi1 shan1 yi4 gao1 ， dan4 jue2 leng3 qin1 mei4 。
- lu4 hui2 yi4 yin1 ya2 ， tu1 wu4 song3 cang1 cui4 。
- gu4 ying1 zhu4 rong2 zun1 ， qun2 feng1 gong3 er2 shi4 。
- jin1 bi4 sui1 zai4 yan3 ， yong3 wang3 ju4 rong2 qi4 。
- jue2 ding3 ji2 xia2 guan1 ， jiao3 li4 liao2 yi2 shi4 。
- xi1 you2 bing1 xue3 zhong1 ， wei4 jin4 deng1 lin2 yi4 。
- zi1 lai2 tian1 yu3 su4 ， ju3 mu4 jing4 xian1 yi4 。
- yuan3 er3 wu2 dun4 xing2 ， gao1 di1 tong2 yi2 shi4 。
- yong3 wei2 yuan2 hua4 gong1 ， qing1 zhuo2 fen1 wan4 lei4 。
- yun4 xing2 you3 ji1 jian1 ， hao4 dang4 jian4 gen1 di3 。
- ci3 li3 fu4 he2 qiong2 ， lin2 feng1 dan4 san1 kui4 。

## 注释

## 译文

## 赏析
