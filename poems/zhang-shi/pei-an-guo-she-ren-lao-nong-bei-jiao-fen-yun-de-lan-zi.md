---
id: zhang-shi-pei-an-guo-she-ren-lao-nong-bei-jiao-fen-yun-de-lan-zi
title: 陪安國舍人勞農北郊分韻得闌字
titlePinyin: pei2 an1 guo2 she4 ren2 lao2 nong2 bei3 jiao1 fen1 yun4 de2 lan2 zi4
titleSlug: pei-an-guo-she-ren-lao-nong-bei-jiao-fen-yun-de-lan-zi
author: 張栻
authorPinyin: zhang1 shi4
authorSlug: zhang-shi
dynasty: 宋
dynastyPinyin: song4
dynastySlug: song
tags: []
---

## 正文

- 寒收花尚瘦，風靜江不湍。
- 元戎肅千騎，歷覽無留難。
- 好景要徐出，微雲故遮闌。
- 惟春布嘉惠，公豈樂遊觀。
- 龐眉八十老，扶杖來蹣跚。
- 去年幸一稔，何以報長官。
- 酌酒公自勞，得無有愁嘆。
- 嗟哉三章約，所貴簡且寬。
- 黄堂載清靜，自覺田里安。
- 須公出妙語，茲遊記不刊。

## 拼音

- han2 shou1 hua1 shang4 shou4 ， feng1 jing4 jiang1 bu4 tuan1 。
- yuan2 rong2 su4 qian1 qi2 ， li4 lan3 wu2 liu2 nan2 。
- hao3 jing3 yao4 xu2 chu1 ， wei1 yun2 gu4 zhe1 lan2 。
- wei2 chun1 bu4 jia1 hui4 ， gong1 qi3 le4 you2 guan1 。
- pang2 mei2 ba1 shi2 lao3 ， fu2 zhang4 lai2 pan2 shan1 。
- qu4 nian2 xing4 yi4 ren3 ， he2 yi3 bao4 chang2 guan1 。
- zhuo2 jiu3 gong1 zi4 lao2 ， de2 wu2 you3 chou2 tan4 。
- jie1 zai1 san1 zhang1 yue1 ， suo3 gui4 jian3 qie3 kuan1 。
- huang2 tang2 zai4 qing1 jing4 ， zi4 jue2 tian2 li3 an1 。
- xu1 gong1 chu1 miao4 yu3 ， zi1 you2 ji4 bu4 kan1 。

## 注释

## 译文

## 赏析
