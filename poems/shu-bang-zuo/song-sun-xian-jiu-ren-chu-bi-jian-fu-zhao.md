---
id: shu-bang-zuo-song-sun-xian-jiu-ren-chu-bi-jian-fu-zhao
title: 送孫憲就任除祕監赴召
titlePinyin: song4 sun1 xian4 jiu4 ren4 chu2 bi4 jian1 fu4 zhao4
titleSlug: song-sun-xian-jiu-ren-chu-bi-jian-fu-zhao
author: 舒邦佐
authorPinyin: shu1 bang1 zuo3
authorSlug: shu-bang-zuo
dynasty: 宋
dynastyPinyin: song4
dynastySlug: song
tags: []
---

## 正文

- 閶闔排雲叫玉旒，延齡不相白麻收。
- 圜橋留住不肯住，古來只說陽道州。
- 千載風流正相似，難處郊禋能有幾。
- 不顧諸郎尚白丁，扁舟夜發浮湘水。
- 富貴酖人如蜜甜，小兒嗜蜜幾曾嫌。
- 全家先遯無人覺，惟有誠齋句裏拈。
- 回鴈峰前再秋色，哀矜折獄多陰德。
- 彈壓湖山處處春，楚波不動平如席。
- 不論朱墨細如麻，夜判千張燭有花。
- 老吏相看驚吐舌，如箭中的無少差。
- 世上紛紛幾桃李，過却韶華盡紛委。
- 老松閲世傲風霜，萬牛挽入明光裏。
- 蓬萊弱水多逆船，人生一到已稱仙。
- 重來况是文章伯，豈但舊物王青氈。
- 一佛出世從此度，紫薇花下皆平步。
- 更看健筆繳詞頭，恰似當時在言路。
- 六一老僊贊萬微，益公首轉造化機。
- 廬陵自有三台種，他日聲名翦樣齊。
- 三十年前韓一識，三十年後供吏役。
- 朝天好施一丸丹，教我春風生羽翼。

## 拼音

- chang1 he2 pai2 yun2 jiao4 yu4 liu2 ， yan2 ling2 bu4 xiang1 bai2 ma2 shou1 。
- huan2 qiao2 liu2 zhu4 bu4 ken3 zhu4 ， gu3 lai2 zhi1 shuo1 yang2 dao4 zhou1 。
- qian1 zai4 feng1 liu2 zheng4 xiang1 si4 ， nan2 chu3 jiao1 yin1 neng2 you3 ji1 。
- bu2 gu4 zhu1 lang2 shang4 bai2 ding1 ， pian1 zhou1 ye4 fa1 fu2 xiang1 shui3 。
- fu4 gui4 dan1 ren2 ru2 mi4 tian2 ， xiao3 er2 shi4 mi4 ji1 ceng2 xian2 。
- quan2 jia1 xian1 dun4 wu2 ren2 jue2 ， wei2 you3 cheng2 zhai1 ju4 li3 nian1 。
- hui2 yan4 feng1 qian2 zai4 qiu1 se4 ， ai1 jin1 zhe2 yu4 duo1 yin1 de2 。
- dan4 ya1 hu2 shan1 chu3 chu3 chun1 ， chu3 bo1 bu2 dong4 ping2 ru2 xi2 。
- bu2 lun4 zhu1 mo4 xi4 ru2 ma2 ， ye4 pan4 qian1 zhang1 zhu2 you3 hua1 。
- lao3 li4 xiang1 kan4 jing1 tu3 she2 ， ru2 jian4 zhong1 de0 wu2 shao3 cha4 。
- shi4 shang4 fen1 fen1 ji1 tao2 li3 ， guo4 que4 shao2 hua2 jin4 fen1 wei3 。
- lao3 song1 yue4 shi4 ao4 feng1 shuang1 ， wan4 niu2 wan3 ru4 ming2 guang1 li3 。
- peng2 lai2 ruo4 shui3 duo1 ni4 chuan2 ， ren2 sheng1 yi2 dao4 yi3 cheng1 xian1 。
- zhong4 lai2 kuang4 shi4 wen2 zhang1 bo2 ， qi3 dan4 jiu4 wu4 wang2 qing1 zhan1 。
- yi4 fo2 chu1 shi4 cong2 ci3 du4 ， zi3 wei1 hua1 xia4 jie1 ping2 bu4 。
- geng4 kan4 jian4 bi3 jiao3 ci2 tou2 ， qia4 si4 dang1 shi2 zai4 yan2 lu4 。
- liu4 yi1 lao3 xian1 zan4 wan4 wei1 ， yi4 gong1 shou3 zhuan3 zao4 hua4 ji1 。
- lu2 ling2 zi4 you3 san1 tai2 zhong3 ， ta1 ri4 sheng1 ming2 jian3 yang4 qi2 。
- san1 shi2 nian2 qian2 han2 yi4 shi2 ， san1 shi2 nian2 hou4 gong4 li4 yi4 。
- chao2 tian1 hao3 shi1 yi4 wan2 dan1 ， jiao4 wo3 chun1 feng1 sheng1 yu3 yi4 。

## 注释

## 译文

## 赏析
