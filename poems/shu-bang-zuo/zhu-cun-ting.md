---
id: shu-bang-zuo-zhu-cun-ting
title: 著存亭
titlePinyin: zhu4 cun2 ting2
titleSlug: zhu-cun-ting
author: 舒邦佐
authorPinyin: shu1 bang1 zuo3
authorSlug: shu-bang-zuo
dynasty: 唐
dynastyPinyin: tang2
dynastySlug: tang
tags: [] 
---

## 正文

- 事亡如存死如生，以誠則著著乃形。
- 二字貌出孝子誠，曉然如見親在庭。
- 有人念母愁思凝，終日如癡呼不醒。
- 自云所見政如此，觸物有感皆分明。
- 山形作我枕扇清，風葉舞我萊衫輕。
- 江蘆千株白皎皎，尚想鶴髮垂星星。
- 入戶宛然聞愾息，恍惚欲下來舉觥。
- 始知至孝無間斷，聖人所以見牆羹。
- 譬如忠信純熟者，立則參前坐倚衡。
- 然而存著亦非真，能于吾母用吾情。
- 所見皆從所念得，初非刻木外經營。
- 雖然銘鏤在中扃，何待扁榜垂丹青。
- 要令目擊助心想，不然安得名吾亭。

## 拼音

- shi4 wang2 ru2 cun2 si3 ru2 sheng1 ， yi3 cheng2 ze2 zhu4 zhu4 nai3 xing2 。
- er4 zi4 mao4 chu1 xiao4 zi3 cheng2 ， xiao3 ran2 ru2 jian4 qin1 zai4 ting2 。
- you3 ren2 nian4 mu3 chou2 si1 ning2 ， zhong1 ri4 ru2 chi1 hu1 bu4 xing3 。
- zi4 yun2 suo3 jian4 zheng4 ru2 ci3 ， chu4 wu4 you3 gan3 jie1 fen1 ming2 。
- shan1 xing2 zuo4 wo3 zhen3 shan4 qing1 ， feng1 ye4 wu3 wo3 lai2 shan1 qing1 。
- jiang1 lu2 qian1 zhu1 bai2 jiao3 jiao3 ， shang4 xiang3 he4 fa4 chui2 xing1 xing0 。
- ru4 hu4 wan3 ran2 wen2 kai4 xi1 ， huang3 hu1 yu4 xia4 lai2 ju3 gong1 。
- shi3 zhi1 zhi4 xiao4 wu2 jian4 duan4 ， sheng4 ren2 suo3 yi3 jian4 qiang2 geng1 。
- pi4 ru2 zhong1 xin4 chun2 shu2 zhe3 ， li4 ze2 can1 qian2 zuo4 yi3 heng2 。
- ran2 er2 cun2 zhu4 yi4 fei1 zhen1 ， neng2 yu2 wu2 mu3 yong4 wu2 qing2 。
- suo3 jian4 jie1 cong2 suo3 nian4 de2 ， chu1 fei1 ke4 mu4 wai4 jing1 ying2 。
- sui1 ran2 ming2 lou4 zai4 zhong1 jiong1 ， he2 dai4 bian3 bang3 chui2 dan1 qing1 。
- yao4 ling4 mu4 ji1 zhu4 xin1 xiang3 ， bu4 ran2 an1 de2 ming2 wu2 ting2 。

## 注释

## 译文

## 赏析
