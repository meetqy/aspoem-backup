---
id: shu-bang-zuo-yu-hou-ji-shi
title: 雨後即事
titlePinyin: yu3 hou4 ji2 shi4
titleSlug: yu-hou-ji-shi
author: 舒邦佐
authorPinyin: shu1 bang1 zuo3
authorSlug: shu-bang-zuo
dynasty: 唐
dynastyPinyin: tang2
dynastySlug: tang
tags: [] 
---

## 正文

- 昨日雨不歇，薄晚雲未收。
- 更闌望天宇，雲浄月如鈎。
- 曉開讀書窗，日光潑雙眸。
- 蔬飯羹一盂，起傍吾廬游。
- 一洗塵土昏，水竹清更幽。
- 問花無恙否，低面含嬌羞。
- 驗筍長幾何，突角凌羊牛。
- 前日移新荷，常恐水蓋頭。
- 池邊報平安，小葉三四浮。
- 竹林叫鈎輈，柳陰鳴栗留。
- 趁晴欲雙飛，更著喚婦鳩。
- 物適吾亦適，投筇思悠悠。
- 却歸堂上坐，蒼頭獻茶甌。
- 兒聲清且美，讀書如瀉油。
- 靜裏無聲樂，閒中不繫舟。
- 不知腰金公，曾識此樂不。
- 我生微官縛，有如冠沐猴。
- 長恐舍此去，永愧池上鷗。

## 拼音

- zuo2 ri4 yu3 bu4 xie1 ， bao2 wan3 yun2 wei4 shou1 。
- geng4 lan2 wang4 tian1 yu3 ， yun2 jing4 yue4 ru2 gou1 。
- xiao3 kai1 du2 shu1 chuang1 ， ri4 guang1 po1 shuang1 mou2 。
- shu1 fan4 geng1 yi4 yu2 ， qi3 bang4 wu2 lu2 you2 。
- yi4 xi3 chen2 tu3 hun1 ， shui3 zhu2 qing1 geng4 you1 。
- wen4 hua1 wu2 yang4 fou3 ， di1 mian4 han2 jiao1 xiu1 。
- yan4 sun3 chang2 ji1 he2 ， tu1 jiao3 ling2 yang2 niu2 。
- qian2 ri4 yi2 xin1 he2 ， chang2 kong3 shui3 gai4 tou2 。
- chi2 bian1 bao4 ping2 an1 ， xiao3 ye4 san1 si4 fu2 。
- zhu2 lin2 jiao4 gou1 zhou1 ， liu3 yin1 ming2 li4 liu2 。
- chen4 qing2 yu4 shuang1 fei1 ， geng4 zhu4 huan4 fu4 jiu1 。
- wu4 shi4 wu2 yi4 shi4 ， tou2 qiong2 si1 you1 you1 。
- que4 gui1 tang2 shang4 zuo4 ， cang1 tou2 xian4 cha2 ou1 。
- er2 sheng1 qing1 qie3 mei3 ， du2 shu1 ru2 xie4 you2 。
- jing4 li3 wu2 sheng1 le4 ， xian2 zhong1 bu2 xi4 zhou1 。
- bu4 zhi1 yao1 jin1 gong1 ， ceng2 shi2 ci3 le4 bu4 。
- wo3 sheng1 wei1 guan1 fu4 ， you3 ru2 guan1 mu4 hou2 。
- chang2 kong3 she3 ci3 qu4 ， yong3 kui4 chi2 shang4 ou1 。

## 注释

## 译文

## 赏析
