---
id: ou-yang-xiu-de-teng-yue-yang-shu-da-kua-hu-shan-zhi-mei-jun-shu-huai-wu-shen-ye-qi-yi-you-lian-zhu-zhi-qu-zuo-shi-yi-bai-si-shi-yan-wei-ji-qie-jing-ji-zhi
title: 得滕岳陽書大誇湖山之美郡署懷物甚野其意有戀著之趣作詩一百四十言爲寄且警激之
titlePinyin: de2 teng2 yue4 yang2 shu1 da4 kua1 hu2 shan1 zhi1 mei3 jun4 shu3 huai2 wu4 shen4 ye3 qi2 yi4 you3 lian4 zhu4 zhi1 qu4 zuo4 shi1 yi4 bai3 si4 shi2 yan2 wei2 ji4 qie3 jing3 ji1 zhi1
titleSlug: de-teng-yue-yang-shu-da-kua-hu-shan-zhi-mei-jun-shu-huai-wu-shen-ye-qi-yi-you-lian-zhu-zhi-qu-zuo-shi-yi-bai-si-shi-yan-wei-ji-qie-jing-ji-zhi
author: 歐陽修
authorPinyin: ou1 yang2 xiu1
authorSlug: ou-yang-xiu
dynasty: 宋
dynastyPinyin: song4
dynastySlug: song
tags: []
---

## 正文

- 峭巘孤城倚，平湖遠浪來。
- 萬尋迷島嶼，百仞起樓臺。
- 太守凭軒處，羣賓奉笏陪。
- 清霜薦丹橘，積雨過黄梅。
- 逸思歌湘曲，遒文繼楚材。
- 魚貪河岫樂，雲忘帝鄉回。
- 遥信雙鴻下，新緘尺素裁。
- 因聞誇野景，自笑擁邊埃。
- 龍漠方多孽，旄頭久示災。
- 旌旗時映日，鼙鼓或驚雷。
- 有志皆嘗膽，何人可鑿壞。
- 儒生半投筆，牧豎亦輸財。
- 沮澤辭猶慢，蒲萄館未開。
- 支離莫攘臂，天子正求才。

## 拼音

- qiao4 yan3 gu1 cheng2 yi3 ， ping2 hu2 yuan3 lang4 lai2 。
- wan4 xun2 mi2 dao3 yu3 ， bai3 ren4 qi3 lou2 tai2 。
- tai4 shou3 ping2 xuan1 chu3 ， qun2 bin1 feng4 hu4 pei2 。
- qing1 shuang1 jian4 dan1 ju2 ， ji1 yu3 guo4 huang2 mei2 。
- yi4 si1 ge1 xiang1 qu3 ， qiu2 wen2 ji4 chu3 cai2 。
- yu2 tan1 he2 xiu4 le4 ， yun2 wang4 di4 xiang1 hui2 。
- yao2 xin4 shuang1 hong2 xia4 ， xin1 jian1 chi3 su4 cai2 。
- yin1 wen2 kua1 ye3 jing3 ， zi4 xiao4 yong1 bian1 ai1 。
- long2 mo4 fang1 duo1 nie4 ， mao2 tou2 jiu3 shi4 zai1 。
- jing1 qi2 shi2 ying4 ri4 ， pi2 gu3 huo4 jing1 lei2 。
- you3 zhi4 jie1 chang2 dan3 ， he2 ren2 ke3 zao2 huai4 。
- ru2 sheng1 ban4 tou2 bi3 ， mu4 shu4 yi4 shu1 cai2 。
- ju3 ze2 ci2 you2 man4 ， pu2 tao2 guan3 wei4 kai1 。
- zhi1 li2 mo4 rang3 bi4 ， tian1 zi3 zheng4 qiu2 cai2 。

## 注释

## 译文

## 赏析
