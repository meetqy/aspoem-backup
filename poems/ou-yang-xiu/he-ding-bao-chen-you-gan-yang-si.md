---
id: ou-yang-xiu-he-ding-bao-chen-you-gan-yang-si
title: 和丁寶臣遊甘洋寺
titlePinyin: he2 ding1 bao3 chen2 you2 gan1 yang2 si4
titleSlug: he-ding-bao-chen-you-gan-yang-si
author: 歐陽修
authorPinyin: ou1 yang2 xiu1
authorSlug: ou-yang-xiu
dynasty: 宋
dynastyPinyin: song4
dynastySlug: song
tags: []
---

## 正文

- 江上孤峯蔽綠蘿，縣樓終日對嵯峩。
- 叢林已廢姜祠在，事迹難尋楚語訛。
- 空餘一派寒巖側，澄碧泓渟涵玉色。
- 野僧豈解惜清泉，蠻俗那知爲勝迹。
- 西陵老令好尋幽，時共登臨向此遊。
- 欹危一逕穿林樾，盤石蒼苔留客歇。
- 山深雲日變陰晴，澗栢巖松度歲青。
- 谷裏花開知地暖，林間鳥語作春聲。
- 依依渡口夕陽時，却望層巒在翠微。
- 城頭暮鼓休催客，更待橫江弄月歸。

## 拼音

- jiang1 shang4 gu1 feng1 bi4 lü4 luo2 ， xian4 lou2 zhong1 ri4 dui4 cuo2 e2 。
- cong2 lin2 yi3 fei4 jiang1 ci2 zai4 ， shi4 ji4 nan2 xun2 chu3 yu3 e2 。
- kong1 yu2 yi2 pai4 han2 yan2 ce4 ， cheng2 bi4 hong2 ting2 han2 yu4 se4 。
- ye3 seng1 qi3 jie3 xi1 qing1 quan2 ， man2 su2 na4 zhi1 wei2 sheng4 ji4 。
- xi1 ling2 lao3 ling4 hao3 xun2 you1 ， shi2 gong4 deng1 lin2 xiang4 ci3 you2 。
- qi1 wei1 yi2 jing4 chuan1 lin2 yue4 ， pan2 shi2 cang1 tai2 liu2 ke4 xie1 。
- shan1 shen1 yun2 ri4 bian4 yin1 qing2 ， jian4 bai3 yan2 song1 du4 sui4 qing1 。
- gu3 li3 hua1 kai1 zhi1 di4 nuan3 ， lin2 jian4 niao3 yu3 zuo4 chun1 sheng1 。
- yi1 yi1 du4 kou3 xi1 yang2 shi2 ， que4 wang4 ceng2 luan2 zai4 cui4 wei1 。
- cheng2 tou2 mu4 gu3 xiu1 cui1 ke4 ， geng4 dai4 heng2 jiang1 nong4 yue4 gui1 。

## 注释

## 译文

## 赏析
