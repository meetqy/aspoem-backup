---
id: ou-yang-xiu-he-sheng-yu-li-hou-jia-ya-jiao-zi
title: 和聖俞李侯家鴨脚子
titlePinyin: he2 sheng4 yu2 li3 hou2 jia1 ya1 jiao3 zi3
titleSlug: he-sheng-yu-li-hou-jia-ya-jiao-zi
author: 歐陽修
authorPinyin: ou1 yang2 xiu1
authorSlug: ou-yang-xiu
dynasty: 宋
dynastyPinyin: song4
dynastySlug: song
tags: []
---

## 正文

- 鴨脚生江南，名實未相浮。
- 絳囊因入貢，銀杏貴中州。
- 致遠有餘力，好奇自賢侯。
- 因令江上根，結實夷門秋。
- 始摘纔三四，金奩獻凝旒。
- 公卿不及識，天子百金酬。
- 歲久子漸多，纍纍枝上稠。
- 主人名好客，贈我比珠投。
- 博望昔所徙，蒲萄安石榴。
- 想其初來時，厥價與此侔。
- 今也徧中國，籬根及牆頭。
- 物性久雖在，人情逐時流。
- 惟當記其始，後世知來由。
- 是亦史官法，豈徒續君謳。

## 拼音

- ya1 jiao3 sheng1 jiang1 nan2 ， ming2 shi2 wei4 xiang1 fu2 。
- jiang4 nang2 yin1 ru4 gong4 ， yin2 xing4 gui4 zhong1 zhou1 。
- zhi4 yuan3 you3 yu2 li4 ， hao4 qi2 zi4 xian2 hou2 。
- yin1 ling4 jiang1 shang4 gen1 ， jie2 shi2 yi2 men2 qiu1 。
- shi3 zhai1 cai2 san1 si4 ， jin1 lian2 xian4 ning2 liu2 。
- gong1 qing1 bu4 ji2 shi2 ， tian1 zi3 bai3 jin1 chou2 。
- sui4 jiu3 zi3 jian4 duo1 ， lei2 lei2 zhi1 shang4 chou2 。
- zhu3 ren2 ming2 hao4 ke4 ， zeng4 wo3 bi3 zhu1 tou2 。
- bo2 wang4 xi1 suo3 xi3 ， pu2 tao2 an1 shi2 liu0 。
- xiang3 qi2 chu1 lai2 shi2 ， jue2 jia4 yu3 ci3 mou2 。
- jin1 ye3 bian4 zhong1 guo2 ， li2 gen1 ji2 qiang2 tou2 。
- wu4 xing4 jiu3 sui1 zai4 ， ren2 qing2 zhu2 shi2 liu2 。
- wei2 dang1 ji4 qi2 shi3 ， hou4 shi4 zhi1 lai2 you2 。
- shi4 yi4 shi3 guan1 fa3 ， qi3 tu2 xu4 jun1 ou1 。

## 注释

## 译文

## 赏析
