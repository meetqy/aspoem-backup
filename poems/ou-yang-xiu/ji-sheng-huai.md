---
id: ou-yang-xiu-ji-sheng-huai
title: 寄生槐
titlePinyin: ji4 sheng1 huai2
titleSlug: ji-sheng-huai
author: 歐陽修
authorPinyin: ou1 yang2 xiu1
authorSlug: ou-yang-xiu
dynasty: 宋
dynastyPinyin: song4
dynastySlug: song
tags: []
---

## 正文

- 檜惟凌雲材，槐實凡木賤。
- 奈何柔脆質，累此孤高幹。
- 龍鱗老蒼蒼，鼠耳光粲粲。
- 因緣初莫原，感吒徒自歎。
- 偷生由附託，得勢爭葱蒨。
- 方其榮盛時，曾莫見真贗。
- 欲知窮悴節，宜試以霜霰。
- 萌芽起微蘗，辨別乖先見。
- 剪除初非難，長養遂成患。
- 雖然根性殊，常恐枝葉亂。
- 惟應植者深，幸不習而變。
- 含容固有害，勦絕須明斷。
- 惟當審斤斧，去惡無傷善。

## 拼音

- gui4 wei2 ling2 yun2 cai2 ， huai2 shi2 fan2 mu4 jian4 。
- nai4 he2 rou2 cui4 zhi4 ， lei4 ci3 gu1 gao1 gan4 。
- long2 lin2 lao3 cang1 cang1 ， shu3 er3 guang1 can4 can4 。
- yin1 yuan2 chu1 mo4 yuan2 ， gan3 zha4 tu2 zi4 tan4 。
- tou1 sheng1 you2 fu4 tuo1 ， de2 shi4 zheng1 cong1 qian4 。
- fang1 qi2 rong2 sheng4 shi2 ， ceng2 mo4 jian4 zhen1 yan4 。
- yu4 zhi1 qiong2 cui4 jie2 ， yi2 shi4 yi3 shuang1 xian4 。
- meng2 ya2 qi3 wei1 bo4 ， bian4 bie2 guai1 xian1 jian4 。
- jian3 chu2 chu1 fei1 nan2 ， chang2 yang3 sui4 cheng2 huan4 。
- sui1 ran2 gen1 xing4 shu1 ， chang2 kong3 zhi1 ye4 luan4 。
- wei2 ying1 zhi2 zhe3 shen1 ， xing4 bu4 xi2 er2 bian4 。
- han2 rong2 gu4 you3 hai4 ， jiao3 jue2 xu1 ming2 duan4 。
- wei2 dang1 shen3 jin1 fu3 ， qu4 e4 wu2 shang1 shan4 。

## 注释

## 译文

## 赏析
