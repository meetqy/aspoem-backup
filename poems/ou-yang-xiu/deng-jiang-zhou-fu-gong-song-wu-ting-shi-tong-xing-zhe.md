---
id: ou-yang-xiu-deng-jiang-zhou-fu-gong-song-wu-ting-shi-tong-xing-zhe
title: 登絳州富公嵩巫亭示同行者
titlePinyin: deng1 jiang4 zhou1 fu4 gong1 song1 wu1 ting2 shi4 tong2 xing2 zhe3
titleSlug: deng-jiang-zhou-fu-gong-song-wu-ting-shi-tong-xing-zhe
author: 歐陽修
authorPinyin: ou1 yang2 xiu1
authorSlug: ou-yang-xiu
dynasty: 宋
dynastyPinyin: song4
dynastySlug: song
tags: []
---

## 正文

- 羣峯擁軒檻，竹樹陰漠漠。
- 公胡苦思山，規構自心作。
- 惟予愛山者，初仕即京洛。
- 嵩峯三十六，終日對高閣。
- 陰晴無朝暮，紫氣常浮泊。
- 雄然九州中，氣象壓寥廓。
- 亦嘗步其巔，培塿視四岳。
- 其後竄荆蠻，始識峽山惡。
- 長江瀉天來，巨石忽開拓。
- 始疑茫昧初，渾沌死鎸鑿。
- 神功夜催就，萬仞成一削。
- 尤奇十二峯，隱見入冥邈。
- 人蹤斷攀緣，異物定所託。
- 顧瞻但徘徊，想像逢綽約。
- 嵩山近可愛，泉石吾已諾。
- 終其以幽人，白首老雲壑。
- 荆巫惜遐荒，詭怪杳難貌。
- 至今清夜思，魂夢輒飛愕。
- 偶來玩茲亭，塵眼刮昏膜。
- 況逢秋雨霽，濃翠新染濯。
- 峯端上明月，且可留幽酌。

## 拼音

- qun2 feng1 yong1 xuan1 jian4 ， zhu2 shu4 yin1 mo4 mo4 。
- gong1 hu2 ku3 si1 shan1 ， gui1 gou4 zi4 xin1 zuo4 。
- wei2 yu3 ai4 shan1 zhe3 ， chu1 shi4 ji2 jing1 luo4 。
- song1 feng1 san1 shi2 liu4 ， zhong1 ri4 dui4 gao1 ge2 。
- yin1 qing2 wu2 zhao1 mu4 ， zi3 qi4 chang2 fu2 bo2 。
- xiong2 ran2 jiu3 zhou1 zhong1 ， qi4 xiang4 ya1 liao2 kuo4 。
- yi4 chang2 bu4 qi2 dian1 ， pei2 lou3 shi4 si4 yue4 。
- qi2 hou4 cuan4 jing1 man2 ， shi3 shi2 xia2 shan1 e4 。
- chang2 jiang1 xie4 tian1 lai2 ， ju4 shi2 hu1 kai1 tuo4 。
- shi3 yi2 mang2 mei4 chu1 ， hun2 dun4 si3 juan1 zao2 。
- shen2 gong1 ye4 cui1 jiu4 ， wan4 ren4 cheng2 yi4 xiao1 。
- you2 qi2 shi2 er4 feng1 ， yin3 jian4 ru4 ming2 miao3 。
- ren2 zong1 duan4 pan1 yuan2 ， yi4 wu4 ding4 suo3 tuo1 。
- gu4 zhan1 dan4 pai2 huai2 ， xiang3 xiang4 feng2 chuo4 yue1 。
- song1 shan1 jin4 ke3 ai4 ， quan2 shi2 wu2 yi3 nuo4 。
- zhong1 qi2 yi3 you1 ren2 ， bai2 shou3 lao3 yun2 he4 。
- jing1 wu1 xi1 xia2 huang1 ， gui3 guai4 yao3 nan2 mao4 。
- zhi4 jin1 qing1 ye4 si1 ， hun2 meng4 zhe2 fei1 e4 。
- ou3 lai2 wan2 zi1 ting2 ， chen2 yan3 gua1 hun1 mo2 。
- kuang4 feng2 qiu1 yu3 ji4 ， nong2 cui4 xin1 ran3 zhuo2 。
- feng1 duan1 shang4 ming2 yue4 ， qie3 ke3 liu2 you1 zhuo2 。

## 注释

## 译文

## 赏析
