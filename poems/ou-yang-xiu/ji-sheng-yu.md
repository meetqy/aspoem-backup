---
id: ou-yang-xiu-ji-sheng-yu
title: 寄聖俞
titlePinyin: ji4 sheng4 yu2
titleSlug: ji-sheng-yu
author: 歐陽修
authorPinyin: ou1 yang2 xiu1
authorSlug: ou-yang-xiu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 凌晨有客至自西，爲問詩老來何稽。
- 京師車馬曜朝日，何用擾擾隨輪蹄。
- 面顔憔悴暗塵土，文字光彩垂虹霓。
- 空腸時如秋蚓叫，苦調或作寒蟬嘶。
- 語言雖巧身事拙，捷徑耻蹈行非迷。
- 我今俸祿飽餘賸，念子朝夕勤鹽齏。
- 舟行每欲載米送，汴水六月乾無泥。
- 乃知此事尚難必，何況仕路如天梯。
- 朝廷樂善得賢眾，臺閣俊彥聯簪犀。
- 朝陽鳴鳳爲時出，一枝豈惜容其棲。
- 古來磊落材與知，窮達有命理莫齊。
- 悠悠百年一瞬息，俯仰天地身醯雞。
- 其間得失何足校，況與鳧鶩爭稗稊。
- 憶在洛陽年各少，對花把酒傾玻璃。
- 二十年間幾人在，在者憂患多乖睽。
- 我今三載病不飲，眼眵不辨騧與驪。
- 壯心銷盡憶閑處，生計易足纔蔬畦。
- 優游琴酒逐漁釣，上下林壑相攀躋。
- 及身彊健始爲樂，莫待衰病須扶携。
- 行當買田清潁上，與子相伴把鋤犁。

## 拼音

- ling2 chen2 you3 ke4 zhi4 zi4 xi1 ， wei2 wen4 shi1 lao3 lai2 he2 ji1 。
- jing1 shi1 ju1 ma3 yao4 zhao1 ri4 ， he2 yong4 rao3 rao3 sui2 lun2 ti2 。
- mian4 yan2 qiao2 cui4 an4 chen2 tu3 ， wen2 zi4 guang1 cai3 chui2 hong2 ni2 。
- kong1 chang2 shi2 ru2 qiu1 yin3 jiao4 ， ku3 diao4 huo4 zuo4 han2 chan2 si1 。
- yu3 yan2 sui1 qiao3 shen1 shi4 zhuo1 ， jie2 jing4 chi3 dao3 xing2 fei1 mi2 。
- wo3 jin1 feng4 lu4 bao3 yu2 sheng4 ， nian4 zi3 zhao1 xi1 qin2 yan2 ji1 。
- zhou1 xing2 mei3 yu4 zai4 mi3 song4 ， bian4 shui3 liu4 yue4 qian2 wu2 ni2 。
- nai3 zhi1 ci3 shi4 shang4 nan2 bi4 ， he2 kuang4 shi4 lu4 ru2 tian1 ti1 。
- chao2 ting2 le4 shan4 de2 xian2 zhong4 ， tai2 ge2 jun4 yan4 lian2 zan1 xi1 。
- chao2 yang2 ming2 feng4 wei2 shi2 chu1 ， yi4 zhi1 qi3 xi1 rong2 qi2 qi1 。
- gu3 lai2 lei3 luo4 cai2 yu3 zhi1 ， qiong2 da2 you3 ming4 li3 mo4 qi2 。
- you1 you1 bai3 nian2 yi2 shun4 xi1 ， fu3 yang3 tian1 di4 shen1 xi1 ji1 。
- qi2 jian4 de2 shi1 he2 zu2 xiao4 ， kuang4 yu3 fu2 wu4 zheng1 bai4 ti2 。
- yi4 zai4 luo4 yang2 nian2 ge4 shao3 ， dui4 hua1 ba3 jiu3 qing1 bo1 li0 。
- er4 shi2 nian2 jian4 ji1 ren2 zai4 ， zai4 zhe3 you1 huan4 duo1 guai1 kui2 。
- wo3 jin1 san1 zai4 bing4 bu4 yin3 ， yan3 chi1 bu2 bian4 gua1 yu3 li2 。
- zhuang4 xin1 xiao1 jin4 yi4 xian2 chu3 ， sheng1 ji4 yi4 zu2 cai2 shu1 qi2 。
- you1 you2 qin2 jiu3 zhu2 yu2 diao4 ， shang4 xia4 lin2 he4 xiang1 pan1 ji1 。
- ji2 shen1 qiang2 jian4 shi3 wei2 le4 ， mo4 dai4 shuai1 bing4 xu1 fu2 xie2 。
- xing2 dang1 mai3 tian2 qing1 ying3 shang4 ， yu3 zi3 xiang1 ban4 ba3 chu2 li2 。

## 注释

## 译文

## 赏析
