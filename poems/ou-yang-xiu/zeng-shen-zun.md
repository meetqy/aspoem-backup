---
id: ou-yang-xiu-zeng-shen-zun
title: 贈沈遵
titlePinyin: zeng4 shen3 zun1
titleSlug: zeng-shen-zun
author: 歐陽修
authorPinyin: ou1 yang2 xiu1
authorSlug: ou-yang-xiu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 羣動夜息浮雲陰，沈夫子彈醉翁吟。
- 醉翁吟，以我名，我初聞之喜且驚。
- 宮聲三疊何泠泠，酒行暫止四坐傾。
- 有如風輕日煖好鳥語，夜靜山響春泉鳴。
- 坐思千巖萬壑醉眠處，寫君三尺膝上橫。
- 沈夫子，恨君不爲醉翁客，不見翁醉山間亭。
- 翁歡不待絲與竹，把酒終日聽泉聲。
- 有時醉倒枕谿石，青山白雲爲枕屏。
- 花間百鳥喚不覺，日落山風吹自醒。
- 我時四十猶彊力，自號醉翁聊戲客。
- 爾來憂患十年間，鬢髮未老嗟先白。
- 滁人思我雖未忘，見我今應不能識。
- 沈夫子，愛君一罇復一琴，萬事不可干其心。
- 自非曾是醉翁客，莫向俗耳求知音。

## 拼音

- qun2 dong4 ye4 xi1 fu2 yun2 yin1 ， shen3 fu1 zi3 dan4 zui4 weng1 yin2 。
- zui4 weng1 yin2 ， yi3 wo3 ming2 ， wo3 chu1 wen2 zhi1 xi3 qie3 jing1 。
- gong1 sheng1 san1 die2 he2 ling2 ling2 ， jiu3 xing2 zan4 zhi3 si4 zuo4 qing1 。
- you3 ru2 feng1 qing1 ri4 xuan1 hao3 niao3 yu3 ， ye4 jing4 shan1 xiang3 chun1 quan2 ming2 。
- zuo4 si1 qian1 yan2 wan4 he4 zui4 mian2 chu3 ， xie3 jun1 san1 chi3 xi1 shang4 heng2 。
- shen3 fu1 zi3 ， hen4 jun1 bu4 wei2 zui4 weng1 ke4 ， bu2 jian4 weng1 zui4 shan1 jian4 ting2 。
- weng1 huan1 bu2 dai4 si1 yu3 zhu2 ， ba3 jiu3 zhong1 ri4 ting1 quan2 sheng1 。
- you3 shi2 zui4 dao3 zhen3 xi1 shi2 ， qing1 shan1 bai2 yun2 wei2 zhen3 ping2 。
- hua1 jian4 bai3 niao3 huan4 bu4 jue2 ， ri4 luo4 shan1 feng1 chui1 zi4 xing3 。
- wo3 shi2 si4 shi2 you2 qiang2 li4 ， zi4 hao4 zui4 weng1 liao2 xi4 ke4 。
- er3 lai2 you1 huan4 shi2 nian2 jian4 ， bin4 fa4 wei4 lao3 jie1 xian1 bai2 。
- chu2 ren2 si1 wo3 sui1 wei4 wang4 ， jian4 wo3 jin1 ying1 bu4 neng2 shi2 。
- shen3 fu1 zi3 ， ai4 jun1 yi4 zun1 fu4 yi4 qin2 ， wan4 shi4 bu4 ke3 gan1 qi2 xin1 。
- zi4 fei1 ceng2 shi4 zui4 weng1 ke4 ， mo4 xiang4 su2 er3 qiu2 zhi1 yin1 。

## 注释

## 译文

## 赏析
