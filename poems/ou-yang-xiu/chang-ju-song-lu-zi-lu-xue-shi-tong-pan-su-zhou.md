---
id: ou-yang-xiu-chang-ju-song-lu-zi-lu-xue-shi-tong-pan-su-zhou
title: 長句送陸子履學士通判宿州
titlePinyin: chang2 ju4 song4 lu4 zi3 lü3 xue2 shi4 tong1 pan4 su4 zhou1
titleSlug: chang-ju-song-lu-zi-lu-xue-shi-tong-pan-su-zhou
author: 歐陽修
authorPinyin: ou1 yang2 xiu1
authorSlug: ou-yang-xiu
dynasty: 宋
dynastyPinyin: song4
dynastySlug: song
tags: []
---

## 正文

- 古人相馬不相皮，瘦馬雖瘦骨法奇。
- 世無伯樂良可嗤，千金市馬惟市肥。
- 騏驥伏櫪兩耳垂，夜聞秋風仰秣嘶。
- 一朝絡以黄金羈，旦刷吳越暮燕陲。
- 丈夫可憐憔悴時，世俗庸庸皆見遺。
- 子履自少聲名馳，落筆文章天下知。
- 開懷吐胸不自疑，世路迫窄多穽機。
- 鬢毛零落風霜摧，十年江湖千首詩。
- 歸來京國舊遊非，大笑相逢索酒巵。
- 酒酣猶能弄峨眉，山川摇落百草腓。
- 愛君不改青松枝，念君明當整驂騑。
- 贈以瑶華期早歸，豈惟朋友相追隨，坐使臺閣生光輝。

## 拼音

- gu3 ren2 xiang1 ma3 bu4 xiang1 pi2 ， shou4 ma3 sui1 shou4 gu3 fa3 qi2 。
- shi4 wu2 bo2 le4 liang2 ke3 chi1 ， qian1 jin1 shi4 ma3 wei2 shi4 fei2 。
- qi2 ji4 fu2 li4 liang3 er3 chui2 ， ye4 wen2 qiu1 feng1 yang3 mo4 si1 。
- yi4 zhao1 luo4 yi3 huang2 jin1 ji1 ， dan4 shua1 wu2 yue4 mu4 yan4 chui2 。
- zhang4 fu0 ke3 lian2 qiao2 cui4 shi2 ， shi4 su2 yong1 yong1 jie1 jian4 yi2 。
- zi3 lü3 zi4 shao3 sheng1 ming2 chi2 ， luo4 bi3 wen2 zhang1 tian1 xia4 zhi1 。
- kai1 huai2 tu3 xiong1 bu2 zi4 yi2 ， shi4 lu4 po4 zhai3 duo1 jing3 ji1 。
- bin4 mao2 ling2 luo4 feng1 shuang1 cui1 ， shi2 nian2 jiang1 hu2 qian1 shou3 shi1 。
- gui1 lai2 jing1 guo2 jiu4 you2 fei1 ， da4 xiao4 xiang1 feng2 suo3 jiu3 zhi1 。
- jiu3 han1 you2 neng2 nong4 e2 mei2 ， shan1 chuan1 yao2 luo4 bai3 cao3 fei2 。
- ai4 jun1 bu4 gai3 qing1 song1 zhi1 ， nian4 jun1 ming2 dang1 zheng3 can1 fei1 。
- zeng4 yi3 yao2 hua2 qi1 zao3 gui1 ， qi3 wei2 peng2 you0 xiang1 zhui1 sui2 ， zuo4 shi3 tai2 ge2 sheng1 guang1 hui1 。

## 注释

## 译文

## 赏析
