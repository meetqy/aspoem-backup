---
id: ou-yang-xiu-qing-ming-qian-yi-ri-han-zi-hua-yi-jing-jie-xie-chuan-shi-jian-zhao-you-li-yuan-ji-gui-sui-ku-feng-yu-san-ri-bu-neng-chu-qiong-zuo-yi-shi-jia-ren-bei-dao-can-hu-de-jiu-shu-bei-ni-shen-dao-lu-wu-ren-hang-qu-shi-you-yuan-suo-wu-kuang-ju-de-ku-yu-qian-xia-shu-zhong-qiang-yin-ji-zui-hun-ran-bian-mei-ji-jue-suo-ran-yin-shu-suo-jian-feng-cheng-sheng-yu
title: 清明前一日韓子華以靖節斜川詩見招遊李園既歸遂苦風雨三日不能出窮坐一室家人輩倒殘壺得酒數杯泥深道路無人行去市又遠索於筐筥得枯魚乾蝦數種彊飲疾醉昏然便寐既覺索然因書所見奉呈聖俞
titlePinyin: qing1 ming2 qian2 yi2 ri4 han2 zi3 hua2 yi3 jing4 jie2 xie2 chuan1 shi1 jian4 zhao1 you2 li3 yuan2 ji4 gui1 sui4 ku3 feng1 yu3 san1 ri4 bu4 neng2 chu1 qiong2 zuo4 yi2 shi4 jia1 ren2 bei4 dao3 can2 hu2 de2 jiu3 shu4 bei1 ni2 shen1 dao4 lu4 wu2 ren2 hang2 qu4 shi4 you4 yuan3 suo3 wu1 kuang1 ju3 de2 ku1 yu2 qian2 xia1 shu4 zhong3 qiang2 yin3 ji2 zui4 hun1 ran2 bian4 mei4 ji4 jue2 suo3 ran2 yin1 shu1 suo3 jian4 feng4 cheng2 sheng4 yu2
titleSlug: qing-ming-qian-yi-ri-han-zi-hua-yi-jing-jie-xie-chuan-shi-jian-zhao-you-li-yuan-ji-gui-sui-ku-feng-yu-san-ri-bu-neng-chu-qiong-zuo-yi-shi-jia-ren-bei-dao-can-hu-de-jiu-shu-bei-ni-shen-dao-lu-wu-ren-hang-qu-shi-you-yuan-suo-wu-kuang-ju-de-ku-yu-qian-xia-shu-zhong-qiang-yin-ji-zui-hun-ran-bian-mei-ji-jue-suo-ran-yin-shu-suo-jian-feng-cheng-sheng-yu
author: 歐陽修
authorPinyin: ou1 yang2 xiu1
authorSlug: ou-yang-xiu
dynasty: 宋
dynastyPinyin: song4
dynastySlug: song
tags: []
---

## 正文

- 少年喜追隨，老大厭諠譁。
- 慙愧二三子，邀我行看花。
- 花開豈不好，時節亦云嘉。
- 因病既不飲，眾歡獨成嗟。
- 管絃暫過耳，風雨愁還家。
- 三日不出門，堆豗類寒鴉。
- 妻兒强我飲，飣餖果與瓜。
- 濁酒傾殘壺，枯魚雜乾蝦。
- 小婢立我前，赤脚兩髻丫。
- 軋軋鳴雙絃，正如艣嘔啞。
- 坐令江湖心，浩蕩思無涯。
- 寵祿不知報，鬢毛今已華。
- 有田清潁間，尚可事桑麻。
- 安得一黄犢，幅巾駕柴車。

## 拼音

- shao4 nian2 xi3 zhui1 sui2 ， lao3 da4 yan4 xuan1 hua2 。
- can2 kui4 er4 san1 zi3 ， yao1 wo3 xing2 kan4 hua1 。
- hua1 kai1 qi3 bu4 hao3 ， shi2 jie2 yi4 yun2 jia1 。
- yin1 bing4 ji4 bu4 yin3 ， zhong4 huan1 du2 cheng2 jie1 。
- guan3 xian2 zan4 guo4 er3 ， feng1 yu3 chou2 huan2 jia1 。
- san1 ri4 bu4 chu1 men2 ， dui1 hui1 lei4 han2 ya1 。
- qi1 er2 qiang2 wo3 yin3 ， ding4 dou4 guo3 yu3 gua1 。
- zhuo2 jiu3 qing1 can2 hu2 ， ku1 yu2 za2 qian2 xia1 。
- xiao3 bi4 li4 wo3 qian2 ， chi4 jiao3 liang3 ji4 ya1 。
- ya4 ya4 ming2 shuang1 xian2 ， zheng4 ru2 lu3 ou3 ya3 。
- zuo4 ling4 jiang1 hu2 xin1 ， hao4 dang4 si1 wu2 ya2 。
- chong3 lu4 bu4 zhi1 bao4 ， bin4 mao2 jin1 yi3 hua2 。
- you3 tian2 qing1 ying3 jian4 ， shang4 ke3 shi4 sang1 ma2 。
- an1 de2 yi4 huang2 du2 ， fu2 jin1 jia4 chai2 ju1 。

## 注释

## 译文

## 赏析
