---
id: ou-yang-xiu-song-kong-sheng-zai-you-he-bei
title: 送孔生再遊河北
titlePinyin: song4 kong3 sheng1 zai4 you2 he2 bei3
titleSlug: song-kong-sheng-zai-you-he-bei
author: 歐陽修
authorPinyin: ou1 yang2 xiu1
authorSlug: ou-yang-xiu
dynasty: 宋
dynastyPinyin: song4
dynastySlug: song
tags: []
---

## 正文

- 志士惜白日，高車無停輪。
- 孔生東魯儒，年少勇且仁。
- 大軸獻理匭，長裾弊街塵。
- 門無黄金聘，家有白髮親。
- 寒風八九月，北渡大河津。
- 玉塞積精甲，金戈輝秋雲。
- 孔生力數斗，其智兼千人。
- 短褐不自暖，高談吐陽春。
- 北州多賢侯，待士誰最勤。
- 一見贈雙璧，再見延上賓。
- 丈夫患不遇，豈患長賤貧。

## 拼音

- zhi4 shi4 xi1 bai2 ri4 ， gao1 ju1 wu2 ting2 lun2 。
- kong3 sheng1 dong1 lu3 ru2 ， nian2 shao4 yong3 qie3 ren2 。
- da4 zhou2 xian4 li3 gui3 ， chang2 ju1 bi4 jie1 chen2 。
- men2 wu2 huang2 jin1 pin4 ， jia1 you3 bai2 fa4 qin1 。
- han2 feng1 ba1 jiu3 yue4 ， bei3 du4 da4 he2 jin1 。
- yu4 sai1 ji1 jing1 jia3 ， jin1 ge1 hui1 qiu1 yun2 。
- kong3 sheng1 li4 shu4 dou4 ， qi2 zhi4 jian1 qian1 ren2 。
- duan3 he4 bu2 zi4 nuan3 ， gao1 tan2 tu3 yang2 chun1 。
- bei3 zhou1 duo1 xian2 hou2 ， dai4 shi4 shui2 zui4 qin2 。
- yi2 jian4 zeng4 shuang1 bi4 ， zai4 jian4 yan2 shang4 bin1 。
- zhang4 fu0 huan4 bu2 yu4 ， qi3 huan4 chang2 jian4 pin2 。

## 注释

## 译文

## 赏析
