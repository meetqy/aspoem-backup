---
id: ou-yang-xiu-song-li-tai-fu-zhi-ji-zhou
title: 送李太傅知冀州
titlePinyin: song4 li3 tai4 fu4 zhi1 ji4 zhou1
titleSlug: song-li-tai-fu-zhi-ji-zhou
author: 歐陽修
authorPinyin: ou1 yang2 xiu1
authorSlug: ou-yang-xiu
dynasty: 宋
dynastyPinyin: song4
dynastySlug: song
tags: []
---

## 正文

- 吾慕李漢超，爲將勇無儔。
- 養士三千人，人人百貔貅。
- 關南三十年，天子不北憂。
- 吾愛李允則，善覘多計籌。
- 虜動靜寢食，皎如在雙眸。
- 出入若變化，談笑摧敵謀。
- 恩信浹南北，聲名落燕幽。
- 二公材各異，戰守兩堪尤。
- 天下不用兵，爾來三十秋。
- 今其繼者誰，守冀得李侯。
- 李侯年尚少，文武學彬彪。
- 河朔一尺雪，北風煖貂裘。
- 上馬擘長弓，白羽飛金鍭。
- 臨行問我言，我慙本儒鯫。
- 漢超雖已久，故老尚歌謳。
- 允則事最近，猶能想風流。
- 將此聊爲贈，勉哉行無留。

## 拼音

- wu2 mu4 li3 han4 chao1 ， wei2 jiang1 yong3 wu2 chou2 。
- yang3 shi4 san1 qian1 ren2 ， ren2 ren2 bai3 pi2 xiu1 。
- guan1 nan2 san1 shi2 nian2 ， tian1 zi3 bu4 bei3 you1 。
- wu2 ai4 li3 yun3 ze2 ， shan4 chan1 duo1 ji4 chou2 。
- lu3 dong4 jing4 qin3 shi2 ， jiao3 ru2 zai4 shuang1 mou2 。
- chu1 ru4 ruo4 bian4 hua4 ， tan2 xiao4 cui1 di2 mou2 。
- en1 xin4 jia1 nan2 bei3 ， sheng1 ming2 luo4 yan4 you1 。
- er4 gong1 cai2 ge4 yi4 ， zhan4 shou3 liang3 kan1 you2 。
- tian1 xia4 bu2 yong4 bing1 ， er3 lai2 san1 shi2 qiu1 。
- jin1 qi2 ji4 zhe3 shui2 ， shou3 ji4 de2 li3 hou2 。
- li3 hou2 nian2 shang4 shao3 ， wen2 wu3 xue2 bin1 biao1 。
- he2 shuo4 yi4 chi3 xue3 ， bei3 feng1 xuan1 diao1 qiu2 。
- shang4 ma3 bo4 chang2 gong1 ， bai2 yu3 fei1 jin1 hou2 。
- lin2 xing2 wen4 wo3 yan2 ， wo3 can2 ben3 ru2 zou1 。
- han4 chao1 sui1 yi3 jiu3 ， gu4 lao3 shang4 ge1 ou1 。
- yun3 ze2 shi4 zui4 jin4 ， you2 neng2 xiang3 feng1 liu2 。
- jiang1 ci3 liao2 wei2 zeng4 ， mian3 zai1 xing2 wu2 liu2 。

## 注释

## 译文

## 赏析
