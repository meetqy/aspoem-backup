---
id: ou-yang-xiu-da-mei-sheng-yu-si-cheng-jian-ji
title: 答梅聖俞寺丞見寄
titlePinyin: da2 mei2 sheng4 yu2 si4 cheng2 jian4 ji4
titleSlug: da-mei-sheng-yu-si-cheng-jian-ji
author: 歐陽修
authorPinyin: ou1 yang2 xiu1
authorSlug: ou-yang-xiu
dynasty: 宋
dynastyPinyin: song4
dynastySlug: song
tags: []
---

## 正文

- 憶昔識君初，我少君方壯。
- 風期一相許，意氣曾誰讓。
- 交遊盛京洛，罇俎陪丞相。
- 騄驥日相追，鸞凰志高颺。
- 詞章盡崔蔡，論議皆歆向。
- 文會忝予盟，詩壇推子將。
- 談精鋒愈出，飲劇歡無量。
- 賈勇爲無前，餘光誰敢望。
- 茲年五六歲，人事堪悽愴。
- 南北頓暌乖，相離獨飄蕩。
- 失杯由畫足，傷手因代匠。
- 移書雖激切，拙語非欺誑。
- 安知乃心愚，而使所言妄。
- 權豪不自避，斧質誠爲當。
- 蒼皇得一邑，奔走踰千嶂。
- 楚峽聽猿鳴，荆江畏蛟浪。
- 蠻方異時俗，景物殊氣象。
- 綠髮變風霜，丹顔侵疾癢。
- 常憂鵬鳥窺，幸免江魚葬。
- 今茲荷寬宥，遷徙來漢上。
- 惟悴戴囚冠，驅馳嗟俗狀。
- 王事多倥傯，學業差遺忘。
- 未能解綬去，所戀寸祿養。
- 舉足畏逢仇，低頭惟避謗。
- 忻聞故人近，豈憚驅車訪。
- 一別各衰翁，相見問無恙。
- 交情宛如舊，歡意獨能强。
- 幸陪主人賢，更值芳洲漲。
- 菱荷亂浮泛，水竹涵虛曠。
- 清風滿談席，明月臨歌舫。
- 已見洛陽人，重聞畫樓唱。
- 怡然壹鬰寫，蹔爾累囚放。
- 自從還邑來，會此驕陽亢。
- 神臺多請禱，租訟煩笞榜。
- 猶須新秋凉，漢水臨清漾。
- 野稼蕩浮雲，晴山開疊障。
- 聊以助吟詠，亦可資酣暢。
- 北轅如未駕，幸子能來貺。

## 拼音

- yi4 xi1 shi2 jun1 chu1 ， wo3 shao3 jun1 fang1 zhuang4 。
- feng1 qi1 yi4 xiang1 xu1 ， yi4 qi4 ceng2 shui2 rang4 。
- jiao1 you2 sheng4 jing1 luo4 ， zun1 zu3 pei2 cheng2 xiang4 。
- lu4 ji4 ri4 xiang1 zhui1 ， luan2 huang2 zhi4 gao1 yang2 。
- ci2 zhang1 jin4 cui1 cai4 ， lun4 yi4 jie1 xin1 xiang4 。
- wen2 hui4 tian3 yu3 meng2 ， shi1 tan2 tui1 zi0 jiang1 。
- tan2 jing1 feng1 yu4 chu1 ， yin3 ju4 huan1 wu2 liang2 。
- jia3 yong3 wei2 wu2 qian2 ， yu2 guang1 shui2 gan3 wang4 。
- zi1 nian2 wu3 liu4 sui4 ， ren2 shi4 kan1 qi1 chuang4 。
- nan2 bei3 dun4 kui2 guai1 ， xiang1 li2 du2 piao1 dang4 。
- shi1 bei1 you2 hua4 zu2 ， shang1 shou3 yin1 dai4 jiang4 。
- yi2 shu1 sui1 ji1 qie4 ， zhuo1 yu3 fei1 qi1 kuang2 。
- an1 zhi1 nai3 xin1 yu2 ， er2 shi3 suo3 yan2 wang4 。
- quan2 hao2 bu2 zi4 bi4 ， fu3 zhi4 cheng2 wei2 dang1 。
- cang1 huang2 de2 yi2 yi4 ， ben1 zou3 yu2 qian1 zhang4 。
- chu3 xia2 ting1 yuan2 ming2 ， jing1 jiang1 wei4 jiao1 lang4 。
- man2 fang1 yi4 shi2 su2 ， jing3 wu4 shu1 qi4 xiang4 。
- lü4 fa4 bian4 feng1 shuang1 ， dan1 yan2 qin1 ji2 yang3 。
- chang2 you1 peng2 niao3 kui1 ， xing4 mian3 jiang1 yu2 zang4 。
- jin1 zi1 he2 kuan1 you4 ， qian1 xi3 lai2 han4 shang4 。
- wei2 cui4 dai4 qiu2 guan1 ， qu1 chi2 jie1 su2 zhuang4 。
- wang2 shi4 duo1 kong3 zong3 ， xue2 ye4 cha4 yi2 wang4 。
- wei4 neng2 jie3 shou4 qu4 ， suo3 lian4 cun4 lu4 yang3 。
- ju3 zu2 wei4 feng2 chou2 ， di1 tou2 wei2 bi4 bang4 。
- xin1 wen2 gu4 ren2 jin4 ， qi3 dan4 qu1 ju1 fang3 。
- yi4 bie2 ge4 shuai1 weng1 ， xiang1 jian4 wen4 wu2 yang4 。
- jiao1 qing0 wan3 ru2 jiu4 ， huan1 yi4 du2 neng2 qiang2 。
- xing4 pei2 zhu3 ren2 xian2 ， geng4 zhi2 fang1 zhou1 zhang3 。
- ling2 he2 luan4 fu2 fan4 ， shui3 zhu2 han2 xu1 kuang4 。
- qing1 feng1 man3 tan2 xi2 ， ming2 yue4 lin2 ge1 fang3 。
- yi3 jian4 luo4 yang2 ren2 ， zhong4 wen2 hua4 lou2 chang4 。
- yi2 ran2 yi1 yu4 xie3 ， zan4 er3 lei4 qiu2 fang4 。
- zi4 cong2 huan2 yi4 lai2 ， hui4 ci3 jiao1 yang2 kang4 。
- shen2 tai2 duo1 qing3 dao3 ， zu1 song4 fan2 chi1 bang3 。
- you2 xu1 xin1 qiu1 liang2 ， han4 shui3 lin2 qing1 yang4 。
- ye3 jia4 dang4 fu2 yun2 ， qing2 shan1 kai1 die2 zhang4 。
- liao2 yi3 zhu4 yin2 yong3 ， yi4 ke3 zi1 han1 chang4 。
- bei3 yuan2 ru2 wei4 jia4 ， xing4 zi3 neng2 lai2 kuang4 。

## 注释

## 译文

## 赏析
