---
id: ou-yang-xiu-bai-zi-keng-sai-long
title: 百子坑賽龍
titlePinyin: bai3 zi3 keng1 sai4 long2
titleSlug: bai-zi-keng-sai-long
author: 歐陽修
authorPinyin: ou1 yang2 xiu1
authorSlug: ou-yang-xiu
dynasty: 宋
dynastyPinyin: song4
dynastySlug: song
tags: []
---

## 正文

- 嗟龍之智誰可拘，出入變化何須臾。
- 壇平樹古潭水黑，沉沉影響疑有無。
- 四山雲霧忽晝合，瞥起直上拏空虛。
- 龜魚带去半空落，雷輷電走先後驅。
- 傾崖倒漳聊一戲，頃刻萬物皆涵濡。
- 青天却掃萬里靜，但見綠野如雲敷。
- 明朝老農拜潭側，鼓聲坎坎鳴山隅。
- 野巫醉飽廟門闔，狼藉烏鳥爭殘餘。

## 拼音

- jie1 long2 zhi1 zhi4 shui2 ke3 ju1 ， chu1 ru4 bian4 hua4 he2 xu1 yu2 。
- tan2 ping2 shu4 gu3 tan2 shui3 hei1 ， chen2 chen2 ying3 xiang3 yi2 you3 wu2 。
- si4 shan1 yun2 wu4 hu1 zhou4 he2 ， pie1 qi3 zhi2 shang4 na2 kong1 xu1 。
- gui1 yu2 dai4 qu4 ban4 kong1 luo4 ， lei2 hong1 dian4 zou3 xian1 hou4 qu1 。
- qing1 ya2 dao3 zhang1 liao2 yi2 xi4 ， qing3 ke4 wan4 wu4 jie1 han2 ru2 。
- qing1 tian1 que4 sao3 wan4 li3 jing4 ， dan4 jian4 lü4 ye3 ru2 yun2 fu1 。
- ming2 chao2 lao3 nong2 bai4 tan2 ce4 ， gu3 sheng1 kan3 kan3 ming2 shan1 yu2 。
- ye3 wu1 zui4 bao3 miao4 men2 he2 ， lang2 ji2 wu1 niao3 zheng1 can2 yu2 。

## 注释

## 译文

## 赏析
