---
id: ou-yang-xiu-shui-gu-ye-xing-ji-zi-mei-sheng-yu
title: 水谷夜行寄子美聖俞
titlePinyin: shui3 gu3 ye4 xing2 ji4 zi3 mei3 sheng4 yu2
titleSlug: shui-gu-ye-xing-ji-zi-mei-sheng-yu
author: 歐陽修
authorPinyin: ou1 yang2 xiu1
authorSlug: ou-yang-xiu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 寒雞號荒林，山壁月倒掛。
- 披衣起視夜，攬轡念行邁。
- 我來夏云初，素節今已屆。
- 高河瀉長空，勢落九州外。
- 微風動涼襟，曉氣清餘睡。
- 緬懷京師友，文酒邈高會。
- 其問蘇與梅，二字可畏愛。
- 篇章富縱橫，聲價相磨蓋。
- 子美氣尤雄，萬竅號一噫。
- 有時肆顛狂，醉墨灑霶霈。
- 譬如千里馬，已發不可殺。
- 盈前盡珠璣，一一難柬汰。
- 梅翁事清切，石齒漱寒瀨。
- 作詩三十年，視我猶後輩。
- 文詞愈清新，心意雖老大。
- 譬如妖韶女，老自有餘態。
- 近詩尤古硬，咀嚼苦難嘬。
- 初如食橄欖，真味久愈在。
- 蘇豪以氣轢，舉世徒驚駭。
- 梅窮獨我知，古貨今難賣。
- 二子雙鳳凰，百鳥之嘉瑞。
- 雲煙一翱翔，羽翮一摧鎩。
- 安得相從遊，終日鳴噦噦。
- 問胡苦思之，對酒把新蟹。

## 拼音

- han2 ji1 hao4 huang1 lin2 ， shan1 bi4 yue4 dao3 gua4 。
- pi1 yi1 qi3 shi4 ye4 ， lan3 pei4 nian4 xing2 mai4 。
- wo3 lai2 xia4 yun2 chu1 ， su4 jie2 jin1 yi3 jie4 。
- gao1 he2 xie4 chang2 kong1 ， shi4 luo4 jiu3 zhou1 wai4 。
- wei1 feng1 dong4 liang2 jin1 ， xiao3 qi4 qing1 yu2 shui4 。
- mian3 huai2 jing1 shi1 you3 ， wen2 jiu3 miao3 gao1 hui4 。
- qi2 wen4 su1 yu3 mei2 ， er4 zi4 ke3 wei4 ai4 。
- pian1 zhang1 fu4 zong4 heng2 ， sheng1 jia4 xiang1 mo2 gai4 。
- zi3 mei3 qi4 you2 xiong2 ， wan4 qiao4 hao4 yi4 yi1 。
- you3 shi2 si4 dian1 kuang2 ， zui4 mo4 sa3 pang1 pei4 。
- pi4 ru2 qian1 li3 ma3 ， yi3 fa1 bu4 ke3 sha1 。
- ying2 qian2 jin4 zhu1 ji1 ， yi1 yi1 nan2 jian3 tai4 。
- mei2 weng1 shi4 qing1 qie4 ， shi2 chi3 shu4 han2 lai4 。
- zuo4 shi1 san1 shi2 nian2 ， shi4 wo3 you2 hou4 bei4 。
- wen2 ci2 yu4 qing1 xin1 ， xin1 yi4 sui1 lao3 da4 。
- pi4 ru2 yao1 shao2 nü3 ， lao3 zi4 you3 yu2 tai4 。
- jin4 shi1 you2 gu3 ying4 ， ju3 jue2 ku3 nan2 zuo1 。
- chu1 ru2 shi2 gan3 lan3 ， zhen1 wei4 jiu3 yu4 zai4 。
- su1 hao2 yi3 qi4 li4 ， ju3 shi4 tu2 jing1 hai4 。
- mei2 qiong2 du2 wo3 zhi1 ， gu3 huo4 jin1 nan2 mai4 。
- er4 zi3 shuang1 feng4 huang2 ， bai3 niao3 zhi1 jia1 rui4 。
- yun2 yan1 yi4 ao2 xiang2 ， yu3 he2 yi4 cui1 sha1 。
- an1 de2 xiang1 cong2 you2 ， zhong1 ri4 ming2 yue3 yue3 。
- wen4 hu2 ku3 si1 zhi1 ， dui4 jiu3 ba3 xin1 xie4 。

## 注释

## 译文

## 赏析
