---
id: ou-yang-xiu-zi-shi-ping-ge
title: 紫石屏歌
titlePinyin: zi3 shi2 ping2 ge1
titleSlug: zi-shi-ping-ge
author: 歐陽修
authorPinyin: ou1 yang2 xiu1
authorSlug: ou-yang-xiu
dynasty: 宋
dynastyPinyin: song4
dynastySlug: song
tags: []
---

## 正文

- 月從海底來，行上天東南。
- 正當天中時，下照千丈潭。
- 潭心無風月不動，倒影射入紫石巖。
- 月光水潔石瑩浄，感此陰魄來中潛。
- 自從月入此石中，天有兩曜分爲三。
- 清光萬古不磨滅，天地至寶難藏緘。
- 天公呼雷公，夜持巨斧隳嶄巖。
- 墮此一片落千仞，皎然寒鏡在玉匳。
- 蝦蟇白兔走天上，空留桂影猶杉杉。
- 景山得之惜不得，贈我意與千金兼。
- 自云每到月滿時，石在暗室光出簷。
- 大哉天地間，萬怪難悉談。
- 嗟予不度量，每事思窮探。
- 欲將兩耳目所及，而與造化爭毫纖。
- 煌煌三辰行，日月尤尊嚴。
- 若令下與物爲比，擾擾萬類將誰瞻。
- 不然此石竟何物，有口欲說嗟如鉗。
- 吾奇蘇子胸，羅列萬象中包含。
- 不惟胸寬膽亦大，屢出言語驚愚凡。
- 自吾得此石，未見蘇子心懷慚。
- 不經老匠先指决，有手誰改施鎸鑱。
- 呼工畫石持寄似，幸子留意其無謙。

## 拼音

- yue4 cong2 hai3 di3 lai2 ， xing2 shang4 tian1 dong1 nan2 。
- zheng4 dang1 tian1 zhong1 shi2 ， xia4 zhao4 qian1 zhang4 tan2 。
- tan2 xin1 wu2 feng1 yue4 bu2 dong4 ， dao4 ying3 she4 ru4 zi3 shi2 yan2 。
- yue4 guang1 shui3 jie2 shi2 ying2 jing4 ， gan3 ci3 yin1 po4 lai2 zhong1 qian2 。
- zi4 cong2 yue4 ru4 ci3 shi2 zhong1 ， tian1 you3 liang3 yao4 fen1 wei2 san1 。
- qing1 guang1 wan4 gu3 bu4 mo2 mie4 ， tian1 di4 zhi4 bao3 nan2 cang2 jian1 。
- tian1 gong1 hu1 lei2 gong1 ， ye4 chi2 ju4 fu3 hui1 zhan3 yan2 。
- duo4 ci3 yi2 pian4 luo4 qian1 ren4 ， jiao3 ran2 han2 jing4 zai4 yu4 lian2 。
- xia1 ma2 bai2 tu4 zou3 tian1 shang4 ， kong1 liu2 gui4 ying3 you2 shan1 shan1 。
- jing3 shan1 de2 zhi1 xi1 bu4 de2 ， zeng4 wo3 yi4 yu3 qian1 jin1 jian1 。
- zi4 yun2 mei3 dao4 yue4 man3 shi2 ， shi2 zai4 an4 shi4 guang1 chu1 yan2 。
- da4 zai1 tian1 di4 jian4 ， wan4 guai4 nan2 xi1 tan2 。
- jie1 yu3 bu2 du4 liang4 ， mei3 shi4 si1 qiong2 tan4 。
- yu4 jiang1 liang3 er3 mu4 suo3 ji2 ， er2 yu3 zao4 hua4 zheng1 hao2 xian1 。
- huang2 huang2 san1 chen2 xing2 ， ri4 yue4 you2 zun1 yan2 。
- ruo4 ling4 xia4 yu3 wu4 wei2 bi3 ， rao3 rao3 wan4 lei4 jiang1 shui2 zhan1 。
- bu4 ran2 ci3 shi2 jing4 he2 wu4 ， you3 kou3 yu4 shuo1 jie1 ru2 qian2 。
- wu2 qi2 su1 zi3 xiong1 ， luo2 lie4 wan4 xiang4 zhong1 bao1 han2 。
- bu4 wei2 xiong1 kuan1 dan3 yi4 da4 ， lü3 chu1 yan2 yu3 jing1 yu2 fan2 。
- zi4 wu2 de2 ci3 shi2 ， wei4 jian4 su1 zi3 xin1 huai2 can2 。
- bu4 jing1 lao3 jiang4 xian1 zhi3 jue2 ， you3 shou3 shui2 gai3 shi1 juan1 chan2 。
- hu1 gong1 hua4 shi2 chi2 ji4 si4 ， xing4 zi3 liu2 yi4 qi2 wu2 qian1 。

## 注释

## 译文

## 赏析
