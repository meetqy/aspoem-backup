---
id: ou-yang-xiu-ye-wen-feng-sheng-you-gan-feng-cheng-yuan-fu-she-ren-sheng-yu-zhi-jiang
title: 夜聞風聲有感奉呈原父舍人聖俞直講
titlePinyin: ye4 wen2 feng1 sheng1 you3 gan3 feng4 cheng2 yuan2 fu4 she4 ren2 sheng4 yu2 zhi2 jiang3
titleSlug: ye-wen-feng-sheng-you-gan-feng-cheng-yuan-fu-she-ren-sheng-yu-zhi-jiang
author: 歐陽修
authorPinyin: ou1 yang2 xiu1
authorSlug: ou-yang-xiu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 夜半羣動息，有風生樹端。
- 颯然飄我衣，起坐爲長歎。
- 苦暑君勿厭，初凉君勿歡。
- 暑在物猶盛，凉歸歲將寒。
- 清霜忽以飛，零露亦漙漙。
- 霜露本無情，豈肯私蕙蘭。
- 不獨草木爾，君形安得完。
- 櫛髮變新白，鑑容銷故丹。
- 風埃共侵迫，心志亦摧殘。
- 萬古一飛隼，兩曜雙跳丸。
- 擾擾賢與愚，流沙逐驚湍。
- 其來固如此，獨久知誠難。
- 服食爲藥悞，此言真不刊。
- 但當飲美酒，何必被輕紈。

## 拼音

- ye4 ban4 qun2 dong4 xi1 ， you3 feng1 sheng1 shu4 duan1 。
- sa4 ran2 piao1 wo3 yi1 ， qi3 zuo4 wei2 chang2 tan4 。
- ku3 shu3 jun1 wu4 yan4 ， chu1 liang2 jun1 wu4 huan1 。
- shu3 zai4 wu4 you2 sheng4 ， liang2 gui1 sui4 jiang1 han2 。
- qing1 shuang1 hu1 yi3 fei1 ， ling2 lu4 yi4 tuan2 tuan2 。
- shuang1 lu4 ben3 wu2 qing2 ， qi3 ken3 si1 hui4 lan2 。
- bu4 du2 cao3 mu4 er3 ， jun1 xing2 an1 de2 wan2 。
- zhi4 fa4 bian4 xin1 bai2 ， jian4 rong2 xiao1 gu4 dan1 。
- feng1 ai1 gong4 qin1 po4 ， xin1 zhi4 yi4 cui1 can2 。
- wan4 gu3 yi4 fei1 sun3 ， liang3 yao4 shuang1 tiao4 wan2 。
- rao3 rao3 xian2 yu3 yu2 ， liu2 sha1 zhu2 jing1 tuan1 。
- qi2 lai2 gu4 ru2 ci3 ， du2 jiu3 zhi1 cheng2 nan2 。
- fu2 shi2 wei2 yao4 wu4 ， ci3 yan2 zhen1 bu4 kan1 。
- dan4 dang1 yin3 mei3 jiu3 ， he2 bi4 bei4 qing1 wan2 。

## 注释

## 译文

## 赏析
