---
id: ou-yang-xiu-he-sheng-yu-ju-wen
title: 和聖俞聚蚊
titlePinyin: he2 sheng4 yu2 ju4 wen2
titleSlug: he-sheng-yu-ju-wen
author: 歐陽修
authorPinyin: ou1 yang2 xiu1
authorSlug: ou-yang-xiu
dynasty: 宋
dynastyPinyin: song4
dynastySlug: song
tags: []
---

## 正文

- 頹陽照窮巷，暑退凉風生。
- 夫子卧環堵，振衣步前楹。
- 愁煙四鄰起，鳥雀喧空庭。
- 餘景藹欲昏，眾蚊復薨薨。
- 羣飛豈能數，但厭聲營營。
- 抱琴不暇撫，揮麈無由停。
- 散帙復歸卧，詠言聊寫情。
- 覆載無巨細，善惡皆生成。
- 朽木出眾蠹，腐草爲飛螢。
- 書魚長陰溼，鬰雞由鬰蒸。
- 豕鬣固多虱，牛閑常聚虻。
- 元氣或臺鬰，𢹔之爲孽腥。
- 卑臭乃其類，清虛非所經。
- 華堂敞高棟，綺疏仍藻扃。
- 金紅瑩椒壁，玉壺含夜冰。
- 終朝事薰祓，豈敢近簷甍。
- 富貴非苟得，抱節居茅衡。
- 陰牆百蟲聚，下偃眾穢盈。
- 何嘗曲肱樂，但苦聚雷聲。
- 江南美山水，水木正秋明。
- 自古佳麗國，能助詩人情。
- 喧囂不可久，片席何時征。

## 拼音

- tui2 yang2 zhao4 qiong2 xiang4 ， shu3 tui4 liang2 feng1 sheng1 。
- fu1 zi3 wo4 huan2 du3 ， zhen4 yi1 bu4 qian2 ying2 。
- chou2 yan1 si4 lin2 qi3 ， niao3 que4 xuan1 kong1 ting2 。
- yu2 jing3 ai3 yu4 hun1 ， zhong4 wen2 fu4 hong1 hong1 。
- qun2 fei1 qi3 neng2 shu4 ， dan4 yan4 sheng1 ying2 ying2 。
- bao4 qin2 bu4 xia2 fu3 ， hui1 zhu3 wu2 you2 ting2 。
- san4 zhi4 fu4 gui1 wo4 ， yong3 yan2 liao2 xie3 qing2 。
- fu4 zai4 wu2 ju4 xi4 ， shan4 e4 jie1 sheng1 cheng2 。
- xiu3 mu4 chu1 zhong4 du4 ， fu3 cao3 wei2 fei1 ying2 。
- shu1 yu2 chang2 yin1 shi1 ， yu4 ji1 you2 yu4 zheng1 。
- shi3 lie4 gu4 duo1 shi1 ， niu2 xian2 chang2 ju4 meng2 。
- yuan2 qi4 huo4 tai2 yu4 ，𢹔 zhi1 wei2 nie4 xing1 。
- bei1 chou4 nai3 qi2 lei4 ， qing1 xu1 fei1 suo3 jing1 。
- hua2 tang2 chang3 gao1 dong4 ， qi3 shu1 reng2 zao3 jiong1 。
- jin1 hong2 ying2 jiao1 bi4 ， yu4 hu2 han2 ye4 bing1 。
- zhong1 chao2 shi4 xun1 fu2 ， qi3 gan3 jin4 yan2 meng2 。
- fu4 gui4 fei1 gou3 de2 ， bao4 jie2 ju1 mao2 heng2 。
- yin1 qiang2 bai3 chong2 ju4 ， xia4 yan3 zhong4 hui4 ying2 。
- he2 chang2 qu1 gong1 le4 ， dan4 ku3 ju4 lei2 sheng1 。
- jiang1 nan2 mei3 shan1 shui3 ， shui3 mu4 zheng4 qiu1 ming2 。
- zi4 gu3 jia1 li2 guo2 ， neng2 zhu4 shi1 ren2 qing2 。
- xuan1 xiao1 bu4 ke3 jiu3 ， pian4 xi2 he2 shi2 zheng1 。

## 注释

## 译文

## 赏析
