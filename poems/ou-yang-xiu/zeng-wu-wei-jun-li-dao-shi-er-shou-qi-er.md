---
id: ou-yang-xiu-zeng-wu-wei-jun-li-dao-shi-er-shou-qi-er
title: 贈無爲軍李道士二首  其二
titlePinyin: zeng4 wu2 wei2 jun1 li3 dao4 shi0 er4 shou3     qi2 er4
titleSlug: zeng-wu-wei-jun-li-dao-shi-er-shou-qi-er
author: 歐陽修
authorPinyin: ou1 yang2 xiu1
authorSlug: ou-yang-xiu
dynasty: 宋
dynastyPinyin: song4
dynastySlug: song
tags: []
---

## 正文

- 李師琴紋如卧蛇，一彈使我三咨嗟。
- 五音商羽主肅殺，颯颯坐上風吹沙。
- 忽然黄鍾回暖律，當冬草木皆萌芽。
- 郡齋日午公事退，荒涼樹石相交加。
- 李師一彈鳳凰聲，空山百鳥停嘔啞。
- 我怪李師年七十，面目明秀光如霞。
- 問胡以然笑語我，慎勿辛苦求丹砂。
- 惟當養其根，自然燁其華。
- 又云理身如理琴，正聲不可干以邪。
- 我聽其言未云足，野鶴何事還思家。
- 抱琴揖我出門去，獵獵歸袖風中斜。

## 拼音

- li3 shi1 qin2 wen2 ru2 wo4 she2 ， yi2 dan4 shi3 wo3 san1 zi1 jie1 。
- wu3 yin1 shang1 yu3 zhu3 su4 sha1 ， sa4 sa4 zuo4 shang4 feng1 chui1 sha1 。
- hu1 ran2 huang2 zhong1 hui2 nuan3 lü4 ， dang1 dong1 cao3 mu4 jie1 meng2 ya2 。
- jun4 zhai1 ri4 wu3 gong1 shi4 tui4 ， huang1 liang2 shu4 shi2 xiang1 jiao1 jia1 。
- li3 shi1 yi2 dan4 feng4 huang2 sheng1 ， kong1 shan1 bai3 niao3 ting2 ou3 ya3 。
- wo3 guai4 li3 shi1 nian2 qi1 shi2 ， mian4 mu4 ming2 xiu4 guang1 ru2 xia2 。
- wen4 hu2 yi3 ran2 xiao4 yu3 wo3 ， shen4 wu4 xin1 ku3 qiu2 dan1 sha1 。
- wei2 dang1 yang3 qi2 gen1 ， zi4 ran2 ye4 qi2 hua2 。
- you4 yun2 li3 shen1 ru2 li3 qin2 ， zheng4 sheng1 bu4 ke3 gan1 yi3 xie2 。
- wo3 ting1 qi2 yan2 wei4 yun2 zu2 ， ye3 he4 he2 shi4 huan2 si1 jia1 。
- bao4 qin2 yi1 wo3 chu1 men2 qu4 ， lie4 lie4 gui1 xiu4 feng1 zhong1 xie2 。

## 注释

## 译文

## 赏析
