---
id: ou-yang-xiu-du-shu
title: 讀書
titlePinyin: du2 shu1
titleSlug: du-shu
author: 歐陽修
authorPinyin: ou1 yang2 xiu1
authorSlug: ou-yang-xiu
dynasty: 宋
dynastyPinyin: song4
dynastySlug: song
tags: []
---

## 正文

- 吾生本寒儒，老尚把書卷。
- 眼力雖已疲，心意殊未倦。
- 正經首唐虞，僞說起秦漢。
- 篇章異句讀，解詁及箋傳。
- 是非自相攻，去取在勇斷。
- 初如兩軍交，乘勝方酣戰。
- 當其旗鼓催，不覺人馬汗。
- 至哉天下樂，終日在几案。
- 念昔始從師，力學希仕宦。
- 豈敢取聲名，惟期脫貧賤。
- 忘食日已晡，燃薪夜侵旦。
- 謂言得志後，便可焚筆硯。
- 少償辛苦時，惟事寢與飯。
- 歲月不我留，一生今過半。
- 中間嘗忝竊，內外職文翰。
- 官榮日清近，廩給亦豐羨。
- 人情慎所習，酖毒比安宴。
- 漸追時俗流，稍稍學營辦。
- 盃盤窮水陸，賓客羅俊彥。
- 自從中年來，人事攻百箭。
- 非惟職有憂，亦自老可歎。
- 形骸苦衰病，心志迹退懦。
- 前時可喜事，閉眼不欲見。
- 惟尋舊讀書，簡編多朽斷。
- 古人重溫故，官事幸有間。
- 乃知讀書勤，其樂固無限。
- 少而干祿利，老用忘憂患。
- 又知物貴久，至寶見百鍊。
- 紛華暫時好，俯仰浮雲散。
- 淡泊味愈長，始終殊不變。
- 何時乞殘骸，萬一免罪譴。
- 買書載舟歸，筑室潁水岸。
- 平生頗論述，銓次加點竄。
- 庶幾垂後世，不默死芻豢。
- 信哉蠹書魚，韓子語非訕。

## 拼音

- wu2 sheng1 ben3 han2 ru2 ， lao3 shang4 ba3 shu1 juan4 。
- yan3 li4 sui1 yi3 pi2 ， xin1 yi4 shu1 wei4 juan4 。
- zheng4 jing1 shou3 tang2 yu2 ， wei3 shuo1 qi3 qin2 han4 。
- pian1 zhang1 yi4 ju4 du2 ， jie3 gu3 ji2 jian1 chuan2 。
- shi4 fei1 zi4 xiang1 gong1 ， qu4 qu3 zai4 yong3 duan4 。
- chu1 ru2 liang3 jun1 jiao1 ， cheng2 sheng4 fang1 han1 zhan4 。
- dang1 qi2 qi2 gu3 cui1 ， bu4 jue2 ren2 ma3 han4 。
- zhi4 zai1 tian1 xia4 le4 ， zhong1 ri4 zai4 ji1 an4 。
- nian4 xi1 shi3 cong2 shi1 ， li4 xue2 xi1 shi4 huan4 。
- qi3 gan3 qu3 sheng1 ming2 ， wei2 qi1 tuo1 pin2 jian4 。
- wang4 shi2 ri4 yi3 bu1 ， ran2 xin1 ye4 qin1 dan4 。
- wei4 yan2 de2 zhi4 hou4 ， bian4 ke3 fen2 bi3 yan4 。
- shao3 chang2 xin1 ku3 shi2 ， wei2 shi4 qin3 yu3 fan4 。
- sui4 yue4 bu4 wo3 liu2 ， yi4 sheng1 jin1 guo4 ban4 。
- zhong1 jian4 chang2 tian3 qie4 ， nei4 wai4 zhi2 wen2 han4 。
- guan1 rong2 ri4 qing1 jin4 ， lin3 gei3 yi4 feng1 xian4 。
- ren2 qing2 shen4 suo3 xi2 ， zhen4 du2 bi3 an1 yan4 。
- jian4 zhui1 shi2 su2 liu2 ， shao1 shao1 xue2 ying2 ban4 。
- bei1 pan2 qiong2 shui3 lu4 ， bin1 ke4 luo2 jun4 yan4 。
- zi4 cong2 zhong1 nian2 lai2 ， ren2 shi4 gong1 bai3 jian4 。
- fei1 wei2 zhi2 you3 you1 ， yi4 zi4 lao3 ke3 tan4 。
- xing2 hai2 ku3 shuai1 bing4 ， xin1 zhi4 ji4 tui4 nuo4 。
- qian2 shi2 ke3 xi3 shi4 ， bi4 yan3 bu2 yu4 jian4 。
- wei2 xun2 jiu4 du2 shu1 ， jian3 bian1 duo1 xiu3 duan4 。
- gu3 ren2 zhong4 wen1 gu4 ， guan1 shi4 xing4 you3 jian4 。
- nai3 zhi1 du2 shu1 qin2 ， qi2 le4 gu4 wu2 xian4 。
- shao3 er2 gan1 lu4 li4 ， lao3 yong4 wang4 you1 huan4 。
- you4 zhi1 wu4 gui4 jiu3 ， zhi4 bao3 jian4 bai3 lian4 。
- fen1 hua2 zan4 shi2 hao3 ， fu3 yang3 fu2 yun2 san4 。
- dan4 bo2 wei4 yu4 chang2 ， shi3 zhong1 shu1 bu2 bian4 。
- he2 shi2 qi3 can2 hai2 ， wan4 yi4 mian3 zui4 qian3 。
- mai3 shu1 zai4 zhou1 gui1 ， zhu4 shi4 ying3 shui3 an4 。
- ping2 sheng1 po1 lun4 shu4 ， quan2 ci4 jia1 dian3 cuan4 。
- shu4 ji1 chui2 hou4 shi4 ， bu2 mo4 si3 chu2 huan4 。
- xin4 zai1 du4 shu1 yu2 ， han2 zi3 yu3 fei1 shan4 。

## 注释

## 译文

## 赏析
