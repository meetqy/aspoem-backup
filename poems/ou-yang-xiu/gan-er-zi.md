---
id: ou-yang-xiu-gan-er-zi
title: 感二子
titlePinyin: gan3 er4 zi3
titleSlug: gan-er-zi
author: 歐陽修
authorPinyin: ou1 yang2 xiu1
authorSlug: ou-yang-xiu
dynasty: 宋
dynastyPinyin: song4
dynastySlug: song
tags: []
---

## 正文

- 黄河一千年一清，岐山鳴鳳不再鳴。
- 自從蘇梅二子死，天地寂默收雷聲。
- 百蟲壞戶不啟蟄，萬木逢春不發萌。
- 豈無百鳥解言語，喧啾終日無人聽。
- 二子精思極搜抉，天地鬼神無遁情。
- 及其放筆騁豪俊，筆下萬物生光榮。
- 古人謂此覷天巧，命短疑爲天公憎。
- 昔時李杜爭橫行，麒麟鳳凰世所驚。
- 二物非能致太平，須時太平然後生。
- 開元天寶物盛極，自此中原疲戰爭。
- 英雄白骨化黄土，富貴何止浮雲輕。
- 唯有文章爛日星，氣凌山岳常崢嶸。
- 賢愚自古皆共盡，突兀空留後世名。

## 拼音

- huang2 he2 yi4 qian1 nian2 yi4 qing1 ， qi2 shan1 ming2 feng4 bu2 zai4 ming2 。
- zi4 cong2 su1 mei2 er4 zi3 si3 ， tian1 di4 ji4 mo4 shou1 lei2 sheng1 。
- bai3 chong2 huai4 hu4 bu4 qi3 zhe2 ， wan4 mu4 feng2 chun1 bu4 fa1 meng2 。
- qi3 wu2 bai3 niao3 jie3 yan2 yu3 ， xuan1 jiu1 zhong1 ri4 wu2 ren2 ting1 。
- er4 zi3 jing1 si1 ji2 sou1 jue2 ， tian1 di4 gui3 shen2 wu2 dun4 qing2 。
- ji2 qi2 fang4 bi3 cheng3 hao2 jun4 ， bi3 xia4 wan4 wu4 sheng1 guang1 rong2 。
- gu3 ren2 wei4 ci3 qu4 tian1 qiao3 ， ming4 duan3 yi2 wei2 tian1 gong1 zeng1 。
- xi1 shi2 li3 du4 zheng1 heng2 xing2 ， qi2 lin2 feng4 huang2 shi4 suo3 jing1 。
- er4 wu4 fei1 neng2 zhi4 tai4 ping2 ， xu1 shi2 tai4 ping2 ran2 hou4 sheng1 。
- kai1 yuan2 tian1 bao3 wu4 sheng4 ji2 ， zi4 ci3 zhong1 yuan2 pi2 zhan4 zheng1 。
- ying1 xiong2 bai2 gu3 hua4 huang2 tu3 ， fu4 gui4 he2 zhi3 fu2 yun2 qing1 。
- wei2 you3 wen2 zhang1 lan4 ri4 xing1 ， qi4 ling2 shan1 yue4 chang2 zheng1 rong2 。
- xian2 yu2 zi4 gu3 jie1 gong4 jin4 ， tu1 wu4 kong1 liu2 hou4 shi4 ming2 。

## 注释

## 译文

## 赏析
