---
id: ou-yang-xiu-huo-lin-zeng-yao-pi-xian-bei
title: 獲麟贈姚闢先輩
titlePinyin: huo4 lin2 zeng4 yao2 pi4 xian1 bei4
titleSlug: huo-lin-zeng-yao-pi-xian-bei
author: 歐陽修
authorPinyin: ou1 yang2 xiu1
authorSlug: ou-yang-xiu
dynasty: 宋
dynastyPinyin: song4
dynastySlug: song
tags: []
---

## 正文

- 世已無孔子，獲麟意誰知。
- 我嘗爲之說，聞者未免非。
- 而子獨曰然，有如塤應篪。
- 惟麟不爲瑞，其意乃可推。
- 春秋二百年，文約義甚夷。
- 一從聖人沒，學者自爲師。
- 崢嶸眾家說，平地生嶮巇。
- 相沿益迂怪，各鬭出新奇。
- 爾來千餘歲，舉世不知迷。
- 焯哉聖人經，照耀萬世疑。
- 自從蒙眾說，日月遭蔽虧。
- 常患無氣力，掃除浮雲披。
- 還其自然光，萬物皆見之。
- 子昔已好古，此經手常持。
- 超然出眾見，不爲俗牽卑。
- 近又脫賦格，飛黄擺銜羈。
- 聖門開大道，夷路肆騰嬉。
- 便可勦眾說，旁通塞多歧。
- 正途趨簡易，慎勿事嶇崎。
- 著述須待老，積勤宜少時。
- 苟思垂後世，大禹尚胼胝。
- 顧我今老矣，兩瞳蝕昏眵。
- 大書難久視，心在力已衰。
- 因思少自棄，今縱悔可追。
- 戒我以勉子，臨文但吁嘻。

## 拼音

- shi4 yi3 wu2 kong3 zi3 ， huo4 lin2 yi4 shui2 zhi1 。
- wo3 chang2 wei2 zhi1 shuo1 ， wen2 zhe3 wei4 mian3 fei1 。
- er2 zi3 du2 yue1 ran2 ， you3 ru2 xun1 ying1 chi2 。
- wei2 lin2 bu4 wei2 rui4 ， qi2 yi4 nai3 ke3 tui1 。
- chun1 qiu1 er4 bai3 nian2 ， wen2 yue1 yi4 shen4 yi2 。
- yi4 cong2 sheng4 ren2 mei2 ， xue2 zhe3 zi4 wei2 shi1 。
- zheng1 rong2 zhong4 jia1 shuo1 ， ping2 di4 sheng1 xian3 xi1 。
- xiang1 yan2 yi4 yu1 guai4 ， ge4 dou4 chu1 xin1 qi2 。
- er3 lai2 qian1 yu2 sui4 ， ju3 shi4 bu4 zhi1 mi2 。
- chao1 zai1 sheng4 ren2 jing1 ， zhao4 yao4 wan4 shi4 yi2 。
- zi4 cong2 meng2 zhong4 shuo1 ， ri4 yue4 zao1 bi4 kui1 。
- chang2 huan4 wu2 qi4 li4 ， sao3 chu2 fu2 yun2 pi1 。
- huan2 qi2 zi4 ran2 guang1 ， wan4 wu4 jie1 jian4 zhi1 。
- zi3 xi1 yi3 hao3 gu3 ， ci3 jing1 shou3 chang2 chi2 。
- chao1 ran2 chu1 zhong4 jian4 ， bu4 wei2 su2 qian1 bei1 。
- jin4 you4 tuo1 fu4 ge2 ， fei1 huang2 bai3 xian2 ji1 。
- sheng4 men2 kai1 da4 dao4 ， yi2 lu4 si4 teng2 xi1 。
- bian4 ke3 jiao3 zhong4 shuo1 ， pang2 tong1 sai1 duo1 qi2 。
- zheng4 tu2 qu1 jian3 yi4 ， shen4 wu4 shi4 qu1 qi2 。
- zhu4 shu4 xu1 dai4 lao3 ， ji1 qin2 yi2 shao3 shi2 。
- gou3 si1 chui2 hou4 shi4 ， da4 yu3 shang4 pian2 zhi1 。
- gu4 wo3 jin1 lao3 yi3 ， liang3 tong2 shi2 hun1 chi1 。
- da4 shu1 nan2 jiu3 shi4 ， xin1 zai4 li4 yi3 shuai1 。
- yin1 si1 shao3 zi4 qi4 ， jin1 zong4 hui3 ke3 zhui1 。
- jie4 wo3 yi3 mian3 zi3 ， lin2 wen2 dan4 xu1 xi1 。

## 注释

## 译文

## 赏析
