---
id: ou-yang-xiu-jiang-shou-ju-yuan-chi
title: 絳守居園池
titlePinyin: jiang4 shou3 ju1 yuan2 chi2
titleSlug: jiang-shou-ju-yuan-chi
author: 歐陽修
authorPinyin: ou1 yang2 xiu1
authorSlug: ou-yang-xiu
dynasty: 宋
dynastyPinyin: song4
dynastySlug: song
tags: []
---

## 正文

- 嘗聞紹述絳守居，偶來覽登周四隅。
- 異哉樊子怪可吁，心欲獨出無古初。
- 窮荒搜幽入有無，一語詰曲百盤紆。
- 孰云已出不剽襲，句斷欲學盤庚書。
- 荒煙古水蔚遺墟，我來嗟祗得其餘。
- 栢槐端莊偉丈夫，蒼顔鬰鬰老不枯。
- 靚容新麗一何姝，清池翠蓋擁紅蕖。
- 胡鬅虎搏豈足道，記錄細碎何區區。
- 虙氏八卦畫河圖，禹湯臯虺暨唐虞。
- 豈不古奧萬世模，嫉世姣巧習卑汙。
- 以奇矯薄駭羣愚，用此猶得追韓徒。
- 我思其人爲躊躇，作詩聊謔爲坐娛。

## 拼音

- chang2 wen2 shao4 shu4 jiang4 shou3 ju1 ， ou3 lai2 lan3 deng1 zhou1 si4 yu2 。
- yi4 zai1 fan2 zi3 guai4 ke3 xu1 ， xin1 yu4 du2 chu1 wu2 gu3 chu1 。
- qiong2 huang1 sou1 you1 ru4 you3 wu2 ， yi4 yu3 jie2 qu3 bai3 pan2 yu1 。
- shu2 yun2 yi3 chu1 bu4 piao1 xi2 ， ju4 duan4 yu4 xue2 pan2 geng1 shu1 。
- huang1 yan1 gu3 shui3 wei4 yi2 xu1 ， wo3 lai2 jie1 zhi1 de2 qi2 yu2 。
- bai3 huai2 duan1 zhuang1 wei3 zhang4 fu0 ， cang1 yan2 yu4 yu4 lao3 bu4 ku1 。
- jing4 rong2 xin1 li2 yi4 he2 shu1 ， qing1 chi2 cui4 gai4 yong1 hong2 qu2 。
- hu2 peng2 hu3 bo2 qi3 zu2 dao4 ， ji4 lu4 xi4 sui4 he2 qu1 qu1 。
- fu2 shi4 ba1 gua4 hua4 he2 tu2 ， yu3 tang1 gao1 hui1 ji4 tang2 yu2 。
- qi3 bu4 gu3 ao4 wan4 shi4 mo2 ， ji2 shi4 jiao1 qiao3 xi2 bei1 wu1 。
- yi3 qi2 jiao3 bao2 hai4 qun2 yu2 ， yong4 ci3 you2 de2 zhui1 han2 tu2 。
- wo3 si1 qi2 ren2 wei2 chou2 chu2 ， zuo4 shi1 liao2 xue4 wei2 zuo4 yu2 。

## 注释

## 译文

## 赏析
