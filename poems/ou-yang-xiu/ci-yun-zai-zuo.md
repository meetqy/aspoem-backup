---
id: ou-yang-xiu-ci-yun-zai-zuo
title: 次韻再作
titlePinyin: ci4 yun4 zai4 zuo4
titleSlug: ci-yun-zai-zuo
author: 歐陽修
authorPinyin: ou1 yang2 xiu1
authorSlug: ou-yang-xiu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 吾年向老世味薄，所好未衰惟飲茶。
- 建谿苦遠雖不到，自少嘗見閩人誇。
- 每嗤江浙凡茗草，叢生狼藉惟藏蛇。
- 豈如含膏入香作金餅，蜿蜒兩龍戲以呀。
- 其餘品第亦奇絕，愈小愈精皆露芽。
- 泛之白花如粉乳，乍見紫面生光華。
- 手持心愛不欲碾，有類弄印幾成窊。
- 論功可以療百疾，輕身久服勝胡麻。
- 我謂斯言頗過矣，其實最能祛睡邪。
- 茶官貢餘偶分寄，地遠物新來意嘉。
- 新烹屢酌不知厭，自謂此樂真無涯。
- 未言久食成手顫，已覺疾饑生眼花。
- 客遭水厄疲捧椀，口吻無異蝕月蟇。
- 僮奴傍視疑復笑，嗜好乖僻誠堪嗟。
- 更蒙酬句怪可駭，兒曹助噪聲哇哇。

## 拼音

- wu2 nian2 xiang4 lao3 shi4 wei4 bao2 ， suo3 hao3 wei4 shuai1 wei2 yin3 cha2 。
- jian4 xi1 ku3 yuan3 sui1 bu2 dao4 ， zi4 shao3 chang2 jian4 min3 ren2 kua1 。
- mei3 chi1 jiang1 zhe4 fan2 ming2 cao3 ， cong2 sheng1 lang2 ji2 wei2 cang2 she2 。
- qi3 ru2 han2 gao1 ru4 xiang1 zuo4 jin1 bing3 ， wan1 yan2 liang3 long2 xi4 yi3 ya0 。
- qi2 yu2 pin3 di4 yi4 qi2 jue2 ， yu4 xiao3 yu4 jing1 jie1 lu4 ya2 。
- fan4 zhi1 bai2 hua1 ru2 fen3 ru3 ， zha4 jian4 zi3 mian4 sheng1 guang1 hua2 。
- shou3 chi2 xin1 ai4 bu2 yu4 nian3 ， you3 lei4 nong4 yin4 ji1 cheng2 wa1 。
- lun4 gong1 ke3 yi3 liao2 bai3 ji2 ， qing1 shen1 jiu3 fu2 sheng4 hu2 ma2 。
- wo3 wei4 si1 yan2 po1 guo4 yi3 ， qi2 shi2 zui4 neng2 qu1 shui4 xie2 。
- cha2 guan1 gong4 yu2 ou3 fen1 ji4 ， di4 yuan3 wu4 xin1 lai2 yi4 jia1 。
- xin1 peng1 lü3 zhuo2 bu4 zhi1 yan4 ， zi4 wei4 ci3 le4 zhen1 wu2 ya2 。
- wei4 yan2 jiu3 shi2 cheng2 shou3 chan4 ， yi3 jue2 ji2 ji1 sheng1 yan3 hua1 。
- ke4 zao1 shui3 e4 pi2 peng3 wan3 ， kou3 wen3 wu2 yi4 shi2 yue4 ma2 。
- tong2 nu2 bang4 shi4 yi2 fu4 xiao4 ， shi4 hao4 guai1 pi4 cheng2 kan1 jie1 。
- geng4 meng2 chou2 ju4 guai4 ke3 hai4 ， er2 cao2 zhu4 zao4 sheng1 wa1 wa1 。

## 注释

## 译文

## 赏析
