---
id: ou-yang-xiu-yi-yun-feng-chou-sheng-yu-er-shi-wu-xiong-jian-zeng-zhi-zuo
title: 依韻奉酬聖俞二十五兄見贈之作
titlePinyin: yi1 yun4 feng4 chou2 sheng4 yu2 er4 shi2 wu3 xiong1 jian4 zeng4 zhi1 zuo4
titleSlug: yi-yun-feng-chou-sheng-yu-er-shi-wu-xiong-jian-zeng-zhi-zuo
author: 歐陽修
authorPinyin: ou1 yang2 xiu1
authorSlug: ou-yang-xiu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 與君結交遊，我最先眾人。
- 我少既多難，君家常苦貧。
- 今爲兩衰翁，髮白面亦皴。
- 念在懷中玉，不及市上珉。
- 珉賤易爲價，玉棄久埋塵。
- 惟能吐文章，白虹射星辰。
- 幸同居京城，遠不隔重闉。
- 朝罷二三公，隨我如魚鱗。
- 君聞我來喜，置酒留逡巡。
- 不待玉人請，自脫頭上巾。
- 歡情雖漸鮮，老意益相親。
- 窮達何足道，古來茲理均。

## 拼音

- yu3 jun1 jie2 jiao1 you2 ， wo3 zui4 xian1 zhong4 ren2 。
- wo3 shao3 ji4 duo1 nan2 ， jun1 jia1 chang2 ku3 pin2 。
- jin1 wei2 liang3 shuai1 weng1 ， fa4 bai2 mian4 yi4 cun1 。
- nian4 zai4 huai2 zhong1 yu4 ， bu4 ji2 shi4 shang4 min2 。
- min2 jian4 yi4 wei2 jia4 ， yu4 qi4 jiu3 mai2 chen2 。
- wei2 neng2 tu3 wen2 zhang1 ， bai2 hong2 she4 xing1 chen2 。
- xing4 tong2 ju1 jing1 cheng2 ， yuan3 bu4 ge2 zhong4 yin1 。
- chao2 ba4 er4 san1 gong1 ， sui2 wo3 ru2 yu2 lin2 。
- jun1 wen2 wo3 lai2 xi3 ， zhi4 jiu3 liu2 qun1 xun2 。
- bu2 dai4 yu4 ren2 qing3 ， zi4 tuo1 tou2 shang4 jin1 。
- huan1 qing2 sui1 jian4 xian1 ， lao3 yi4 yi4 xiang1 qin1 。
- qiong2 da2 he2 zu2 dao4 ， gu3 lai2 zi1 li3 jun1 。

## 注释

## 译文

## 赏析
