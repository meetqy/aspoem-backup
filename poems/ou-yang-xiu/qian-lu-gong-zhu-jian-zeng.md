---
id: ou-yang-xiu-qian-lu-gong-zhu-jian-zeng
title: 簽呂公著見贈
titlePinyin: qian1 lü3 gong1 zhu4 jian4 zeng4
titleSlug: qian-lu-gong-zhu-jian-zeng
author: 歐陽修
authorPinyin: ou1 yang2 xiu1
authorSlug: ou-yang-xiu
dynasty: 宋
dynastyPinyin: song4
dynastySlug: song
tags: []
---

## 正文

- 晉人歌蟋蟀，孔子錄於詩。
- 因知聖賢心，豈不惜良時。
- 行樂不及早，朱顔忽焉衰。
- 馳光如騕褭，一去不可追。
- 今也不彊飲，後雖悔奚爲。
- 三年謫永陽，陷穽不知危。
- 種樹滿幽谷，疏泉瀉清池。
- 新陽染山木，撩亂發枯枝。
- 無人歌青春，自釂白玉巵。
- 今者荷寬宥，乞州從爾宜。
- 西湖舊已聞，既見又過之。
- 菡萏間紅綠，鴛鴦浮渺瀰。
- 四時花與竹，罇俎動可隨。
- 況與賢者同，薰然襲蘭芝。
- 醁醅寒且醥，清唱婉而遲。
- 四坐各已醉，臨觴獨何疑。
- 昔人逢麴車，流涎尚垂頤。
- 況此盃中趣，久得樂無涯。
- 多憂衰病早，心在良可噫。
- 譬若卧櫪馬，聞鼙尚鳴悲。
- 春膏已動脈，百卉漸葳蕤。
- 丹砂得新方，舊疾庶可治。
- 尚可執鞭弭，周旋以忘疲。

## 拼音

- jin4 ren2 ge1 xi1 shuai4 ， kong3 zi3 lu4 wu1 shi1 。
- yin1 zhi1 sheng4 xian2 xin1 ， qi3 bu4 xi1 liang2 shi2 。
- xing2 le4 bu4 ji2 zao3 ， zhu1 yan2 hu1 yan1 shuai1 。
- chi2 guang1 ru2 yao3 niao3 ， yi2 qu4 bu4 ke3 zhui1 。
- jin1 ye3 bu4 qiang2 yin3 ， hou4 sui1 hui3 xi1 wei2 。
- san1 nian2 zhe2 yong3 yang2 ， xian4 jing3 bu4 zhi1 wei1 。
- zhong3 shu4 man3 you1 gu3 ， shu1 quan2 xie4 qing1 chi2 。
- xin1 yang2 ran3 shan1 mu4 ， liao2 luan4 fa1 ku1 zhi1 。
- wu2 ren2 ge1 qing1 chun1 ， zi4 jiao4 bai2 yu4 zhi1 。
- jin1 zhe3 he2 kuan1 you4 ， qi3 zhou1 cong2 er3 yi2 。
- xi1 hu2 jiu4 yi3 wen2 ， ji4 jian4 you4 guo4 zhi1 。
- han4 dan4 jian4 hong2 lü4 ， yuan1 yang1 fu2 miao3 mi2 。
- si4 shi2 hua1 yu3 zhu2 ， zun1 zu3 dong4 ke3 sui2 。
- kuang4 yu3 xian2 zhe3 tong2 ， xun1 ran2 xi2 lan2 zhi1 。
- lu4 pei1 han2 qie3 piao3 ， qing1 chang4 wan3 er2 chi2 。
- si4 zuo4 ge4 yi3 zui4 ， lin2 shang1 du2 he2 yi2 。
- xi1 ren2 feng2 qu1 ju1 ， liu2 xian2 shang4 chui2 yi2 。
- kuang4 ci3 bei1 zhong1 qu4 ， jiu3 de2 le4 wu2 ya2 。
- duo1 you1 shuai1 bing4 zao3 ， xin1 zai4 liang2 ke3 yi1 。
- pi4 ruo4 wo4 li4 ma3 ， wen2 pi2 shang4 ming2 bei1 。
- chun1 gao1 yi3 dong4 mai4 ， bai3 hui4 jian4 wei1 rui2 。
- dan1 sha1 de2 xin1 fang1 ， jiu4 ji2 shu4 ke3 zhi4 。
- shang4 ke3 zhi2 bian1 mi3 ， zhou1 xuan2 yi3 wang4 pi2 。

## 注释

## 译文

## 赏析
