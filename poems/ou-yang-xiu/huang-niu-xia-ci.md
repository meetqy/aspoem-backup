---
id: ou-yang-xiu-huang-niu-xia-ci
title: 黄牛峽祠
titlePinyin: huang2 niu2 xia2 ci2
titleSlug: huang-niu-xia-ci
author: 歐陽修
authorPinyin: ou1 yang2 xiu1
authorSlug: ou-yang-xiu
dynasty: 宋
dynastyPinyin: song4
dynastySlug: song
tags: []
---

## 正文

- 大川雖有神，淫祀亦其俗。
- 石馬繫祠門，山鵶噪叢木。
- 潭潭村鼓隔溪聞，楚巫歌舞送迎神。
- 畫船百丈山前路，上灘下峽長來去。
- 江水東流不暫停，黄牛千古長如故。
- 峽山侵天起青嶂，崖崩路絕無由上。
- 黄牛不下江頭飲，行人惟向舟中望。
- 朝朝暮暮見黄牛，徒使行人過此愁。
- 山高更遠望猶見，不是黄牛滯客舟。

## 拼音

- da4 chuan1 sui1 you3 shen2 ， yin2 si4 yi4 qi2 su2 。
- shi2 ma3 xi4 ci2 men2 ， shan1 ya1 zao4 cong2 mu4 。
- tan2 tan2 cun1 gu3 ge2 xi1 wen2 ， chu3 wu1 ge1 wu3 song4 ying2 shen2 。
- hua4 chuan2 bai3 zhang4 shan1 qian2 lu4 ， shang4 tan1 xia4 xia2 chang2 lai2 qu4 。
- jiang1 shui3 dong1 liu2 bu2 zan4 ting2 ， huang2 niu2 qian1 gu3 chang2 ru2 gu4 。
- xia2 shan1 qin1 tian1 qi3 qing1 zhang4 ， ya2 beng1 lu4 jue2 wu2 you2 shang4 。
- huang2 niu2 bu2 xia4 jiang1 tou2 yin3 ， xing2 ren2 wei2 xiang4 zhou1 zhong1 wang4 。
- zhao1 zhao1 mu4 mu4 jian4 huang2 niu2 ， tu2 shi3 xing2 ren2 guo4 ci3 chou2 。
- shan1 gao1 geng4 yuan3 wang4 you2 jian4 ， bu2 shi4 huang2 niu2 zhi4 ke4 zhou1 。

## 注释

## 译文

## 赏析
