---
id: ou-yang-xiu-song-zhu-zhi-fang-ti-ju-yun-yan
title: 送朱職方提舉運鹽
titlePinyin: song4 zhu1 zhi2 fang1 ti2 ju3 yun4 yan2
titleSlug: song-zhu-zhi-fang-ti-ju-yun-yan
author: 歐陽修
authorPinyin: ou1 yang2 xiu1
authorSlug: ou-yang-xiu
dynasty: 宋
dynastyPinyin: song4
dynastySlug: song
tags: []
---

## 正文

- 齊人謹鹽筴，伯者之事爾。
- 計口收其餘，登耗以生齒。
- 民充國亦富，粲若有條理。
- 惟非三王法，儒者猶爲恥。
- 後世益不然，榷奪由漢始。
- 權量自持操，屑屑已甚矣。
- 穴竈如蜂房，熬波銷海水。
- 豈知戴白民，食淡有至死。
- 物艱利俞厚，令出姦隨起。
- 良民陷盜賊，峻法難禁止。
- 問官得幾何，月課煩笞箠。
- 公私兩皆然，巧拙可知己。
- 英英職方郎，文行粹而美。
- 連年宿與泗，有政皆可紀。
- 忽來從辟書，感激赴知己。
- 閔然哀遠人，吐策獻天子。
- 治國如治身，四民猶四體。
- 奈何窒其一，無異鈦厥趾。
- 工作百商行，本末相表裏。
- 臣請通其流，爲國掃泥滓。
- 金錢歸府藏，滋味飽閭里。
- 利害難先言，幾月可較比。
- 鹽官皆謂然，丞相曰可喜。
- 適時乃爲才，高論徒譎詭。
- 夷吾苟今出，未以彼易此。
- 隋堤樹毿毿，汴水流瀰瀰。
- 子行其勉旃，吾黨方傾耳。

## 拼音

- qi2 ren2 jin3 yan2 ce4 ， bo2 zhe3 zhi1 shi4 er3 。
- ji4 kou3 shou1 qi2 yu2 ， deng1 hao4 yi3 sheng1 chi3 。
- min2 chong1 guo2 yi4 fu4 ， can4 ruo4 you3 tiao2 li3 。
- wei2 fei1 san1 wang2 fa3 ， ru2 zhe3 you2 wei2 chi3 。
- hou4 shi4 yi4 bu4 ran2 ， que4 duo2 you2 han4 shi3 。
- quan2 liang2 zi4 chi2 cao1 ， xie4 xie4 yi3 shen4 yi3 。
- xue2 zao4 ru2 feng1 fang2 ， ao2 bo1 xiao1 hai3 shui3 。
- qi3 zhi1 dai4 bai2 min2 ， shi2 dan4 you3 zhi4 si3 。
- wu4 jian1 li4 yu2 hou4 ， ling4 chu1 jian1 sui2 qi3 。
- liang2 min2 xian4 dao4 zei2 ， jun4 fa3 nan2 jin4 zhi3 。
- wen4 guan1 de2 ji1 he2 ， yue4 ke4 fan2 chi1 chui2 。
- gong1 si1 liang3 jie1 ran2 ， qiao3 zhuo1 ke3 zhi1 ji3 。
- ying1 ying1 zhi2 fang1 lang2 ， wen2 xing2 cui4 er2 mei3 。
- lian2 nian2 su4 yu3 si4 ， you3 zheng4 jie1 ke3 ji4 。
- hu1 lai2 cong2 pi4 shu1 ， gan3 ji1 fu4 zhi1 ji3 。
- min3 ran2 ai1 yuan3 ren2 ， tu3 ce4 xian4 tian1 zi3 。
- zhi4 guo2 ru2 zhi4 shen1 ， si4 min2 you2 si4 ti3 。
- nai4 he2 zhi4 qi2 yi1 ， wu2 yi4 tai4 jue2 zhi3 。
- gong1 zuo4 bai3 shang1 hang2 ， ben3 mo4 xiang1 biao3 li3 。
- chen2 qing3 tong1 qi2 liu2 ， wei2 guo2 sao3 ni2 zi3 。
- jin1 qian2 gui1 fu3 cang2 ， zi1 wei4 bao3 lü2 li3 。
- li4 hai4 nan2 xian1 yan2 ， ji1 yue4 ke3 jiao4 bi3 。
- yan2 guan1 jie1 wei4 ran2 ， cheng2 xiang4 yue1 ke3 xi3 。
- shi4 shi2 nai3 wei2 cai2 ， gao1 lun4 tu2 jue2 gui3 。
- yi2 wu2 gou3 jin1 chu1 ， wei4 yi3 bi3 yi4 ci3 。
- sui2 di1 shu4 san1 san1 ， bian4 shui3 liu2 mi2 mi2 。
- zi3 xing2 qi2 mian3 zhan1 ， wu2 dang3 fang1 qing1 er3 。

## 注释

## 译文

## 赏析
