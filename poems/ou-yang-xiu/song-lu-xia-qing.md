---
id: ou-yang-xiu-song-lu-xia-qing
title: 送呂夏卿
titlePinyin: song4 lü3 xia4 qing1
titleSlug: song-lu-xia-qing
author: 歐陽修
authorPinyin: ou1 yang2 xiu1
authorSlug: ou-yang-xiu
dynasty: 宋
dynastyPinyin: song4
dynastySlug: song
tags: []
---

## 正文

- 始吾尚幼學弄筆，羣兒爭誦公初文。
- 嗟我今年已白髮，公初相見猶埃塵。
- 傳家尚喜有二子，始知靈珠出淮濱。
- 去年束書來上國，欲以文字驚眾人。
- 駑駘羣馬斂足避，天衢讓路先騏驎。
- 尚書禮部奏高第，斂衣襆硯趨嚴宸。
- 曈曈春日轉黄傘，藹藹賦筆摛青雲。
- 我時寓直殿廬外，眾中迎子笑以忻。
- 明朝失意落人後，我爲沮氣羞出門。
- 得官高要幾千里，猶幸海遠無惡氛。
- 英英帝圃多鸞凰，上下羽翼何繽紛。
- 期子當呼丹山鳳，爲瑞相與來及羣。

## 拼音

- shi3 wu2 shang4 you4 xue2 nong4 bi3 ， qun2 er2 zheng1 song4 gong1 chu1 wen2 。
- jie1 wo3 jin1 nian2 yi3 bai2 fa4 ， gong1 chu1 xiang1 jian4 you2 ai1 chen2 。
- chuan2 jia1 shang4 xi3 you3 er4 zi3 ， shi3 zhi1 ling2 zhu1 chu1 huai2 bin1 。
- qu4 nian2 shu4 shu1 lai2 shang4 guo2 ， yu4 yi3 wen2 zi4 jing1 zhong4 ren2 。
- nu2 tai2 qun2 ma3 lian3 zu2 bi4 ， tian1 qu2 rang4 lu4 xian1 qi2 lin2 。
- shang4 shu1 li3 bu4 zou4 gao1 di4 ， lian3 yi1 fu2 yan4 qu1 yan2 chen2 。
- tong2 tong2 chun1 ri4 zhuan3 huang2 san3 ， ai3 ai3 fu4 bi3 chi1 qing1 yun2 。
- wo3 shi2 yu4 zhi2 dian4 lu2 wai4 ， zhong4 zhong1 ying2 zi3 xiao4 yi3 xin1 。
- ming2 chao2 shi1 yi4 luo4 ren2 hou4 ， wo3 wei2 ju3 qi4 xiu1 chu1 men2 。
- de2 guan1 gao1 yao1 ji1 qian1 li3 ， you2 xing4 hai3 yuan3 wu2 e4 fen1 。
- ying1 ying1 di4 pu3 duo1 luan2 huang2 ， shang4 xia4 yu3 yi4 he2 bin1 fen1 。
- qi1 zi3 dang1 hu1 dan1 shan1 feng4 ， wei2 rui4 xiang1 yu3 lai2 ji2 qun2 。

## 注释

## 译文

## 赏析
