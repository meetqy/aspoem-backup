---
id: ou-yang-xiu-jiang-shang-dan-qin
title: 江上彈琴
titlePinyin: jiang1 shang4 dan4 qin2
titleSlug: jiang-shang-dan-qin
author: 歐陽修
authorPinyin: ou1 yang2 xiu1
authorSlug: ou-yang-xiu
dynasty: 宋
dynastyPinyin: song4
dynastySlug: song
tags: []
---

## 正文

- 江水深無聲，江雲夜不明。
- 抱琴舟上彈，棲鳥林中驚。
- 遊魚爲跳躍，山風助清泠。
- 境寂聽愈真，絃舒心已平。
- 用茲有道器，寄此無景情。
- 經緯文章合，諧和雌雄鳴。
- 颯颯驟風雨，隆隆隱雷霆。
- 無射變凜冽，黄鍾催發生。
- 詠歌文王雅，怨刺離騷經。
- 二典意澹薄，三盤語丁寧。
- 琴聲雖可狀，琴意誰可聽。

## 拼音

- jiang1 shui3 shen1 wu2 sheng1 ， jiang1 yun2 ye4 bu4 ming2 。
- bao4 qin2 zhou1 shang4 dan4 ， qi1 niao3 lin2 zhong1 jing1 。
- you2 yu2 wei2 tiao4 yue4 ， shan1 feng1 zhu4 qing1 ling2 。
- jing4 ji4 ting1 yu4 zhen1 ， xian2 shu1 xin1 yi3 ping2 。
- yong4 zi1 you3 dao4 qi4 ， ji4 ci3 wu2 jing3 qing2 。
- jing1 wei3 wen2 zhang1 he2 ， xie2 he2 ci2 xiong2 ming2 。
- sa4 sa4 zhou4 feng1 yu3 ， long2 long2 yin3 lei2 ting2 。
- wu2 she4 bian4 lin3 lie4 ， huang2 zhong1 cui1 fa1 sheng1 。
- yong3 ge1 wen2 wang2 ya3 ， yuan4 ci4 li2 sao1 jing1 。
- er4 dian3 yi4 dan4 bao2 ， san1 pan2 yu3 ding1 ning2 。
- qin2 sheng1 sui1 ke3 zhuang4 ， qin2 yi4 shui2 ke3 ting1 。

## 注释

## 译文

## 赏析
