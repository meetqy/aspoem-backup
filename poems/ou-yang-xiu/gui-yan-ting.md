---
id: ou-yang-xiu-gui-yan-ting
title: 歸鴈亭
titlePinyin: gui1 yan4 ting2
titleSlug: gui-yan-ting
author: 歐陽修
authorPinyin: ou1 yang2 xiu1
authorSlug: ou-yang-xiu
dynasty: 宋
dynastyPinyin: song4
dynastySlug: song
tags: []
---

## 正文

- 荒蹊臘雪春尚埋，我初獨與徐生來。
- 城高樹古禽鳥野，聲響格磔寒毰毸。
- 頹垣敗屋巍然在，略可遠眺臨傾臺。
- 高株唯有柳數十，夾路對立初誰栽。
- 漸誅榛莽辨草樹，頗有桃李當牆隈。
- 欣然便擬趁時節，斤鋤日夕勞耘培。
- 新年風色日漸好，晴天仰見鴈已回。
- 枯根老脈凍不發，遶之百匝空徘徊。
- 頑姿野態煩造化，勾芒不肯先煦吹。
- 酒酣幾欲揈大鼓，驚起龍蟄驅春雷。
- 偶然不到才數日，顔色一變由誰催。
- 翠芽紅粒迸條出，纖趺嫩萼如剪裁。
- 卧槎燒枿亦强發，老朽不避眾艷咍。
- 姹然山杏開最早，其餘紅白各自媒。
- 初開盛發與零落，皆有意思牽人懷。
- 眾芳勿使一時發，當令一落續一開。
- 畢春應須酒萬斛，與子共醉三千盃。

## 拼音

- huang1 qi1 la4 xue3 chun1 shang4 mai2 ， wo3 chu1 du2 yu3 xu2 sheng1 lai2 。
- cheng2 gao1 shu4 gu3 qin2 niao3 ye3 ， sheng1 xiang3 ge2 zhe2 han2 pei2 sai1 。
- tui2 yuan2 bai4 wu1 wei1 ran2 zai4 ， lüe4 ke3 yuan3 tiao4 lin2 qing1 tai2 。
- gao1 zhu1 wei2 you3 liu3 shu4 shi2 ， jia1 lu4 dui4 li4 chu1 shui2 zai1 。
- jian4 zhu1 zhen1 mang3 bian4 cao3 shu4 ， po1 you3 tao2 li3 dang1 qiang2 wei1 。
- xin1 ran2 bian4 ni3 chen4 shi2 jie2 ， jin1 chu2 ri4 xi1 lao2 yun2 pei2 。
- xin1 nian2 feng1 se4 ri4 jian4 hao3 ， qing2 tian1 yang3 jian4 yan4 yi3 hui2 。
- ku1 gen1 lao3 mai4 dong4 bu4 fa1 ， rao4 zhi1 bai3 za1 kong1 pai2 huai2 。
- wan2 zi1 ye3 tai4 fan2 zao4 hua4 ， gou1 mang2 bu4 ken3 xian1 xu4 chui1 。
- jiu3 han1 ji1 yu4 hong1 da4 gu3 ， jing1 qi3 long2 zhe2 qu1 chun1 lei2 。
- ou3 ran2 bu2 dao4 cai2 shu4 ri4 ， yan2 se4 yi2 bian4 you2 shui2 cui1 。
- cui4 ya2 hong2 li4 beng4 tiao2 chu1 ， xian1 fu1 nen4 e4 ru2 jian3 cai2 。
- wo4 cha2 shao1 nie4 yi4 qiang2 fa1 ， lao3 xiu3 bu2 bi4 zhong4 yan4 hai1 。
- cha4 ran2 shan1 xing4 kai1 zui4 zao3 ， qi2 yu2 hong2 bai2 ge4 zi4 mei2 。
- chu1 kai1 sheng4 fa1 yu3 ling2 luo4 ， jie1 you3 yi4 si0 qian1 ren2 huai2 。
- zhong4 fang1 wu4 shi3 yi4 shi2 fa1 ， dang1 ling4 yi2 luo4 xu4 yi4 kai1 。
- bi4 chun1 ying1 xu1 jiu3 wan4 hu2 ， yu3 zi3 gong4 zui4 san1 qian1 bei1 。

## 注释

## 译文

## 赏析
