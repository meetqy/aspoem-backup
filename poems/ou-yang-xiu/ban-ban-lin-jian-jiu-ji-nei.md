---
id: ou-yang-xiu-ban-ban-lin-jian-jiu-ji-nei
title: 班班林間鳩寄內
titlePinyin: ban1 ban1 lin2 jian4 jiu1 ji4 nei4
titleSlug: ban-ban-lin-jian-jiu-ji-nei
author: 歐陽修
authorPinyin: ou1 yang2 xiu1
authorSlug: ou-yang-xiu
dynasty: 宋
dynastyPinyin: song4
dynastySlug: song
tags: []
---

## 正文

- 班班林間鳩，穀穀命其匹。
- 迨天之未雨，與汝勿相失。
- 春原洗新霽，綠葉暗朝日。
- 鳴聲相呼和，應答如吹律。
- 深棲柔桑暖，下啄高田實。
- 人皆笑汝拙，無巢以家室。
- 易安由寡求，吾羨拙之佚。
- 吾雖有室家，出處曾不一。
- 荆蠻昔竄逐，奔走若鞭抶。
- 山川瘴霧深，江海波濤䫻。
- 跬步子所同，淪棄甘共沒。
- 投身去人眼，已廢誰復嫉。
- 山花與野草，我醉子鳴瑟。
- 但知貧賤安，不覺歲月忽。
- 還朝今幾年，官祿霑兒姪。
- 身榮責愈重，器小憂常溢。
- 今年來鎮陽，留滯見春物。
- 北潭新漲淥，魚鳥相聱䎲。
- 我意不在春，所憂空自咄。
- 一官誠易了，報國何時畢。
- 高堂母老矣，衰髮不滿櫛。
- 昨日寄書言，新陽發舊疾。
- 藥食子雖勤，豈若我在膝。
- 又云子亦病，蓬首不加髴。
- 書來本慰我，使我煩憂鬰。
- 思家春夢亂，妄意占兇吉。
- 却民夷陵囚，其樂何可述。
- 前年辭諫署，朝議不容乞。
- 孤忠一許國，家事豈復卹。
- 橫身當眾怒，見者旁可慄。
- 近日讀除書，朝廷更輔弼。
- 君恩優大臣，進退禮有秩。
- 小人妄希旨，論議爭操筆。
- 又聞說朋黨，次第推甲乙。
- 而我豈敢逃，不若先自劾。
- 上賴天子聖，必未加斧鑕。
- 一身但得貶，羣口息啾唧。
- 公朝賢彥眾，避路當揣質。
- 苟能因謫去，引分思藏密。
- 還爾禽鳥性，樊籠免驚怵。
- 子意其謂何，吾謀今已必。
- 子能甘藜藿，我易解簪紱。
- 嵩峯三十六，蒼翠爭聳出。
- 安得携子去，耕桑老蓬蓽。

## 拼音

- ban1 ban1 lin2 jian4 jiu1 ， gu3 gu3 ming4 qi2 pi3 。
- dai4 tian1 zhi1 wei4 yu3 ， yu3 ru3 wu4 xiang1 shi1 。
- chun1 yuan2 xi3 xin1 ji4 ， lü4 ye4 an4 zhao1 ri4 。
- ming2 sheng1 xiang1 hu1 he2 ， ying1 da2 ru2 chui1 lü4 。
- shen1 qi1 rou2 sang1 nuan3 ， xia4 zhuo2 gao1 tian2 shi2 。
- ren2 jie1 xiao4 ru3 zhuo1 ， wu2 chao2 yi3 jia1 shi4 。
- yi4 an1 you2 gua3 qiu2 ， wu2 xian4 zhuo1 zhi1 yi4 。
- wu2 sui1 you3 shi4 jia1 ， chu1 chu3 ceng2 bu4 yi1 。
- jing1 man2 xi1 cuan4 zhu2 ， ben1 zou3 ruo4 bian1 chi4 。
- shan1 chuan1 zhang4 wu4 shen1 ， jiang1 hai3 bo1 tao1 䫻。
- kui3 bu4 zi3 suo3 tong2 ， lun2 qi4 gan1 gong4 mei2 。
- tou2 shen1 qu4 ren2 yan3 ， yi3 fei4 shui2 fu4 ji2 。
- shan1 hua1 yu3 ye3 cao3 ， wo3 zui4 zi3 ming2 se4 。
- dan4 zhi1 pin2 jian4 an1 ， bu4 jue2 sui4 yue4 hu1 。
- huan2 chao2 jin1 ji1 nian2 ， guan1 lu4 zhan1 er2 zhi2 。
- shen1 rong2 ze2 yu4 zhong4 ， qi4 xiao3 you1 chang2 yi4 。
- jin1 nian2 lai2 zhen4 yang2 ， liu2 zhi4 jian4 chun1 wu4 。
- bei3 tan2 xin1 zhang3 lu4 ， yu2 niao3 xiang1 ao2 䎲。
- wo3 yi4 bu2 zai4 chun1 ， suo3 you1 kong1 zi4 duo1 。
- yi4 guan1 cheng2 yi4 le0 ， bao4 guo2 he2 shi2 bi4 。
- gao1 tang2 mu3 lao3 yi3 ， shuai1 fa4 bu4 man3 zhi4 。
- zuo2 ri4 ji4 shu1 yan2 ， xin1 yang2 fa1 jiu4 ji2 。
- yao4 shi2 zi3 sui1 qin2 ， qi3 ruo4 wo3 zai4 xi1 。
- you4 yun2 zi0 yi4 bing4 ， peng2 shou3 bu4 jia1 fu2 。
- shu1 lai2 ben3 wei4 wo3 ， shi3 wo3 fan2 you1 yu4 。
- si1 jia1 chun1 meng4 luan4 ， wang4 yi4 zhan4 xiong1 ji2 。
- que4 min2 yi2 ling2 qiu2 ， qi2 le4 he2 ke3 shu4 。
- qian2 nian2 ci2 jian4 shu3 ， chao2 yi4 bu4 rong2 qi3 。
- gu1 zhong1 yi4 xu1 guo2 ， jia1 shi4 qi3 fu4 xu4 。
- heng2 shen1 dang1 zhong4 nu4 ， jian4 zhe3 pang2 ke3 li4 。
- jin4 ri4 du2 chu2 shu1 ， chao2 ting2 geng4 fu3 bi4 。
- jun1 en1 you1 da4 chen2 ， jin4 tui4 li3 you3 zhi4 。
- xiao3 ren2 wang4 xi1 zhi3 ， lun4 yi4 zheng1 cao1 bi3 。
- you4 wen2 shuo1 peng2 dang3 ， ci4 di4 tui1 jia3 yi3 。
- er2 wo3 qi3 gan3 tao2 ， bu2 ruo4 xian1 zi4 he2 。
- shang4 lai4 tian1 zi3 sheng4 ， bi4 wei4 jia1 fu3 zhi4 。
- yi4 shen1 dan4 de2 bian3 ， qun2 kou3 xi1 jiu1 ji1 。
- gong1 chao2 xian2 yan4 zhong4 ， bi4 lu4 dang1 chuai1 zhi4 。
- gou3 neng2 yin1 zhe2 qu4 ， yin3 fen1 si1 cang2 mi4 。
- huan2 er3 qin2 niao3 xing4 ， fan2 long2 mian3 jing1 chu4 。
- zi3 yi4 qi2 wei4 he2 ， wu2 mou2 jin1 yi3 bi4 。
- zi3 neng2 gan1 li2 huo4 ， wo3 yi4 jie3 zan1 fu2 。
- song1 feng1 san1 shi2 liu4 ， cang1 cui4 zheng1 song3 chu1 。
- an1 de2 xie2 zi3 qu4 ， geng1 sang1 lao3 peng2 bi4 。

## 注释

## 译文

## 赏析
