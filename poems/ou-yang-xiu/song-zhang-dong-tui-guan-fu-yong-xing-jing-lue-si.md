---
id: ou-yang-xiu-song-zhang-dong-tui-guan-fu-yong-xing-jing-lue-si
title: 送張洞推官赴永興經略司
titlePinyin: song4 zhang1 dong4 tui1 guan1 fu4 yong3 xing1 jing1 lüe4 si1
titleSlug: song-zhang-dong-tui-guan-fu-yong-xing-jing-lue-si
author: 歐陽修
authorPinyin: ou1 yang2 xiu1
authorSlug: ou-yang-xiu
dynasty: 宋
dynastyPinyin: song4
dynastySlug: song
tags: []
---

## 正文

- 自古天下事，及時難必成。
- 爲謀於未然，聰者或莫聽。
- 患至而後圖，智者有不能。
- 未遠前日悔，可爲來者銘。
- 熙熙彼西人，老死織與耕。
- 狂羝一朝叛，烽火四面驚。
- 用兵五六年，首惡竟逃刑。
- 仰賴天子聖，乾坤量包并。
- 苗頑不率德，舜羽舞于庭。
- 謂此雖異類，有生亦含情。
- 藩籬被觸突，譬若豨與𦏪。
- 馴擾以芻豢，可呼隨指令。
- 稱藩效臣職，冠带復人形。
- 四海得休息，瘡痍肉新生。
- 敢問前孰失，恃安而弛兵。
- 酒肴爲善將，循默乃名卿。
- 慮患謂生事，高談笑難行。
- 一方兵遽起，愚智共營營。
- 上煩天子仁，旰食憂吾氓。
- 謀議及臺早，幽棲訪巖扃。
- 小利不足爲，涓流助滄溟。
- 大功難速就，倉卒始改更。
- 徒自益紛擾，何由集功名。
- 乃知深遠畫，施設在安平。
- 今也實其時，鑑前豈非明。
- 嚴嚴經略府，罇俎集豪英。
- 千營飽而嬉，萬馬牧在坰。
- 相公黄閤老，與國爲長城。
- 張子美而秀，文章博羣經。
- 從軍古云樂，知己士所榮。
- 感激報恩義，當來請長纓。

## 拼音

- zi4 gu3 tian1 xia4 shi4 ， ji2 shi2 nan2 bi4 cheng2 。
- wei2 mou2 wu1 wei4 ran2 ， cong1 zhe3 huo4 mo4 ting1 。
- huan4 zhi4 er2 hou4 tu2 ， zhi4 zhe3 you3 bu4 neng2 。
- wei4 yuan3 qian2 ri4 hui3 ， ke3 wei2 lai2 zhe3 ming2 。
- xi1 xi1 bi3 xi1 ren2 ， lao3 si3 zhi1 yu3 geng1 。
- kuang2 di1 yi4 chao2 pan4 ， feng1 huo3 si4 mian4 jing1 。
- yong4 bing1 wu3 liu4 nian2 ， shou3 e4 jing4 tao2 xing2 。
- yang3 lai4 tian1 zi3 sheng4 ， qian2 kun1 liang2 bao1 bing4 。
- miao2 wan2 bu2 lü4 de2 ， shun4 yu3 wu3 yu2 ting2 。
- wei4 ci3 sui1 yi4 lei4 ， you3 sheng1 yi4 han2 qing2 。
- fan1 li2 bei4 chu4 tu1 ， pi4 ruo4 xi1 yu3 𦏪。
- xun4 rao3 yi3 chu2 huan4 ， ke3 hu1 sui2 zhi3 ling4 。
- cheng1 fan1 xiao4 chen2 zhi2 ， guan1 dai4 fu4 ren2 xing2 。
- si4 hai3 de2 xiu1 xi1 ， chuang1 yi2 rou4 xin1 sheng1 。
- gan3 wen4 qian2 shu2 shi1 ， shi4 an1 er2 chi2 bing1 。
- jiu3 yao2 wei2 shan4 jiang1 ， xun2 mo4 nai3 ming2 qing1 。
- lü4 huan4 wei4 sheng1 shi4 ， gao1 tan2 xiao4 nan2 xing2 。
- yi4 fang1 bing1 ju4 qi3 ， yu2 zhi4 gong4 ying2 ying2 。
- shang4 fan2 tian1 zi3 ren2 ， gan4 shi2 you1 wu2 mang2 。
- mou2 yi4 ji2 tai2 zao3 ， you1 qi1 fang3 yan2 jiong1 。
- xiao3 li4 bu4 zu2 wei2 ， juan1 liu2 zhu4 cang1 ming2 。
- da4 gong1 nan2 su4 jiu4 ， cang1 zu2 shi3 gai3 geng4 。
- tu2 zi4 yi4 fen1 rao3 ， he2 you2 ji2 gong1 ming2 。
- nai3 zhi1 shen1 yuan3 hua4 ， shi1 she4 zai4 an1 ping2 。
- jin1 ye3 shi2 qi2 shi2 ， jian4 qian2 qi3 fei1 ming2 。
- yan2 yan2 jing1 lüe4 fu3 ， zun1 zu3 ji2 hao2 ying1 。
- qian1 ying2 bao3 er2 xi1 ， wan4 ma3 mu4 zai4 jiong1 。
- xiang4 gong0 huang2 he2 lao3 ， yu3 guo2 wei2 chang2 cheng2 。
- zhang1 zi3 mei3 er2 xiu4 ， wen2 zhang1 bo2 qun2 jing1 。
- cong2 jun1 gu3 yun2 le4 ， zhi1 ji3 shi4 suo3 rong2 。
- gan3 ji1 bao4 en1 yi4 ， dang1 lai2 qing3 chang2 ying1 。

## 注释

## 译文

## 赏析
