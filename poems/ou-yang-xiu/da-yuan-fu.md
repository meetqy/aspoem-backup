---
id: ou-yang-xiu-da-yuan-fu
title: 答原父
titlePinyin: da2 yuan2 fu4
titleSlug: da-yuan-fu
author: 歐陽修
authorPinyin: ou1 yang2 xiu1
authorSlug: ou-yang-xiu
dynasty: 宋
dynastyPinyin: song4
dynastySlug: song
tags: []
---

## 正文

- 炎歊鬰然蒸，午景熾方燄。
- 子來清風興，蕭蕭吹几簟。
- 又如沃瓊漿，遽飲不知厭。
- 嗟予學苦晚，白首困鉛槧。
- 危疑奚所質，孔孟久已窆。
- 羣儒窒自私，惟子通且贍。
- 幸時丐贏餘，屢得飽饑歉。
- 嚴嚴春秋經，大法誰改覘。
- 三才失綱紀，五代極昏墊。
- 盜竊恣胠篋，英雄爭奮劒。
- 興亡兩倉卒，事迹多遺欠。
- 纔能紀成敗，豈暇誅姦僭。
- 聞見患孤寡，是非誰證驗。
- 嘗欣同好惡，遂乞指瑕玷。
- 反蒙華衮襃，如譽嫫母豔。
- 救非當在早，已暴何由斂。
- 苟能哀廢痼，其可惜針砭。
- 風舲或許邀，湖綠方濪濪。

## 拼音

- yan2 xiao1 yu4 ran2 zheng1 ， wu3 jing3 chi4 fang1 yan4 。
- zi3 lai2 qing1 feng1 xing1 ， xiao1 xiao1 chui1 ji3 dian4 。
- you4 ru2 wo4 qiong2 jiang1 ， ju4 yin3 bu4 zhi1 yan4 。
- jie1 yu3 xue2 ku3 wan3 ， bai2 shou3 kun4 qian1 qian4 。
- wei1 yi2 xi1 suo3 zhi4 ， kong3 meng4 jiu3 yi3 bian3 。
- qun2 ru2 zhi4 zi4 si1 ， wei2 zi3 tong1 qie3 shan4 。
- xing4 shi2 gai4 ying2 yu2 ， lü3 de2 bao3 ji1 qian4 。
- yan2 yan2 chun1 qiu1 jing1 ， da4 fa3 shui2 gai3 chan1 。
- san1 cai2 shi1 gang1 ji4 ， wu3 dai4 ji2 hun1 dian4 。
- dao4 qie4 zi4 qu1 qie4 ， ying1 xiong2 zheng1 fen4 jian4 。
- xing1 wang2 liang3 cang1 zu2 ， shi4 ji4 duo1 yi2 qian4 。
- cai2 neng2 ji4 cheng2 bai4 ， qi3 xia2 zhu1 jian1 jian4 。
- wen2 jian4 huan4 gu1 gua3 ， shi4 fei1 shui2 zheng4 yan4 。
- chang2 xin1 tong2 hao4 e4 ， sui4 qi3 zhi3 xia2 dian4 。
- fan3 meng2 hua2 gun3 bao1 ， ru2 yu4 mo2 mu3 yan4 。
- jiu4 fei1 dang1 zai4 zao3 ， yi3 bao4 he2 you2 lian3 。
- gou3 neng2 ai1 fei4 gu4 ， qi2 ke3 xi1 zhen1 bian1 。
- feng1 ling2 huo4 xu1 yao1 ， hu2 lü4 fang1 qing4 qing4 。

## 注释

## 译文

## 赏析
