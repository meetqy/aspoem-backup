---
id: ou-yang-xiu-ti-niao
title: 啼鳥
titlePinyin: ti2 niao3
titleSlug: ti-niao
author: 歐陽修
authorPinyin: ou1 yang2 xiu1
authorSlug: ou-yang-xiu
dynasty: 宋
dynastyPinyin: song4
dynastySlug: song
tags: []
---

## 正文

- 提葫蘆，提葫蘆，不用沽美酒。
- 宮壺日賜新撥醅，老病足以扶衰朽。
- 百舌子，百舌子，莫道泥滑滑。
- 宮花正好愁雨來，暖日方催花亂發。
- 苑樹千重綠暗春，珍禽綵羽自成羣。
- 花開祗慣迎黄屋，鳥語初驚見外人。
- 千聲百囀忽飛去，枝上自落紅紛紛。
- 畫簾陰陰隔宮燭，禁漏杳杳深千門。
- 可憐枕上五更聽，不似滁州山裏聞。

## 拼音

- ti2 hu2 lu2 ， ti2 hu2 lu2 ， bu2 yong4 gu1 mei3 jiu3 。
- gong1 hu2 ri4 ci4 xin1 bo1 pei1 ， lao3 bing4 zu2 yi3 fu2 shuai1 xiu3 。
- bai3 she2 zi3 ， bai3 she2 zi3 ， mo4 dao4 ni2 hua2 hua2 。
- gong1 hua1 zheng4 hao3 chou2 yu3 lai2 ， nuan3 ri4 fang1 cui1 hua1 luan4 fa1 。
- yuan4 shu4 qian1 chong2 lü4 an4 chun1 ， zhen1 qin2 cai3 yu3 zi4 cheng2 qun2 。
- hua1 kai1 zhi1 guan4 ying2 huang2 wu1 ， niao3 yu3 chu1 jing1 jian4 wai4 ren2 。
- qian1 sheng1 bai3 zhuan4 hu1 fei1 qu4 ， zhi1 shang4 zi4 luo4 hong2 fen1 fen1 。
- hua4 lian2 yin1 yin1 ge2 gong1 zhu2 ， jin4 lou4 yao3 yao3 shen1 qian1 men2 。
- ke3 lian2 zhen3 shang4 wu3 geng1 ting1 ， bu2 si4 chu2 zhou1 shan1 li3 wen2 。

## 注释

## 译文

## 赏析
