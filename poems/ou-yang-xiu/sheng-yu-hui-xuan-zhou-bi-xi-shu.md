---
id: ou-yang-xiu-sheng-yu-hui-xuan-zhou-bi-xi-shu
title: 聖俞惠宣州筆戲書
titlePinyin: sheng4 yu2 hui4 xuan1 zhou1 bi3 xi4 shu1
titleSlug: sheng-yu-hui-xuan-zhou-bi-xi-shu
author: 歐陽修
authorPinyin: ou1 yang2 xiu1
authorSlug: ou-yang-xiu
dynasty: 宋
dynastyPinyin: song4
dynastySlug: song
tags: []
---

## 正文

- 聖俞宣城人，能使紫毫筆。
- 宣人諸葛高，世業守不失。
- 緊心縛長毫，三副頗精密。
- 硬軟適人手，百管不差一。
- 京師諸筆工，牌榜自稱述。
- 纍纍相國東，比若衣縫蝨。
- 或柔多虛尖，或硬不可屈。
- 但能裝管榻，有表曾無實。
- 價高仍費錢，用不過數日。
- 豈如宣城毫，耐久仍可乞。

## 拼音

- sheng4 yu2 xuan1 cheng2 ren2 ， neng2 shi3 zi3 hao2 bi3 。
- xuan1 ren2 zhu1 ge3 gao1 ， shi4 ye4 shou3 bu4 shi1 。
- jin3 xin1 fu4 chang2 hao2 ， san1 fu4 po1 jing1 mi4 。
- ying4 ruan3 shi4 ren2 shou3 ， bai3 guan3 bu2 cha4 yi1 。
- jing1 shi1 zhu1 bi3 gong1 ， pai2 bang3 zi4 cheng1 shu4 。
- lei2 lei2 xiang1 guo2 dong1 ， bi3 ruo4 yi1 feng2 shi1 。
- huo4 rou2 duo1 xu1 jian1 ， huo4 ying4 bu4 ke3 qu1 。
- dan4 neng2 zhuang1 guan3 ta4 ， you3 biao3 ceng2 wu2 shi2 。
- jia4 gao1 reng2 fei4 qian2 ， yong4 bu2 guo4 shu4 ri4 。
- qi3 ru2 xuan1 cheng2 hao2 ， nai4 jiu3 reng2 ke3 qi3 。

## 注释

## 译文

## 赏析
