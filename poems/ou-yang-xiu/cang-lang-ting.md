---
id: ou-yang-xiu-cang-lang-ting
title: 滄浪亭
titlePinyin: cang1 lang4 ting2
titleSlug: cang-lang-ting
author: 歐陽修
authorPinyin: ou1 yang2 xiu1
authorSlug: ou-yang-xiu
dynasty: 宋
dynastyPinyin: song4
dynastySlug: song
tags: []
---

## 正文

- 子美寄我滄浪吟，邀我共作滄浪篇。
- 滄浪有景不可到，使我東望心悠然。
- 荒灣野水氣象古，高林翠阜相回環。
- 新篁抽笋添夏影，老枿亂發爭春妍。
- 水禽閑暇事高格，山鳥日夕相啾喧。
- 不知此地幾興廢，仰視喬木皆蒼煙。
- 堪嗟人迹到不遠，雖有來路曾無緣。
- 窮奇極怪誰似子，搜索幽隱探神仙。
- 初尋一逕入蒙密，豁目異境無窮邊。
- 風高月白最宜夜，一片瑩浄鋪瓊田。
- 清光不辨水與月，但見空碧涵漪漣。
- 清風明月本無價，可惜祗賣四萬錢。
- 又疑此境天乞與，壯士憔悴天應憐。
- 鴟夷古亦有獨往，江湖波濤渺翻天。
- 崎嶇世路欲脫去，反以身試蛟龍淵。
- 豈如扁舟任飄兀，紅蕖淥浪摇醉眠。
- 丈夫身在豈長棄，新詩美酒聊窮年。
- 雖然不許俗客到，莫惜佳句人間傳。

## 拼音

- zi3 mei3 ji4 wo3 cang1 lang4 yin2 ， yao1 wo3 gong4 zuo4 cang1 lang4 pian1 。
- cang1 lang4 you3 jing3 bu4 ke3 dao4 ， shi3 wo3 dong1 wang4 xin1 you1 ran2 。
- huang1 wan1 ye3 shui3 qi4 xiang4 gu3 ， gao1 lin2 cui4 fu4 xiang1 hui2 huan2 。
- xin1 huang2 chou1 sun3 tian1 xia4 ying3 ， lao3 nie4 luan4 fa1 zheng1 chun1 yan2 。
- shui3 qin2 xian2 xia2 shi4 gao1 ge2 ， shan1 niao3 ri4 xi1 xiang1 jiu1 xuan1 。
- bu4 zhi1 ci3 di4 ji1 xing1 fei4 ， yang3 shi4 qiao2 mu4 jie1 cang1 yan1 。
- kan1 jie1 ren2 ji4 dao4 bu4 yuan3 ， sui1 you3 lai2 lu4 ceng2 wu2 yuan2 。
- qiong2 qi2 ji2 guai4 shui2 si4 zi3 ， sou1 suo3 you1 yin3 tan4 shen2 xian1 。
- chu1 xun2 yi2 jing4 ru4 meng2 mi4 ， huo1 mu4 yi4 jing4 wu2 qiong2 bian1 。
- feng1 gao1 yue4 bai2 zui4 yi2 ye4 ， yi2 pian4 ying2 jing4 pu1 qiong2 tian2 。
- qing1 guang1 bu2 bian4 shui3 yu3 yue4 ， dan4 jian4 kong1 bi4 han2 yi1 lian2 。
- qing1 feng1 ming2 yue4 ben3 wu2 jia4 ， ke3 xi1 zhi1 mai4 si4 wan4 qian2 。
- you4 yi2 ci3 jing4 tian1 qi3 yu3 ， zhuang4 shi4 qiao2 cui4 tian1 ying1 lian2 。
- chi1 yi2 gu3 yi4 you3 du2 wang3 ， jiang1 hu2 bo1 tao1 miao3 fan1 tian1 。
- qi2 qu1 shi4 lu4 yu4 tuo1 qu4 ， fan3 yi3 shen1 shi4 jiao1 long2 yuan1 。
- qi3 ru2 pian1 zhou1 ren4 piao1 wu4 ， hong2 qu2 lu4 lang4 yao2 zui4 mian2 。
- zhang4 fu0 shen1 zai4 qi3 chang2 qi4 ， xin1 shi1 mei3 jiu3 liao2 qiong2 nian2 。
- sui1 ran2 bu4 xu1 su2 ke4 dao4 ， mo4 xi1 jia1 ju4 ren2 jian4 chuan2 。

## 注释

## 译文

## 赏析
