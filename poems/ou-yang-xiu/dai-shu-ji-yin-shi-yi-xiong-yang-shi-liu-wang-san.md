---
id: ou-yang-xiu-dai-shu-ji-yin-shi-yi-xiong-yang-shi-liu-wang-san
title: 代書寄尹十一兄楊十六王三
titlePinyin: dai4 shu1 ji4 yin3 shi2 yi1 xiong1 yang2 shi2 liu4 wang2 san1
titleSlug: dai-shu-ji-yin-shi-yi-xiong-yang-shi-liu-wang-san
author: 歐陽修
authorPinyin: ou1 yang2 xiu1
authorSlug: ou-yang-xiu
dynasty: 宋
dynastyPinyin: song4
dynastySlug: song
tags: []
---

## 正文

- 竝轡登北原，分首昭陵道。
- 秋風吹行衣，落日下霜草。
- 昔日憩鞏縣，信馬行苦早。
- 行行過任村，遂歷黄河隩。
- 登高望河流，洶洶若怒鬧。
- 予生平居南，但聞河浩渺。
- 停鞍暫遊目，茫洋肆驚眺。
- 並河行數曲，山坡亦縈繞。
- 甖子與山口，呀險乃天竈。
- 秤鈎真如鈎，上下欲顛倒。
- 虎牢吏當關，譏問名已告。
- 滎陽夜聞雨，故人留我笑。
- 明朝已高塵，輤車引旌纛。
- 傳云送主喪，窀穸詣墳兆。
- 後乘皆輜軿，輪轂相輝照。
- 辟易未及避，廬兒已呵噭。
- 午出鄭東門，下馬僕射廟。
- 中牟去鄭遠，記里十餘堠。
- 抵牟日已暮，僕馬困米槀。
- 漸望閶闔門，崛若中天表。
- 趨門爭道入，羈鞅不及掉。
- 浪墥遊九衢，風埃嘆何浩。
- 京師天下聚，奔走紛擾擾。
- 但聞街鼓喧，忽忽夜復曉。
- 追懷洛中俊，已動思歸操。
- 爲別未期月，音塵一何杳。
- 因書寫行役，聊以爲君導。

## 拼音

- bing4 pei4 deng1 bei3 yuan2 ， fen1 shou3 zhao1 ling2 dao4 。
- qiu1 feng1 chui1 xing2 yi1 ， luo4 ri4 xia4 shuang1 cao3 。
- xi1 ri4 qi4 gong3 xian4 ， xin4 ma3 xing2 ku3 zao3 。
- hang2 hang2 guo4 ren4 cun1 ， sui4 li4 huang2 he2 yu4 。
- deng1 gao1 wang4 he2 liu2 ， xiong1 xiong1 ruo4 nu4 nao4 。
- yu3 sheng1 ping2 ju1 nan2 ， dan4 wen2 he2 hao4 miao3 。
- ting2 an1 zan4 you2 mu4 ， mang2 yang2 si4 jing1 tiao4 。
- bing4 he2 xing2 shu4 qu3 ， shan1 po1 yi4 ying2 rao4 。
- ying1 zi3 yu3 shan1 kou3 ， ya0 xian3 nai3 tian1 zao4 。
- cheng4 gou1 zhen1 ru2 gou1 ， shang4 xia4 yu4 dian1 dao3 。
- hu3 lao2 li4 dang1 guan1 ， ji1 wen4 ming2 yi3 gao4 。
- xing2 yang2 ye4 wen2 yu3 ， gu4 ren2 liu2 wo3 xiao4 。
- ming2 chao2 yi3 gao1 chen2 ， qian4 ju1 yin3 jing1 dao4 。
- chuan2 yun2 song4 zhu3 sang1 ， zhun1 xi1 yi4 fen2 zhao4 。
- hou4 cheng2 jie1 zi1 ping2 ， lun2 gu3 xiang1 hui1 zhao4 。
- pi4 yi4 wei4 ji2 bi4 ， lu2 er2 yi3 he1 jiao4 。
- wu3 chu1 zheng4 dong1 men2 ， xia4 ma3 pu2 she4 miao4 。
- zhong1 mu4 qu4 zheng4 yuan3 ， ji4 li3 shi2 yu2 hou4 。
- di3 mu4 ri4 yi3 mu4 ， pu2 ma3 kun4 mi3 gao3 。
- jian4 wang4 chang1 he2 men2 ， jue2 ruo4 zhong1 tian1 biao3 。
- qu1 men2 zheng1 dao4 ru4 ， ji1 yang1 bu4 ji2 diao4 。
- lang4 tuan3 you2 jiu3 qu2 ， feng1 ai1 tan4 he2 hao4 。
- jing1 shi1 tian1 xia4 ju4 ， ben1 zou3 fen1 rao3 rao3 。
- dan4 wen2 jie1 gu3 xuan1 ， hu1 hu1 ye4 fu4 xiao3 。
- zhui1 huai2 luo4 zhong1 jun4 ， yi3 dong4 si1 gui1 cao1 。
- wei2 bie2 wei4 qi1 yue4 ， yin1 chen2 yi4 he2 yao3 。
- yin1 shu1 xie3 xing2 yi4 ， liao2 yi3 wei2 jun1 dao3 。

## 注释

## 译文

## 赏析
