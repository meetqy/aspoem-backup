---
id: ou-yang-xiu-da-yang-pi-xi-yu-chang-ju
title: 答楊闢喜雨長句
titlePinyin: da2 yang2 pi4 xi3 yu3 chang2 ju4
titleSlug: da-yang-pi-xi-yu-chang-ju
author: 歐陽修
authorPinyin: ou1 yang2 xiu1
authorSlug: ou-yang-xiu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 吾聞陰陽在天地，升降上下無時窮。
- 環回不得不差失，所以歲時無常豐。
- 古之爲政知若此，均節收歛勤人功。
- 三年必有一年食，九歲常備三歲兇。
- 縱令水旱或時遇，以多補少能相通。
- 今者吏愚不善政，民亦游惰離於農。
- 軍國賦歛急星火，兼并奉養過王公。
- 終年之耕幸一熟，聚而耗者多於蠭。
- 是以比歲屢登稔，然而民室常虛空。
- 遂令一時暫不雨，輒以困急號天翁。
- 賴天閔民不責吏，甘澤流布何其濃。
- 農當勉力吏當愧，敢不酌酒澆神龍。

## 拼音

- wu2 wen2 yin1 yang2 zai4 tian1 di4 ， sheng1 jiang4 shang4 xia4 wu2 shi2 qiong2 。
- huan2 hui2 bu4 de2 bu2 cha1 shi1 ， suo3 yi3 sui4 shi2 wu2 chang2 feng1 。
- gu3 zhi1 wei2 zheng4 zhi1 ruo4 ci3 ， jun1 jie2 shou1 lian3 qin2 ren2 gong1 。
- san1 nian2 bi4 you3 yi4 nian2 shi2 ， jiu3 sui4 chang2 bei4 san1 sui4 xiong1 。
- zong4 ling4 shui3 han4 huo4 shi2 yu4 ， yi3 duo1 bu3 shao3 neng2 xiang1 tong1 。
- jin1 zhe3 li4 yu2 bu2 shan4 zheng4 ， min2 yi4 you2 duo4 li2 wu1 nong2 。
- jun1 guo2 fu4 lian3 ji2 xing1 huo3 ， jian1 bing4 feng4 yang3 guo4 wang2 gong1 。
- zhong1 nian2 zhi1 geng1 xing4 yi4 shu2 ， ju4 er2 hao4 zhe3 duo1 wu1 feng1 。
- shi4 yi3 bi3 sui4 lü3 deng1 ren3 ， ran2 er2 min2 shi4 chang2 xu1 kong1 。
- sui4 ling4 yi4 shi2 zan4 bu4 yu3 ， zhe2 yi3 kun4 ji2 hao4 tian1 weng1 。
- lai4 tian1 min3 min2 bu4 ze2 li4 ， gan1 ze2 liu2 bu4 he2 qi2 nong2 。
- nong2 dang1 mian3 li4 li4 dang1 kui4 ， gan3 bu4 zhuo2 jiu3 jiao1 shen2 long2 。

## 注释

## 译文

## 赏析
