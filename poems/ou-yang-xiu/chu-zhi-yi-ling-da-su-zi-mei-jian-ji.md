---
id: ou-yang-xiu-chu-zhi-yi-ling-da-su-zi-mei-jian-ji
title: 初至夷陵答蘇子美見寄
titlePinyin: chu1 zhi4 yi2 ling2 da2 su1 zi3 mei3 jian4 ji4
titleSlug: chu-zhi-yi-ling-da-su-zi-mei-jian-ji
author: 歐陽修
authorPinyin: ou1 yang2 xiu1
authorSlug: ou-yang-xiu
dynasty: 宋
dynastyPinyin: song4
dynastySlug: song
tags: []
---

## 正文

- 三峽倚岧嶢，同遷地最遥。
- 物華雖可愛，鄉思獨無聊。
- 江水流青嶂，猿聲在碧霄。
- 野篁抽夏笋，叢橘長春條。
- 未臘梅先發，經霜葉不凋。
- 江雲愁蔽日，山霧晦連朝。
- 斫谷爭收漆，梯林鬭摘椒。
- 巴賨船賈集，蠻市酒旗招。
- 時節同荆俗，民風載楚謠。
- 俚歌成調笑，摖鬼聚喧囂。
- 得罪宜投裔，包羞分折腰。
- 光陰催晏歲，牢落慘驚飆。
- 白髮新年出，朱顔異域銷。
- 縣樓朝見虎，官舍夜聞鴞。
- 寄信無秋鴈，思歸望斗杓。
- 須知千里夢，長繞洛川橋。

## 拼音

- san1 xia2 yi3 tiao2 yao2 ， tong2 qian1 di4 zui4 yao2 。
- wu4 hua2 sui1 ke3 ai4 ， xiang1 si1 du2 wu2 liao2 。
- jiang1 shui3 liu2 qing1 zhang4 ， yuan2 sheng1 zai4 bi4 xiao1 。
- ye3 huang2 chou1 xia4 sun3 ， cong2 ju2 chang2 chun1 tiao2 。
- wei4 la4 mei2 xian1 fa1 ， jing1 shuang1 ye4 bu4 diao1 。
- jiang1 yun2 chou2 bi4 ri4 ， shan1 wu4 hui4 lian2 chao2 。
- zhuo2 gu3 zheng1 shou1 qi1 ， ti1 lin2 dou4 zhai1 jiao1 。
- ba1 cong2 chuan2 jia3 ji2 ， man2 shi4 jiu3 qi2 zhao1 。
- shi2 jie2 tong2 jing1 su2 ， min2 feng1 zai4 chu3 yao2 。
- li3 ge1 cheng2 diao4 xiao4 ， qi4 gui3 ju4 xuan1 xiao1 。
- de2 zui4 yi2 tou2 yi4 ， bao1 xiu1 fen1 zhe2 yao1 。
- guang1 yin1 cui1 yan4 sui4 ， lao2 luo4 can3 jing1 biao1 。
- bai2 fa4 xin1 nian2 chu1 ， zhu1 yan2 yi4 yu4 xiao1 。
- xian4 lou2 chao2 jian4 hu3 ， guan1 she4 ye4 wen2 xiao1 。
- ji4 xin4 wu2 qiu1 yan4 ， si1 gui1 wang4 dou4 shao2 。
- xu1 zhi1 qian1 li3 meng4 ， chang2 rao4 luo4 chuan1 qiao2 。

## 注释

## 译文

## 赏析
