---
id: ou-yang-xiu-pan-ju-tu
title: 盤車圖
titlePinyin: pan2 ju1 tu2
titleSlug: pan-ju-tu
author: 歐陽修
authorPinyin: ou1 yang2 xiu1
authorSlug: ou-yang-xiu
dynasty: 宋
dynastyPinyin: song4
dynastySlug: song
tags: []
---

## 正文

- 淺山嶙嶙，亂石矗矗，山石磽聱車碌碌。
- 山勢盤斜隨澗谷，側轍傾轅如欲覆。
- 出乎兩崖之隘口，忽見百里之平陸。
- 坡長坂峻牛力疲，天寒日暮人心速。
- 楊襃忍饑官太學，得錢買此纔盈幅。
- 愛其樹老石硬，山回路轉。
- 高下曲直，橫斜隱見。
- 妍媸嚮背各有態，遠近分毫皆可辨。
- 自言昔有數家筆，畫古傳多名姓失。
- 後來見者知謂誰，乞詩梅老聊稱述。
- 古畫畫意不畫形，梅詩詠物無隱情。
- 忘形得意知者寡，不若見詩如見畫。
- 乃知楊生真好奇，此畫此詩兼有之。
- 樂能自足乃爲富，豈必金玉名高貲。
- 朝看畫，暮讀詩，楊生得此可不饑。

## 拼音

- qian3 shan1 lin2 lin2 ， luan4 shi2 chu4 chu4 ， shan1 shi2 qiao1 ao2 ju1 lu4 lu4 。
- shan1 shi4 pan2 xie2 sui2 jian4 gu3 ， ce4 zhe2 qing1 yuan2 ru2 yu4 fu4 。
- chu1 hu1 liang3 ya2 zhi1 ai4 kou3 ， hu1 jian4 bai3 li3 zhi1 ping2 lu4 。
- po1 chang2 ban3 jun4 niu2 li4 pi2 ， tian1 han2 ri4 mu4 ren2 xin1 su4 。
- yang2 bao1 ren3 ji1 guan1 tai4 xue2 ， de2 qian2 mai3 ci3 cai2 ying2 fu2 。
- ai4 qi2 shu4 lao3 shi2 ying4 ， shan1 hui2 lu4 zhuan3 。
- gao1 xia4 qu1 zhi2 ， heng2 xie2 yin3 jian4 。
- yan2 chi1 xiang4 bei4 ge4 you3 tai4 ， yuan3 jin4 fen1 hao2 jie1 ke3 bian4 。
- zi4 yan2 xi1 you3 shu4 jia1 bi3 ， hua4 gu3 chuan2 duo1 ming2 xing4 shi1 。
- hou4 lai2 jian4 zhe3 zhi1 wei4 shui2 ， qi3 shi1 mei2 lao3 liao2 cheng1 shu4 。
- gu3 hua4 hua4 yi4 bu2 hua4 xing2 ， mei2 shi1 yong3 wu4 wu2 yin3 qing2 。
- wang4 xing2 de2 yi4 zhi1 zhe3 gua3 ， bu2 ruo4 jian4 shi1 ru2 jian4 hua4 。
- nai3 zhi1 yang2 sheng1 zhen1 hao4 qi2 ， ci3 hua4 ci3 shi1 jian1 you3 zhi1 。
- le4 neng2 zi4 zu2 nai3 wei2 fu4 ， qi3 bi4 jin1 yu4 ming2 gao1 zi1 。
- chao2 kan4 hua4 ， mu4 du2 shi1 ， yang2 sheng1 de2 ci3 ke3 bu4 ji1 。

## 注释

## 译文

## 赏析
