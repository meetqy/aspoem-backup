---
id: ou-yang-xiu-song-zi-ye
title: 送子野
titlePinyin: song4 zi3 ye3
titleSlug: song-zi-ye
author: 歐陽修
authorPinyin: ou1 yang2 xiu1
authorSlug: ou-yang-xiu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 四時慘舒不可調，冬夏寒暑易鬰陶。
- 春陽著物大軟媚，獨有秋節最勁豪。
- 金方堅剛屏炎瘴，兌氣高爽清風飚。
- 煙霞破散灝氣豁，山河震發地脈摇。
- 天開寶鑑露寒月，海拍積雪卷怒潮。
- 光輝通透奪星耀，蟠潛驚奮鬭蜃蛟。
- 高樓精爽毛髮竦，壯懷直恐衝斗杓。
- 欲飛輕衣上拂漢，擬乘王氣戲鷺濤。
- 念時文法密於織，覊縻束縛不自聊。
- 豈無策議獻人主，扼持舌在口已膠。
- 當秋且幸際軒豁，誰能兒女聽螗蜩。
- 君方壯歲襟宇快，名聲樂與家聲高。
- 輕舟從遊山川底，詩酒合興皆翹翹。
- 堪嗟宋玉自悲攪，可並張翰同逍遥。
- 功名富貴有時到，忍把壯節良辰消。

## 拼音

- si4 shi2 can3 shu1 bu4 ke3 diao4 ， dong1 xia4 han2 shu3 yi4 yu4 tao2 。
- chun1 yang2 zhu4 wu4 da4 ruan3 mei4 ， du2 you3 qiu1 jie2 zui4 jin4 hao2 。
- jin1 fang1 jian1 gang1 ping2 yan2 zhang4 ， dui4 qi4 gao1 shuang3 qing1 feng1 biao1 。
- yan1 xia2 po4 san4 hao4 qi4 huo1 ， shan1 he2 zhen4 fa1 di4 mai4 yao2 。
- tian1 kai1 bao3 jian4 lu4 han2 yue4 ， hai3 pai1 ji1 xue3 juan4 nu4 chao2 。
- guang1 hui1 tong1 tou4 duo2 xing1 yao4 ， pan2 qian2 jing1 fen4 dou4 shen4 jiao1 。
- gao1 lou2 jing1 shuang3 mao2 fa4 song3 ， zhuang4 huai2 zhi2 kong3 chong1 dou4 shao2 。
- yu4 fei1 qing1 yi1 shang4 fu2 han4 ， ni3 cheng2 wang2 qi4 xi4 lu4 tao1 。
- nian4 shi2 wen2 fa3 mi4 wu1 zhi1 ， ji1 mi2 shu4 fu4 bu2 zi4 liao2 。
- qi3 wu2 ce4 yi4 xian4 ren2 zhu3 ， e4 chi2 she2 zai4 kou3 yi3 jiao1 。
- dang1 qiu1 qie3 xing4 ji4 xuan1 huo1 ， shui2 neng2 er2 nü3 ting1 tang2 tiao2 。
- jun1 fang1 zhuang4 sui4 jin1 yu3 kuai4 ， ming2 sheng1 le4 yu3 jia1 sheng1 gao1 。
- qing1 zhou1 cong2 you2 shan1 chuan1 di3 ， shi1 jiu3 he2 xing1 jie1 qiao2 qiao2 。
- kan1 jie1 song4 yu4 zi4 bei1 jiao3 ， ke3 bing4 zhang1 han4 tong2 xiao1 yao2 。
- gong1 ming2 fu4 gui4 you3 shi2 dao4 ， ren3 ba3 zhuang4 jie2 liang2 chen2 xiao1 。

## 注释

## 译文

## 赏析
