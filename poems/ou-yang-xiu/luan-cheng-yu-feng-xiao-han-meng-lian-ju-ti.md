---
id: ou-yang-xiu-luan-cheng-yu-feng-xiao-han-meng-lian-ju-ti
title: 欒城遇風效韓孟聯句體
titlePinyin: luan2 cheng2 yu4 feng1 xiao4 han2 meng4 lian2 ju4 ti3
titleSlug: luan-cheng-yu-feng-xiao-han-meng-lian-ju-ti
author: 歐陽修
authorPinyin: ou1 yang2 xiu1
authorSlug: ou-yang-xiu
dynasty: 宋
dynastyPinyin: song4
dynastySlug: song
tags: []
---

## 正文

- 歲暮氛霾惡，冬餘氣候爭。
- 吹噓回暖律，號令發新正。
- 遠響來猶漸，狂奔勢益橫。
- 頹城鏖戰鼓，掠野過陰兵。
- 掃蕩無餘靄，顛摧鮮立莖。
- 五山摇岌嶪，九鼎沸煎烹。
- 玉石焚岡裂，波濤卷海傾。
- 遥聽午合市，爭呼夜驚營。
- 慘極雲無色，陰窮火自生。
- 電鞭時砉劃，雷軸助喧轟。
- 孔竅千聲出，陰幽百怪呈。
- 狐妖憑莽蒼，鬼焰走青熒。
- 奮怒神增悚，中休耳暫清。
- 胡兵占月暈，江客候鼉鳴。
- 飄葉千艘失，飛空萬瓦輕。
- 獵豪添馬健，舶穩想帆征。
- 畏壓頻移席，陰祈屢整纓。
- 凍消初醒蟄，枯活欲抽萌。
- 病體愁山館，春寒賴酒鐺。
- 雞號天地白，登垅看晴明。

## 拼音

- sui4 mu4 fen1 mai2 e4 ， dong1 yu2 qi4 hou4 zheng1 。
- chui1 xu1 hui2 nuan3 lü4 ， hao4 ling4 fa1 xin1 zheng1 。
- yuan3 xiang3 lai2 you2 jian4 ， kuang2 ben1 shi4 yi4 heng2 。
- tui2 cheng2 ao2 zhan4 gu3 ， lüe4 ye3 guo4 yin1 bing1 。
- sao3 dang4 wu2 yu2 ai3 ， dian1 cui1 xian1 li4 jing4 。
- wu3 shan1 yao2 ji2 ye4 ， jiu3 ding3 fei4 jian1 peng1 。
- yu4 shi2 fen2 gang1 lie4 ， bo1 tao1 juan4 hai3 qing1 。
- yao2 ting1 wu3 he2 shi4 ， zheng1 hu1 ye4 jing1 ying2 。
- can3 ji2 yun2 wu2 se4 ， yin1 qiong2 huo3 zi4 sheng1 。
- dian4 bian1 shi2 hua1 hua2 ， lei2 zhou2 zhu4 xuan1 hong1 。
- kong3 qiao4 qian1 sheng1 chu1 ， yin1 you1 bai3 guai4 cheng2 。
- hu2 yao1 ping2 mang3 cang1 ， gui3 yan4 zou3 qing1 ying2 。
- fen4 nu4 shen2 zeng1 song3 ， zhong1 xiu1 er3 zan4 qing1 。
- hu2 bing1 zhan4 yue4 yun4 ， jiang1 ke4 hou4 tuo2 ming2 。
- piao1 ye4 qian1 sou1 shi1 ， fei1 kong1 wan4 wa3 qing1 。
- lie4 hao2 tian1 ma3 jian4 ， bo2 wen3 xiang3 fan1 zheng1 。
- wei4 ya1 bin1 yi2 xi2 ， yin1 qi2 lü3 zheng3 ying1 。
- dong4 xiao1 chu1 xing3 zhe2 ， ku1 huo2 yu4 chou1 meng2 。
- bing4 ti3 chou2 shan1 guan3 ， chun1 han2 lai4 jiu3 dang1 。
- ji1 hao4 tian1 di4 bai2 ， deng1 long3 kan4 qing2 ming2 。

## 注释

## 译文

## 赏析
