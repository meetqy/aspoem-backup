---
id: ou-yang-xiu-song-pei-ru-hui-zhi-wu-jiang
title: 送裴如晦之吳江
titlePinyin: song4 pei2 ru2 hui4 zhi1 wu2 jiang1
titleSlug: song-pei-ru-hui-zhi-wu-jiang
author: 歐陽修
authorPinyin: ou1 yang2 xiu1
authorSlug: ou-yang-xiu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 雞鳴車馬馳，夜半聲未已。
- 皇皇走聲利，與日爭寸晷。
- 而我獨何爲，閑宴奉君子。
- 京師十二門，四方來萬里。
- 顧吾坐中人，暫聚浮雲爾。
- 念子一扁舟，片帆如鳥起。
- 文章富千箱，吏祿求斗米。
- 白玉有時沽，青衫豈須恥。
- 人生足憂患，合散乃常理。
- 惟應當歡時，飲酒如飲水。

## 拼音

- ji1 ming2 ju1 ma3 chi2 ， ye4 ban4 sheng1 wei4 yi3 。
- huang2 huang2 zou3 sheng1 li4 ， yu3 ri4 zheng1 cun4 gui3 。
- er2 wo3 du2 he2 wei2 ， xian2 yan4 feng4 jun1 zi3 。
- jing1 shi1 shi2 er4 men2 ， si4 fang1 lai2 wan4 li3 。
- gu4 wu2 zuo4 zhong1 ren2 ， zan4 ju4 fu2 yun2 er3 。
- nian4 zi3 yi4 pian1 zhou1 ， pian4 fan1 ru2 niao3 qi3 。
- wen2 zhang1 fu4 qian1 xiang1 ， li4 lu4 qiu2 dou4 mi3 。
- bai2 yu4 you3 shi2 gu1 ， qing1 shan1 qi3 xu1 chi3 。
- ren2 sheng1 zu2 you1 huan4 ， he2 san4 nai3 chang2 li3 。
- wei2 ying1 dang1 huan1 shi2 ， yin3 jiu3 ru2 yin3 shui3 。

## 注释

## 译文

## 赏析
