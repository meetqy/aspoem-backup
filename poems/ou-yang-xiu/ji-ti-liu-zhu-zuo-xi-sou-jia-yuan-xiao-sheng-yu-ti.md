---
id: ou-yang-xiu-ji-ti-liu-zhu-zuo-xi-sou-jia-yuan-xiao-sheng-yu-ti
title: 寄題劉著作羲叟家園效聖俞體
titlePinyin: ji4 ti2 liu2 zhu4 zuo4 xi1 sou3 jia1 yuan2 xiao4 sheng4 yu2 ti3
titleSlug: ji-ti-liu-zhu-zuo-xi-sou-jia-yuan-xiao-sheng-yu-ti
author: 歐陽修
authorPinyin: ou1 yang2 xiu1
authorSlug: ou-yang-xiu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 嘉子治新園，乃在太行谷。
- 山高地苦寒，當樹所宜木。
- 羣花媚春陽，開落一何速。
- 凜凜心節奇，惟應松與竹。
- 毋栽當暑槿，寧種深秋菊。
- 菊死抱枯枝，槿豔隨昏旭。
- 黄楊雖可愛，南土氣常燠。
- 未知經雪霜，果自保其綠。
- 顔色苟不衰，始知根性足。
- 此外眾草花，徒能悅凡目。
- 千金買姚黄，慎勿同流俗。

## 拼音

- jia1 zi3 zhi4 xin1 yuan2 ， nai3 zai4 tai4 hang2 gu3 。
- shan1 gao1 di4 ku3 han2 ， dang1 shu4 suo3 yi2 mu4 。
- qun2 hua1 mei4 chun1 yang2 ， kai1 luo4 yi4 he2 su4 。
- lin3 lin3 xin1 jie2 qi2 ， wei2 ying1 song1 yu3 zhu2 。
- wu2 zai1 dang1 shu3 jin3 ， ning2 zhong3 shen1 qiu1 ju2 。
- ju2 si3 bao4 ku1 zhi1 ， jin3 yan4 sui2 hun1 xu4 。
- huang2 yang2 sui1 ke3 ai4 ， nan2 tu3 qi4 chang2 yu4 。
- wei4 zhi1 jing1 xue3 shuang1 ， guo3 zi4 bao3 qi2 lü4 。
- yan2 se4 gou3 bu4 shuai1 ， shi3 zhi1 gen1 xing4 zu2 。
- ci3 wai4 zhong4 cao3 hua1 ， tu2 neng2 yue4 fan2 mu4 。
- qian1 jin1 mai3 yao2 huang2 ， shen4 wu4 tong2 liu2 su2 。

## 注释

## 译文

## 赏析
