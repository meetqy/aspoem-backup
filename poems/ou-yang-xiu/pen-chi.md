---
id: ou-yang-xiu-pen-chi
title: 盆池
titlePinyin: pen2 chi2
titleSlug: pen-chi
author: 歐陽修
authorPinyin: ou1 yang2 xiu1
authorSlug: ou-yang-xiu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 西江之水何悠哉，經歷灨石險且回。
- 餘波拗怒猶涵澹，奔濤擊浪常喧豗。
- 有時夜上滕王閣，月照浄練無纖埃。
- 楊闌左里在其北，無風浪起傳古來。
- 老蛟深處厭窟穴，蛇身微行見者猜。
- 呼龍瀝酒未及祝，五色粲爛高崔嵬。
- 忽然遠引千丈去，百里水面中分開。
- 收蹤滅跡莫知處，但有雨雹隨風雷。
- 千奇萬變聊一戲，豈顧溺死爲可哀。
- 輕人之命若螻螘，不止山嶽將傾頹。
- 此外魚蝦何足道，厭飫但覺腥盤杯。
- 壯哉豈不快耳目，胡爲守此空牆隈。
- 陶盆斗水仍下漏，四岸久雨生莓苔。
- 遊魚撥撥不盈寸，泥潛日炙愁暴鰓。
- 魚誠不幸此跼促，我能决去反徘徊。

## 拼音

- xi1 jiang1 zhi1 shui3 he2 you1 zai1 ， jing1 li4 gan4 shi2 xian3 qie3 hui2 。
- yu2 bo1 ao4 nu4 you2 han2 dan4 ， ben1 tao1 ji1 lang4 chang2 xuan1 hui1 。
- you3 shi2 ye4 shang4 teng2 wang2 ge2 ， yue4 zhao4 jing4 lian4 wu2 xian1 ai1 。
- yang2 lan2 zuo3 li3 zai4 qi2 bei3 ， wu2 feng1 lang4 qi3 chuan2 gu3 lai2 。
- lao3 jiao1 shen1 chu3 yan4 ku1 xue2 ， she2 shen1 wei1 xing2 jian4 zhe3 cai1 。
- hu1 long2 li4 jiu3 wei4 ji2 zhu4 ， wu3 se4 can4 lan4 gao1 cui1 wei2 。
- hu1 ran2 yuan3 yin3 qian1 zhang4 qu4 ， bai3 li3 shui3 mian4 zhong1 fen1 kai1 。
- shou1 zong1 mie4 ji4 mo4 zhi1 chu3 ， dan4 you3 yu3 bao2 sui2 feng1 lei2 。
- qian1 qi2 wan4 bian4 liao2 yi2 xi4 ， qi3 gu4 ni4 si3 wei2 ke3 ai1 。
- qing1 ren2 zhi1 ming4 ruo4 lou2 yi3 ， bu4 zhi3 shan1 yue4 jiang1 qing1 tui2 。
- ci3 wai4 yu2 xia1 he2 zu2 dao4 ， yan4 yu4 dan4 jue2 xing1 pan2 bei1 。
- zhuang4 zai1 qi3 bu2 kuai4 er3 mu4 ， hu2 wei2 shou3 ci3 kong1 qiang2 wei1 。
- tao2 pen2 dou4 shui3 reng2 xia4 lou4 ， si4 an4 jiu3 yu3 sheng1 mei2 tai2 。
- you2 yu2 bo1 bo1 bu4 ying2 cun4 ， ni2 qian2 ri4 zhi4 chou2 bao4 sai1 。
- yu2 cheng2 bu2 xing4 ci3 ju2 cu4 ， wo3 neng2 jue2 qu4 fan3 pai2 huai2 。

## 注释

## 译文

## 赏析
