---
id: ou-yang-xiu-wu-xue-shi-shi-ping-ge
title: 吳學士石屏歌
titlePinyin: wu2 xue2 shi4 shi2 ping2 ge1
titleSlug: wu-xue-shi-shi-ping-ge
author: 歐陽修
authorPinyin: ou1 yang2 xiu1
authorSlug: ou-yang-xiu
dynasty: 宋
dynastyPinyin: song4
dynastySlug: song
tags: []
---

## 正文

- 晨光入林眾鳥驚，腷膊羣飛鴉亂鳴。
- 穿林四散投空去，黄口巢中饑待哺。
- 雌者下啄雄高盤，雄雌相呼飛復還。
- 空林無人鳥聲樂，古木參天枝屈蟠。
- 下有怪石橫樹間，煙埋草沒苔蘚斑。
- 借問此景誰圖寫，乃是吳家石屏者。
- 虢工刳山取山骨，朝鑱暮斵非一日，萬象皆從石中出。
- 吾嗟人愚不見天地造化之初難，乃云萬物生自然。
- 豈知鎸鑱刻畫醜與妍，千狀萬態不可殫。
- 神愁鬼泣晝夜不得閑，不然安得巧工妙手憊精竭思不可到，若無若有縹緲生雲煙。
- 鬼神功成天地惜，藏在虢山深處石。
- 惟人有心無不獲，天地雖神藏不得。
- 又疑鬼神好勝憎吾儕，欲極奇怪窮吾才，乃傳張生自西來。
- 吳家學士見且咍，醉點紫毫淋墨煤。
- 君才自與鬼神鬭，嗟我老矣安能陪。

## 拼音

- chen2 guang1 ru4 lin2 zhong4 niao3 jing1 ， bi4 bo2 qun2 fei1 ya1 luan4 ming2 。
- chuan1 lin2 si4 san4 tou2 kong1 qu4 ， huang2 kou3 chao2 zhong1 ji1 dai4 bu3 。
- ci2 zhe3 xia4 zhuo2 xiong2 gao1 pan2 ， xiong2 ci2 xiang1 hu1 fei1 fu4 huan2 。
- kong1 lin2 wu2 ren2 niao3 sheng1 le4 ， gu3 mu4 can1 tian1 zhi1 qu1 pan2 。
- xia4 you3 guai4 shi2 heng2 shu4 jian4 ， yan1 mai2 cao3 mei2 tai2 xian3 ban1 。
- jie4 wen4 ci3 jing3 shui2 tu2 xie3 ， nai3 shi4 wu2 jia1 shi2 ping2 zhe3 。
- guo2 gong1 ku1 shan1 qu3 shan1 gu3 ， chao2 chan2 mu4 zhuo2 fei1 yi2 ri4 ， wan4 xiang4 jie1 cong2 shi2 zhong1 chu1 。
- wu2 jie1 ren2 yu2 bu2 jian4 tian1 di4 zao4 hua4 zhi1 chu1 nan2 ， nai3 yun2 wan4 wu4 sheng1 zi4 ran2 。
- qi3 zhi1 juan1 chan2 ke4 hua4 chou3 yu3 yan2 ， qian1 zhuang4 wan4 tai4 bu4 ke3 dan1 。
- shen2 chou2 gui3 qi4 zhou4 ye4 bu4 de2 xian2 ， bu4 ran2 an1 de2 qiao3 gong1 miao4 shou3 bei4 jing1 jie2 si1 bu4 ke3 dao4 ， ruo4 wu2 ruo4 you3 piao3 miao3 sheng1 yun2 yan1 。
- gui3 shen2 gong1 cheng2 tian1 di4 xi1 ， cang2 zai4 guo2 shan1 shen1 chu3 shi2 。
- wei2 ren2 you3 xin1 wu2 bu2 huo4 ， tian1 di4 sui1 shen2 cang2 bu4 de2 。
- you4 yi2 gui3 shen2 hao3 sheng4 zeng1 wu2 chai2 ， yu4 ji2 qi2 guai4 qiong2 wu2 cai2 ， nai3 chuan2 zhang1 sheng1 zi4 xi1 lai2 。
- wu2 jia1 xue2 shi4 jian4 qie3 hai1 ， zui4 dian3 zi3 hao2 lin2 mo4 mei2 。
- jun1 cai2 zi4 yu3 gui3 shen2 dou4 ， jie1 wo3 lao3 yi3 an1 neng2 pei2 。

## 注释

## 译文

## 赏析
