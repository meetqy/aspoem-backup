---
id: ou-yang-xiu-fu-ri-zeng-xu-jiao-er-sheng
title: 伏日贈徐焦二生
titlePinyin: fu2 ri4 zeng4 xu2 jiao1 er4 sheng1
titleSlug: fu-ri-zeng-xu-jiao-er-sheng
author: 歐陽修
authorPinyin: ou1 yang2 xiu1
authorSlug: ou-yang-xiu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 徐生純明白玉璞，焦子皎潔寒泉冰。
- 清光瑩爾互輝映，當暑自可消炎蒸。
- 平湖綠波漲渺渺，高榭古木陰層層。
- 嗟哉我豈不樂此，心雖欲往身未能。
- 俸優食飽力不用，官閑日永睡莫興。
- 不思高飛慕鴻鵠，反此愁卧償蚊蠅。
- 三年永陽子所見，山林自放樂可勝。
- 清泉白石對斟酌，巖花野鳥爲交朋。
- 崎嶇磵谷窮上下，追逐猿狖爭超騰。
- 酒美賓佳足自負，飲酣氣橫猶驕矜。
- 奈何乖離纔幾日，蒼顔非舊白髮增。
- 彊歡徒勞歌且舞，勉飲寧及合與升。
- 行揩眼眵旋看物，坐見樓閣先愁登。
- 頭輕目明脚力健，羨子志氣將飄凌。
- 只今心意已如此，終竟事業知何稱。
- 少壯及時宜努力，老大無堪還可憎。

## 拼音

- xu2 sheng1 chun2 ming2 bai0 yu4 pu2 ， jiao1 zi3 jiao3 jie2 han2 quan2 bing1 。
- qing1 guang1 ying2 er3 hu4 hui1 ying4 ， dang1 shu3 zi4 ke3 xiao1 yan2 zheng1 。
- ping2 hu2 lü4 bo1 zhang3 miao3 miao3 ， gao1 xie4 gu3 mu4 yin1 ceng2 ceng2 。
- jie1 zai1 wo3 qi3 bu2 le4 ci3 ， xin1 sui1 yu4 wang3 shen1 wei4 neng2 。
- feng4 you1 shi2 bao3 li4 bu2 yong4 ， guan1 xian2 ri4 yong3 shui4 mo4 xing1 。
- bu4 si1 gao1 fei1 mu4 hong2 hu2 ， fan3 ci3 chou2 wo4 chang2 wen2 ying2 。
- san1 nian2 yong3 yang2 zi3 suo3 jian4 ， shan1 lin2 zi4 fang4 le4 ke3 sheng4 。
- qing1 quan2 bai2 shi2 dui4 zhen1 zhuo2 ， yan2 hua1 ye3 niao3 wei2 jiao1 peng2 。
- qi2 qu1 jian4 gu3 qiong2 shang4 xia4 ， zhui1 zhu2 yuan2 you4 zheng1 chao1 teng2 。
- jiu3 mei3 bin1 jia1 zu2 zi4 fu4 ， yin3 han1 qi4 heng2 you2 jiao1 jin1 。
- nai4 he2 guai1 li2 cai2 ji1 ri4 ， cang1 yan2 fei1 jiu4 bai2 fa4 zeng1 。
- qiang2 huan1 tu2 lao2 ge1 qie3 wu3 ， mian3 yin3 ning2 ji2 he2 yu3 sheng1 。
- xing2 kai1 yan3 chi1 xuan2 kan4 wu4 ， zuo4 jian4 lou2 ge2 xian1 chou2 deng1 。
- tou2 qing1 mu4 ming2 jiao3 li4 jian4 ， xian4 zi3 zhi4 qi4 jiang1 piao1 ling2 。
- zhi1 jin1 xin1 yi4 yi3 ru2 ci3 ， zhong1 jing4 shi4 ye4 zhi1 he2 cheng1 。
- shao3 zhuang4 ji2 shi2 yi2 nu3 li4 ， lao3 da4 wu2 kan1 huan2 ke3 zeng1 。

## 注释

## 译文

## 赏析
