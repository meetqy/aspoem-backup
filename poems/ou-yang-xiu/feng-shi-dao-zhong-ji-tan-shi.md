---
id: ou-yang-xiu-feng-shi-dao-zhong-ji-tan-shi
title: 奉使道中寄坦師
titlePinyin: feng4 shi3 dao4 zhong1 ji4 tan3 shi1
titleSlug: feng-shi-dao-zhong-ji-tan-shi
author: 歐陽修
authorPinyin: ou1 yang2 xiu1
authorSlug: ou-yang-xiu
dynasty: 宋
dynastyPinyin: song4
dynastySlug: song
tags: []
---

## 正文

- 道人少賈海上遊，海舶破散身沉浮。
- 黄金滿篋人所寄，吹簸偶得還中州。
- 臝身歸金不受報，祗取斗酒相獻酬。
- 歡娛慈母終一世，脫棄妻子藏巖幽。
- 蒼煙寥寥池水漫，白玉菡萏吹高秋。
- 夜燃栢子煮山藥，憶此東望無時休。
- 塞垣春枯積雪溜，沙礫威怒黄雲愁。
- 五更匹馬隨鴈起，想見鄮郭花今稠。
- 百年夸奪終一丘，世上滿眼真悠悠。
- 寄聲萬里心綢繆，莫道異趣無相求。

## 拼音

- dao4 ren2 shao3 jia3 hai3 shang4 you2 ， hai3 bo2 po4 san4 shen1 chen2 fu2 。
- huang2 jin1 man3 qie4 ren2 suo3 ji4 ， chui1 bo4 ou3 de2 huan2 zhong1 zhou1 。
- luo3 shen1 gui1 jin1 bu2 shou4 bao4 ， zhi1 qu3 dou4 jiu3 xiang1 xian4 chou2 。
- huan1 yu2 ci2 mu3 zhong1 yi2 shi4 ， tuo1 qi4 qi1 zi0 cang2 yan2 you1 。
- cang1 yan1 liao2 liao2 chi2 shui3 man4 ， bai2 yu4 han4 dan4 chui1 gao1 qiu1 。
- ye4 ran2 bai3 zi3 zhu3 shan1 yao4 ， yi4 ci3 dong1 wang4 wu2 shi2 xiu1 。
- sai1 yuan2 chun1 ku1 ji1 xue3 liu1 ， sha1 li4 wei1 nu4 huang2 yun2 chou2 。
- wu3 geng1 pi3 ma3 sui2 yan4 qi3 ， xiang3 jian4 mao4 guo1 hua1 jin1 chou2 。
- bai3 nian2 kua1 duo2 zhong1 yi4 qiu1 ， shi4 shang4 man3 yan3 zhen1 you1 you1 。
- ji4 sheng1 wan4 li3 xin1 chou2 mou2 ， mo4 dao4 yi4 qu4 wu2 xiang1 qiu2 。

## 注释

## 译文

## 赏析
