---
id: ou-yang-xiu-wu-liu-gong-cao-jia-jian-yang-zhi-jiang-nu-nu-dan-pi-pa-xi-zuo-cheng-sheng-yu
title: 於劉功曹家見楊直講女奴彈琵琶戲作呈聖俞
titlePinyin: wu1 liu2 gong1 cao2 jia1 jian4 yang2 zhi2 jiang3 nü3 nu2 dan4 pi2 pa0 xi4 zuo4 cheng2 sheng4 yu2
titleSlug: wu-liu-gong-cao-jia-jian-yang-zhi-jiang-nu-nu-dan-pi-pa-xi-zuo-cheng-sheng-yu
author: 歐陽修
authorPinyin: ou1 yang2 xiu1
authorSlug: ou-yang-xiu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 大絃聲遲小絃促，十歲嬌兒彈啄木。
- 啄木不啄新生枝，惟啄槎牙枯樹腹。
- 花繁蔽日鎖空園，樹老參天杳深谷。
- 不見啄木鳥，但聞啄木聲。
- 春風和暖百鳥語，山路磽确行人行。
- 啄木飛從何處來，花間葉底時丁丁。
- 林空山靜啄愈響，行人舉頭飛鳥驚。
- 嬌兒身小指撥硬，功曹廳冷絃索鳴。
- 繁聲急節傾四坐，爲爾飲盡黄金觥。
- 楊君好雅心不俗，太學官卑飯脫粟。
- 嬌兒兩幅青布裙，三脚木牀坐調曲。
- 奇書古畫不論價，盛以錦囊裝玉軸。
- 披圖掩卷有時倦，卧聽琵琶仰看屋。
- 客來呼兒旋梳洗，滿額花鈿貼黄菊。
- 雖然可愛眉目秀，無奈長饑頭頸縮。
- 宛陵詩翁勿誚渠，人生自足乃爲娛，此兒此曲翁家無。

## 拼音

- da4 xian2 sheng1 chi2 xiao3 xian2 cu4 ， shi2 sui4 jiao1 er2 dan4 zhuo2 mu4 。
- zhuo2 mu4 bu4 zhuo2 xin1 sheng1 zhi1 ， wei2 zhuo2 cha2 ya2 ku1 shu4 fu4 。
- hua1 fan2 bi4 ri4 suo3 kong1 yuan2 ， shu4 lao3 can1 tian1 yao3 shen1 gu3 。
- bu2 jian4 zhuo2 mu4 niao3 ， dan4 wen2 zhuo2 mu4 sheng1 。
- chun1 feng1 he2 nuan3 bai3 niao3 yu3 ， shan1 lu4 qiao1 que4 xing2 ren2 xing2 。
- zhuo2 mu4 fei1 cong2 he2 chu3 lai2 ， hua1 jian4 ye4 di3 shi2 ding1 ding1 。
- lin2 kong1 shan1 jing4 zhuo2 yu4 xiang3 ， xing2 ren2 ju3 tou2 fei1 niao3 jing1 。
- jiao1 er2 shen1 xiao3 zhi3 bo1 ying4 ， gong1 cao2 ting1 leng3 xian2 suo3 ming2 。
- fan2 sheng1 ji2 jie2 qing1 si4 zuo4 ， wei2 er3 yin3 jin4 huang2 jin1 gong1 。
- yang2 jun1 hao3 ya3 xin1 bu4 su2 ， tai4 xue2 guan1 bei1 fan4 tuo1 su4 。
- jiao1 er2 liang3 fu2 qing1 bu4 qun2 ， san1 jiao3 mu4 chuang2 zuo4 diao4 qu3 。
- qi2 shu1 gu3 hua4 bu2 lun4 jia4 ， sheng4 yi3 jin3 nang2 zhuang1 yu4 zhou2 。
- pi1 tu2 yan3 juan4 you3 shi2 juan4 ， wo4 ting1 pi2 pa0 yang3 kan4 wu1 。
- ke4 lai2 hu1 er2 xuan2 shu1 xi3 ， man3 e2 hua1 dian4 tie1 huang2 ju2 。
- sui1 ran2 ke3 ai4 mei2 mu4 xiu4 ， wu2 nai4 chang2 ji1 tou2 jing3 suo1 。
- wan3 ling2 shi1 weng1 wu4 qiao4 qu2 ， ren2 sheng1 zi4 zu2 nai3 wei2 yu2 ， ci3 er2 ci3 qu3 weng1 jia1 wu2 。

## 注释

## 译文

## 赏析
