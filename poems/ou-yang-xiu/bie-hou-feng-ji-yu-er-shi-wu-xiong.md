---
id: ou-yang-xiu-bie-hou-feng-ji-yu-er-shi-wu-xiong
title: 別後奉寄俞二十五兄
titlePinyin: bie2 hou4 feng4 ji4 yu2 er4 shi2 wu3 xiong1
titleSlug: bie-hou-feng-ji-yu-er-shi-wu-xiong
author: 歐陽修
authorPinyin: ou1 yang2 xiu1
authorSlug: ou-yang-xiu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 長河秋雨多，夜插寒潮入。
- 歲暮孤舟遲，客心飛鳥急。
- 君老忘卑窮，文字或綴緝。
- 余生苦難阨，世險蹈已習。
- 離合二十年，乖睽多聚集。
- 常時飲酒別，今別輒飲泣。
- 君曰吾老矣，不覺兩袖濕。
- 我年雖少君，白髮已揖揖。
- 憶初京北門，送我馬暫立。
- 自茲遭檻穽，一落誰引汲。
- 顛危偶脫死，藏竄甘自縶。
- 但令身尚在，果得手重執。
- 聞來喜迎前，貌改驚乍揖。
- 別離纔幾時，舊學廢百十。
- 殘章與斷藁，草草各收拾。
- 空窗語青燈，夜雨聽霵霵。
- 明朝解舟南，歸翼縱莫戢。
- 還期明月飲，幸此中秋及。
- 酒酣弄篇章，四坐困供給。
- 歡言正喧譁，別意忽於邑。
- 日暮北亭上，濁醪聊共挹。
- 輕橈動翩翩，晚水明熠熠。
- 行心去雖迫，訣語出猶澁。
- 歸來錄君詩，卷軸多𧥄𧥄。
- 誰云已老矣，意氣何嶪岌。
- 惜哉方壯時，千里足常馽。
- 知之莫予深，力不足呼吸。
- 歎吁偶成篇，聊用綴君什。

## 拼音

- chang2 he2 qiu1 yu3 duo1 ， ye4 cha1 han2 chao2 ru4 。
- sui4 mu4 gu1 zhou1 chi2 ， ke4 xin1 fei1 niao3 ji2 。
- jun1 lao3 wang4 bei1 qiong2 ， wen2 zi4 huo4 zhui4 ji2 。
- yu2 sheng1 ku3 nan2 e4 ， shi4 xian3 dao3 yi3 xi2 。
- li2 he2 er4 shi2 nian2 ， guai1 kui2 duo1 ju4 ji2 。
- chang2 shi2 yin3 jiu3 bie2 ， jin1 bie2 zhe2 yin3 qi4 。
- jun1 yue1 wu2 lao3 yi3 ， bu4 jue2 liang3 xiu4 shi1 。
- wo3 nian2 sui1 shao3 jun1 ， bai2 fa4 yi3 yi1 yi1 。
- yi4 chu1 jing1 bei3 men2 ， song4 wo3 ma3 zan4 li4 。
- zi4 zi1 zao1 jian4 jing3 ， yi2 luo4 shui2 yin3 ji2 。
- dian1 wei1 ou3 tuo1 si3 ， cang2 cuan4 gan1 zi4 zhi2 。
- dan4 ling4 shen1 shang4 zai4 ， guo3 de2 shou3 zhong4 zhi2 。
- wen2 lai2 xi3 ying2 qian2 ， mao4 gai3 jing1 zha4 yi1 。
- bie2 li2 cai2 ji1 shi2 ， jiu4 xue2 fei4 bai3 shi2 。
- can2 zhang1 yu3 duan4 gao3 ， cao3 cao3 ge4 shou1 shi0 。
- kong1 chuang1 yu3 qing1 deng1 ， ye4 yu3 ting1 ji2 ji2 。
- ming2 chao2 jie3 zhou1 nan2 ， gui1 yi4 zong4 mo4 ji2 。
- huan2 qi1 ming2 yue4 yin3 ， xing4 ci3 zhong1 qiu1 ji2 。
- jiu3 han1 nong4 pian1 zhang1 ， si4 zuo4 kun4 gong4 gei3 。
- huan1 yan2 zheng4 xuan1 hua2 ， bie2 yi4 hu1 wu1 yi4 。
- ri4 mu4 bei3 ting2 shang4 ， zhuo2 lao2 liao2 gong4 yi4 。
- qing1 rao2 dong4 pian1 pian1 ， wan3 shui3 ming2 yi4 yi4 。
- xing2 xin1 qu4 sui1 po4 ， jue2 yu3 chu1 you2 se4 。
- gui1 lai2 lu4 jun1 shi1 ， juan4 zhou2 duo1 𧥄𧥄。
- shui2 yun2 yi3 lao3 yi3 ， yi4 qi4 he2 ye4 ji2 。
- xi1 zai1 fang1 zhuang4 shi2 ， qian1 li3 zu2 chang2 zhi2 。
- zhi1 zhi1 mo4 yu3 shen1 ， li4 bu4 zu2 hu1 xi1 。
- tan4 xu1 ou3 cheng2 pian1 ， liao2 yong4 zhui4 jun1 shen2 。

## 注释

## 译文

## 赏析
