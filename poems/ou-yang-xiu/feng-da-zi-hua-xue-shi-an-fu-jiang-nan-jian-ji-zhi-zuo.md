---
id: ou-yang-xiu-feng-da-zi-hua-xue-shi-an-fu-jiang-nan-jian-ji-zhi-zuo
title: 奉答子華學士安撫江南見寄之作
titlePinyin: feng4 da2 zi3 hua2 xue2 shi4 an1 fu3 jiang1 nan2 jian4 ji4 zhi1 zuo4
titleSlug: feng-da-zi-hua-xue-shi-an-fu-jiang-nan-jian-ji-zhi-zuo
author: 歐陽修
authorPinyin: ou1 yang2 xiu1
authorSlug: ou-yang-xiu
dynasty: 宋
dynastyPinyin: song4
dynastySlug: song
tags: []
---

## 正文

- 百姓病已久，一言難遽陳。
- 良醫將治之，必究病所因。
- 天下久無事，人情貴因循。
- 優游以爲高，寬縱以爲仁。
- 今日廢其小，皆謂不足論。
- 明日壞其大，又云力難振。
- 旁窺各陰拱，當職自逡巡。
- 歲月寖隳頹，紀綱遂紛紜。
- 坦坦萬里疆，蚩蚩九州民。
- 昔而安且富，今也迫以貧。
- 疾小不加理，浸淫將徧身。
- 湯劑乃常藥，未能去深根。
- 鍼艾有奇功，暫痛勿吟呻。
- 痛定支體胖，乃知鍼艾神。
- 猛寬相濟理，古語六經存。
- 蠹弊革僥倖，濫官絕貪昏。
- 牧羊而去狼，未爲不仁人。
- 俊乂沉下位，惡去善乃伸。
- 賢愚各得職，不治未之聞。
- 此說乃其要，易知行每艱。
- 遲疑與果决，利害反掌間。
- 捨此欲有爲，吾知力徒煩。
- 家至與戶到，飽饑而衣寒。
- 三王所不能，豈特今所難。
- 我昔忝諫列，日常趨紫宸。
- 聖君堯舜心，閔閔極憂勤。
- 子華當來時，玉音耳嘗親。
- 上副明主意，下寬斯人屯。
- 江南彼一方，巨細到可詢。
- 諭以上恩德，當冬反陽春。
- 吾言乃其槩，豈止一方云。

## 拼音

- bai3 xing4 bing4 yi3 jiu3 ， yi4 yan2 nan2 ju4 chen2 。
- liang2 yi1 jiang1 zhi4 zhi1 ， bi4 jiu1 bing4 suo3 yin1 。
- tian1 xia4 jiu3 wu2 shi4 ， ren2 qing2 gui4 yin1 xun2 。
- you1 you2 yi3 wei2 gao1 ， kuan1 zong4 yi3 wei2 ren2 。
- jin1 ri4 fei4 qi2 xiao3 ， jie1 wei4 bu4 zu2 lun4 。
- ming2 ri4 huai4 qi2 da4 ， you4 yun2 li4 nan2 zhen4 。
- pang2 kui1 ge4 yin1 gong3 ， dang1 zhi2 zi4 qun1 xun2 。
- sui4 yue4 jin4 hui1 tui2 ， ji4 gang1 sui4 fen1 yun2 。
- tan3 tan3 wan4 li3 jiang1 ， chi1 chi1 jiu3 zhou1 min2 。
- xi1 er2 an1 qie3 fu4 ， jin1 ye3 po4 yi3 pin2 。
- ji2 xiao3 bu4 jia1 li3 ， jin4 yin2 jiang1 bian4 shen1 。
- tang1 ji4 nai3 chang2 yao4 ， wei4 neng2 qu4 shen1 gen1 。
- zhen1 ai4 you3 qi2 gong1 ， zan4 tong4 wu4 yin2 shen1 。
- tong4 ding4 zhi1 ti3 pang4 ， nai3 zhi1 zhen1 ai4 shen2 。
- meng3 kuan1 xiang1 ji4 li3 ， gu3 yu3 liu4 jing1 cun2 。
- du4 bi4 ge2 jiao3 xing4 ， lan4 guan1 jue2 tan1 hun1 。
- mu4 yang2 er2 qu4 lang2 ， wei4 wei2 bu4 ren2 ren2 。
- jun4 yi4 chen2 xia4 wei4 ， e4 qu4 shan4 nai3 shen1 。
- xian2 yu2 ge4 de2 zhi2 ， bu2 zhi4 wei4 zhi1 wen2 。
- ci3 shuo1 nai3 qi2 yao4 ， yi4 zhi1 xing2 mei3 jian1 。
- chi2 yi2 yu3 guo3 jue2 ， li4 hai4 fan3 zhang3 jian4 。
- she3 ci3 yu4 you3 wei2 ， wu2 zhi1 li4 tu2 fan2 。
- jia1 zhi4 yu3 hu4 dao4 ， bao3 ji1 er2 yi1 han2 。
- san1 wang2 suo3 bu4 neng2 ， qi3 te4 jin1 suo3 nan2 。
- wo3 xi1 tian3 jian4 lie4 ， ri4 chang2 qu1 zi3 chen2 。
- sheng4 jun1 yao2 shun4 xin1 ， min3 min3 ji2 you1 qin2 。
- zi3 hua2 dang1 lai2 shi2 ， yu4 yin1 er3 chang2 qin1 。
- shang4 fu4 ming2 zhu3 yi4 ， xia4 kuan1 si1 ren2 tun2 。
- jiang1 nan2 bi3 yi4 fang1 ， ju4 xi4 dao4 ke3 xun2 。
- yu4 yi3 shang4 en1 de2 ， dang1 dong1 fan3 yang2 chun1 。
- wu2 yan2 nai3 qi2 gai4 ， qi3 zhi3 yi4 fang1 yun2 。

## 注释

## 译文

## 赏析
