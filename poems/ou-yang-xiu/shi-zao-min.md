---
id: ou-yang-xiu-shi-zao-min
title: 食糟民
titlePinyin: shi2 zao1 min2
titleSlug: shi-zao-min
author: 歐陽修
authorPinyin: ou1 yang2 xiu1
authorSlug: ou-yang-xiu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 田家種糯官釀酒，榷利秋毫升與斗。
- 酒沽得錢糟棄物，大屋經年堆欲朽。
- 酒醅瀺灂如沸湯，東風來吹酒甕香。
- 纍纍罌與瓶，惟恐不得嘗。
- 官沽味醲村酒薄，日飲官酒誠可樂。
- 不見田中種糯人，釜無糜粥度冬春。
- 還來就官買糟食，官吏散糟以爲德。
- 嗟彼官吏者，其職稱長民。
- 衣食不蠶耕，所學義與仁。
- 仁當養人義適宜，言可聞達力可施。
- 上不能寬國之利，下不能飽爾之饑。
- 我飲酒，爾食糟。
- 爾雖不我責，我責何由逃。

## 拼音

- tian2 jia1 zhong3 nuo4 guan1 niang4 jiu3 ， que4 li4 qiu1 hao2 sheng1 yu3 dou4 。
- jiu3 gu1 de2 qian2 zao1 qi4 wu4 ， da4 wu1 jing1 nian2 dui1 yu4 xiu3 。
- jiu3 pei1 chan2 zhuo2 ru2 fei4 tang1 ， dong1 feng1 lai2 chui1 jiu3 weng4 xiang1 。
- lei2 lei2 ying1 yu3 ping2 ， wei2 kong3 bu4 de2 chang2 。
- guan1 gu1 wei4 nong2 cun1 jiu3 bao2 ， ri4 yin3 guan1 jiu3 cheng2 ke3 le4 。
- bu2 jian4 tian2 zhong1 zhong3 nuo4 ren2 ， fu3 wu2 mi2 zhou1 du4 dong1 chun1 。
- huan2 lai2 jiu4 guan1 mai3 zao1 shi2 ， guan1 li4 san4 zao1 yi3 wei2 de2 。
- jie1 bi3 guan1 li4 zhe3 ， qi2 zhi2 cheng1 chang2 min2 。
- yi1 shi2 bu4 can2 geng1 ， suo3 xue2 yi4 yu3 ren2 。
- ren2 dang1 yang3 ren2 yi4 shi4 yi2 ， yan2 ke3 wen2 da2 li4 ke3 shi1 。
- shang4 bu4 neng2 kuan1 guo2 zhi1 li4 ， xia4 bu4 neng2 bao3 er3 zhi1 ji1 。
- wo3 yin3 jiu3 ， er3 shi2 zao1 。
- er3 sui1 bu4 wo3 ze2 ， wo3 ze2 he2 you2 tao2 。

## 注释

## 译文

## 赏析
