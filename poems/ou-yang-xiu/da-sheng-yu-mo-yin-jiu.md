---
id: ou-yang-xiu-da-sheng-yu-mo-yin-jiu
title: 答聖俞莫飲酒
titlePinyin: da2 sheng4 yu2 mo4 yin3 jiu3
titleSlug: da-sheng-yu-mo-yin-jiu
author: 歐陽修
authorPinyin: ou1 yang2 xiu1
authorSlug: ou-yang-xiu
dynasty: 宋
dynastyPinyin: song4
dynastySlug: song
tags: []
---

## 正文

- 子謂莫飲酒，我謂莫作詩。
- 花開木落蟲鳥悲，四時百物亂我思。
- 朝吟摇頭暮蹙眉，雕肝琢腎聞退之。
- 此翁此語還自違，豈如飲酒無所知。
- 自古不飲無不死，惟有爲善不可遲。
- 功施當世聖賢事，不然文章千載垂。
- 其餘酩酊一罇酒，萬事崢嶸皆可齊。
- 腐腸糟肉兩家說，計較屑屑何其卑。
- 死生壽夭無足道，百年長短纔幾時。
- 但飲酒，莫作詩，子其聽我言非癡。

## 拼音

- zi3 wei4 mo4 yin3 jiu3 ， wo3 wei4 mo4 zuo4 shi1 。
- hua1 kai1 mu4 luo4 chong2 niao3 bei1 ， si4 shi2 bai3 wu4 luan4 wo3 si1 。
- chao2 yin2 yao2 tou2 mu4 cu4 mei2 ， diao1 gan1 zhuo2 shen4 wen2 tui4 zhi1 。
- ci3 weng1 ci3 yu3 huan2 zi4 wei2 ， qi3 ru2 yin3 jiu3 wu2 suo3 zhi1 。
- zi4 gu3 bu4 yin3 wu2 bu4 si3 ， wei2 you3 wei2 shan4 bu4 ke3 chi2 。
- gong1 shi1 dang1 shi4 sheng4 xian2 shi4 ， bu4 ran2 wen2 zhang1 qian1 zai4 chui2 。
- qi2 yu2 ming3 ding3 yi4 zun1 jiu3 ， wan4 shi4 zheng1 rong2 jie1 ke3 qi2 。
- fu3 chang2 zao1 rou4 liang3 jia1 shuo1 ， ji4 jiao4 xie4 xie4 he2 qi2 bei1 。
- si3 sheng1 shou4 yao1 wu2 zu2 dao4 ， bai3 nian2 chang2 duan3 cai2 ji1 shi2 。
- dan4 yin3 jiu3 ， mo4 zuo4 shi1 ， zi3 qi2 ting1 wo3 yan2 fei1 chi1 。

## 注释

## 译文

## 赏析
