---
id: ou-yang-xiu-feng-da-sheng-yu-da-tou-yu-zhi-zuo
title: 奉答聖俞達頭魚之作
titlePinyin: feng4 da2 sheng4 yu2 da2 tou2 yu2 zhi1 zuo4
titleSlug: feng-da-sheng-yu-da-tou-yu-zhi-zuo
author: 歐陽修
authorPinyin: ou1 yang2 xiu1
authorSlug: ou-yang-xiu
dynasty: 宋
dynastyPinyin: song4
dynastySlug: song
tags: []
---

## 正文

- 吾聞海之大，物類無窮極。
- 蟲蝦淺水間，蠃蜆如山積。
- 毛魚與鹿角，一龠數千百。
- 收藏各有時，嗜好無南北。
- 其微既若斯，其大有莫測。
- 波濤浩渺中，島嶼生頃刻。
- 俄而沒不見，始悟出背脊。
- 有時隨潮來，暴死疑遭謫。
- 海人相呼集，刀鋸爭剖析。
- 骨節駭專車，鬚芒侔劒戟。
- 腥聞數十里，餘臭久乃息。
- 始知百川歸，固有含容德。
- 潛奇與祕寶，萬狀不一識。
- 嗟彼達頭微，誰傳到京國。
- 乾枯少滋味，治洗費炮炙。
- 聊茲知異物，豈足薦佳客。
- 一旦辱君詩，虛名從此得。

## 拼音

- wu2 wen2 hai3 zhi1 da4 ， wu4 lei4 wu2 qiong2 ji2 。
- chong2 xia1 qian3 shui3 jian4 ， luo3 xian3 ru2 shan1 ji1 。
- mao2 yu2 yu3 lu4 jiao3 ， yi2 yue4 shu4 qian1 bai3 。
- shou1 cang2 ge4 you3 shi2 ， shi4 hao4 wu2 nan2 bei3 。
- qi2 wei1 ji4 ruo4 si1 ， qi2 da4 you3 mo4 ce4 。
- bo1 tao1 hao4 miao3 zhong1 ， dao3 yu3 sheng1 qing3 ke4 。
- e2 er2 mei2 bu2 jian4 ， shi3 wu4 chu1 bei4 ji3 。
- you3 shi2 sui2 chao2 lai2 ， bao4 si3 yi2 zao1 zhe2 。
- hai3 ren2 xiang1 hu1 ji2 ， dao1 ju4 zheng1 pou1 xi1 。
- gu3 jie2 hai4 zhuan1 ju1 ， xu1 mang2 mou2 jian4 ji3 。
- xing1 wen2 shu4 shi2 li3 ， yu2 chou4 jiu3 nai3 xi1 。
- shi3 zhi1 bai3 chuan1 gui1 ， gu4 you3 han2 rong2 de2 。
- qian2 qi2 yu3 bi4 bao3 ， wan4 zhuang4 bu4 yi4 shi2 。
- jie1 bi3 da2 tou2 wei1 ， shui2 chuan2 dao4 jing1 guo2 。
- qian2 ku1 shao3 zi1 wei4 ， zhi4 xi3 fei4 pao4 zhi4 。
- liao2 zi1 zhi1 yi4 wu4 ， qi3 zu2 jian4 jia1 ke4 。
- yi2 dan4 ru3 jun1 shi1 ， xu1 ming2 cong2 ci3 de2 。

## 注释

## 译文

## 赏析
