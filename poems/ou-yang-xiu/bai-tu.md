---
id: ou-yang-xiu-bai-tu
title: 白兔
titlePinyin: bai2 tu4
titleSlug: bai-tu
author: 歐陽修
authorPinyin: ou1 yang2 xiu1
authorSlug: ou-yang-xiu
dynasty: 宋
dynastyPinyin: song4
dynastySlug: song
tags: []
---

## 正文

- 天冥冥，雲濛濛，白兔擣藥姮娥宮。
- 玉關金鎖夜不閉，竄入滁山千萬重。
- 滁泉清甘瀉大壑，滁草軟翠摇輕風。
- 渴飲泉，困棲草，滁人遇之豐山道。
- 網羅百計偶得之，千里持爲翰林寶。
- 翰林酬酢委金璧，珠箔花籠玉爲食。
- 朝隨孔翠伴，暮綴鸞皇翼。
- 主人邀客醉籠下，凉洛風埃不霑席。
- 羣詩名貌極豪縱，爾兔有意果誰識。
- 天資潔白已爲累，物性拘囚盡無益。
- 上林榮落幾時休，回首峯巒斷消息。

## 拼音

- tian1 ming2 ming2 ， yun2 meng2 meng2 ， bai2 tu4 dao3 yao4 heng2 e2 gong1 。
- yu4 guan1 jin1 suo3 ye4 bu2 bi4 ， cuan4 ru4 chu2 shan1 qian1 wan4 zhong4 。
- chu2 quan2 qing1 gan1 xie4 da4 he4 ， chu2 cao3 ruan3 cui4 yao2 qing1 feng1 。
- ke3 yin3 quan2 ， kun4 qi1 cao3 ， chu2 ren2 yu4 zhi1 feng1 shan1 dao4 。
- wang3 luo2 bai3 ji4 ou3 de2 zhi1 ， qian1 li3 chi2 wei2 han4 lin2 bao3 。
- han4 lin2 chou2 zuo4 wei3 jin1 bi4 ， zhu1 bo2 hua1 long2 yu4 wei2 shi2 。
- chao2 sui2 kong3 cui4 ban4 ， mu4 zhui4 luan2 huang2 yi4 。
- zhu3 ren2 yao1 ke4 zui4 long2 xia4 ， liang2 luo4 feng1 ai1 bu4 zhan1 xi2 。
- qun2 shi1 ming2 mao4 ji2 hao2 zong4 ， er3 tu4 you3 yi4 guo3 shui2 shi2 。
- tian1 zi1 jie2 bai2 yi3 wei2 lei4 ， wu4 xing4 ju1 qiu2 jin4 wu2 yi4 。
- shang4 lin2 rong2 luo4 ji1 shi2 xiu1 ， hui2 shou3 feng1 luan2 duan4 xiao1 xi0 。

## 注释

## 译文

## 赏析
