---
id: ou-yang-xiu-da-mei-sheng-yu-da-yu-jian-ji
title: 答梅聖俞大雨見寄
titlePinyin: da2 mei2 sheng4 yu2 da4 yu3 jian4 ji4
titleSlug: da-mei-sheng-yu-da-yu-jian-ji
author: 歐陽修
authorPinyin: ou1 yang2 xiu1
authorSlug: ou-yang-xiu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 夕雲若頹山，夜雨如决渠。
- 俄然見青天，燄燄升蟾蜍。
- 倏忽陰氣生，四面如吹噓。
- 狂雷走昏黑，驚電照夔魖。
- 搜尋起龍蟄，下擊墓與墟。
- 雷聲每軒轟，雨勢隨疾徐。
- 初若浩莫止，俄收閴無餘。
- 但掛千丈虹，紫翠橫空虛。
- 頃刻百變態，晦明誰卷舒。
- 豈知下土人，水潦沒襟裾。
- 擾擾泥淖中，無異鴨與豬。
- 嗟我來京師，庇身無弊廬。
- 閑坊僦古屋，卑陋雜里閭。
- 鄰注湧溝竇，街流溢庭除。
- 出門愁浩渺，閉戶恐爲潴。
- 牆壁豁四達，幸家無貯儲。
- 蝦蟇鳴竈下，老婦但欷歔。
- 九門絕來薪，朝爨欲毀車。
- 壓溺委性命，焉能顧圖書。
- 乃知生堯時，未免憂爲魚。
- 梅子猶念我，寄聲憂我居。
- 慰我以新篇，琅琅比瓊琚。
- 官閑行能薄，補益愧空疎。
- 歲月行晚矣，江湖盍歸歟。
- 吾居傳郵爾，此計豈躊躇。

## 拼音

- xi1 yun2 ruo4 tui2 shan1 ， ye4 yu3 ru2 jue2 qu2 。
- e2 ran2 jian4 qing1 tian1 ， yan4 yan4 sheng1 chan2 chu2 。
- shu1 hu1 yin1 qi4 sheng1 ， si4 mian4 ru2 chui1 xu1 。
- kuang2 lei2 zou3 hun1 hei1 ， jing1 dian4 zhao4 kui2 xu1 。
- sou1 xun2 qi3 long2 zhe2 ， xia4 ji1 mu4 yu3 xu1 。
- lei2 sheng1 mei3 xuan1 hong1 ， yu3 shi4 sui2 ji2 xu2 。
- chu1 ruo4 hao4 mo4 zhi3 ， e2 shou1 qu4 wu2 yu2 。
- dan4 gua4 qian1 zhang4 hong2 ， zi3 cui4 heng2 kong1 xu1 。
- qing3 ke4 bai3 bian4 tai4 ， hui4 ming2 shui2 juan3 shu1 。
- qi3 zhi1 xia4 tu3 ren2 ， shui3 liao2 mei2 jin1 ju1 。
- rao3 rao3 ni2 nao4 zhong1 ， wu2 yi4 ya1 yu3 zhu1 。
- jie1 wo3 lai2 jing1 shi1 ， bi4 shen1 wu2 bi4 lu2 。
- xian2 fang1 jiu4 gu3 wu1 ， bei1 lou4 za2 li3 lü2 。
- lin2 zhu4 yong3 gou1 dou4 ， jie1 liu2 yi4 ting2 chu2 。
- chu1 men2 chou2 hao4 miao3 ， bi4 hu4 kong3 wei2 zhu1 。
- qiang2 bi4 huo1 si4 da2 ， xing4 jia1 wu2 zhu4 chu3 。
- xia1 ma2 ming2 zao4 xia4 ， lao3 fu4 dan4 xi1 xu1 。
- jiu3 men2 jue2 lai2 xin1 ， chao2 cuan4 yu4 hui3 ju1 。
- ya1 ni4 wei3 xing4 ming4 ， yan1 neng2 gu4 tu2 shu1 。
- nai3 zhi1 sheng1 yao2 shi2 ， wei4 mian3 you1 wei2 yu2 。
- mei2 zi0 you2 nian4 wo3 ， ji4 sheng1 you1 wo3 ju1 。
- wei4 wo3 yi3 xin1 pian1 ， lang2 lang2 bi3 qiong2 ju1 。
- guan1 xian2 xing2 neng2 bao2 ， bu3 yi4 kui4 kong1 shu1 。
- sui4 yue4 xing2 wan3 yi3 ， jiang1 hu2 he2 gui1 yu2 。
- wu2 ju1 chuan2 you2 er3 ， ci3 ji4 qi3 chou2 chu2 。

## 注释

## 译文

## 赏析
