---
id: ou-yang-xiu-feng-shi-dao-zhong-wu-yan-chang-yun
title: 奉使道中五言長韻
titlePinyin: feng4 shi3 dao4 zhong1 wu3 yan2 chang2 yun4
titleSlug: feng-shi-dao-zhong-wu-yan-chang-yun
author: 歐陽修
authorPinyin: ou1 yang2 xiu1
authorSlug: ou-yang-xiu
dynasty: 宋
dynastyPinyin: song4
dynastySlug: song
tags: []
---

## 正文

- 初旭瑞霞烘，都門祖帳供。
- 親持使者節，曉出大明宮。
- 城闕青煙起，樓臺白霧中。
- 繡韉驕躍躍，貂袖紫蒙蒙。
- 朔野驚飆慘，邊城畫角雄。
- 過橋分一水，回首羨南鴻。
- 地里山川隔，天文日月同。
- 兒童能走馬，婦女亦腰弓。
- 度險行愁失，盤高路欲窮。
- 山深聞喚鹿，林黑自生風。
- 松壑寒逾響，冰溪咽復通。
- 望平愁驛迥，野曠覺天穹。
- 駿足來山北，輕禽出海東。
- 合圍飛走盡，移帳水泉空。
- 講信鄰方睦，尊賢禮亦隆。
- 斫冰燒酒赤，凍膾縷霜紅。
- 白草經春在，黄沙盡日濛。
- 新年風漸變，歸路雪初融。
- 祗事須彊力，嗟予乃病翁。
- 深慙漢蘇武，歸國不論功。

## 拼音

- chu1 xu4 rui4 xia2 hong1 ， dou1 men2 zu3 zhang4 gong4 。
- qin1 chi2 shi3 zhe3 jie2 ， xiao3 chu1 da4 ming2 gong1 。
- cheng2 que4 qing1 yan1 qi3 ， lou2 tai2 bai2 wu4 zhong1 。
- xiu4 jian1 jiao1 yue4 yue4 ， diao1 xiu4 zi3 meng2 meng2 。
- shuo4 ye3 jing1 biao1 can3 ， bian1 cheng2 hua4 jiao3 xiong2 。
- guo4 qiao2 fen1 yi4 shui3 ， hui2 shou3 xian4 nan2 hong2 。
- di4 li3 shan1 chuan1 ge2 ， tian1 wen2 ri4 yue4 tong2 。
- er2 tong2 neng2 zou3 ma3 ， fu4 nü3 yi4 yao1 gong1 。
- du4 xian3 xing2 chou2 shi1 ， pan2 gao1 lu4 yu4 qiong2 。
- shan1 shen1 wen2 huan4 lu4 ， lin2 hei1 zi4 sheng1 feng1 。
- song1 he4 han2 yu2 xiang3 ， bing1 xi1 yan4 fu4 tong1 。
- wang4 ping2 chou2 yi4 jiong3 ， ye3 kuang4 jue2 tian1 qiong2 。
- jun4 zu2 lai2 shan1 bei3 ， qing1 qin2 chu1 hai3 dong1 。
- he2 wei2 fei1 zou3 jin4 ， yi2 zhang4 shui3 quan2 kong1 。
- jiang3 xin4 lin2 fang1 mu4 ， zun1 xian2 li3 yi4 long2 。
- zhuo2 bing1 shao1 jiu3 chi4 ， dong4 kuai4 lü3 shuang1 hong2 。
- bai2 cao3 jing1 chun1 zai4 ， huang2 sha1 jin4 ri4 meng2 。
- xin1 nian2 feng1 jian4 bian4 ， gui1 lu4 xue3 chu1 rong2 。
- zhi1 shi4 xu1 qiang2 li4 ， jie1 yu3 nai3 bing4 weng1 。
- shen1 can2 han4 su1 wu3 ， gui1 guo2 bu2 lun4 gong1 。

## 注释

## 译文

## 赏析
