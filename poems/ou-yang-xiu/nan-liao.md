---
id: ou-yang-xiu-nan-liao
title: 南獠
titlePinyin: nan2 liao2
titleSlug: nan-liao
author: 歐陽修
authorPinyin: ou1 yang2 xiu1
authorSlug: ou-yang-xiu
dynasty: 宋
dynastyPinyin: song4
dynastySlug: song
tags: []
---

## 正文

- 洪宋區夏廣，恢張際四維。
- 狂孽久不聳，民物含春熙。
- 耆稚適所尚，游泳光華時。
- 遽然攝提歲，南獠掠邊陲。
- 予因叩村叟，此事曷如斯。
- 初似却人問，未語先涕垂。
- 收涕謝客問，爲客陳始基。
- 撫水有上源，水淺山嶮巇。
- 生民三千室，聚此天一涯。
- 狠勇復輕脫，性若鹿與麋。
- 男夫不耕鑿，刀兵動相隨。
- 宜融兩境上，殺人取其貲。
- 因斯久久來，此寇易爲羈。
- 鼠竊及蟻聚，近裏焉敢窺。
- 勢亦不久住，官軍來即馳。
- 景德祥符後，時移事亦移。
- 四輔哲且善，天子仁又慈。
- 將軍稱招安，兵非羽林兒。
- 龍江一牧拙，邏騎材亦非。
- 威惠不兼濟，徒以官力欺。
- 智略仍復短，從此難羈縻。
- 引兵卸甲嶺，部陣自參差。
- 鋒鏑殊未接，士卒心先離。
- 奔走六吏死，明知國挫威。
- 自茲賊聲震，直寇融州湄。
- 縣宇及民廬，燬蕩先孑遺。
- 利鏃淬諸毒，中膚無藥醫。
- 長刀斷人股，橫屍滿通逵。
- 婦人及孳產，驅負足始歸。
- 堂堂過城戍，何人也正窺。
- 外計削奏疏，一一聞宸闈。
- 赫爾天斯怒，選將興王師。
- 精甲二萬餘，猛毅如虎貔。
- 劔戟凜秋霜，旌棨閃朝曦。
- 八營與七萃，豈得多于茲。
- 外統三路進，小敵胡能爲。
- 前驅已壓境，後軍猶未知。
- 逶迤至蠻域，但見空稻畦。
- 搜羅一月餘，不戰師自罷。
- 荷戈莫言苦，負糧深可悲。
- 哀哉都督郵，無辜遭屠糜。
- 嘵咋計不出，還出招安辭。
- 半降半坐拒，蠻意猶狐疑。
- 厚以繒錦贈，狙心詐爲卑。
- 戎帳草草起，賊戈躡背揮。
- 我聆老叟言，不覺顰雙眉。
- 吮毫兼疊簡，占作南獠詩。
- 願值采詩官，一敷于彤墀。

## 拼音

- hong2 song4 qu1 xia4 guang3 ， hui1 zhang1 ji4 si4 wei2 。
- kuang2 nie4 jiu3 bu4 song3 ， min2 wu4 han2 chun1 xi1 。
- qi2 zhi4 shi4 suo3 shang4 ， you2 yong3 guang1 hua2 shi2 。
- ju4 ran2 she4 ti2 sui4 ， nan2 liao2 lüe4 bian1 chui2 。
- yu3 yin1 kou4 cun1 sou3 ， ci3 shi4 he2 ru2 si1 。
- chu1 si4 que4 ren2 wen4 ， wei4 yu3 xian1 ti4 chui2 。
- shou1 ti4 xie4 ke4 wen4 ， wei2 ke4 chen2 shi3 ji1 。
- fu3 shui3 you3 shang4 yuan2 ， shui3 qian3 shan1 xian3 xi1 。
- sheng1 min2 san1 qian1 shi4 ， ju4 ci3 tian1 yi4 ya2 。
- hen3 yong3 fu4 qing1 tuo1 ， xing4 ruo4 lu4 yu3 mi2 。
- nan2 fu1 bu4 geng1 zao2 ， dao1 bing1 dong4 xiang1 sui2 。
- yi2 rong2 liang3 jing4 shang4 ， sha1 ren2 qu3 qi2 zi1 。
- yin1 si1 jiu3 jiu3 lai2 ， ci3 kou4 yi4 wei2 ji1 。
- shu3 qie4 ji2 yi3 ju4 ， jin4 li3 yan1 gan3 kui1 。
- shi4 yi4 bu4 jiu3 zhu4 ， guan1 jun1 lai2 ji2 chi2 。
- jing3 de2 xiang2 fu2 hou4 ， shi2 yi2 shi4 yi4 yi2 。
- si4 fu3 zhe2 qie3 shan4 ， tian1 zi3 ren2 you4 ci2 。
- jiang1 jun1 cheng1 zhao1 an1 ， bing1 fei1 yu3 lin2 er2 。
- long2 jiang1 yi2 mu4 zhuo1 ， luo2 qi2 cai2 yi4 fei1 。
- wei1 hui4 bu4 jian1 ji4 ， tu2 yi3 guan1 li4 qi1 。
- zhi4 lüe4 reng2 fu4 duan3 ， cong2 ci3 nan2 ji1 mi2 。
- yin3 bing1 xie4 jia3 ling3 ， bu4 zhen4 zi4 can1 cha4 。
- feng1 di2 shu1 wei4 jie1 ， shi4 zu2 xin1 xian1 li2 。
- ben1 zou3 liu4 li4 si3 ， ming2 zhi1 guo2 cuo4 wei1 。
- zi4 zi1 zei2 sheng1 zhen4 ， zhi2 kou4 rong2 zhou1 mei2 。
- xian4 yu3 ji2 min2 lu2 ， hui3 dang4 xian1 jie2 yi2 。
- li4 zu2 cui4 zhu1 du2 ， zhong1 fu1 wu2 yao4 yi1 。
- chang2 dao1 duan4 ren2 gu3 ， heng2 shi1 man3 tong1 kui2 。
- fu4 ren2 ji2 zi1 chan3 ， qu1 fu4 zu2 shi3 gui1 。
- tang2 tang2 guo4 cheng2 shu4 ， he2 ren2 ye3 zheng4 kui1 。
- wai4 ji4 xiao1 zou4 shu1 ， yi1 yi1 wen2 chen2 wei2 。
- he4 er3 tian1 si1 nu4 ， xuan3 jiang1 xing1 wang2 shi1 。
- jing1 jia3 er4 wan4 yu2 ， meng3 yi4 ru2 hu3 pi2 。
- jian4 ji3 lin3 qiu1 shuang1 ， jing1 qi3 shan3 chao2 xi1 。
- ba1 ying2 yu3 qi1 cui4 ， qi3 de2 duo1 yu2 zi1 。
- wai4 tong3 san1 lu4 jin4 ， xiao3 di2 hu2 neng2 wei2 。
- qian2 qu1 yi3 ya1 jing4 ， hou4 jun1 you2 wei4 zhi1 。
- wei1 yi2 zhi4 man2 yu4 ， dan4 jian4 kong1 dao4 qi2 。
- sou1 luo2 yi2 yue4 yu2 ， bu2 zhan4 shi1 zi4 ba4 。
- he2 ge1 mo4 yan2 ku3 ， fu4 liang2 shen1 ke3 bei1 。
- ai1 zai1 dou1 du1 you2 ， wu2 gu1 zao1 tu2 mi2 。
- xiao1 za3 ji4 bu4 chu1 ， huan2 chu1 zhao1 an1 ci2 。
- ban4 jiang4 ban4 zuo4 ju4 ， man2 yi4 you2 hu2 yi2 。
- hou4 yi3 zeng1 jin3 zeng4 ， ju1 xin1 zha4 wei2 bei1 。
- rong2 zhang4 cao3 cao3 qi3 ， zei2 ge1 nie4 bei4 hui1 。
- wo3 ling2 lao3 sou3 yan2 ， bu4 jue2 pin2 shuang1 mei2 。
- shun3 hao2 jian1 die2 jian3 ， zhan4 zuo4 nan2 liao2 shi1 。
- yuan4 zhi2 cai3 shi1 guan1 ， yi4 fu1 yu2 tong2 chi2 。

## 注释

## 译文

## 赏析
