---
id: ou-yang-xiu-lu-shan-gao-zeng-tong-nian-liu-zhong-yun-gui-nan-kang
title: 廬山高贈同年劉中允歸南康
titlePinyin: lu2 shan1 gao1 zeng4 tong2 nian2 liu2 zhong1 yun3 gui1 nan2 kang1
titleSlug: lu-shan-gao-zeng-tong-nian-liu-zhong-yun-gui-nan-kang
author: 歐陽修
authorPinyin: ou1 yang2 xiu1
authorSlug: ou-yang-xiu
dynasty: 宋
dynastyPinyin: song4
dynastySlug: song
tags: []
---

## 正文

- 廬山高哉幾千仞兮，根盤幾百里，巀然屹立乎長江。
- 長江西來走其下，是爲揚瀾左里兮，洪濤巨浪日夕相舂撞。
- 雲消風止水鏡浄，泊舟登岸而遠望兮。
- 上摩青蒼以晻靄，下壓后土之鴻厖。
- 試往造乎間兮，攀緣石凳窺空谾。
- 千巖萬壑響松檜，懸崖巨石飛流淙。
- 水聲聒聒亂人耳，六月飛雪灑石矼。
- 仙翁釋子亦往往而逢兮，吾嘗惡其學幻而言哤。
- 但見丹霞翠壁遠近映樓閣，晨鍾暮鼓杳靄羅幡幢。
- 幽花野草不知其名兮，風吹露濕香澗谷，時有白鶴飛來雙。
- 幽尋遠去不可極，便欲絕世遺紛痝。
- 羨君買田筑室老其下，插秧盈疇兮釀酒盈缸。
- 欲令浮嵐暖翠千萬狀，坐卧常對乎軒窗。
- 君懷磊砢有至寶，世俗不辨珉與玒。
- 策名爲吏二十載，青衫白首困一邦。
- 寵榮聲利不可以苟屈兮，自非青雲白石有深趣，其氣兀硉何由降。
- 丈夫壯節似君少，嗟我欲說安得巨筆如長杠。

## 拼音

- lu2 shan1 gao1 zai1 ji1 qian1 ren4 xi1 ， gen1 pan2 ji1 bai3 li3 ， jie2 ran2 yi4 li4 hu1 chang2 jiang1 。
- chang2 jiang1 xi1 lai2 zou3 qi2 xia4 ， shi4 wei2 yang2 lan2 zuo3 li3 xi1 ， hong2 tao1 ju4 lang4 ri4 xi1 xiang1 chong1 zhuang4 。
- yun2 xiao1 feng1 zhi3 shui3 jing4 jing4 ， bo2 zhou1 deng1 an4 er2 yuan3 wang4 xi1 。
- shang4 mo2 qing1 cang1 yi3 an3 ai3 ， xia4 ya1 hou4 tu3 zhi1 hong2 mang2 。
- shi4 wang3 zao4 hu1 jian4 xi1 ， pan1 yuan2 shi2 deng4 kui1 kong1 hong1 。
- qian1 yan2 wan4 he4 xiang3 song1 gui4 ， xuan2 ya2 ju4 shi2 fei1 liu2 cong2 。
- shui3 sheng1 guo1 guo1 luan4 ren2 er3 ， liu4 yue4 fei1 xue3 sa3 shi2 gang1 。
- xian1 weng1 shi4 zi3 yi4 wang3 wang3 er2 feng2 xi1 ， wu2 chang2 e4 qi2 xue2 huan4 er2 yan2 mang2 。
- dan4 jian4 dan1 xia2 cui4 bi4 yuan3 jin4 ying4 lou2 ge2 ， chen2 zhong1 mu4 gu3 yao3 ai3 luo2 fan1 zhuang4 。
- you1 hua1 ye3 cao3 bu4 zhi1 qi2 ming2 xi1 ， feng1 chui1 lu4 shi1 xiang1 jian4 gu3 ， shi2 you3 bai2 he4 fei1 lai2 shuang1 。
- you1 xun2 yuan3 qu4 bu4 ke3 ji2 ， bian4 yu4 jue2 shi4 yi2 fen1 mang2 。
- xian4 jun1 mai3 tian2 zhu4 shi4 lao3 qi2 xia4 ， cha1 yang1 ying2 chou2 xi1 niang4 jiu3 ying2 gang1 。
- yu4 ling4 fu2 lan2 nuan3 cui4 qian1 wan4 zhuang4 ， zuo4 wo4 chang2 dui4 hu1 xuan1 chuang1 。
- jun1 huai2 lei3 luo3 you3 zhi4 bao3 ， shi4 su2 bu2 bian4 min2 yu3 hong2 。
- ce4 ming2 wei2 li4 er4 shi2 zai4 ， qing1 shan1 bai2 shou3 kun4 yi4 bang1 。
- chong3 rong2 sheng1 li4 bu4 ke3 yi3 gou3 qu1 xi1 ， zi4 fei1 qing1 yun2 bai2 shi2 you3 shen1 qu4 ， qi2 qi4 wu4 lu4 he2 you2 jiang4 。
- zhang4 fu0 zhuang4 jie2 si4 jun1 shao3 ， jie1 wo3 yu4 shuo1 an1 de2 ju4 bi3 ru2 chang2 gang4 。

## 注释

## 译文

## 赏析
