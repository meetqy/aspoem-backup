---
id: ou-yang-xiu-xue
title: 雪
titlePinyin: xue3
titleSlug: xue
author: 歐陽修
authorPinyin: ou1 yang2 xiu1
authorSlug: ou-yang-xiu
dynasty: 宋
dynastyPinyin: song4
dynastySlug: song
tags: []
---

## 正文

- 新陽力微初破萼，客陰用壯猶相薄。
- 朝寒稜稜風莫犯，暮雪緌緌止還作。
- 驅馳風雲初慘淡，炫晃山川漸開廓。
- 光芒可愛初日照，潤澤終爲和氣爍。
- 美人高堂晨起驚，幽士虛窗靜聞落。
- 酒壚成徑集缾罌，獵騎尋蹤得狐貉。
- 龍蛇掃處斷復續，猊虎團成呀且攫。
- 共貪終歲飽麰麥，豈恤空林饑鳥雀。
- 沙墀朝賀迷象笏，桑野行歌沒芒屩。
- 乃知一雪萬人喜，顧我不飲胡爲樂。
- 坐看天地絕氛埃，使我胸襟如洗瀹。
- 脫遺前言笑塵雜，搜索萬象窺冥漠。
- 潁雖陋邦文士眾，巨筆人人把矛槊。
- 自非我爲發其端，凍口何由開一噱。

## 拼音

- xin1 yang2 li4 wei1 chu1 po4 e4 ， ke4 yin1 yong4 zhuang4 you2 xiang1 bao2 。
- chao2 han2 leng2 leng2 feng1 mo4 fan4 ， mu4 xue3 rui2 rui2 zhi3 huan2 zuo4 。
- qu1 chi2 feng1 yun2 chu1 can3 dan4 ， xuan4 huang4 shan1 chuan1 jian4 kai1 kuo4 。
- guang1 mang2 ke3 ai4 chu1 ri4 zhao4 ， run4 ze2 zhong1 wei2 he2 qi4 shuo4 。
- mei3 ren2 gao1 tang2 chen2 qi3 jing1 ， you1 shi4 xu1 chuang1 jing4 wen2 luo4 。
- jiu3 lu2 cheng2 jing4 ji2 ping2 ying1 ， lie4 qi2 xun2 zong1 de2 hu2 mo4 。
- long2 she2 sao3 chu3 duan4 fu4 xu4 ， ni2 hu3 tuan2 cheng2 ya0 qie3 jue2 。
- gong4 tan1 zhong1 sui4 bao3 mou2 mai4 ， qi3 xu4 kong1 lin2 ji1 niao3 que4 。
- sha1 chi2 chao2 he4 mi2 xiang4 hu4 ， sang1 ye3 xing2 ge1 mei2 mang2 jue1 。
- nai3 zhi1 yi4 xue3 wan4 ren2 xi3 ， gu4 wo3 bu4 yin3 hu2 wei2 le4 。
- zuo4 kan4 tian1 di4 jue2 fen1 ai1 ， shi3 wo3 xiong1 jin1 ru2 xi3 yue4 。
- tuo1 yi2 qian2 yan2 xiao4 chen2 za2 ， sou1 suo3 wan4 xiang4 kui1 ming2 mo4 。
- ying3 sui1 lou4 bang1 wen2 shi4 zhong4 ， ju4 bi3 ren2 ren2 ba3 mao2 shuo4 。
- zi4 fei1 wo3 wei2 fa1 qi2 duan1 ， dong4 kou3 he2 you2 kai1 yi4 jue2 。

## 注释

## 译文

## 赏析
