---
id: ou-yang-xiu-jin-ci
title: 晉祠
titlePinyin: jin4 ci2
titleSlug: jin-ci
author: 歐陽修
authorPinyin: ou1 yang2 xiu1
authorSlug: ou-yang-xiu
dynasty: 宋
dynastyPinyin: song4
dynastySlug: song
tags: []
---

## 正文

- 古城南出十里間，鳴渠夾路何潺潺。
- 行人望祠下馬謁，退即祠下窺水源。
- 地靈草木得餘潤，鬰鬰古栢含蒼煙。
- 并兒自古事豪俠，戰爭五代幾百年。
- 天開地闢真主出，猶須再駕方凱旋。
- 頑民盡遷高壘削，秋草自綠埋空垣。
- 并人昔遊晉水上，清鏡照耀涵朱顔。
- 晉水今入并州裏，稻花漠漠澆平田。
- 廢興髣髴無舊老，氣象寂寞餘山川。
- 惟存祖宗聖功業，干戈象舞被管絃。
- 我來覽登爲歎息，暫照白髮臨清泉。
- 鳥啼人去廟門闔，還有山月來娟娟。

## 拼音

- gu3 cheng2 nan2 chu1 shi2 li3 jian4 ， ming2 qu2 jia1 lu4 he2 chan2 chan2 。
- xing2 ren2 wang4 ci2 xia4 ma3 ye4 ， tui4 ji2 ci2 xia4 kui1 shui3 yuan2 。
- di4 ling2 cao3 mu4 de2 yu2 run4 ， yu4 yu4 gu3 bai3 han2 cang1 yan1 。
- bing4 er2 zi4 gu3 shi4 hao2 xia2 ， zhan4 zheng1 wu3 dai4 ji1 bai3 nian2 。
- tian1 kai1 di4 pi4 zhen1 zhu3 chu1 ， you2 xu1 zai4 jia4 fang1 kai3 xuan2 。
- wan2 min2 jin4 qian1 gao1 lei3 xiao1 ， qiu1 cao3 zi4 lü4 mai2 kong1 yuan2 。
- bing4 ren2 xi1 you2 jin4 shui3 shang4 ， qing1 jing4 zhao4 yao4 han2 zhu1 yan2 。
- jin4 shui3 jin1 ru4 bing1 zhou1 li3 ， dao4 hua1 mo4 mo4 jiao1 ping2 tian2 。
- fei4 xing1 fang3 fu2 wu2 jiu4 lao3 ， qi4 xiang4 ji4 mo4 yu2 shan1 chuan1 。
- wei2 cun2 zu3 zong0 sheng4 gong1 ye4 ， gan1 ge1 xiang4 wu3 bei4 guan3 xian2 。
- wo3 lai2 lan3 deng1 wei2 tan4 xi1 ， zan4 zhao4 bai2 fa4 lin2 qing1 quan2 。
- niao3 ti2 ren2 qu4 miao4 men2 he2 ， huan2 you3 shan1 yue4 lai2 juan1 juan1 。

## 注释

## 译文

## 赏析
