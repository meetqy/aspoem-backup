---
id: ou-yang-xiu-song-xu-sheng-zhi-mian-chi
title: 送徐生之澠池
titlePinyin: song4 xu2 sheng1 zhi1 mian3 chi2
titleSlug: song-xu-sheng-zhi-mian-chi
author: 歐陽修
authorPinyin: ou1 yang2 xiu1
authorSlug: ou-yang-xiu
dynasty: 宋
dynastyPinyin: song4
dynastySlug: song
tags: []
---

## 正文

- 河南地望雄西京，相公好賢天下稱。
- 吹噓死灰生氣燄，談笑暖律回嚴凝。
- 曾陪罇俎被顧盻，羅列臺閣皆名卿。
- 徐生南國後來秀，得官古縣依崤陵。
- 脚靴手板實卑賤，賢儁未可吏事繩。
- 携文百篇赴知己，西望未到氣已增。
- 我昔初官便伊洛，當時意氣尤驕矜。
- 主人樂士喜文學，幕府最盛多交朋。
- 園林相映花百種，都邑四顧山千層。
- 朝行綠槐聽流水，夜飲翠幙張紅燈。
- 爾來飄流二十載，鬢髮蕭索垂霜冰。
- 同時竝遊在者幾，舊事欲說無人應。
- 文章無用等畫虎，名譽過耳如飛繩。
- 榮華萬事不入眼，憂患百慮來填膺。
- 羨子年少正得路，有如扶桑初日昇。
- 名高場屋已得儁，世有龍門今復登。
- 出門相送親與友，何異籬鷃瞻雲鵬。
- 嗟吾筆硯久已格，感激短章因子興。

## 拼音

- he2 nan2 di4 wang4 xiong2 xi1 jing1 ， xiang4 gong0 hao3 xian2 tian1 xia4 cheng1 。
- chui1 xu1 si3 hui1 sheng1 qi4 yan4 ， tan2 xiao4 nuan3 lü4 hui2 yan2 ning2 。
- ceng2 pei2 zun1 zu3 bei4 gu4 xi4 ， luo2 lie4 tai2 ge2 jie1 ming2 qing1 。
- xu2 sheng1 nan2 guo2 hou4 lai2 xiu4 ， de2 guan1 gu3 xian4 yi1 xiao2 ling2 。
- jiao3 xue1 shou3 ban3 shi2 bei1 jian4 ， xian2 jun4 wei4 ke3 li4 shi4 sheng2 。
- xie2 wen2 bai3 pian1 fu4 zhi1 ji3 ， xi1 wang4 wei4 dao4 qi4 yi3 zeng1 。
- wo3 xi1 chu1 guan1 bian4 yi1 luo4 ， dang1 shi2 yi4 qi4 you2 jiao1 jin1 。
- zhu3 ren2 le4 shi4 xi3 wen2 xue2 ， mu4 fu3 zui4 sheng4 duo1 jiao1 peng2 。
- yuan2 lin2 xiang1 ying4 hua1 bai3 zhong3 ， dou1 yi4 si4 gu4 shan1 qian1 ceng2 。
- chao2 xing2 lü4 huai2 ting1 liu2 shui3 ， ye4 yin3 cui4 mu4 zhang1 hong2 deng1 。
- er3 lai2 piao1 liu2 er4 shi2 zai4 ， bin4 fa4 xiao1 suo3 chui2 shuang1 bing1 。
- tong2 shi2 bing4 you2 zai4 zhe3 ji1 ， jiu4 shi4 yu4 shuo1 wu2 ren2 ying1 。
- wen2 zhang1 wu2 yong4 deng3 hua4 hu3 ， ming2 yu4 guo4 er3 ru2 fei1 sheng2 。
- rong2 hua2 wan4 shi4 bu2 ru4 yan3 ， you1 huan4 bai3 lü4 lai2 tian2 ying1 。
- xian4 zi3 nian2 shao4 zheng4 de2 lu4 ， you3 ru2 fu2 sang1 chu1 ri4 sheng1 。
- ming2 gao1 chang3 wu1 yi3 de2 jun4 ， shi4 you3 long2 men2 jin1 fu4 deng1 。
- chu1 men2 xiang1 song4 qin1 yu3 you3 ， he2 yi4 li2 yan4 zhan1 yun2 peng2 。
- jie1 wu2 bi3 yan4 jiu3 yi3 ge2 ， gan3 ji1 duan3 zhang1 yin1 zi3 xing1 。

## 注释

## 译文

## 赏析
