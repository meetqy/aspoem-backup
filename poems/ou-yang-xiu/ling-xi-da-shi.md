---
id: ou-yang-xiu-ling-xi-da-shi
title: 菱溪大石
titlePinyin: ling2 xi1 da4 shi2
titleSlug: ling-xi-da-shi
author: 歐陽修
authorPinyin: ou1 yang2 xiu1
authorSlug: ou-yang-xiu
dynasty: 宋
dynastyPinyin: song4
dynastySlug: song
tags: []
---

## 正文

- 新霜夜落秋水淺，有石露出寒溪垠。
- 苔昏土蝕禽鳥啄，出沒溪水秋復春。
- 溪邊老翁生長見，疑我來視何殷勤。
- 愛之遠徙向幽谷，曳以三犢載兩輪。
- 行穿城中罷市看，但驚可怪誰復珍。
- 荒煙野草埋沒久，洗以石竇清泠泉。
- 朱欄綠竹相掩映，選致佳處當南軒。
- 南軒旁列千萬峯，曾未有些奇嶙峋。
- 乃知異物世所少，萬金爭買傳幾人。
- 山河面戰變陵谷，何爲落彼荒溪濆。
- 山經地誌不可究，遂令異說爭紛紜。
- 皆云女堝初鍛鍊，融結一氣凝精純。
- 仰視蒼蒼補其缺，染此紺碧瑩且溫。
- 或疑古者燧人氏，鉆以出火爲炮燔。
- 苟非神聖親手迹，不爾孔竅誰雕剜。
- 又云漢使把漢節，西北萬里窮崑崙。
- 行經于闐得寶玉，流入中國隨河源。
- 沙磨水激自穿穴，所以鎸鑿無瑕痕。
- 嗟予有口莫能辯，歎息但以兩手捫。
- 盧仝韓愈不在世，彈壓百怪無雄文。
- 爭奇鬭異各取勝，遂至荒誕無根原。
- 天高地厚靡不有，醜好萬狀奚足論。
- 惟當掃雪席其側，日與嘉客陳清罇。

## 拼音

- xin1 shuang1 ye4 luo4 qiu1 shui3 qian3 ， you3 shi2 lu4 chu1 han2 xi1 yin2 。
- tai2 hun1 tu3 shi2 qin2 niao3 zhuo2 ， chu1 mei2 xi1 shui3 qiu1 fu4 chun1 。
- xi1 bian1 lao3 weng1 sheng1 chang2 jian4 ， yi2 wo3 lai2 shi4 he2 yin1 qin2 。
- ai4 zhi1 yuan3 xi3 xiang4 you1 gu3 ， ye4 yi3 san1 du2 zai4 liang3 lun2 。
- xing2 chuan1 cheng2 zhong1 ba4 shi4 kan4 ， dan4 jing1 ke3 guai4 shui2 fu4 zhen1 。
- huang1 yan1 ye3 cao3 mai2 mei2 jiu3 ， xi3 yi3 shi2 dou4 qing1 ling2 quan2 。
- zhu1 lan2 lü4 zhu2 xiang1 yan3 ying4 ， xuan3 zhi4 jia1 chu3 dang1 nan2 xuan1 。
- nan2 xuan1 pang2 lie4 qian1 wan4 feng1 ， ceng2 wei4 you3 xie1 qi2 lin2 xun2 。
- nai3 zhi1 yi4 wu4 shi4 suo3 shao3 ， wan4 jin1 zheng1 mai3 chuan2 ji1 ren2 。
- shan1 he2 mian4 zhan4 bian4 ling2 gu3 ， he2 wei2 luo4 bi3 huang1 xi1 pen1 。
- shan1 jing1 di4 zhi4 bu4 ke3 jiu1 ， sui4 ling4 yi4 shuo1 zheng1 fen1 yun2 。
- jie1 yun2 nü3 guo1 chu1 duan4 lian4 ， rong2 jie2 yi2 qi4 ning2 jing1 chun2 。
- yang3 shi4 cang1 cang1 bu3 qi2 que1 ， ran3 ci3 gan4 bi4 ying2 qie3 wen1 。
- huo4 yi2 gu3 zhe3 sui4 ren2 shi4 ， zuan1 yi3 chu1 huo3 wei2 pao4 fan2 。
- gou3 fei1 shen2 sheng4 qin1 shou3 ji4 ， bu4 er3 kong3 qiao4 shui2 diao1 wan1 。
- you4 yun2 han4 shi3 ba3 han4 jie2 ， xi1 bei3 wan4 li3 qiong2 kun1 lun2 。
- xing2 jing1 yu2 tian2 de2 bao3 yu4 ， liu2 ru4 zhong1 guo2 sui2 he2 yuan2 。
- sha1 mo2 shui3 ji1 zi4 chuan1 xue2 ， suo3 yi3 juan1 zao2 wu2 xia2 hen2 。
- jie1 yu3 you3 kou3 mo4 neng2 bian4 ， tan4 xi1 dan4 yi3 liang3 shou3 men2 。
- lu2 tong2 han2 yu4 bu2 zai4 shi4 ， dan4 ya1 bai3 guai4 wu2 xiong2 wen2 。
- zheng1 qi2 dou4 yi4 ge4 qu3 sheng4 ， sui4 zhi4 huang1 dan4 wu2 gen1 yuan2 。
- tian1 gao1 di4 hou4 mi2 bu4 you3 ， chou3 hao3 wan4 zhuang4 xi1 zu2 lun4 。
- wei2 dang1 sao3 xue3 xi2 qi2 ce4 ， ri4 yu3 jia1 ke4 chen2 qing1 zun1 。

## 注释

## 译文

## 赏析
