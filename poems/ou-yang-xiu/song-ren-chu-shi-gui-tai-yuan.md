---
id: ou-yang-xiu-song-ren-chu-shi-gui-tai-yuan
title: 送任處士歸太原
titlePinyin: song4 ren4 chu3 shi4 gui1 tai4 yuan2
titleSlug: song-ren-chu-shi-gui-tai-yuan
author: 歐陽修
authorPinyin: ou1 yang2 xiu1
authorSlug: ou-yang-xiu
dynasty: 宋
dynastyPinyin: song4
dynastySlug: song
tags: []
---

## 正文

- 一虜動邊陲，用兵三十萬。
- 天威豈不嚴，賊首猶未獻。
- 自古王者師，有征而不戰。
- 勝敗繫人謀，得失由廟算。
- 是以天子明，咨詢務周徧。
- 直欲採奇謀，不爲人品限。
- 公車百千輩，下不遺僕賤。
- 況於儒學者，延納宜無間。
- 如何任生來，三月不得見。
- 方茲急士時，論擇豈宜慢。
- 任生居太原，白首勤著撰。
- 閉戶不求聞，忽來誰所薦。
- 人堅固當用，舉繆不加譴。
- 賞罰兩無文，是非奚以辨。
- 遂令拂衣歸，安使來者勸。
- 嗟吾筆與舌，非職不敢諫。

## 拼音

- yi4 lu3 dong4 bian1 chui2 ， yong4 bing1 san1 shi2 wan4 。
- tian1 wei1 qi3 bu4 yan2 ， zei2 shou3 you2 wei4 xian4 。
- zi4 gu3 wang2 zhe3 shi1 ， you3 zheng1 er2 bu2 zhan4 。
- sheng4 bai4 xi4 ren2 mou2 ， de2 shi1 you2 miao4 suan4 。
- shi4 yi3 tian1 zi3 ming2 ， zi1 xun2 wu4 zhou1 bian4 。
- zhi2 yu4 cai3 qi2 mou2 ， bu4 wei2 ren2 pin3 xian4 。
- gong1 ju1 bai3 qian1 bei4 ， xia4 bu4 yi2 pu2 jian4 。
- kuang4 wu1 ru2 xue2 zhe3 ， yan2 na4 yi2 wu2 jian4 。
- ru2 he2 ren4 sheng1 lai2 ， san1 yue4 bu4 de2 jian4 。
- fang1 zi1 ji2 shi4 shi2 ， lun4 ze2 qi3 yi2 man4 。
- ren4 sheng1 ju1 tai4 yuan2 ， bai2 shou3 qin2 zhu4 zhuan4 。
- bi4 hu4 bu4 qiu2 wen2 ， hu1 lai2 shui2 suo3 jian4 。
- ren2 jian1 gu4 dang1 yong4 ， ju3 mou2 bu4 jia1 qian3 。
- shang3 fa2 liang3 wu2 wen2 ， shi4 fei1 xi1 yi3 bian4 。
- sui4 ling4 fu2 yi1 gui1 ， an1 shi3 lai2 zhe3 quan4 。
- jie1 wu2 bi3 yu3 she2 ， fei1 zhi2 bu4 gan3 jian4 。

## 注释

## 译文

## 赏析
