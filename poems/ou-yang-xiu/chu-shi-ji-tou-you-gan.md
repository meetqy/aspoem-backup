---
id: ou-yang-xiu-chu-shi-ji-tou-you-gan
title: 初食雞頭有感
titlePinyin: chu1 shi2 ji1 tou2 you3 gan3
titleSlug: chu-shi-ji-tou-you-gan
author: 歐陽修
authorPinyin: ou1 yang2 xiu1
authorSlug: ou-yang-xiu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 六月京師暑雨多，夜夜南風吹芡嘴。
- 凝祥池鎖會靈園，僕射荒陂安可擬。
- 爭先園客採新苞，剖蚌得珠從海底。
- 都城百物貴新鮮，厥價難酬與珠比。
- 金盤磊落何所薦，滑臺撥醅如玉醴。
- 自慙竊食萬錢厨，滿口飄浮嗟病齒。
- 却思年少在江湖，野艇高歌菱荇裏。
- 香新味全手自摘，玉潔沙磨軟還美。
- 一瓢固不羨玉鼎，萬事適情爲可喜。
- 何時遂買潁東田，歸去結茅臨野水。

## 拼音

- liu4 yue4 jing1 shi1 shu3 yu3 duo1 ， ye4 ye4 nan2 feng1 chui1 qian4 zui3 。
- ning2 xiang2 chi2 suo3 hui4 ling2 yuan2 ， pu2 she4 huang1 bei1 an1 ke3 ni3 。
- zheng1 xian1 yuan2 ke4 cai3 xin1 bao1 ， pou1 bang4 de0 zhu1 cong2 hai3 di3 。
- du1 cheng2 bai3 wu4 gui4 xin1 xian1 ， jue2 jia4 nan2 chou2 yu3 zhu1 bi3 。
- jin1 pan2 lei3 luo4 he2 suo3 jian4 ， hua2 tai2 bo1 pei1 ru2 yu4 li3 。
- zi4 can2 qie4 shi2 wan4 qian2 chu2 ， man3 kou3 piao1 fu2 jie1 bing4 chi3 。
- que4 si1 nian2 shao4 zai4 jiang1 hu2 ， ye3 ting3 gao1 ge1 ling2 xing4 li3 。
- xiang1 xin1 wei4 quan2 shou3 zi4 zhai1 ， yu4 jie2 sha1 mo2 ruan3 huan2 mei3 。
- yi4 piao2 gu4 bu2 xian4 yu4 ding3 ， wan4 shi4 shi4 qing2 wei2 ke3 xi3 。
- he2 shi2 sui4 mai3 ying3 dong1 tian2 ， gui1 qu4 jie2 mao2 lin2 ye3 shui3 。

## 注释

## 译文

## 赏析
