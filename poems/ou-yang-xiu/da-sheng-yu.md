---
id: ou-yang-xiu-da-sheng-yu
title: 答聖俞
titlePinyin: da2 sheng4 yu2
titleSlug: da-sheng-yu
author: 歐陽修
authorPinyin: ou1 yang2 xiu1
authorSlug: ou-yang-xiu
dynasty: 宋
dynastyPinyin: song4
dynastySlug: song
tags: []
---

## 正文

- 人皆喜詩翁，有酒誰肯一醉之。
- 嗟我獨無酒，數往從翁何所爲。
- 翁居南方我北走，世路離合安可期。
- 汴渠千艘日上下，來及水門猶未知。
- 五年不見勞夢寐，三日始往何其遲。
- 城東賺河有名字，萬家棄水爲汙池。
- 人居其上苟賢者，我視此水猶漣漪。
- 入門下馬解衣带，共坐習習清風吹。
- 溼薪熒熒煮薄茗，四顧壁立空無遺。
- 萬錢方丈飽則止，一瓢飲水樂可涯。
- 況出新詩數十首，珠璣大小光陸離。
- 他人欲一不可有，君家筐篋滿莫持。
- 才大名高乃富貴，豈比金紫包愚癡。
- 貴賤同爲一丘土，聖賢獨如星日垂。
- 道德內樂不假物，猶須朋友并良時。
- 蟬聲漸已變秋意，得酒安問醇與醨。
- 玉堂官閑無事業，親舊幸可從其私。
- 與翁老矣會有幾，當棄百事勤追隨。

## 拼音

- ren2 jie1 xi3 shi1 weng1 ， you3 jiu3 shui2 ken3 yi2 zui4 zhi1 。
- jie1 wo3 du2 wu2 jiu3 ， shu4 wang3 cong2 weng1 he2 suo3 wei2 。
- weng1 ju1 nan2 fang1 wo3 bei3 zou3 ， shi4 lu4 li2 he2 an1 ke3 qi1 。
- bian4 qu2 qian1 sou1 ri4 shang4 xia4 ， lai2 ji2 shui3 men2 you2 wei4 zhi1 。
- wu3 nian2 bu2 jian4 lao2 meng4 mei4 ， san1 ri4 shi3 wang3 he2 qi2 chi2 。
- cheng2 dong1 zhuan4 he2 you3 ming2 zi4 ， wan4 jia1 qi4 shui3 wei2 wu1 chi2 。
- ren2 ju1 qi2 shang4 gou3 xian2 zhe3 ， wo3 shi4 ci3 shui3 you2 lian2 yi1 。
- ru4 men2 xia4 ma3 jie3 yi1 dai4 ， gong4 zuo4 xi2 xi2 qing1 feng1 chui1 。
- shi1 xin1 ying2 ying2 zhu3 bao2 ming2 ， si4 gu4 bi4 li4 kong1 wu2 yi2 。
- wan4 qian2 fang1 zhang4 bao3 ze2 zhi3 ， yi4 piao2 yin3 shui3 le4 ke3 ya2 。
- kuang4 chu1 xin1 shi1 shu4 shi2 shou3 ， zhu1 ji1 da4 xiao3 guang1 lu4 li2 。
- ta1 ren2 yu4 yi2 bu4 ke3 you3 ， jun1 jia1 kuang1 qie4 man3 mo4 chi2 。
- cai2 da4 ming2 gao1 nai3 fu4 gui4 ， qi3 bi3 jin1 zi3 bao1 yu2 chi1 。
- gui4 jian4 tong2 wei2 yi4 qiu1 tu3 ， sheng4 xian2 du2 ru2 xing1 ri4 chui2 。
- dao4 de2 nei4 le4 bu4 jia3 wu4 ， you2 xu1 peng2 you0 bing4 liang2 shi2 。
- chan2 sheng1 jian4 yi3 bian4 qiu1 yi4 ， de2 jiu3 an1 wen4 chun2 yu3 li2 。
- yu4 tang2 guan1 xian2 wu2 shi4 ye4 ， qin1 jiu4 xing4 ke3 cong2 qi2 si1 。
- yu3 weng1 lao3 yi3 hui4 you3 ji1 ， dang1 qi4 bai3 shi4 qin2 zhui1 sui2 。

## 注释

## 译文

## 赏析
