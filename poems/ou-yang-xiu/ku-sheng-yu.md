---
id: ou-yang-xiu-ku-sheng-yu
title: 哭聖俞
titlePinyin: ku1 sheng4 yu2
titleSlug: ku-sheng-yu
author: 歐陽修
authorPinyin: ou1 yang2 xiu1
authorSlug: ou-yang-xiu
dynasty: 宋
dynastyPinyin: song4
dynastySlug: song
tags: []
---

## 正文

- 昔逢詩老伊水頭，青衫白馬渡伊流。
- 灘聲八節響石樓，坐中辭氣凌清秋。
- 一飲百盞不言休，酒酣思逸語更遒。
- 河南丞相稱賢侯，後車日載枚與鄒。
- 我年最少力方優，明珠白璧相報投。
- 詩成希深擁鼻謳，師魯卷舌藏戈矛。
- 三十年間如轉眸，屈指十九歸山丘，凋零所餘身百憂。
- 晚登玉墀侍珠旒，詩老齏鹽太學愁。
- 乖離會合謂無由，此會天幸非人謀。
- 頷鬚已白齒根浮，子年加我貌則不。
- 歡猶可彊閑屢偷，不覺歲月成淹留。
- 文章落筆動九州，釜甑過午無饙餾。
- 良時易失不早收，篋櫝瓦礫遺琳璆。
- 薦賢轉石古所尤，此事有職非吾羞。
- 命也難知理莫求，名聲赫赫掩諸幽。
- 翩然素旐歸一舟，送子有淚流如溝。

## 拼音

- xi1 feng2 shi1 lao3 yi1 shui3 tou2 ， qing1 shan1 bai2 ma3 du4 yi1 liu2 。
- tan1 sheng1 ba1 jie2 xiang3 shi2 lou2 ， zuo4 zhong1 ci2 qi4 ling2 qing1 qiu1 。
- yi4 yin3 bai3 zhan3 bu4 yan2 xiu1 ， jiu3 han1 si1 yi4 yu3 geng4 qiu2 。
- he2 nan2 cheng2 xiang4 cheng1 xian2 hou2 ， hou4 ju1 ri4 zai4 mei2 yu3 zou1 。
- wo3 nian2 zui4 shao3 li4 fang1 you1 ， ming2 zhu1 bai2 bi4 xiang1 bao4 tou2 。
- shi1 cheng2 xi1 shen1 yong1 bi2 ou1 ， shi1 lu3 juan3 she2 cang2 ge1 mao2 。
- san1 shi2 nian2 jian4 ru2 zhuan3 mou2 ， qu1 zhi3 shi2 jiu3 gui1 shan1 qiu1 ， diao1 ling2 suo3 yu2 shen1 bai3 you1 。
- wan3 deng1 yu4 chi2 shi4 zhu1 liu2 ， shi1 lao3 ji1 yan2 tai4 xue2 chou2 。
- guai1 li2 hui4 he2 wei4 wu2 you2 ， ci3 hui4 tian1 xing4 fei1 ren2 mou2 。
- han4 xu1 yi3 bai2 chi3 gen1 fu2 ， zi3 nian2 jia1 wo3 mao4 ze2 bu4 。
- huan1 you2 ke3 qiang2 xian2 lü3 tou1 ， bu4 jue2 sui4 yue4 cheng2 yan1 liu2 。
- wen2 zhang1 luo4 bi3 dong4 jiu3 zhou1 ， fu3 zeng4 guo4 wu3 wu2 fen1 liu4 。
- liang2 shi2 yi4 shi1 bu4 zao3 shou1 ， qie4 du2 wa3 li4 yi2 lin2 qiu2 。
- jian4 xian2 zhuan3 shi2 gu3 suo3 you2 ， ci3 shi4 you3 zhi2 fei1 wu2 xiu1 。
- ming4 ye3 nan2 zhi1 li3 mo4 qiu2 ， ming2 sheng1 he4 he4 yan3 zhu1 you1 。
- pian1 ran2 su4 zhao4 gui1 yi4 zhou1 ， song4 zi3 you3 lei4 liu2 ru2 gou1 。

## 注释

## 译文

## 赏析
