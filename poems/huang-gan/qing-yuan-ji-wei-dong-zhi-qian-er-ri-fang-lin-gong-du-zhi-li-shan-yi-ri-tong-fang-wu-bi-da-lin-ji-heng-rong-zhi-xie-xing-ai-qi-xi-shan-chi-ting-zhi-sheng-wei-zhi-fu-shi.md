---
id: huang-gan-qing-yuan-ji-wei-dong-zhi-qian-er-ri-fang-lin-gong-du-zhi-li-shan-yi-ri-tong-fang-wu-bi-da-lin-ji-heng-rong-zhi-xie-xing-ai-qi-xi-shan-chi-ting-zhi-sheng-wei-zhi-fu-shi
title: 慶元己未冬至前二日訪林公度至栗山翌日同訪吳必大林季亨容之偕行愛其溪山池亭之勝爲之賦詩
titlePinyin: qing4 yuan2 ji3 wei4 dong1 zhi4 qian2 er4 ri4 fang3 lin2 gong1 du4 zhi4 li4 shan1 yi4 ri4 tong2 fang3 wu2 bi4 da4 lin2 ji4 heng1 rong2 zhi1 xie2 xing2 ai4 qi2 xi1 shan1 chi2 ting2 zhi1 sheng4 wei2 zhi1 fu4 shi1
titleSlug: qing-yuan-ji-wei-dong-zhi-qian-er-ri-fang-lin-gong-du-zhi-li-shan-yi-ri-tong-fang-wu-bi-da-lin-ji-heng-rong-zhi-xie-xing-ai-qi-xi-shan-chi-ting-zhi-sheng-wei-zhi-fu-shi
author: 黄榦
authorPinyin: huang2 gan4
authorSlug: huang-gan
dynasty: 宋
dynastyPinyin: song4
dynastySlug: song
tags: []
---

## 正文

- 篝火下脩嶺，褰衣涉清川。
- 夜投故人廬，洞壑藏真仙。
- 一水遠縈紆，兩山對蜿蜒。
- 但見烟雲深，不識車馬喧。
- 主人敬客至，盃酒羅堂前。
- 諸孫競勸酬，烹羊雜雞鮮。
- 同來二三人，妙語爭春妍。
- 此會良獨難，達旦不復眠。
- 雞鳴秉燭遊，到君新池邊。
- 中有讀書堂，藏書足精研。
- 把筆記姓名，徘徊悵無緣。
- 天明驅車去，去上層岡巔。
- 回首三歎息，安得數畝田。
- 結茅與君鄰，嘯傲終殘年。

## 拼音

- gou1 huo3 xia4 xiu1 ling3 ， qian1 yi1 she4 qing1 chuan1 。
- ye4 tou2 gu4 ren2 lu2 ， dong4 he4 cang2 zhen1 xian1 。
- yi4 shui3 yuan3 ying2 yu1 ， liang3 shan1 dui4 wan1 yan2 。
- dan4 jian4 yan1 yun2 shen1 ， bu4 shi2 ju1 ma3 xuan1 。
- zhu3 ren2 jing4 ke4 zhi4 ， bei1 jiu3 luo2 tang2 qian2 。
- zhu1 sun1 jing4 quan4 chou2 ， peng1 yang2 za2 ji1 xian1 。
- tong2 lai2 er4 san1 ren2 ， miao4 yu3 zheng1 chun1 yan2 。
- ci3 hui4 liang2 du2 nan2 ， da2 dan4 bu2 fu4 mian2 。
- ji1 ming2 bing3 zhu2 you2 ， dao4 jun1 xin1 chi2 bian1 。
- zhong1 you3 du2 shu1 tang2 ， cang2 shu1 zu2 jing1 yan2 。
- ba3 bi3 ji4 xing4 ming2 ， pai2 huai2 chang4 wu2 yuan2 。
- tian1 ming2 qu1 ju1 qu4 ， qu4 shang4 ceng2 gang1 dian1 。
- hui2 shou3 san1 tan4 xi1 ， an1 de2 shu4 mu3 tian2 。
- jie2 mao2 yu3 jun1 lin2 ， xiao4 ao4 zhong1 can2 nian2 。

## 注释

## 译文

## 赏析
