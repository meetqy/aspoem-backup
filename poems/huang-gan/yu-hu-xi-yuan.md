---
id: huang-gan-yu-hu-xi-yuan
title: 與胡西園
titlePinyin: yu3 hu2 xi1 yuan2
titleSlug: yu-hu-xi-yuan
author: 黄榦
authorPinyin: huang2 gan4
authorSlug: huang-gan
dynasty: 宋
dynastyPinyin: song4
dynastySlug: song
tags: []
---

## 正文

- 白露下百草，玄雲翳崇岡。
- 遊子暮何之，倏若孤鴈翔。
- 朝發長沙渚，夕息湘山陽。
- 飛鳴念儔侶，慷慨增悲傷。
- 故人懷我深，遠寄金玉章。
- 開緘且疾讀，慰此饑渴腸。
- 是時焞中火，朔風掃枯黄。
- 歲月能幾何，臯蘭結微霜。
- 靜觀天地間，至理何昭彰。
- 乾行固不息，坤應還無疆。
- 兩曜各循環，皦皦臨四方。
- 人道政如斯，願君勉其常。
- 脂車策良馬，日暮道正長。
- 徒僕審驅馳，前途畏榛荒。
- 劣質苦難任，白雲懷故鄉。
- 南山一舍隔，動若參與商。
- 大舶漾中流，矯首空西望。
- 昆弟真可人，行樂毋相忘。

## 拼音

- bai2 lu4 xia4 bai3 cao3 ， xuan2 yun2 yi4 chong2 gang1 。
- you2 zi3 mu4 he2 zhi1 ， shu1 ruo4 gu1 yan4 xiang2 。
- chao2 fa1 chang2 sha1 zhu3 ， xi1 xi1 xiang1 shan1 yang2 。
- fei1 ming2 nian4 chou2 lü3 ， kang1 kai3 zeng1 bei1 shang1 。
- gu4 ren2 huai2 wo3 shen1 ， yuan3 ji4 jin1 yu4 zhang1 。
- kai1 jian1 qie3 ji2 du2 ， wei4 ci3 ji1 ke3 chang2 。
- shi4 shi2 tun1 zhong1 huo3 ， shuo4 feng1 sao3 ku1 huang2 。
- sui4 yue4 neng2 ji1 he2 ， gao1 lan2 jie2 wei1 shuang1 。
- jing4 guan1 tian1 di4 jian4 ， zhi4 li3 he2 zhao1 zhang1 。
- qian2 xing2 gu4 bu4 xi1 ， kun1 ying1 huan2 wu2 jiang1 。
- liang3 yao4 ge4 xun2 huan2 ， jiao3 jiao3 lin2 si4 fang1 。
- ren2 dao4 zheng4 ru2 si1 ， yuan4 jun1 mian3 qi2 chang2 。
- zhi1 ju1 ce4 liang2 ma3 ， ri4 mu4 dao4 zheng4 chang2 。
- tu2 pu2 shen3 qu1 chi2 ， qian2 tu2 wei4 zhen1 huang1 。
- lie4 zhi4 ku3 nan2 ren4 ， bai2 yun2 huai2 gu4 xiang1 。
- nan2 shan1 yi2 she4 ge2 ， dong4 ruo4 can1 yu3 shang1 。
- da4 bo2 yang4 zhong1 liu2 ， jiao3 shou3 kong1 xi1 wang4 。
- kun1 di4 zhen1 ke3 ren2 ， xing2 le4 wu2 xiang1 wang4 。

## 注释

## 译文

## 赏析
