---
id: huang-gan-he-liu-shi-zhi-xi-yu
title: 和劉實之喜雨
titlePinyin: he2 liu2 shi2 zhi1 xi3 yu3
titleSlug: he-liu-shi-zhi-xi-yu
author: 黄榦
authorPinyin: huang2 gan4
authorSlug: huang-gan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 忽忽久不樂，中腸若焦焚。
- 非無一樽酒，高堂細論文。
- 塵俗了不知，學殖聊自耘。
- 念此農事畢，膏雨猶未均。
- 東郊與西疇，禱旱胡紛紛。
- 長年四月時，蝸舍嗟梅蒸。
- 旱魃逞威虐，暘烏麗朱明。
- 風伯真可訟，田祖非無神。
- 曷不駕飛龍，一息萬里奔。
- 兀坐正長吁，仰瞻白雲屯。
- 須臾梧桐上，策策琅玕聲。
- 清溪一綫流，澒洞如盆傾。
- 只此一日澤，便想百室盈。
- 呼童索濁醪，爲我驅愁襟。
- 珠玉忽滿前，語句何清新。
- 此意久不傳，舉坐爲君興。
- 鷄蟲無了時，江閣聊自憑。
- 竊恐讀君詩，愁殺閉糴人。

## 拼音

- hu1 hu1 jiu3 bu2 le4 ， zhong1 chang2 ruo4 jiao1 fen2 。
- fei1 wu2 yi4 zun1 jiu3 ， gao1 tang2 xi4 lun4 wen2 。
- chen2 su2 le0 bu4 zhi1 ， xue2 zhi2 liao2 zi4 yun2 。
- nian4 ci3 nong2 shi4 bi4 ， gao1 yu3 you2 wei4 jun1 。
- dong1 jiao1 yu3 xi1 chou2 ， dao3 han4 hu2 fen1 fen1 。
- chang2 nian2 si4 yue4 shi2 ， wo1 she4 jie1 mei2 zheng1 。
- han4 ba2 cheng3 wei1 nüe4 ， yang2 wu1 li2 zhu1 ming2 。
- feng1 bo2 zhen1 ke3 song4 ， tian2 zu3 fei1 wu2 shen2 。
- he2 bu2 jia4 fei1 long2 ， yi4 xi1 wan4 li3 ben1 。
- wu4 zuo4 zheng4 chang2 xu1 ， yang3 zhan1 bai2 yun2 tun2 。
- xu1 yu2 wu2 tong2 shang4 ， ce4 ce4 lang2 gan1 sheng1 。
- qing1 xi1 yi2 xian4 liu2 ， hong4 dong4 ru2 pen2 qing1 。
- zhi3 ci3 yi2 ri4 ze2 ， bian4 xiang3 bai3 shi4 ying2 。
- hu1 tong2 suo3 zhuo2 lao2 ， wei2 wo3 qu1 chou2 jin1 。
- zhu1 yu4 hu1 man3 qian2 ， yu3 ju4 he2 qing1 xin1 。
- ci3 yi4 jiu3 bu4 chuan2 ， ju3 zuo4 wei2 jun1 xing1 。
- ji1 chong2 wu2 le0 shi2 ， jiang1 ge2 liao2 zi4 ping2 。
- qie4 kong3 du2 jun1 shi1 ， chou2 sha1 bi4 di2 ren2 。

## 注释

## 译文

## 赏析
