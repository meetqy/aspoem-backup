---
id: huang-gan-shao-xi-geng-xu-shi-yue-xie-zhao-zhong-zong-shun-he-pan-qian-zhi-ceng-lu-zhong-you-jiu-feng-fu-rong-shou-shan-ji-xing-shi-shou-shi-er-ri-fu-gui-tao-zhi-ling
title: 紹熙庚戌十月偕趙仲宗舜和潘謙之曾魯仲遊九峰芙蓉壽山紀行十首 十二日復歸桃枝嶺
titlePinyin: shao4 xi1 geng1 xu1 shi2 yue4 xie2 zhao4 zhong4 zong1 shun4 he2 pan1 qian1 zhi1 ceng2 lu3 zhong4 you2 jiu3 feng1 fu2 rong2 shou4 shan1 ji4 xing2 shi2 shou3   shi2 er4 ri4 fu4 gui1 tao2 zhi1 ling3
titleSlug: shao-xi-geng-xu-shi-yue-xie-zhao-zhong-zong-shun-he-pan-qian-zhi-ceng-lu-zhong-you-jiu-feng-fu-rong-shou-shan-ji-xing-shi-shou-shi-er-ri-fu-gui-tao-zhi-ling
author: 黄榦
authorPinyin: huang2 gan4
authorSlug: huang-gan
dynasty: 宋
dynastyPinyin: song4
dynastySlug: song
tags: []
---

## 正文

- 大溪章溪溪水清，上寮下寮山路平。
- 三山屹立相犄角，百里連亙如長城。
- 仰干雲霄不盈尺，俯視天高浮寸碧。
- 閑雲吞吐溢澗谷，飛泉噴灑下石壁。
- 中有一山名芙蓉，端冕正色羣山空。
- 望之可敬不可慢，僧言直與衡嶽同。
- 坡陀突兀作雲洞，虎豹蹲踞棲鸞鳳。
- 聞道前山開闢日，曾住浮屠幾千衆。
- 我來已作五日行，皇天一雨復一晴。
- 穹林杳靄非人世，手接羣仙上玉京。
- 曉來更向山前去，忽到山翁棲隠處。
- 却憶桃源洞裏人，日出烟銷忘舊路。

## 拼音

- da4 xi1 zhang1 xi1 xi1 shui3 qing1 ， shang4 liao2 xia4 liao2 shan1 lu4 ping2 。
- san1 shan1 yi4 li4 xiang1 ji1 jiao3 ， bai3 li3 lian2 gen4 ru2 chang2 cheng2 。
- yang3 gan1 yun2 xiao1 bu4 ying2 chi3 ， fu3 shi4 tian1 gao1 fu2 cun4 bi4 。
- xian2 yun2 tun1 tu3 yi4 jian4 gu3 ， fei1 quan2 pen1 sa3 xia4 shi2 bi4 。
- zhong1 you3 yi4 shan1 ming2 fu2 rong2 ， duan1 mian3 zheng4 se4 qun2 shan1 kong1 。
- wang4 zhi1 ke3 jing4 bu4 ke3 man4 ， seng1 yan2 zhi2 yu3 heng2 yue4 tong2 。
- po1 tuo2 tu1 wu4 zuo4 yun2 dong4 ， hu3 bao4 dun1 ju4 qi1 luan2 feng4 。
- wen2 dao4 qian2 shan1 kai1 pi4 ri4 ， ceng2 zhu4 fu2 tu2 ji1 qian1 zhong4 。
- wo3 lai2 yi3 zuo4 wu3 ri4 xing2 ， huang2 tian1 yi4 yu3 fu4 yi4 qing2 。
- qiong2 lin2 yao3 ai3 fei1 ren2 shi4 ， shou3 jie1 qun2 xian1 shang4 yu4 jing1 。
- xiao3 lai2 geng4 xiang4 shan1 qian2 qu4 ， hu1 dao4 shan1 weng1 qi1 yin3 chu3 。
- que4 yi4 tao2 yuan2 dong4 li3 ren2 ， ri4 chu1 yan1 xiao1 wang4 jiu4 lu4 。

## 注释

## 译文

## 赏析
