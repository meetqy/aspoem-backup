---
id: huang-gan-mian-dou-gan-quan-jun
title: 勉都幹權君
titlePinyin: mian3 dou1 gan4 quan2 jun1
titleSlug: mian-dou-gan-quan-jun
author: 黄榦
authorPinyin: huang2 gan4
authorSlug: huang-gan
dynasty: 宋
dynastyPinyin: song4
dynastySlug: song
tags: []
---

## 正文

- 長安城中豪俊林，錦韉玉勒馳駸駸。
- 入門朱粉誇妙麗，出門青紫爭浮沈。
- 東有問醫西問相，君獨燕坐鈎其深。
- 冰眸一睨窮達判，刀劑不許寒暑侵。
- 長安城外天陰陰，行人駐馬爲悲吟。
- 高墳崔嵬葬白骨，安得不死腰黄金。
- 世間萬事何足恃，禍福倚伏常相尋。
- 渠儂自愚君自强，誰肯一笑忘華簪。
- 蜀人賣卜嚴君平，垂簾閉肆窮古今。
- 逢人但說忠與孝，自有達者能知音。
- 察形察色君所解，直須洞燭賢愚心。
- 屈伸壽夭亦命爾，公平正直神所欽。

## 拼音

- chang2 an1 cheng2 zhong1 hao2 jun4 lin2 ， jin3 jian1 yu4 le4 chi2 qin1 qin1 。
- ru4 men2 zhu1 fen3 kua1 miao4 li2 ， chu1 men2 qing1 zi3 zheng1 fu2 shen3 。
- dong1 you3 wen4 yi1 xi1 wen4 xiang1 ， jun1 du2 yan4 zuo4 gou1 qi2 shen1 。
- bing1 mou2 yi2 ni4 qiong2 da2 pan4 ， dao1 ji4 bu4 xu1 han2 shu3 qin1 。
- chang2 an1 cheng2 wai4 tian1 yin1 yin1 ， xing2 ren2 zhu4 ma3 wei2 bei1 yin2 。
- gao1 fen2 cui1 wei2 zang4 bai2 gu3 ， an1 de2 bu4 si3 yao1 huang2 jin1 。
- shi4 jian4 wan4 shi4 he2 zu2 shi4 ， huo4 fu2 yi3 fu2 chang2 xiang1 xun2 。
- qu2 nong2 zi4 yu2 jun1 zi4 qiang2 ， shui2 ken3 yi2 xiao4 wang4 hua2 zan1 。
- shu3 ren2 mai4 bu3 yan2 jun1 ping2 ， chui2 lian2 bi4 si4 qiong2 gu3 jin1 。
- feng2 ren2 dan4 shuo1 zhong1 yu3 xiao4 ， zi4 you3 da2 zhe3 neng2 zhi1 yin1 。
- cha2 xing2 cha2 se4 jun1 suo3 jie3 ， zhi2 xu1 dong4 zhu2 xian2 yu2 xin1 。
- qu1 shen1 shou4 yao1 yi4 ming4 er3 ， gong1 ping2 zheng4 zhi2 shen2 suo3 qin1 。

## 注释

## 译文

## 赏析
