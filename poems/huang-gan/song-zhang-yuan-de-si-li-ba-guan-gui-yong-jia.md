---
id: huang-gan-song-zhang-yuan-de-si-li-ba-guan-gui-yong-jia
title: 送章元德司理罷官歸永嘉
titlePinyin: song4 zhang1 yuan2 de2 si1 li3 ba4 guan1 gui1 yong3 jia1
titleSlug: song-zhang-yuan-de-si-li-ba-guan-gui-yong-jia
author: 黄榦
authorPinyin: huang2 gan4
authorSlug: huang-gan
dynasty: 宋
dynastyPinyin: song4
dynastySlug: song
tags: []
---

## 正文

- 送君北門阪，遥望東甌路。
- 峩峩白鶴嶺，渺渺飛鸞渡。
- 上有虎豹嘷，下有蛟龍怒。
- 車馬堅且良，維檝夙已具。
- 褰裳涉其險，萬怪不足懼。
- 世路劇羊腸，皦皦誠易汙。
- 但能心無愧，窮達安所遇。
- 毋爲婉孌者，暫蹶輒驚顧。
- 生平麋鹿姿，處世每多忤。
- 胡爲展良覿，握手便如故。
- 高懷發鍼石，正論諧韶濩。
- 情親復告別，欲語誰與晤。
- 乾坤一逆旅，日月雙脫兔。
- 寒儒守蓬蓽，白首困章句。
- 期君以遠大，庶足慰遲暮。

## 拼音

- song4 jun1 bei3 men2 ban3 ， yao2 wang4 dong1 ou1 lu4 。
- e2 e2 bai2 he4 ling3 ， miao3 miao3 fei1 luan2 du4 。
- shang4 you3 hu3 bao4 hao2 ， xia4 you3 jiao1 long2 nu4 。
- ju1 ma3 jian1 qie3 liang2 ， wei2 ji2 su4 yi3 ju4 。
- qian1 shang0 she4 qi2 xian3 ， wan4 guai4 bu4 zu2 ju4 。
- shi4 lu4 ju4 yang2 chang2 ， jiao3 jiao3 cheng2 yi4 wu1 。
- dan4 neng2 xin1 wu2 kui4 ， qiong2 da2 an1 suo3 yu4 。
- wu2 wei2 wan3 luan2 zhe3 ， zan4 jue3 zhe2 jing1 gu4 。
- sheng1 ping2 mi2 lu4 zi1 ， chu3 shi4 mei3 duo1 wu3 。
- hu2 wei2 zhan3 liang2 di2 ， wo4 shou3 bian4 ru2 gu4 。
- gao1 huai2 fa1 zhen1 shi2 ， zheng4 lun4 xie2 shao2 hu4 。
- qing2 qin1 fu4 gao4 bie2 ， yu4 yu3 shui2 yu3 wu4 。
- qian2 kun1 yi2 ni4 lü3 ， ri4 yue4 shuang1 tuo1 tu4 。
- han2 ru2 shou3 peng2 bi4 ， bai2 shou3 kun4 zhang1 ju4 。
- qi1 jun1 yi3 yuan3 da4 ， shu4 zu2 wei4 chi2 mu4 。

## 注释

## 译文

## 赏析
