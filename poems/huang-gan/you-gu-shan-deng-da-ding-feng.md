---
id: huang-gan-you-gu-shan-deng-da-ding-feng
title: 遊鼓山登大頂峰
titlePinyin: you2 gu3 shan1 deng1 da4 ding3 feng1
titleSlug: you-gu-shan-deng-da-ding-feng
author: 黄榦
authorPinyin: huang2 gan4
authorSlug: huang-gan
dynasty: 宋
dynastyPinyin: song4
dynastySlug: song
tags: []
---

## 正文

- 登山如學道，可進不可已。
- 懸崖更千仞，壯志須萬里。
- 平生石鼓懷，獨酌靈源水。
- 峩峩大頂峰，欲往輒中止。
- 今朝復何朝，擊楫渡清泚。
- 好風從西來，縹渺吹遊子。
- 褰褰涉危巔，萬象得俯視。
- 東南際大海，日月旋磨蟻。
- 烟雲隔洲渚，歷歷猶可指。
- 城中十萬家，囂雜不到耳。
- 郊原與廛市，瑣碎如聚米。
- 同來皆良儔，得酒共歡喜。
- 深林更叫嘯，磐石恣徙倚。
- 摩挲陳公碑，歲月爲我紀。
- 更持末後句，歸以銘吾几。

## 拼音

- deng1 shan1 ru2 xue2 dao4 ， ke3 jin4 bu4 ke3 yi3 。
- xuan2 ya2 geng4 qian1 ren4 ， zhuang4 zhi4 xu1 wan4 li3 。
- ping2 sheng1 shi2 gu3 huai2 ， du2 zhuo2 ling2 yuan2 shui3 。
- e2 e2 da4 ding3 feng1 ， yu4 wang3 zhe2 zhong1 zhi3 。
- jin1 zhao1 fu4 he2 chao2 ， ji1 ji2 du4 qing1 ci3 。
- hao3 feng1 cong2 xi1 lai2 ， piao3 miao3 chui1 you2 zi3 。
- qian1 qian1 she4 wei1 dian1 ， wan4 xiang4 de2 fu3 shi4 。
- dong1 nan2 ji4 da4 hai3 ， ri4 yue4 xuan2 mo2 yi3 。
- yan1 yun2 ge2 zhou1 zhu3 ， li4 li4 you2 ke3 zhi3 。
- cheng2 zhong1 shi2 wan4 jia1 ， xiao1 za2 bu2 dao4 er3 。
- jiao1 yuan2 yu3 chan2 shi4 ， suo3 sui4 ru2 ju4 mi3 。
- tong2 lai2 jie1 liang2 chou2 ， de2 jiu3 gong4 huan1 xi3 。
- shen1 lin2 geng4 jiao4 xiao4 ， pan2 shi2 zi4 xi3 yi3 。
- mo2 suo1 chen2 gong1 bei1 ， sui4 yue4 wei2 wo3 ji4 。
- geng4 chi2 mo4 hou4 ju4 ， gui1 yi3 ming2 wu2 ji3 。

## 注释

## 译文

## 赏析
