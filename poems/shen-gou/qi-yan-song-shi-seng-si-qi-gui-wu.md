---
id: shen-gou-qi-yan-song-shi-seng-si-qi-gui-wu
title: 七言送詩僧思齊歸吳
titlePinyin: qi1 yan2 song4 shi1 seng1 si1 qi2 gui1 wu2
titleSlug: qi-yan-song-shi-seng-si-qi-gui-wu
author: 沈遘
authorPinyin: shen3 gou4
authorSlug: shen-gou
dynasty: 宋
dynastyPinyin: song4
dynastySlug: song
tags: []
---

## 正文

- 西風送霜河水落，東都歸客不可留。
- 囊衣卷詩載輕舸，飄然獨下東南州。
- 吳山木落衆峰出，越湖潦散孤嶼浮。
- 橘丹蓴紫新薦俎，若下醪美不計售。
- 十年塵埃一日去，猿初脫檻鷹下韝。
- 幽潜遠颺肯回首，送之却顧令人愁。
- 鱸魚正肥張翰老，田園將蕪陶潜憂。
- 子歸應有問予者，爲解區區茲有由。

## 拼音

- xi1 feng1 song4 shuang1 he2 shui3 luo4 ， dong1 dou1 gui1 ke4 bu4 ke3 liu2 。
- nang2 yi1 juan4 shi1 zai4 qing1 ge3 ， piao1 ran2 du2 xia4 dong1 nan2 zhou1 。
- wu2 shan1 mu4 luo4 zhong4 feng1 chu1 ， yue4 hu2 liao2 san4 gu1 yu3 fu2 。
- ju2 dan1 chun2 zi3 xin1 jian4 zu3 ， ruo4 xia4 lao2 mei3 bu2 ji4 shou4 。
- shi2 nian2 chen2 ai1 yi2 ri4 qu4 ， yuan2 chu1 tuo1 jian4 ying1 xia4 gou1 。
- you1 qian2 yuan3 yang2 ken3 hui2 shou3 ， song4 zhi1 que4 gu4 ling4 ren2 chou2 。
- lu2 yu2 zheng4 fei2 zhang1 han4 lao3 ， tian2 yuan2 jiang1 wu2 tao2 qian2 you1 。
- zi3 gui1 ying1 you3 wen4 yu3 zhe3 ， wei2 jie3 qu1 qu1 zi1 you3 you2 。

## 注释

## 译文

## 赏析
