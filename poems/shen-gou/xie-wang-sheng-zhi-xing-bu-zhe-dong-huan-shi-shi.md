---
id: shen-gou-xie-wang-sheng-zhi-xing-bu-zhe-dong-huan-shi-shi
title: 謝王勝之行部浙東還示詩
titlePinyin: xie4 wang2 sheng4 zhi1 xing2 bu4 zhe4 dong1 huan2 shi4 shi1
titleSlug: xie-wang-sheng-zhi-xing-bu-zhe-dong-huan-shi-shi
author: 沈遘
authorPinyin: shen3 gou4
authorSlug: shen-gou
dynasty: 唐
dynastyPinyin: tang2
dynastySlug: tang
tags: [] 
---

## 正文

- 雒陽貴公子，才氣蓋九州。
- 言從承明觀，出治東諸侯。
- 繡衣自天下，龍節橫江浮。
- 威聲雷霆發，惠澤河漢流。
- 簿領謝俗吏，清談揖前修。
- 三月初行部，飛帆絕潮頭。
- 諸山嶙嶙出，委蛇轉前騶。
- 衆川淙淙來，方洋放扁舟。
- 仁智得所好，逍然忘百憂。
- 歷訪寧憚遠，窮探詎辭幽。
- 高懷期康樂，遯跡嘉遠游。
- 從容顧賓從，此樂復有不。
- 長歌裁大句，從者誰敢酬。
- 歸來特示我，明珠知闇投。
- 我本丘樊士，久巳失厥謀。
- 終無考槃刺，但有伐檀羞。
- 庶幾不遠復，未愧公閱休。

## 拼音

- luo4 yang2 gui4 gong1 zi3 ， cai2 qi4 gai4 jiu3 zhou1 。
- yan2 cong2 cheng2 ming2 guan1 ， chu1 zhi4 dong1 zhu1 hou2 。
- xiu4 yi1 zi4 tian1 xia4 ， long2 jie2 heng2 jiang1 fu2 。
- wei1 sheng1 lei2 ting2 fa1 ， hui4 ze2 he2 han4 liu2 。
- bo2 ling3 xie4 su2 li4 ， qing1 tan2 yi1 qian2 xiu1 。
- san1 yue4 chu1 xing2 bu4 ， fei1 fan1 jue2 chao2 tou2 。
- zhu1 shan1 lin2 lin2 chu1 ， wei1 yi2 zhuan3 qian2 zou1 。
- zhong4 chuan1 cong2 cong2 lai2 ， fang1 yang2 fang4 pian1 zhou1 。
- ren2 zhi4 de2 suo3 hao3 ， xiao1 ran2 wang4 bai3 you1 。
- li4 fang3 ning2 dan4 yuan3 ， qiong2 tan4 ju4 ci2 you1 。
- gao1 huai2 qi1 kang1 le4 ， dun4 ji4 jia1 yuan3 you2 。
- cong2 rong2 gu4 bin1 cong2 ， ci3 le4 fu4 you3 bu4 。
- chang2 ge1 cai2 da4 ju4 ， cong2 zhe3 shui2 gan3 chou2 。
- gui1 lai2 te4 shi4 wo3 ， ming2 zhu1 zhi1 an4 tou2 。
- wo3 ben3 qiu1 fan2 shi4 ， jiu3 si4 shi1 jue2 mou2 。
- zhong1 wu2 kao3 pan2 ci4 ， dan4 you3 fa2 tan2 xiu1 。
- shu4 ji1 bu4 yuan3 fu4 ， wei4 kui4 gong1 yue4 xiu1 。

## 注释

## 译文

## 赏析
