---
id: shen-gou-wu-yan-song-han-yu-ru-zhi-yang-zhou
title: 五言送韓玉汝知洋州
titlePinyin: wu3 yan2 song4 han2 yu4 ru3 zhi1 yang2 zhou1
titleSlug: wu-yan-song-han-yu-ru-zhi-yang-zhou
author: 沈遘
authorPinyin: shen3 gou4
authorSlug: shen-gou
dynasty: 唐
dynastyPinyin: tang2
dynastySlug: tang
tags: [] 
---

## 正文

- 帝制一海內，畫州以域民。
- 小大雖有殊，執任兩各均。
- 祖宗初垂統，所重尤守臣。
- 授受何其艱，便坐躬簡輪。
- 承平彌百年，法敝幾不泯。
- 其文豈弗具，其實蓋已淪。
- 遂令師帥官，十九非其人。
- 韓侯出名家，英聲邁儔倫。
- 昔爲兩劇縣，遺美今猶新。
- 匪直郡邑良，固是臺閣珍。
- 胡然不留用，出駕雙朱輪。
- 洋州實大府，左右控蜀秦。
- 厥土從古樂，厥俗於茲淳。
- 侯才何足施，談笑坐養神。
- 君子學無苟，不讓誠當仁。
- 既富而後教，禮義庶可循。
- 坐聽千里謠，上徹九重宸。
- 表以視四方，寵以厲縉紳。
- 因之明黜陟，審辨玉與珉。
- 尚使天下治，復如前代純。
- 鄙言真區區，感激爲侯陳。

## 拼音

- di4 zhi4 yi4 hai3 nei4 ， hua4 zhou1 yi3 yu4 min2 。
- xiao3 da4 sui1 you3 shu1 ， zhi2 ren4 liang3 ge4 jun1 。
- zu3 zong0 chu1 chui2 tong3 ， suo3 zhong4 you2 shou3 chen2 。
- shou4 shou4 he2 qi2 jian1 ， bian4 zuo4 gong1 jian3 lun2 。
- cheng2 ping2 mi2 bai3 nian2 ， fa3 bi4 ji1 bu4 min3 。
- qi2 wen2 qi3 fu2 ju4 ， qi2 shi2 gai4 yi3 lun2 。
- sui4 ling4 shi1 shuai4 guan1 ， shi2 jiu3 fei1 qi2 ren2 。
- han2 hou2 chu1 ming2 jia1 ， ying1 sheng1 mai4 chou2 lun2 。
- xi1 wei2 liang3 ju4 xian4 ， yi2 mei3 jin1 you2 xin1 。
- fei3 zhi2 jun4 yi4 liang2 ， gu4 shi4 tai2 ge2 zhen1 。
- hu2 ran2 bu4 liu2 yong4 ， chu1 jia4 shuang1 zhu1 lun2 。
- yang2 zhou1 shi2 da4 fu3 ， zuo3 you4 kong4 shu3 qin2 。
- jue2 tu3 cong2 gu3 le4 ， jue2 su2 wu1 zi1 chun2 。
- hou2 cai2 he2 zu2 shi1 ， tan2 xiao4 zuo4 yang3 shen2 。
- jun1 zi3 xue2 wu2 gou3 ， bu2 rang4 cheng2 dang1 ren2 。
- ji4 fu4 er2 hou4 jiao4 ， li3 yi4 shu4 ke3 xun2 。
- zuo4 ting1 qian1 li3 yao2 ， shang4 che4 jiu3 chong2 chen2 。
- biao3 yi3 shi4 si4 fang1 ， chong3 yi3 li4 jin4 shen1 。
- yin1 zhi1 ming2 chu4 zhi4 ， shen3 bian4 yu4 yu3 min2 。
- shang4 shi3 tian1 xia4 zhi4 ， fu4 ru2 qian2 dai4 chun2 。
- bi3 yan2 zhen1 qu1 qu1 ， gan3 ji1 wei2 hou2 chen2 。

## 注释

## 译文

## 赏析
