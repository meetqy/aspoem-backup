---
id: shen-gou-wu-yan-cheng-bei-bie-qin-you
title: 五言城北別親友
titlePinyin: wu3 yan2 cheng2 bei3 bie2 qin1 you3
titleSlug: wu-yan-cheng-bei-bie-qin-you
author: 沈遘
authorPinyin: shen3 gou4
authorSlug: shen-gou
dynasty: 宋
dynastyPinyin: song4
dynastySlug: song
tags: []
---

## 正文

- 朝出北門道，後車何轟轟。
- 顧皆我親友，送我胡中行。
- 置酒古寺堂，勸酌紛縱橫。
- 飲闌眎四坐，悄若意弗平。
- 試問坐上客，客言安敢承。
- 謂我自慷慨，固無兒女情。
- 幸當無事時，奚忽爲北征。
- 憐我不受辱，往拜單于營。
- 憂我衰病餘，跋涉萬里程。
- 二者所不堪，奈何誰使令。
- 我笑謂坐客，我豈徇利名。
- 仕既不得已，王命方丁寧。
- 上羞傅介子，下愧蘇子卿。
- 第結匈奴心，以保先帝盟。
- 惓惓謝親友，敢辭釂餘觥。

## 拼音

- chao2 chu1 bei3 men2 dao4 ， hou4 ju1 he2 hong1 hong1 。
- gu4 jie1 wo3 qin1 you3 ， song4 wo3 hu2 zhong1 hang2 。
- zhi4 jiu3 gu3 si4 tang2 ， quan4 zhuo2 fen1 zong4 heng2 。
- yin3 lan2 shi4 si4 zuo4 ， qiao1 ruo4 yi4 fu2 ping2 。
- shi4 wen4 zuo4 shang4 ke4 ， ke4 yan2 an1 gan3 cheng2 。
- wei4 wo3 zi4 kang1 kai3 ， gu4 wu2 er2 nü3 qing2 。
- xing4 dang1 wu2 shi4 shi2 ， xi1 hu1 wei2 bei3 zheng1 。
- lian2 wo3 bu2 shou4 ru3 ， wang3 bai4 dan1 yu2 ying2 。
- you1 wo3 shuai1 bing4 yu2 ， ba2 she4 wan4 li3 cheng2 。
- er4 zhe3 suo3 bu4 kan1 ， nai4 he2 shui2 shi3 ling4 。
- wo3 xiao4 wei4 zuo4 ke4 ， wo3 qi3 xun4 li4 ming2 。
- shi4 ji4 bu4 de2 yi3 ， wang2 ming4 fang1 ding1 ning2 。
- shang4 xiu1 fu4 jie4 zi3 ， xia4 kui4 su1 zi3 qing1 。
- di4 jie2 xiong1 nu2 xin1 ， yi3 bao3 xian1 di4 meng2 。
- quan2 quan2 xie4 qin1 you3 ， gan3 ci2 jiao4 yu2 gong1 。

## 注释

## 译文

## 赏析
