---
id: shen-gou-qi-yan-he-jun-yi-jing-ling-xing
title: 七言和君倚景靈行
titlePinyin: qi1 yan2 he2 jun1 yi3 jing3 ling2 xing2
titleSlug: qi-yan-he-jun-yi-jing-ling-xing
author: 沈遘
authorPinyin: shen3 gou4
authorSlug: shen-gou
dynasty: 唐
dynastyPinyin: tang2
dynastySlug: tang
tags: [] 
---

## 正文

- 東城大道何逶迤，中直清廟表六扉。
- 右臨景靈秘館之翼翼，左带相國浮圖之巍巍。
- 道旁第舍多赩赫，車無停輪馬交策。
- 風塵勃鬰千丈高，素衣化緇雙眥塞。
- 南阡窮巷我所居，上下省戶兩歲餘。
- 病軀羸乘實厭畏，每趨徑路宮城隅。
- 宮牆倚空背環極，隠嶙樓臺露金碧。
- 朝霞夕照天半明，牆下行人徒眩惑。
- 我嘗入謁得縱觀，威容物采嚴且完。
- 鸞車歲歲躬獻享，孝思肸蠁通神歡。
- 重門設衛日常闔，靈境那令世人雜。
- 但見長松怪石列若屏，突兀陰森兩遮匝。
- 我家東南滄海涯，乘時偶來觀德輝。
- 歸飛故隠自有期，何必於此空歎欷。

## 拼音

- dong1 cheng2 da4 dao4 he2 wei1 yi2 ， zhong1 zhi2 qing1 miao4 biao3 liu4 fei1 。
- you4 lin2 jing3 ling2 mi4 guan3 zhi1 yi4 yi4 ， zuo3 dai4 xiang1 guo2 fu2 tu2 zhi1 wei1 wei1 。
- dao4 pang2 di4 she4 duo1 xi4 he4 ， ju1 wu2 ting2 lun2 ma3 jiao1 ce4 。
- feng1 chen2 bo2 yu4 qian1 zhang4 gao1 ， su4 yi1 hua4 zi1 shuang1 zi4 sai1 。
- nan2 qian1 qiong2 xiang4 wo3 suo3 ju1 ， shang4 xia4 sheng3 hu4 liang3 sui4 yu2 。
- bing4 qu1 lei2 cheng2 shi2 yan4 wei4 ， mei3 qu1 jing4 lu4 gong1 cheng2 yu2 。
- gong1 qiang2 yi3 kong1 bei4 huan2 ji2 ， yin3 lin2 lou2 tai2 lu4 jin1 bi4 。
- zhao1 xia2 xi1 zhao4 tian1 ban4 ming2 ， qiang2 xia4 xing2 ren2 tu2 xuan4 huo4 。
- wo3 chang2 ru4 ye4 de2 zong4 guan1 ， wei1 rong2 wu4 cai3 yan2 qie3 wan2 。
- luan2 ju1 sui4 sui4 gong1 xian4 xiang3 ， xiao4 si1 xi1 xiang3 tong1 shen2 huan1 。
- zhong4 men2 she4 wei4 ri4 chang2 he2 ， ling2 jing4 na4 ling4 shi4 ren2 za2 。
- dan4 jian4 chang2 song1 guai4 shi2 lie4 ruo4 ping2 ， tu1 wu4 yin1 sen1 liang3 zhe1 za1 。
- wo3 jia1 dong1 nan2 cang1 hai3 ya2 ， cheng2 shi2 ou3 lai2 guan1 de2 hui1 。
- gui1 fei1 gu4 yin3 zi4 you3 qi1 ， he2 bi4 wu1 ci3 kong1 tan4 xi1 。

## 注释

## 译文

## 赏析
