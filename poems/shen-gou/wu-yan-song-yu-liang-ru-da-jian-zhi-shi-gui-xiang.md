---
id: shen-gou-wu-yan-song-yu-liang-ru-da-jian-zhi-shi-gui-xiang
title: 五言送余良孺大監致仕歸鄉
titlePinyin: wu3 yan2 song4 yu2 liang2 ru2 da4 jian1 zhi4 shi4 gui1 xiang1
titleSlug: wu-yan-song-yu-liang-ru-da-jian-zhi-shi-gui-xiang
author: 沈遘
authorPinyin: shen3 gou4
authorSlug: shen-gou
dynasty: 宋
dynastyPinyin: song4
dynastySlug: song
tags: []
---

## 正文

- 士有逢辰泰，榮名四十期。
- 更持使者節，數建守臣麾。
- 清懿推朝品，慈良號吏師。
- 修塗方自致，壯志未容衰。
- 雅尚先知止，歸心浩若馳。
- 君恩寵年至，監尹峻官儀。
- 緩带金鱗重，安輿紫綬垂。
- 達尊傾我里，盛觀聳當時。
- 擺落公門事，逍遥野老嬉。
- 維應愛玉體，五福保期頤。

## 拼音

- shi4 you3 feng2 chen2 tai4 ， rong2 ming2 si4 shi2 qi1 。
- geng4 chi2 shi3 zhe3 jie2 ， shu4 jian4 shou3 chen2 hui1 。
- qing1 yi4 tui1 chao2 pin3 ， ci2 liang2 hao4 li4 shi1 。
- xiu1 tu2 fang1 zi4 zhi4 ， zhuang4 zhi4 wei4 rong2 shuai1 。
- ya3 shang4 xian1 zhi1 zhi3 ， gui1 xin1 hao4 ruo4 chi2 。
- jun1 en1 chong3 nian2 zhi4 ， jian1 yin3 jun4 guan1 yi2 。
- huan3 dai4 jin1 lin2 zhong4 ， an1 yu2 zi3 shou4 chui2 。
- da2 zun1 qing1 wo3 li3 ， sheng4 guan1 song3 dang1 shi2 。
- bai3 luo4 gong1 men2 shi4 ， xiao1 yao2 ye3 lao3 xi1 。
- wei2 ying1 ai4 yu4 ti3 ， wu3 fu2 bao3 qi1 yi2 。

## 注释

## 译文

## 赏析
