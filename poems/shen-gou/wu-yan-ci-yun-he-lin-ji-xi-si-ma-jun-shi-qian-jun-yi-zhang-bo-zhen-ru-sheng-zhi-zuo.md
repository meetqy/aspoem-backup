---
id: shen-gou-wu-yan-ci-yun-he-lin-ji-xi-si-ma-jun-shi-qian-jun-yi-zhang-bo-zhen-ru-sheng-zhi-zuo
title: 五言次韵和鄰幾喜司馬君實錢君倚章伯鎮入省之作
titlePinyin: wu3 yan2 ci4 yun4 he2 lin2 ji1 xi3 si1 ma3 jun1 shi2 qian2 jun1 yi3 zhang1 bo2 zhen4 ru4 sheng3 zhi1 zuo4
titleSlug: wu-yan-ci-yun-he-lin-ji-xi-si-ma-jun-shi-qian-jun-yi-zhang-bo-zhen-ru-sheng-zhi-zuo
author: 沈遘
authorPinyin: shen3 gou4
authorSlug: shen-gou
dynasty: 唐
dynastyPinyin: tang2
dynastySlug: tang
tags: [] 
---

## 正文

- 我本魯連徒，放跡江湖濱。
- 强茲就朝列，俯仰羞衆人。
- 初從東觀游，尚得文字親。
- 晚爲大農屬，始與俗吏倫。
- 簿書異我學，勾校違我貞。
- 有如鍛戈劍，而乃驅匠輪。
- 顛倒失所措，左右迷厥津。
- 怳不知適從，但欲逃深榛。
- 獨幸良友朋，志尚略一均。
- 繼今三君來，益欣得有鄰。
- 誰云典司殊，舍次密若鱗。
- 誰云晤語希，牖戶日屢巡。
- 論文必高妙，談道皆淵淳。
- 揮弄麈白玉，傾倒巾紫綸。
- 謂應饜饑渴，寧復辭昏晨。
- 願言勿有倦，行即徂秋春。
- 宦游固難常，出處各有循。
- 公等其謂何，我意益欲踆。
- 一朝成契闊，相望楚與秦。
- 高會不得再，空將寄音塵。

## 拼音

- wo3 ben3 lu3 lian2 tu2 ， fang4 ji4 jiang1 hu2 bin1 。
- qiang2 zi1 jiu4 chao2 lie4 ， fu3 yang3 xiu1 zhong4 ren2 。
- chu1 cong2 dong1 guan1 you2 ， shang4 de2 wen2 zi4 qin1 。
- wan3 wei2 da4 nong2 shu3 ， shi3 yu3 su2 li4 lun2 。
- bo2 shu1 yi4 wo3 xue2 ， gou1 xiao4 wei2 wo3 zhen1 。
- you3 ru2 duan4 ge1 jian4 ， er2 nai3 qu1 jiang4 lun2 。
- dian1 dao3 shi1 suo3 cuo4 ， zuo3 you4 mi2 jue2 jin1 。
- huang3 bu4 zhi1 shi4 cong2 ， dan4 yu4 tao2 shen1 zhen1 。
- du2 xing4 liang2 you3 peng2 ， zhi4 shang4 lüe4 yi4 jun1 。
- ji4 jin1 san1 jun1 lai2 ， yi4 xin1 dei3 you3 lin2 。
- shui2 yun2 dian3 si1 shu1 ， she4 ci4 mi4 ruo4 lin2 。
- shui2 yun2 wu4 yu3 xi1 ， you3 hu4 ri4 lü3 xun2 。
- lun4 wen2 bi4 gao1 miao4 ， tan2 dao4 jie1 yuan1 chun2 。
- hui1 nong4 zhu3 bai2 yu4 ， qing1 dao3 jin1 zi3 lun2 。
- wei4 ying1 yan4 ji1 ke3 ， ning2 fu4 ci2 hun1 chen2 。
- yuan4 yan2 wu4 you3 juan4 ， xing2 ji2 cu2 qiu1 chun1 。
- huan4 you2 gu4 nan2 chang2 ， chu1 chu3 ge4 you3 xun2 。
- gong1 deng3 qi2 wei4 he2 ， wo3 yi4 yi4 yu4 cun1 。
- yi4 zhao1 cheng2 qi4 kuo4 ， xiang1 wang4 chu3 yu3 qin2 。
- gao1 hui4 bu4 de2 zai4 ， kong1 jiang1 ji4 yin1 chen2 。

## 注释

## 译文

## 赏析
