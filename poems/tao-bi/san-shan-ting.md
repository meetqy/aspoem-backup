---
id: tao-bi-san-shan-ting
title: 三山亭
titlePinyin: san1 shan1 ting2
titleSlug: san-shan-ting
author: 陶弼
authorPinyin: tao2 bi4
authorSlug: tao-bi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 諸峰不及此三峰，翠影多年路未通。
- 野老傳來無地主，神仙留待與山翁。
- 琱弓射滅虎狼迹，長劍劈開荆棘叢。
- 吏引旌旗先險阻，匠營樓閣出虛空。
- 藤蘿葉暗初無日，松桂枝新漸有風。
- 下瀨將軍微舉職，安南都護遠輸忠。
- 商誇合浦珠胎賤，民樂占城稻穀豐。
- 火炬影沉山岸北，潮聲流過郡城東。
- 四時收印來無定，終日開尊望不窮。
- 玉版淡魚千片白，金膏鹽蟹一團紅。
- 雲臺志節悲歌外，銅柱封疆醉眼中。
- 所惜溪頭好崖石，只書詩句不書功。

## 拼音

- zhu1 feng1 bu4 ji2 ci3 san1 feng1 ， cui4 ying3 duo1 nian2 lu4 wei4 tong1 。
- ye3 lao3 chuan2 lai2 wu2 di4 zhu3 ， shen2 xian1 liu2 dai4 yu3 shan1 weng1 。
- diao1 gong1 she4 mie4 hu3 lang2 ji4 ， chang2 jian4 pi1 kai1 jing1 ji2 cong2 。
- li4 yin3 jing1 qi2 xian1 xian3 zu3 ， jiang4 ying2 lou2 ge2 chu1 xu1 kong1 。
- teng2 luo2 ye4 an4 chu1 wu2 ri4 ， song1 gui4 zhi1 xin1 jian4 you3 feng1 。
- xia4 lai4 jiang1 jun1 wei1 ju3 zhi2 ， an1 nan2 dou1 hu4 yuan3 shu1 zhong1 。
- shang1 kua1 he2 pu3 zhu1 tai1 jian4 ， min2 le4 zhan4 cheng2 dao4 gu3 feng1 。
- huo3 ju4 ying3 chen2 shan1 an4 bei3 ， chao2 sheng1 liu2 guo4 jun4 cheng2 dong1 。
- si4 shi2 shou1 yin4 lai2 wu2 ding4 ， zhong1 ri4 kai1 zun1 wang4 bu4 qiong2 。
- yu4 ban3 dan4 yu2 qian1 pian4 bai2 ， jin1 gao1 yan2 xie4 yi4 tuan2 hong2 。
- yun2 tai2 zhi4 jie2 bei1 ge1 wai4 ， tong2 zhu4 feng1 jiang1 zui4 yan3 zhong1 。
- suo3 xi1 xi1 tou2 hao3 ya2 shi2 ， zhi1 shu1 shi1 ju4 bu4 shu1 gong1 。

## 注释

## 译文

## 赏析
