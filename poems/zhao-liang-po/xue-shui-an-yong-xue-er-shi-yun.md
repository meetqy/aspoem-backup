---
id: zhao-liang-po-xue-shui-an-yong-xue-er-shi-yun
title: 雪水菴咏雪二十韻
titlePinyin: xue3 shui3 an1 yong3 xue3 er4 shi2 yun4
titleSlug: xue-shui-an-yong-xue-er-shi-yun
author: 趙良坡
authorPinyin: zhao4 liang2 po1
authorSlug: zhao-liang-po
dynasty: 宋
dynastyPinyin: song4
dynastySlug: song
tags: []
---

## 正文

- 玄冥司號令，屏翳驅雲車。
- 巧舞穿幽隙，輕揚下曲漥。
- 初疑蠶食葉，猶恐蠏行沙。
- 鉛汞三千界，璚瑤百萬家。
- 樓臺銀作砌，城闕玉爲衙。
- 壓竹枝翻重，封梅色更佳。
- 文光偏得月，點綴易爲花。
- 萬瓦魚鱗矗，千山鳥迹遐。
- 凝簷珠錯落，布地粉交加。
- 恍若水晶溜，猶然寶鑑華。
- 餘暉翻鶴羽，皓彩撲烏紗。
- 鏤刻非因巧，陶鎔未有瑕。
- 冰奩緣沼合，縞带逐車斜。
- 圜石銀盤疊，尖峯玉筍芽。
- 豪家爭玩賞，洞府亦諠譁。
- 錦帳傳巵酒，竹爐沸鼎茶。
- 豐年先有兆，清氣浩無涯。
- 飛絮那能擬，憑虛最可誇。
- 不須東郭履，自是剡溪艖。
- 恭喜瞻三白，停杯看六葩。

## 拼音

- xuan2 ming2 si1 hao4 ling4 ， ping2 yi4 qu1 yun2 ju1 。
- qiao3 wu3 chuan1 you1 xi4 ， qing1 yang2 xia4 qu3 wa1 。
- chu1 yi2 can2 shi2 ye4 ， you2 kong3 xie4 xing2 sha1 。
- qian1 gong3 san1 qian1 jie4 ， jue2 yao2 bai3 wan4 jia1 。
- lou2 tai2 yin2 zuo4 qi4 ， cheng2 que4 yu4 wei2 ya2 。
- ya1 zhu2 zhi1 fan1 zhong4 ， feng1 mei2 se4 geng4 jia1 。
- wen2 guang1 pian1 de2 yue4 ， dian3 zhui4 yi4 wei2 hua1 。
- wan4 wa3 yu2 lin2 chu4 ， qian1 shan1 niao3 ji4 xia2 。
- ning2 yan2 zhu1 cuo4 luo4 ， bu4 di4 fen3 jiao1 jia1 。
- huang3 ruo4 shui3 jing1 liu1 ， you2 ran2 bao3 jian4 hua2 。
- yu2 hui1 fan1 he4 yu3 ， hao4 cai3 pu1 wu1 sha1 。
- lou4 ke4 fei1 yin1 qiao3 ， tao2 rong2 wei4 you3 xia2 。
- bing1 lian2 yuan2 zhao3 he2 ， gao3 dai4 zhu2 ju1 xie2 。
- huan2 shi2 yin2 pan2 die2 ， jian1 feng1 yu4 sun3 ya2 。
- hao2 jia1 zheng1 wan2 shang3 ， dong4 fu3 yi4 xuan1 hua2 。
- jin3 zhang4 chuan2 zhi1 jiu3 ， zhu2 lu2 fei4 ding3 cha2 。
- feng1 nian2 xian1 you3 zhao4 ， qing1 qi4 hao4 wu2 ya2 。
- fei1 xu4 na4 neng2 ni3 ， ping2 xu1 zui4 ke3 kua1 。
- bu4 xu1 dong1 guo1 lü3 ， zi4 shi4 shan4 xi1 cha1 。
- gong1 xi3 zhan1 san1 bai2 ， ting2 bei1 kan4 liu4 pa1 。

## 注释

## 译文

## 赏析
