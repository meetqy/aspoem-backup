---
id: yuan-zai-an-zhu-ren-shi-tang-ge
title: 石堂歌
titlePinyin: shi2 tang2 ge1
titleSlug: shi-tang-ge
author: 元在庵主人
authorPinyin: yuan2 zai4 an1 zhu3 ren2
authorSlug: yuan-zai-an-zhu-ren
dynasty: 宋
dynastyPinyin: song4
dynastySlug: song
tags: []
---

## 正文

- 吾斲石堂無變怪，土缶瓦鼓閑遊戲。
- 一钁相隨萬事空，十二時中牢捉繫。
- 牢捉繫，不在三閒前後際。
- 拍將兩手笑呵呵，這箇消息不容易。
- 不容易，拈起石頭拈不住，放下石頭放不去。
- 去與住，認取石堂門前路。
- 不開窗，不閉戶，塞破世界無覓處。
- 煖則乘風凉則眠，烟霞雲外朝還暮。
- 朝還暮，不貪榮，不貪富，不戀妻帑及兒女。
- 隨緣自在度時光，看著古今都錯誤。
- 皇天后土莫相瞞，翻來覆去能幾許。
- 前賢後聖說多般，千經萬論從頭注。
- 渠不省，渠不悟，一任從渠失故步。
- 我自知，我自顧，富貴渾如草頭露。
- 人與我，愛與妬，對境不生無喜怒。
- 清涼世界乃吾臺，是非海裏終不覷。
- 不向君王殿上行，不入豪家問尊貴。
- 紅妝豔粉任安排，誇逞從他鬭能會。
- 英雄强弱只一般，嘍囉巧拙說甚彩。
- 少年才子漫風流，絕代佳人臭囊袋。
- 一息不來何所尋，萬兩黄金不容带。
- 都是空，必竟敗。
- 唇鏘舌劍遞相欺，縱使金印如斗大。
- 儘數收拾滿倉箱，不知前面能幾歲。
- 一著錯分明，輸却無贏落。
- 聚散還同浮水漚，頃刻之閒難捉摸。
- 不向根基上乘尋，个个急後抱佛脚。
- 早悟解，早悟解，不如石堂一大塊。
- 石堂壞時從他壞，這一大塊元自在。
- 堅且耐風霜，雪雨摧不碎。
- 祁寒隆暑沒遮欄，春去秋來任推載。
- 四方八面透玲瓏，石堂裏面快活睡。
- 覺後還將恁麽時，撒手便行無布擺。

## 拼音

- wu2 zhuo2 shi2 tang2 wu2 bian4 guai4 ， tu3 fou3 wa3 gu3 xian2 you2 xi4 。
- yi4 jue2 xiang1 sui2 wan4 shi4 kong1 ， shi2 er4 shi2 zhong1 lao2 zhuo1 xi4 。
- lao2 zhuo1 xi4 ， bu2 zai4 san1 xian2 qian2 hou4 ji4 。
- pai1 jiang1 liang3 shou3 xiao4 he1 he1 ， zhe4 ge4 xiao1 xi0 bu4 rong2 yi4 。
- bu4 rong2 yi4 ， nian1 qi3 shi2 tou2 nian1 bu2 zhu4 ， fang4 xia4 shi2 tou2 fang4 bu2 qu4 。
- qu4 yu3 zhu4 ， ren4 qu3 shi2 tang2 men2 qian2 lu4 。
- bu4 kai1 chuang1 ， bu2 bi4 hu4 ， sai1 po4 shi4 jie4 wu2 mi4 chu3 。
- xuan1 ze2 cheng2 feng1 liang2 ze2 mian2 ， yan1 xia2 yun2 wai4 chao2 huan2 mu4 。
- chao2 huan2 mu4 ， bu4 tan1 rong2 ， bu4 tan1 fu4 ， bu2 lian4 qi1 tang3 ji2 er2 nü3 。
- sui2 yuan2 zi4 zai4 du4 shi2 guang1 ， kan4 zhu4 gu3 jin1 dou1 cuo4 wu4 。
- huang2 tian1 hou4 tu3 mo4 xiang1 man2 ， fan1 lai2 fu4 qu4 neng2 ji1 xu1 。
- qian2 xian2 hou4 sheng4 shuo1 duo1 ban1 ， qian1 jing1 wan4 lun4 cong2 tou2 zhu4 。
- qu2 bu4 sheng3 ， qu2 bu2 wu4 ， yi2 ren4 cong2 qu2 shi1 gu4 bu4 。
- wo3 zi4 zhi1 ， wo3 zi4 gu4 ， fu4 gui4 hun2 ru2 cao3 tou2 lu4 。
- ren2 yu3 wo3 ， ai4 yu3 du4 ， dui4 jing4 bu4 sheng1 wu2 xi3 nu4 。
- qing1 liang2 shi4 jie4 nai3 wu2 tai2 ， shi4 fei1 hai3 li3 zhong1 bu2 qu4 。
- bu2 xiang4 jun1 wang2 dian4 shang4 xing2 ， bu2 ru4 hao2 jia1 wen4 zun1 gui4 。
- hong2 zhuang1 yan4 fen3 ren4 an1 pai2 ， kua1 cheng3 cong2 ta1 dou4 neng2 hui4 。
- ying1 xiong2 qiang2 ruo4 zhi1 yi4 ban1 ， lou2 luo1 qiao3 zhuo1 shuo1 shen4 cai3 。
- shao4 nian2 cai2 zi3 man4 feng1 liu2 ， jue2 dai4 jia1 ren2 chou4 nang2 dai4 。
- yi4 xi1 bu4 lai2 he2 suo3 xun2 ， wan4 liang3 huang2 jin1 bu4 rong2 dai4 。
- dou1 shi4 kong1 ， bi4 jing4 bai4 。
- chun2 qiang1 she2 jian4 di4 xiang1 qi1 ， zong4 shi3 jin1 yin4 ru2 dou4 da4 。
- jin3 shu4 shou1 shi0 man3 cang1 xiang1 ， bu4 zhi1 qian2 mian4 neng2 ji1 sui4 。
- yi2 zhu4 cuo4 fen1 ming2 ， shu1 que4 wu2 ying2 luo4 。
- ju4 san4 huan2 tong2 fu2 shui3 ou1 ， qing3 ke4 zhi1 xian2 nan2 zhuo1 mo1 。
- bu2 xiang4 gen1 ji1 shang4 cheng2 xun2 ， ge4 ge4 ji2 hou4 bao4 fo2 jiao3 。
- zao3 wu4 jie3 ， zao3 wu4 jie3 ， bu4 ru2 shi2 tang2 yi2 da4 kuai4 。
- shi2 tang2 huai4 shi2 cong2 ta1 huai4 ， zhe4 yi2 da4 kuai4 yuan2 zi4 zai4 。
- jian1 qie3 nai4 feng1 shuang1 ， xue3 yu3 cui1 bu2 sui4 。
- qi2 han2 long2 shu3 mei2 zhe1 lan2 ， chun1 qu4 qiu1 lai2 ren4 tui1 zai4 。
- si4 fang1 ba1 mian4 tou4 ling2 long2 ， shi2 tang2 li3 mian4 kuai4 huo0 shui4 。
- jue2 hou4 huan2 jiang1 nen4 mo2 shi2 ， sa1 shou3 bian4 xing2 wu2 bu4 bai3 。

## 注释

## 译文

## 赏析
