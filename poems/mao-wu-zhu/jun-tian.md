---
id: mao-wu-zhu-jun-tian
title: 鈞天
titlePinyin: jun1 tian1
titleSlug: jun-tian
author: 毛吾竹
authorPinyin: mao2 wu2 zhu2
authorSlug: mao-wu-zhu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 鳶飛魚躍，鳬短鶴長。
- 各適其適，孰尤彼蒼。
- 奈何人異於萬物，身備乎五常。
- 學關乎經濟，志效乎忠良。
- 乃使蝸蚓同槁乎土壤，鴻雁俱逐乎稻粱。
- 精神所著，夢遊八荒。
- 浴銀河翻月之浪，熏旃檀带露之香。
- 戴芙蓉九華之冠，披雲錦五色之裳。
- 騎祥麟兮翳綵鳳，攀若木兮拂扶桑，直造乎玉皇香案之傍。
- 白虎守關御劍芒，熒惑執法齒髮張。
- 臯夔丘旦列雁行，肅然鳴佩諧宮商。
- 關張衛霍立兩廂，相向盾甲明如霜。
- 千官拜起低復昂，星輝霞彩難爲祥。
- 一人殿中立宣揚，令臣奏事無恐惶。
- 臣愚幸覩天日光，願拜短疏裨毫芒。
- 讀罷帝親把袖藏，曰汝所奏見未嘗。
- 政如藥性和溫良，一一可以瘳民瘡。
- 又如百煉昆吾鋼，用之國可無妖祥。
- 惜哉無遇徒心傷，亟宜歸世朝君王。
- 君王神聖今禹湯，勤求賢雋食不遑。
- 扶天大象親提綱，充庭至寶皆琳琅。
- 尚憐空谷遺幽芳，蒲輪鶴詔紛相望。
- 賜汝紫綬黄金章，衮衣赤舄坐廟堂。
- 燮調萬化躋時康，凌轢周漢超虞唐。
- 賜汝斧鉞羽林鎗，專征不義誅暴强。
- 火鈴霹靂杵金剛，攝伏百怪回瀾狂。
- 載命玉女斟霞觴，賜汝天醖九霞漿，一飲盡蛻藜藿腸。
- 令汝身貴家亦昌，不論中國蠻與羌，蟲魚草木皆春陽。
- 天子萬壽永無疆，汝乘白雲來帝鄉，二十八宿參翱翔。
- 臣辭草茅不敢當，遜于稷契暨殳斨。

## 拼音

- yuan1 fei1 yu2 yue4 ， fu2 duan3 he4 chang2 。
- ge4 shi4 qi2 shi4 ， shu2 you2 bi3 cang1 。
- nai4 he2 ren2 yi4 wu1 wan4 wu4 ， shen1 bei4 hu1 wu3 chang2 。
- xue2 guan1 hu1 jing1 ji4 ， zhi4 xiao4 hu1 zhong1 liang2 。
- nai3 shi3 wo1 yin3 tong2 gao3 hu1 tu3 rang3 ， hong2 yan4 ju4 zhu2 hu1 dao4 liang2 。
- jing1 shen2 suo3 zhu4 ， meng4 you2 ba1 huang1 。
- yu4 yin2 he2 fan1 yue4 zhi1 lang4 ， xun1 zhan1 tan2 dai4 lu4 zhi1 xiang1 。
- dai4 fu2 rong2 jiu3 hua2 zhi1 guan1 ， pi1 yun2 jin3 wu3 se4 zhi1 shang0 。
- qi2 xiang2 lin2 xi1 yi4 cai3 feng4 ， pan1 ruo4 mu4 xi1 fu2 fu2 sang1 ， zhi2 zao4 hu1 yu4 huang2 xiang1 an4 zhi1 bang4 。
- bai2 hu3 shou3 guan1 yu4 jian4 mang2 ， ying2 huo4 zhi2 fa3 chi3 fa4 zhang1 。
- gao1 kui2 qiu1 dan4 lie4 yan4 hang2 ， su4 ran2 ming2 pei4 xie2 gong1 shang1 。
- guan1 zhang1 wei4 huo4 li4 liang3 xiang1 ， xiang1 xiang4 dun4 jia3 ming2 ru2 shuang1 。
- qian1 guan1 bai4 qi3 di1 fu4 ang2 ， xing1 hui1 xia2 cai3 nan2 wei2 xiang2 。
- yi4 ren2 dian4 zhong1 li4 xuan1 yang2 ， ling4 chen2 zou4 shi4 wu2 kong3 huang2 。
- chen2 yu2 xing4 du3 tian1 ri4 guang1 ， yuan4 bai4 duan3 shu1 bi4 hao2 mang2 。
- du2 ba4 di4 qin1 ba3 xiu4 cang2 ， yue1 ru3 suo3 zou4 jian4 wei4 chang2 。
- zheng4 ru2 yao4 xing4 he2 wen1 liang2 ， yi1 yi1 ke3 yi3 chou1 min2 chuang1 。
- you4 ru2 bai3 lian4 kun1 wu2 gang1 ， yong4 zhi1 guo2 ke3 wu2 yao1 xiang2 。
- xi1 zai1 wu2 yu4 tu2 xin1 shang1 ， ji2 yi2 gui1 shi4 chao2 jun1 wang2 。
- jun1 wang2 shen2 sheng4 jin1 yu3 tang1 ， qin2 qiu2 xian2 jun4 shi2 bu4 huang2 。
- fu2 tian1 da4 xiang4 qin1 ti2 gang1 ， chong1 ting2 zhi4 bao3 jie1 lin2 lang2 。
- shang4 lian2 kong1 gu3 yi2 you1 fang1 ， pu2 lun2 he4 zhao4 fen1 xiang1 wang4 。
- ci4 ru3 zi3 shou4 huang2 jin1 zhang1 ， gun3 yi1 chi4 xi4 zuo4 miao4 tang2 。
- xie4 diao4 wan4 hua4 ji1 shi2 kang1 ， ling2 li4 zhou1 han4 chao1 yu2 tang2 。
- ci4 ru3 fu3 yue4 yu3 lin2 qiang1 ， zhuan1 zheng1 bu2 yi4 zhu1 bao4 qiang2 。
- huo3 ling2 pi1 li4 chu3 jin1 gang1 ， she4 fu2 bai3 guai4 hui2 lan2 kuang2 。
- zai4 ming4 yu4 nü3 zhen1 xia2 shang1 ， ci4 ru3 tian1 yun4 jiu3 xia2 jiang1 ， yi4 yin3 jin4 tui4 li2 huo4 chang2 。
- ling4 ru3 shen1 gui4 jia1 yi4 chang1 ， bu2 lun4 zhong1 guo2 man2 yu3 qiang1 ， chong2 yu2 cao3 mu4 jie1 chun1 yang2 。
- tian1 zi3 wan4 shou4 yong3 wu2 jiang1 ， ru3 cheng2 bai2 yun2 lai2 di4 xiang1 ， er4 shi2 ba1 xiu4 can1 ao2 xiang2 。
- chen2 ci2 cao3 mao2 bu4 gan3 dang1 ， xun4 yu2 ji4 qi4 ji4 shu1 qiang1 。

## 注释

## 译文

## 赏析
