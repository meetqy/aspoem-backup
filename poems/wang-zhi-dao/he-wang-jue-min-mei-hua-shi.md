---
id: wang-zhi-dao-he-wang-jue-min-mei-hua-shi
title: 和王覺民梅花詩
titlePinyin: he2 wang2 jue2 min2 mei2 hua1 shi1
titleSlug: he-wang-jue-min-mei-hua-shi
author: 王之道
authorPinyin: wang2 zhi1 dao4
authorSlug: wang-zhi-dao
dynasty: 宋
dynastyPinyin: song4
dynastySlug: song
tags: []
---

## 正文

- 梅花似是東君客，漏洩春風犯寒坼。
- 冰肌玉骨照雙泉，應爲孤根借泉脈。
- 先生狂得次公醒，詩思藹藹飄晴雲。
- 爲憐老拙有舊分，俾預勝賞沾清芬。
- 我時被酒酒初透，香撲鼻端曾一嗅。
- 别來飛雪往未能，想見精神愈高痩。
- 西湖處士真詩仙，東坡老人所推先。
- 豈知此花自奇絕，神助妙語相争妍。
- 浪言投李報瓊玖，牛後何如作鷄口。
- 我今無物報投瓊，木李雖輕聊藉手。
- 先生標致良可人，此詩不減花娉婷。
- 相當欹枕初得句，夜興冠坐如驚霆。
- 願君追作淮夷雅，換取公卿重文價。
- 嗟予衰矣不復論，但欲高門容駟馬。

## 拼音

- mei2 hua1 si4 shi4 dong1 jun1 ke4 ， lou4 xie4 chun1 feng1 fan4 han2 che4 。
- bing1 ji1 yu4 gu3 zhao4 shuang1 quan2 ， ying1 wei2 gu1 gen1 jie4 quan2 mai4 。
- xian1 sheng0 kuang2 de2 ci4 gong1 xing3 ， shi1 si1 ai3 ai3 piao1 qing2 yun2 。
- wei2 lian2 lao3 zhuo1 you3 jiu4 fen1 ， bi3 yu4 sheng4 shang3 zhan1 qing1 fen1 。
- wo3 shi2 bei4 jiu3 jiu3 chu1 tou4 ， xiang1 pu1 bi2 duan1 ceng2 yi2 xiu4 。
- bie2 lai2 fei1 xue3 wang3 wei4 neng2 ， xiang3 jian4 jing1 shen2 yu4 gao1 shou4 。
- xi1 hu2 chu3 shi4 zhen1 shi1 xian1 ， dong1 po1 lao3 ren2 suo3 tui1 xian1 。
- qi3 zhi1 ci3 hua1 zi4 qi2 jue2 ， shen2 zhu4 miao4 yu3 xiang1 zheng1 yan2 。
- lang4 yan2 tou2 li3 bao4 qiong2 jiu3 ， niu2 hou4 he2 ru2 zuo4 ji1 kou3 。
- wo3 jin1 wu2 wu4 bao4 tou2 qiong2 ， mu4 li3 sui1 qing1 liao2 jie4 shou3 。
- xian1 sheng0 biao1 zhi4 liang2 ke3 ren2 ， ci3 shi1 bu4 jian3 hua1 ping1 ting2 。
- xiang1 dang1 qi1 zhen3 chu1 de2 ju4 ， ye4 xing1 guan1 zuo4 ru2 jing1 ting2 。
- yuan4 jun1 zhui1 zuo4 huai2 yi2 ya3 ， huan4 qu3 gong1 qing1 zhong4 wen2 jia4 。
- jie1 yu3 shuai1 yi3 bu2 fu4 lun4 ， dan4 yu4 gao1 men2 rong2 si4 ma3 。

## 注释

## 译文

## 赏析
