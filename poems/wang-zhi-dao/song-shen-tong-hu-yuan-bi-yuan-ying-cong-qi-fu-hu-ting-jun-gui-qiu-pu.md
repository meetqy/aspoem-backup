---
id: wang-zhi-dao-song-shen-tong-hu-yuan-bi-yuan-ying-cong-qi-fu-hu-ting-jun-gui-qiu-pu
title: 送神童胡元弼元英從其父胡庭俊歸秋浦
titlePinyin: song4 shen2 tong2 hu2 yuan2 bi4 yuan2 ying1 cong2 qi2 fu4 hu2 ting2 jun4 gui1 qiu1 pu3
titleSlug: song-shen-tong-hu-yuan-bi-yuan-ying-cong-qi-fu-hu-ting-jun-gui-qiu-pu
author: 王之道
authorPinyin: wang2 zhi1 dao4
authorSlug: wang-zhi-dao
dynasty: 唐
dynastyPinyin: tang2
dynastySlug: tang
tags: []
---

## 正文

- 西湖清麗春雨餘，子今欲去其焉如。
- 九華插天遠在望，三月不見愁容舒。
- 二兒奔逸汗血駒，輩視長離與鵷雛。
- 去年冒雪來其俱，一鳴上國驚群儒。
- 書不負人人負書，公卿豈應終犁鋤。
- 惠然過我騎甚都，蕭蕭晚吹飄襟裾。
- 借問能留旬月無，吾亦理棹其歸夫。
- 爲言與君不同塗，藹峰松竹鳴笙竽。
- 奇童小友良不誣，異哉老蚌生雙珠。
- 君之是行亦榮歟，三胡盛事喧州閭。

## 拼音

- xi1 hu2 qing1 li2 chun1 yu3 yu2 ， zi3 jin1 yu4 qu4 qi2 yan1 ru2 。
- jiu3 hua2 cha1 tian1 yuan3 zai4 wang4 ， san1 yue4 bu2 jian4 chou2 rong2 shu1 。
- er4 er2 ben1 yi4 han4 xue4 ju1 ， bei4 shi4 chang2 li2 yu3 yuan1 chu2 。
- qu4 nian2 mao4 xue3 lai2 qi2 ju4 ， yi4 ming2 shang4 guo2 jing1 qun2 ru2 。
- shu1 bu2 fu4 ren2 ren2 fu4 shu1 ， gong1 qing1 qi3 ying1 zhong1 li2 chu2 。
- hui4 ran2 guo4 wo3 qi2 shen4 dou1 ， xiao1 xiao1 wan3 chui1 piao1 jin1 ju1 。
- jie4 wen4 neng2 liu2 xun2 yue4 wu2 ， wu2 yi4 li3 zhao4 qi2 gui1 fu1 。
- wei2 yan2 yu3 jun1 bu4 tong2 tu2 ， ai3 feng1 song1 zhu2 ming2 sheng1 yu2 。
- qi2 tong2 xiao3 you3 liang2 bu4 wu1 ， yi4 zai1 lao3 bang4 sheng1 shuang1 zhu1 。
- jun1 zhi1 shi4 xing2 yi4 rong2 yu2 ， san1 hu2 sheng4 shi4 xuan1 zhou1 lü2 。

## 注释

## 译文

## 赏析
