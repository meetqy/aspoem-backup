---
id: wang-zhi-dao-xi-ling-jiu
title: 西靈鷲
titlePinyin: xi1 ling2 jiu4
titleSlug: xi-ling-jiu
author: 王之道
authorPinyin: wang2 zhi1 dao4
authorSlug: wang-zhi-dao
dynasty: 宋
dynastyPinyin: song4
dynastySlug: song
tags: []
---

## 正文

- 我聞西靈鷲，幽奇冠龍舒。
- 山神知我來，夜雨自滌除。
- 籃舁犯霏微，敢惮石徑紆。
- 清風偃林柯，征衣盡霑濡。
- 樵人向我言，君行欲何如。
- 松杉已在望，尚有七里餘。
- 崎嶇雨過水，蹊雲上天衢。
- 飛樓及湧殿，崢嶸映浮屠。
- 幽鳥若相喜，好音弄笙竽。
- 爲言一宿覺，何妨更踟蹰。

## 拼音

- wo3 wen2 xi1 ling2 jiu4 ， you1 qi2 guan1 long2 shu1 。
- shan1 shen2 zhi1 wo3 lai2 ， ye4 yu3 zi4 di2 chu2 。
- lan2 yu2 fan4 fei1 wei1 ， gan3 dan4 shi2 jing4 yu1 。
- qing1 feng1 yan3 lin2 ke1 ， zheng1 yi1 jin4 zhan1 ru2 。
- qiao2 ren2 xiang4 wo3 yan2 ， jun1 xing2 yu4 he2 ru2 。
- song1 shan1 yi3 zai4 wang4 ， shang4 you3 qi1 li3 yu2 。
- qi2 qu1 yu3 guo4 shui3 ， qi1 yun2 shang4 tian1 qu2 。
- fei1 lou2 ji2 yong3 dian4 ， zheng1 rong2 ying4 fu2 tu2 。
- you1 niao3 ruo4 xiang1 xi3 ， hao3 yin1 nong4 sheng1 yu2 。
- wei2 yan2 yi2 su4 jue2 ， he2 fang2 geng4 chi2 chu2 。

## 注释

## 译文

## 赏析
