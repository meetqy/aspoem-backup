---
id: wang-zhi-dao-zhui-he-lao-du-zhong-wo-ju-shi
title: 追和老杜種萵苣詩
titlePinyin: zhui1 he2 lao3 du4 zhong3 wo1 ju4 shi1
titleSlug: zhui-he-lao-du-zhong-wo-ju-shi
author: 王之道
authorPinyin: wang2 zhi1 dao4
authorSlug: wang-zhi-dao
dynasty: 宋
dynastyPinyin: song4
dynastySlug: song
tags: []
---

## 正文

- 我有數畝園，荒穢索鋤理。
- 干戈何許久，生意困屠燬。
- 道也其興與，時哉亦甚矣。
- 去年失短吕，培植乏驅使。
- 今年得老楊，衰病更臨起。
- 晚菘已蕪没，早韭就茅靡。
- 菁菁何所有，萵苣獨牛耳。
- 縱苦可自珍，供盤况瀟洒。
- 銀條直且甘，風味胡伯始。
- 其視李太尉，小人與君子。
- 明明如古鑑，不慮纖塵止。
- 廓廓若太清，强欲浮雲滓。
- 老氏有遺訓，重去彼取此。
- 方今向太平，皋夔正端委。
- 臺省登碩德，要荒竄誣毁。
- 擊寇豈無人，蕃將來黑齒。
- 破齊在不日，逆以誅正已。
- 停觀勞還役，杖杜顒采芑。
- 萬邦遇有道，貧賤古人耻。
- 文王來呂夷，漢祖致園綺。
- 異時免溝坑，願附織貝篚。

## 拼音

- wo3 you3 shu4 mu3 yuan2 ， huang1 hui4 suo3 chu2 li3 。
- gan1 ge1 he2 xu1 jiu3 ， sheng1 yi4 kun4 tu2 hui3 。
- dao4 ye3 qi2 xing1 yu3 ， shi2 zai1 yi4 shen4 yi3 。
- qu4 nian2 shi1 duan3 lü3 ， pei2 zhi2 fa2 qu1 shi3 。
- jin1 nian2 de2 lao3 yang2 ， shuai1 bing4 geng4 lin2 qi3 。
- wan3 song1 yi3 wu2 mei2 ， zao3 jiu3 jiu4 mao2 mi2 。
- jing1 jing1 he2 suo3 you3 ， wo1 ju4 du2 niu2 er3 。
- zong4 ku3 ke3 zi4 zhen1 ， gong4 pan2 kuang4 xiao1 sa3 。
- yin2 tiao2 zhi2 qie3 gan1 ， feng1 wei4 hu2 bo2 shi3 。
- qi2 shi4 li3 tai4 wei4 ， xiao3 ren2 yu3 jun1 zi3 。
- ming2 ming2 ru2 gu3 jian4 ， bu2 lü4 xian1 chen2 zhi3 。
- kuo4 kuo4 ruo4 tai4 qing1 ， qiang2 yu4 fu2 yun2 zi3 。
- lao3 shi4 you3 yi2 xun4 ， zhong4 qu4 bi3 qu3 ci3 。
- fang1 jin1 xiang4 tai4 ping2 ， gao1 kui2 zheng4 duan1 wei3 。
- tai2 sheng3 deng1 shuo4 de2 ， yao4 huang1 cuan4 wu1 hui3 。
- ji1 kou4 qi3 wu2 ren2 ， fan1 jiang1 lai2 hei1 chi3 。
- po4 qi2 zai4 bu2 ri4 ， ni4 yi3 zhu1 zheng4 yi3 。
- ting2 guan1 lao2 huan2 yi4 ， zhang4 du4 yong2 cai3 qi3 。
- wan4 bang1 yu4 you3 dao4 ， pin2 jian4 gu3 ren2 chi3 。
- wen2 wang2 lai2 lü3 yi2 ， han4 zu3 zhi4 yuan2 qi3 。
- yi4 shi2 mian3 gou1 keng1 ， yuan4 fu4 zhi1 bei4 fei3 。

## 注释

## 译文

## 赏析
