---
id: wang-zhi-dao-ti-li-meng-fa-yao-bi-tang
title: 題李夢發揺碧堂
titlePinyin: ti2 li3 meng4 fa1 yao2 bi4 tang2
titleSlug: ti-li-meng-fa-yao-bi-tang
author: 王之道
authorPinyin: wang2 zhi1 dao4
authorSlug: wang-zhi-dao
dynasty: 宋
dynastyPinyin: song4
dynastySlug: song
tags: []
---

## 正文

- 群山俯平湖，冰壺浸蒲璧。
- 奫淪五千頃，岝峉一萬尺。
- 蒼松偃旌蓋，翠竹森劍戟。
- 纖塵不可到，湛湛見沙磧。
- 詩人嗜好異，方寸富泉石。
- 堂成欲臨賦，牋管羅几席。
- 偶然對漣漪，微風緩揺碧。
- 高吟寓動静，真賞廢晨夕。
- 璇題壯簷楹，玉軸走賓客。
- 清商入葱蒨，積雨洗炎赫。
- 翺翔下幽鷺，從容出圓鯽。
- 穿荷過獨舸，傍柳倚輕策。
- 此興復不淺，何日當有獲。
- 君方事閒放，佳處勿輕擲。
- 明年谷鳴騶，金閨遂通籍。

## 拼音

- qun2 shan1 fu3 ping2 hu2 ， bing1 hu2 jin4 pu2 bi4 。
- yun1 lun2 wu3 qian1 qing3 ， zuo4 e2 yi2 wan4 chi3 。
- cang1 song1 yan3 jing1 gai4 ， cui4 zhu2 sen1 jian4 ji3 。
- xian1 chen2 bu4 ke3 dao4 ， zhan4 zhan4 jian4 sha1 qi4 。
- shi1 ren2 shi4 hao4 yi4 ， fang1 cun4 fu4 quan2 shi2 。
- tang2 cheng2 yu4 lin2 fu4 ， jian1 guan3 luo2 ji3 xi2 。
- ou3 ran2 dui4 lian2 yi1 ， wei1 feng1 huan3 yao2 bi4 。
- gao1 yin2 yu4 dong4 jing4 ， zhen1 shang3 fei4 chen2 xi1 。
- xuan2 ti2 zhuang4 yan2 ying2 ， yu4 zhou2 zou3 bin1 ke4 。
- qing1 shang1 ru4 cong1 qian4 ， ji1 yu3 xi3 yan2 he4 。
- ao2 xiang2 xia4 you1 lu4 ， cong2 rong2 chu1 yuan2 ji4 。
- chuan1 he2 guo4 du2 ge3 ， bang4 liu3 yi3 qing1 ce4 。
- ci3 xing1 fu4 bu4 qian3 ， he2 ri4 dang1 you3 huo4 。
- jun1 fang1 shi4 xian2 fang4 ， jia1 chu3 wu4 qing1 zhi4 。
- ming2 nian2 gu3 ming2 zou1 ， jin1 gui1 sui4 tong1 ji2 。

## 注释

## 译文

## 赏析
