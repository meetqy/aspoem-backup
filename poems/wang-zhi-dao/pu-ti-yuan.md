---
id: wang-zhi-dao-pu-ti-yuan
title: 菩提院
titlePinyin: pu2 ti2 yuan4
titleSlug: pu-ti-yuan
author: 王之道
authorPinyin: wang2 zhi1 dao4
authorSlug: wang-zhi-dao
dynasty: 宋
dynastyPinyin: song4
dynastySlug: song
tags: []
---

## 正文

- 菩提古精舍，兵餘但茅茨。
- 我行勌午暑，少憩容奴炊。
- 山僧老無子，養蠶如養兒。
- 奈何煮白蠒，廼欲繅青絲。
- 燕泥固可惡，覆巢似非宜。
- 不聞兩足尊，頂鵲安無隳。
- 我亦學佛者，言之爲興悲。
- 作詩書壁間，以爲浮屠規。

## 拼音

- pu2 ti2 gu3 jing1 she4 ， bing1 yu2 dan4 mao2 ci2 。
- wo3 xing2 juan4 wu3 shu3 ， shao3 qi4 rong2 nu2 chui1 。
- shan1 seng1 lao3 wu2 zi3 ， yang3 can2 ru2 yang3 er2 。
- nai4 he2 zhu3 bai2 jian3 ， nai3 yu4 sao1 qing1 si1 。
- yan4 ni2 gu4 ke3 e4 ， fu4 chao2 si4 fei1 yi2 。
- bu4 wen2 liang3 zu2 zun1 ， ding3 que4 an1 wu2 hui1 。
- wo3 yi4 xue2 fo2 zhe3 ， yan2 zhi1 wei2 xing1 bei1 。
- zuo4 shi1 shu1 bi4 jian4 ， yi3 wei2 fu2 tu2 gui1 。

## 注释

## 译文

## 赏析
