---
id: wang-zhi-dao-song-guan-yang-zheng-chang-ge
title: 送管養正長歌
titlePinyin: song4 guan3 yang3 zheng4 chang2 ge1
titleSlug: song-guan-yang-zheng-chang-ge
author: 王之道
authorPinyin: wang2 zhi1 dao4
authorSlug: wang-zhi-dao
dynasty: 宋
dynastyPinyin: song4
dynastySlug: song
tags: []
---

## 正文

- 餞别宜有酒，我無一杯潄君口。
- 送行當以贐，我無一物藉我手。
- 與君意氣真相知，君嘗謂予可言詩。
- 獨有詩句堪送别，欲賦復止空嗟咨。
- 送君胡爲三歎息，文酒從今失三益。
- 干戈日尋雅道衰，吾徒一别真可惜。
- 問君四海無家歸，飄然此去將何之。
- 答云南陽善城守，屢以孤壘攘重圍。
- 我今欲往誠有以，主帥好賢同邑里。
- 輜車儻許載病翁，長策猶能靖多壘。
- 騏驥君看伏櫪姿，髪雖種種心不衰。
- 胸中之奇老未吐，忍死山谷甘寒饑。
- 君不見元龍豪氣真磊落，卧見許生自旁若。
- 時危康濟乃丈夫，問舍求田匪餘樂。
- 又不見越石夜半聞雞鳴，披衣起舞賀友生。
- 風塵澒洞四海亂，英雄攘臂收功名。
- 古人相期盖如此，豈效世間兒女子。
- 出門惘惘色可憐，君亦爲之殊可鄙。
- 壯君此語膽忽張，群憂散盡增激昂。
- 西風獵獵天落霜，千山凋林松檜蒼。
- 寒菊始花黄且香，高空無雲老鵰翔。
- 登山臨水秋興長，行人欲行送者傷。
- 我獨不復傷，知君壯志殊未央。
- 爲君援筆寫長句，一洗古今離别腸。

## 拼音

- jian4 bie2 yi2 you3 jiu3 ， wo3 wu2 yi4 bei1 shu4 jun1 kou3 。
- song4 xing2 dang1 yi3 jin4 ， wo3 wu2 yi2 wu4 jie4 wo3 shou3 。
- yu3 jun1 yi4 qi4 zhen1 xiang4 zhi1 ， jun1 chang2 wei4 yu3 ke3 yan2 shi1 。
- du2 you3 shi1 ju4 kan1 song4 bie2 ， yu4 fu4 fu4 zhi3 kong1 jie1 zi1 。
- song4 jun1 hu2 wei2 san1 tan4 xi1 ， wen2 jiu3 cong2 jin1 shi1 san1 yi4 。
- gan1 ge1 ri4 xun2 ya3 dao4 shuai1 ， wu2 tu2 yi4 bie2 zhen1 ke3 xi1 。
- wen4 jun1 si4 hai3 wu2 jia1 gui1 ， piao1 ran2 ci3 qu4 jiang1 he2 zhi1 。
- da2 yun2 nan2 yang2 shan4 cheng2 shou3 ， lü3 yi3 gu1 lei3 rang3 zhong4 wei2 。
- wo3 jin1 yu4 wang3 cheng2 you3 yi3 ， zhu3 shuai4 hao3 xian2 tong2 yi4 li3 。
- zi1 ju1 tang3 xu1 zai4 bing4 weng1 ， chang2 ce4 you2 neng2 jing4 duo1 lei3 。
- qi2 ji4 jun1 kan4 fu2 li4 zi1 ， fa4 sui1 zhong3 zhong3 xin1 bu4 shuai1 。
- xiong1 zhong1 zhi1 qi2 lao3 wei4 tu3 ， ren3 si3 shan1 gu3 gan1 han2 ji1 。
- jun1 bu2 jian4 yuan2 long2 hao2 qi4 zhen1 lei3 luo4 ， wo4 jian4 xu1 sheng1 zi4 pang2 ruo4 。
- shi2 wei1 kang1 ji4 nai3 zhang4 fu0 ， wen4 she4 qiu2 tian2 fei3 yu2 le4 。
- you4 bu2 jian4 yue4 shi2 ye4 ban4 wen2 ji1 ming2 ， pi1 yi1 qi3 wu3 he4 you3 sheng1 。
- feng1 chen2 hong4 dong4 si4 hai3 luan4 ， ying1 xiong2 rang3 bi4 shou1 gong1 ming2 。
- gu3 ren2 xiang1 qi1 gai4 ru2 ci3 ， qi3 xiao4 shi4 jian4 er2 nü3 zi3 。
- chu1 men2 wang3 wang3 se4 ke3 lian2 ， jun1 yi4 wei2 zhi1 shu1 ke3 bi3 。
- zhuang4 jun1 ci3 yu3 dan3 hu1 zhang1 ， qun2 you1 san4 jin4 zeng1 ji1 ang2 。
- xi1 feng1 lie4 lie4 tian1 luo4 shuang1 ， qian1 shan1 diao1 lin2 song1 gui4 cang1 。
- han2 ju2 shi3 hua1 huang2 qie3 xiang1 ， gao1 kong1 wu2 yun2 lao3 diao1 xiang2 。
- deng1 shan1 lin2 shui3 qiu1 xing1 chang2 ， xing2 ren2 yu4 xing2 song4 zhe3 shang1 。
- wo3 du2 bu2 fu4 shang1 ， zhi1 jun1 zhuang4 zhi4 shu1 wei4 yang1 。
- wei2 jun1 yuan2 bi3 xie3 chang2 ju4 ， yi4 xi3 gu3 jin1 li2 bie2 chang2 。

## 注释

## 译文

## 赏析
