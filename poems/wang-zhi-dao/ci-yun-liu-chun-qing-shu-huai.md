---
id: wang-zhi-dao-ci-yun-liu-chun-qing-shu-huai
title: 次韵劉春卿書懷
titlePinyin: ci4 yun4 liu2 chun1 qing1 shu1 huai2
titleSlug: ci-yun-liu-chun-qing-shu-huai
author: 王之道
authorPinyin: wang2 zhi1 dao4
authorSlug: wang-zhi-dao
dynasty: 唐
dynastyPinyin: tang2
dynastySlug: tang
tags: []
---

## 正文

- 老去宜安分，年來强競辰。
- 功名雖自許，心腹欲誰陳。
- 頼有金谿彦，相從錦水濵。
- 詞華三鳯蔚，詩律八音純。
- 風月論交舊，雲山發興新。
- 鄙懷煩澡雪，高義歎傾囷。
- 李嶠真才子，唐邕實異人。
- 感時悲鶴戰，憂國賦車轔。
- 寤寐思摧敵，行藏冀澤民。
- 廉高辭鄭粟，狂笑取韓銀。
- 松柏迷荆棘，琳琅雜珷珉。
- 北游觀赤幘，西走避黄巾。
- 端木謀存魯，長沙論過秦。
- 江湖雙醉眼，天地一閒身。
- 遵海嗟黄屋，垂衣想紫宸。
- 擒王須李靖，抗賊付張巡。
- 尚緩三城役，方馳六轡詢。
- 兩河蜂伴蟻，多壘介和鱗。
- 烽火青淮隔，樓船古汴堙。
- 離宫埋茂草，禁籞掩荒榛。
- 典冊尊諸夏，戎羌守四鄰。
- 如何來醜類，容易破重闉。
- 大厦煙焚突，長堤蟻潰漘。
- 複垣閶闔夜，層觀景龍春。
- 蔑視排姦魏，空聞識反甄。
- 傷哉無止鼠，甚矣不由鶉。
- 天啟中興運，時當外侮賓。
- 此生那習坎，吾道已康屯。
- 黄卷何妨對，青燈正可親。
- 侏儒歸櫽括，苦窳入陶鈞。
- 夸父勞追日，顔囘悵絕塵。
- 廟堂資贊輔，巖穴忍跧踆。
- 炳煥文中虎，玲瓏席上珍。
- 肯終虞澗築，聊滯越山薪。
- 君壯勤非勉，予衰懶是真。
- 會看鳴鸑鷟，相慶畫麒麟。
- 簪紱行當貴，虀鹽莫厭貧。
- 仲尼憂悄悄，揚子惡頻頻。
- 守節身何屈，移忠道自伸。
- 秋吟足佳句，飛動筆如神。

## 拼音

- lao3 qu4 yi2 an1 fen4 ， nian2 lai2 qiang2 jing4 chen2 。
- gong1 ming2 sui1 zi4 xu1 ， xin1 fu4 yu4 shui2 chen2 。
- lai4 you3 jin1 xi1 yan4 ， xiang1 cong2 jin3 shui3 bin1 。
- ci2 hua2 san1 feng4 wei4 ， shi1 lü4 ba1 yin1 chun2 。
- feng1 yue4 lun4 jiao1 jiu4 ， yun2 shan1 fa1 xing1 xin1 。
- bi3 huai2 fan2 zao3 xue3 ， gao1 yi4 tan4 qing1 qun1 。
- li3 jiao4 zhen1 cai2 zi3 ， tang2 yong1 shi2 yi4 ren2 。
- gan3 shi2 bei1 he4 zhan4 ， you1 guo2 fu4 ju1 lin2 。
- wu4 mei4 si1 cui1 di2 ， xing2 cang2 ji4 ze2 min2 。
- lian2 gao1 ci2 zheng4 su4 ， kuang2 xiao4 qu3 han2 yin2 。
- song1 bai3 mi2 jing1 ji2 ， lin2 lang2 za2 wu3 min2 。
- bei3 you2 guan1 chi4 ze2 ， xi1 zou3 bi4 huang2 jin1 。
- duan1 mu4 mou2 cun2 lu3 ， chang2 sha1 lun4 guo4 qin2 。
- jiang1 hu2 shuang1 zui4 yan3 ， tian1 di4 yi4 xian2 shen1 。
- zun1 hai3 jie1 huang2 wu1 ， chui2 yi1 xiang3 zi3 chen2 。
- qin2 wang2 xu1 li3 jing4 ， kang4 zei2 fu4 zhang1 xun2 。
- shang4 huan3 san1 cheng2 yi4 ， fang1 chi2 liu4 pei4 xun2 。
- liang3 he2 feng1 ban4 yi3 ， duo1 lei3 jie4 he2 lin2 。
- feng1 huo3 qing1 huai2 ge2 ， lou2 chuan2 gu3 bian4 yin1 。
- li2 gong1 mai2 mao4 cao3 ， jin4 yu4 yan3 huang1 zhen1 。
- dian3 ce4 zun1 zhu1 xia4 ， rong2 qiang1 shou3 si4 lin2 。
- ru2 he2 lai2 chou3 lei4 ， rong2 yi4 po4 zhong4 yin1 。
- da4 sha4 yan1 fen2 tu1 ， chang2 di1 yi3 kui4 chun2 。
- fu4 yuan2 chang1 he2 ye4 ， ceng2 guan1 jing3 long2 chun1 。
- mie4 shi4 pai2 jian1 wei4 ， kong1 wen2 shi2 fan3 zhen1 。
- shang1 zai1 wu2 zhi3 shu3 ， shen4 yi3 bu4 you2 chun2 。
- tian1 qi3 zhong1 xing1 yun4 ， shi2 dang1 wai4 wu3 bin1 。
- ci3 sheng1 na4 xi2 kan3 ， wu2 dao4 yi3 kang1 tun2 。
- huang2 juan4 he2 fang2 dui4 ， qing1 deng1 zheng4 ke3 qin1 。
- zhu1 ru2 gui1 yin3 kuo4 ， ku3 yu3 ru4 tao2 jun1 。
- kua1 fu4 lao2 zhui1 ri4 ， yan2 hui2 chang4 jue2 chen2 。
- miao4 tang2 zi1 zan4 fu3 ， yan2 xue2 ren3 quan2 cun1 。
- bing3 huan4 wen2 zhong1 hu3 ， ling2 long2 xi2 shang4 zhen1 。
- ken3 zhong1 yu2 jian4 zhu4 ， liao2 zhi4 yue4 shan1 xin1 。
- jun1 zhuang4 qin2 fei1 mian3 ， yu3 shuai1 lan3 shi4 zhen1 。
- hui4 kan4 ming2 yue4 zhuo2 ， xiang1 qing4 hua4 qi2 lin2 。
- zan1 fu2 xing2 dang1 gui4 ， ji1 yan2 mo4 yan4 pin2 。
- zhong4 ni2 you1 qiao1 qiao1 ， yang2 zi3 e4 bin1 bin1 。
- shou3 jie2 shen1 he2 qu1 ， yi2 zhong1 dao4 zi4 shen1 。
- qiu1 yin2 zu2 jia1 ju4 ， fei1 dong4 bi3 ru2 shen2 。

## 注释

## 译文

## 赏析
