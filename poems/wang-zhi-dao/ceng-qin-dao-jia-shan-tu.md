---
id: wang-zhi-dao-ceng-qin-dao-jia-shan-tu
title: 曾欽道家山圖
titlePinyin: ceng2 qin1 dao4 jia1 shan1 tu2
titleSlug: ceng-qin-dao-jia-shan-tu
author: 王之道
authorPinyin: wang2 zhi1 dao4
authorSlug: wang-zhi-dao
dynasty: 宋
dynastyPinyin: song4
dynastySlug: song
tags: []
---

## 正文

- 永叔愛清潁，明仲樂陽羡。
- 投老獲所歸，爲計亦良便。
- 何如强健時，從官山水縣。
- 升虚得吉卜，怳若地祗薦。
- 曾侯卿相種，才業固邦彥。
- 而况盛德後，世祀乃天眷。
- 式古吾畏友，被命按郵傳。
- 來歸自濠梁，訪我出詩卷。
- 爲言有華宗，疇昔無半面。
- 相逢遂相喜，笑語至舞忭。
- 其家負家山，山水家可戀。
- 松篁遞森列，岡巒互縈轉。
- 臺池及花草，高下爛明絢。
- 粲然圖一幅，規橅坐中見。
- 予嘗賦此詩，好事敢獨擅。
- 縱横一千字，把玩不知倦。
- 桐廬在何許，東望眼欲眩。
- 子陵亦往矣，釣瀨清練練。
- 家山亘今昔，昔隠今始現。
- 彼美曾侯賢，何當睹巖電。

## 拼音

- yong3 shu1 ai4 qing1 ying3 ， ming2 zhong4 le4 yang2 xian4 。
- tou2 lao3 huo4 suo3 gui1 ， wei2 ji4 yi4 liang2 bian4 。
- he2 ru2 qiang2 jian4 shi2 ， cong2 guan1 shan1 shui3 xian4 。
- sheng1 xu1 de2 ji2 bu3 ， huang3 ruo4 di4 zhi1 jian4 。
- ceng2 hou2 qing1 xiang4 zhong3 ， cai2 ye4 gu4 bang1 yan4 。
- er2 kuang4 sheng4 de2 hou4 ， shi4 si4 nai3 tian1 juan4 。
- shi4 gu3 wu2 wei4 you3 ， bei4 ming4 an4 you2 chuan2 。
- lai2 gui1 zi4 hao2 liang2 ， fang3 wo3 chu1 shi1 juan4 。
- wei2 yan2 you3 hua2 zong1 ， chou2 xi1 wu2 ban4 mian4 。
- xiang1 feng2 sui4 xiang1 xi3 ， xiao4 yu3 zhi4 wu3 bian4 。
- qi2 jia1 fu4 jia1 shan1 ， shan1 shui3 jia1 ke3 lian4 。
- song1 huang2 di4 sen1 lie4 ， gang1 luan2 hu4 ying2 zhuan3 。
- tai2 chi2 ji2 hua1 cao3 ， gao1 xia4 lan4 ming2 xuan4 。
- can4 ran2 tu2 yi4 fu2 ， gui1 mo2 zuo4 zhong1 jian4 。
- yu3 chang2 fu4 ci3 shi1 ， hao3 shi4 gan3 du2 shan4 。
- zong4 heng2 yi4 qian1 zi4 ， ba3 wan2 bu4 zhi1 juan4 。
- tong2 lu2 zai4 he2 xu1 ， dong1 wang4 yan3 yu4 xuan4 。
- zi3 ling2 yi4 wang3 yi3 ， diao4 lai4 qing1 lian4 lian4 。
- jia1 shan1 gen4 jin1 xi1 ， xi1 yin3 jin1 shi3 xian4 。
- bi3 mei3 ceng2 hou2 xian2 ， he2 dang1 du3 yan2 dian4 。

## 注释

## 译文

## 赏析
