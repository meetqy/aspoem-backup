---
id: wang-zhi-dao-zhui-he-han-tui-zhi-xue-yun
title: 追和韓退之雪韵
titlePinyin: zhui1 he2 han2 tui4 zhi1 xue3 yun4
titleSlug: zhui-he-han-tui-zhi-xue-yun
author: 王之道
authorPinyin: wang2 zhi1 dao4
authorSlug: wang-zhi-dao
dynasty: 宋
dynastyPinyin: song4
dynastySlug: song
tags: []
---

## 正文

- 一時符衆望，七尺騐童謠。
- 人喜豐穰兆，吾知瘴癘銷。
- 戲看還撲面，閒試欲齊腰。
- 堕絮紛辭萼，飛花半惹條。
- 松篁低到地，溪澗合平橋。
- 月牖潜争入，風簾静自揺。
- 紅金延坐夜，綠蟻送行朝。
- 暗上歌茵隰，輕随舞袖飄。
- 千林翻魯縞，萬里藉鮫綃。
- 燈市堪行樂，何妨酒價饒。

## 拼音

- yi4 shi2 fu2 zhong4 wang4 ， qi1 chi3 yan4 tong2 yao2 。
- ren2 xi3 feng1 rang2 zhao4 ， wu2 zhi1 zhang4 li4 xiao1 。
- xi4 kan4 huan2 pu1 mian4 ， xian2 shi4 yu4 qi2 yao1 。
- duo4 xu4 fen1 ci2 e4 ， fei1 hua1 ban4 re3 tiao2 。
- song1 huang2 di1 dao4 di4 ， xi1 jian4 he2 ping2 qiao2 。
- yue4 you3 qian2 zheng1 ru4 ， feng1 lian2 jing4 zi4 yao2 。
- hong2 jin1 yan2 zuo4 ye4 ， lü4 yi3 song4 xing2 chao2 。
- an4 shang4 ge1 yin1 xi2 ， qing1 sui2 wu3 xiu4 piao1 。
- qian1 lin2 fan1 lu3 gao3 ， wan4 li3 jie4 jiao1 xiao1 。
- deng1 shi4 kan1 xing2 le4 ， he2 fang2 jiu3 jia4 rao2 。

## 注释

## 译文

## 赏析
