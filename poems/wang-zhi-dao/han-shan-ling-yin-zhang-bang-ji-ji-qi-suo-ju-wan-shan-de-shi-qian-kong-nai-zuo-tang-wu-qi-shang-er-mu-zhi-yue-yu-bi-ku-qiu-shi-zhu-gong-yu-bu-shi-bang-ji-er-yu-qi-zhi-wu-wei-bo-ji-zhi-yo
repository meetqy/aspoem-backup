---
id: wang-zhi-dao-han-shan-ling-yin-zhang-bang-ji-ji-qi-suo-ju-wan-shan-de-shi-qian-kong-nai-zuo-tang-wu-qi-shang-er-mu-zhi-yue-yu-bi-ku-qiu-shi-zhu-gong-yu-bu-shi-bang-ji-er-yu-qi-zhi-wu-wei-bo-ji-zhi-you-ji-zhi-suo-shi-gu-wei-fu-zhi
title: 含山令尹章邦基即其所居剜山得石嵌空乃作堂於其上而目之曰玉璧窟求詩諸公予不識邦基而與其侄無爲簿濟之游濟之索詩故爲賦之
titlePinyin: han2 shan1 ling4 yin3 zhang1 bang1 ji1 ji2 qi2 suo3 ju1 wan1 shan1 de2 shi2 qian4 kong1 nai3 zuo4 tang2 wu1 qi2 shang4 er2 mu4 zhi1 yue1 yu4 bi4 ku1 qiu2 shi1 zhu1 gong1 yu3 bu4 shi2 bang1 ji1 er2 yu3 qi2 zhi2 wu2 wei2 bo2 ji4 zhi1 you2 ji4 zhi1 suo3 shi1 gu4 wei2 fu4 zhi1
titleSlug: han-shan-ling-yin-zhang-bang-ji-ji-qi-suo-ju-wan-shan-de-shi-qian-kong-nai-zuo-tang-wu-qi-shang-er-mu-zhi-yue-yu-bi-ku-qiu-shi-zhu-gong-yu-bu-shi-bang-ji-er-yu-qi-zhi-wu-wei-bo-ji-zhi-you-ji-zhi-suo-shi-gu-wei-fu-zhi
author: 王之道
authorPinyin: wang2 zhi1 dao4
authorSlug: wang-zhi-dao
dynasty: 宋
dynastyPinyin: song4
dynastySlug: song
tags: []
---

## 正文

- 我聞美玉地所秘，出爲世用自有時。
- 譬猶景星與慶雲，千載往往一見之。
- 君家玉璧豈無說，鑿山得石夸瑰奇。
- 豈惟蒼翠實相似，温潤清越璠璵姿。
- 細看高廣類墻壁，以璧名之故其宜。
- 剜劖不已石無盡，此窟未易窺藩籬。
- 作堂正在佳絕處，下視海岳如城池。
- 錢塘雪浪湧澎湃，天竺煙岫紛參差。
- 君于其間日成趣，長篇短句揮蛟螭。
- 乃知地靈不愛寶，要令景物求新詩。
- 顧我與君無半面，牽帥阿咸難固辭。
- 沽哉沽哉吾與玉，它年相見期相知。

## 拼音

- wo3 wen2 mei3 yu4 di4 suo3 mi4 ， chu1 wei2 shi4 yong4 zi4 you3 shi2 。
- pi4 you2 jing3 xing1 yu3 qing4 yun2 ， qian1 zai4 wang3 wang3 yi2 jian4 zhi1 。
- jun1 jia1 yu4 bi4 qi3 wu2 shuo1 ， zao2 shan1 de2 shi2 kua1 gui1 qi2 。
- qi3 wei2 cang1 cui4 shi2 xiang1 si4 ， wen1 run4 qing1 yue4 fan2 yu2 zi1 。
- xi4 kan4 gao1 guang3 lei4 qiang2 bi4 ， yi3 bi4 ming2 zhi1 gu4 qi2 yi2 。
- wan1 chan2 bu4 yi3 shi2 wu2 jin4 ， ci3 ku1 wei4 yi4 kui1 fan1 li2 。
- zuo4 tang2 zheng4 zai4 jia1 jue2 chu3 ， xia4 shi4 hai3 yue4 ru2 cheng2 chi2 。
- qian2 tang2 xue3 lang4 yong3 peng2 pai4 ， tian1 zhu2 yan1 xiu4 fen1 can1 cha4 。
- jun1 yu2 qi2 jian4 ri4 cheng2 qu4 ， chang2 pian1 duan3 ju4 hui1 jiao1 chi1 。
- nai3 zhi1 di4 ling2 bu2 ai4 bao3 ， yao4 ling4 jing3 wu4 qiu2 xin1 shi1 。
- gu4 wo3 yu3 jun1 wu2 ban4 mian4 ， qian1 shuai4 a1 xian2 nan2 gu4 ci2 。
- gu1 zai1 gu1 zai1 wu2 yu3 yu4 ， ta1 nian2 xiang1 jian4 qi1 xiang1 zhi1 。

## 注释

## 译文

## 赏析
