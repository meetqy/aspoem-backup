---
id: wang-zhi-dao-ci-yun-zhang-wen-bo-xi-yu
title: 次韵張文伯喜雨
titlePinyin: ci4 yun4 zhang1 wen2 bo2 xi3 yu3
titleSlug: ci-yun-zhang-wen-bo-xi-yu
author: 王之道
authorPinyin: wang2 zhi1 dao4
authorSlug: wang-zhi-dao
dynasty: 唐
dynastyPinyin: tang2
dynastySlug: tang
tags: []
---

## 正文

- 新詩句句堪流傳，令人讀之神凜然。
- 孟君已死不可見，如公筆力今無前。
- 天生百穀養萬姓，暄潤稍闕功難全。
- 江城秋旱望一溉，斯民窮極伊誰憐。
- 滂沱忽澍三尺雨，稿苗厭厭藨緜緜。
- 不知何以遽得此，有賢太守方承宣。
- 焚香默禱辭未絕，精誠已格高高天。
- 油雲垂布若可攬，沾濡車盖初言旋。
- 西成指日多黍稌，頌歌未負賡豐年。
- 豚蹄盂酒謝神貺，鼓腹一笑非予偏。

## 拼音

- xin1 shi1 ju4 ju4 kan1 liu2 chuan2 ， ling4 ren2 du2 zhi1 shen2 lin3 ran2 。
- meng4 jun1 yi3 si3 bu4 ke3 jian4 ， ru2 gong1 bi3 li4 jin1 wu2 qian2 。
- tian1 sheng1 bai3 gu3 yang3 wan4 xing4 ， xuan1 run4 shao1 que4 gong1 nan2 quan2 。
- jiang1 cheng2 qiu1 han4 wang4 yi2 gai4 ， si1 min2 qiong2 ji2 yi1 shui2 lian2 。
- pang1 tuo2 hu1 shu4 san1 chi3 yu3 ， gao3 miao2 yan4 yan4 biao1 mian2 mian2 。
- bu4 zhi1 he2 yi3 ju4 de2 ci3 ， you3 xian2 tai4 shou3 fang1 cheng2 xuan1 。
- fen2 xiang1 mo4 dao3 ci2 wei4 jue2 ， jing1 cheng2 yi3 ge2 gao1 gao1 tian1 。
- you2 yun2 chui2 bu4 ruo4 ke3 lan3 ， zhan1 ru2 ju1 gai4 chu1 yan2 xuan2 。
- xi1 cheng2 zhi3 ri4 duo1 shu3 tu2 ， song4 ge1 wei4 fu4 geng1 feng1 nian2 。
- tun2 ti2 yu2 jiu3 xie4 shen2 kuang4 ， gu3 fu4 yi2 xiao4 fei1 yu3 pian1 。

## 注释

## 译文

## 赏析
