---
id: wang-zhi-dao-ding-hui-yuan-hai-tang-zhui-he-dong-po-cheng-yu-ji-ran-chen-de-fu
title: 定慧院海棠追和東坡呈虞季然陳德夫
titlePinyin: ding4 hui4 yuan4 hai3 tang2 zhui1 he2 dong1 po1 cheng2 yu2 ji4 ran2 chen2 de2 fu1
titleSlug: ding-hui-yuan-hai-tang-zhui-he-dong-po-cheng-yu-ji-ran-chen-de-fu
author: 王之道
authorPinyin: wang2 zhi1 dao4
authorSlug: wang-zhi-dao
dynasty: 宋
dynastyPinyin: song4
dynastySlug: song
tags: []
---

## 正文

- 春來何處無花木，偶向招提見君獨。
- 一枝着雨濕紅粧，便覺群芳自塵俗。
- 嚶嚶幽鳥競遷喬，皎皎縶駒聊在谷。
- 人生富貴會有日，莫以青雲輕白屋。
- 固應遺策暫駐馬，況復過屠宜得肉。
- 無心杜老吟不到，半醉楊妃睡難足。
- 態濃意遠誰得似，空想當年麗人淑。
- 嗟予坎壈世所鄙，正坐甲壬無背腹。
- 少甘糠籺老葵藿，自笑清癯類霜竹。
- 看花把酒發浩歎，反復新詩三過目。
- 仇池老人已仙去，千載東坡與西蜀。
- 思之展轉不可見，夜夢乘風跨黄鵠。
- 朱唇翠袖妙今古，我欲宫商歌作曲。
- 翻愁刻鵠難復工，唐突西施卻成觸。

## 拼音

- chun1 lai2 he2 chu3 wu2 hua1 mu4 ， ou3 xiang4 zhao1 ti2 jian4 jun1 du2 。
- yi4 zhi1 zhe0 yu3 shi1 hong2 zhuang1 ， bian4 jue2 qun2 fang1 zi4 chen2 su2 。
- ying1 ying1 you1 niao3 jing4 qian1 qiao2 ， jiao3 jiao3 zhi2 ju1 liao2 zai4 gu3 。
- ren2 sheng1 fu4 gui4 hui4 you3 ri4 ， mo4 yi3 qing1 yun2 qing1 bai2 wu1 。
- gu4 ying1 yi2 ce4 zan4 zhu4 ma3 ， kuang4 fu4 guo4 tu2 yi2 de2 rou4 。
- wu2 xin1 du4 lao3 yin2 bu2 dao4 ， ban4 zui4 yang2 fei1 shui4 nan2 zu2 。
- tai4 nong2 yi4 yuan3 shui2 de2 si4 ， kong1 xiang3 dang1 nian2 li2 ren2 shu1 。
- jie1 yu3 kan3 lan3 shi4 suo3 bi3 ， zheng4 zuo4 jia3 ren2 wu2 bei4 fu4 。
- shao3 gan1 kang1 he2 lao3 kui2 huo4 ， zi4 xiao4 qing1 qu2 lei4 shuang1 zhu2 。
- kan4 hua1 ba3 jiu3 fa1 hao4 tan4 ， fan3 fu4 xin1 shi1 san1 guo4 mu4 。
- qiu2 chi2 lao3 ren2 yi3 xian1 qu4 ， qian1 zai4 dong1 po1 yu3 xi1 shu3 。
- si1 zhi1 zhan3 zhuan3 bu4 ke3 jian4 ， ye4 meng4 cheng2 feng1 kua4 huang2 hu2 。
- zhu1 chun2 cui4 xiu4 miao4 jin1 gu3 ， wo3 yu4 gong1 shang1 ge1 zuo4 qu3 。
- fan1 chou2 ke4 hu2 nan2 fu4 gong1 ， tang2 tu1 xi1 shi1 que4 cheng2 chu4 。

## 注释

## 译文

## 赏析
