---
id: wang-zhi-dao-song-wu-wei-zai-zhao-huan-bing-zhong
title: 送無爲宰趙渙冰仲
titlePinyin: song4 wu2 wei2 zai3 zhao4 huan4 bing1 zhong4
titleSlug: song-wu-wei-zai-zhao-huan-bing-zhong
author: 王之道
authorPinyin: wang2 zhi1 dao4
authorSlug: wang-zhi-dao
dynasty: 宋
dynastyPinyin: song4
dynastySlug: song
tags: []
---

## 正文

- 百里寄一令，於民爲最親。
- 休戚咳唾間，詎可非其人。
- 趙侯古循吏，當世無等倫。
- 朅來宰濡須，舊政俱更新。
- 雖無赫赫名，吏戢民稱仁。
- 善良仰若父，姦欺畏如神。
- 幸哉百里地，兩載銷顰呻。
- 果膺君相知，贊書下楓宸。
- 不終三年淹，徑作帥幕賓。
- 秋風散炎酷，夜雨清埃塵。
- 寧容卧轍留，高檣艤江濵。
- 君看眉間黄，華近兹其因。

## 拼音

- bai3 li3 ji4 yi2 ling4 ， wu1 min2 wei2 zui4 qin1 。
- xiu1 qi1 hai1 tuo4 jian4 ， ju4 ke3 fei1 qi2 ren2 。
- zhao4 hou2 gu3 xun2 li4 ， dang1 shi4 wu2 deng3 lun2 。
- qie4 lai2 zai3 ru2 xu1 ， jiu4 zheng4 ju4 geng1 xin1 。
- sui1 wu2 he4 he4 ming2 ， li4 ji2 min2 cheng1 ren2 。
- shan4 liang2 yang3 ruo4 fu4 ， jian1 qi1 wei4 ru2 shen2 。
- xing4 zai1 bai3 li3 di4 ， liang3 zai4 xiao1 pin2 shen1 。
- guo3 ying1 jun1 xiang1 zhi1 ， zan4 shu1 xia4 feng1 chen2 。
- bu4 zhong1 san1 nian2 yan1 ， jing4 zuo4 shuai4 mu4 bin1 。
- qiu1 feng1 san4 yan2 ku4 ， ye4 yu3 qing1 ai1 chen2 。
- ning2 rong2 wo4 zhe2 liu2 ， gao1 qiang2 yi3 jiang1 bin1 。
- jun1 kan4 mei2 jian4 huang2 ， hua2 jin4 zi1 qi2 yin1 。

## 注释

## 译文

## 赏析
