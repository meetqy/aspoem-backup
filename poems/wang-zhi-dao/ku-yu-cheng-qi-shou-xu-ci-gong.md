---
id: wang-zhi-dao-ku-yu-cheng-qi-shou-xu-ci-gong
title: 苦雨呈蘄守徐次公
titlePinyin: ku3 yu3 cheng2 qi2 shou3 xu2 ci4 gong1
titleSlug: ku-yu-cheng-qi-shou-xu-ci-gong
author: 王之道
authorPinyin: wang2 zhi1 dao4
authorSlug: wang-zhi-dao
dynasty: 宋
dynastyPinyin: song4
dynastySlug: song
tags: []
---

## 正文

- 涉春苦淫雨，連綿過梅夏。
- 西來二十日，終朝走泥溠。
- 林霏欲開戶，簷溜又淙夜。
- 勢如黄河翻，聲若滄海瀉。
- 頽垣就崩摧，敗屋遂傾卸。
- 垂成麥傷潦，將老蠶病柘。
- 那知困羈旅，正恐害耕稼。
- 痛哉兵火餘，人物久凋謝。
- 瘡痍索撫養，嵬瑣煩教化。
- 方推中牟恭，復獲潁川覇。
- 是行良不惡，漸美同噉蔗。
- 况承雙魚書，敢緩千里駕。
- 平生慕山水，尋勝每偷暇。
- 何妨見君子，大厭顧榮炙。
- 一舉欣兩得，重趼輕百舍。
- 登臨興何窮，吟詠樂無價。
- 猿鶴互酬對，雲煙競邀迓。
- 巖松升龍矯，溪橋斷虹跨。
- 尚恨阻豐隆，未果訪姑射。
- 須煩段文昌，一出補天罅。

## 拼音

- she4 chun1 ku3 yin2 yu3 ， lian2 mian2 guo4 mei2 xia4 。
- xi1 lai2 er4 shi2 ri4 ， zhong1 chao2 zou3 ni2 zha4 。
- lin2 fei1 yu4 kai1 hu4 ， yan2 liu1 you4 cong2 ye4 。
- shi4 ru2 huang2 he2 fan1 ， sheng1 ruo4 cang1 hai3 xie4 。
- tui2 yuan2 jiu4 beng1 cui1 ， bai4 wu1 sui4 qing1 xie4 。
- chui2 cheng2 mai4 shang1 liao2 ， jiang1 lao3 can2 bing4 zhe4 。
- na4 zhi1 kun4 ji1 lü3 ， zheng4 kong3 hai4 geng1 jia4 。
- tong4 zai1 bing1 huo3 yu2 ， ren2 wu4 jiu3 diao1 xie4 。
- chuang1 yi2 suo3 fu3 yang3 ， wei2 suo3 fan2 jiao4 hua4 。
- fang1 tui1 zhong1 mu4 gong1 ， fu4 huo4 ying3 chuan1 ba4 。
- shi4 xing2 liang2 bu2 e4 ， jian4 mei3 tong2 dan4 zhe4 。
- kuang4 cheng2 shuang1 yu2 shu1 ， gan3 huan3 qian1 li3 jia4 。
- ping2 sheng1 mu4 shan1 shui3 ， xun2 sheng4 mei3 tou1 xia2 。
- he2 fang2 jian4 jun1 zi3 ， da4 yan4 gu4 rong2 zhi4 。
- yi4 ju3 xin1 liang3 de2 ， zhong4 jian3 qing1 bai3 she4 。
- deng1 lin2 xing1 he2 qiong2 ， yin2 yong3 le4 wu2 jia4 。
- yuan2 he4 hu4 chou2 dui4 ， yun2 yan1 jing4 yao1 ya4 。
- yan2 song1 sheng1 long2 jiao3 ， xi1 qiao2 duan4 hong2 kua4 。
- shang4 hen4 zu3 feng1 long2 ， wei4 guo3 fang3 gu1 she4 。
- xu1 fan2 duan4 wen2 chang1 ， yi4 chu1 bu3 tian1 xia4 。

## 注释

## 译文

## 赏析
