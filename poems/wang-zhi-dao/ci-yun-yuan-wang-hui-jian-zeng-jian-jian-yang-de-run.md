---
id: wang-zhi-dao-ci-yun-yuan-wang-hui-jian-zeng-jian-jian-yang-de-run
title: 次韵袁望回見贈兼簡楊德潤
titlePinyin: ci4 yun4 yuan2 wang4 hui2 jian4 zeng4 jian1 jian3 yang2 de2 run4
titleSlug: ci-yun-yuan-wang-hui-jian-zeng-jian-jian-yang-de-run
author: 王之道
authorPinyin: wang2 zhi1 dao4
authorSlug: wang-zhi-dao
dynasty: 宋
dynastyPinyin: song4
dynastySlug: song
tags: []
---

## 正文

- 長堤十里荷花雨，隠約塵頭南去路。
- 故人戀戀不能忘，又遣長須寄新語。
- 錦嚢玉軸纒朱絲，開緘怳覺雲烟飛。
- 青山未許松柏老，綠野會致牛羊肥。
- 嗟予衰滯煩訾相，十年相對江湖上。
- 苦吟猛省爆鴨脚，劇論旋驚爛熊掌。
- 分攜令我重回首，日月漂流易成久。
- 因風頻寄數行書，毋蹈從前作詩痩。
- 比鄰先生倦不出，德齒俱尊時第一。
- 何妨杖屨日過逢，白酒黄鷄醉秋色。

## 拼音

- chang2 di1 shi2 li3 he2 hua1 yu3 ， yin3 yue1 chen2 tou2 nan2 qu4 lu4 。
- gu4 ren2 lian4 lian4 bu4 neng2 wang4 ， you4 qian3 chang2 xu1 ji4 xin1 yu3 。
- jin3 nang2 yu4 zhou2 chan2 zhu1 si1 ， kai1 jian1 huang3 jue2 yun2 yan1 fei1 。
- qing1 shan1 wei4 xu1 song1 bai3 lao3 ， lü4 ye3 hui4 zhi4 niu2 yang2 fei2 。
- jie1 yu3 shuai1 zhi4 fan2 zi1 xiang1 ， shi2 nian2 xiang1 dui4 jiang1 hu2 shang4 。
- ku3 yin2 meng3 xing3 bao4 ya1 jiao3 ， ju4 lun4 xuan2 jing1 lan4 xiong2 zhang3 。
- fen1 xie2 ling4 wo3 zhong4 hui2 shou3 ， ri4 yue4 piao1 liu2 yi4 cheng2 jiu3 。
- yin1 feng1 bin1 ji4 shu4 xing2 shu1 ， wu2 dao3 cong2 qian2 zuo4 shi1 shou4 。
- bi3 lin2 xian1 sheng0 juan4 bu4 chu1 ， de2 chi3 ju4 zun1 shi2 di4 yi1 。
- he2 fang2 zhang4 ju4 ri4 guo4 feng2 ， bai2 jiu3 huang2 ji1 zui4 qiu1 se4 。

## 注释

## 译文

## 赏析
