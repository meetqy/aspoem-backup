---
id: wang-zhi-dao-huang-mei-dong-shan-si
title: 黄梅東禪寺
titlePinyin: huang2 mei2 dong1 shan4 si4
titleSlug: huang-mei-dong-shan-si
author: 王之道
authorPinyin: wang2 zhi1 dao4
authorSlug: wang-zhi-dao
dynasty: 唐
dynastyPinyin: tang2
dynastySlug: tang
tags: []
---

## 正文

- 南晉今黄梅，東禪舊青蓮。
- 曹溪竟何許，龍朔知幾年。
- 我聞二祖師，屬袂兹褊褼。
- 片言道有契，千古衣相傳。
- 栽松與舂磑，爲此一大緣。
- 朝追固若廹，夜度亦大遄。
- 邇来五百載，兵火數變遷。
- 惟餘墜腰石，繩竅徒空穿。
- 堂堂吳生畫，筆法世所賢。
- 絹素雖朽蠧，丹青尚依然。
- 嗟予二三子，平生慕真詮。
- 來游獲瞻仰，投老當周旋。
- 獨恨走俗狀，明朝又加鞭。
- 臨池更徘徊，圓荷汎漪漣。

## 拼音

- nan2 jin4 jin1 huang2 mei2 ， dong1 shan4 jiu4 qing1 lian2 。
- cao2 xi1 jing4 he2 xu1 ， long2 shuo4 zhi1 ji1 nian2 。
- wo3 wen2 er4 zu3 shi1 ， shu3 mei4 zi1 bian3 xian1 。
- pian4 yan2 dao4 you3 qi4 ， qian1 gu3 yi1 xiang1 chuan2 。
- zai1 song1 yu3 chong1 wei4 ， wei2 ci3 yi2 da4 yuan2 。
- chao2 zhui1 gu4 ruo4 po4 ， ye4 du4 yi4 da4 chuan2 。
- er3 lai2 wu3 bai3 zai4 ， bing1 huo3 shu4 bian4 qian1 。
- wei2 yu2 zhui4 yao1 shi2 ， sheng2 qiao4 tu2 kong1 chuan1 。
- tang2 tang2 wu2 sheng1 hua4 ， bi3 fa3 shi4 suo3 xian2 。
- juan4 su4 sui1 xiu3 du4 ， dan1 qing1 shang4 yi1 ran2 。
- jie1 yu3 er4 san1 zi3 ， ping2 sheng1 mu4 zhen1 quan2 。
- lai2 you2 huo4 zhan1 yang3 ， tou2 lao3 dang1 zhou1 xuan2 。
- du2 hen4 zou3 su2 zhuang4 ， ming2 chao2 you4 jia1 bian1 。
- lin2 chi2 geng4 pai2 huai2 ， yuan2 he2 fan4 yi1 lian2 。

## 注释

## 译文

## 赏析
