---
id: wang-zhi-dao-zeng-li-ting-ji-zhi-xian
title: 贈李廷吉知縣
titlePinyin: zeng4 li3 ting2 ji2 zhi1 xian4
titleSlug: zeng-li-ting-ji-zhi-xian
author: 王之道
authorPinyin: wang2 zhi1 dao4
authorSlug: wang-zhi-dao
dynasty: 宋
dynastyPinyin: song4
dynastySlug: song
tags: []
---

## 正文

- 李侯入境憐焦枯，指麾屏翳如家奴。
- 坐令大旱變霖雨，一時凋瘵歌巖夫。
- 我思東坡不可見，夜諷新詩還撚鬚。
- 慶源老人骨已朽，愛民似子當今無。
- 稻田上下水聲接，農家凖擬相攜壺。
- 南鄰敗屋欹欲倒，君來往往人争扶。
- 流離復合燕相賀，向人競欲嘲解襦。
- 吏民莫恠吾面瘠，耄倪艱食方饑癯。
- 政聲不必家置喙，自然和氣成歡呼。
- 何當相聚飲一斗，高吟大笑臨卭壚。

## 拼音

- li3 hou2 ru4 jing4 lian2 jiao1 ku1 ， zhi3 hui1 ping2 yi4 ru2 jia1 nu2 。
- zuo4 ling4 da4 han4 bian4 lin2 yu3 ， yi4 shi2 diao1 zhai4 ge1 yan2 fu1 。
- wo3 si1 dong1 po1 bu4 ke3 jian4 ， ye4 feng3 xin1 shi1 huan2 nian3 xu1 。
- qing4 yuan2 lao3 ren2 gu3 yi3 xiu3 ， ai4 min2 si4 zi3 dang1 jin1 wu2 。
- dao4 tian2 shang4 xia4 shui3 sheng1 jie1 ， nong2 jia1 zhun3 ni3 xiang1 xie2 hu2 。
- nan2 lin2 bai4 wu1 qi1 yu4 dao3 ， jun1 lai2 wang3 wang3 ren2 zheng1 fu2 。
- liu2 li2 fu4 he2 yan4 xiang1 he4 ， xiang4 ren2 jing4 yu4 chao2 jie3 ru2 。
- li4 min2 mo4 guai4 wu2 mian4 ji2 ， mao4 ni2 jian1 shi2 fang1 ji1 qu2 。
- zheng4 sheng1 bu2 bi4 jia1 zhi4 hui4 ， zi4 ran2 he2 qi4 cheng2 huan1 hu1 。
- he2 dang1 xiang1 ju4 yin3 yi4 dou3 ， gao1 yin2 da4 xiao4 lin2 qiong2 lu2 。

## 注释

## 译文

## 赏析
