---
id: wang-zhi-dao-lu-quan-ju-shi-wang-jue-min-po-you-du-zi-mei-bu-che-zhi-nao-he-dong-po-yi-mei-yun-zhen-qi-gao-huang
title: 鹿泉居士王覺民頗有杜子美不徹之惱和東坡憶梅韵箴其膏肓
titlePinyin: lu4 quan2 ju1 shi4 wang2 jue2 min2 po1 you3 du4 zi3 mei3 bu2 che4 zhi1 nao3 he2 dong1 po1 yi4 mei2 yun4 zhen1 qi2 gao1 huang1
titleSlug: lu-quan-ju-shi-wang-jue-min-po-you-du-zi-mei-bu-che-zhi-nao-he-dong-po-yi-mei-yun-zhen-qi-gao-huang
author: 王之道
authorPinyin: wang2 zhi1 dao4
authorSlug: wang-zhi-dao
dynasty: 宋
dynastyPinyin: song4
dynastySlug: song
tags: []
---

## 正文

- 鹿泉居士身若槁，不慣看花夢顛倒。
- 桐廬有客燕新昬，妄託嬌癡重伊惱。
- 凍雲垂地雪欲落，斷雁呌群天尚早。
- 一枝何處寄春來，便覺寒窗自華好。
- 瓊瑶萬里眼界淨，咫尺前村莫輕掃。
- 留將青女伴孤芳，長向茅齋照衰老。
- 先生才思老不進，寤寐池塘見春草。
- 對花酌酒祝東君，煩把窮通問蒼昊。

## 拼音

- lu4 quan2 ju1 shi4 shen1 ruo4 gao3 ， bu2 guan4 kan4 hua1 meng4 dian1 dao3 。
- tong2 lu2 you3 ke4 yan4 xin1 hun1 ， wang4 tuo1 jiao1 chi1 zhong4 yi1 nao3 。
- dong4 yun2 chui2 di4 xue3 yu4 luo4 ， duan4 yan4 jiao4 qun2 tian1 shang4 zao3 。
- yi4 zhi1 he2 chu3 ji4 chun1 lai2 ， bian4 jue2 han2 chuang1 zi4 hua2 hao3 。
- qiong2 yao2 wan4 li3 yan3 jie4 jing4 ， zhi3 chi3 qian2 cun1 mo4 qing1 sao3 。
- liu2 jiang1 qing1 nü3 ban4 gu1 fang1 ， chang2 xiang4 mao2 zhai1 zhao4 shuai1 lao3 。
- xian1 sheng0 cai2 si1 lao3 bu2 jin4 ， wu4 mei4 chi2 tang2 jian4 chun1 cao3 。
- dui4 hua1 zhuo2 jiu3 zhu4 dong1 jun1 ， fan2 ba3 qiong2 tong1 wen4 cang1 hao4 。

## 注释

## 译文

## 赏析
