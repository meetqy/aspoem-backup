---
id: wang-zhi-dao-qiu-ri-fang-cheng-yuan-ming-xi-yu-er-zuo
title: 秋日訪程元明喜雨而作
titlePinyin: qiu1 ri4 fang3 cheng2 yuan2 ming2 xi3 yu3 er2 zuo4
titleSlug: qiu-ri-fang-cheng-yuan-ming-xi-yu-er-zuo
author: 王之道
authorPinyin: wang2 zhi1 dao4
authorSlug: wang-zhi-dao
dynasty: 唐
dynastyPinyin: tang2
dynastySlug: tang
tags: []
---

## 正文

- 去年夏六月，我來自臨安。
- 滂沲一夜雨，原隰俱瀰漫。
- 俛仰忽再秋，秋旱畎澮亁。
- 嘉穀槁垂盡，萬口空長歎。
- 我從相山來，朝雲起巑岏。
- 油然遍寰宇，半道濡征鞍。
- 亭午至君家，簷聲落驚湍。
- 詰旦視大田，青青已堪看。
- 會見百室盈，陋巷飽一簞。
- 何獨解君憂，我心其少寛。
- 襲芳富卉木，秋炎苦摧殘。
- 柯葉頓欣榮，秀色良可餐。
- 速宜置尊酒，一洗儒生酸。
- 我雖不解飲，醒狂佐君歡。

## 拼音

- qu4 nian2 xia4 liu4 yue4 ， wo3 lai2 zi4 lin2 an1 。
- pang1 duo4 yi2 ye4 yu3 ， yuan2 xi2 ju4 mi2 man4 。
- fu3 yang3 hu1 zai4 qiu1 ， qiu1 han4 quan3 kuai4 qian2 。
- jia1 gu3 gao3 chui2 jin4 ， wan4 kou3 kong1 chang2 tan4 。
- wo3 cong2 xiang1 shan1 lai2 ， chao2 yun2 qi3 cuan2 wan2 。
- you2 ran2 bian4 huan2 yu3 ， ban4 dao4 ru2 zheng1 an1 。
- ting2 wu3 zhi4 jun1 jia1 ， yan2 sheng1 luo4 jing1 tuan1 。
- jie2 dan4 shi4 da4 tian2 ， qing1 qing1 yi3 kan1 kan4 。
- hui4 jian4 bai3 shi4 ying2 ， lou4 xiang4 bao3 yi4 dan1 。
- he2 du2 jie3 jun1 you1 ， wo3 xin1 qi2 shao3 kuan1 。
- xi2 fang1 fu4 hui4 mu4 ， qiu1 yan2 ku3 cui1 can2 。
- ke1 ye4 dun4 xin1 rong2 ， xiu4 se4 liang2 ke3 can1 。
- su4 yi2 zhi4 zun1 jiu3 ， yi4 xi3 ru2 sheng1 suan1 。
- wo3 sui1 bu4 jie3 yin3 ， xing3 kuang2 zuo3 jun1 huan1 。

## 注释

## 译文

## 赏析
