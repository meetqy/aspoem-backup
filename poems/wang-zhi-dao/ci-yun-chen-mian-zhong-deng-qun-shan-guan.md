---
id: wang-zhi-dao-ci-yun-chen-mian-zhong-deng-qun-shan-guan
title: 次韵陳勉仲登群山觀
titlePinyin: ci4 yun4 chen2 mian3 zhong4 deng1 qun2 shan1 guan1
titleSlug: ci-yun-chen-mian-zhong-deng-qun-shan-guan
author: 王之道
authorPinyin: wang2 zhi1 dao4
authorSlug: wang-zhi-dao
dynasty: 宋
dynastyPinyin: song4
dynastySlug: song
tags: []
---

## 正文

- 十年放江湖，親朋益疏散。
- 不知跬步間，游覽有奇觀。
- 因君寄新詩，心目益悽斷。
- 東城俯荻洲，下有魚鳥亂。
- 想見江南山，終日對書案。
- 小立笻杖倚，兀坐葛巾岸。
- 高情渺雲外，竑議涉唐漢。
- 嗟予衰且老，兒輩逼婚冠。
- 豈復敢言詩，觀詩重增歎。
- 舂容來大軸，玩味起頑懦。
- 窮愁欲誰知，富貴當自斷。
- 探虎愧吕蒙，思鱸抗張翰。
- 别來能幾時，鬢髪暗凋換。
- 養成杜甫懶，甘作元結漫。
- 何當遂拂衣，疲馬解韁絆。
- 卜鄰大期東，攜酒日相看。

## 拼音

- shi2 nian2 fang4 jiang1 hu2 ， qin1 peng2 yi4 shu1 san4 。
- bu4 zhi1 kui3 bu4 jian4 ， you2 lan3 you3 qi2 guan1 。
- yin1 jun1 ji4 xin1 shi1 ， xin1 mu4 yi4 qi1 duan4 。
- dong1 cheng2 fu3 di2 zhou1 ， xia4 you3 yu2 niao3 luan4 。
- xiang3 jian4 jiang1 nan2 shan1 ， zhong1 ri4 dui4 shu1 an4 。
- xiao3 li4 qiong2 zhang4 yi3 ， wu4 zuo4 ge2 jin1 an4 。
- gao1 qing2 miao3 yun2 wai4 ， hong2 yi4 she4 tang2 han4 。
- jie1 yu3 shuai1 qie3 lao3 ， er2 bei4 bi1 hun1 guan1 。
- qi3 fu4 gan3 yan2 shi1 ， guan1 shi1 zhong4 zeng1 tan4 。
- chong1 rong2 lai2 da4 zhou2 ， wan2 wei4 qi3 wan2 nuo4 。
- qiong2 chou2 yu4 shui2 zhi1 ， fu4 gui4 dang1 zi4 duan4 。
- tan4 hu3 kui4 lü3 meng2 ， si1 lu2 kang4 zhang1 han4 。
- bie2 lai2 neng2 ji1 shi2 ， bin4 fa4 an4 diao1 huan4 。
- yang3 cheng2 du4 fu3 lan3 ， gan1 zuo4 yuan2 jie2 man4 。
- he2 dang1 sui4 fu2 yi1 ， pi2 ma3 jie3 jiang1 ban4 。
- bu3 lin2 da4 qi1 dong1 ， xie2 jiu3 ri4 xiang1 kan4 。

## 注释

## 译文

## 赏析
