---
id: wang-zhi-dao-he-lu-shu-gong-ti-he-zhou-xiang-lin-tang
title: 和呂叔恭題和州香林湯
titlePinyin: he2 lü3 shu1 gong1 ti2 he2 zhou1 xiang1 lin2 tang1
titleSlug: he-lu-shu-gong-ti-he-zhou-xiang-lin-tang
author: 王之道
authorPinyin: wang2 zhi1 dao4
authorSlug: wang-zhi-dao
dynasty: 宋
dynastyPinyin: song4
dynastySlug: song
tags: []
---

## 正文

- 新詩等絺繡，文采照座右。
- 尤憐繼絕唱，峥嶸競高秀。
- 詞源眉山長，句法杜陵舊。
- 相從今老矣，豈獨歌邂逅。
- 香林在何許，溢沸發巖竇。
- 其流漸清温，脈助草木茂。
- 歲旱添苗槁，一溉十倍收。
- 追游記疇昔，我僕苦痛疚。
- 别來隔兵火，荆榛挂猿狖。
- 温温自然湯，蠲痾古非謬。
- 我聞泉所發，江海遠相透。
- 其温本硫黄，氣味自同臭。
- 大哉無礙浴，天地不輕授。
- 嚴霜與烈日，冬夏特異候。
- 人生困凌薄，往往少中壽。
- 飄飄澡雪力，狴犴忽蒙宥。
- 春寒不喜出，塊坐撥殘槱。
- 晦陰又連朔，夜雨屢通晝。
- 誰能慰窮愁，邵州有賢守。
- 開箧出大軸，令我和其後。
- 此意重虚辱，勉彊忘固陋。
- 呂侯卿相家，博學靡不究。
- 會當似前人，嘉猷日告后。
- 君看華清宮，誨淫似招寇。
- 當年從千官，車馬所奔輳。
- 漁陽一炬火，曾不半錢售。
- 争如寄僧房，泠泠灔苔甃。
- 常遂塵土濯，永免脂粉漱。

## 拼音

- xin1 shi1 deng3 chi1 xiu4 ， wen2 cai3 zhao4 zuo4 you4 。
- you2 lian2 ji4 jue2 chang4 ， zheng1 rong2 jing4 gao1 xiu4 。
- ci2 yuan2 mei2 shan1 chang2 ， ju4 fa3 du4 ling2 jiu4 。
- xiang1 cong2 jin1 lao3 yi3 ， qi3 du2 ge1 xie4 hou4 。
- xiang1 lin2 zai4 he2 xu1 ， yi4 fei4 fa1 yan2 dou4 。
- qi2 liu2 jian4 qing1 wen1 ， mai4 zhu4 cao3 mu4 mao4 。
- sui4 han4 tian1 miao2 gao3 ， yi2 gai4 shi2 bei4 shou1 。
- zhui1 you2 ji4 chou2 xi1 ， wo3 pu2 ku3 tong4 jiu4 。
- bie2 lai2 ge2 bing1 huo3 ， jing1 zhen1 gua4 yuan2 you4 。
- wen1 wen1 zi4 ran2 tang1 ， juan1 ke1 gu3 fei1 miu4 。
- wo3 wen2 quan2 suo3 fa1 ， jiang1 hai3 yuan3 xiang1 tou4 。
- qi2 wen1 ben3 liu2 huang2 ， qi4 wei4 zi4 tong2 chou4 。
- da4 zai1 wu2 ai4 yu4 ， tian1 di4 bu4 qing1 shou4 。
- yan2 shuang1 yu3 lie4 ri4 ， dong1 xia4 te4 yi4 hou4 。
- ren2 sheng1 kun4 ling2 bao2 ， wang3 wang3 shao3 zhong1 shou4 。
- piao1 piao1 zao3 xue3 li4 ， bi4 an4 hu1 meng2 you4 。
- chun1 han2 bu4 xi3 chu1 ， kuai4 zuo4 bo1 can2 you3 。
- hui4 yin1 you4 lian2 shuo4 ， ye4 yu3 lü3 tong1 zhou4 。
- shui2 neng2 wei4 qiong2 chou2 ， shao4 zhou1 you3 xian2 shou3 。
- kai1 qie4 chu1 da4 zhou2 ， ling4 wo3 he2 qi2 hou4 。
- ci3 yi4 zhong4 xu1 ru3 ， mian3 qiang2 wang4 gu4 lou4 。
- lü3 hou2 qing1 xiang4 jia1 ， bo2 xue2 mi2 bu4 jiu1 。
- hui4 dang1 si4 qian2 ren2 ， jia1 you2 ri4 gao4 hou4 。
- jun1 kan4 hua2 qing1 gong1 ， hui4 yin2 si4 zhao1 kou4 。
- dang1 nian2 cong2 qian1 guan1 ， ju1 ma3 suo3 ben1 cou4 。
- yu2 yang2 yi2 ju4 huo3 ， ceng2 bu2 ban4 qian2 shou4 。
- zheng1 ru2 ji4 seng1 fang2 ， ling2 ling2 yan4 tai2 zhou4 。
- chang2 sui4 chen2 tu3 zhuo2 ， yong3 mian3 zhi1 fen3 shu4 。

## 注释

## 译文

## 赏析
