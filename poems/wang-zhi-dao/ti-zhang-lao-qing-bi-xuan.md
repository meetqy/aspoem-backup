---
id: wang-zhi-dao-ti-zhang-lao-qing-bi-xuan
title: 題璋老清閟軒
titlePinyin: ti2 zhang1 lao3 qing1 bi4 xuan1
titleSlug: ti-zhang-lao-qing-bi-xuan
author: 王之道
authorPinyin: wang2 zhi1 dao4
authorSlug: wang-zhi-dao
dynasty: 唐
dynastyPinyin: tang2
dynastySlug: tang
tags: []
---

## 正文

- 典午接曹氏，其風扇浮虚。
- 當時波浪從，高談乃其餘。
- 竹誠松柏流，一日不可無。
- 子猷爲此語，千古誰能渝。
- 堂堂韓退之，議論荀揚徒。
- 詠竹美清閟，長篇載諸書。
- 吉祥在無爲，隠若西南隅。
- 我来過梅雨，新竹環精廬。
- 風梢弄蒼筤，日影穿扶疏。
- 高標挺直節，勁特凌萬夫。
- 道人謂予言，吾方葺吾居。
- 公其爲吾名，要令與實符。
- 清閟退之詠，是軒良不孤。
- 何當對此君，搜吟更躊躇。

## 拼音

- dian3 wu3 jie1 cao2 shi4 ， qi2 feng1 shan4 fu2 xu1 。
- dang1 shi2 bo1 lang4 cong2 ， gao1 tan2 nai3 qi2 yu2 。
- zhu2 cheng2 song1 bai3 liu2 ， yi2 ri4 bu4 ke3 wu2 。
- zi3 you2 wei2 ci3 yu3 ， qian1 gu3 shui2 neng2 yu2 。
- tang2 tang2 han2 tui4 zhi1 ， yi4 lun4 xun2 yang2 tu2 。
- yong3 zhu2 mei3 qing1 bi4 ， chang2 pian1 zai4 zhu1 shu1 。
- ji2 xiang2 zai4 wu2 wei2 ， yin3 ruo4 xi1 nan2 yu2 。
- wo3 lai2 guo4 mei2 yu3 ， xin1 zhu2 huan2 jing1 lu2 。
- feng1 shao1 nong4 cang1 lang2 ， ri4 ying3 chuan1 fu2 shu1 。
- gao1 biao1 ting3 zhi2 jie2 ， jin4 te4 ling2 wan4 fu1 。
- dao4 ren2 wei4 yu3 yan2 ， wu2 fang1 qi4 wu2 ju1 。
- gong1 qi2 wei2 wu2 ming2 ， yao4 ling4 yu3 shi2 fu2 。
- qing1 bi4 tui4 zhi1 yong3 ， shi4 xuan1 liang2 bu4 gu1 。
- he2 dang1 dui4 ci3 jun1 ， sou1 yin2 geng4 chou2 chu2 。

## 注释

## 译文

## 赏析
