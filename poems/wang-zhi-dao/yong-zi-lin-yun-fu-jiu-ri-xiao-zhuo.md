---
id: wang-zhi-dao-yong-zi-lin-yun-fu-jiu-ri-xiao-zhuo
title: 用子藺韵賦九日小酌
titlePinyin: yong4 zi3 lin4 yun4 fu4 jiu3 ri4 xiao3 zhuo2
titleSlug: yong-zi-lin-yun-fu-jiu-ri-xiao-zhuo
author: 王之道
authorPinyin: wang2 zhi1 dao4
authorSlug: wang-zhi-dao
dynasty: 宋
dynastyPinyin: song4
dynastySlug: song
tags: []
---

## 正文

- 春日歸來忽重九，潦旱相仍歲無有。
- 庭前巖桂獨青青，此意於人亦良厚。
- 欲酬佳節拚一醉，會有白衣來送酒。
- 須臾殽核第羅列，無蟹猶空把螯手。
- 坐來靈雨灑珠璣，洗出湖山競高秀。
- 三公在望無百里，咫尺銀屏擁其後。
- 長篇落紙箭離筈，大白浮醪簷注溜。
- 細看黄菊與紅茱，想像年時還話舊。
- 登高何必須人扶，我有笻杖頗堅痩。
- 明朝寫出醉中語，牽帥不知誰唱首。

## 拼音

- chun1 ri4 gui1 lai2 hu1 chong2 jiu3 ， liao2 han4 xiang4 reng2 sui4 wu2 you3 。
- ting2 qian2 yan2 gui4 du2 qing1 qing1 ， ci3 yi4 wu1 ren2 yi4 liang2 hou4 。
- yu4 chou2 jia1 jie2 pin1 yi2 zui4 ， hui4 you3 bai2 yi1 lai2 song4 jiu3 。
- xu1 yu2 yao2 he2 di4 luo2 lie4 ， wu2 xie4 you2 kong1 ba3 ao2 shou3 。
- zuo4 lai2 ling2 yu3 sa3 zhu1 ji1 ， xi3 chu1 hu2 shan1 jing4 gao1 xiu4 。
- san1 gong1 zai4 wang4 wu2 bai3 li3 ， zhi3 chi3 yin2 ping2 yong1 qi2 hou4 。
- chang2 pian1 luo4 zhi3 jian4 li2 kuo4 ， da4 bai2 fu2 lao2 yan2 zhu4 liu1 。
- xi4 kan4 huang2 ju2 yu3 hong2 zhu1 ， xiang3 xiang4 nian2 shi2 huan2 hua4 jiu4 。
- deng1 gao1 he2 bi4 xu1 ren2 fu2 ， wo3 you3 qiong2 zhang4 po1 jian1 shou4 。
- ming2 chao2 xie3 chu1 zui4 zhong1 yu3 ， qian1 shuai4 bu4 zhi1 shui2 chang4 shou3 。

## 注释

## 译文

## 赏析
