---
id: wang-zhi-dao-ci-yun-qin-shou-zhi-lei-jiang-zu-feng
title: 次韵秦壽之雷江阻風
titlePinyin: ci4 yun4 qin2 shou4 zhi1 lei2 jiang1 zu3 feng1
titleSlug: ci-yun-qin-shou-zhi-lei-jiang-zu-feng
author: 王之道
authorPinyin: wang2 zhi1 dao4
authorSlug: wang-zhi-dao
dynasty: 唐
dynastyPinyin: tang2
dynastySlug: tang
tags: []
---

## 正文

- 君之是行亦不惡，到處名山得佳作。
- 江神好事欲援例，横起狂風捲帆脚。
- 要求詩句須少駐，故戲舟師令暫泊。
- 雷江正在淮南岸，萬頃黄蘆映青廓。
- 不知眼界闊多少，但見炊煙耿墟落。
- 歸心浩浩孰撩動，歸夢忡忡予忖度。
- 怒濤底事强留滯，清夜無眠屢驚愕。
- 遡游初冀日千里，今比驅車反成錯。
- 人生離合自有數，誰謂江神能見謔。
- 新詩入筆走驊騮，奔逸絕塵那可卻。
- 何妨有酒發妙思，坐對陶泓自斟酌。
- 韵嚴語險屬和難，顧我才慳子非虐。

## 拼音

- jun1 zhi1 shi4 xing2 yi4 bu2 e4 ， dao4 chu3 ming2 shan1 de2 jia1 zuo4 。
- jiang1 shen2 hao3 shi4 yu4 yuan2 li4 ， heng2 qi3 kuang2 feng1 juan3 fan1 jiao3 。
- yao4 qiu2 shi1 ju4 xu1 shao3 zhu4 ， gu4 xi4 zhou1 shi1 ling4 zan4 bo2 。
- lei2 jiang1 zheng4 zai4 huai2 nan2 an4 ， wan4 qing3 huang2 lu2 ying4 qing1 kuo4 。
- bu4 zhi1 yan3 jie4 kuo4 duo1 shao3 ， dan4 jian4 chui1 yan1 geng3 xu1 luo4 。
- gui1 xin1 hao4 hao4 shu2 liao2 dong4 ， gui1 meng4 chong1 chong1 yu3 cun3 duo2 。
- nu4 tao1 di3 shi4 qiang2 liu2 zhi4 ， qing1 ye4 wu2 mian2 lü3 jing1 e4 。
- su4 you2 chu1 ji4 ri4 qian1 li3 ， jin1 bi3 qu1 ju1 fan3 cheng2 cuo4 。
- ren2 sheng1 li2 he2 zi4 you3 shu4 ， shui2 wei4 jiang1 shen2 neng2 jian4 xue4 。
- xin1 shi1 ru4 bi3 zou3 hua2 liu2 ， ben1 yi4 jue2 chen2 na4 ke3 que4 。
- he2 fang2 you3 jiu3 fa1 miao4 si1 ， zuo4 dui4 tao2 hong2 zi4 zhen1 zhuo2 。
- yun4 yan2 yu3 xian3 shu3 he2 nan2 ， gu4 wo3 cai2 qian1 zi3 fei1 nüe4 。

## 注释

## 译文

## 赏析
