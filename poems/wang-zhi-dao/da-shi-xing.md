---
id: wang-zhi-dao-da-shi-xing
title: 大柿行
titlePinyin: da4 shi4 xing2
titleSlug: da-shi-xing
author: 王之道
authorPinyin: wang2 zhi1 dao4
authorSlug: wang-zhi-dao
dynasty: 宋
dynastyPinyin: song4
dynastySlug: song
tags: []
---

## 正文

- 君不見鄭虔學書晚彌篤，歲收柿葉貯三屋。
- 興來寢食兩俱忘，但覺毛公老而秃。
- 又不見梓人造車度群木，木中無火柿所獨。
- 舊言盖軫象乾坤，須信斡旋歸一軸。
- 美哉此果有常德，結實何曾問荒熟。
- 霜餘萬顆綴寒林，下視黄柑類奴僕。
- 牛心取象庶彷彿，熨斗得名何凂瀆。
- 火乾既許暖闗膈，冰冷當知解煩燠。
- 今年夏秋足時雨，盡道和氣鍾百穀。
- 西成僅得十之五，亦見陰陽有盈縮。
- 就中朱實繁且大，照野煌煌駭人目。
- 較之常歲遠不侔，正似斗勝難趁斛。
- 國家運厄困强敵，一紀於兹事弓韣。
- 空庭喋血在今年，我已不疑何更卜。
- 禾和鞋諧古云讖，大柿之祥天下福。
- 請賡繼伐獻吾君，王者功成四方服。

## 拼音

- jun1 bu2 jian4 zheng4 qian2 xue2 shu1 wan3 mi2 du3 ， sui4 shou1 shi4 ye4 zhu4 san1 wu1 。
- xing1 lai2 qin3 shi2 liang3 ju4 wang4 ， dan4 jue2 mao2 gong1 lao3 er2 tu1 。
- you4 bu2 jian4 zi3 ren2 zao4 ju1 du4 qun2 mu4 ， mu4 zhong1 wu2 huo3 shi4 suo3 du2 。
- jiu4 yan2 gai4 zhen3 xiang4 qian2 kun1 ， xu1 xin4 wo4 xuan2 gui1 yi4 zhou2 。
- mei3 zai1 ci3 guo3 you3 chang2 de2 ， jie2 shi2 he2 ceng2 wen4 huang1 shu2 。
- shuang1 yu2 wan4 ke1 zhui4 han2 lin2 ， xia4 shi4 huang2 gan1 lei4 nu2 pu2 。
- niu2 xin1 qu3 xiang4 shu4 pang2 fu2 ， yun4 dou3 de2 ming2 he2 mei3 du2 。
- huo3 qian2 ji4 xu1 nuan3 guan1 ge2 ， bing1 leng3 dang1 zhi1 jie3 fan2 yu4 。
- jin1 nian2 xia4 qiu1 zu2 shi2 yu3 ， jin4 dao4 he2 qi4 zhong1 bai3 gu3 。
- xi1 cheng2 jin3 de2 shi2 zhi1 wu3 ， yi4 jian4 yin1 yang2 you3 ying2 suo1 。
- jiu4 zhong1 zhu1 shi2 fan2 qie3 da4 ， zhao4 ye3 huang2 huang2 hai4 ren2 mu4 。
- jiao4 zhi1 chang2 sui4 yuan3 bu4 mou2 ， zheng4 si4 dou4 sheng4 nan2 chen4 hu2 。
- guo2 jia1 yun4 e4 kun4 qiang2 di2 ， yi2 ji4 wu1 zi1 shi4 gong1 du2 。
- kong1 ting2 die2 xue4 zai4 jin1 nian2 ， wo3 yi3 bu4 yi2 he2 geng4 bu3 。
- he2 he2 xie2 xie2 gu3 yun2 chen4 ， da4 shi4 zhi1 xiang2 tian1 xia4 fu2 。
- qing3 geng1 ji4 fa2 xian4 wu2 jun1 ， wang2 zhe3 gong1 cheng2 si4 fang1 fu2 。

## 注释

## 译文

## 赏析
