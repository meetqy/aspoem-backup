---
id: wang-zhi-dao-he-liu-chun-qing-xia-ri-min-han-ci-yun
title: 和劉春卿夏日閔旱次韵
titlePinyin: he2 liu2 chun1 qing1 xia4 ri4 min3 han4 ci4 yun4
titleSlug: he-liu-chun-qing-xia-ri-min-han-ci-yun
author: 王之道
authorPinyin: wang2 zhi1 dao4
authorSlug: wang-zhi-dao
dynasty: 唐
dynastyPinyin: tang2
dynastySlug: tang
tags: []
---

## 正文

- 何人夜作秋蟲號，吟詩坐對山月高。
- 想當龍門奪錦袍，從臣拱手看揮毫。
- 衡茅咫尺臨江皋，浮光灔灔翻金濤。
- 滿帆何處乘風艘，千山過眼同奔逃。
- 不防鱠鯉兼炰羔，酒酣起舞如飛猱。
- 醉中往往笑成咷，一時輩流籍湜翺。
- 嗟予蹇剥意欎陶，七年坐困山林牢。
- 邇來天旱地不毛，釡魚薪蟻何嗷嗷。
- 誰能讀詩夜焚膏，只益心蓬增目蒿。
- 丈人純白羞桔橰，終日抱甕忘其勞。
- 今春屬國紛旗旄，兩淮供億争鳴鼛。
- 干戈載戢弓其弢，此行輔弼環蕭曹。
- 藁街佇見懸酋豪，買牛賣劍犢賣刀。
- 我雖不飲當漱醪，堆盤況有瑶池桃。
- 鹿鳴會賦嘉賓敖，予衰尚可追風騷。

## 拼音

- he2 ren2 ye4 zuo4 qiu1 chong2 hao4 ， yin2 shi1 zuo4 dui4 shan1 yue4 gao1 。
- xiang3 dang1 long2 men2 duo2 jin3 pao2 ， cong2 chen2 gong3 shou3 kan4 hui1 hao2 。
- heng2 mao2 zhi3 chi3 lin2 jiang1 gao1 ， fu2 guang1 yan4 yan4 fan1 jin1 tao1 。
- man3 fan1 he2 chu3 cheng2 feng1 sou1 ， qian1 shan1 guo4 yan3 tong2 ben1 tao2 。
- bu4 fang2 kuai4 li3 jian1 pao2 gao1 ， jiu3 han1 qi3 wu3 ru2 fei1 nao2 。
- zui4 zhong1 wang3 wang3 xiao4 cheng2 tao2 ， yi4 shi2 bei4 liu2 ji2 shi2 ao2 。
- jie1 yu3 jian3 bao1 yi4 yu4 tao2 ， qi1 nian2 zuo4 kun4 shan1 lin2 lao2 。
- er3 lai2 tian1 han4 di4 bu4 mao2 ， fu3 yu2 xin1 yi3 he2 ao2 ao2 。
- shui2 neng2 du2 shi1 ye4 fen2 gao1 ， zhi1 yi4 xin1 peng2 zeng1 mu4 hao1 。
- zhang4 ren2 chun2 bai2 xiu1 ju2 gao1 ， zhong1 ri4 bao4 weng4 wang4 qi2 lao2 。
- jin1 chun1 shu3 guo2 fen1 qi2 mao2 ， liang3 huai2 gong4 yi4 zheng1 ming2 gao1 。
- gan1 ge1 zai4 ji2 gong1 qi2 tao1 ， ci3 xing2 fu3 bi4 huan2 xiao1 cao2 。
- gao3 jie1 zhu4 jian4 xuan2 qiu2 hao2 ， mai3 niu2 mai4 jian4 du2 mai4 dao1 。
- wo3 sui1 bu4 yin3 dang1 shu4 lao2 ， dui1 pan2 kuang4 you3 yao2 chi2 tao2 。
- lu4 ming2 hui4 fu4 jia1 bin1 ao2 ， yu3 shuai1 shang4 ke3 zhui1 feng1 sao1 。

## 注释

## 译文

## 赏析
