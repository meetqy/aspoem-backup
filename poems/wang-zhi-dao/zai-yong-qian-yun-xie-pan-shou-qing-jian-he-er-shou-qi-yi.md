---
id: wang-zhi-dao-zai-yong-qian-yun-xie-pan-shou-qing-jian-he-er-shou-qi-yi
title: 再用前韵謝潘壽卿見和二首  其一
titlePinyin: zai4 yong4 qian2 yun4 xie4 pan1 shou4 qing1 jian4 he2 er4 shou3     qi2 yi1
titleSlug: zai-yong-qian-yun-xie-pan-shou-qing-jian-he-er-shou-qi-yi
author: 王之道
authorPinyin: wang2 zhi1 dao4
authorSlug: wang-zhi-dao
dynasty: 宋
dynastyPinyin: song4
dynastySlug: song
tags: []
---

## 正文

- 小人南郭綦，君子東家丘。
- 相從濡須塢，雪案風颼飀。
- 眼界眩兜綿，耳根鬨鳴球。
- 何妨具杯酌，一笑寛百憂。
- 不見劉带花，逢愁但揺頭。
- 時來看崔盧，姓名覆金甌。
- 我願霽晨霜，栗烈還温柔。
- 黄金著高柳，綠浪翻來麰。
- 要令扶犁兒，力田遂逢秋。
- 飽食奚所須，鼓腹同天游。

## 拼音

- xiao3 ren2 nan2 guo1 qi2 ， jun1 zi3 dong1 jia1 qiu1 。
- xiang1 cong2 ru2 xu1 wu4 ， xue3 an4 feng1 sou1 liu2 。
- yan3 jie4 xuan4 dou1 mian2 ， er3 gen1 hong4 ming2 qiu2 。
- he2 fang2 ju4 bei1 zhuo2 ， yi2 xiao4 kuan1 bai3 you1 。
- bu2 jian4 liu2 dai4 hua1 ， feng2 chou2 dan4 yao2 tou2 。
- shi2 lai2 kan4 cui1 lu2 ， xing4 ming2 fu4 jin1 ou1 。
- wo3 yuan4 ji4 chen2 shuang1 ， li4 lie4 huan2 wen1 rou2 。
- huang2 jin1 zhu4 gao1 liu3 ， lü4 lang4 fan1 lai2 mou2 。
- yao4 ling4 fu2 li2 er2 ， li4 tian2 sui4 feng2 qiu1 。
- bao3 shi2 xi1 suo3 xu1 ， gu3 fu4 tong2 tian1 you2 。

## 注释

## 译文

## 赏析
