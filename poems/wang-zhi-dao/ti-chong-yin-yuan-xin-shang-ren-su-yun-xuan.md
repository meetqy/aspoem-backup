---
id: wang-zhi-dao-ti-chong-yin-yuan-xin-shang-ren-su-yun-xuan
title: 題崇因院信上人宿雲軒
titlePinyin: ti2 chong2 yin1 yuan4 xin4 shang4 ren2 su4 yun2 xuan1
titleSlug: ti-chong-yin-yuan-xin-shang-ren-su-yun-xuan
author: 王之道
authorPinyin: wang2 zhi1 dao4
authorSlug: wang-zhi-dao
dynasty: 宋
dynastyPinyin: song4
dynastySlug: song
tags: []
---

## 正文

- 秋聲入高梧，暝色上疏竹。
- 南山攏青螺，過已淨如沐。
- 悠然孤飛雲，窈窕轉林麓。
- 自疑歸去晚，意欲窗下宿。
- 道人等虚空，去來斷追逐。
- 雲來不吾拒，雲去不吾速。
- 相從一息頃，便覺静緣熟。
- 何以照我心，老蟾掛枯木。

## 拼音

- qiu1 sheng1 ru4 gao1 wu2 ， ming2 se4 shang4 shu1 zhu2 。
- nan2 shan1 long3 qing1 luo2 ， guo4 yi3 jing4 ru2 mu4 。
- you1 ran2 gu1 fei1 yun2 ， yao3 tiao3 zhuan3 lin2 lu4 。
- zi4 yi2 gui1 qu4 wan3 ， yi4 yu4 chuang1 xia4 su4 。
- dao4 ren2 deng3 xu1 kong1 ， qu4 lai2 duan4 zhui1 zhu2 。
- yun2 lai2 bu4 wu2 ju4 ， yun2 qu4 bu4 wu2 su4 。
- xiang1 cong2 yi4 xi1 qing3 ， bian4 jue2 jing4 yuan2 shu2 。
- he2 yi3 zhao4 wo3 xin1 ， lao3 chan2 gua4 ku1 mu4 。

## 注释

## 译文

## 赏析
