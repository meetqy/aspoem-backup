---
id: wang-zhi-dao-ci-yun-tao-jian-cheng-mao-an-jian-zeng
title: 次韵陶監丞茂安見贈
titlePinyin: ci4 yun4 tao2 jian1 cheng2 mao4 an1 jian4 zeng4
titleSlug: ci-yun-tao-jian-cheng-mao-an-jian-zeng
author: 王之道
authorPinyin: wang2 zhi1 dao4
authorSlug: wang-zhi-dao
dynasty: 宋
dynastyPinyin: song4
dynastySlug: song
tags: []
---

## 正文

- 三年重見須川湄，捨舟東去何驅馳。
- 王事靡盬莫遑息，人生所貴心相知。
- 經從往返兩過我，一言意厚何多爲。
- 向來江夏傾盖日，翕然譽望推麟儀。
- 才猷伏火丹九轉，用之功效堪扶衰。
- 重陽初過雨新霽，乾坤六合方平夷。
- 邊城殘寇何足滅，廟堂勝算那容窺。
- 相逢問我出世法，嗟我茅塞同荒陂。
- 因君扣擊發深省，沉迷可笑群昏隨。
- 我聞摩詰老居士，後身樓至今王維。
- 忽然惠顧有緣契，怳若宿霧青天披。
- 願君爲我取妙善，此界示現無邊慈。

## 拼音

- san1 nian2 zhong4 jian4 xu1 chuan1 mei2 ， she3 zhou1 dong1 qu4 he2 qu1 chi2 。
- wang2 shi4 mi2 gu3 mo4 huang2 xi1 ， ren2 sheng1 suo3 gui4 xin1 xiang1 zhi1 。
- jing1 cong2 wang3 fan3 liang3 guo4 wo3 ， yi4 yan2 yi4 hou4 he2 duo1 wei2 。
- xiang4 lai2 jiang1 xia4 qing1 gai4 ri4 ， xi1 ran2 yu4 wang4 tui1 lin2 yi2 。
- cai2 you2 fu2 huo3 dan1 jiu3 zhuan3 ， yong4 zhi1 gong1 xiao4 kan1 fu2 shuai1 。
- zhong4 yang2 chu1 guo4 yu3 xin1 ji4 ， qian2 kun1 liu4 he2 fang1 ping2 yi2 。
- bian1 cheng2 can2 kou4 he2 zu2 mie4 ， miao4 tang2 sheng4 suan4 na4 rong2 kui1 。
- xiang1 feng2 wen4 wo3 chu1 shi4 fa3 ， jie1 wo3 mao2 se4 tong2 huang1 bei1 。
- yin1 jun1 kou4 ji1 fa1 shen1 xing3 ， chen2 mi2 ke3 xiao4 qun2 hun1 sui2 。
- wo3 wen2 mo2 jie2 lao3 ju1 shi4 ， hou4 shen1 lou2 zhi4 jin1 wang2 wei2 。
- hu1 ran2 hui4 gu4 you3 yuan2 qi4 ， huang3 ruo4 su4 wu4 qing1 tian1 pi1 。
- yuan4 jun1 wei2 wo3 qu3 miao4 shan4 ， ci3 jie4 shi4 xian4 wu2 bian1 ci2 。

## 注释

## 译文

## 赏析
