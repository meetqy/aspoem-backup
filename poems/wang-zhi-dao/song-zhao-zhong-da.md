---
id: wang-zhi-dao-song-zhao-zhong-da
title: 送趙仲達
titlePinyin: song4 zhao4 zhong4 da2
titleSlug: song-zhao-zhong-da
author: 王之道
authorPinyin: wang2 zhi1 dao4
authorSlug: wang-zhi-dao
dynasty: 宋
dynastyPinyin: song4
dynastySlug: song
tags: []
---

## 正文

- 人生邂逅非偶耳，一面豈容輕愠喜。
- 白首如新傾盖歡，誰解乘閒究斯理。
- 君家江南我江北，南北相望殆千里。
- 惠寵顧我端有由，衰滯不應能致此。
- 爲言前歲在金沙，幽討窮探徧山水。
- 論文獲與阿逢游，賸馥殘膏丐猶子。
- 是行來赴徐卿召，昨日扁舟方戾止。
- 阿逢聞是公僧彌，予乃阿逢門下士。
- 知公閒放今杜門，所舍與公殊密邇。
- 何妨旦夕侍杖屨，執經仍與諸郎齒。
- 過從彈指見周星，入室芝蘭被蕸薳。
- 須知四海皆兄弟，高義似君誰可比。
- 徐卿報政趣歸朝，畫鷁高檣艤江涘。
- 明朝車騎遂東還，有便時時遺雙鯉。

## 拼音

- ren2 sheng1 xie4 hou4 fei1 ou3 er3 ， yi2 mian4 qi3 rong2 qing1 yun4 xi3 。
- bai2 shou3 ru2 xin1 qing1 gai4 huan1 ， shui2 jie3 cheng2 xian2 jiu1 si1 li3 。
- jun1 jia1 jiang1 nan2 wo3 jiang1 bei3 ， nan2 bei3 xiang1 wang4 dai4 qian1 li3 。
- hui4 chong3 gu4 wo3 duan1 you3 you2 ， shuai1 zhi4 bu4 ying1 neng2 zhi4 ci3 。
- wei2 yan2 qian2 sui4 zai4 jin1 sha1 ， you1 tao3 qiong2 tan4 bian4 shan1 shui3 。
- lun4 wen2 huo4 yu3 a1 feng2 you2 ， sheng4 fu4 can2 gao1 gai4 you2 zi3 。
- shi4 xing2 lai2 fu4 xu2 qing1 zhao4 ， zuo2 ri4 pian1 zhou1 fang1 li4 zhi3 。
- a1 feng2 wen2 shi4 gong1 seng1 mi2 ， yu3 nai3 a1 feng2 men2 xia4 shi4 。
- zhi1 gong1 xian2 fang4 jin1 du4 men2 ， suo3 she4 yu3 gong1 shu1 mi4 er3 。
- he2 fang2 dan4 xi1 shi4 zhang4 ju4 ， zhi2 jing1 reng2 yu3 zhu1 lang2 chi3 。
- guo4 cong2 dan4 zhi3 jian4 zhou1 xing1 ， ru4 shi4 zhi1 lan2 bei4 xia2 yuan3 。
- xu1 zhi1 si4 hai3 jie1 xiong1 di4 ， gao1 yi4 si4 jun1 shui2 ke3 bi3 。
- xu2 qing1 bao4 zheng4 qu4 gui1 chao2 ， hua4 yi4 gao1 qiang2 yi3 jiang1 si4 。
- ming2 chao2 ju1 qi2 sui4 dong1 huan2 ， you3 bian4 shi2 shi2 yi2 shuang1 li3 。

## 注释

## 译文

## 赏析
