---
id: wang-zhi-dao-dong-bu-xue-chun-ku-yu-wai-tai-wei-min-xin-ce-xi-jun-qing-dao-wu-fa-lun-ying-gan-zun-zhe-xi-huo-ling-kuang-ceng-bu-zhong-ri-jiao-shou-you-shi-yi-fa-yang-sheng-mei-jun-ren-xiang-shan-ju-shi-wen-er-yue-zhi-mian-ci-qi-yun
title: 冬不雪春苦雨外臺爲民心惻檄郡請禱於法輪應感尊者悉獲靈貺曾不終日教授有詩以發揚盛美郡人相山居士聞而悦之勉次其韵
titlePinyin: dong1 bu4 xue3 chun1 ku3 yu3 wai4 tai2 wei2 min2 xin1 ce4 xi2 jun4 qing3 dao3 wu1 fa3 lun2 ying1 gan3 zun1 zhe3 xi1 huo4 ling2 kuang4 ceng2 bu4 zhong1 ri4 jiao4 shou4 you3 shi1 yi3 fa1 yang2 sheng4 mei3 jun4 ren2 xiang1 shan1 ju1 shi4 wen2 er2 yue4 zhi1 mian3 ci4 qi2 yun4
titleSlug: dong-bu-xue-chun-ku-yu-wai-tai-wei-min-xin-ce-xi-jun-qing-dao-wu-fa-lun-ying-gan-zun-zhe-xi-huo-ling-kuang-ceng-bu-zhong-ri-jiao-shou-you-shi-yi-fa-yang-sheng-mei-jun-ren-xiang-shan-ju-shi-wen-er-yue-zhi-mian-ci-qi-yun
author: 王之道
authorPinyin: wang2 zhi1 dao4
authorSlug: wang-zhi-dao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 誰令一日如三秋，仁人方念淮南州。
- 斯民忍饑望麰麥，積雨又有傷殘憂。
- 冬温土燥生春瘴，半夜風聲來枕上。
- 曉看飛雪欲堆簷，白馬參差攅玉嶂。
- 年饑高下藝麥多，暴如山阜汸如河。
- 那知雪欲苦淫潦，兩岐半吐翻隨波。
- 欣聞萬事一言了，使者勤民坐待曉。
- 指麾郡將率官僚，出郭共迎羅漢禱。
- 由來天意每因人，況自至誠宜感神。
- 明朝披霧走烏轡，晴光杲杲清無塵。
- 回頭菽粟賤如水，醉飽田間摩腹觜。
- 周行四海不齎糧，可但攜壺餉鄰里。
- 出遊遂繼文昌謠，追鋒行赴公車招。
- 快將劉晏幹排手，衮衣入相禆唐堯。
- 廣文才氣邁燕許，分教芹宫從少駐。
- 政德穏步玉筍班，好尾輶軒上天去。

## 拼音

- shui2 ling4 yi2 ri4 ru2 san1 qiu1 ， ren2 ren2 fang1 nian4 huai2 nan2 zhou1 。
- si1 min2 ren3 ji1 wang4 mou2 mai4 ， ji1 yu3 you4 you3 shang1 can2 you1 。
- dong1 wen1 tu3 zao4 sheng1 chun1 zhang4 ， ban4 ye4 feng1 sheng1 lai2 zhen3 shang4 。
- xiao3 kan4 fei1 xue3 yu4 dui1 yan2 ， bai2 ma3 can1 cha4 zan3 yu4 zhang4 。
- nian2 ji1 gao1 xia4 yi4 mai4 duo1 ， bao4 ru2 shan1 fu4 fang1 ru2 he2 。
- na4 zhi1 xue3 yu4 ku3 yin2 liao2 ， liang3 qi2 ban4 tu3 fan1 sui2 bo1 。
- xin1 wen2 wan4 shi4 yi4 yan2 le0 ， shi3 zhe3 qin2 min2 zuo4 dai4 xiao3 。
- zhi3 hui1 jun4 jiang1 lü4 guan1 liao2 ， chu1 guo1 gong4 ying2 luo2 han4 dao3 。
- you2 lai2 tian1 yi4 mei3 yin1 ren2 ， kuang4 zi4 zhi4 cheng2 yi2 gan3 shen2 。
- ming2 chao2 pi1 wu4 zou3 wu1 pei4 ， qing2 guang1 gao3 gao3 qing1 wu2 chen2 。
- hui2 tou2 shu1 su4 jian4 ru2 shui3 ， zui4 bao3 tian2 jian4 mo2 fu4 zi1 。
- zhou1 xing2 si4 hai3 bu4 ji1 liang2 ， ke3 dan4 xie2 hu2 xiang3 lin2 li3 。
- chu1 you2 sui4 ji4 wen2 chang1 yao2 ， zhui1 feng1 xing2 fu4 gong1 ju1 zhao1 。
- kuai4 jiang1 liu2 yan4 gan4 pai2 shou3 ， gun3 yi1 ru4 xiang1 bi4 tang2 yao2 。
- guang3 wen2 cai2 qi4 mai4 yan4 xu1 ， fen1 jiao4 qin2 gong1 cong2 shao3 zhu4 。
- zheng4 de2 wen3 bu4 yu4 sun3 ban1 ， hao3 wei3 you2 xuan1 shang4 tian1 qu4 。

## 注释

## 译文

## 赏析
