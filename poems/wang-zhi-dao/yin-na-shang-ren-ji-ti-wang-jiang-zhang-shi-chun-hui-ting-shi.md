---
id: wang-zhi-dao-yin-na-shang-ren-ji-ti-wang-jiang-zhang-shi-chun-hui-ting-shi
title: 因納上人寄題望江張氏春暉亭詩
titlePinyin: yin1 na4 shang4 ren2 ji4 ti2 wang4 jiang1 zhang1 shi4 chun1 hui1 ting2 shi1
titleSlug: yin-na-shang-ren-ji-ti-wang-jiang-zhang-shi-chun-hui-ting-shi
author: 王之道
authorPinyin: wang2 zhi1 dao4
authorSlug: wang-zhi-dao
dynasty: 宋
dynastyPinyin: song4
dynastySlug: song
tags: []
---

## 正文

- 青青原上草，初生殆毫芒。
- 邇來没蓬蒿，似有三尺强。
- 春暉主發生，萬物資餘光。
- 遲遲雖不暴，萋萋自能長。
- 條風與糓雨，其功固難量。
- 予嘗優劣之，豈得相輩行。
- 大哉發生恩，欲報不可償。
- 東野古純孝，作詩本肝腸。
- 懷親感春暉，義見遊子章。
- 凱風亦遠矣，此道何茫茫。
- 惟餘東野詩，千古遥相望。
- 張公雷江人，鷄群鶴昂昂。
- 冰魚與冬笋，志慕孟與王。
- 結廬守松楸，至行稱淮鄉。
- 我不識君面，因詩得其詳。

## 拼音

- qing1 qing1 yuan2 shang4 cao3 ， chu1 sheng1 dai4 hao2 mang2 。
- er3 lai2 mei2 peng2 hao1 ， si4 you3 san1 chi3 qiang2 。
- chun1 hui1 zhu3 fa1 sheng1 ， wan4 wu4 zi1 yu2 guang1 。
- chi2 chi2 sui1 bu2 bao4 ， qi1 qi1 zi4 neng2 chang2 。
- tiao2 feng1 yu3 gu3 yu3 ， qi2 gong1 gu4 nan2 liang2 。
- yu3 chang2 you1 lie4 zhi1 ， qi3 de2 xiang1 bei4 xing2 。
- da4 zai1 fa1 sheng1 en1 ， yu4 bao4 bu4 ke3 chang2 。
- dong1 ye3 gu3 chun2 xiao4 ， zuo4 shi1 ben3 gan1 chang2 。
- huai2 qin1 gan3 chun1 hui1 ， yi4 jian4 you2 zi3 zhang1 。
- kai3 feng1 yi4 yuan3 yi3 ， ci3 dao4 he2 mang2 mang2 。
- wei2 yu2 dong1 ye3 shi1 ， qian1 gu3 yao2 xiang1 wang4 。
- zhang1 gong1 lei2 jiang1 ren2 ， ji1 qun2 he4 ang2 ang2 。
- bing1 yu2 yu3 dong1 sun3 ， zhi4 mu4 meng4 yu3 wang2 。
- jie2 lu2 shou3 song1 qiu1 ， zhi4 xing2 cheng1 huai2 xiang1 。
- wo3 bu4 shi2 jun1 mian4 ， yin1 shi1 de2 qi2 xiang2 。

## 注释

## 译文

## 赏析
