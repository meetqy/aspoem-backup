---
id: wang-zhi-dao-ci-yun-wang-shan-fu-chun-ri-chu-jiao-tan-mei
title: 次韵王山甫春日出郊探梅
titlePinyin: ci4 yun4 wang2 shan1 fu3 chun1 ri4 chu1 jiao1 tan4 mei2
titleSlug: ci-yun-wang-shan-fu-chun-ri-chu-jiao-tan-mei
author: 王之道
authorPinyin: wang2 zhi1 dao4
authorSlug: wang-zhi-dao
dynasty: 宋
dynastyPinyin: song4
dynastySlug: song
tags: []
---

## 正文

- 倚竹有佳人，天寒玉肌温。
- 永懷經年别，及此春日暄。
- 幽閒誰與娱，依依映丘樊。
- 計臺二三友，才高工撥繁。
- 幕府公事退，聯鑣出郊原。
- 城南富卉木，勝處陳家園。
- 東風發萌芽，柳眼暗若昏。
- 昨宵一陣雨，清爽到乾坤。
- 植杖芳草徑，繫馬枯桑根。
- 觀梅不忍去，錯爼羅金樽。
- 主人笑揖客，徘徊倚朱門。
- 指麾群兒輩，薪水相撫存。
- 鄰婦抹紅粧，来覘攀籬援。
- 酒酣詩思逸，筆力華旗搴。
- 薑鹽芼蕪菁，絕勝瓠葉幡。
- 蕭然出塵姿，飄飄欲騰掀。
- 桃李分當避，蜂蝶那敢喧。
- 誰能移將歸，栽培擁高垣。
- 要令百種花，俯伏争趨奔。
- 不煩頻出游，正恐嘲短轅。
- 太簇初應律，飛霙尚翩翩。
- 何妨醉瑶舟，大嚼供炮燔。
- 手撚一枝春，吟笑窮曛暾。
- 可憐廊廟具，沉滯三家村。
- 和羮似不晚，作詩與招魂。

## 拼音

- yi3 zhu2 you3 jia1 ren2 ， tian1 han2 yu4 ji1 wen1 。
- yong3 huai2 jing1 nian2 bie2 ， ji2 ci3 chun1 ri4 xuan1 。
- you1 xian2 shui2 yu3 yu2 ， yi1 yi1 ying4 qiu1 fan2 。
- ji4 tai2 er4 san1 you3 ， cai2 gao1 gong1 bo1 fan2 。
- mu4 fu3 gong1 shi4 tui4 ， lian2 biao1 chu1 jiao1 yuan2 。
- cheng2 nan2 fu4 hui4 mu4 ， sheng4 chu3 chen2 jia1 yuan2 。
- dong1 feng1 fa1 meng2 ya2 ， liu3 yan3 an4 ruo4 hun1 。
- zuo2 xiao1 yi2 zhen4 yu3 ， qing1 shuang3 dao4 qian2 kun1 。
- zhi2 zhang4 fang1 cao3 jing4 ， xi4 ma3 ku1 sang1 gen1 。
- guan1 mei2 bu4 ren3 qu4 ， cuo4 zu3 luo2 jin1 zun1 。
- zhu3 ren2 xiao4 yi1 ke4 ， pai2 huai2 yi3 zhu1 men2 。
- zhi3 hui1 qun2 er2 bei4 ， xin1 shui3 xiang1 fu3 cun2 。
- lin2 fu4 mo3 hong2 zhuang1 ， lai2 chan1 pan1 li2 yuan2 。
- jiu3 han1 shi1 si1 yi4 ， bi3 li4 hua2 qi2 qian1 。
- jiang1 yan2 mao4 wu2 jing1 ， jue2 sheng4 hu4 ye4 fan1 。
- xiao1 ran2 chu1 chen2 zi1 ， piao1 piao1 yu4 teng2 xian1 。
- tao2 li3 fen1 dang1 bi4 ， feng1 die2 na4 gan3 xuan1 。
- shui2 neng2 yi2 jiang1 gui1 ， zai1 pei2 yong1 gao1 yuan2 。
- yao4 ling4 bai3 zhong3 hua1 ， fu3 fu2 zheng1 qu1 ben1 。
- bu4 fan2 bin1 chu1 you2 ， zheng4 kong3 chao2 duan3 yuan2 。
- tai4 cu4 chu1 ying1 lü4 ， fei1 ying1 shang4 pian1 pian1 。
- he2 fang2 zui4 yao2 zhou1 ， da4 jiao2 gong4 pao4 fan2 。
- shou3 nian3 yi4 zhi1 chun1 ， yin2 xiao4 qiong2 xun1 tun1 。
- ke3 lian2 lang2 miao4 ju4 ， chen2 zhi4 san1 jia1 cun1 。
- he2 geng1 si4 bu4 wan3 ， zuo4 shi1 yu3 zhao1 hun2 。

## 注释

## 译文

## 赏析
