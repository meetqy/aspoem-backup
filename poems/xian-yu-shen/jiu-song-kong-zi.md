---
id: xian-yu-shen-jiu-song-kong-zi
title: 九誦 孔子
titlePinyin: jiu3 song4   kong3 zi3
titleSlug: jiu-song-kong-zi
author: 鮮于侁
authorPinyin: xian1 yu2 shen1
authorSlug: xian-yu-shen
dynasty: 宋
dynastyPinyin: song4
dynastySlug: song
tags: []
---

## 正文

- 曲阜兮遺墟，先師兮闕里。
- 神彷彿兮如在，涕潺湲兮不已。
- 窮天地兮一人，掲日月而照臨。
- 生無萬乘之位兮三千之徒心服而四來。
- 嗟愚陋之不明兮乃商賜之爲疑，羌紛紛其妄作兮悖道違義而弗自知。
- 顧六藝之折衷兮取捨縱横而協於道，後世苟輕肆於胸臆兮必遽貽於詬病。
- 三綱立而五教明兮實治世之宏矩，履厚地而戴高天兮胡一日之可捨，宜萬齡之廟貌兮春秋不乏其時祀。
- 合仁義以爲冠兮結忠信而爲佩，集道德以爲裳兮服文章而爲带。
- 列籩豆爲左右兮蘋藻牲牢而潔肥，酌玉醴以爲酒兮錯瓊瑤而爲粢。
- 升堂而北面兮望冕旒之巍巍，惟神明之降鑒兮洞精神其來歆。

## 拼音

- qu1 fu4 xi1 yi2 xu1 ， xian1 shi1 xi1 que4 li3 。
- shen2 pang2 fu2 xi1 ru2 zai4 ， ti4 chan2 yuan2 xi1 bu4 yi3 。
- qiong2 tian1 di4 xi1 yi4 ren2 ， jie1 ri4 yue4 er2 zhao4 lin2 。
- sheng1 wu2 wan4 cheng2 zhi1 wei4 xi1 san1 qian1 zhi1 tu2 xin1 fu2 er2 si4 lai2 。
- jie1 yu2 lou4 zhi1 bu4 ming2 xi1 nai3 shang1 ci4 zhi1 wei2 yi2 ， qiang1 fen1 fen1 qi2 wang4 zuo4 xi1 bei4 dao4 wei2 yi4 er2 fu2 zi4 zhi1 。
- gu4 liu4 yi4 zhi1 zhe2 zhong1 xi1 qu3 she3 zong4 heng2 er2 xie2 wu1 dao4 ， hou4 shi4 gou3 qing1 si4 wu1 xiong1 yi4 xi1 bi4 ju4 yi2 wu1 gou4 bing4 。
- san1 gang1 li4 er2 wu3 jiao4 ming2 xi1 shi2 zhi4 shi4 zhi1 hong2 ju3 ， lü3 hou4 di4 er2 dai4 gao1 tian1 xi1 hu2 yi2 ri4 zhi1 ke3 she3 ， yi2 wan4 ling2 zhi1 miao4 mao4 xi1 chun1 qiu1 bu4 fa2 qi2 shi2 si4 。
- he2 ren2 yi4 yi3 wei2 guan1 xi1 jie2 zhong1 xin4 er2 wei2 pei4 ， ji2 dao4 de2 yi3 wei2 shang0 xi1 fu2 wen2 zhang1 er2 wei2 dai4 。
- lie4 bian1 dou4 wei2 zuo3 you4 xi1 pin2 zao3 sheng1 lao2 er2 jie2 fei2 ， zhuo2 yu4 li3 yi3 wei2 jiu3 xi1 cuo4 qiong2 yao2 er2 wei2 zi1 。
- sheng1 tang2 er2 bei3 mian4 xi1 wang4 mian3 liu2 zhi1 wei1 wei1 ， wei2 shen2 ming2 zhi1 jiang4 jian4 xi1 dong4 jing1 shen2 qi2 lai2 xin1 。

## 注释

## 译文

## 赏析
