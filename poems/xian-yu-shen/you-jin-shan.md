---
id: xian-yu-shen-you-jin-shan
title: 遊金山
titlePinyin: you2 jin1 shan1
titleSlug: you-jin-shan
author: 鮮于侁
authorPinyin: xian1 yu2 shen1
authorSlug: xian-yu-shen
dynasty: 宋
dynastyPinyin: song4
dynastySlug: song
tags: []
---

## 正文

- 蓬萊三神山，橫絕巨鰲背。
- 鰲傾海水動，一峰失所在。
- 飛大江中，盤礡幾千載。
- 化爲金山居，龍象錯朱貝。
- 夙昔愛山水，江湖不暫忘。
- 君前或剖竹，匏繫古維揚。
- 隱然絕勝地，旦旦遙相望。
- 不意二君子，招攜一葦航。
- 高攀躡雲梯，闊視皦溟漲。
- 潮來隱天地，萬里捲白浪。
- 波清雲漢凈，澄澈迷下上。
- 更深月正中，山影杳無象。
- 蛟鼉四面穴，形勢三洲壯。
- 融結既難窮，丹青殊莫狀。
- 蘇侯韻高遠，邵子雅趨尚。
- 奇觀極無邊，幽等端未放。
- 浮生閱流水，清晨造方丈。
- 畢景趣言歸，侵星搖兩槳。

## 拼音

- peng2 lai2 san1 shen2 shan1 ， heng2 jue2 ju4 ao2 bei4 。
- ao2 qing1 hai3 shui3 dong4 ， yi4 feng1 shi1 suo3 zai4 。
- fei1 da4 jiang1 zhong1 ， pan2 bo1 ji1 qian1 zai4 。
- hua4 wei2 jin1 shan1 ju1 ， long2 xiang4 cuo4 zhu1 bei4 。
- su4 xi1 ai4 shan1 shui3 ， jiang1 hu2 bu2 zan4 wang4 。
- jun1 qian2 huo4 pou1 zhu2 ， pao2 xi4 gu3 wei2 yang2 。
- yin3 ran2 jue2 sheng4 di4 ， dan4 dan4 yao2 xiang1 wang4 。
- bu2 yi4 er4 jun1 zi3 ， zhao1 xie2 yi4 wei3 hang2 。
- gao1 pan1 nie4 yun2 ti1 ， kuo4 shi4 jiao3 ming2 zhang3 。
- chao2 lai2 yin3 tian1 di4 ， wan4 li3 juan3 bai2 lang4 。
- bo1 qing1 yun2 han4 jing4 ， cheng2 che4 mi2 xia4 shang4 。
- geng4 shen1 yue4 zheng4 zhong1 ， shan1 ying3 yao3 wu2 xiang4 。
- jiao1 tuo2 si4 mian4 xue2 ， xing2 shi4 san1 zhou1 zhuang4 。
- rong2 jie2 ji4 nan2 qiong2 ， dan1 qing1 shu1 mo4 zhuang4 。
- su1 hou2 yun4 gao1 yuan3 ， shao4 zi3 ya3 qu1 shang4 。
- qi2 guan1 ji2 wu2 bian1 ， you1 deng3 duan1 wei4 fang4 。
- fu2 sheng1 yue4 liu2 shui3 ， qing1 chen2 zao4 fang1 zhang4 。
- bi4 jing3 qu4 yan2 gui1 ， qin1 xing1 yao2 liang3 jiang3 。

## 注释

## 译文

## 赏析
