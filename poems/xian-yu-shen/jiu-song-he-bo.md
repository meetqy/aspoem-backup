---
id: xian-yu-shen-jiu-song-he-bo
title: 九誦 河伯
titlePinyin: jiu3 song4   he2 bo2
titleSlug: jiu-song-he-bo
author: 鮮于侁
authorPinyin: xian1 yu2 shen1
authorSlug: xian-yu-shen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 清秋方初兮霪雨降而無時，舊坊弗治兮河水泛濫而爲災。
- 潏汨沸渭兮澎湃奔波而霈來，崩騰覆溺兮夫豈河伯之不仁。
- 汗漫千里兮蕩然室閭，耄稚驚號兮丘冢爲家。
- 蛟螭憤怒兮魚鼈縱横，黿鼉馳騖兮鳬鶩飛翔。
- 皇天無親兮視聽以民，五序參差兮咎極以滋。
- 聖惟唐堯兮固遭横流，臣有舜禹兮輿心所依。
- 禦災拯溺兮九叙可歌，四凶遂去兮二人以陞。
- 天地平成兮海隅蒙福，白馬玉璧兮非神之欲。

## 拼音

- qing1 qiu1 fang1 chu1 xi1 yin2 yu3 jiang4 er2 wu2 shi2 ， jiu4 fang1 fu2 zhi4 xi1 he2 shui3 fan4 lan4 er2 wei2 zai1 。
- yu4 mi4 fei4 wei4 xi1 peng2 pai4 ben1 bo1 er2 pei4 lai2 ， beng1 teng2 fu4 ni4 xi1 fu1 qi3 he2 bo2 zhi1 bu4 ren2 。
- han4 man4 qian1 li3 xi1 dang4 ran2 shi4 lü2 ， mao4 zhi4 jing1 hao4 xi1 qiu1 zhong3 wei2 jia1 。
- jiao1 chi1 fen4 nu4 xi1 yu2 bie1 zong4 heng2 ， yuan2 tuo2 chi2 wu4 xi1 fu2 wu4 fei1 xiang2 。
- huang2 tian1 wu2 qin1 xi1 shi4 ting1 yi3 min2 ， wu3 xu4 can1 cha4 xi1 jiu4 ji2 yi3 zi1 。
- sheng4 wei2 tang2 yao2 xi1 gu4 zao1 heng2 liu2 ， chen2 you3 shun4 yu3 xi1 yu2 xin1 suo3 yi1 。
- yu4 zai1 zheng3 ni4 xi1 jiu3 xu4 ke3 ge1 ， si4 xiong1 sui4 qu4 xi1 er4 ren2 yi3 sheng1 。
- tian1 di4 ping2 cheng2 xi1 hai3 yu2 meng2 fu2 ， bai2 ma3 yu4 bi4 xi1 fei1 shen2 zhi1 yu4 。

## 注释

## 译文

## 赏析
