---
id: xian-yu-shen-jiu-song-yue-shen
title: 九誦 嶽神
titlePinyin: jiu3 song4   yue4 shen2
titleSlug: jiu-song-yue-shen
author: 鮮于侁
authorPinyin: xian1 yu2 shen1
authorSlug: xian-yu-shen
dynasty: 宋
dynastyPinyin: song4
dynastySlug: song
tags: []
---

## 正文

- 雲蓊蔚兮山之巓，瞻嶽靈兮望青天。
- 嶄巖崷崪兮磅礴無垠，巄嵸嵂勃兮寧一以爲仁。
- 草木雜而羅生兮人不可名，鳥獸蕃而走集兮虞不能知。
- 因高錯事兮道此躋陛，登岱勒成兮胡爲而七十二君。
- 齊余心兮不外，高余冠兮甚偉。
- 擷芳杜兮爲衣，掇紫芝兮作佩。
- 柏實兮松華，石髓兮蘭英。
- 蕙肴陳兮玉案，明水湛兮清尊。
- 誠拳拳兮不解，寐接神兮怳若有言。
- 嵩高峻極兮生甫與申，周道將明兮宣以中興。
- 水旱不常兮蟲螟以災，稼穡卒荒兮民生流離。
- 勞來安集兮之子之功，祐此下民兮寧遺神羞。

## 拼音

- yun2 weng3 wei4 xi1 shan1 zhi1 dian1 ， zhan1 yue4 ling2 xi1 wang4 qing1 tian1 。
- zhan3 yan2 qiu2 zu2 xi1 pang2 bo2 wu2 yin2 ， long2 zong3 lü4 bo2 xi1 ning2 yi4 yi3 wei2 ren2 。
- cao3 mu4 za2 er2 luo2 sheng1 xi1 ren2 bu4 ke3 ming2 ， niao3 shou4 fan1 er2 zou3 ji2 xi1 yu2 bu4 neng2 zhi1 。
- yin1 gao1 cuo4 shi4 xi1 dao4 ci3 ji1 bi4 ， deng1 dai4 le4 cheng2 xi1 hu2 wei2 er2 qi1 shi2 er4 jun1 。
- qi2 yu2 xin1 xi1 bu2 wai4 ， gao1 yu2 guan1 xi1 shen4 wei3 。
- xie2 fang1 du4 xi1 wei2 yi1 ， duo1 zi3 zhi1 xi1 zuo4 pei4 。
- bai3 shi2 xi1 song1 hua2 ， shi2 sui3 xi1 lan2 ying1 。
- hui4 yao2 chen2 xi1 yu4 an4 ， ming2 shui3 zhan4 xi1 qing1 zun1 。
- cheng2 quan2 quan2 xi1 bu4 jie3 ， mei4 jie1 shen2 xi1 huang3 ruo4 you3 yan2 。
- song1 gao1 jun4 ji2 xi1 sheng1 fu3 yu3 shen1 ， zhou1 dao4 jiang1 ming2 xi1 xuan1 yi3 zhong1 xing1 。
- shui3 han4 bu4 chang2 xi1 chong2 ming2 yi3 zai1 ， jia4 se4 zu2 huang1 xi1 min2 sheng1 liu2 li2 。
- lao2 lai2 an1 ji2 xi1 zhi1 zi3 zhi1 gong1 ， you4 ci3 xia4 min2 xi1 ning2 yi2 shen2 xiu1 。

## 注释

## 译文

## 赏析
