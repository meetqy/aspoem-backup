---
id: xian-yu-shen-you-ling-yan
title: 遊靈巖
titlePinyin: you2 ling2 yan2
titleSlug: you-ling-yan
author: 鮮于侁
authorPinyin: xian1 yu2 shen1
authorSlug: xian-yu-shen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 千峰環郡宇，二水遶城堞。
- 每憐山水佳，況復開巖穴。
- 川流數里近，放棹攀巀嵲。
- 靈巖駭神化，環陰數畝闊。
- 何人營佛祠，棟宇殆天設。
- 前軒瞰溪山，眺聽心耳豁。
- 徑穿巨石下，碧玉聳高節。
- 涓流瀉石谼，玉乳甘且潔。
- 其東乃小巖，洞戶敞深徹。
- 嵌巖見石柱，任重立精鐵。
- 昔人遇真仙，相攜觀金闕。
- 川平聽雞犬，始覺人世別。
- 屈曲沿清溪，桃花正開發。
- 塵緣念鄉縣，歸思若弦涉。
- 寤寐瞬息間，巖扉已嚴鐍。
- 時遷等陵谷，事勝存圖牒。
- 獨有蒼江流，清霄鑒明月。
- 予來秋之季，氣象頗凄切。
- 草木自變衰，山花常復活。
- 青暉沃賞適，異境差勝絕。
- 薄暮上歸艎，依然望林樾。

## 拼音

- qian1 feng1 huan2 jun4 yu3 ， er4 shui3 rao4 cheng2 die2 。
- mei3 lian2 shan1 shui3 jia1 ， kuang4 fu4 kai1 yan2 xue2 。
- chuan1 liu2 shu4 li3 jin4 ， fang4 zhao4 pan1 jie2 nie4 。
- ling2 yan2 hai4 shen2 hua4 ， huan2 yin1 shu4 mu3 kuo4 。
- he2 ren2 ying2 fo2 ci2 ， dong4 yu3 dai4 tian1 she4 。
- qian2 xuan1 kan4 xi1 shan1 ， tiao4 ting1 xin1 er3 huo1 。
- jing4 chuan1 ju4 shi2 xia4 ， bi4 yu4 song3 gao1 jie2 。
- juan1 liu2 xie4 shi2 hong2 ， yu4 ru3 gan1 qie3 jie2 。
- qi2 dong1 nai3 xiao3 yan2 ， dong4 hu4 chang3 shen1 che4 。
- qian4 yan2 jian4 shi2 zhu4 ， ren4 zhong4 li4 jing1 tie3 。
- xi1 ren2 yu4 zhen1 xian1 ， xiang1 xie2 guan1 jin1 que4 。
- chuan1 ping2 ting1 ji1 quan3 ， shi3 jue2 ren2 shi4 bie2 。
- qu1 qu1 yan2 qing1 xi1 ， tao2 hua1 zheng4 kai1 fa1 。
- chen2 yuan2 nian4 xiang1 xian4 ， gui1 si1 ruo4 xian2 she4 。
- wu4 mei4 shun4 xi1 jian4 ， yan2 fei1 yi3 yan2 jue2 。
- shi2 qian1 deng3 ling2 gu3 ， shi4 sheng4 cun2 tu2 die2 。
- du2 you3 cang1 jiang1 liu2 ， qing1 xiao1 jian4 ming2 yue4 。
- yu3 lai2 qiu1 zhi1 ji4 ， qi4 xiang4 po1 qi1 qie4 。
- cao3 mu4 zi4 bian4 shuai1 ， shan1 hua1 chang2 fu4 huo2 。
- qing1 hui1 wo4 shang3 shi4 ， yi4 jing4 cha4 sheng4 jue2 。
- bo2 mu4 shang4 gui1 huang2 ， yi1 ran2 wang4 lin2 yue4 。

## 注释

## 译文

## 赏析
