---
id: mu-rong-yan-feng-liu-ti-wu-zhou-zhi-zhe-si
title: 留題婺州智者寺
titlePinyin: liu2 ti2 wu4 zhou1 zhi4 zhe3 si4
titleSlug: liu-ti-wu-zhou-zhi-zhe-si
author: 慕容彥逢
authorPinyin: mu4 rong2 yan4 feng2
authorSlug: mu-rong-yan-feng
dynasty: 宋
dynastyPinyin: song4
dynastySlug: song
tags: []
---

## 正文

- 宿雨雖乍晴，輕雲猶出岫。
- 春深卉木繁，千巖衒芳秀。
- 誰云山逕幽，涓涓響寒溜。
- 時禽助好音，百囀引鳥脰。
- 老僧邀客留，蒲簾捲圭竇。
- 側耳石鼎傍，蠅聲辯湯候。
- 茶品頗自修，擊拂振襟袖。
- 勤劬爇鑪香，挹試殆三嗅。
- 稍定與之言，飄然出塵垢。
- 坐久月華生，澄潭明列宿。

## 拼音

- su4 yu3 sui1 zha4 qing2 ， qing1 yun2 you2 chu1 xiu4 。
- chun1 shen1 hui4 mu4 fan2 ， qian1 yan2 xuan4 fang1 xiu4 。
- shui2 yun2 shan1 jing4 you1 ， juan1 juan1 xiang3 han2 liu1 。
- shi2 qin2 zhu4 hao3 yin1 ， bai3 zhuan4 yin3 niao3 dou4 。
- lao3 seng1 yao1 ke4 liu2 ， pu2 lian2 juan3 gui1 dou4 。
- ce4 er3 shi2 ding3 bang4 ， ying2 sheng1 bian4 tang1 hou4 。
- cha2 pin3 po1 zi4 xiu1 ， ji1 fu2 zhen4 jin1 xiu4 。
- qin2 qu2 ruo4 lu2 xiang1 ， yi4 shi4 dai4 san1 xiu4 。
- shao1 ding4 yu3 zhi1 yan2 ， piao1 ran2 chu1 chen2 gou4 。
- zuo4 jiu3 yue4 hua2 sheng1 ， cheng2 tan2 ming2 lie4 su4 。

## 注释

## 译文

## 赏析
