---
id: mu-rong-yan-feng-he-cen-yun-shi-ti-zhao-li-bu-rong-xi-zhai-shi
title: 和岑運使題趙吏部容膝齋詩
titlePinyin: he2 cen2 yun4 shi3 ti2 zhao4 li4 bu4 rong2 xi1 zhai1 shi1
titleSlug: he-cen-yun-shi-ti-zhao-li-bu-rong-xi-zhai-shi
author: 慕容彥逢
authorPinyin: mu4 rong2 yan4 feng2
authorSlug: mu-rong-yan-feng
dynasty: 宋
dynastyPinyin: song4
dynastySlug: song
tags: []
---

## 正文

- 公不見金谷樓臺插寥廓，珠璣映出琉璃薄。
- 滿甑青螺甲第空，富貴回頭驚旅泊。
- 又不見淵明三徑似元卿，藍縷茅簷僅容著。
- 心知侈汰非遠謀，寄傲南窗安所託。
- 二子薰蕕古至今，遺臭傳芬皆自作。
- 中郎天機湛秋水，涵泳源流潄芳酌。
- 小齋容膝思易安，顧盼俗緣嗟自縛。
- 琴書對眼助清閑，杖履從人笑疏略。
- 紅塵一點不到處，只許爐香度帷箔。
- 吁嗟淡靜世所艱，此味要之屬丘壑。
- 能以膏粱甘寂寥，道德高風信玄邈。
- 真長標置自非凡，區區乃念東山樂。
- 見嗤逸少固所宜，詎識此生如寄殻。
- 會須掩關友松菊，俗子扣門從剝啄。
- 揮殘麈尾雖可佳，弄絕韋編良不惡。

## 拼音

- gong1 bu2 jian4 jin1 gu3 lou2 tai2 cha1 liao2 kuo4 ， zhu1 ji1 ying4 chu1 liu2 li2 bao2 。
- man3 zeng4 qing1 luo2 jia3 di4 kong1 ， fu4 gui4 hui2 tou2 jing1 lü3 bo2 。
- you4 bu2 jian4 yuan1 ming2 san1 jing4 si4 yuan2 qing1 ， lan2 lü3 mao2 yan2 jin3 rong2 zhu4 。
- xin1 zhi1 chi3 tai4 fei1 yuan3 mou2 ， ji4 ao4 nan2 chuang1 an1 suo3 tuo1 。
- er4 zi3 xun1 you2 gu3 zhi4 jin1 ， yi2 chou4 chuan2 fen1 jie1 zi4 zuo4 。
- zhong1 lang2 tian1 ji1 zhan4 qiu1 shui3 ， han2 yong3 yuan2 liu2 shu4 fang1 zhuo2 。
- xiao3 zhai1 rong2 xi1 si1 yi4 an1 ， gu4 pan4 su2 yuan2 jie1 zi4 fu4 。
- qin2 shu1 dui4 yan3 zhu4 qing1 xian2 ， zhang4 lü3 cong2 ren2 xiao4 shu1 lüe4 。
- hong2 chen2 yi4 dian3 bu2 dao4 chu3 ， zhi1 xu1 lu2 xiang1 du4 wei2 bo2 。
- xu1 jie1 dan4 jing4 shi4 suo3 jian1 ， ci3 wei4 yao4 zhi1 shu3 qiu1 he4 。
- neng2 yi3 gao1 liang2 gan1 ji4 liao2 ， dao4 de2 gao1 feng1 xin4 xuan2 miao3 。
- zhen1 chang2 biao1 zhi4 zi4 fei1 fan2 ， qu1 qu1 nai3 nian4 dong1 shan1 le4 。
- jian4 chi1 yi4 shao3 gu4 suo3 yi2 ， ju4 shi2 ci3 sheng1 ru2 ji4 qiao4 。
- hui4 xu1 yan3 guan1 you3 song1 ju2 ， su2 zi3 kou4 men2 cong2 bao1 zhuo2 。
- hui1 can2 zhu3 wei3 sui1 ke3 jia1 ， nong4 jue2 wei2 bian1 liang2 bu2 e4 。

## 注释

## 译文

## 赏析
