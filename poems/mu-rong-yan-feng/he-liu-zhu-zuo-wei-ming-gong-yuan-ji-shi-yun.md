---
id: mu-rong-yan-feng-he-liu-zhu-zuo-wei-ming-gong-yuan-ji-shi-yun
title: 和劉著作偉明貢院即事韵
titlePinyin: he2 liu2 zhu4 zuo4 wei3 ming2 gong4 yuan4 ji2 shi4 yun4
titleSlug: he-liu-zhu-zuo-wei-ming-gong-yuan-ji-shi-yun
author: 慕容彥逢
authorPinyin: mu4 rong2 yan4 feng2
authorSlug: mu-rong-yan-feng
dynasty: 宋
dynastyPinyin: song4
dynastySlug: song
tags: []
---

## 正文

- 簪紱千齡會，朝廷百度明。
- 規摹追古治，符瑞協炎精。
- 九敘民歌遂，三階夜彩平。
- 秉文稱濟濟，樂育詠菁菁。
- 經術漸摩久，人材長養成。
- 禮闈參衆聽，文鑒肅羣情。
- 預貢觀能吏，來游盡碩生。
- 胸襟窮底藴，頭角競崢嶸。
- 蔌蔌珠璣墮，喧喧虎豹爭。
- 氣衝牛斗動，詞感鬼神驚。
- 收視疑無我，湛思詎有聲。
- 袍紛晨霧委，幘岸宿雲橫。
- 納試庭除晚，遄歸步武輕。
- 身雖同脫鞅，心亦類摇旌。
- 三級看鱗化，千金想睇迎。
- 膏粱搜衛霍，行伍擢韓英。
- 巧思憐金注，塵言沮海行。
- 正迷花錦亂，忽睹玉壺清。
- 奧義窺儒寢，純音發帝莖。
- 鉛刀慚利割，瓦釜失虛鳴。
- 已奏青錢選，初聞白雪賡。
- 句從天外得，思與海同傾。
- 相對一杯酒，當前二尺檠。
- 詩壇瞻宿將，筆陣却驍兵。
- 函劍騰秋紫，霜鐘激夜鏗。
- 請降銜許璧，引過負廉荆。
- 水落崖方露，犀燃怪自呈。
- 川吟愁燕雀，林嘯慄鼯鼪。
- 莫逆諧心賞，相從與願并。
- 塵風傳勝語，鼎浪閱名烹。
- 待報遲星使，攄懷頼墨卿。
- 何當啟魚鑰，寒食尚留餳。

## 拼音

- zan1 fu2 qian1 ling2 hui4 ， chao2 ting2 bai3 du4 ming2 。
- gui1 mo2 zhui1 gu3 zhi4 ， fu2 rui4 xie2 yan2 jing1 。
- jiu3 xu4 min2 ge1 sui4 ， san1 jie1 ye4 cai3 ping2 。
- bing3 wen2 cheng1 ji4 ji4 ， le4 yu4 yong3 jing1 jing1 。
- jing1 shu4 jian4 mo2 jiu3 ， ren2 cai2 chang2 yang3 cheng2 。
- li3 wei2 can1 zhong4 ting1 ， wen2 jian4 su4 qun2 qing2 。
- yu4 gong4 guan1 neng2 li4 ， lai2 you2 jin4 shuo4 sheng1 。
- xiong1 jin1 qiong2 di3 yun4 ， tou2 jiao3 jing4 zheng1 rong2 。
- su4 su4 zhu1 ji1 duo4 ， xuan1 xuan1 hu3 bao4 zheng1 。
- qi4 chong1 niu2 dou4 dong4 ， ci2 gan3 gui3 shen2 jing1 。
- shou1 shi4 yi2 wu2 wo3 ， zhan4 si1 ju4 you3 sheng1 。
- pao2 fen1 chen2 wu4 wei3 ， ze2 an4 su4 yun2 heng2 。
- na4 shi4 ting2 chu2 wan3 ， chuan2 gui1 bu4 wu3 qing1 。
- shen1 sui1 tong2 tuo1 yang1 ， xin1 yi4 lei4 yao2 jing1 。
- san1 ji2 kan4 lin2 hua4 ， qian1 jin1 xiang3 di4 ying2 。
- gao1 liang2 sou1 wei4 huo4 ， hang2 wu3 zhuo2 han2 ying1 。
- qiao3 si1 lian2 jin1 zhu4 ， chen2 yan2 ju3 hai3 xing2 。
- zheng4 mi2 hua1 jin3 luan4 ， hu1 du3 yu4 hu2 qing1 。
- ao4 yi4 kui1 ru2 qin3 ， chun2 yin1 fa1 di4 jing4 。
- qian1 dao1 can2 li4 ge1 ， wa3 fu3 shi1 xu1 ming2 。
- yi3 zou4 qing1 qian2 xuan3 ， chu1 wen2 bai2 xue3 geng1 。
- ju4 cong2 tian1 wai4 de2 ， si1 yu3 hai3 tong2 qing1 。
- xiang1 dui4 yi4 bei1 jiu3 ， dang1 qian2 er4 chi3 qing2 。
- shi1 tan2 zhan1 su4 jiang1 ， bi3 zhen4 que4 xiao1 bing1 。
- han2 jian4 teng2 qiu1 zi3 ， shuang1 zhong1 ji1 ye4 keng1 。
- qing3 jiang4 xian2 xu1 bi4 ， yin3 guo4 fu4 lian2 jing1 。
- shui3 luo4 ya2 fang1 lu4 ， xi1 ran2 guai4 zi4 cheng2 。
- chuan1 yin2 chou2 yan4 que4 ， lin2 xiao4 li4 wu2 sheng1 。
- mo4 ni4 xie2 xin1 shang3 ， xiang1 cong2 yu3 yuan4 bing4 。
- chen2 feng1 chuan2 sheng4 yu3 ， ding3 lang4 yue4 ming2 peng1 。
- dai4 bao4 chi2 xing1 shi3 ， shu1 huai2 lai4 mo4 qing1 。
- he2 dang1 qi3 yu2 yue4 ， han2 shi2 shang4 liu2 xing2 。

## 注释

## 译文

## 赏析
