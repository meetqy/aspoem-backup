---
id: mu-rong-yan-feng-shang-zhi-fu-zhang-chao-qing
title: 上知府張朝請
titlePinyin: shang4 zhi1 fu3 zhang1 chao2 qing3
titleSlug: shang-zhi-fu-zhang-chao-qing
author: 慕容彥逢
authorPinyin: mu4 rong2 yan4 feng2
authorSlug: mu-rong-yan-feng
dynasty: 宋
dynastyPinyin: song4
dynastySlug: song
tags: []
---

## 正文

- 我公政事誰與儔，宛似當年陳太丘。
- 德星光芒臨寶婺，和氣薰蒸凌素秋。
- 天理人爲默相應，果見豐盈入謳詠。
- 浙濱諸郡正憂勞，穀上三農獨歡慶。
- 雨調風若無乖愆，六穟三禾大有年。
- 不須更看斗魁覆，賜自我公休論天。
- 朝廷勤勤念方面，天以公從人主願。
- 返火還珠昔謾聞，多稌遺秉今纔見。
- 德度恢恢真絕倫，北斗以南能幾人。
- 繡衣風憲榮光近，熊軾威儀恩命新。
- 荆溪之子少也賤，爲米折腰來佐縣。
- 五袴于今預蜀歌，三語何時同晉掾。
- 公不見黄金百鎰未爲優，季布一諾百不愁。
- 又不見李白不願萬戶侯，惟願一識韓荆州。
- 賤子聞公名已久，今幸將身托趨走。
- 短歌不惜賦漁陽，此聲未便羞雞口。

## 拼音

- wo3 gong1 zheng4 shi4 shui2 yu3 chou2 ， wan3 si4 dang1 nian2 chen2 tai4 qiu1 。
- de2 xing1 guang1 mang2 lin2 bao3 wu4 ， he2 qi4 xun1 zheng1 ling2 su4 qiu1 。
- tian1 li3 ren2 wei2 mo4 xiang1 ying1 ， guo3 jian4 feng1 ying2 ru4 ou1 yong3 。
- zhe4 bin1 zhu1 jun4 zheng4 you1 lao2 ， gu3 shang4 san1 nong2 du2 huan1 qing4 。
- yu3 diao4 feng1 ruo4 wu2 guai1 qian1 ， liu4 sui4 san1 he2 da4 you3 nian2 。
- bu4 xu1 geng4 kan4 dou4 kui2 fu4 ， ci4 zi4 wo3 gong1 xiu1 lun4 tian1 。
- chao2 ting2 qin2 qin2 nian4 fang1 mian4 ， tian1 yi3 gong1 cong2 ren2 zhu3 yuan4 。
- fan3 huo3 huan2 zhu1 xi1 man2 wen2 ， duo1 tu2 yi2 bing3 jin1 cai2 jian4 。
- de2 du4 hui1 hui1 zhen1 jue2 lun2 ， bei3 dou3 yi3 nan2 neng2 ji1 ren2 。
- xiu4 yi1 feng1 xian4 rong2 guang1 jin4 ， xiong2 shi4 wei1 yi2 en1 ming4 xin1 。
- jing1 xi1 zhi1 zi3 shao3 ye3 jian4 ， wei2 mi3 zhe2 yao1 lai2 zuo3 xian4 。
- wu3 ku4 yu2 jin1 yu4 shu3 ge1 ， san1 yu3 he2 shi2 tong2 jin4 yuan4 。
- gong1 bu2 jian4 huang2 jin1 bai3 yi4 wei4 wei2 you1 ， ji4 bu4 yi2 nuo4 bai3 bu4 chou2 。
- you4 bu2 jian4 li3 bai2 bu2 yuan4 wan4 hu4 hou2 ， wei2 yuan4 yi4 shi2 han2 jing1 zhou1 。
- jian4 zi3 wen2 gong1 ming2 yi3 jiu3 ， jin1 xing4 jiang1 shen1 tuo1 qu1 zou3 。
- duan3 ge1 bu4 xi1 fu4 yu2 yang2 ， ci3 sheng1 wei4 bian4 xiu1 ji1 kou3 。

## 注释

## 译文

## 赏析
