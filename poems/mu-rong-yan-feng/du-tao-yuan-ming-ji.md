---
id: mu-rong-yan-feng-du-tao-yuan-ming-ji
title: 讀陶淵明集
titlePinyin: du2 tao2 yuan1 ming2 ji2
titleSlug: du-tao-yuan-ming-ji
author: 慕容彥逢
authorPinyin: mu4 rong2 yan4 feng2
authorSlug: mu-rong-yan-feng
dynasty: 宋
dynastyPinyin: song4
dynastySlug: song
tags: []
---

## 正文

- 晉末何所似，波心躍長鯨。
- 生民畏擾攘，蹙頞視欃槍。
- 淵明當此時，棄爵務躬耕。
- 葛巾漉家酎，盃乾壺再傾。
- 恢然聊寄傲，無心事將迎。
- 眼底不足語，筆下漫攄情。
- 襟懷有佳趣，落紙字字清。
- 有如碎寒冰，貯之琉璃罃。
- 又如湛秋水，含茲霜月明。
- 秀氣如可掬，妙理不可名。
- 辭中有餘意，此致尤更精。
- 班豪誠可厭，曹侈無足評。
- 斯文孰比擬，誦之清風生。

## 拼音

- jin4 mo4 he2 suo3 si4 ， bo1 xin1 yue4 chang2 jing1 。
- sheng1 min2 wei4 rao3 rang3 ， cu4 e4 shi4 chan2 qiang1 。
- yuan1 ming2 dang1 ci3 shi2 ， qi4 jue2 wu4 gong1 geng1 。
- ge2 jin1 lu4 jia1 zhou4 ， bei1 qian2 hu2 zai4 qing1 。
- hui1 ran2 liao2 ji4 ao4 ， wu2 xin1 shi4 jiang1 ying2 。
- yan3 di3 bu4 zu2 yu3 ， bi3 xia4 man4 shu1 qing2 。
- jin1 huai2 you3 jia1 qu4 ， luo4 zhi3 zi4 zi4 qing1 。
- you3 ru2 sui4 han2 bing1 ， zhu4 zhi1 liu2 li2 ying1 。
- you4 ru2 zhan4 qiu1 shui3 ， han2 zi1 shuang1 yue4 ming2 。
- xiu4 qi4 ru2 ke3 ju1 ， miao4 li3 bu4 ke3 ming2 。
- ci2 zhong1 you3 yu2 yi4 ， ci3 zhi4 you2 geng4 jing1 。
- ban1 hao2 cheng2 ke3 yan4 ， cao2 chi3 wu2 zu2 ping2 。
- si1 wen2 shu2 bi3 ni3 ， song4 zhi1 qing1 feng1 sheng1 。

## 注释

## 译文

## 赏析
