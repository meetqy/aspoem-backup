---
id: mu-rong-yan-feng-song-zhao-jie-tui-yan-xi-huan-xiang
title: 送趙節推沿檄還鄉
titlePinyin: song4 zhao4 jie2 tui1 yan2 xi2 huan2 xiang1
titleSlug: song-zhao-jie-tui-yan-xi-huan-xiang
author: 慕容彥逢
authorPinyin: mu4 rong2 yan4 feng2
authorSlug: mu-rong-yan-feng
dynasty: 宋
dynastyPinyin: song4
dynastySlug: song
tags: []
---

## 正文

- 蠶月舒以長，麥天和更清。
- 初荷吐香芽，新蒲生紫英。
- 濟濟幕中客，眉間黄生明。
- 膏車指鄉國，言歸奉壽觥。
- 上堂拜嘉慶，喜雨淪飛甍。
- 斑衣學古戲，芳蘭逗春榮。
- 世態今猶昔，萬緒水火爭。
- 奔馳浪自苦，心胸沸庖烹。
- 賢哉吾景崇，養志輕利名。
- 效官求便郡，晨暮請安平。
- 茲行天所佳，祥烟送曉征。
- 要當感星聚，豈徒資月評。

## 拼音

- can2 yue4 shu1 yi3 chang2 ， mai4 tian1 he2 geng4 qing1 。
- chu1 he2 tu3 xiang1 ya2 ， xin1 pu2 sheng1 zi3 ying1 。
- ji4 ji4 mu4 zhong1 ke4 ， mei2 jian4 huang2 sheng1 ming2 。
- gao1 ju1 zhi3 xiang1 guo2 ， yan2 gui1 feng4 shou4 gong1 。
- shang4 tang2 bai4 jia1 qing4 ， xi3 yu3 lun2 fei1 meng2 。
- ban1 yi1 xue2 gu3 xi4 ， fang1 lan2 dou4 chun1 rong2 。
- shi4 tai4 jin1 you2 xi1 ， wan4 xu4 shui3 huo3 zheng1 。
- ben1 chi2 lang4 zi4 ku3 ， xin1 xiong1 fei4 pao2 peng1 。
- xian2 zai1 wu2 jing3 chong2 ， yang3 zhi4 qing1 li4 ming2 。
- xiao4 guan1 qiu2 bian4 jun4 ， chen2 mu4 qing3 an1 ping2 。
- zi1 xing2 tian1 suo3 jia1 ， xiang2 yan1 song4 xiao3 zheng1 。
- yao4 dang1 gan3 xing1 ju4 ， qi3 tu2 zi1 yue4 ping2 。

## 注释

## 译文

## 赏析
