---
id: li-heng-gong-cheng-yi-fu-duan-xiang-weng-shi-fu-ci-qi-yun
title: 功成亦賦短項翁詩復次其韵
titlePinyin: gong1 cheng2 yi4 fu4 duan3 xiang4 weng1 shi1 fu4 ci4 qi2 yun4
titleSlug: gong-cheng-yi-fu-duan-xiang-weng-shi-fu-ci-qi-yun
author: 李衡
authorPinyin: li3 heng2
authorSlug: li-heng
dynasty: 宋
dynastyPinyin: song4
dynastySlug: song
tags: []
---

## 正文

- 君不見仲淹居河汾，目營四海心六經。
- 又不見子幼反田里，拊缶烏烏徒快耳。
- 續經憤世雖自喜，豈識濁醪函妙理。
- 皤然短項滑稽徒，却笑兩翁非通儒。
- 可人風味敵冰壺，惟酒是務焉知餘。
- 不學羽衣李集賢，斗酒過量項飛泉。
- 復憐胡子名空傳，緩急由人腸中乾。
- 高情陶彼勳華風，放懷那惜傾千鍾。
- 鄙哉成德真小器，一擊墮地羞空空。
- 嗟余磊磈填心胸，安得與爾長相逢。
- 會當乞爾扁舟去，煙雨空濛伴釣翁。

## 拼音

- jun1 bu2 jian4 zhong4 yan1 ju1 he2 fen2 ， mu4 ying2 si4 hai3 xin1 liu4 jing1 。
- you4 bu2 jian4 zi3 you4 fan3 tian2 li3 ， fu3 fou3 wu1 wu1 tu2 kuai4 er3 。
- xu4 jing1 fen4 shi4 sui1 zi4 xi3 ， qi3 shi2 zhuo2 lao2 han2 miao4 li3 。
- po2 ran2 duan3 xiang4 hua2 ji1 tu2 ， que4 xiao4 liang3 weng1 fei1 tong1 ru2 。
- ke3 ren2 feng1 wei4 di2 bing1 hu2 ， wei2 jiu3 shi4 wu4 yan1 zhi1 yu2 。
- bu4 xue2 yu3 yi1 li3 ji2 xian2 ， dou4 jiu3 guo4 liang2 xiang4 fei1 quan2 。
- fu4 lian2 hu2 zi0 ming2 kong1 chuan2 ， huan3 ji2 you2 ren2 chang2 zhong1 qian2 。
- gao1 qing2 tao2 bi3 xun1 hua2 feng1 ， fang4 huai2 na4 xi1 qing1 qian1 zhong1 。
- bi3 zai1 cheng2 de2 zhen1 xiao3 qi4 ， yi4 ji1 duo4 di4 xiu1 kong1 kong1 。
- jie1 yu2 lei3 wei3 tian2 xin1 xiong1 ， an1 de2 yu3 er3 chang2 xiang1 feng2 。
- hui4 dang1 qi3 er3 pian1 zhou1 qu4 ， yan1 yu3 kong1 meng2 ban4 diao4 weng1 。

## 注释

## 译文

## 赏析
