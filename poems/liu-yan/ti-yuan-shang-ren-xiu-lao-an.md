---
id: liu-yan-ti-yuan-shang-ren-xiu-lao-an
title: 題遠上人休老庵
titlePinyin: ti2 yuan3 shang4 ren2 xiu1 lao3 an1
titleSlug: ti-yuan-shang-ren-xiu-lao-an
author: 劉弇
authorPinyin: liu2 yan3
authorSlug: liu-yan
dynasty: 宋
dynastyPinyin: song4
dynastySlug: song
tags: []
---

## 正文

- 上人叢林秀，襟期支許越。
- 往從湖山遊，發軔無留轍。
- 轉身浮雲空，歸興飛鳥豁。
- 故鄉得青海，下瞰鯨燦窟。
- 結廬纔蝸牛，勝踐喧卑脫。
- 叢殘翦荆棘，淚敝棲楣埒。
- 蘭苕紛被逕，關鎖晝不掣。
- 由來大慷生，卓錫果清絕。
- 菅茅席三徑，虛榻掃凉月。
- 不持一錢居，未省香火歇。
- 鶴骨老亦輕，田衣故仍潔。
- 高舂一飯過，野荈供嚼齧。
- 笑作瘡剜肉，薦語畏饒舌。
- 陽岡藷蔗稠，乳竇春泉冽。
- 行當攬俗駕，滯念論一吷。

## 拼音

- shang4 ren2 cong2 lin2 xiu4 ， jin1 qi1 zhi1 xu1 yue4 。
- wang3 cong2 hu2 shan1 you2 ， fa1 ren4 wu2 liu2 zhe2 。
- zhuan3 shen1 fu2 yun2 kong1 ， gui1 xing1 fei1 niao3 huo1 。
- gu4 xiang1 de2 qing1 hai3 ， xia4 kan4 jing1 can4 ku1 。
- jie2 lu2 cai2 wo1 niu2 ， sheng4 jian4 xuan1 bei1 tuo1 。
- cong2 can2 jian3 jing1 ji2 ， lei4 bi4 qi1 mei2 lie4 。
- lan2 tiao2 fen1 bei4 jing4 ， guan1 suo3 zhou4 bu2 che4 。
- you2 lai2 da4 kang1 sheng1 ， zhuo2 xi1 guo3 qing1 jue2 。
- jian1 mao2 xi2 san1 jing4 ， xu1 ta4 sao3 liang2 yue4 。
- bu4 chi2 yi4 qian2 ju1 ， wei4 sheng3 xiang1 huo3 xie1 。
- he4 gu3 lao3 yi4 qing1 ， tian2 yi1 gu4 reng2 jie2 。
- gao1 chong1 yi2 fan4 guo4 ， ye3 chuan3 gong4 jiao2 nie4 。
- xiao4 zuo4 chuang1 wan1 rou4 ， jian4 yu3 wei4 rao2 she2 。
- yang2 gang1 shu3 zhe4 chou2 ， ru3 dou4 chun1 quan2 lie4 。
- xing2 dang1 lan3 su2 jia4 ， zhi4 nian4 lun4 yi2 xue4 。

## 注释

## 译文

## 赏析
