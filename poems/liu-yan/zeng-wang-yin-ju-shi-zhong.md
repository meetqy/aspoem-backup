---
id: liu-yan-zeng-wang-yin-ju-shi-zhong
title: 贈王隠居適中
titlePinyin: zeng4 wang2 yin3 ju1 shi4 zhong1
titleSlug: zeng-wang-yin-ju-shi-zhong
author: 劉弇
authorPinyin: liu2 yan3
authorSlug: liu-yan
dynasty: 宋
dynastyPinyin: song4
dynastySlug: song
tags: []
---

## 正文

- 樗翁卧南郭，宛是逍遥鄉。
- 朝餐止半菽，暮偃仍繩床。
- 如松生磽陵，不害材資良。
- 少也頓絕羈，駸駸躞雲莊。
- 十出九不售，髭根半秋霜。
- 他時轉蓬子，頑嬉過其傍。
- 那知胸腹中，固自儲琳琅。
- 我曾耳清警，灑落皆天潢。
- 謂宜神明相，衎衎臻樂康。
- 胡爲乞刀圭，彌年對清漳。
- 曼容隠成僻，照鄰廢堪傷。
- 睡虎與蟄虬，兒童勿輕嘗。

## 拼音

- chu1 weng1 wo4 nan2 guo1 ， wan3 shi4 xiao1 yao2 xiang1 。
- chao2 can1 zhi3 ban4 shu1 ， mu4 yan3 reng2 sheng2 chuang2 。
- ru2 song1 sheng1 qiao1 ling2 ， bu2 hai4 cai2 zi1 liang2 。
- shao3 ye3 dun4 jue2 ji1 ， qin1 qin1 xie4 yun2 zhuang1 。
- shi2 chu1 jiu3 bu2 shou4 ， zi1 gen1 ban4 qiu1 shuang1 。
- ta1 shi2 zhuan3 peng2 zi3 ， wan2 xi1 guo4 qi2 bang4 。
- na4 zhi1 xiong1 fu4 zhong1 ， gu4 zi4 chu3 lin2 lang2 。
- wo3 ceng2 er3 qing1 jing3 ， sa3 luo4 jie1 tian1 huang2 。
- wei4 yi2 shen2 ming2 xiang1 ， kan4 kan4 zhen1 le4 kang1 。
- hu2 wei2 qi3 dao1 gui1 ， mi2 nian2 dui4 qing1 zhang1 。
- man4 rong2 yin3 cheng2 pi4 ， zhao4 lin2 fei4 kan1 shang1 。
- shui4 hu3 yu3 zhe2 qiu2 ， er2 tong2 wu4 qing1 chang2 。

## 注释

## 译文

## 赏析
