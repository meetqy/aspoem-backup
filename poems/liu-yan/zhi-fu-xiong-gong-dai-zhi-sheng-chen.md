---
id: liu-yan-zhi-fu-xiong-gong-dai-zhi-sheng-chen
title: 知府熊公待制生辰
titlePinyin: zhi1 fu3 xiong2 gong1 dai4 zhi4 sheng1 chen2
titleSlug: zhi-fu-xiong-gong-dai-zhi-sheng-chen
author: 劉弇
authorPinyin: liu2 yan3
authorSlug: liu-yan
dynasty: 宋
dynastyPinyin: song4
dynastySlug: song
tags: []
---

## 正文

- 天上麒麟瑞，人間杞梓良。
- 扶周崧孕秀，開漢昴騰芒。
- 蓂月清和半，桑弧决拾傍。
- 雲旌初驗昉，水渚忽臨張。
- 汗血來西極，長離下女床。
- 决科霄漢上，著姓斗牛鄉。
- 伊昔聞遭遇，維時適凱康。
- 輔臣推練達，天子賜輝光。
- 政府初更贊，農曹亦薦揚。
- 仰窺惟白日，穩步是銀潢。
- 西液常楊筆，同天舜禹觴。
- 岷峨欣惠字，邛筰入寥狼。
- 襦袴謠南海，韜鈐肅桂陽。
- 有爲皆稷契，無地不龔黄。
- 藩服今連楚，江城故壓章。
- 熊憑新傳軾，雞馥舊含香。
- 賈召行前席，曹歸定束裝。
- 鈞中揮造化，川際起舟航。
- 賤子慚庥庇，佳晨倍激昂。
- 松椿先衆禱，芹塊止誠將。
- 和逐薰弦遠，歡同畏日長。
- 椒漿持滿斝，何計上公堂。

## 拼音

- tian1 shang4 qi2 lin2 rui4 ， ren2 jian4 qi3 zi3 liang2 。
- fu2 zhou1 song1 yun4 xiu4 ， kai1 han4 mao3 teng2 mang2 。
- mi4 yue4 qing1 he2 ban4 ， sang1 hu2 jue2 shi2 bang4 。
- yun2 jing1 chu1 yan4 fang3 ， shui3 zhu3 hu1 lin2 zhang1 。
- han4 xue4 lai2 xi1 ji2 ， chang2 li2 xia4 nü3 chuang2 。
- jue2 ke1 xiao1 han4 shang4 ， zhu4 xing4 dou4 niu2 xiang1 。
- yi1 xi1 wen2 zao1 yu4 ， wei2 shi2 shi4 kai3 kang1 。
- fu3 chen2 tui1 lian4 da2 ， tian1 zi3 ci4 hui1 guang1 。
- zheng4 fu3 chu1 geng1 zan4 ， nong2 cao2 yi4 jian4 yang2 。
- yang3 kui1 wei2 bai2 ri4 ， wen3 bu4 shi4 yin2 huang2 。
- xi1 ye4 chang2 yang2 bi3 ， tong2 tian1 shun4 yu3 shang1 。
- min2 e2 xin1 hui4 zi4 ， qiong2 zuo2 ru4 liao2 lang2 。
- ru2 ku4 yao2 nan2 hai3 ， tao1 qian2 su4 gui4 yang2 。
- you3 wei2 jie1 ji4 qi4 ， wu2 di4 bu4 gong1 huang2 。
- fan1 fu2 jin1 lian2 chu3 ， jiang1 cheng2 gu4 ya1 zhang1 。
- xiong2 ping2 xin1 chuan2 shi4 ， ji1 fu4 jiu4 han2 xiang1 。
- jia3 zhao4 xing2 qian2 xi2 ， cao2 gui1 ding4 shu4 zhuang1 。
- jun1 zhong1 hui1 zao4 hua4 ， chuan1 ji4 qi3 zhou1 hang2 。
- jian4 zi3 can2 xiu1 bi4 ， jia1 chen2 bei4 ji1 ang2 。
- song1 chun1 xian1 zhong4 dao3 ， qin2 kuai4 zhi3 cheng2 jiang1 。
- he2 zhu2 xun1 xian2 yuan3 ， huan1 tong2 wei4 ri4 chang2 。
- jiao1 jiang1 chi2 man3 jia3 ， he2 ji4 shang4 gong1 tang2 。

## 注释

## 译文

## 赏析
