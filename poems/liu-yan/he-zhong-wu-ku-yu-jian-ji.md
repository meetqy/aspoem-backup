---
id: liu-yan-he-zhong-wu-ku-yu-jian-ji
title: 和仲武苦雨見寄
titlePinyin: he2 zhong4 wu3 ku3 yu3 jian4 ji4
titleSlug: he-zhong-wu-ku-yu-jian-ji
author: 劉弇
authorPinyin: liu2 yan3
authorSlug: liu-yan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 君來通川居，朱門廕重屼。
- 近聞值霖雨，匝舍野水淙。
- 平地忽浩瀚，頓足疑涉江。
- 猛風利如刀，觸紙無完窗。
- 朝釜魚頭生，飄注旋抆缸。
- 仰收墮案書，俯拾短焰釭。
- 癡兒臨缺湫，往往駭影雙。
- 我亦有此患，漏榻遶屋扛。
- 塊如失羣鵠，感憤愁眉龐。
- 孤膺紛填噎，更甚兩肘撞。
- 辱君大句投，華旗揭脩杠。
- 直欲却以心，不容苟且降。
- 森披漢殿戟，縹緲梵天幢。
- 蒼惶短兵接，豈暇輒淬鏦。
- 區區苦吏役，展驥曾非庬。
- 强亦歌巴歈，跛鼈慚驪駹。

## 拼音

- jun1 lai2 tong1 chuan1 ju1 ， zhu1 men2 yin4 zhong4 wu4 。
- jin4 wen2 zhi2 lin2 yu3 ， za1 she4 ye3 shui3 cong2 。
- ping2 di4 hu1 hao4 han4 ， dun4 zu2 yi2 she4 jiang1 。
- meng3 feng1 li4 ru2 dao1 ， chu4 zhi3 wu2 wan2 chuang1 。
- chao2 fu3 yu2 tou2 sheng1 ， piao1 zhu4 xuan2 wen3 gang1 。
- yang3 shou1 duo4 an4 shu1 ， fu3 shi2 duan3 yan4 gang1 。
- chi1 er2 lin2 que1 qiu1 ， wang3 wang3 hai4 ying3 shuang1 。
- wo3 yi4 you3 ci3 huan4 ， lou4 ta4 rao4 wu1 kang2 。
- kuai4 ru2 shi1 qun2 hu2 ， gan3 fen4 chou2 mei2 pang2 。
- gu1 ying1 fen1 tian2 ye1 ， geng4 shen4 liang3 zhou3 zhuang4 。
- ru3 jun1 da4 ju4 tou2 ， hua2 qi2 jie1 xiu1 gang4 。
- zhi2 yu4 que4 yi3 xin1 ， bu4 rong2 gou3 qie3 jiang4 。
- sen1 pi1 han4 dian4 ji3 ， piao3 miao3 fan4 tian1 zhuang4 。
- cang1 huang2 duan3 bing1 jie1 ， qi3 xia2 zhe2 cui4 cong1 。
- qu1 qu1 ku3 li4 yi4 ， zhan3 ji4 ceng2 fei1 mang2 。
- qiang2 yi4 ge1 ba1 yu2 ， bo3 bie1 can2 li2 mang2 。

## 注释

## 译文

## 赏析
