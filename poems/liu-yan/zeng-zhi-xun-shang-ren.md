---
id: liu-yan-zeng-zhi-xun-shang-ren
title: 贈知訓上人
titlePinyin: zeng4 zhi1 xun4 shang4 ren2
titleSlug: zeng-zhi-xun-shang-ren
author: 劉弇
authorPinyin: liu2 yan3
authorSlug: liu-yan
dynasty: 宋
dynastyPinyin: song4
dynastySlug: song
tags: []
---

## 正文

- 英英商顔芝，遠在青蒼岑。
- 雲烟適有寄，爲瑞本非心。
- 往聞攀緣人，紆軫恣所尋。
- 一落城市間，苾蒭護蕭森。
- 鯨魚叩蒲牢，大吼洪鐘音。
- 巖巖清冰骨，外垢不得侵。
- 試從古人求，絳鉢中支林。
- 定香發遠涘，慧劍韜長鐔。
- 招提始嘗聆湊泊，塵端駛辨秋黄落。
- 一見知非佁儗人，懲躁雪煩真刮膜。
- 赤髭由來號該洽，况有新詩堪發藥。
- 俊如驍壺輩中出，秀甚巉巉麟一角。
- 卑枝雨過結留荑，曲汜萍開窺哺殻。
- 紫茸緝春柔，輕屣不躡跟。
- 白疊擁方袍，皖如崆峒雲。
- 時時好事者，巾屨喜及門。
- 隨緣綴香火，高謝乃世紛。
- 齒先衆一飯，獨傲傾羲輪。
- 顧我紛紛何所爲，年來病眼欲成眵。
- 風情落莫非故時，未適棄去唯應詩。
- 辱師勤請過六七，獨恨瑣瑣無經奇。
- 强顔終篇使持去，著足成累庸非師。

## 拼音

- ying1 ying1 shang1 yan2 zhi1 ， yuan3 zai4 qing1 cang1 cen2 。
- yun2 yan1 shi4 you3 ji4 ， wei2 rui4 ben3 fei1 xin1 。
- wang3 wen2 pan1 yuan2 ren2 ， yu1 zhen3 zi4 suo3 xun2 。
- yi2 luo4 cheng2 shi4 jian4 ， bi4 chu2 hu4 xiao1 sen1 。
- jing1 yu2 kou4 pu2 lao2 ， da4 hou3 hong2 zhong1 yin1 。
- yan2 yan2 qing1 bing1 gu3 ， wai4 gou4 bu4 de2 qin1 。
- shi4 cong2 gu3 ren2 qiu2 ， jiang4 bo1 zhong1 zhi1 lin2 。
- ding4 xiang1 fa1 yuan3 si4 ， hui4 jian4 tao1 chang2 xin2 。
- zhao1 ti2 shi3 chang2 ling2 cou4 bo2 ， chen2 duan1 shi3 bian4 qiu1 huang2 luo4 。
- yi2 jian4 zhi1 fei1 yi3 ni3 ren2 ， cheng2 zao4 xue3 fan2 zhen1 gua1 mo2 。
- chi4 zi1 you2 lai2 hao4 gai1 qia4 ， kuang4 you3 xin1 shi1 kan1 fa1 yao4 。
- jun4 ru2 xiao1 hu2 bei4 zhong1 chu1 ， xiu4 shen4 chan2 chan2 lin2 yi4 jiao3 。
- bei1 zhi1 yu3 guo4 jie2 liu2 yi2 ， qu3 si4 ping2 kai1 kui1 bu3 qiao4 。
- zi3 rong2 ji2 chun1 rou2 ， qing1 xi3 bu2 nie4 gen1 。
- bai2 die2 yong1 fang1 pao2 ， wan3 ru2 kong1 tong2 yun2 。
- shi2 shi2 hao4 shi4 zhe3 ， jin1 ju4 xi3 ji2 men2 。
- sui2 yuan2 zhui4 xiang1 huo3 ， gao1 xie4 nai3 shi4 fen1 。
- chi3 xian1 zhong4 yi2 fan4 ， du2 ao4 qing1 xi1 lun2 。
- gu4 wo3 fen1 fen1 he2 suo3 wei2 ， nian2 lai2 bing4 yan3 yu4 cheng2 chi1 。
- feng1 qing2 luo4 mo4 fei1 gu4 shi2 ， wei4 shi4 qi4 qu4 wei2 ying1 shi1 。
- ru3 shi1 qin2 qing3 guo4 liu4 qi1 ， du2 hen4 suo3 suo3 wu2 jing1 qi2 。
- qiang2 yan2 zhong1 pian1 shi3 chi2 qu4 ， zhu4 zu2 cheng2 lei4 yong1 fei1 shi1 。

## 注释

## 译文

## 赏析
