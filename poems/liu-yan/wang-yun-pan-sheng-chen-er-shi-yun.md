---
id: liu-yan-wang-yun-pan-sheng-chen-er-shi-yun
title: 王運判生辰二十韵
titlePinyin: wang2 yun4 pan4 sheng1 chen2 er4 shi2 yun4
titleSlug: wang-yun-pan-sheng-chen-er-shi-yun
author: 劉弇
authorPinyin: liu2 yan3
authorSlug: liu-yan
dynasty: 宋
dynastyPinyin: song4
dynastySlug: song
tags: []
---

## 正文

- 高躡明昌會，全收傑俊聲。
- 慶緣庚入夢，粹是昴騰精。
- 梁日麒麟下，周年鸑鷟鳴。
- 門庭諸謝美，襟韵七閩深。
- 姓字黄金榜，才華白玉京。
- 五車經目盡，一賦未晡成。
- 在昔聞開泰，于時契陟明。
- 經綸真主識，風采滿朝傾。
- 迅擊方秋隼，橫騎上漢鯨。
- 激昂孤立氣，魁壘並遊英。
- 决指西清邁，俄優左省行。
- 堯天窺日月，漢陛右公卿。
- 豸脫臺冠舊，軺馳使傳輕。
- 瘡痍瘳物瘵，荆枳斸姦萌。
- 范轡歸餘事，萊衣萃極榮。
- 陋儒何幸會，慶誕適親更。
- 芹塊慚無補，牋毫浪有情。
- 凉颸來翠帟，嘉氣動雕楹。
- 瀲灧千分酒，翂𦑉萬里程。
- 祈公此心切，立欲壽如彭。

## 拼音

- gao1 nie4 ming2 chang1 hui4 ， quan2 shou1 jie2 jun4 sheng1 。
- qing4 yuan2 geng1 ru4 meng4 ， cui4 shi4 mao3 teng2 jing1 。
- liang2 ri4 qi2 lin2 xia4 ， zhou1 nian2 yue4 zhuo2 ming2 。
- men2 ting2 zhu1 xie4 mei3 ， jin1 yun4 qi1 min3 shen1 。
- xing4 zi4 huang2 jin1 bang3 ， cai2 hua2 bai2 yu4 jing1 。
- wu3 ju1 jing1 mu4 jin4 ， yi2 fu4 wei4 bu1 cheng2 。
- zai4 xi1 wen2 kai1 tai4 ， yu2 shi2 qi4 zhi4 ming2 。
- jing1 lun2 zhen1 zhu3 shi2 ， feng1 cai3 man3 chao2 qing1 。
- xun4 ji1 fang1 qiu1 sun3 ， heng2 qi2 shang4 han4 jing1 。
- ji1 ang2 gu1 li4 qi4 ， kui2 lei3 bing4 you2 ying1 。
- jue2 zhi3 xi1 qing1 mai4 ， e2 you1 zuo3 sheng3 xing2 。
- yao2 tian1 kui1 ri4 yue4 ， han4 bi4 you4 gong1 qing1 。
- zhi4 tuo1 tai2 guan1 jiu4 ， yao2 chi2 shi3 chuan2 qing1 。
- chuang1 yi2 chou1 wu4 zhai4 ， jing1 zhi3 zhu2 jian1 meng2 。
- fan4 pei4 gui1 yu2 shi4 ， lai2 yi1 cui4 ji2 rong2 。
- lou4 ru2 he2 xing4 hui4 ， qing4 dan4 shi4 qin1 geng4 。
- qin2 kuai4 can2 wu2 bu3 ， jian1 hao2 lang4 you3 qing2 。
- liang2 si1 lai2 cui4 yi4 ， jia1 qi4 dong4 diao1 ying2 。
- lian4 yan4 qian1 fen1 jiu3 ， fen1 𦑉 wan4 li3 cheng2 。
- qi2 gong1 ci3 xin1 qie4 ， li4 yu4 shou4 ru2 peng2 。

## 注释

## 译文

## 赏析
