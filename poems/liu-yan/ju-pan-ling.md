---
id: liu-yan-ju-pan-ling
title: 車盤嶺
titlePinyin: ju1 pan2 ling3
titleSlug: ju-pan-ling
author: 劉弇
authorPinyin: liu2 yan3
authorSlug: liu-yan
dynasty: 宋
dynastyPinyin: song4
dynastySlug: song
tags: []
---

## 正文

- 去年踏雪車盤去，今年執熱車盤來。
- 去年險澀自其分，車盤於我何有哉。
- 道傍飛礫如積糝，幽蔓緣崖不盈攬。
- 懸知到此客脛酸，愁絕雲舒與烟慘。
- 半山棲匭擎華藏，旋覺陰機萬鈞壯。
- 鐘梵時聞一兩聲，妙界還疑落天上。
- 短褐頭陀揖我言，此途詰曲知何年。
- 名情利態過萬計，未聞厭者仍紛然。
- 造物驅人不留瞬，車盤有盡人無盡。
- 勸君莫歌行路難，令人未老華雙鬢。

## 拼音

- qu4 nian2 ta4 xue3 ju1 pan2 qu4 ， jin1 nian2 zhi2 re4 ju1 pan2 lai2 。
- qu4 nian2 xian3 se4 zi4 qi2 fen1 ， ju1 pan2 wu1 wo3 he2 you3 zai1 。
- dao4 bang4 fei1 li4 ru2 ji1 san3 ， you1 man4 yuan2 ya2 bu4 ying2 lan3 。
- xuan2 zhi1 dao4 ci3 ke4 jing4 suan1 ， chou2 jue2 yun2 shu1 yu3 yan1 can3 。
- ban4 shan1 qi1 gui3 qing2 hua2 cang2 ， xuan2 jue2 yin1 ji1 wan4 jun1 zhuang4 。
- zhong1 fan4 shi2 wen2 yi4 liang3 sheng1 ， miao4 jie4 huan2 yi2 luo4 tian1 shang4 。
- duan3 he4 tou2 tuo2 yi1 wo3 yan2 ， ci3 tu2 jie2 qu3 zhi1 he2 nian2 。
- ming2 qing2 li4 tai4 guo4 wan4 ji4 ， wei4 wen2 yan4 zhe3 reng2 fen1 ran2 。
- zao4 wu4 qu1 ren2 bu4 liu2 shun4 ， ju1 pan2 you3 jin4 ren2 wu2 jin4 。
- quan4 jun1 mo4 ge1 xing2 lu4 nan2 ， ling4 ren2 wei4 lao3 hua2 shuang1 bin4 。

## 注释

## 译文

## 赏析
