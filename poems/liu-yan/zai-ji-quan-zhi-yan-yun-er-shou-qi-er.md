---
id: liu-yan-zai-ji-quan-zhi-yan-yun-er-shou-qi-er
title: 再繼權之嚴韵二首  其二
titlePinyin: zai4 ji4 quan2 zhi1 yan2 yun4 er4 shou3     qi2 er4
titleSlug: zai-ji-quan-zhi-yan-yun-er-shou-qi-er
author: 劉弇
authorPinyin: liu2 yan3
authorSlug: liu-yan
dynasty: 宋
dynastyPinyin: song4
dynastySlug: song
tags: []
---

## 正文

- 東風入顛毛，非復故時綠。
- 生涯蠹蟫裏，術智謾蛇足。
- 晚作芸香游，頗復窺叢目。
- 乾坤開清明，物色洗瞻矚。
- 謬當匠石寄，楹桷翰夏屋。
- 追隨金閨彥，懷抱鄒律燠。
- 新詩閒模寫，勇若驅妾僕。
- 千秋赤壁後，英爽得瑜肅。
- 朝來牆頭花，皖皖弄膏沐。
- 歸期莽難求，不啻襥被宿。
- 端成心賞違，誰念客當速。
- 聽取提壺聲，勿負慇懃趣。

## 拼音

- dong1 feng1 ru4 dian1 mao2 ， fei1 fu4 gu4 shi2 lü4 。
- sheng1 ya2 du4 yin2 li3 ， shu4 zhi4 man2 she2 zu2 。
- wan3 zuo4 yun2 xiang1 you2 ， po1 fu4 kui1 cong2 mu4 。
- qian2 kun1 kai1 qing1 ming2 ， wu4 se4 xi3 zhan1 zhu3 。
- miu4 dang1 jiang4 shi2 ji4 ， ying2 jue2 han4 xia4 wu1 。
- zhui1 sui2 jin1 gui1 yan4 ， huai2 bao4 zou1 lü4 yu4 。
- xin1 shi1 xian2 mo2 xie3 ， yong3 ruo4 qu1 qie4 pu2 。
- qian1 qiu1 chi4 bi4 hou4 ， ying1 shuang3 de2 yu2 su4 。
- chao2 lai2 qiang2 tou2 hua1 ， wan3 wan3 nong4 gao1 mu4 。
- gui1 qi1 mang3 nan2 qiu2 ， bu2 chi4 fu2 bei4 su4 。
- duan1 cheng2 xin1 shang3 wei2 ， shui2 nian4 ke4 dang1 su4 。
- ting1 qu3 ti2 hu2 sheng1 ， wu4 fu4 yin1 qin2 qu4 。

## 注释

## 译文

## 赏析
