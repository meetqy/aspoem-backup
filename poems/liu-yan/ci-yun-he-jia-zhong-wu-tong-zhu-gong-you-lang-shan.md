---
id: liu-yan-ci-yun-he-jia-zhong-wu-tong-zhu-gong-you-lang-shan
title: 次韵和賈仲武同諸公遊狼山
titlePinyin: ci4 yun4 he2 jia3 zhong4 wu3 tong2 zhu1 gong1 you2 lang2 shan1
titleSlug: ci-yun-he-jia-zhong-wu-tong-zhu-gong-you-lang-shan
author: 劉弇
authorPinyin: liu2 yan3
authorSlug: liu-yan
dynasty: 宋
dynastyPinyin: song4
dynastySlug: song
tags: []
---

## 正文

- 寒林羨朝暾，裸壤渴膏霂。
- 昔聞三神山，噴薄擅疑獨。
- 忽從六鼇頂，角起連天麓。
- 我欲追幽尋，筇龍跨飛竹。
- 呼吸沆瀣滋，六合歸蹂䠞。
- 苦恨弱羽短，彌年胸憤蓄。
- 朅來茲山遊，快甚焦得沃。
- 幽岐纚脩带，僵木披刳腹。
- 桐萼瑩圭姿，槐青收兔目。
- 蘭風遞孤爽，天半落芬馥。
- 捫蘿躡飛蹬，輕屣捷馳陸。
- 窮探初未已，肯憚岡岑複。
- 直欲駐頹陽，攬駕還若木。
- 主人山南公，白面鬢雙綠。
- 載酒邀我行，璀璨揮觥玉。
- 雄誇倚馬白，高謝言詩卜。
- 狄侯士林秀，智敏紛灸轂。
- 江夏拔俗標，天驥脫羈束。
- 合匝四座賓，匠手誰甘縮。
- 嗟予早不偶，投足祗取黷。
- 卑飛得海角，若畏官謗速。
- 樊籠一灑濯，便覺榮願足。
- 濫當新詩酬，奏雅慚終曲。
- 行將秣予馬，更約相追逐。

## 拼音

- han2 lin2 xian4 chao2 tun1 ， luo3 rang3 ke3 gao1 mu4 。
- xi1 wen2 san1 shen2 shan1 ， pen1 bao2 shan4 yi2 du2 。
- hu1 cong2 liu4 ao2 ding3 ， jiao3 qi3 lian2 tian1 lu4 。
- wo3 yu4 zhui1 you1 xun2 ， qiong2 long2 kua4 fei1 zhu2 。
- hu1 xi1 hang4 xie4 zi1 ， liu4 he2 gui1 rou2 䠞。
- ku3 hen4 ruo4 yu3 duan3 ， mi2 nian2 xiong1 fen4 xu4 。
- qie4 lai2 zi1 shan1 you2 ， kuai4 shen4 jiao1 de2 wo4 。
- you1 qi2 li2 xiu1 dai4 ， jiang1 mu4 pi1 ku1 fu4 。
- tong2 e4 ying2 gui1 zi1 ， huai2 qing1 shou1 tu4 mu4 。
- lan2 feng1 di4 gu1 shuang3 ， tian1 ban4 luo4 fen1 fu4 。
- men2 luo2 nie4 fei1 deng1 ， qing1 xi3 jie2 chi2 lu4 。
- qiong2 tan4 chu1 wei4 yi3 ， ken3 dan4 gang1 cen2 fu4 。
- zhi2 yu4 zhu4 tui2 yang2 ， lan3 jia4 huan2 ruo4 mu4 。
- zhu3 ren2 shan1 nan2 gong1 ， bai2 mian4 bin4 shuang1 lü4 。
- zai4 jiu3 yao1 wo3 xing2 ， cui3 can4 hui1 gong1 yu4 。
- xiong2 kua1 yi3 ma3 bai2 ， gao1 xie4 yan2 shi1 bu3 。
- di2 hou2 shi4 lin2 xiu4 ， zhi4 min3 fen1 jiu3 gu3 。
- jiang1 xia4 ba2 su2 biao1 ， tian1 ji4 tuo1 ji1 shu4 。
- he2 za1 si4 zuo4 bin1 ， jiang4 shou3 shui2 gan1 suo1 。
- jie1 yu3 zao3 bu4 ou3 ， tou2 zu2 zhi1 qu3 du2 。
- bei1 fei1 de2 hai3 jiao3 ， ruo4 wei4 guan1 bang4 su4 。
- fan2 long2 yi4 sa3 zhuo2 ， bian4 jue2 rong2 yuan4 zu2 。
- lan4 dang1 xin1 shi1 chou2 ， zou4 ya3 can2 zhong1 qu3 。
- xing2 jiang1 mo4 yu3 ma3 ， geng4 yue1 xiang1 zhui1 zhu2 。

## 注释

## 译文

## 赏析
