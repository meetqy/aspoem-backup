---
id: liu-yan-gan-yu-er-shi-shou-qi-liu
title: 感寓二十首  其六
titlePinyin: gan3 yu4 er4 shi2 shou3     qi2 liu4
titleSlug: gan-yu-er-shi-shou-qi-liu
author: 劉弇
authorPinyin: liu2 yan3
authorSlug: liu-yan
dynasty: 宋
dynastyPinyin: song4
dynastySlug: song
tags: []
---

## 正文

- 蓬萊三神山，夜夢游其藩。
- 岧嶢黄金闕，白玉羅九閽。
- 正見王子喬，卧把肘書繙。
- 顧謂方瞳人，持我謁羨門。
- 揮觴清露滋，行庖屑璵璠。
- 一酌祛滯念，再酌洗冥昏。
- 三酌陵紫烟，列宿已可捫。
- 下觀人間世，參差舞丘樊。
- 有客撫雲璈，長離眇飛翻。
- 送我若有情，徂鑣儼長鯤。
- 悵望不得留，東窗已朝暾。

## 拼音

- peng2 lai2 san1 shen2 shan1 ， ye4 meng4 you2 qi2 fan1 。
- tiao2 yao2 huang2 jin1 que4 ， bai2 yu4 luo2 jiu3 hun1 。
- zheng4 jian4 wang2 zi3 qiao2 ， wo4 ba3 zhou3 shu1 fan1 。
- gu4 wei4 fang1 tong2 ren2 ， chi2 wo3 ye4 xian4 men2 。
- hui1 shang1 qing1 lu4 zi1 ， xing2 pao2 xie4 yu2 fan2 。
- yi4 zhuo2 qu1 zhi4 nian4 ， zai4 zhuo2 xi3 ming2 hun1 。
- san1 zhuo2 ling2 zi3 yan1 ， lie4 su4 yi3 ke3 men2 。
- xia4 guan1 ren2 jian4 shi4 ， can1 cha4 wu3 qiu1 fan2 。
- you3 ke4 fu3 yun2 ao2 ， chang2 li2 miao3 fei1 fan1 。
- song4 wo3 ruo4 you3 qing2 ， cu2 biao1 yan3 chang2 kun1 。
- chang4 wang4 bu4 de2 liu2 ， dong1 chuang1 yi3 chao2 tun1 。

## 注释

## 译文

## 赏析
