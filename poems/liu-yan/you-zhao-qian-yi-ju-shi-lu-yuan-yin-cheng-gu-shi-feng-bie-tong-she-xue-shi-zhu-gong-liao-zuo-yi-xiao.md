---
id: liu-yan-you-zhao-qian-yi-ju-shi-lu-yuan-yin-cheng-gu-shi-feng-bie-tong-she-xue-shi-zhu-gong-liao-zuo-yi-xiao
title: 有詔遣移局實錄院因成古詩奉別同舍學士諸公聊佐一笑
titlePinyin: you3 zhao4 qian3 yi2 ju2 shi2 lu4 yuan4 yin1 cheng2 gu3 shi1 feng4 bie2 tong2 she4 xue2 shi4 zhu1 gong1 liao2 zuo3 yi2 xiao4
titleSlug: you-zhao-qian-yi-ju-shi-lu-yuan-yin-cheng-gu-shi-feng-bie-tong-she-xue-shi-zhu-gong-liao-zuo-yi-xiao
author: 劉弇
authorPinyin: liu2 yan3
authorSlug: liu-yan
dynasty: 宋
dynastyPinyin: song4
dynastySlug: song
tags: []
---

## 正文

- 春秋謹嚴書，百史茲考信。
- 晚周駕而東，弱魯猶足訓。
- 低昂心權衡，與奪管膚寸。
- 包羅三八祀，誣始蓋其慎。
- 一言開慘舒，九地迴斧衮。
- 密雖異鯤鮞，寬亦漏鯨蜃。
- 姦魂負芒羞，忠骨蓋棺奮。
- 肉角死西郊，風味一朝盡。
- 千秋聖人經，寂寞風雨燼。
- 三子豪未除，巧語終不近。
- 早時遷固儔，雄誇掠秋隼。
- 斧鑿謝前規，沙場出孤駿。
- 森嚴雖時乏，猶足傲拘窘。
- 黠兒何厚誣，乞米誑髫齓。
- 至今汗青手，縮袖齎痛憤。
- 此道竟寂寥，斯文有遺恨。
- 於皇宋七世，輝赫到禹舜。
- 起𧽼下祥祉，郁穆起聲聞。
- 載祀盈十六，鏟滌無垢釁。
- 斯民被醇和，淪浹酣九醖。
- 冠劍趨夔皋，戈鋋老廉藺。
- 君臣不朽計，邈與事功運。
- 龍催鼎湖去，墨燥螭凹潤。
- 際會風雲收，刀尺光景迅。
- 肧腪歸太史，承乏乃頑鈍。
- 詔遣陪青箱，隨宜課程趁。
- 攀緣赤霄堮，颯灑塵土鬢。
- 嗟我佁儗人，機杼終不韵。
- 早負江湖心，晚繇道山進。
- 幺麽亦胡爲，陪躡濫英俊。
- 捫奎星辰逼，飛辯球琳振。
- 計工蠹魚上，三載真一瞬。
- 今者聯結束，如發千里軔。
- 鷦鷯巢新林，末似枯枝穩。
- 赬鯉定自勞，何取名赤鯶。
- 酒徒謝知章，詩敵拋何遜。
- 徒勞門戶成，慙愧上車問。
- 猶幸親切連，勿負時通訊。

## 拼音

- chun1 qiu1 jin3 yan2 shu1 ， bai3 shi3 zi1 kao3 xin4 。
- wan3 zhou1 jia4 er2 dong1 ， ruo4 lu3 you2 zu2 xun4 。
- di1 ang2 xin1 quan2 heng2 ， yu3 duo2 guan3 fu1 cun4 。
- bao1 luo2 san1 ba1 si4 ， wu1 shi3 gai4 qi2 shen4 。
- yi4 yan2 kai1 can3 shu1 ， jiu3 di4 hui2 fu3 gun3 。
- mi4 sui1 yi4 kun1 er2 ， kuan1 yi4 lou4 jing1 shen4 。
- jian1 hun2 fu4 mang2 xiu1 ， zhong1 gu3 gai4 guan1 fen4 。
- rou4 jiao3 si3 xi1 jiao1 ， feng1 wei4 yi4 zhao1 jin4 。
- qian1 qiu1 sheng4 ren2 jing1 ， ji4 mo4 feng1 yu3 jin4 。
- san1 zi3 hao2 wei4 chu2 ， qiao3 yu3 zhong1 bu2 jin4 。
- zao3 shi2 qian1 gu4 chou2 ， xiong2 kua1 lüe4 qiu1 sun3 。
- fu3 zao2 xie4 qian2 gui1 ， sha1 chang3 chu1 gu1 jun4 。
- sen1 yan2 sui1 shi2 fa2 ， you2 zu2 ao4 ju1 jiong3 。
- xia2 er2 he2 hou4 wu1 ， qi3 mi3 kuang2 tiao2 chen4 。
- zhi4 jin1 han4 qing1 shou3 ， suo1 xiu4 ji1 tong4 fen4 。
- ci3 dao4 jing4 ji4 liao2 ， si1 wen2 you3 yi2 hen4 。
- wu1 huang2 song4 qi1 shi4 ， hui1 he4 dao4 yu3 shun4 。
- qi3 𧽼 xia4 xiang2 zhi3 ， yu4 mu4 qi3 sheng1 wen2 。
- zai4 si4 ying2 shi2 liu4 ， chan3 di2 wu2 gou4 xin4 。
- si1 min2 bei4 chun2 he2 ， lun2 jia1 han1 jiu3 yun4 。
- guan1 jian4 qu1 kui2 gao1 ， ge1 chan2 lao3 lian2 lin4 。
- jun1 chen2 bu4 xiu3 ji4 ， miao3 yu3 shi4 gong1 yun4 。
- long2 cui1 ding3 hu2 qu4 ， mo4 zao4 chi1 ao1 run4 。
- ji4 hui4 feng1 yun2 shou1 ， dao1 chi3 guang1 jing3 xun4 。
- pei1 yun4 gui1 tai4 shi3 ， cheng2 fa2 nai3 wan2 dun4 。
- zhao4 qian3 pei2 qing1 xiang1 ， sui2 yi2 ke4 cheng2 chen4 。
- pan1 yuan2 chi4 xiao1 e4 ， sa4 sa3 chen2 tu3 bin4 。
- jie1 wo3 yi3 ni3 ren2 ， ji1 zhu4 zhong1 bu2 yun4 。
- zao3 fu4 jiang1 hu2 xin1 ， wan3 yao2 dao4 shan1 jin4 。
- yao1 mo2 yi4 hu2 wei2 ， pei2 nie4 lan4 ying1 jun4 。
- men2 kui2 xing1 chen2 bi1 ， fei1 bian4 qiu2 lin2 zhen4 。
- ji4 gong1 du4 yu2 shang4 ， san1 zai4 zhen1 yi2 shun4 。
- jin1 zhe3 lian2 jie2 shu4 ， ru2 fa1 qian1 li3 ren4 。
- jiao1 liao2 chao2 xin1 lin2 ， mo4 si4 ku1 zhi1 wen3 。
- cheng1 li3 ding4 zi4 lao2 ， he2 qu3 ming2 chi4 huan4 。
- jiu3 tu2 xie4 zhi1 zhang1 ， shi1 di2 pao1 he2 xun4 。
- tu2 lao2 men2 hu4 cheng2 ， can2 kui4 shang4 ju1 wen4 。
- you2 xing4 qin1 qie4 lian2 ， wu4 fu4 shi2 tong1 xun4 。

## 注释

## 译文

## 赏析
