---
id: liu-yan-shi-gang-gao-hou-jian-yi-chu-he-zhe-cheng-shi-wu-yun
title: 石港高侯見遺雛鶴輒成十五韵
titlePinyin: shi2 gang3 gao1 hou2 jian4 yi2 chu2 he4 zhe2 cheng2 shi2 wu3 yun4
titleSlug: shi-gang-gao-hou-jian-yi-chu-he-zhe-cheng-shi-wu-yun
author: 劉弇
authorPinyin: liu2 yan3
authorSlug: liu-yan
dynasty: 宋
dynastyPinyin: song4
dynastySlug: song
tags: []
---

## 正文

- 我生好鶴乃天性，得自高侯非所祈。
- 啄插錐芒初穎脫，頂埋丹顆未依稀。
- 親携竊笑髠籠返，細看恐先喬舄飛。
- 三島夢魂迷曉色，九秋舞影怯霜威。
- 長哦自異晨烏啅，瘦骨全勝野雀肥。
- 無跡可尋華表舊，有程應想洞天歸。
- 精神瀟灑元非俗，飲喙安閒似見幾。
- 載以畫船休觖望，浴之野水好生輝。
- 漢宮舊拂仙入掌，遼海今看羽客衣。
- 勿爲稻粱生健羨，第令鷄鶩許投依。
- 鳴皋不隔高騫志，截脛初忘過分譏。
- 夜砌行聞清露警，午窗終伴醉棋圍。
- 右軍鵝謾誇真賞，海客鷗空駭暗機。
- 烟月此生真不負，蓬茅他日肯相違。
- 片心便擬成高謝，騎去揚州弄晚暉。

## 拼音

- wo3 sheng1 hao3 he4 nai3 tian1 xing4 ， de2 zi4 gao1 hou2 fei1 suo3 qi2 。
- zhuo2 cha1 zhui1 mang2 chu1 ying3 tuo1 ， ding3 mai2 dan1 ke1 wei4 yi1 xi1 。
- qin1 xie2 qie4 xiao4 kun1 long2 fan3 ， xi4 kan4 kong3 xian1 qiao2 xi4 fei1 。
- san1 dao3 meng4 hun2 mi2 xiao3 se4 ， jiu3 qiu1 wu3 ying3 qie4 shuang1 wei1 。
- chang2 o4 zi4 yi4 chen2 wu1 zhuo2 ， shou4 gu3 quan2 sheng4 ye3 que4 fei2 。
- wu2 ji4 ke3 xun2 hua2 biao3 jiu4 ， you3 cheng2 ying1 xiang3 dong4 tian1 gui1 。
- jing1 shen2 xiao1 sa3 yuan2 fei1 su2 ， yin3 hui4 an1 xian2 si4 jian4 ji1 。
- zai4 yi3 hua4 chuan2 xiu1 jue2 wang4 ， yu4 zhi1 ye3 shui3 hao3 sheng1 hui1 。
- han4 gong1 jiu4 fu2 xian1 ru4 zhang3 ， liao2 hai3 jin1 kan4 yu3 ke4 yi1 。
- wu4 wei2 dao4 liang2 sheng1 jian4 xian4 ， di4 ling4 ji1 wu4 xu1 tou2 yi1 。
- ming2 gao1 bu4 ge2 gao1 qian1 zhi4 ， jie2 jing4 chu1 wang4 guo4 fen1 ji1 。
- ye4 qi4 xing2 wen2 qing1 lu4 jing3 ， wu3 chuang1 zhong1 ban4 zui4 qi2 wei2 。
- you4 jun1 e2 man2 kua1 zhen1 shang3 ， hai3 ke4 ou1 kong1 hai4 an4 ji1 。
- yan1 yue4 ci3 sheng1 zhen1 bu2 fu4 ， peng2 mao2 ta1 ri4 ken3 xiang1 wei2 。
- pian4 xin1 bian4 ni3 cheng2 gao1 xie4 ， qi2 qu4 yang2 zhou1 nong4 wan3 hui1 。

## 注释

## 译文

## 赏析
