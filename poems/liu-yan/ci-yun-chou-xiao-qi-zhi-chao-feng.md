---
id: liu-yan-ci-yun-chou-xiao-qi-zhi-chao-feng
title: 次韵酬蕭器之朝奉
titlePinyin: ci4 yun4 chou2 xiao1 qi4 zhi1 chao2 feng4
titleSlug: ci-yun-chou-xiao-qi-zhi-chao-feng
author: 劉弇
authorPinyin: liu2 yan3
authorSlug: liu-yan
dynasty: 宋
dynastyPinyin: song4
dynastySlug: song
tags: []
---

## 正文

- 弇也培塿姿，狹識謝崇崛。
- 策疲迷津梁，憂患醉心骨。
- 魯酒笑薄圍，商聲慚後出。
- 曾微剸犀效，澀鐵但緘室。
- 濫紆元豐詔，經名掛千佛。
- 中間困齏鹽，晚復椽丹筆。
- 同時籋雲英，大半空冀匹。
- 鄭衛正啾耳，冷落女媧瑟。
- 勞生一瓢壺，風波信浮沒。
- 幾欲定蝸居，歸歟訪葱蔚。
- 甘齒婆娑民，庶可老縑帙。
- 恩波從天傾，隨器到豐溢。
- 例當薦員收，殆不止夔一。
- 春根聊撥陳，敢議得償失。
- 積薪無踰材，魚須暫囊笏。
- 持此歲月閒，尚冀補終訖。
- 蕭侯朝閨彥，憐我升斗秩。
- 洗以古襟期，如鬯發新鬰。
- 青天方睹樂，些語劇招屈。
- 倒持珠璣囊，一寫非所恤。
- 泠然蠲幽抱，海若發瓠窒。
- 巴歈迫新賡，芹暄羞獻術。
- 得喪雙騰虬，未易嬰長異。
- 薄言遵醉鄉，庶我遨永日。
- 幸無孔顔悔，妙外論越軼。

## 拼音

- yan3 ye3 pei2 lou3 zi1 ， xia2 shi2 xie4 chong2 jue2 。
- ce4 pi2 mi2 jin1 liang2 ， you1 huan4 zui4 xin1 gu3 。
- lu3 jiu3 xiao4 bao2 wei2 ， shang1 sheng1 can2 hou4 chu1 。
- ceng2 wei1 tuan2 xi1 xiao4 ， se4 tie3 dan4 jian1 shi4 。
- lan4 yu1 yuan2 feng1 zhao4 ， jing1 ming2 gua4 qian1 fo2 。
- zhong1 jian4 kun4 ji1 yan2 ， wan3 fu4 chuan2 dan1 bi3 。
- tong2 shi2 nie4 yun2 ying1 ， da4 ban4 kong1 ji4 pi3 。
- zheng4 wei4 zheng4 jiu1 er3 ， leng3 luo4 nü3 wa1 se4 。
- lao2 sheng1 yi4 piao2 hu2 ， feng1 bo1 xin4 fu2 mei2 。
- ji1 yu4 ding4 wo1 ju1 ， gui1 yu2 fang3 cong1 wei4 。
- gan1 chi3 po2 suo1 min2 ， shu4 ke3 lao3 jian1 zhi4 。
- en1 bo1 cong2 tian1 qing1 ， sui2 qi4 dao4 feng1 yi4 。
- li4 dang1 jian4 yuan2 shou1 ， dai4 bu4 zhi3 kui2 yi1 。
- chun1 gen1 liao2 bo1 chen2 ， gan3 yi4 de2 chang2 shi1 。
- ji1 xin1 wu2 yu2 cai2 ， yu2 xu1 zan4 nang2 hu4 。
- chi2 ci3 sui4 yue4 xian2 ， shang4 ji4 bu3 zhong1 qi4 。
- xiao1 hou2 chao2 gui1 yan4 ， lian2 wo3 sheng1 dou3 zhi4 。
- xi3 yi3 gu3 jin1 qi1 ， ru2 chang4 fa1 xin1 yu4 。
- qing1 tian1 fang1 du3 le4 ， xie1 yu3 ju4 zhao1 qu1 。
- dao3 chi2 zhu1 ji1 nang2 ， yi4 xie3 fei1 suo3 xu4 。
- ling2 ran2 juan1 you1 bao4 ， hai3 ruo4 fa1 hu4 zhi4 。
- ba1 yu2 po4 xin1 geng1 ， qin2 xuan1 xiu1 xian4 shu4 。
- de2 sang1 shuang1 teng2 qiu2 ， wei4 yi4 ying1 chang2 yi4 。
- bo2 yan2 zun1 zui4 xiang1 ， shu4 wo3 ao2 yong3 ri4 。
- xing4 wu2 kong3 yan2 hui3 ， miao4 wai4 lun4 yue4 yi4 。

## 注释

## 译文

## 赏析
