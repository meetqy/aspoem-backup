---
id: liu-yan-ti-yang-shan-er-shi-yun
title: 題仰山二十韵
titlePinyin: ti2 yang3 shan1 er4 shi2 yun4
titleSlug: ti-yang-shan-er-shi-yun
author: 劉弇
authorPinyin: liu2 yan3
authorSlug: liu-yan
dynasty: 宋
dynastyPinyin: song4
dynastySlug: song
tags: []
---

## 正文

- 維南斗牛下，萬仞聳崔嵬。
- 日上光先占，江盤勢却迴。
- 一方蒙雨露，幾處對樓臺。
- 不逐秦鞭去，曾經禹載來。
- 雲生風慘淡，冰泮谷喧豗。
- 險外烟嵐變，深中洞府開。
- 巖花春灼爍，溪鳥暖毰毸。
- 飛瀑含清籟，乖龍走疾雷。
- 平川蕭廟閟，半腹鄧壇摧。
- 精縕瓊瑰寶，奇鍾杞梓材。
- 僧軒宜薜荔，樵徑怯莓苔。
- 旁睨龍洲橘，前瞻庾嶺梅。
- 仙經饒地脈，賦筆讓天台。
- 神物多靈貺，農田少旱災。
- 隠居須獨行，吟咏亦難才。
- 何客能依止，伊余敢語哉。
- 一麾成繫滯，四友阻遊陪。
- 未脫紅塵累，徒嗟白髮催。
- 夢頻生枕席，賞每倒罇罍。
- 預恐瓜時代，圖歸作醉媒。

## 拼音

- wei2 nan2 dou4 niu2 xia4 ， wan4 ren4 song3 cui1 wei2 。
- ri4 shang4 guang1 xian1 zhan4 ， jiang1 pan2 shi4 que4 hui2 。
- yi4 fang1 meng2 yu3 lu4 ， ji1 chu3 dui4 lou2 tai2 。
- bu4 zhu2 qin2 bian1 qu4 ， ceng2 jing1 yu3 zai4 lai2 。
- yun2 sheng1 feng1 can3 dan4 ， bing1 pan4 gu3 xuan1 hui1 。
- xian3 wai4 yan1 lan2 bian4 ， shen1 zhong1 dong4 fu3 kai1 。
- yan2 hua1 chun1 zhuo2 shuo4 ， xi1 niao3 nuan3 pei2 sai1 。
- fei1 pu4 han2 qing1 lai4 ， guai1 long2 zou3 ji2 lei2 。
- ping2 chuan1 xiao1 miao4 bi4 ， ban4 fu4 deng4 tan2 cui1 。
- jing1 yun4 qiong2 gui1 bao3 ， qi2 zhong1 qi3 zi3 cai2 。
- seng1 xuan1 yi2 bi4 li4 ， qiao2 jing4 qie4 mei2 tai2 。
- pang2 ni4 long2 zhou1 ju2 ， qian2 zhan1 yu3 ling3 mei2 。
- xian1 jing1 rao2 di4 mai4 ， fu4 bi3 rang4 tian1 tai2 。
- shen2 wu4 duo1 ling2 kuang4 ， nong2 tian2 shao3 han4 zai1 。
- yin3 ju1 xu1 du2 xing2 ， yin2 yong3 yi4 nan2 cai2 。
- he2 ke4 neng2 yi1 zhi3 ， yi1 yu2 gan3 yu3 zai1 。
- yi4 hui1 cheng2 xi4 zhi4 ， si4 you3 zu3 you2 pei2 。
- wei4 tuo1 hong2 chen2 lei4 ， tu2 jie1 bai2 fa4 cui1 。
- meng4 bin1 sheng1 zhen3 xi2 ， shang3 mei3 dao3 zun1 lei2 。
- yu4 kong3 gua1 shi2 dai4 ， tu2 gui1 zuo4 zui4 mei2 。

## 注释

## 译文

## 赏析
