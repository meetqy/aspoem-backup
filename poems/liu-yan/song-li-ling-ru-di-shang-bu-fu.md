---
id: liu-yan-song-li-ling-ru-di-shang-bu-fu
title: 送李令如堤上部夫
titlePinyin: song4 li3 ling4 ru2 di1 shang4 bu4 fu1
titleSlug: song-li-ling-ru-di-shang-bu-fu
author: 劉弇
authorPinyin: liu2 yan3
authorSlug: liu-yan
dynasty: 宋
dynastyPinyin: song4
dynastySlug: song
tags: []
---

## 正文

- 東風日作催花計，減去年來大半春。
- 未省春歸向何許，真成等閒愁殺人。
- 我欲揖君空酒樽，君刺野航朝涉津。
- 翩然揮手謝春去，我欲留之良苦辛。
- 沙堤漫漫失故處，下有清海濤頭奔。
- 濤頭奔，可奈何，江淮由來水事多。
- 田家遣丁纔取具，吳歈行勸不煩訶。
- 蝸牛小廬亂雲鍤，梓土把草夷陂阤。
- 我聞神禹乂九土，息壤能蟄千丈波。
- 獨坐敗堤去民吏，翻笑王尊禦濁河。
- 李侯方精强，程督宜有科。
- 民事不可緩，田疇久滂沱。
- 嗷嗷老將稚，意在却蛟鼉。
- 無爲坐歎息，勞事非蹉跎。
- 山膚雜水豢，强飯時吟哦。
- 暮歸泊煩促，不厭玉顔酡。
- 他時解看官門北，千里長虹卧軟莎。

## 拼音

- dong1 feng1 ri4 zuo4 cui1 hua1 ji4 ， jian3 qu4 nian2 lai2 da4 ban4 chun1 。
- wei4 sheng3 chun1 gui1 xiang4 he2 xu1 ， zhen1 cheng2 deng3 xian2 chou2 sha1 ren2 。
- wo3 yu4 yi1 jun1 kong1 jiu3 zun1 ， jun1 ci4 ye3 hang2 chao2 she4 jin1 。
- pian1 ran2 hui1 shou3 xie4 chun1 qu4 ， wo3 yu4 liu2 zhi1 liang2 ku3 xin1 。
- sha1 di1 man4 man4 shi1 gu4 chu3 ， xia4 you3 qing1 hai3 tao1 tou2 ben1 。
- tao1 tou2 ben1 ， ke3 nai4 he2 ， jiang1 huai2 you2 lai2 shui3 shi4 duo1 。
- tian2 jia1 qian3 ding1 cai2 qu3 ju4 ， wu2 yu2 xing2 quan4 bu4 fan2 he1 。
- wo1 niu2 xiao3 lu2 luan4 yun2 cha1 ， zi3 tu3 ba3 cao3 yi2 bei1 tuo2 。
- wo3 wen2 shen2 yu3 yi4 jiu3 tu3 ， xi1 rang3 neng2 zhe2 qian1 zhang4 bo1 。
- du2 zuo4 bai4 di1 qu4 min2 li4 ， fan1 xiao4 wang2 zun1 yu4 zhuo2 he2 。
- li3 hou2 fang1 jing1 qiang2 ， cheng2 du1 yi2 you3 ke1 。
- min2 shi4 bu4 ke3 huan3 ， tian2 chou2 jiu3 pang1 tuo2 。
- ao2 ao2 lao3 jiang1 zhi4 ， yi4 zai4 que4 jiao1 tuo2 。
- wu2 wei2 zuo4 tan4 xi1 ， lao2 shi4 fei1 cuo1 tuo2 。
- shan1 fu1 za2 shui3 huan4 ， qiang2 fan4 shi2 yin2 e2 。
- mu4 gui1 bo2 fan2 cu4 ， bu2 yan4 yu4 yan2 tuo2 。
- ta1 shi2 jie3 kan4 guan1 men2 bei3 ， qian1 li3 chang2 hong2 wo4 ruan3 sha1 。

## 注释

## 译文

## 赏析
