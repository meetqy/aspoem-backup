---
id: liu-yan-zeng-zhi-zheng-ceng-xuan-de-shi-er-yun
title: 贈致政曾宣德十二韵
titlePinyin: zeng4 zhi4 zheng4 ceng2 xuan1 de2 shi2 er4 yun4
titleSlug: zeng-zhi-zheng-ceng-xuan-de-shi-er-yun
author: 劉弇
authorPinyin: liu2 yan3
authorSlug: liu-yan
dynasty: 宋
dynastyPinyin: song4
dynastySlug: song
tags: []
---

## 正文

- 自得逍遥物外情，肯將冠冕謾勞形。
- 門前始種先生柳，斗下重添處士星。
- 文豹霧中誰逐逐，飛鴻天外自冥冥。
- 最憐孤竹人高卧，却訝三閭客獨醒。
- 放曠七賢林下洞，棲遲六逸水邊亭。
- 和烟買得花栽潤，带雨移來藥顆馨。
- 鳬舄印殘蒼蘚綠，蝸廬築破遠山青。
- 消磨日月棋千局，笑傲雲霞酒一瓶。
- 隠几旋成招隠句，披衣新看養生經。
- 小軒靜把琴開匣，幽苑深將鶴剪翎。
- 明月有時來竹塢，紅塵無路到松扃。
- 幾多九老圖中景，都爲丹青入障屏。

## 拼音

- zi4 de2 xiao1 yao2 wu4 wai4 qing2 ， ken3 jiang1 guan1 mian3 man2 lao2 xing2 。
- men2 qian2 shi3 zhong3 xian1 sheng0 liu3 ， dou4 xia4 zhong4 tian1 chu3 shi4 xing1 。
- wen2 bao4 wu4 zhong1 shui2 zhu2 zhu2 ， fei1 hong2 tian1 wai4 zi4 ming2 ming2 。
- zui4 lian2 gu1 zhu2 ren2 gao1 wo4 ， que4 ya4 san1 lü2 ke4 du2 xing3 。
- fang4 kuang4 qi1 xian2 lin2 xia4 dong4 ， qi1 chi2 liu4 yi4 shui3 bian1 ting2 。
- he2 yan1 mai3 de2 hua1 zai1 run4 ， dai4 yu3 yi2 lai2 yao4 ke1 xin1 。
- fu2 xi4 yin4 can2 cang1 xian3 lü4 ， wo1 lu2 zhu4 po4 yuan3 shan1 qing1 。
- xiao1 mo2 ri4 yue4 qi2 qian1 ju2 ， xiao4 ao4 yun2 xia2 jiu3 yi4 ping2 。
- yin3 ji3 xuan2 cheng2 zhao1 yin3 ju4 ， pi1 yi1 xin1 kan4 yang3 sheng1 jing1 。
- xiao3 xuan1 jing4 ba3 qin2 kai1 xia2 ， you1 yuan4 shen1 jiang1 he4 jian3 ling2 。
- ming2 yue4 you3 shi2 lai2 zhu2 wu4 ， hong2 chen2 wu2 lu4 dao4 song1 jiong1 。
- ji1 duo1 jiu3 lao3 tu2 zhong1 jing3 ， dou1 wei2 dan1 qing1 ru4 zhang4 ping2 。

## 注释

## 译文

## 赏析
