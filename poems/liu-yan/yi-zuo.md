---
id: liu-yan-yi-zuo
title: 憶昨
titlePinyin: yi4 zuo2
titleSlug: yi-zuo
author: 劉弇
authorPinyin: liu2 yan3
authorSlug: liu-yan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 憶昨年甫壯，弄翰白玉京。
- 自許稍不凡，笑談揖公卿。
- 蟾蠩貯書滴，彩筆當桉橫。
- 束琴推隻彈，後出笑商聲。
- 搴芝得孤秀，濯繭抽繁縈。
- 時時騎箕尾，儓儗諸儒生。
- 斷經謹誰何，森羅護千兵。
- 白袷照青春，綠鬢彯華纓。
- 步兵卒獨駕，禰衡有虛名。
- 寫懷紫菌閣，指日邁西清。
- 短翮無逸飛，顧與俚俗并。
- 七年甫一第，脫籍纔白丁。
- 簿書聊牽强，短褐戒徂征。
- 十月揚瀾浦，千里海陵城。
- 風濤寸心逼，節物兩毛驚。
- 茂陵饒渴肺，臨淄少宦情。
- 掣肘亦奚補，隨翔終少成。
- 有如蛄䗐蟲，蠹米取腹盈。
- 丹經徒虛語，欲仙骨不輕。
- 頹年負壯圖，白日阻丹誠。
- 鄧禹解笑人，斯言良未平。

## 拼音

- yi4 zuo2 nian2 fu3 zhuang4 ， nong4 han4 bai2 yu4 jing1 。
- zi4 xu1 shao1 bu4 fan2 ， xiao4 tan2 yi1 gong1 qing1 。
- chan2 zhu1 zhu4 shu1 di1 ， cai3 bi3 dang1 an1 heng2 。
- shu4 qin2 tui1 zhi1 dan4 ， hou4 chu1 xiao4 shang1 sheng1 。
- qian1 zhi1 de2 gu1 xiu4 ， zhuo2 jian3 chou1 fan2 ying2 。
- shi2 shi2 qi2 ji1 wei3 ， tai2 ni3 zhu1 ru2 sheng1 。
- duan4 jing1 jin3 shui2 he2 ， sen1 luo2 hu4 qian1 bing1 。
- bai2 jia2 zhao4 qing1 chun1 ， lü4 bin4 piao1 hua2 ying1 。
- bu4 bing1 zu2 du2 jia4 ， mi2 heng2 you3 xu1 ming2 。
- xie3 huai2 zi3 jun1 ge2 ， zhi3 ri4 mai4 xi1 qing1 。
- duan3 he2 wu2 yi4 fei1 ， gu4 yu3 li3 su2 bing4 。
- qi1 nian2 fu3 yi2 di4 ， tuo1 ji2 cai2 bai2 ding1 。
- bo2 shu1 liao2 qian1 qiang2 ， duan3 he4 jie4 cu2 zheng1 。
- shi2 yue4 yang2 lan2 pu3 ， qian1 li3 hai3 ling2 cheng2 。
- feng1 tao1 cun4 xin1 bi1 ， jie2 wu4 liang3 mao2 jing1 。
- mao4 ling2 rao2 ke3 fei4 ， lin2 zi1 shao3 huan4 qing2 。
- che4 zhou3 yi4 xi1 bu3 ， sui2 xiang2 zhong1 shao3 cheng2 。
- you3 ru2 gu1 䗐 chong2 ， du4 mi3 qu3 fu4 ying2 。
- dan1 jing1 tu2 xu1 yu3 ， yu4 xian1 gu3 bu4 qing1 。
- tui2 nian2 fu4 zhuang4 tu2 ， bai2 ri4 zu3 dan1 cheng2 。
- deng4 yu3 jie3 xiao4 ren2 ， si1 yan2 liang2 wei4 ping2 。

## 注释

## 译文

## 赏析
