---
id: liu-yan-song-zhen-cang-zhu-fu-le-tan-qian-lao-hui-zhong
title: 送真藏主赴泐潭乾老會中
titlePinyin: song4 zhen1 cang2 zhu3 fu4 le4 tan2 qian2 lao3 hui4 zhong1
titleSlug: song-zhen-cang-zhu-fu-le-tan-qian-lao-hui-zhong
author: 劉弇
authorPinyin: liu2 yan3
authorSlug: liu-yan
dynasty: 宋
dynastyPinyin: song4
dynastySlug: song
tags: []
---

## 正文

- 昔別大仰巔，今逢章江濱。
- 浮雲限南北，歲月一欠伸。
- 上人邦閭秀，落髮早辭親。
- 滄浪浴日月，初不點垢氛。
- 問師頃何事，學佛苦賓賓。
- 納踵不輟屨，無乃大勞神。
- 自云吾西兒，腹寶殊不貧。
- 是身難再得，所惜劇飈輪。
- 十年躋楚嶠，六見匡山春。
- 總祐遷秀晉，誰疏復誰親。
- 束身從之遊，驪頷一一捫。
- 如疲得熟歇，似笑回孤嗔。
- 近聞邑別境，寶峰插高旻。
- 中有拔俗老，疑馬駒後身。
- 餐風了不制，癢興如爬皴。
- 鬧綠稍暗地，梅雨吹南雲。
- 輕於凉風翮，笠首携筇孫。
- 男兒貴决裂，勉哉行問津。

## 拼音

- xi1 bie2 da4 yang3 dian1 ， jin1 feng2 zhang1 jiang1 bin1 。
- fu2 yun2 xian4 nan2 bei3 ， sui4 yue4 yi1 qian4 shen1 。
- shang4 ren2 bang1 lü2 xiu4 ， luo4 fa4 zao3 ci2 qin1 。
- cang1 lang4 yu4 ri4 yue4 ， chu1 bu4 dian3 gou4 fen1 。
- wen4 shi1 qing3 he2 shi4 ， xue2 fo2 ku3 bin1 bin1 。
- na4 zhong3 bu2 chuo4 ju4 ， wu2 nai3 da4 lao2 shen2 。
- zi4 yun2 wu2 xi1 er2 ， fu4 bao3 shu1 bu4 pin2 。
- shi4 shen1 nan2 zai4 de2 ， suo3 xi1 ju4 biao1 lun2 。
- shi2 nian2 ji1 chu3 jiao4 ， liu4 jian4 kuang1 shan1 chun1 。
- zong3 you4 qian1 xiu4 jin4 ， shui2 shu1 fu4 shui2 qin1 。
- shu4 shen1 cong2 zhi1 you2 ， li2 han4 yi1 yi1 men2 。
- ru2 pi2 de2 shu2 xie1 ， si4 xiao4 hui2 gu1 chen1 。
- jin4 wen2 yi4 bie2 jing4 ， bao3 feng1 cha1 gao1 min2 。
- zhong1 you3 ba2 su2 lao3 ， yi2 ma3 ju1 hou4 shen1 。
- can1 feng1 le0 bu2 zhi4 ， yang3 xing1 ru2 pa2 cun1 。
- nao4 lü4 shao1 an4 di4 ， mei2 yu3 chui1 nan2 yun2 。
- qing1 wu1 liang2 feng1 he2 ， li4 shou3 xie2 qiong2 sun1 。
- nan2 er2 gui4 jue2 lie4 ， mian3 zai1 xing2 wen4 jin1 。

## 注释

## 译文

## 赏析
