---
id: liu-yan-yi-zhen-lu-ming-fu-xi-zhong-guan-xin-qu
title: 儀真呂明父席中觀新曲
titlePinyin: yi2 zhen1 lü3 ming2 fu4 xi2 zhong1 guan1 xin1 qu3
titleSlug: yi-zhen-lu-ming-fu-xi-zhong-guan-xin-qu
author: 劉弇
authorPinyin: liu2 yan3
authorSlug: liu-yan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 有客揚楚舲，歸歟汩吾事。
- 波神慳東漲，吞遏限脩螮。
- 轉頭彫歲陰，蓬行變匏繫。
- 一逢金鑾人，穆我若清吹。
- 挽置十尺床，淵襟掃苛細。
- 壺封拆初黄，露液攢沸蟻。
- 老實侑脧紫，枯螯嚼霜漬。
- 坐有豪爽賓，譁譁睨雲驥。
- 屯雲刮癡白，有如擁天篲。
- 疏櫺炯蕭森，北固决遥眥。
- 半酣大軸出，鯨窟咀甘飴。
- 當中傾玄圃，琚瑀紛百綴。
- 物愁殫眇情，神妬奪孤閟。
- 快魂疏泠泠，大叱回熟寐。
- 况復儀真曲，不減銅堤思。
- 淒清激吳音，皓齒曾未愧。
- 辛鹹皆可口，卷舌得真意。
- 初如嚴冬逼，肅物有餘惴。
- 末似陽春回，怳入衆骨醉。
- 將壇凜先登，樂府仍一洗。
- 呂侯斯人望，胸中弔古氣。
- 二十佩青綸，三十清間侍。
- 高纏見騰踏，茂渥擅褒賁。
- 頃來笑畫脂，無補當身寄。
- 卜築傲園綺，秋蜩一官蛻。
- 大筆橫利槊，興來即摩壘。
- 非如騷些徒，冗語釀愁悱。
- 珍重白玉船，虹吞楚狂子。

## 拼音

- you3 ke4 yang2 chu3 ling2 ， gui1 yu2 gu3 wu2 shi4 。
- bo1 shen2 qian1 dong1 zhang3 ， tun1 e4 xian4 xiu1 di4 。
- zhuan3 tou2 diao1 sui4 yin1 ， peng2 xing2 bian4 pao2 xi4 。
- yi4 feng2 jin1 luan2 ren2 ， mu4 wo3 ruo4 qing1 chui1 。
- wan3 zhi4 shi2 chi3 chuang2 ， yuan1 jin1 sao3 ke1 xi4 。
- hu2 feng1 chai1 chu1 huang2 ， lu4 ye4 zan3 fei4 yi3 。
- lao3 shi2 you4 zui1 zi3 ， ku1 ao2 jiao2 shuang1 zi4 。
- zuo4 you3 hao2 shuang3 bin1 ， hua2 hua2 ni4 yun2 ji4 。
- tun2 yun2 gua1 chi1 bai2 ， you3 ru2 yong1 tian1 hui4 。
- shu1 ling2 jiong3 xiao1 sen1 ， bei3 gu4 jue2 yao2 zi4 。
- ban4 han1 da4 zhou2 chu1 ， jing1 ku1 zui3 gan1 yi2 。
- dang1 zhong1 qing1 xuan2 pu3 ， ju1 yu3 fen1 bai3 zhui4 。
- wu4 chou2 dan1 miao3 qing2 ， shen2 du4 duo2 gu1 bi4 。
- kuai4 hun2 shu1 ling2 ling2 ， da4 chi4 hui2 shu2 mei4 。
- kuang4 fu4 yi2 zhen1 qu3 ， bu4 jian3 tong2 di1 si1 。
- qi1 qing1 ji1 wu2 yin1 ， hao4 chi3 ceng2 wei4 kui4 。
- xin1 xian2 jie1 ke3 kou3 ， juan3 she2 de2 zhen1 yi4 。
- chu1 ru2 yan2 dong1 bi1 ， su4 wu4 you3 yu2 zhui4 。
- mo4 si4 yang2 chun1 hui2 ， huang3 ru4 zhong4 gu3 zui4 。
- jiang1 tan2 lin3 xian1 deng1 ， le4 fu3 reng2 yi4 xi3 。
- lü3 hou2 si1 ren2 wang4 ， xiong1 zhong1 diao4 gu3 qi4 。
- er4 shi2 pei4 qing1 lun2 ， san1 shi2 qing1 jian4 shi4 。
- gao1 chan2 jian4 teng2 ta4 ， mao4 wo4 shan4 bao1 bi4 。
- qing3 lai2 xiao4 hua4 zhi1 ， wu2 bu3 dang1 shen1 ji4 。
- bu3 zhu4 ao4 yuan2 qi3 ， qiu1 tiao2 yi4 guan1 tui4 。
- da4 bi3 heng2 li4 shuo4 ， xing1 lai2 ji2 mo2 lei3 。
- fei1 ru2 sao1 xie1 tu2 ， rong3 yu3 niang4 chou2 fei3 。
- zhen1 zhong4 bai2 yu4 chuan2 ， hong2 tun1 chu3 kuang2 zi3 。

## 注释

## 译文

## 赏析
