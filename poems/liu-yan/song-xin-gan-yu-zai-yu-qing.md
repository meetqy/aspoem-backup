---
id: liu-yan-song-xin-gan-yu-zai-yu-qing
title: 送新淦余宰虞卿
titlePinyin: song4 xin1 gan4 yu2 zai3 yu2 qing1
titleSlug: song-xin-gan-yu-zai-yu-qing
author: 劉弇
authorPinyin: liu2 yan3
authorSlug: liu-yan
dynasty: 宋
dynastyPinyin: song4
dynastySlug: song
tags: []
---

## 正文

- 時平循良用，墨綬紛委蛇。
- 夫子西南英，三十朝紳拕。
- 爰來慈衆兒，一掬芝眉和。
- 里閭無愁嘆，卒歲知婆娑。
- 牛解等是刃，恩染誰非波。
- 神閑略朱墨，日永餘弦歌。
- 及瓜賦歸歟，去去可奈何。
- 舂容雲濤裏，一葉翩經過。
- 羹魚飯香秈，凉衣送長哦。
- 三年種桃李，留得春陰多。
- 鄧挽徒虛語，禰翮方雲摩。
- 行哉尚良食，吾君正卷阿。

## 拼音

- shi2 ping2 xun2 liang2 yong4 ， mo4 shou4 fen1 wei1 yi2 。
- fu1 zi3 xi1 nan2 ying1 ， san1 shi2 chao2 shen1 tuo1 。
- yuan2 lai2 ci2 zhong4 er2 ， yi4 ju1 zhi1 mei2 he2 。
- li3 lü2 wu2 chou2 tan4 ， zu2 sui4 zhi1 po2 suo1 。
- niu2 jie3 deng3 shi4 ren4 ， en1 ran3 shui2 fei1 bo1 。
- shen2 xian2 lüe4 zhu1 mo4 ， ri4 yong3 yu2 xian2 ge1 。
- ji2 gua1 fu4 gui1 yu2 ， qu4 qu4 ke3 nai4 he2 。
- chong1 rong2 yun2 tao1 li3 ， yi2 ye4 pian1 jing1 guo4 。
- geng1 yu2 fan4 xiang1 xian1 ， liang2 yi1 song4 chang2 o4 。
- san1 nian2 zhong3 tao2 li3 ， liu2 de2 chun1 yin1 duo1 。
- deng4 wan3 tu2 xu1 yu3 ， mi2 he2 fang1 yun2 mo2 。
- xing2 zai1 shang4 liang2 shi2 ， wu2 jun1 zheng4 juan4 a1 。

## 注释

## 译文

## 赏析
