---
id: liu-yan-ya-tou-yan
title: 丫頭巖
titlePinyin: ya1 tou2 yan2
titleSlug: ya-tou-yan
author: 劉弇
authorPinyin: liu2 yan3
authorSlug: liu-yan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 弋陽之東當古道，有石突兀號丫頭。
- 苔侵蘚剝風雨蝕，骨幹聳削如鑱鎪。
- 不知何冤上訴帝，叫閽之勢難稽留。
- 草木焦禿僅比髮，獨瞰平皋疑秀發。
- 淺深丹頰耀晴霞，彷彿瓊梳掠初月。
- 行人躊躇眸子眩，癡女垂羊亦何別。
- 惜哉僞態苦冒真，土俗傳誇疑有神。
- 陰崖黝黑崩脅腹，石眼六七流嵌根。
- 君不見望夫嶄嶄亦頑石，似不徒然肖真魄。
- 顢頇廟食爾何補，登進雞豚始乘隙。
- 安得擲置八荒外，化作膏腴豐稼穡。

## 拼音

- yi4 yang2 zhi1 dong1 dang1 gu3 dao4 ， you3 shi2 tu1 wu4 hao4 ya1 tou2 。
- tai2 qin1 xian3 bao1 feng1 yu3 shi2 ， gu3 gan4 song3 xiao1 ru2 chan2 sou1 。
- bu4 zhi1 he2 yuan1 shang4 su4 di4 ， jiao4 hun1 zhi1 shi4 nan2 ji1 liu2 。
- cao3 mu4 jiao1 tu1 jin3 bi3 fa4 ， du2 kan4 ping2 gao1 yi2 xiu4 fa1 。
- qian3 shen1 dan1 jia2 yao4 qing2 xia2 ， pang2 fu2 qiong2 shu1 lüe4 chu1 yue4 。
- xing2 ren2 chou2 chu2 mou2 zi0 xuan4 ， chi1 nü3 chui2 yang2 yi4 he2 bie2 。
- xi1 zai1 wei3 tai4 ku3 mao4 zhen1 ， tu3 su2 chuan2 kua1 yi2 you3 shen2 。
- yin1 ya2 you3 hei1 beng1 xie2 fu4 ， shi2 yan3 liu4 qi1 liu2 qian4 gen1 。
- jun1 bu2 jian4 wang4 fu1 zhan3 zhan3 yi4 wan2 shi2 ， si4 bu4 tu2 ran2 xiao4 zhen1 po4 。
- man1 han1 miao4 shi2 er3 he2 bu3 ， deng1 jin4 ji1 tun2 shi3 cheng2 xi4 。
- an1 de2 zhi4 zhi4 ba1 huang1 wai4 ， hua4 zuo4 gao1 yu2 feng1 jia4 se4 。

## 注释

## 译文

## 赏析
