---
id: liu-yan-zeng-li-zi-cong-san-shi-yun
title: 贈李子從三十韵
titlePinyin: zeng4 li3 zi0 cong2 san1 shi2 yun4
titleSlug: zeng-li-zi-cong-san-shi-yun
author: 劉弇
authorPinyin: liu2 yan3
authorSlug: liu-yan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 落落將家子，堂堂儒者宗。
- 虹蜺蟠志氣，天地貯心胸。
- 骨秀霜含樹，神清瀑掛峰。
- 才應過八斗，業已足三冬。
- 燈壁曾聞鑿，螢紗屢聽縫。
- 書從蒲葉寫，詩向錦囊封。
- 醉把乾坤揖，吟將風月供。
- 揮毫珠錯落，吐論玉錚鏦。
- 逐逐儒林虎，昂昂墨海龍。
- 文踰韓吏部，學切鄭司農。
- 雨露恩將及，風雲運正逢。
- 海深鯤定化，霄遠鶴須沖。
- 汝乃今王粲，予非昔蔡邕。
- 敬蒙修客刺，特辱造賓墉。
- 遂闢膺門納，因施孺榻容。
- 禮賢臺再築，待客黍頻舂。
- 磨講詩千首，歡諧酒一鍾。
- 笑談風對起，論難劍交鋒。
- 篇什回環數，緘題往復重。
- 共將諸子探，同把異端攻。
- 聞見輸君博，賡酬愧我慵。
- 便當思閣筆，何敢更撞鐘。
- 堂舍經宵會，琴堂累日從。
- 並行花縣密，同坐柳陰濃。
- 出處漢四皓，情懷楚兩龔。
- 淡聞君子水，久見大夫松。
- 正喜陪談柄，應難別去蹤。
- 短亭情黯黯，南浦恨匆匆。
- 負笈遊洙泗，擔簦往辟雍。
- 相如行有日，非久客臨邛。

## 拼音

- luo4 luo4 jiang1 jia1 zi0 ， tang2 tang2 ru2 zhe3 zong1 。
- hong2 ni2 pan2 zhi4 qi4 ， tian1 di4 zhu4 xin1 xiong1 。
- gu3 xiu4 shuang1 han2 shu4 ， shen2 qing1 pu4 gua4 feng1 。
- cai2 ying1 guo4 ba1 dou3 ， ye4 yi3 zu2 san1 dong1 。
- deng1 bi4 ceng2 wen2 zao2 ， ying2 sha1 lü3 ting1 feng2 。
- shu1 cong2 pu2 ye4 xie3 ， shi1 xiang4 jin3 nang2 feng1 。
- zui4 ba3 qian2 kun1 yi1 ， yin2 jiang1 feng1 yue4 gong4 。
- hui1 hao2 zhu1 cuo4 luo4 ， tu3 lun4 yu4 zheng1 cong1 。
- zhu2 zhu2 ru2 lin2 hu3 ， ang2 ang2 mo4 hai3 long2 。
- wen2 yu2 han2 li4 bu4 ， xue2 qie4 zheng4 si1 nong2 。
- yu3 lu4 en1 jiang1 ji2 ， feng1 yun2 yun4 zheng4 feng2 。
- hai3 shen1 kun1 ding4 hua4 ， xiao1 yuan3 he4 xu1 chong1 。
- ru3 nai3 jin1 wang2 can4 ， yu3 fei1 xi1 cai4 yong1 。
- jing4 meng2 xiu1 ke4 ci4 ， te4 ru3 zao4 bin1 yong1 。
- sui4 pi4 ying1 men2 na4 ， yin1 shi1 ru2 ta4 rong2 。
- li3 xian2 tai2 zai4 zhu4 ， dai4 ke4 shu3 bin1 chong1 。
- mo2 jiang3 shi1 qian1 shou3 ， huan1 xie2 jiu3 yi4 zhong1 。
- xiao4 tan2 feng1 dui4 qi3 ， lun4 nan2 jian4 jiao1 feng1 。
- pian1 shi2 hui2 huan2 shu4 ， jian1 ti2 wang3 fu4 zhong4 。
- gong4 jiang1 zhu1 zi3 tan4 ， tong2 ba3 yi4 duan1 gong1 。
- wen2 jian4 shu1 jun1 bo2 ， geng1 chou2 kui4 wo3 yong1 。
- bian4 dang1 si1 ge2 bi3 ， he2 gan3 geng4 zhuang4 zhong1 。
- tang2 she4 jing1 xiao1 hui4 ， qin2 tang2 lei4 ri4 cong2 。
- bing4 xing2 hua1 xian4 mi4 ， tong2 zuo4 liu3 yin1 nong2 。
- chu1 chu3 han4 si4 hao4 ， qing2 huai2 chu3 liang3 gong1 。
- dan4 wen2 jun1 zi3 shui3 ， jiu3 jian4 dai4 fu0 song1 。
- zheng4 xi3 pei2 tan2 bing3 ， ying1 nan2 bie2 qu4 zong1 。
- duan3 ting2 qing2 an4 an4 ， nan2 pu3 hen4 cong1 cong1 。
- fu4 ji2 you2 zhu1 si4 ， dan1 deng1 wang3 pi4 yong1 。
- xiang1 ru2 xing2 you3 ri4 ， fei1 jiu3 ke4 lin2 qiong2 。

## 注释

## 译文

## 赏析
