---
id: liu-yan-zeng-liao-xiang-shou-yi-shou
title: 贈廖相手一首
titlePinyin: zeng4 liao4 xiang1 shou3 yi4 shou3
titleSlug: zeng-liao-xiang-shou-yi-shou
author: 劉弇
authorPinyin: liu2 yan3
authorSlug: liu-yan
dynasty: 宋
dynastyPinyin: song4
dynastySlug: song
tags: []
---

## 正文

- 廖生得掌訣，初自龐眉緇。
- 束身事覘矕，羞爲不情兒。
- 力持禍福語，傾動諸奔馳。
- 所至餉自倍，如賈操贏奇。
- 衡從辨侵射，側正分隆庳。
- 天緘砉初閟，鬼覷慳幽披。
- 環環太史氏，抱珥司渾儀。
- 臺輿與侯王，初不論何誰。
- 寫照阿堵中，唯生鼓頷頤。
- 自云前十年，挾術驤螺湄。
- 伸縮殆萬肘，較量但肥羸。
- 最晚得子掌，决眥逾灼龜。
- 九方揖孤駿，神睹歸心師。
- 子姑詰奇中，曩言甯肆欺。
- 今者非他須，子盍償吾詩。
- 冀因拂衣還，松丸染高楣。
- 我聞囿形質，至文從可推。
- 懸象麗霄極，川岳羅坤維。
- 逸獸別彪炳，激水生漣漪。
- 上飾右繒綺，高甍紛楶栭。
- 石鼓貴刻畫，汾鼎珍陸離。
- 鑑靈不漫理，節煥饒豐蕤。
- 器敝緣有舋，玉捐因見疵。
- 况當筋骸束，前構了不疑。
- 縱理口尚驗，萬字胸猶宜。
- 握鉤瑞宣父，方蓐識魯姬。
- 灑壁亦公耳，刻文徒帝爲。
- 妙寄斲輪外，如生信天資。
- 秋高摵萬木，客竈倦孤炊。
- 徑棹直東臂，喜動雲林姿。
- 贈言愧非澤，聊以當瓢齎。

## 拼音

- liao4 sheng1 de2 zhang3 jue2 ， chu1 zi4 pang2 mei2 zi1 。
- shu4 shen1 shi4 chan1 man3 ， xiu1 wei2 bu4 qing2 er2 。
- li4 chi2 huo4 fu2 yu3 ， qing1 dong4 zhu1 ben1 chi2 。
- suo3 zhi4 xiang3 zi4 bei4 ， ru2 jia3 cao1 ying2 qi2 。
- heng2 cong2 bian4 qin1 she4 ， ce4 zheng4 fen1 long2 bi4 。
- tian1 jian1 hua1 chu1 bi4 ， gui3 qu4 qian1 you1 pi1 。
- huan2 huan2 tai4 shi3 shi4 ， bao4 er3 si1 hun2 yi2 。
- tai2 yu2 yu3 hou2 wang2 ， chu1 bu2 lun4 he2 shui2 。
- xie3 zhao4 a1 du3 zhong1 ， wei2 sheng1 gu3 han4 yi2 。
- zi4 yun2 qian2 shi2 nian2 ， xie2 shu4 xiang1 luo2 mei2 。
- shen1 suo1 dai4 wan4 zhou3 ， jiao4 liang2 dan4 fei2 lei2 。
- zui4 wan3 de2 zi3 zhang3 ， jue2 zi4 yu2 zhuo2 gui1 。
- jiu3 fang1 yi1 gu1 jun4 ， shen2 du3 gui1 xin1 shi1 。
- zi3 gu1 jie2 qi2 zhong1 ， nang3 yan2 ning2 si4 qi1 。
- jin1 zhe3 fei1 ta1 xu1 ， zi3 he2 chang2 wu2 shi1 。
- ji4 yin1 fu2 yi1 huan2 ， song1 wan2 ran3 gao1 mei2 。
- wo3 wen2 you4 xing2 zhi4 ， zhi4 wen2 cong2 ke3 tui1 。
- xuan2 xiang4 li2 xiao1 ji2 ， chuan1 yue4 luo2 kun1 wei2 。
- yi4 shou4 bie2 biao1 bing3 ， ji1 shui3 sheng1 lian2 yi1 。
- shang4 shi4 you4 zeng1 qi3 ， gao1 meng2 fen1 jie2 er2 。
- shi2 gu3 gui4 ke4 hua4 ， fen2 ding3 zhen1 lu4 li2 。
- jian4 ling2 bu2 man4 li3 ， jie2 huan4 rao2 feng1 rui2 。
- qi4 bi4 yuan2 you3 xin4 ， yu4 juan1 yin1 jian4 ci1 。
- kuang4 dang1 jin1 hai2 shu4 ， qian2 gou4 le0 bu4 yi2 。
- zong4 li3 kou3 shang4 yan4 ， wan4 zi4 xiong1 you2 yi2 。
- wo4 gou1 rui4 xuan1 fu4 ， fang1 ru4 shi2 lu3 ji1 。
- sa3 bi4 yi4 gong1 er3 ， ke4 wen2 tu2 di4 wei2 。
- miao4 ji4 zhuo2 lun2 wai4 ， ru2 sheng1 xin4 tian1 zi1 。
- qiu1 gao1 se4 wan4 mu4 ， ke4 zao4 juan4 gu1 chui1 。
- jing4 zhao4 zhi2 dong1 bi4 ， xi3 dong4 yun2 lin2 zi1 。
- zeng4 yan2 kui4 fei1 ze2 ， liao2 yi3 dang1 piao2 ji1 。

## 注释

## 译文

## 赏析
