---
id: liu-yan-shang-cai-wen-zhong-qiu-wei-shi-yi-si-shi-yun
title: 傷蔡文仲秋闈失意四十韵
titlePinyin: shang1 cai4 wen2 zhong4 qiu1 wei2 shi1 yi4 si4 shi2 yun4
titleSlug: shang-cai-wen-zhong-qiu-wei-shi-yi-si-shi-yun
author: 劉弇
authorPinyin: liu2 yan3
authorSlug: liu-yan
dynasty: 宋
dynastyPinyin: song4
dynastySlug: song
tags: []
---

## 正文

- 側聽秋闈榜，君名又不傳。
- 病龍頻失水，倦鳥久驚弦。
- 有意期行道，無人肯薦賢。
- 長沙傷鵩日，西狩獲麟年。
- 失意應常理，嗟君最可憐。
- 雙親堂上老，三釜養中偏。
- 鬚有千莖雪，家無二頃田。
- 甑中塵屢起，囊乏磬長懸。
- 草木荒三徑，埃氛滿一廛。
- 鶉衣傷子夏，蝸舍病焦先。
- 雪冷袁安卧，風清靖節眠。
- 謾誇五色筆，不及一囊錢。
- 抱玉冤誰雪，沉舟恨自牽。
- 翼摧雲外鵠，身絆駕頭鸇。
- 憤氣高沖斗，悲號下入泉。
- 未甘爲敗將，猶擬奮空拳。
- 文喪思投筆，膠稀欲絕弦。
- 悲彈三尺劍，悶釣五湖船。
- 遷擯當修史，雄閑合草玄。
- 張衡四愁什，杜甫八哀篇。
- 臏刖兵書作，丘窮易道編。
- 文人從坎坷，才子本迍邅。
- 得失誠由命，窮通莫怨天。
- 不須吟澤畔，何用餓山巔。
- 豹匪終藏霧，龍非久在淵。
- 鵠侯高定中，楊葉細須穿。
- 子况千人敵，身仍百善全。
- 平生於傳癖，終日被書癲。
- 容貌堂堂也，胸襟落落然。
- 文章追賈馬，德行繼淵騫。
- 吐論崑崙决，揮毫組綉聯。
- 字奇稱草聖，句巧號詩仙。
- 身瘦文彌古，家貧節更堅。
- 士流瞻若斗，學者慕如羶。
- 自合升朝右，寧終死道邊。
- 此來雖蠖屈，前去定鶑遷。
- 鄒黍當重秀，韓灰决復燃。
- 焚舟收後效，破釜雪前愆。
- 誠願窮猶鬭，何甘廢中權。
- 未應豪傑士，憔悴老螺川。

## 拼音

- ce4 ting1 qiu1 wei2 bang3 ， jun1 ming2 you4 bu4 chuan2 。
- bing4 long2 bin1 shi1 shui3 ， juan4 niao3 jiu3 jing1 xian2 。
- you3 yi4 qi1 hang2 dao4 ， wu2 ren2 ken3 jian4 xian2 。
- chang2 sha1 shang1 fu2 ri4 ， xi1 shou4 huo4 lin2 nian2 。
- shi1 yi4 ying1 chang2 li3 ， jie1 jun1 zui4 ke3 lian2 。
- shuang1 qin1 tang2 shang4 lao3 ， san1 fu3 yang3 zhong1 pian1 。
- xu1 you3 qian1 jing4 xue3 ， jia1 wu2 er4 qing3 tian2 。
- zeng4 zhong1 chen2 lü3 qi3 ， nang2 fa2 qing4 chang2 xuan2 。
- cao3 mu4 huang1 san1 jing4 ， ai1 fen1 man3 yi4 chan2 。
- chun2 yi1 shang1 zi3 xia4 ， wo1 she4 bing4 jiao1 xian1 。
- xue3 leng3 yuan2 an1 wo4 ， feng1 qing1 jing4 jie2 mian2 。
- man2 kua1 wu3 se4 bi3 ， bu4 ji2 yi4 nang2 qian2 。
- bao4 yu4 yuan1 shui2 xue3 ， chen2 zhou1 hen4 zi4 qian1 。
- yi4 cui1 yun2 wai4 hu2 ， shen1 ban4 jia4 tou2 zhan1 。
- fen4 qi4 gao1 chong1 dou4 ， bei1 hao4 xia4 ru4 quan2 。
- wei4 gan1 wei2 bai4 jiang1 ， you2 ni3 fen4 kong1 quan2 。
- wen2 sang1 si1 tou2 bi3 ， jiao1 xi1 yu4 jue2 xian2 。
- bei1 dan4 san1 chi3 jian4 ， men4 diao4 wu3 hu2 chuan2 。
- qian1 bin4 dang1 xiu1 shi3 ， xiong2 xian2 he2 cao3 xuan2 。
- zhang1 heng2 si4 chou2 shen2 ， du4 fu3 ba1 ai1 pian1 。
- bin4 yue4 bing1 shu1 zuo4 ， qiu1 qiong2 yi4 dao4 bian1 。
- wen2 ren2 cong2 kan3 ke3 ， cai2 zi3 ben3 zhun1 zhan1 。
- de2 shi1 cheng2 you2 ming4 ， qiong2 tong1 mo4 yuan4 tian1 。
- bu4 xu1 yin2 ze2 pan4 ， he2 yong4 e4 shan1 dian1 。
- bao4 fei3 zhong1 cang2 wu4 ， long2 fei1 jiu3 zai4 yuan1 。
- hu2 hou2 gao1 ding4 zhong1 ， yang2 ye4 xi4 xu1 chuan1 。
- zi3 kuang4 qian1 ren2 di2 ， shen1 reng2 bai3 shan4 quan2 。
- ping2 sheng1 wu1 chuan2 pi3 ， zhong1 ri4 bei4 shu1 dian1 。
- rong2 mao4 tang2 tang2 ye3 ， xiong1 jin1 luo4 luo4 ran2 。
- wen2 zhang1 zhui1 jia3 ma3 ， de2 xing2 ji4 yuan1 qian1 。
- tu3 lun4 kun1 lun2 jue2 ， hui1 hao2 zu3 xiu4 lian2 。
- zi4 qi2 cheng1 cao3 sheng4 ， ju4 qiao3 hao4 shi1 xian1 。
- shen1 shou4 wen2 mi2 gu3 ， jia1 pin2 jie2 geng4 jian1 。
- shi4 liu2 zhan1 ruo4 dou4 ， xue2 zhe3 mu4 ru2 shan1 。
- zi4 he2 sheng1 chao2 you4 ， ning2 zhong1 si3 dao4 bian1 。
- ci3 lai2 sui1 huo4 qu1 ， qian2 qu4 ding4 ying1 qian1 。
- zou1 shu3 dang1 zhong4 xiu4 ， han2 hui1 jue2 fu4 ran2 。
- fen2 zhou1 shou1 hou4 xiao4 ， po4 fu3 xue3 qian2 qian1 。
- cheng2 yuan4 qiong2 you2 dou4 ， he2 gan1 fei4 zhong1 quan2 。
- wei4 ying1 hao2 jie2 shi4 ， qiao2 cui4 lao3 luo2 chuan1 。

## 注释

## 译文

## 赏析
