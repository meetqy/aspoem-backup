---
id: liu-yan-da-gu-shan
title: 大孤山
titlePinyin: da4 gu1 shan1
titleSlug: da-gu-shan
author: 劉弇
authorPinyin: liu2 yan3
authorSlug: liu-yan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 章貢西南來，銀濤白浮天。
- 揚瀾開泛濫，如剖大腹然。
- 茲山遥相望，盤薄知何年。
- 海風一何高，吹落蓬萊巔。
- 浮根襲氣母，弄影白日邊。
- 赴渴夸父奔，闊驀踵不旋。
- 軒軒執法臣，立當天子前。
- 穹螺出佛髻，青跗带秋蓮。
- 瑠璃千丈簪，忽與冰箔連。
- 鳴榔巖腹雨，挂席浦外烟。
- 鶴駕控不返，空遺紫芝田。
- 香罏初爭豪，落星纔一拳。
- 擢秀蒼梧雲，發彩翼軫躔。
- 上窺杳冥無極之層霄，下控瀰茫不測之重淵。
- 松蘿參天歲月老，清瀾泛沫魚龍閒。
- 中有神朅臨，䁹睨舟往還。
- 流俗謂女子，彯纓來此山。
- 香脂間綃繒，鵝豬捧羞盤。
- 至以孤爲姑，考究初無端。
- 可憐俗好怪，此語良大漫。
- 神固不可誣，何得正以女子觀。
- 吾言庶幾爲不妄，不然茲山徒與望夫、女几爭巑岏。

## 拼音

- zhang1 gong4 xi1 nan2 lai2 ， yin2 tao1 bai2 fu2 tian1 。
- yang2 lan2 kai1 fan4 lan4 ， ru2 pou1 da4 fu4 ran2 。
- zi1 shan1 yao2 xiang1 wang4 ， pan2 bao2 zhi1 he2 nian2 。
- hai3 feng1 yi4 he2 gao1 ， chui1 luo4 peng2 lai2 dian1 。
- fu2 gen1 xi2 qi4 mu3 ， nong4 ying3 bai2 ri4 bian1 。
- fu4 ke3 kua1 fu4 ben1 ， kuo4 mo4 zhong3 bu4 xuan2 。
- xuan1 xuan1 zhi2 fa3 chen2 ， li4 dang1 tian1 zi3 qian2 。
- qiong2 luo2 chu1 fo2 ji4 ， qing1 fu1 dai4 qiu1 lian2 。
- liu2 li2 qian1 zhang4 zan1 ， hu1 yu3 bing1 bo2 lian2 。
- ming2 lang2 yan2 fu4 yu3 ， gua4 xi2 pu3 wai4 yan1 。
- he4 jia4 kong4 bu4 fan3 ， kong1 yi2 zi3 zhi1 tian2 。
- xiang1 lu2 chu1 zheng1 hao2 ， luo4 xing1 cai2 yi4 quan2 。
- zhuo2 xiu4 cang1 wu2 yun2 ， fa1 cai3 yi4 zhen3 chan2 。
- shang4 kui1 yao3 ming2 wu2 ji2 zhi1 ceng2 xiao1 ， xia4 kong4 mi2 mang2 bu2 ce4 zhi1 zhong4 yuan1 。
- song1 luo2 can1 tian1 sui4 yue4 lao3 ， qing1 lan2 fan4 mo4 yu2 long2 xian2 。
- zhong1 you3 shen2 qie4 lin2 ，䁹 ni4 zhou1 wang3 huan2 。
- liu2 su2 wei4 nü3 zi3 ， piao1 ying1 lai2 ci3 shan1 。
- xiang1 zhi1 jian4 xiao1 zeng1 ， e2 zhu1 peng3 xiu1 pan2 。
- zhi4 yi3 gu1 wei2 gu1 ， kao3 jiu1 chu1 wu2 duan1 。
- ke3 lian2 su2 hao3 guai4 ， ci3 yu3 liang2 da4 man4 。
- shen2 gu4 bu4 ke3 wu1 ， he2 de2 zheng4 yi3 nü3 zi3 guan1 。
- wu2 yan2 shu4 ji1 wei2 bu2 wang4 ， bu4 ran2 zi1 shan1 tu2 yu3 wang4 fu1 、 nü3 ji3 zheng1 cuan2 wan2 。

## 注释

## 译文

## 赏析
