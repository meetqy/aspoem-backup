---
id: liu-yan-shang-you-ren-pan-zhen-zhi-shi-yi-qi-shi-yun
title: 傷友人潘鎮之失意七十韵
titlePinyin: shang1 you3 ren2 pan1 zhen4 zhi1 shi1 yi4 qi1 shi2 yun4
titleSlug: shang-you-ren-pan-zhen-zhi-shi-yi-qi-shi-yun
author: 劉弇
authorPinyin: liu2 yan3
authorSlug: liu-yan
dynasty: 宋
dynastyPinyin: song4
dynastySlug: song
tags: []
---

## 正文

- 念子多屯躓，秋闈又背馳。
- 南陽龍卧久，東魯鳳何衰。
- 刖足冤誰雪，傷弓翅已垂。
- 有文須奪席，無地可容錐。
- 破落三間屋，荒凉四壁籬。
- 平生萍蕩漾，活計葉離披。
- 磬掛囊多乏，塵生甑少炊。
- 饑寒妻擬棄，憔悴嫂貽嗤。
- 行古時稀合，身孤世早知。
- 盡應嫌學僻，無不笑書癡。
- 讀已周千卷，攀猶滯一枝。
- 鷁因風緊退，蘭爲雪深萎。
- 卞璞羞空獻，齊竽嘆失吹。
- 未爲橫薦鶚，又作曳泥龜。
- 東國頻遭黜，西山獨忍饑。
- 皇皇行澤畔，寂寂卧漳湄。
- 應下傷麟淚，還牽感鵩悲。
- 著成孤憤傳，吟就八哀詩。
- 道喪誰開眼，愁來自皺眉。
- 迍邅真命也，險阻屢嘗之。
- 清廟含三嘆，明時動五噫。
- 野歌成匪虎，磯釣本非羆。
- 事故多如此，心休苦怨咨。
- 都緣名是累，須用道爲醫。
- 破悶無如酒，消憂莫若棋。
- 勿同楊泣路，休效墨悲絲。
- 得失皆由分，窮通自有時。
- 海深鯤化早，天遠鶴沖遲。
- 子况多能者，身懷可致資。
- 九河流劇辯，萬馬走雄辭。
- 學似鉤龍巧，文如吐鳳奇。
- 五車書並覽，三篋記無餘。
- 解辨魯魚惑，能分亥豕疑。
- 博聞探禹穴，多見識曹碑。
- 行止珪無玷，周流玉不緇。
- 經明人盡仰，才大士爭師。
- 名價關西振，儒風稷下移。
- 生徒居若市，來者被成帷。
- 天道如將復，人文未喪斯。
- 定伸膏澤志，入侍帝王墀。
- 豹匪終藏霧，蛟非久在池。
- 青雲如借路，蹇步足通逵。
- 定補千裘腋，寧由五羖皮。
- 冠彈思貢禹，舌在憶張儀。
- 已往雖非悔，方來尚可追。
- 此生當富貴，未死屬男兒。
- 顧我誠荒斐，蒙君愛保持。
- 杏壇齊出處，槐里久參隨。
- 情荷椒蘭契，言蒙藥石規。
- 琢磨朝切切，講誨夜孜孜。
- 小大鐘容叩，高低仞許窺。
- 開談發吾覆，飛辯解人頤。
- 較藝思焚硯，交鋒擬樹旗。
- 奚斯睎考甫，子貢服宣尼。
- 共有亨途約，俱懷遠到期。
- 精誠甚膠漆，酬唱越塤箎。
- 本謂同游處，何圖有別離。
- 身從來嶺表，音逐隔天涯。
- 荏苒年光換，回還氣候推。
- 暗驚時倏忽，屢見月盈虧。
- 故國書迢遞，他鄉路嶮巇。
- 登高魂欲斷，眺望力應疲。
- 側望魁鄉薦，夫何擯有司。
- 臨風心惻怛，開榜淚淋漓。
- 場屋非收子，文闈更薦誰。
- 主盟寧至當，提掖豈無私。
- 盡指珠多纇，咸疑玉有疵。
- 叩天身患遠，叫帝泣嗟卑。
- 寫恨憑精衛，聲冤付子規。
- 彼蒼不可問，徒積故人思。

## 拼音

- nian4 zi3 duo1 tun2 zhi4 ， qiu1 wei2 you4 bei4 chi2 。
- nan2 yang2 long2 wo4 jiu3 ， dong1 lu3 feng4 he2 shuai1 。
- yue4 zu2 yuan1 shui2 xue3 ， shang1 gong1 chi4 yi3 chui2 。
- you3 wen2 xu1 duo2 xi2 ， wu2 di4 ke3 rong2 zhui1 。
- po4 luo4 san1 jian4 wu1 ， huang1 liang2 si4 bi4 li2 。
- ping2 sheng1 ping2 dang4 yang4 ， huo2 ji4 ye4 li2 pi1 。
- qing4 gua4 nang2 duo1 fa2 ， chen2 sheng1 zeng4 shao3 chui1 。
- ji1 han2 qi1 ni3 qi4 ， qiao2 cui4 sao3 yi2 chi1 。
- xing2 gu3 shi2 xi1 he2 ， shen1 gu1 shi4 zao3 zhi1 。
- jin4 ying1 xian2 xue2 pi4 ， wu2 bu2 xiao4 shu1 chi1 。
- du2 yi3 zhou1 qian1 juan4 ， pan1 you2 zhi4 yi4 zhi1 。
- yi4 yin1 feng1 jin3 tui4 ， lan2 wei2 xue3 shen1 wei3 。
- bian4 pu2 xiu1 kong1 xian4 ， qi2 yu2 tan4 shi1 chui1 。
- wei4 wei2 heng2 jian4 e4 ， you4 zuo4 ye4 ni2 gui1 。
- dong1 guo2 bin1 zao1 chu4 ， xi1 shan1 du2 ren3 ji1 。
- huang2 huang2 xing2 ze2 pan4 ， ji4 ji4 wo4 zhang1 mei2 。
- ying1 xia4 shang1 lin2 lei4 ， huan2 qian1 gan3 fu2 bei1 。
- zhu4 cheng2 gu1 fen4 chuan2 ， yin2 jiu4 ba1 ai1 shi1 。
- dao4 sang1 shui2 kai1 yan3 ， chou2 lai2 zi4 zhou4 mei2 。
- zhun1 zhan1 zhen1 ming4 ye3 ， xian3 zu3 lü3 chang2 zhi1 。
- qing1 miao4 han2 san1 tan4 ， ming2 shi2 dong4 wu3 yi1 。
- ye3 ge1 cheng2 fei3 hu3 ， ji1 diao4 ben3 fei1 pi2 。
- shi4 gu4 duo1 ru2 ci3 ， xin1 xiu1 ku3 yuan4 zi1 。
- dou1 yuan2 ming2 shi4 lei4 ， xu1 yong4 dao4 wei2 yi1 。
- po4 men4 wu2 ru2 jiu3 ， xiao1 you1 mo4 ruo4 qi2 。
- wu4 tong2 yang2 qi4 lu4 ， xiu1 xiao4 mo4 bei1 si1 。
- de2 shi1 jie1 you2 fen1 ， qiong2 tong1 zi4 you3 shi2 。
- hai3 shen1 kun1 hua4 zao3 ， tian1 yuan3 he4 chong1 chi2 。
- zi3 kuang4 duo1 neng2 zhe3 ， shen1 huai2 ke3 zhi4 zi1 。
- jiu3 he2 liu2 ju4 bian4 ， wan4 ma3 zou3 xiong2 ci2 。
- xue2 si4 gou1 long2 qiao3 ， wen2 ru2 tu3 feng4 qi2 。
- wu3 ju1 shu1 bing4 lan3 ， san1 qie4 ji4 wu2 yu2 。
- jie3 bian4 lu3 yu2 huo4 ， neng2 fen1 hai4 shi3 yi2 。
- bo2 wen2 tan4 yu3 xue2 ， duo1 jian4 shi2 cao2 bei1 。
- xing2 zhi3 gui1 wu2 dian4 ， zhou1 liu2 yu4 bu4 zi1 。
- jing1 ming2 ren2 jin4 yang3 ， cai2 da4 shi4 zheng1 shi1 。
- ming2 jia4 guan1 xi1 zhen4 ， ru2 feng1 ji4 xia4 yi2 。
- sheng1 tu2 ju1 ruo4 shi4 ， lai2 zhe3 bei4 cheng2 wei2 。
- tian1 dao4 ru2 jiang1 fu4 ， ren2 wen2 wei4 sang1 si1 。
- ding4 shen1 gao1 ze2 zhi4 ， ru4 shi4 di4 wang2 chi2 。
- bao4 fei3 zhong1 cang2 wu4 ， jiao1 fei1 jiu3 zai4 chi2 。
- qing1 yun2 ru2 jie4 lu4 ， jian3 bu4 zu2 tong1 kui2 。
- ding4 bu3 qian1 qiu2 ye4 ， ning2 you2 wu3 gu3 pi2 。
- guan1 dan4 si1 gong4 yu3 ， she2 zai4 yi4 zhang1 yi2 。
- yi3 wang3 sui1 fei1 hui3 ， fang1 lai2 shang4 ke3 zhui1 。
- ci3 sheng1 dang1 fu4 gui4 ， wei4 si3 shu3 nan2 er2 。
- gu4 wo3 cheng2 huang1 fei3 ， meng2 jun1 ai4 bao3 chi2 。
- xing4 tan2 qi2 chu1 chu3 ， huai2 li3 jiu3 can1 sui2 。
- qing2 he2 jiao1 lan2 qi4 ， yan2 meng2 yao4 shi2 gui1 。
- zuo2 mo0 chao2 qie4 qie4 ， jiang3 hui4 ye4 zi1 zi1 。
- xiao3 da4 zhong1 rong2 kou4 ， gao1 di1 ren4 xu1 kui1 。
- kai1 tan2 fa1 wu2 fu4 ， fei1 bian4 jie3 ren2 yi2 。
- jiao4 yi4 si1 fen2 yan4 ， jiao1 feng1 ni3 shu4 qi2 。
- xi1 si1 xi1 kao3 fu3 ， zi3 gong4 fu2 xuan1 ni2 。
- gong4 you3 heng1 tu2 yue1 ， ju4 huai2 yuan3 dao4 qi1 。
- jing1 cheng2 shen4 jiao1 qi1 ， chou2 chang4 yue4 xun1 chi2 。
- ben3 wei4 tong2 you2 chu3 ， he2 tu2 you3 bie2 li2 。
- shen1 cong2 lai2 ling3 biao3 ， yin1 zhu2 ge2 tian1 ya2 。
- ren3 ran3 nian2 guang1 huan4 ， hui2 huan2 qi4 hou4 tui1 。
- an4 jing1 shi2 shu1 hu1 ， lü3 jian4 yue4 ying2 kui1 。
- gu4 guo2 shu1 tiao2 di4 ， ta1 xiang1 lu4 xian3 xi1 。
- deng1 gao1 hun2 yu4 duan4 ， tiao4 wang4 li4 ying1 pi2 。
- ce4 wang4 kui2 xiang1 jian4 ， fu1 he2 bin4 you3 si1 。
- lin2 feng1 xin1 ce4 da2 ， kai1 bang3 lei4 lin2 li2 。
- chang3 wu1 fei1 shou1 zi3 ， wen2 wei2 geng4 jian4 shui2 。
- zhu3 meng2 ning2 zhi4 dang1 ， ti2 ye4 qi3 wu2 si1 。
- jin4 zhi3 zhu1 duo1 lei4 ， xian2 yi2 yu4 you3 ci1 。
- kou4 tian1 shen1 huan4 yuan3 ， jiao4 di4 qi4 jie1 bei1 。
- xie3 hen4 ping2 jing1 wei4 ， sheng1 yuan1 fu4 zi3 gui1 。
- bi3 cang1 bu4 ke3 wen4 ， tu2 ji1 gu4 ren2 si1 。

## 注释

## 译文

## 赏析
