---
id: liu-yan-guo-zi-xi-yi-du-huang-an-zhong-zhong-cheng-liu-ti
title: 過紫溪驛讀黄安中中丞留題
titlePinyin: guo4 zi3 xi1 yi4 du2 huang2 an1 zhong1 zhong1 cheng2 liu2 ti2
titleSlug: guo-zi-xi-yi-du-huang-an-zhong-zhong-cheng-liu-ti
author: 劉弇
authorPinyin: liu2 yan3
authorSlug: liu-yan
dynasty: 宋
dynastyPinyin: song4
dynastySlug: song
tags: []
---

## 正文

- 金鑾天仙才，滲漉膚寸管。
- 由來風騷將，要出江謝遠。
- 一生忠孝心，倫匹世所罕。
- 曩聞奉安輿，駕言得茲館。
- 喜先行輈動，榮入綵衣暖。
- 他年逝波痛，故國松楸眼。
- 春暉草心盡，日力烏哺短。
- 銀鈎壁間字，刺落歸粉板。
- 捉衿來孰復，如渴釂斝琖。
- 顧我幺麽姿，辱公披沙揀。
- 波瀾泝沿闊，藻火止覘矕。
- 公今青雲上，功業壯圖滿。
- 此詩落人間，鼎味纔一臠。

## 拼音

- jin1 luan2 tian1 xian1 cai2 ， shen4 lu4 fu1 cun4 guan3 。
- you2 lai2 feng1 sao1 jiang1 ， yao4 chu1 jiang1 xie4 yuan3 。
- yi4 sheng1 zhong1 xiao4 xin1 ， lun2 pi3 shi4 suo3 han3 。
- nang3 wen2 feng4 an1 yu2 ， jia4 yan2 de2 zi1 guan3 。
- xi3 xian1 xing2 zhou1 dong4 ， rong2 ru4 cai3 yi1 nuan3 。
- ta1 nian2 shi4 bo1 tong4 ， gu4 guo2 song1 qiu1 yan3 。
- chun1 hui1 cao3 xin1 jin4 ， ri4 li4 wu1 bu3 duan3 。
- yin2 gou1 bi4 jian4 zi4 ， ci4 luo4 gui1 fen3 ban3 。
- zhuo1 jin1 lai2 shu2 fu4 ， ru2 ke3 jiao4 jia3 zhan3 。
- gu4 wo3 yao1 mo2 zi1 ， ru3 gong1 pi1 sha1 jian3 。
- bo1 lan2 su4 yan2 kuo4 ， zao3 huo3 zhi3 chan1 man3 。
- gong1 jin1 qing1 yun2 shang4 ， gong1 ye4 zhuang4 tu2 man3 。
- ci3 shi1 luo4 ren2 jian4 ， ding3 wei4 cai2 yi4 luan2 。

## 注释

## 译文

## 赏析
