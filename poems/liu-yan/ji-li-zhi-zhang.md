---
id: liu-yan-ji-li-zhi-zhang
title: 寄李知章
titlePinyin: ji4 li3 zhi1 zhang1
titleSlug: ji-li-zhi-zhang
author: 劉弇
authorPinyin: liu2 yan3
authorSlug: liu-yan
dynasty: 宋
dynastyPinyin: song4
dynastySlug: song
tags: []
---

## 正文

- 文章盛自元和間，誰其傑者柳與韓。
- 二公秋鶚擅神俊，天使側翅摧誇謾。
- 卷收萬象付寂默，神怪鬼篡皆殫殘。
- 詩書並馳可終古，豈止唐世論不刊。
- 陋儒睢盱百年後，摻筆仡仡愁脾肝。
- 問津誰當語博望，初步竟笑非邯鄲。
- 紛紛緗縹灑飛礫，埋沒理詣非一端。
- 之子清才如振綺，綠髮照春容激丹。
- 鄉評舊許擅螺水，文戰曾是鏖桑乾。
- 自云從事二公者，用意能到衆所難。
- 新詩遺我章江曲，百首洗出青琅玕。
- 蒼梧雲生逼齒潤，溟海月借吹衣寒。
- 由來青萍止三尺，天末斗牛曾上干。
- 流塵不隔自爲快，寧與折鐵論淒酸。
- 何由鞭鯨肅吾駕，看子切雲重整冠。

## 拼音

- wen2 zhang1 sheng4 zi4 yuan2 he2 jian4 ， shui2 qi2 jie2 zhe3 liu3 yu3 han2 。
- er4 gong1 qiu1 e4 shan4 shen2 jun4 ， tian1 shi3 ce4 chi4 cui1 kua1 man2 。
- juan3 shou1 wan4 xiang4 fu4 ji4 mo4 ， shen2 guai4 gui3 cuan4 jie1 dan1 can2 。
- shi1 shu1 bing4 chi2 ke3 zhong1 gu3 ， qi3 zhi3 tang2 shi4 lun4 bu4 kan1 。
- lou4 ru2 sui1 xu1 bai3 nian2 hou4 ， chan1 bi3 yi4 yi4 chou2 pi2 gan1 。
- wen4 jin1 shui2 dang1 yu3 bo2 wang4 ， chu1 bu4 jing4 xiao4 fei1 han2 dan1 。
- fen1 fen1 xiang1 piao3 sa3 fei1 li4 ， mai2 mei2 li3 yi4 fei1 yi4 duan1 。
- zhi1 zi3 qing1 cai2 ru2 zhen4 qi3 ， lü4 fa4 zhao4 chun1 rong2 ji1 dan1 。
- xiang1 ping2 jiu4 xu1 shan4 luo2 shui3 ， wen2 zhan4 ceng2 shi4 ao2 sang1 qian2 。
- zi4 yun2 cong2 shi4 er4 gong1 zhe3 ， yong4 yi4 neng2 dao4 zhong4 suo3 nan2 。
- xin1 shi1 yi2 wo3 zhang1 jiang1 qu3 ， bai3 shou3 xi3 chu1 qing1 lang2 gan1 。
- cang1 wu2 yun2 sheng1 bi1 chi3 run4 ， ming2 hai3 yue4 jie4 chui1 yi1 han2 。
- you2 lai2 qing1 ping2 zhi3 san1 chi3 ， tian1 mo4 dou4 niu2 ceng2 shang4 gan1 。
- liu2 chen2 bu4 ge2 zi4 wei2 kuai4 ， ning2 yu3 zhe2 tie3 lun4 qi1 suan1 。
- he2 you2 bian1 jing1 su4 wu2 jia4 ， kan4 zi3 qie4 yun2 chong2 zheng3 guan1 。

## 注释

## 译文

## 赏析
