---
id: liu-yan-zhou-ci-sheng-mi-zhi-feng-zuo
title: 舟次生米值風作
titlePinyin: zhou1 ci4 sheng1 mi3 zhi2 feng1 zuo4
titleSlug: zhou-ci-sheng-mi-zhi-feng-zuo
author: 劉弇
authorPinyin: liu2 yan3
authorSlug: liu-yan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 東北有雲如搜墨，舟子熟視無人色。
- 忽然白氣變飛翻，拗怒波神起乘隙。
- 初從下游架玉壘，須臾一望熬酥白。
- 琳宮蒼茫失向背，野鳥高飛避漸翼。
- 紛紛翻舞殊未酣，萬馬躍入朝周客。
- 陽侯睢盱推選鋒，勢欲盡取奔鯨磔。
- 崩騰豈啻陵谷改，刷滌似病津涯窄。
- 大舟踉蹌愁失踞，小舟呼天手加額。
- 間於盤渦拆腥沫，疑課鮫魚助奔擲。
- 瀘川病客簸欲僵，頼是絙縻逃不測。
- 等閒覼縷或衣襦，倉卒何功補淪溺。
- 晚來風死回安瀾，由自漫空認飛礫。
- 咄嗟鴻毛寄微命，一朝濱死真兒劇。
- 明知屏翳不吾欺，何堪失便垂涎得。

## 拼音

- dong1 bei3 you3 yun2 ru2 sou1 mo4 ， zhou1 zi3 shu2 shi4 wu2 ren2 se4 。
- hu1 ran2 bai2 qi4 bian4 fei1 fan1 ， ao4 nu4 bo1 shen2 qi3 cheng2 xi4 。
- chu1 cong2 xia4 you2 jia4 yu4 lei3 ， xu1 yu2 yi2 wang4 ao2 su1 bai2 。
- lin2 gong1 cang1 mang2 shi1 xiang4 bei4 ， ye3 niao3 gao1 fei1 bi4 jian4 yi4 。
- fen1 fen1 fan1 wu3 shu1 wei4 han1 ， wan4 ma3 yue4 ru4 chao2 zhou1 ke4 。
- yang2 hou2 sui1 xu1 tui1 xuan3 feng1 ， shi4 yu4 jin4 qu3 ben1 jing1 zhe2 。
- beng1 teng2 qi3 chi4 ling2 gu3 gai3 ， shua1 di2 si4 bing4 jin1 ya2 zhai3 。
- da4 zhou1 liang4 qiang1 chou2 shi1 ju4 ， xiao3 zhou1 hu1 tian1 shou3 jia1 e2 。
- jian4 wu1 pan2 wo1 chai1 xing1 mo4 ， yi2 ke4 jiao1 yu2 zhu4 ben1 zhi4 。
- lu2 chuan1 bing4 ke4 bo4 yu4 jiang1 ， lai4 shi4 geng1 mi2 tao2 bu2 ce4 。
- deng3 xian2 luo2 lü3 huo4 yi1 ru2 ， cang1 zu2 he2 gong1 bu3 lun2 ni4 。
- wan3 lai2 feng1 si3 hui2 an1 lan2 ， you2 zi4 man4 kong1 ren4 fei1 li4 。
- duo1 jie1 hong2 mao2 ji4 wei1 ming4 ， yi4 zhao1 bin1 si3 zhen1 er2 ju4 。
- ming2 zhi1 ping2 yi4 bu4 wu2 qi1 ， he2 kan1 shi1 bian4 chui2 xian2 de2 。

## 注释

## 译文

## 赏析
