---
id: zhang-yu-niang-yong-xia-yu
title: 詠夏雨
titlePinyin: yong3 xia4 yu3
titleSlug: yong-xia-yu
author: 張玉孃
authorPinyin: zhang1 yu4 niang2
authorSlug: zhang-yu-niang
dynasty: 宋
dynastyPinyin: song4
dynastySlug: song
tags: []
---

## 正文

- 頭上雲俱黑，一片雨浪浪。
- 慘澹隠高樹，霏微迷綠楊。
- 冷冷添澗水，點點落危檣。
- 簾捲山流翠，郊虛草自香。
- 靜嫌聲間竹，醉愛爽凝觴。
- 殿閣羅閒扇，池亭送嫩凉。
- 荷珠圓復碎，蘭芷脆還芳。
- 拂埃亂天際，度雲喧草堂。
- 乘空曳輕練，向晚洗炎光。
- 幽徑荒苔滑，短簷飛鳥忙。
- 湛湛翻萍影，溶溶浸柳塘。
- 無心留石洞，有夢惱襄王。
- 暝色欺明月，高飆透薄裳。
- 入更生闃寂，欹坐訝清商。
- 潤氣清湘簟，徘徊怯繡牀。

## 拼音

- tou2 shang4 yun2 ju4 hei1 ， yi2 pian4 yu3 lang4 lang4 。
- can3 dan4 yin3 gao1 shu4 ， fei1 wei1 mi2 lü4 yang2 。
- leng3 leng3 tian1 jian4 shui3 ， dian3 dian3 luo4 wei1 qiang2 。
- lian2 juan3 shan1 liu2 cui4 ， jiao1 xu1 cao3 zi4 xiang1 。
- jing4 xian2 sheng1 jian4 zhu2 ， zui4 ai4 shuang3 ning2 shang1 。
- dian4 ge2 luo2 xian2 shan4 ， chi2 ting2 song4 nen4 liang2 。
- he2 zhu1 yuan2 fu4 sui4 ， lan2 zhi3 cui4 huan2 fang1 。
- fu2 ai1 luan4 tian1 ji4 ， du4 yun2 xuan1 cao3 tang2 。
- cheng2 kong1 ye4 qing1 lian4 ， xiang4 wan3 xi3 yan2 guang1 。
- you1 jing4 huang1 tai2 hua2 ， duan3 yan2 fei1 niao3 mang2 。
- zhan4 zhan4 fan1 ping2 ying3 ， rong2 rong2 jin4 liu3 tang2 。
- wu2 xin1 liu2 shi2 dong4 ， you3 meng4 nao3 xiang1 wang2 。
- ming2 se4 qi1 ming2 yue4 ， gao1 biao1 tou4 bao2 shang0 。
- ru4 geng1 sheng1 qu4 ji4 ， qi1 zuo4 ya4 qing1 shang1 。
- run4 qi4 qing1 xiang1 dian4 ， pai2 huai2 qie4 xiu4 chuang2 。

## 注释

## 译文

## 赏析
