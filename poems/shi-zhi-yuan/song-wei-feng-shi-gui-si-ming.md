---
id: shi-zhi-yuan-song-wei-feng-shi-gui-si-ming
title: 送惟鳳師歸四明
titlePinyin: song4 wei2 feng4 shi1 gui1 si4 ming2
titleSlug: song-wei-feng-shi-gui-si-ming
author: 釋智圓
authorPinyin: shi4 zhi4 yuan2
authorSlug: shi-zhi-yuan
dynasty: 宋
dynastyPinyin: song4
dynastySlug: song
tags: []
---

## 正文

- 未識鳳師面，早熟鳳師名。
- 毓靈本岷峨，弱冠遊神京。
- 出處忌非類，交結皆名卿。
- 高談駭衆聽，雅唱歸羣英。
- 曩歲來淛陽，相逢水心亭。
- 論懷道且同，對坐眼彌青。
- 尋幽泛輕舟，待月步閑庭。
- 翌日倏分攜，南北各如萍。
- 我尋住孤山，師亦往東明。
- 人間一爲別，天上七周星。
- 江湖既相望，喣沫安足評。
- 今年春之暮，草堂花飄零。
- 睡起乍憑欄，竹外聞人聲。
- 忽報鳳師至，屣履出相迎。
- 借問胡爲來，告我以其誠。
- 度支司外計，夕拜臨茲城。
- 二賢俱我舊，故得尋其盟。
- 夏來西湖西，爲鄰樂幽貞。
- 朝登隱君堂，暮叩中庸扃。
- 引望雲山遙，銷暑竹風清。
- 論詩貴無邪，體道極無形。
- 倏忽時節移，秋風拂簷楹。
- 趨裝俄告別，鄞江指歸程。
- 適來既無事，適去豈關情。
- 孤帆侵曉飛，歸櫓連宵鳴。
- 風波視世態，水月悟浮榮。
- 仍知臯鶴性，不爲塵網縈。

## 拼音

- wei4 shi2 feng4 shi1 mian4 ， zao3 shu2 feng4 shi1 ming2 。
- yu4 ling2 ben3 min2 e2 ， ruo4 guan4 you2 shen2 jing1 。
- chu1 chu3 ji4 fei1 lei4 ， jiao1 jie2 jie1 ming2 qing1 。
- gao1 tan2 hai4 zhong4 ting1 ， ya3 chang4 gui1 qun2 ying1 。
- nang3 sui4 lai2 zhe4 yang2 ， xiang1 feng2 shui3 xin1 ting2 。
- lun4 huai2 dao4 qie3 tong2 ， dui4 zuo4 yan3 mi2 qing1 。
- xun2 you1 fan4 qing1 zhou1 ， dai4 yue4 bu4 xian2 ting2 。
- yi4 ri4 shu1 fen1 xie2 ， nan2 bei3 ge4 ru2 ping2 。
- wo3 xun2 zhu4 gu1 shan1 ， shi1 yi4 wang3 dong1 ming2 。
- ren2 jian4 yi4 wei2 bie2 ， tian1 shang4 qi1 zhou1 xing1 。
- jiang1 hu2 ji4 xiang1 wang4 ， xu3 mo4 an1 zu2 ping2 。
- jin1 nian2 chun1 zhi1 mu4 ， cao3 tang2 hua1 piao1 ling2 。
- shui4 qi3 zha4 ping2 lan2 ， zhu2 wai4 wen2 ren2 sheng1 。
- hu1 bao4 feng4 shi1 zhi4 ， xi3 lü3 chu1 xiang1 ying2 。
- jie4 wen4 hu2 wei2 lai2 ， gao4 wo3 yi3 qi2 cheng2 。
- du4 zhi1 si1 wai4 ji4 ， xi1 bai4 lin2 zi1 cheng2 。
- er4 xian2 ju4 wo3 jiu4 ， gu4 de2 xun2 qi2 meng2 。
- xia4 lai2 xi1 hu2 xi1 ， wei2 lin2 le4 you1 zhen1 。
- chao2 deng1 yin3 jun1 tang2 ， mu4 kou4 zhong1 yong1 jiong1 。
- yin3 wang4 yun2 shan1 yao2 ， xiao1 shu3 zhu2 feng1 qing1 。
- lun4 shi1 gui4 wu2 xie2 ， ti3 dao4 ji2 wu2 xing2 。
- shu1 hu1 shi2 jie2 yi2 ， qiu1 feng1 fu2 yan2 ying2 。
- qu1 zhuang1 e2 gao4 bie2 ， yin2 jiang1 zhi3 gui1 cheng2 。
- shi4 lai2 ji4 wu2 shi4 ， shi4 qu4 qi3 guan1 qing2 。
- gu1 fan1 qin1 xiao3 fei1 ， gui1 lu3 lian2 xiao1 ming2 。
- feng1 bo1 shi4 shi4 tai4 ， shui3 yue4 wu4 fu2 rong2 。
- reng2 zhi1 gao1 he4 xing4 ， bu4 wei2 chen2 wang3 ying2 。

## 注释

## 译文

## 赏析
