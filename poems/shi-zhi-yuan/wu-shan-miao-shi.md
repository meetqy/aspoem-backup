---
id: shi-zhi-yuan-wu-shan-miao-shi
title: 吳山廟詩
titlePinyin: wu2 shan1 miao4 shi1
titleSlug: wu-shan-miao-shi
author: 釋智圓
authorPinyin: shi4 zhi4 yuan2
authorSlug: shi-zhi-yuan
dynasty: 宋
dynastyPinyin: song4
dynastySlug: song
tags: []
---

## 正文

- 君子尚權變，權變貴合道。
- 子胥薦專諸，子光專非好。
- 父讎共戴天，乞師恨不早。
- 子光既得志，入郢事征討。
- 報父既鞭尺，諫王仍殺身。
- 孝子節方全，忠臣道且新。
- 馳名天地間，豈是悠悠人。
- 青史書盛烈，血食旌遺塵。
- 廟堂耀晨曦，廟木荂陽春。
- 往來無知俗，焚香勤禱祝。
- 忠孝不敢行，神兮寧降福。

## 拼音

- jun1 zi3 shang4 quan2 bian4 ， quan2 bian4 gui4 he2 dao4 。
- zi3 xu1 jian4 zhuan1 zhu1 ， zi3 guang1 zhuan1 fei1 hao3 。
- fu4 chou2 gong4 dai4 tian1 ， qi3 shi1 hen4 bu4 zao3 。
- zi3 guang1 ji4 de2 zhi4 ， ru4 ying3 shi4 zheng1 tao3 。
- bao4 fu4 ji4 bian1 chi3 ， jian4 wang2 reng2 sha1 shen1 。
- xiao4 zi3 jie2 fang1 quan2 ， zhong1 chen2 dao4 qie3 xin1 。
- chi2 ming2 tian1 di4 jian4 ， qi3 shi4 you1 you1 ren2 。
- qing1 shi3 shu1 sheng4 lie4 ， xue4 shi2 jing1 yi2 chen2 。
- miao4 tang2 yao4 chen2 xi1 ， miao4 mu4 fu1 yang2 chun1 。
- wang3 lai2 wu2 zhi1 su2 ， fen2 xiang1 qin2 dao3 zhu4 。
- zhong1 xiao4 bu4 gan3 xing2 ， shen2 xi1 ning2 jiang4 fu2 。

## 注释

## 译文

## 赏析
