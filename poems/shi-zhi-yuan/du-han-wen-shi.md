---
id: shi-zhi-yuan-du-han-wen-shi
title: 讀韓文詩
titlePinyin: du2 han2 wen2 shi1
titleSlug: du-han-wen-shi
author: 釋智圓
authorPinyin: shi4 zhi4 yuan2
authorSlug: shi-zhi-yuan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 女媧鍊五石，能補青天缺。
- 共工觸不周，能令地維絕。
- 楊孟既云沒，儒風幾殘滅。
- 妖辭惑常聽，淫文蠹正說。
- 南朝尚徐庾，唐興重盧駱。
- 雕篆鬬呈巧，仁義咸遺落。
- 王霸道不明，煙花心所託。
- 文不可終否，天生韓吏部。
- 叱僞俾歸真，鞭今使復古。
- 異端維既絕，儒宗缺皆補。
- 高文七百篇，炳若日月懸。
- 力扶姬孔道，手持文章權。
- 來者知尊儒，孰不由茲焉。
- 我生好古風，服讀長灑蒙。
- 何必唐一經，文道方可崇。

## 拼音

- nü3 wa1 lian4 wu3 shi2 ， neng2 bu3 qing1 tian1 que1 。
- gong4 gong1 chu4 bu4 zhou1 ， neng2 ling4 di4 wei2 jue2 。
- yang2 meng4 ji4 yun2 mei2 ， ru2 feng1 ji1 can2 mie4 。
- yao1 ci2 huo4 chang2 ting1 ， yin2 wen2 du4 zheng4 shuo1 。
- nan2 chao2 shang4 xu2 yu3 ， tang2 xing1 zhong4 lu2 luo4 。
- diao1 zhuan4 dou4 cheng2 qiao3 ， ren2 yi4 xian2 yi2 luo4 。
- wang2 ba4 dao4 bu4 ming2 ， yan1 hua1 xin1 suo3 tuo1 。
- wen2 bu4 ke3 zhong1 fou3 ， tian1 sheng1 han2 li4 bu4 。
- chi4 wei3 bi3 gui1 zhen1 ， bian1 jin1 shi3 fu4 gu3 。
- yi4 duan1 wei2 ji4 jue2 ， ru2 zong1 que1 jie1 bu3 。
- gao1 wen2 qi1 bai3 pian1 ， bing3 ruo4 ri4 yue4 xuan2 。
- li4 fu2 ji1 kong3 dao4 ， shou3 chi2 wen2 zhang1 quan2 。
- lai2 zhe3 zhi1 zun1 ru2 ， shu2 bu4 you2 zi1 yan1 。
- wo3 sheng1 hao3 gu3 feng1 ， fu2 du2 chang2 sa3 meng2 。
- he2 bi4 tang2 yi4 jing1 ， wen2 dao4 fang1 ke3 chong2 。

## 注释

## 译文

## 赏析
