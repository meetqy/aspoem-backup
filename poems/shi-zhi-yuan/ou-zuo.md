---
id: shi-zhi-yuan-ou-zuo
title: 偶作
titlePinyin: ou3 zuo4
titleSlug: ou-zuo
author: 釋智圓
authorPinyin: shi4 zhi4 yuan2
authorSlug: shi-zhi-yuan
dynasty: 宋
dynastyPinyin: song4
dynastySlug: song
tags: []
---

## 正文

- 急急西落日，浩浩東去波。
- 日落波不停，浮生能幾何。
- 青雲身未上，白髮頭已多。
- 金印未佩腰，道路成蹉跎。
- 一朝忽得志，頓忘貧賤事。
- 八珍食方丈，華轂駕天駟。
- 民瘼無術醫，貪狠有心恣。
- 無何觸天網，禍淫諒不爽。
- 餘殃及子孫，豈只身長往。
- 寄語求名士，得志莫如此。
- 不善宜先知，行道慎莫止。
- 仁恕及蒼生，忠貞輔天子。
- 好爵終自縻，盛烈垂千祀。
- 西日與東流，任彼催寒暑。
- 須知君子人，身死名不死。

## 拼音

- ji2 ji2 xi1 luo4 ri4 ， hao4 hao4 dong1 qu4 bo1 。
- ri4 luo4 bo1 bu4 ting2 ， fu2 sheng1 neng2 ji1 he2 。
- qing1 yun2 shen1 wei4 shang4 ， bai2 fa4 tou2 yi3 duo1 。
- jin1 yin4 wei4 pei4 yao1 ， dao4 lu4 cheng2 cuo1 tuo2 。
- yi4 zhao1 hu1 de2 zhi4 ， dun4 wang4 pin2 jian4 shi4 。
- ba1 zhen1 shi2 fang1 zhang4 ， hua2 gu3 jia4 tian1 si4 。
- min2 mo4 wu2 shu4 yi1 ， tan1 hen3 you3 xin1 zi4 。
- wu2 he2 chu4 tian1 wang3 ， huo4 yin2 liang4 bu4 shuang3 。
- yu2 yang1 ji2 zi3 sun1 ， qi3 zhi1 shen1 chang2 wang3 。
- ji4 yu3 qiu2 ming2 shi4 ， de2 zhi4 mo4 ru2 ci3 。
- bu2 shan4 yi2 xian1 zhi1 ， hang2 dao4 shen4 mo4 zhi3 。
- ren2 shu4 ji2 cang1 sheng1 ， zhong1 zhen1 fu3 tian1 zi3 。
- hao3 jue2 zhong1 zi4 mi2 ， sheng4 lie4 chui2 qian1 si4 。
- xi1 ri4 yu3 dong1 liu2 ， ren4 bi3 cui1 han2 shu3 。
- xu1 zhi1 jun1 zi3 ren2 ， shen1 si3 ming2 bu4 si3 。

## 注释

## 译文

## 赏析
