---
id: shi-zhi-yuan-qian-fu-yong
title: 潛夫詠
titlePinyin: qian2 fu1 yong3
titleSlug: qian-fu-yong
author: 釋智圓
authorPinyin: shi4 zhi4 yuan2
authorSlug: shi-zhi-yuan
dynasty: 宋
dynastyPinyin: song4
dynastySlug: song
tags: []
---

## 正文

- 有叟匿姓名，自號爲潛夫。
- 潛身在雲泉，潛心入虛無。
- 身心俱已潛，質直反若諭。
- 智者謂之智，愚者謂之愚。
- 愚智自彼異，潛夫未曾殊。
- 陶陶樂天和，任性何曾拘。
- 宗儒述孟軻，好道注陰符。
- 虛堂踞高臺，往往談浮圖。
- 漫衍雖無家，大方貴無隅。
- 俗人每側目，訂之爲狂徒。
- 素隱而行怪，執政宜先誅。
- 天公既保全，幸得存微軀。
- 衝雪登高山，乘月泛平湖。
- 性靈敵雲閑，形骸類松枯。
- 何以免饑寒，認得衣中珠。

## 拼音

- you3 sou3 ni4 xing4 ming2 ， zi4 hao4 wei2 qian2 fu1 。
- qian2 shen1 zai4 yun2 quan2 ， qian2 xin1 ru4 xu1 wu2 。
- shen1 xin1 ju4 yi3 qian2 ， zhi4 zhi2 fan3 ruo4 yu4 。
- zhi4 zhe3 wei4 zhi1 zhi4 ， yu2 zhe3 wei4 zhi1 yu2 。
- yu2 zhi4 zi4 bi3 yi4 ， qian2 fu1 wei4 ceng2 shu1 。
- tao2 tao2 le4 tian1 he2 ， ren4 xing4 he2 ceng2 ju1 。
- zong1 ru2 shu4 meng4 ke1 ， hao3 dao4 zhu4 yin1 fu2 。
- xu1 tang2 ju4 gao1 tai2 ， wang3 wang3 tan2 fu2 tu2 。
- man4 yan3 sui1 wu2 jia1 ， da4 fang1 gui4 wu2 yu2 。
- su2 ren2 mei3 ce4 mu4 ， ding4 zhi1 wei2 kuang2 tu2 。
- su4 yin3 er2 xing2 guai4 ， zhi2 zheng4 yi2 xian1 zhu1 。
- tian1 gong1 ji4 bao3 quan2 ， xing4 de2 cun2 wei1 qu1 。
- chong1 xue3 deng1 gao1 shan1 ， cheng2 yue4 fan4 ping2 hu2 。
- xing4 ling2 di2 yun2 xian2 ， xing2 hai2 lei4 song1 ku1 。
- he2 yi3 mian3 ji1 han2 ， ren4 de2 yi1 zhong1 zhu1 。

## 注释

## 译文

## 赏析
