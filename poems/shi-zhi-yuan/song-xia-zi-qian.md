---
id: shi-zhi-yuan-song-xia-zi-qian
title: 松下自遣
titlePinyin: song1 xia4 zi4 qian3
titleSlug: song-xia-zi-qian
author: 釋智圓
authorPinyin: shi4 zhi4 yuan2
authorSlug: shi-zhi-yuan
dynasty: 宋
dynastyPinyin: song4
dynastySlug: song
tags: []
---

## 正文

- 聚氣成此身，假緣暫寄世。
- 可憐自在性，本無煩惱繫。
- 傍水與登山，翛然有深詣。
- 日在林下游，暮在林下宿。
- 供飲巖畔泉，充庖檻前菊。
- 半月一剃髪，半年一洗浴。
- 但得恣疏懶，何曾有榮辱。
- 新秋雨初霽，圓月照我屋。
- 扶病起看月，坐久偶成曲。
- 人生天地間，性分各自足。
- 捧檄何必喜，途窮何必哭。
- 容彭不爲長，顔楊不爲促。
- 四者俱如夢，何爲自羈束。
- 彼笑我太狂，我笑彼太俗。
- 彼我更相笑，是非無實錄。
- 不如長默默，恬淡過昏旭。
- 淵魚與林鳥，各得隨所欲。
- 舉頭誰是友，風月與松竹。

## 拼音

- ju4 qi4 cheng2 ci3 shen1 ， jia3 yuan2 zan4 ji4 shi4 。
- ke3 lian2 zi4 zai4 xing4 ， ben3 wu2 fan2 nao3 xi4 。
- bang4 shui3 yu3 deng1 shan1 ， xiao1 ran2 you3 shen1 yi4 。
- ri4 zai4 lin2 xia4 you2 ， mu4 zai4 lin2 xia4 su4 。
- gong4 yin3 yan2 pan4 quan2 ， chong1 pao2 jian4 qian2 ju2 。
- ban4 yue4 yi1 ti4 fa4 ， ban4 nian2 yi4 xi3 yu4 。
- dan4 de2 zi4 shu1 lan3 ， he2 ceng2 you3 rong2 ru3 。
- xin1 qiu1 yu3 chu1 ji4 ， yuan2 yue4 zhao4 wo3 wu1 。
- fu2 bing4 qi3 kan4 yue4 ， zuo4 jiu3 ou3 cheng2 qu3 。
- ren2 sheng1 tian1 di4 jian4 ， xing4 fen1 ge4 zi4 zu2 。
- peng3 xi2 he2 bi4 xi3 ， tu2 qiong2 he2 bi4 ku1 。
- rong2 peng2 bu4 wei2 chang2 ， yan2 yang2 bu4 wei2 cu4 。
- si4 zhe3 ju4 ru2 meng4 ， he2 wei2 zi4 ji1 shu4 。
- bi3 xiao4 wo3 tai4 kuang2 ， wo3 xiao4 bi3 tai4 su2 。
- bi3 wo3 geng4 xiang1 xiao4 ， shi4 fei1 wu2 shi2 lu4 。
- bu4 ru2 chang2 mo4 mo4 ， tian2 dan4 guo4 hun1 xu4 。
- yuan1 yu2 yu3 lin2 niao3 ， ge4 de2 sui2 suo3 yu4 。
- ju3 tou2 shui2 shi4 you3 ， feng1 yue4 yu3 song1 zhu2 。

## 注释

## 译文

## 赏析
