---
id: shi-zhi-yuan-yi-ye-xiu-cai-shi
title: 貽葉秀才詩
titlePinyin: yi2 ye4 xiu4 cai0 shi1
titleSlug: yi-ye-xiu-cai-shi
author: 釋智圓
authorPinyin: shi4 zhi4 yuan2
authorSlug: shi-zhi-yuan
dynasty: 宋
dynastyPinyin: song4
dynastySlug: song
tags: []
---

## 正文

- 松柏異衆木，歲寒陵嚴霜。
- 蘭茝異衆草，林深發幽香。
- 須知君子道，不爲窮困傷。
- 須知君子言，唯爲仁義彰。
- 夫君真儒者，言行何優長。
- 文宗軻兼雄，志嫉墨與楊。
- 攘袂叱浮僞，百感生剛腸。
- 峨冠事禮容，羣小畏矜莊。
- 去年遊霅溪，相逢秋氣涼。
- 傾蓋既如舊，寄宿林間房。
- 開懷黜二霸，議道歸三王。
- 月席屢更僕，風軒時飄霜。
- 相遇分既洽，相別情彌傷。
- 今年住孤山，夫君又來杭。
- 泛舟頻相尋，道舊皆夕陽。
- 君惟儒家流，才術況汪洋。
- 終期正禮樂，勿事和塵光。
- 青雲即奮飛，庶見儒風揚。

## 拼音

- song1 bai3 yi4 zhong4 mu4 ， sui4 han2 ling2 yan2 shuang1 。
- lan2 chai3 yi4 zhong4 cao3 ， lin2 shen1 fa1 you1 xiang1 。
- xu1 zhi1 jun1 zi3 dao4 ， bu4 wei2 qiong2 kun4 shang1 。
- xu1 zhi1 jun1 zi3 yan2 ， wei2 wei2 ren2 yi4 zhang1 。
- fu1 jun1 zhen1 ru2 zhe3 ， yan2 xing2 he2 you1 chang2 。
- wen2 zong1 ke1 jian1 xiong2 ， zhi4 ji2 mo4 yu3 yang2 。
- rang3 mei4 chi4 fu2 wei3 ， bai3 gan3 sheng1 gang1 chang2 。
- e2 guan1 shi4 li3 rong2 ， qun2 xiao3 wei4 jin1 zhuang1 。
- qu4 nian2 you2 zha4 xi1 ， xiang1 feng2 qiu1 qi4 liang2 。
- qing1 gai4 ji4 ru2 jiu4 ， ji4 su4 lin2 jian4 fang2 。
- kai1 huai2 chu4 er4 ba4 ， yi4 dao4 gui1 san1 wang2 。
- yue4 xi2 lü3 geng4 pu2 ， feng1 xuan1 shi2 piao1 shuang1 。
- xiang1 yu4 fen1 ji4 qia4 ， xiang1 bie2 qing2 mi2 shang1 。
- jin1 nian2 zhu4 gu1 shan1 ， fu1 jun1 you4 lai2 hang2 。
- fan4 zhou1 bin1 xiang1 xun2 ， dao4 jiu4 jie1 xi1 yang2 。
- jun1 wei2 ru2 jia1 liu2 ， cai2 shu4 kuang4 wang1 yang2 。
- zhong1 qi1 zheng4 li3 le4 ， wu4 shi4 he2 chen2 guang1 。
- qing1 yun2 ji2 fen4 fei1 ， shu4 jian4 ru2 feng1 yang2 。

## 注释

## 译文

## 赏析
