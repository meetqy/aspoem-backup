---
id: shi-zhi-yuan-gu-shan-shi-er-shou-qi-yi
title: 孤山詩二首  其一
titlePinyin: gu1 shan1 shi1 er4 shou3     qi2 yi1
titleSlug: gu-shan-shi-er-shou-qi-yi
author: 釋智圓
authorPinyin: shi4 zhi4 yuan2
authorSlug: shi-zhi-yuan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 峭拔湖心起，湖心四望通。
- 盤根入巨浸，疊翠點寒空。
- 勢迥侔蓬島，層危敵閬風。
- 僧樓籠淡霧，雁塔礙飛鴻。
- 曉井金沙粲，晴坡瑪瑙紅。
- 噴雲春雨外，照影夕波中。
- 野蔓垂枯柏，疏鐘匝梵宮。
- 閑泉澄極頂，幽徑入深叢。
- 古迹談皆異，秋屏寫未同。
- 樂遊非俗客，靜望屬漁翁。
- 買去知無價，棲來思豈窮。
- 翻嗟市朝裏，塵土日濛濛。

## 拼音

- qiao4 ba2 hu2 xin1 qi3 ， hu2 xin1 si4 wang4 tong1 。
- pan2 gen1 ru4 ju4 jin4 ， die2 cui4 dian3 han2 kong1 。
- shi4 jiong3 mou2 peng2 dao3 ， ceng2 wei1 di2 lang4 feng1 。
- seng1 lou2 long2 dan4 wu4 ， yan4 ta3 ai4 fei1 hong2 。
- xiao3 jing3 jin1 sha1 can4 ， qing2 po1 ma3 nao3 hong2 。
- pen1 yun2 chun1 yu3 wai4 ， zhao4 ying3 xi1 bo1 zhong1 。
- ye3 man4 chui2 ku1 bai3 ， shu1 zhong1 za1 fan4 gong1 。
- xian2 quan2 cheng2 ji2 ding3 ， you1 jing4 ru4 shen1 cong2 。
- gu3 ji4 tan2 jie1 yi4 ， qiu1 ping2 xie3 wei4 tong2 。
- le4 you2 fei1 su2 ke4 ， jing4 wang4 shu3 yu2 weng1 。
- mai3 qu4 zhi1 wu2 jia4 ， qi1 lai2 si1 qi3 qiong2 。
- fan1 jie1 shi4 chao2 li3 ， chen2 tu3 ri4 meng2 meng2 。

## 注释

## 译文

## 赏析
