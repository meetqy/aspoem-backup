---
id: shi-zhi-yuan-hu-ju-gan-shang
title: 湖居感傷
titlePinyin: hu2 ju1 gan3 shang1
titleSlug: hu-ju-gan-shang
author: 釋智圓
authorPinyin: shi4 zhi4 yuan2
authorSlug: shi-zhi-yuan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 迷真渺無始，飄業產錢唐。
- 外族宗南郡，門風祖偃王。
- 微緣先劫種，宿習妙齡彰。
- 父母憐多病，親賓怪異常。
- 布花模講道，畫石學題章。
- 戒印齓年佩，心猿志學狂。
- 榮名虛準擬，簪組妄思量。
- 禮樂師周孔，虛無學老莊。
- 躁嫌成器晚，心競寸陰忙。
- 翼翼修天爵，孜孜恥面牆。
- 內藏儒志氣，外假佛衣裳。
- 每惡銷金口，時勞疾惡腸。
- 手中期得桂，箭下待穿腸。
- 騃鹿方隨燄，堅冰忽遇陽。
- 繫珠知在體，甘露忝親嘗。
- 要道傳三觀，真機得妙常。
- 不然心迹火，任結鬢根霜。
- 覺路雙輪駕，真空兩翅翔。
- 饑來還遇膳，渴去已逢漿。
- 靜處如來室，高眠解脫床。
- 理高山峭拔，道大海汪洋。
- 力戰魔軍散，功扶佛化昌。
- 空山憐寂寂，塵路笑茫茫。
- 觸境知無著，閑居貴坐忘。
- 消搖希自了，言說亦何妨。
- 撰疏松窗冷，揮松古殿涼。
- 來蒙隨力化，真誥應機揚。
- 達理雖云短，尋文或有長。
- 圓伊令了悟，法愛教消亡。
- 性任融凡聖，修宜示否臧。
- 冥心潛應夢，取驗敢垂祥。
- 事佛身多累，爲師道實荒。
- 衡門連竹石，草屋带林塘。
- 冬服和絺綌，中飡乏稻粱。
- 水邊雲作伴，巖下柏爲香。
- 景物看無厭，幽棲興未央。
- 晚籬啼翡翠，春沼浴鴛鴦。
- 菡萏花如畫，嶔崟岫若粧。
- 飄窗松韻淡，翻砌菊花黄。
- 放鶴時登嶺，觀魚或在梁。
- 豈愁身病害，長喜世平康。
- 無處求煩惱，隨時任寂光。
- 昏衢懸慧日，苦海泛慈航。
- 誓坐菩提法樹，高躋寂滅場。
- 冥真周法界，垂應徧諸方。
- 頓漸門皆邃，偏圓藥盡良。
- 驚迷辯雷震，摧惑法輪彊。
- 鷲嶺先開會，金河後秘藏。
- 留形歸後德，遺法益無疆。
- 四等心彌廣，三慈化甚詳。
- 道齊諸妙覺，事類釋迦皇。
- 生滅非吾土，圓澄是故鄉。
- 一空長寂寂，萬類本惶惶。
- 庶了無生旨，無生更可傷。

## 拼音

- mi2 zhen1 miao3 wu2 shi3 ， piao1 ye4 chan3 qian2 tang2 。
- wai4 zu2 zong1 nan2 jun4 ， men2 feng1 zu3 yan3 wang2 。
- wei1 yuan2 xian1 jie2 zhong3 ， su4 xi2 miao4 ling2 zhang1 。
- fu4 mu3 lian2 duo1 bing4 ， qin1 bin1 guai4 yi4 chang2 。
- bu4 hua1 mo2 jiang3 dao4 ， hua4 shi2 xue2 ti2 zhang1 。
- jie4 yin4 chen4 nian2 pei4 ， xin1 yuan2 zhi4 xue2 kuang2 。
- rong2 ming2 xu1 zhun3 ni3 ， zan1 zu3 wang4 si1 liang0 。
- li3 le4 shi1 zhou1 kong3 ， xu1 wu2 xue2 lao3 zhuang1 。
- zao4 xian2 cheng2 qi4 wan3 ， xin1 jing4 cun4 yin1 mang2 。
- yi4 yi4 xiu1 tian1 jue2 ， zi1 zi1 chi3 mian4 qiang2 。
- nei4 cang2 ru2 zhi4 qi4 ， wai4 jia3 fo2 yi1 shang0 。
- mei3 e4 xiao1 jin1 kou3 ， shi2 lao2 ji2 e4 chang2 。
- shou3 zhong1 qi1 de2 gui4 ， jian4 xia4 dai4 chuan1 chang2 。
- si4 lu4 fang1 sui2 yan4 ， jian1 bing1 hu1 yu4 yang2 。
- xi4 zhu1 zhi1 zai4 ti3 ， gan1 lu4 tian3 qin1 chang2 。
- yao4 dao4 chuan2 san1 guan1 ， zhen1 ji1 de2 miao4 chang2 。
- bu4 ran2 xin1 ji4 huo3 ， ren4 jie2 bin4 gen1 shuang1 。
- jue2 lu4 shuang1 lun2 jia4 ， zhen1 kong1 liang3 chi4 xiang2 。
- ji1 lai2 huan2 yu4 shan4 ， ke3 qu4 yi3 feng2 jiang1 。
- jing4 chu3 ru2 lai2 shi4 ， gao1 mian2 jie3 tuo1 chuang2 。
- li3 gao1 shan1 qiao4 ba2 ， dao4 da4 hai3 wang1 yang2 。
- li4 zhan4 mo2 jun1 san4 ， gong1 fu2 fo2 hua4 chang1 。
- kong1 shan1 lian2 ji4 ji4 ， chen2 lu4 xiao4 mang2 mang2 。
- chu4 jing4 zhi1 wu2 zhu4 ， xian2 ju1 gui4 zuo4 wang4 。
- xiao1 yao2 xi1 zi4 le0 ， yan2 shuo1 yi4 he2 fang2 。
- zhuan4 shu1 song1 chuang1 leng3 ， hui1 song1 gu3 dian4 liang2 。
- lai2 meng2 sui2 li4 hua4 ， zhen1 gao4 ying1 ji1 yang2 。
- da2 li3 sui1 yun2 duan3 ， xun2 wen2 huo4 you3 chang2 。
- yuan2 yi1 ling4 liao3 wu4 ， fa3 ai4 jiao4 xiao1 wang2 。
- xing4 ren4 rong2 fan2 sheng4 ， xiu1 yi2 shi4 fou3 zang1 。
- ming2 xin1 qian2 ying1 meng4 ， qu3 yan4 gan3 chui2 xiang2 。
- shi4 fo2 shen1 duo1 lei4 ， wei2 shi1 dao4 shi2 huang1 。
- heng2 men2 lian2 zhu2 shi2 ， cao3 wu1 dai4 lin2 tang2 。
- dong1 fu2 he2 chi1 xi4 ， zhong1 can1 fa2 dao4 liang2 。
- shui3 bian1 yun2 zuo4 ban4 ， yan2 xia4 bai3 wei2 xiang1 。
- jing3 wu4 kan4 wu2 yan4 ， you1 qi1 xing1 wei4 yang1 。
- wan3 li2 ti2 fei3 cui4 ， chun1 zhao3 yu4 yuan1 yang1 。
- han4 dan4 hua1 ru2 hua4 ， qin1 yin2 xiu4 ruo4 zhuang1 。
- piao1 chuang1 song1 yun4 dan4 ， fan1 qi4 ju2 hua1 huang2 。
- fang4 he4 shi2 deng1 ling3 ， guan1 yu2 huo4 zai4 liang2 。
- qi3 chou2 shen1 bing4 hai4 ， chang2 xi3 shi4 ping2 kang1 。
- wu2 chu3 qiu2 fan2 nao3 ， sui2 shi2 ren4 ji4 guang1 。
- hun1 qu2 xuan2 hui4 ri4 ， ku3 hai3 fan4 ci2 hang2 。
- shi4 zuo4 pu2 ti2 fa3 shu4 ， gao1 ji1 ji4 mie4 chang3 。
- ming2 zhen1 zhou1 fa3 jie4 ， chui2 ying1 bian4 zhu1 fang1 。
- dun4 jian4 men2 jie1 sui4 ， pian1 yuan2 yao4 jin4 liang2 。
- jing1 mi2 bian4 lei2 zhen4 ， cui1 huo4 fa3 lun2 qiang2 。
- jiu4 ling3 xian1 kai1 hui4 ， jin1 he2 hou4 mi4 cang2 。
- liu2 xing2 gui1 hou4 de2 ， yi2 fa3 yi4 wu2 jiang1 。
- si4 deng3 xin1 mi2 guang3 ， san1 ci2 hua4 shen4 xiang2 。
- dao4 qi2 zhu1 miao4 jue2 ， shi4 lei4 shi4 jia1 huang2 。
- sheng1 mie4 fei1 wu2 tu3 ， yuan2 cheng2 shi4 gu4 xiang1 。
- yi4 kong1 chang2 ji4 ji4 ， wan4 lei4 ben3 huang2 huang2 。
- shu4 le0 wu2 sheng1 zhi3 ， wu2 sheng1 geng4 ke3 shang1 。

## 注释

## 译文

## 赏析
