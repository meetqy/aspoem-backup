---
id: shi-zhi-yuan-du-shi
title: 讀史
titlePinyin: du2 shi3
titleSlug: du-shi
author: 釋智圓
authorPinyin: shi4 zhi4 yuan2
authorSlug: shi-zhi-yuan
dynasty: 宋
dynastyPinyin: song4
dynastySlug: song
tags: []
---

## 正文

- 我愛包胥哭，一哭救楚國。
- 事君盡其忠，垂名千世則。
- 我愛魯連笑，一笑卻秦軍。
- 折衝罇俎間，流芳至今聞。
- 我愛伯夷仁，揖讓持其身。
- 餓列首陽下，恥事干戈君。
- 後世闚竊輩，故非姬發倫。
- 內藏篡弒謀，外躡武王塵。
- 伯夷若不去，名教胡以伸。
- 後人非三賢，細碎何足云。
- 哭嘆祿位卑，笑喜膏粱珍。
- 山林亦寒餓，行怪非求仁。
- 留心寡兼濟，所謀惟一身。
- 撫書想三賢，清風千古振。

## 拼音

- wo3 ai4 bao1 xu1 ku1 ， yi4 ku1 jiu4 chu3 guo2 。
- shi4 jun1 jin4 qi2 zhong1 ， chui2 ming2 qian1 shi4 ze2 。
- wo3 ai4 lu3 lian2 xiao4 ， yi2 xiao4 que4 qin2 jun1 。
- zhe2 chong1 zun1 zu3 jian4 ， liu2 fang1 zhi4 jin1 wen2 。
- wo3 ai4 bo2 yi2 ren2 ， yi1 rang4 chi2 qi2 shen1 。
- e4 lie4 shou3 yang2 xia4 ， chi3 shi4 gan1 ge1 jun1 。
- hou4 shi4 kui1 qie4 bei4 ， gu4 fei1 ji1 fa1 lun2 。
- nei4 cang2 cuan4 shi4 mou2 ， wai4 nie4 wu3 wang2 chen2 。
- bo2 yi2 ruo4 bu2 qu4 ， ming2 jiao4 hu2 yi3 shen1 。
- hou4 ren2 fei1 san1 xian2 ， xi4 sui4 he2 zu2 yun2 。
- ku1 tan4 lu4 wei4 bei1 ， xiao4 xi3 gao1 liang2 zhen1 。
- shan1 lin2 yi4 han2 e4 ， xing2 guai4 fei1 qiu2 ren2 。
- liu2 xin1 gua3 jian1 ji4 ， suo3 mou2 wei2 yi1 shen1 。
- fu3 shu1 xiang3 san1 xian2 ， qing1 feng1 qian1 gu3 zhen4 。

## 注释

## 译文

## 赏析
