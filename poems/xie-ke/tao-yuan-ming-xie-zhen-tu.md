---
id: xie-ke-tao-yuan-ming-xie-zhen-tu
title: 陶淵明寫真圖
titlePinyin: tao2 yuan1 ming2 xie3 zhen1 tu2
titleSlug: tao-yuan-ming-xie-zhen-tu
author: 謝薖
authorPinyin: xie4 ke1
authorSlug: xie-ke
dynasty: 宋
dynastyPinyin: song4
dynastySlug: song
tags: []
---

## 正文

- 淵明歸去潯陽曲，杖藜蒲鞋巾一幅。
- 陰陰老樹囀黄鶯，艶艶東籬粲霜菊。
- 世紛無盡過眼空，生事不豐隨意足。
- 廟廊之姿老蓬蓽，環堵蕭條僅容膝。
- 大兒頑鈍懶詩書，小兒嬌癡愛梨栗。
- 老妻日暮荷鋤歸，欣然一笑共蝸室。
- 哦詩未遣愁肝腎，醉裏呼兒供紙筆。
- 時時得句輒寫之，五言平淡用一律。
- 田家酒熟夜打門，頭上自有漉酒巾。
- 老農時問桑麻長，提壺挈榼來相親。
- 一尊徑醉北窗臥，蕭然自謂羲皇人。
- 此公聞道窮亦樂，容貌不枯似丹渥。
- 儒林紛紛隨溷濁，山林高義久寂寞。
- 假令九原今可作，舉公藍輿也不惡。

## 拼音

- yuan1 ming2 gui1 qu4 xun2 yang2 qu3 ， zhang4 li2 pu2 xie2 jin1 yi4 fu2 。
- yin1 yin1 lao3 shu4 zhuan4 huang2 ying1 ， yan4 yan4 dong1 li2 can4 shuang1 ju2 。
- shi4 fen1 wu2 jin4 guo4 yan3 kong1 ， sheng1 shi4 bu4 feng1 sui2 yi4 zu2 。
- miao4 lang2 zhi1 zi1 lao3 peng2 bi4 ， huan2 du3 xiao1 tiao2 jin3 rong2 xi1 。
- da4 er2 wan2 dun4 lan3 shi1 shu1 ， xiao3 er2 jiao1 chi1 ai4 li2 li4 。
- lao3 qi1 ri4 mu4 he2 chu2 gui1 ， xin1 ran2 yi2 xiao4 gong4 wo1 shi4 。
- o4 shi1 wei4 qian3 chou2 gan1 shen4 ， zui4 li3 hu1 er2 gong4 zhi3 bi3 。
- shi2 shi2 de2 ju4 zhe2 xie3 zhi1 ， wu3 yan2 ping2 dan4 yong4 yi2 lü4 。
- tian2 jia1 jiu3 shu2 ye4 da3 men2 ， tou2 shang4 zi4 you3 lu4 jiu3 jin1 。
- lao3 nong2 shi2 wen4 sang1 ma2 chang2 ， ti2 hu2 qie4 ke1 lai2 xiang1 qin1 。
- yi4 zun1 jing4 zui4 bei3 chuang1 wo4 ， xiao1 ran2 zi4 wei4 xi1 huang2 ren2 。
- ci3 gong1 wen2 dao4 qiong2 yi4 le4 ， rong2 mao4 bu4 ku1 si4 dan1 wo4 。
- ru2 lin2 fen1 fen1 sui2 hun4 zhuo2 ， shan1 lin2 gao1 yi4 jiu3 ji4 mo4 。
- jia3 ling4 jiu3 yuan2 jin1 ke3 zuo4 ， ju3 gong1 lan2 yu2 ye3 bu2 e4 。

## 注释

## 译文

## 赏析
