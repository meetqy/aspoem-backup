---
id: xie-ke-zhu-duan-fu-yi-hua-niu-yi-zhi-yi-li-cheng-de-cheng-de-yi-shi-yu-wei-fu-chang-yun
title: 朱端甫以畫牛一紙遺李成德成德以示予爲賦長韻
titlePinyin: zhu1 duan1 fu3 yi3 hua4 niu2 yi4 zhi3 yi2 li3 cheng2 de2 cheng2 de2 yi3 shi4 yu3 wei2 fu4 chang2 yun4
titleSlug: zhu-duan-fu-yi-hua-niu-yi-zhi-yi-li-cheng-de-cheng-de-yi-shi-yu-wei-fu-chang-yun
author: 謝薖
authorPinyin: xie4 ke1
authorSlug: xie-ke
dynasty: 宋
dynastyPinyin: song4
dynastySlug: song
tags: []
---

## 正文

- 畫牛蹄角四十八，楮生塵昏僅可閱。
- 頭頭露地各逍遥，不愁牽車喘見月。
- 舐筆和墨誰氏子，定自道人非畫史。
- 把鼻牽回得真牧，信手摹成妙如此。
- 朱公自成老斵輪，不惜是牛持贈君。
- 願君成誦石鞏語，更将此畫同參取。

## 拼音

- hua4 niu2 ti2 jiao3 si4 shi2 ba1 ， chu3 sheng1 chen2 hun1 jin3 ke3 yue4 。
- tou2 tou2 lu4 di4 ge4 xiao1 yao2 ， bu4 chou2 qian1 ju1 chuan3 jian4 yue4 。
- shi4 bi3 he2 mo4 shui2 shi4 zi3 ， ding4 zi4 dao4 ren2 fei1 hua4 shi3 。
- ba3 bi2 qian1 hui2 de2 zhen1 mu4 ， xin4 shou3 mo2 cheng2 miao4 ru2 ci3 。
- zhu1 gong1 zi4 cheng2 lao3 zhuo2 lun2 ， bu4 xi1 shi4 niu2 chi2 zeng4 jun1 。
- yuan4 jun1 cheng2 song4 shi2 gong3 yu3 ， geng4 jiang1 ci3 hua4 tong2 can1 qu3 。

## 注释

## 译文

## 赏析
