---
id: xie-ke-zhu-you-xuan
title: 竹友軒
titlePinyin: zhu2 you3 xuan1
titleSlug: zhu-you-xuan
author: 謝薖
authorPinyin: xie4 ke1
authorSlug: xie-ke
dynasty: 宋
dynastyPinyin: song4
dynastySlug: song
tags: []
---

## 正文

- 畏夏苦執熱，開軒除鬱蒸。
- 簷前鳥雀喧，朝旭上朱甍。
- 席間裁函丈，詩書浩縱横。
- 槃礴環堵間，幽獨懷友生。
- 古人在黄卷，千載使我傾。
- 出門窺物變，草木各鮮榮。
- 青青墻東竹，見汝忽眼明。
- 愛玩不能忘，移根傍軒楹。
- 俯仰與竹俱，定交見深情。
- 不是無朋友，此君冰玉清。
- 風吹萬籟響，寒梢韻竽笙。
- 我獨哦其間，詩作秋蟲鳴。
- 琅玕亦有實，期汝向秋成。
- 鳯凰何時來，翽翽翔我庭。

## 拼音

- wei4 xia4 ku3 zhi2 re4 ， kai1 xuan1 chu2 yu4 zheng1 。
- yan2 qian2 niao3 que4 xuan1 ， chao2 xu4 shang4 zhu1 meng2 。
- xi2 jian4 cai2 han2 zhang4 ， shi1 shu1 hao4 zong4 heng2 。
- pan2 bo2 huan2 du3 jian4 ， you1 du2 huai2 you3 sheng1 。
- gu3 ren2 zai4 huang2 juan4 ， qian1 zai4 shi3 wo3 qing1 。
- chu1 men2 kui1 wu4 bian4 ， cao3 mu4 ge4 xian1 rong2 。
- qing1 qing1 qiang2 dong1 zhu2 ， jian4 ru3 hu1 yan3 ming2 。
- ai4 wan2 bu4 neng2 wang4 ， yi2 gen1 bang4 xuan1 ying2 。
- fu3 yang3 yu3 zhu2 ju4 ， ding4 jiao1 jian4 shen1 qing2 。
- bu2 shi4 wu2 peng2 you0 ， ci3 jun1 bing1 yu4 qing1 。
- feng1 chui1 wan4 lai4 xiang3 ， han2 shao1 yun4 yu2 sheng1 。
- wo3 du2 o4 qi2 jian4 ， shi1 zuo4 qiu1 chong2 ming2 。
- lang2 gan1 yi4 you3 shi2 ， qi1 ru3 xiang4 qiu1 cheng2 。
- feng4 huang2 he2 shi2 lai2 ， hui4 hui4 xiang2 wo3 ting2 。

## 注释

## 译文

## 赏析
