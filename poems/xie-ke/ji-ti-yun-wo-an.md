---
id: xie-ke-ji-ti-yun-wo-an
title: 寄題雲臥菴
titlePinyin: ji4 ti2 yun2 wo4 an1
titleSlug: ji-ti-yun-wo-an
author: 謝薖
authorPinyin: xie4 ke1
authorSlug: xie-ke
dynasty: 宋
dynastyPinyin: song4
dynastySlug: song
tags: []
---

## 正文

- 閒居不事事，枕簟信所便。
- 臥形先臥心，心静形晏然。
- 複壁非不完，加以甃石堅。
- 其如方寸亂，一夕嘗屢遷。
- 榮寵萃一門，寧免百慮煎。
- 雖有水精屏，何由得安眠。
- 章葉踏謡娘，連臂在榻前。
- 何如山中人，編茅臥山巔。
- 白雲宿簷間，對鏡心自捐。
- 我亦遺垢氛，曲肱寄林泉。
- 兹菴倘壽我，一睡要經年。

## 拼音

- xian2 ju1 bu2 shi4 shi4 ， zhen3 dian4 xin4 suo3 bian4 。
- wo4 xing2 xian1 wo4 xin1 ， xin1 jing4 xing2 yan4 ran2 。
- fu4 bi4 fei1 bu4 wan2 ， jia1 yi3 zhou4 shi2 jian1 。
- qi2 ru2 fang1 cun4 luan4 ， yi4 xi1 chang2 lü3 qian1 。
- rong2 chong3 cui4 yi4 men2 ， ning2 mian3 bai3 lü4 jian1 。
- sui1 you3 shui3 jing1 ping2 ， he2 you2 de2 an1 mian2 。
- zhang1 ye4 ta4 yao2 niang2 ， lian2 bi4 zai4 ta4 qian2 。
- he2 ru2 shan1 zhong1 ren2 ， bian1 mao2 wo4 shan1 dian1 。
- bai2 yun2 su4 yan2 jian4 ， dui4 jing4 xin1 zi4 juan1 。
- wo3 yi4 yi2 gou4 fen1 ， qu1 gong1 ji4 lin2 quan2 。
- zi1 an1 tang3 shou4 wo3 ， yi2 shui4 yao4 jing1 nian2 。

## 注释

## 译文

## 赏析
