---
id: xie-ke-sui-jiang-chu-yin-song-qian-xian-can-zi-yun-shi-kai-ran-you-gan-ci-qi-yun-qing-yan-guang-tong-fu-gai-yu-yu-yan-guang-jie-nian-san-shi-jiu-yi
title: 歲将除因誦前賢粲字韻詩慨然有感次其韻請彦光同賦蓋予與彦光皆年三十九矣
titlePinyin: sui4 jiang1 chu2 yin1 song4 qian2 xian2 can4 zi4 yun4 shi1 kai3 ran2 you3 gan3 ci4 qi2 yun4 qing3 yan4 guang1 tong2 fu4 gai4 yu3 yu3 yan4 guang1 jie1 nian2 san1 shi2 jiu3 yi3
titleSlug: sui-jiang-chu-yin-song-qian-xian-can-zi-yun-shi-kai-ran-you-gan-ci-qi-yun-qing-yan-guang-tong-fu-gai-yu-yu-yan-guang-jie-nian-san-shi-jiu-yi
author: 謝薖
authorPinyin: xie4 ke1
authorSlug: xie-ke
dynasty: 唐
dynastyPinyin: tang2
dynastySlug: tang
tags: [] 
---

## 正文

- 舂粮適百里，九十居其半。
- 駸駸入老境，競起末路嘆。
- 在世無他能，聊以滑稽玩。
- 所嗟金石交，契闊或星散。
- 詩憶西堂語，酒藉南鄰伴。
- 共爲終年醉，莫歌何時旦。
- 文書謾遮眼，插架復盈案。
- 四愁不堪擬，九歌僅能亂。
- 發春只数日，故態期類盥。
- 寧知性本慵，矧復肉亦緩。
- 人猶樂新故，事止仍舊貫。
- 酸寒孟生窮，歛退韓子懦。
- 惜哉連城珍，不變三日炭。
- 玉人可求見，何暇定舍舘。
- 退藏亟聞道，飲水知冷暖。
- 更當崇明德，不愧三英粲。

## 拼音

- chong1 liang2 shi4 bai3 li3 ， jiu3 shi2 ju1 qi2 ban4 。
- qin1 qin1 ru4 lao3 jing4 ， jing4 qi3 mo4 lu4 tan4 。
- zai4 shi4 wu2 ta1 neng2 ， liao2 yi3 hua2 ji1 wan2 。
- suo3 jie1 jin1 shi2 jiao1 ， qi4 kuo4 huo4 xing1 san4 。
- shi1 yi4 xi1 tang2 yu3 ， jiu3 jie4 nan2 lin2 ban4 。
- gong4 wei2 zhong1 nian2 zui4 ， mo4 ge1 he2 shi2 dan4 。
- wen2 shu1 man2 zhe1 yan3 ， cha1 jia4 fu4 ying2 an4 。
- si4 chou2 bu4 kan1 ni3 ， jiu3 ge1 jin3 neng2 luan4 。
- fa1 chun1 zhi1 shu4 ri4 ， gu4 tai4 qi1 lei4 guan4 。
- ning2 zhi1 xing4 ben3 yong1 ， shen3 fu4 rou4 yi4 huan3 。
- ren2 you2 le4 xin1 gu4 ， shi4 zhi3 reng2 jiu4 guan4 。
- suan1 han2 meng4 sheng1 qiong2 ， lian3 tui4 han2 zi3 nuo4 。
- xi1 zai1 lian2 cheng2 zhen1 ， bu2 bian4 san1 ri4 tan4 。
- yu4 ren2 ke3 qiu2 jian4 ， he2 xia2 ding4 she4 guan3 。
- tui4 cang2 ji2 wen2 dao4 ， yin3 shui3 zhi1 leng3 nuan3 。
- geng4 dang1 chong2 ming2 de2 ， bu2 kui4 san1 ying1 can4 。

## 注释

## 译文

## 赏析
