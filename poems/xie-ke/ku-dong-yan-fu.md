---
id: xie-ke-ku-dong-yan-fu
title: 哭董彦孚
titlePinyin: ku1 dong3 yan4 fu2
titleSlug: ku-dong-yan-fu
author: 謝薖
authorPinyin: xie4 ke1
authorSlug: xie-ke
dynasty: 宋
dynastyPinyin: song4
dynastySlug: song
tags: []
---

## 正文

- 川流日夜去，逝者乃如此。
- 平時所知人，强半今爲鬼。
- 頃者哭子兄，淚積垢未洗。
- 寧知少日間，俄又哭董子。
- 憶昨招君談，時維六月朏。
- 君方以病告，一臥不復起。
- 啓手無别言，慟哭長已矣。
- 初君在童丱，警敏無與比。
- 讀書五行下，大父嘗竊喜。
- 謂當寄門户，竟以韋布死。
- 死生事亦大，誰能獨免耳。
- 願沾甘露味，倘悟無生理。

## 拼音

- chuan1 liu2 ri4 ye4 qu4 ， shi4 zhe3 nai3 ru2 ci3 。
- ping2 shi2 suo3 zhi1 ren2 ， qiang2 ban4 jin1 wei2 gui3 。
- qing3 zhe3 ku1 zi3 xiong1 ， lei4 ji1 gou4 wei4 xi3 。
- ning2 zhi1 shao3 ri4 jian4 ， e2 you4 ku1 dong3 zi0 。
- yi4 zuo2 zhao1 jun1 tan2 ， shi2 wei2 liu4 yue4 fei3 。
- jun1 fang1 yi3 bing4 gao4 ， yi2 wo4 bu2 fu4 qi3 。
- qi3 shou3 wu2 bie2 yan2 ， tong4 ku1 chang2 yi3 yi3 。
- chu1 jun1 zai4 tong2 guan4 ， jing3 min3 wu2 yu3 bi3 。
- du2 shu1 wu3 xing2 xia4 ， da4 fu4 chang2 qie4 xi3 。
- wei4 dang1 ji4 men2 hu4 ， jing4 yi3 wei2 bu4 si3 。
- si3 sheng1 shi4 yi4 da4 ， shui2 neng2 du2 mian3 er3 。
- yuan4 zhan1 gan1 lu4 wei4 ， tang3 wu4 wu2 sheng1 li3 。

## 注释

## 译文

## 赏析
