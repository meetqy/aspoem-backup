---
id: xie-ke-ci-hong-ju-fu-you-ming-shui-yun
title: 次洪駒父遊明水韻
titlePinyin: ci4 hong2 ju1 fu4 you2 ming2 shui3 yun4
titleSlug: ci-hong-ju-fu-you-ming-shui-yun
author: 謝薖
authorPinyin: xie4 ke1
authorSlug: xie-ke
dynasty: 宋
dynastyPinyin: song4
dynastySlug: song
tags: []
---

## 正文

- 薖也學耐辱，况負三宜休。
- 頗有幼輿風，自許壑與丘。
- 仙境想方丈，山形懷不周。
- 如何在眼山，未暇着屐遊。
- 蓊鬰明水峰，爽氣常不收。
- 遜公釋門老，苦節無匹儔。
- 食訖自灌畦，挈水端若抽。
- 到今巾屐在，迹勝境亦幽。
- 嘗評左轓賢，當從古人求。
- 從政獨何有，未說賜與由。
- 勸耕遍阡陌，民歌殖田疇。
- 幽尋到山寺，弭節聊滯留。
- 衆賓各文采，粲粲五楘輈。
- 賦詩雜流麗，如柳春映溝。
- 何必打兩槳，歌舞催莫愁。
- 聞風我滋悅，尋勝行且謀。
- 朝遊可暮返，豈曰山川悠。

## 拼音

- ke1 ye3 xue2 nai4 ru3 ， kuang4 fu4 san1 yi2 xiu1 。
- po1 you3 you4 yu2 feng1 ， zi4 xu1 he4 yu3 qiu1 。
- xian1 jing4 xiang3 fang1 zhang4 ， shan1 xing2 huai2 bu4 zhou1 。
- ru2 he2 zai4 yan3 shan1 ， wei4 xia2 zhe0 ji1 you2 。
- weng3 yu4 ming2 shui3 feng1 ， shuang3 qi4 chang2 bu4 shou1 。
- xun4 gong1 shi4 men2 lao3 ， ku3 jie2 wu2 pi3 chou2 。
- shi2 qi4 zi4 guan4 qi2 ， qie4 shui3 duan1 ruo4 chou1 。
- dao4 jin1 jin1 ji1 zai4 ， ji4 sheng4 jing4 yi4 you1 。
- chang2 ping2 zuo3 fan1 xian2 ， dang1 cong2 gu3 ren2 qiu2 。
- cong2 zheng4 du2 he2 you3 ， wei4 shuo1 ci4 yu3 you2 。
- quan4 geng1 bian4 qian1 mo4 ， min2 ge1 zhi2 tian2 chou2 。
- you1 xun2 dao4 shan1 si4 ， mi3 jie2 liao2 zhi4 liu2 。
- zhong4 bin1 ge4 wen2 cai3 ， can4 can4 wu3 mu4 zhou1 。
- fu4 shi1 za2 liu2 li2 ， ru2 liu3 chun1 ying4 gou1 。
- he2 bi4 da3 liang3 jiang3 ， ge1 wu3 cui1 mo4 chou2 。
- wen2 feng1 wo3 zi1 yue4 ， xun2 sheng4 xing2 qie3 mou2 。
- chao2 you2 ke3 mu4 fan3 ， qi3 yue1 shan1 chuan1 you1 。

## 注释

## 译文

## 赏析
