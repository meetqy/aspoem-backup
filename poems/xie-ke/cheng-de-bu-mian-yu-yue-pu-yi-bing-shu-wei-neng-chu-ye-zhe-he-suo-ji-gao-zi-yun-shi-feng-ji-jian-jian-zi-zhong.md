---
id: xie-ke-cheng-de-bu-mian-yu-yue-pu-yi-bing-shu-wei-neng-chu-ye-zhe-he-suo-ji-gao-zi-yun-shi-feng-ji-jian-jian-zi-zhong
title: 成德不面逾月僕以病暑未能出謁輙和所寄藁字韻詩奉寄兼柬子中
titlePinyin: cheng2 de2 bu2 mian4 yu2 yue4 pu2 yi3 bing4 shu3 wei4 neng2 chu1 ye4 zhe2 he2 suo3 ji4 gao3 zi4 yun4 shi1 feng4 ji4 jian1 jian3 zi3 zhong1
titleSlug: cheng-de-bu-mian-yu-yue-pu-yi-bing-shu-wei-neng-chu-ye-zhe-he-suo-ji-gao-zi-yun-shi-feng-ji-jian-jian-zi-zhong
author: 謝薖
authorPinyin: xie4 ke1
authorSlug: xie-ke
dynasty: 宋
dynastyPinyin: song4
dynastySlug: song
tags: []
---

## 正文

- 門前蓬藋無人埽，客去墻陰藜莧老。
- 我家城北君城南，相憶何其挂懷抱。
- 不聞叔寶方外談，澄也何因令絕倒。
- 知君不作避暑飲，閉門亦深荒徑草。
- 鉤章棘句日吟哦，玉軸牙籤時探討。
- 邇來聞草鹿脯帖，盛湘十日虛蘋藻。
- 掺掺丸藥恐不免，俗客縱譏何足道。
- 恨我猶嫌褦襶嘲，不敢熱行唯夢到。
- 君收奇功翰墨林，筆陣可埽龍駒島。
- 願言不學司馬公，萬事逢人盡稱好。
- 我詩燕石初不如，浪欲珍爲夜光寶。
- 殘暑促装行造請，曉來凉氣迎秋早。
- 定邀鄰舍廣文公，同聽誦詩傾腹藁。

## 拼音

- men2 qian2 peng2 diao4 wu2 ren2 sao4 ， ke4 qu4 qiang2 yin1 li2 xian4 lao3 。
- wo3 jia1 cheng2 bei3 jun1 cheng2 nan2 ， xiang1 yi4 he2 qi2 gua4 huai2 bao4 。
- bu4 wen2 shu1 bao3 fang1 wai4 tan2 ， cheng2 ye3 he2 yin1 ling4 jue2 dao3 。
- zhi1 jun1 bu2 zuo4 bi4 shu3 yin3 ， bi4 men2 yi4 shen1 huang1 jing4 cao3 。
- gou1 zhang1 ji2 ju4 ri4 yin2 e2 ， yu4 zhou2 ya2 qian1 shi2 tan4 tao3 。
- er3 lai2 wen2 cao3 lu4 fu3 tie1 ， sheng4 xiang1 shi2 ri4 xu1 pin2 zao3 。
- chan1 chan1 wan2 yao4 kong3 bu4 mian3 ， su2 ke4 zong4 ji1 he2 zu2 dao4 。
- hen4 wo3 you2 xian2 nai4 dai4 chao2 ， bu4 gan3 re4 xing2 wei2 meng4 dao4 。
- jun1 shou1 qi2 gong1 han4 mo4 lin2 ， bi3 zhen4 ke3 sao4 long2 ju1 dao3 。
- yuan4 yan2 bu4 xue2 si1 ma3 gong1 ， wan4 shi4 feng2 ren2 jin4 cheng1 hao3 。
- wo3 shi1 yan4 shi2 chu1 bu4 ru2 ， lang4 yu4 zhen1 wei2 ye4 guang1 bao3 。
- can2 shu3 cu4 zhuang1 xing2 zao4 qing3 ， xiao3 lai2 liang2 qi4 ying2 qiu1 zao3 。
- ding4 yao1 lin2 she4 guang3 wen2 gong1 ， tong2 ting1 song4 shi1 qing1 fu4 gao3 。

## 注释

## 译文

## 赏析
