---
id: xie-ke-ji-rao-ci-shou
title: 寄饒次守
titlePinyin: ji4 rao2 ci4 shou3
titleSlug: ji-rao-ci-shou
author: 謝薖
authorPinyin: xie4 ke1
authorSlug: xie-ke
dynasty: 唐
dynastyPinyin: tang2
dynastySlug: tang
tags: [] 
---

## 正文

- 我初丱角時，聞有饒進父。
- 破衣下里舍，應書不得舉。
- 要是磊落人，白眼看法度。
- 吹笙弹箜篌，餘事能律吕。
- 市人惡少年，往往争笑侮。
- 掉頭出里門，徒步大梁去。
- 蒯緱謁王公，敝貂走風雨。
- 十年不還鄉，無人問死所。
- 客從北方來，喜氣滿眉宇。
- 探懷出君詩，字字粲璣珇。
- 筆蹤入顔掦，句法窺李杜。
- 奇偉可畏人，我輩誰比数。
- 借問從誰遊，一一英俊侣。
- 我家阿夷兄，詩有春草句。
- 說君不離口，恨我識君暮。
- 帝城十二衢，素衣染黄土。
- 食貧出無車，羈旅亦良苦。
- 束書早歸來，隻雞祭墳墓。
- 况聞霍将軍，尚有陳氏母。
- 銅山鬱嵯峨，其下原膴膴。
- 我思結茆舍，带經學農圃。
- 他日如買鄰，定可連墻住。
- 頗聞君卜昏，我亦未有婦。
- 要如子柳子，各娶老農女。
- 東市買杯杓，西市買筐筥。
- 南市買綆缶，北市買甑釡。
- 生理能稍稍，來往辦雞黍。
- 兩家如有子，男女互嫁娶。
- 從來不識面，便作平生語。
- 但緣臭味同，請君莫訝許。

## 拼音

- wo3 chu1 guan4 jiao3 shi2 ， wen2 you3 rao2 jin4 fu4 。
- po4 yi1 xia4 li3 she4 ， ying1 shu1 bu4 de2 ju3 。
- yao4 shi0 lei3 luo4 ren2 ， bai2 yan3 kan4 fa3 du4 。
- chui1 sheng1 tan2 kong1 hou2 ， yu2 shi4 neng2 lü4 lü3 。
- shi4 ren2 e4 shao4 nian2 ， wang3 wang3 zheng1 xiao4 wu3 。
- diao4 tou2 chu1 li3 men2 ， tu2 bu4 da4 liang2 qu4 。
- kuai3 gou1 ye4 wang2 gong1 ， bi4 diao1 zou3 feng1 yu3 。
- shi2 nian2 bu4 huan2 xiang1 ， wu2 ren2 wen4 si3 suo3 。
- ke4 cong2 bei3 fang1 lai2 ， xi3 qi4 man3 mei2 yu3 。
- tan4 huai2 chu1 jun1 shi1 ， zi4 zi4 can4 ji1 zu3 。
- bi3 zong1 ru4 yan2 ti4 ， ju4 fa3 kui1 li3 du4 。
- qi2 wei3 ke3 wei4 ren2 ， wo3 bei4 shui2 bi3 shu4 。
- jie4 wen4 cong2 shui2 you2 ， yi1 yi1 ying1 jun4 lü3 。
- wo3 jia1 a1 yi2 xiong1 ， shi1 you3 chun1 cao3 ju4 。
- shuo1 jun1 bu4 li2 kou3 ， hen4 wo3 shi2 jun1 mu4 。
- di4 cheng2 shi2 er4 qu2 ， su4 yi1 ran3 huang2 tu3 。
- shi2 pin2 chu1 wu2 ju1 ， ji1 lü3 yi4 liang2 ku3 。
- shu4 shu1 zao3 gui1 lai2 ， zhi1 ji1 ji4 fen2 mu4 。
- kuang4 wen2 huo4 jiang1 jun1 ， shang4 you3 chen2 shi4 mu3 。
- tong2 shan1 yu4 cuo2 e2 ， qi2 xia4 yuan2 wu3 wu3 。
- wo3 si1 jie2 mao2 she4 ， dai4 jing1 xue2 nong2 pu3 。
- ta1 ri4 ru2 mai3 lin2 ， ding4 ke3 lian2 qiang2 zhu4 。
- po1 wen2 jun1 bu3 hun1 ， wo3 yi4 wei4 you3 fu4 。
- yao4 ru2 zi3 liu3 zi3 ， ge4 qu3 lao3 nong2 nü3 。
- dong1 shi4 mai3 bei1 shao2 ， xi1 shi4 mai3 kuang1 ju3 。
- nan2 shi4 mai3 geng3 fou3 ， bei3 shi4 mai3 zeng4 fu3 。
- sheng1 li3 neng2 shao1 shao1 ， lai2 wang3 ban4 ji1 shu3 。
- liang3 jia1 ru2 you3 zi3 ， nan2 nü3 hu4 jia4 qu3 。
- cong2 lai2 bu4 shi2 mian4 ， bian4 zuo4 ping2 sheng1 yu3 。
- dan4 yuan2 chou4 wei4 tong2 ， qing3 jun1 mo4 ya4 xu1 。

## 注释

## 译文

## 赏析
