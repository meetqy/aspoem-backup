---
id: liu-xiang-li-shi
title: 离世
titlePinyin: li2 shi4
titleSlug: li-shi
author: 刘向
authorPinyin: liu2 xiang4
authorSlug: liu-xiang
dynasty: 西汉
dynastyPinyin: xi1 han4
dynastySlug: xi-han
tags: [] 
---

## 正文

- 灵怀其不吾知兮，灵怀其不吾闻。
- 就灵怀之皇祖兮，愬灵怀之鬼神。
- 灵怀曾不吾与兮，即听夫人之谀辞。
- 余辞上参于天坠兮，旁引之于四时。
- 指日月使延照兮，抚招摇以质正。
- 立师旷俾端辞兮，命咎繇使并听。
- 兆出名曰正则兮，卦发字曰灵均。
- 余幼既有此鸿节兮，长愈固而弥纯。
- 不从俗而诐行兮，直躬指而信志。
- 不枉绳以追曲兮，屈情素以从事。
- 端余行其如玉兮，述皇舆之踵迹。
- 群阿容以晦光兮，皇舆覆以幽辟。
- 舆中涂以回畔兮，驷马惊而横奔。
- 执组者不能制兮，必折轭而摧辕。
- 断镳衔以驰骛兮，暮去次而敢止。
- 路荡荡其无人兮，遂不禦乎千里。
- 身衡陷而下沉兮，不可获而复登。
- 不顾身之卑贱兮，惜皇舆之不兴。
- 出国门而端指兮，冀壹寤而锡还。
- 哀仆夫之坎毒兮，屡离忧而逢患。
- 九年之中不吾反兮，思彭咸之水游。
- 惜师延之浮渚兮，赴汨罗之长流。
- 遵江曲之逶移兮，触石碕而衡游。
- 波澧澧而扬浇兮，顺长濑之浊流。
- 凌黄沱而下低兮，思还流而复反。
- 玄舆驰而并集兮，身容与而日远。
- 棹舟杭以横濿兮，济湘流而南极。
- 立江界而长吟兮，愁哀哀而累息。
- 情慌忽以忘归兮，神浮游以高历。
- 心蛩蛩而怀顾兮，魂眷眷而独逝。
- 叹曰：
- 余思旧邦心依违兮，日暮黄昏羌幽悲兮，
- 去郢东迁余谁慕兮，谗夫党旅其以兹故兮，
- 河水淫淫情所愿兮，顾瞻郢路终不返兮。

## 拼音

- ling2 huai2 qi2 bu4 wu2 zhi1 xi1 ， ling2 huai2 qi2 bu4 wu2 wen2 。
- jiu4 ling2 huai2 zhi1 huang2 zu3 xi1 ， shuo4 ling2 huai2 zhi1 gui3 shen2 。
- ling2 huai2 ceng2 bu4 wu2 yu3 xi1 ， ji2 ting1 fu1 ren2 zhi1 yu2 ci2 。
- yu2 ci2 shang4 can1 yu2 tian1 zhui4 xi1 ， pang2 yin3 zhi1 yu2 si4 shi2 。
- zhi3 ri4 yue4 shi3 yan2 zhao4 xi1 ， fu3 zhao1 yao2 yi3 zhi4 zheng4 。
- li4 shi1 kuang4 bi3 duan1 ci2 xi1 ， ming4 jiu4 yao2 shi3 bing4 ting1 。
- zhao4 chu1 ming2 yue1 zheng4 ze2 xi1 ， gua4 fa1 zi4 yue1 ling2 jun1 。
- yu2 you4 ji4 you3 ci3 hong2 jie2 xi1 ， chang2 yu4 gu4 er2 mi2 chun2 。
- bu4 cong2 su2 er2 bi4 xing2 xi1 ， zhi2 gong1 zhi3 er2 xin4 zhi4 。
- bu4 wang3 sheng2 yi3 zhui1 qu3 xi1 ， qu1 qing2 su4 yi3 cong2 shi4 。
- duan1 yu2 xing2 qi2 ru2 yu4 xi1 ， shu4 huang2 yu2 zhi1 zhong3 ji4 。
- qun2 a1 rong2 yi3 hui4 guang1 xi1 ， huang2 yu2 fu4 yi3 you1 pi4 。
- yu2 zhong1 tu2 yi3 hui2 pan4 xi1 ， si4 ma3 jing1 er2 heng2 ben1 。
- zhi2 zu3 zhe3 bu4 neng2 zhi4 xi1 ， bi4 zhe2 e4 er2 cui1 yuan2 。
- duan4 biao1 xian2 yi3 chi2 wu4 xi1 ， mu4 qu4 ci4 er2 gan3 zhi3 。
- lu4 dang4 dang4 qi2 wu2 ren2 xi1 ， sui4 bu2 yu4 hu1 qian1 li3 。
- shen1 heng2 xian4 er2 xia4 chen2 xi1 ， bu4 ke3 huo4 er2 fu4 deng1 。
- bu2 gu4 shen1 zhi1 bei1 jian4 xi1 ， xi1 huang2 yu2 zhi1 bu4 xing1 。
- chu1 guo2 men2 er2 duan1 zhi3 xi1 ， ji4 yi1 wu4 er2 xi1 hai2 。
- ai1 pu2 fu1 zhi1 kan3 du2 xi1 ， lü3 li2 you1 er2 feng2 huan4 。
- jiu3 nian2 zhi1 zhong1 bu4 wu2 fan3 xi1 ， si1 peng2 xian2 zhi1 shui3 you2 。
- xi1 shi1 yan2 zhi1 fu2 zhu3 xi1 ， fu4 mi4 luo2 zhi1 chang2 liu2 。
- zun1 jiang1 qu3 zhi1 wei1 yi2 xi1 ， chu4 shi2 qi2 er2 heng2 you2 。
- bo1 li3 li3 er2 yang2 jiao1 xi1 ， shun4 chang2 lai4 zhi1 zhuo2 liu2 。
- ling2 huang2 tuo2 er2 xia4 di1 xi1 ， si1 hai2 liu2 er2 fu4 fan3 。
- xuan2 yu2 chi2 er2 bing4 ji2 xi1 ， shen1 rong2 yu3 er2 ri4 yuan3 。
- zhao4 zhou1 hang2 yi3 heng2 li4 xi1 ， ji4 xiang1 liu2 er2 nan2 ji2 。
- li4 jiang1 jie4 er2 chang2 yin2 xi1 ， chou2 ai1 ai1 er2 lei4 xi1 。
- qing2 huang1 hu1 yi3 wang4 gui1 xi1 ， shen2 fu2 you2 yi3 gao1 li4 。
- xin1 qiong2 qiong2 er2 huai2 gu4 xi1 ， hun2 juan4 juan4 er2 du2 shi4 。
- tan4 yue1 ：
- yu2 si1 jiu4 bang1 xin1 yi1 wei2 xi1 ， ri4 mu4 huang2 hun1 qiang1 you1 bei1 xi1 ，
- qu4 ying3 dong1 qian1 yu2 shui2 mu4 xi1 ， chan2 fu1 dang3 lü3 qi2 yi3 zi1 gu4 xi1 ，
- he2 shui3 yin2 yin2 qing2 suo3 yuan4 xi1 ， gu4 zhan1 ying3 lu4 zhong1 bu4 fan3 xi1 。

## 注释

## 译文

## 赏析
