---
id: ao-tao-sun-song-wang-lang
title: 送王郎
titlePinyin: song4 wang2 lang2
titleSlug: song-wang-lang
author: 敖陶孫
authorPinyin: ao2 tao2 sun1
authorSlug: ao-tao-sun
dynasty: 宋
dynastyPinyin: song4
dynastySlug: song
tags: []
---

## 正文

- 車輪何由方，草色欲無路。
- 晴川媚雙燕，及此送將去。
- 若人天機深，奇服雅自與。
- 色溫無可鉏，語妙時一吐。
- 相逢大江上，爲我浣塵土。
- 後期豈前料，已作千歲語。
- 告歸何草草，雙水深霧雨。
- 稍聞父老舊，門戶要渠補。
- 祗愁模楷地，與世作誇詡。
- 寧當去樓梯，閉置吾叔度。
- 翼翼吳齊門，大江流日夜。
- 別君雖咫尺，即是風牛馬。
- 君才何如我，我拙猶肯借。
- 淮人買繡絲，布洲市如赭。
- 張皇十日飲，著公喬松下。
- 畫工亦豈學，愛玩此粲者。
- 人情勿苦拒，輿馬幸整暇。
- 向來三宿戀，取別萬里駕。
- 想當雙玉瓶，酣歌淚盈把。
- 縹緲鴻鵠去，吾甘老原野。

## 拼音

- ju1 lun2 he2 you2 fang1 ， cao3 se4 yu4 wu2 lu4 。
- qing2 chuan1 mei4 shuang1 yan4 ， ji2 ci3 song4 jiang1 qu4 。
- ruo4 ren2 tian1 ji1 shen1 ， qi2 fu2 ya3 zi4 yu3 。
- se4 wen1 wu2 ke3 chu2 ， yu3 miao4 shi2 yi4 tu3 。
- xiang1 feng2 da4 jiang1 shang4 ， wei2 wo3 huan4 chen2 tu3 。
- hou4 qi1 qi3 qian2 liao4 ， yi3 zuo4 qian1 sui4 yu3 。
- gao4 gui1 he2 cao3 cao3 ， shuang1 shui3 shen1 wu4 yu3 。
- shao1 wen2 fu4 lao3 jiu4 ， men2 hu4 yao4 qu2 bu3 。
- zhi1 chou2 mo2 kai3 di4 ， yu3 shi4 zuo4 kua1 xu3 。
- ning2 dang1 qu4 lou2 ti1 ， bi4 zhi4 wu2 shu1 du4 。
- yi4 yi4 wu2 qi2 men2 ， da4 jiang1 liu2 ri4 ye4 。
- bie2 jun1 sui1 zhi3 chi3 ， ji2 shi4 feng1 niu2 ma3 。
- jun1 cai2 he2 ru2 wo3 ， wo3 zhuo1 you2 ken3 jie4 。
- huai2 ren2 mai3 xiu4 si1 ， bu4 zhou1 shi4 ru2 zhe3 。
- zhang1 huang2 shi2 ri4 yin3 ， zhu4 gong1 qiao2 song1 xia4 。
- hua4 gong1 yi4 qi3 xue2 ， ai4 wan2 ci3 can4 zhe3 。
- ren2 qing2 wu4 ku3 ju4 ， yu2 ma3 xing4 zheng3 xia2 。
- xiang4 lai2 san1 su4 lian4 ， qu3 bie2 wan4 li3 jia4 。
- xiang3 dang1 shuang1 yu4 ping2 ， han1 ge1 lei4 ying2 ba3 。
- piao3 miao3 hong2 hu2 qu4 ， wu2 gan1 lao3 yuan2 ye3 。

## 注释

## 译文

## 赏析
