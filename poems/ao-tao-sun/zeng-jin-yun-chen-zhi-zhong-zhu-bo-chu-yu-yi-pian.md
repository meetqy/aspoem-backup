---
id: ao-tao-sun-zeng-jin-yun-chen-zhi-zhong-zhu-bo-chu-yu-yi-pian
title: 贈縉雲陳志仲主簿楚語一篇
titlePinyin: zeng4 jin4 yun2 chen2 zhi4 zhong4 zhu3 bo2 chu3 yu3 yi4 pian1
titleSlug: zeng-jin-yun-chen-zhi-zhong-zhu-bo-chu-yu-yi-pian
author: 敖陶孫
authorPinyin: ao2 tao2 sun1
authorSlug: ao-tao-sun
dynasty: 唐
dynastyPinyin: tang2
dynastySlug: tang
tags: [] 
---

## 正文

- 若有人兮江之臯，搴珠樹兮紉落毛。
- 既輕舉以遠睞，衆流靡靡兮汩獨與吾相遭。
- 余懼夫人之仙幻兮，指逵術以要之。
- 忽改容而善步兮，紛還折之得宜。
- 斥姬滿之荒淫兮，服堯禹之所趨。
- 載神鼎以自隨兮，出夔魍以驚愚。
- 予慮夫參重以賈踣兮，曰此耿耿之故也。
- 閔一世之滔滔兮，謂彼不吾即而吾亦爲此懼也。
- 歲貿貿其婉晚兮，天浩浩其雨霜。
- 反而顧余兮，被髮內狂。
- 前九疑之喪道兮，後渭滻之無梁。
- 微夫子之亢衡兮，幾人鬼之披攘。
- 望兔迹之咫尺兮，仡馳騖之堅彊。
- 車軋軋其相摩，肩促促其相望。
- 欲抽心而改錯兮，慮夫子之我懲。
- 忽風后其降予兮，天老字予以嘉名。
- 獨怦怦其不自得兮，淚流軾之縱橫。
- 幸哀其中道之離立兮，若示之以正通。
- 縱世人之不吾與兮，吾將卒以自明。

## 拼音

- ruo4 you3 ren2 xi1 jiang1 zhi1 gao1 ， qian1 zhu1 shu4 xi1 ren4 luo4 mao2 。
- ji4 qing1 ju3 yi3 yuan3 lai4 ， zhong4 liu2 mi2 mi2 xi1 gu3 du2 yu3 wu2 xiang1 zao1 。
- yu2 ju4 fu1 ren2 zhi1 xian1 huan4 xi1 ， zhi3 kui2 shu4 yi3 yao4 zhi1 。
- hu1 gai3 rong2 er2 shan4 bu4 xi1 ， fen1 huan2 zhe2 zhi1 de2 yi2 。
- chi4 ji1 man3 zhi1 huang1 yin2 xi1 ， fu2 yao2 yu3 zhi1 suo3 qu1 。
- zai4 shen2 ding3 yi3 zi4 sui2 xi1 ， chu1 kui2 wang3 yi3 jing1 yu2 。
- yu3 lü4 fu1 can1 zhong4 yi3 jia3 bo2 xi1 ， yue1 ci3 geng3 geng3 zhi1 gu4 ye3 。
- min3 yi2 shi4 zhi1 tao1 tao1 xi1 ， wei4 bi3 bu4 wu2 ji2 er2 wu2 yi4 wei2 ci3 ju4 ye3 。
- sui4 mao4 mao4 qi2 wan3 wan3 xi1 ， tian1 hao4 hao4 qi2 yu3 shuang1 。
- fan3 er2 gu4 yu2 xi1 ， bei4 fa4 nei4 kuang2 。
- qian2 jiu3 yi2 zhi1 sang1 dao4 xi1 ， hou4 wei4 chan3 zhi1 wu2 liang2 。
- wei1 fu1 zi3 zhi1 kang4 heng2 xi1 ， ji1 ren2 gui3 zhi1 pi1 rang3 。
- wang4 tu4 ji4 zhi1 zhi3 chi3 xi1 ， yi4 chi2 wu4 zhi1 jian1 qiang2 。
- ju1 ya4 ya4 qi2 xiang1 mo2 ， jian1 cu4 cu4 qi2 xiang1 wang4 。
- yu4 chou1 xin1 er2 gai3 cuo4 xi1 ， lü4 fu1 zi3 zhi1 wo3 cheng2 。
- hu1 feng1 hou4 qi2 jiang4 yu3 xi1 ， tian1 lao3 zi4 yu3 yi3 jia1 ming2 。
- du2 peng1 peng1 qi2 bu2 zi4 de2 xi1 ， lei4 liu2 shi4 zhi1 zong4 heng2 。
- xing4 ai1 qi2 zhong1 dao4 zhi1 li2 li4 xi1 ， ruo4 shi4 zhi1 yi3 zheng4 tong1 。
- zong4 shi4 ren2 zhi1 bu4 wu2 yu3 xi1 ， wu2 jiang1 zu2 yi3 zi4 ming2 。

## 注释

## 译文

## 赏析
