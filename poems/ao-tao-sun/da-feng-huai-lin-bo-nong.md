---
id: ao-tao-sun-da-feng-huai-lin-bo-nong
title: 大風懷林伯農
titlePinyin: da4 feng1 huai2 lin2 bo2 nong2
titleSlug: da-feng-huai-lin-bo-nong
author: 敖陶孫
authorPinyin: ao2 tao2 sun1
authorSlug: ao-tao-sun
dynasty: 唐
dynastyPinyin: tang2
dynastySlug: tang
tags: [] 
---

## 正文

- 江湖易高風，六月寒㾕㾕。
- 中宵會急雨，凉意到衾枕。
- 顛披蒲葦亂，抑壓烏鳶噤。
- 禾頭欲生耳，樹背各流瀋。
- 不謂晡來霞，橫拖半天錦。
- 初疑鴉翻晴，旋覺虹投飲。
- 晦明信難料，暘霽吾誰諗。
- 所思隔江水，筆力望徐沈。
- 十年一葛衣，肘見尚整衽。
- 想當風雨夕，憂國願歲稔。
- 凄凉新豐邸，避濕幾違寢。
- 何由語連牀，共破秋氣凜。

## 拼音

- jiang1 hu2 yi4 gao1 feng1 ， liu4 yue4 han2 㾕㾕。
- zhong1 xiao1 hui4 ji2 yu3 ， liang2 yi4 dao4 qin1 zhen3 。
- dian1 pi1 pu2 wei3 luan4 ， yi4 ya1 wu1 yuan1 jin4 。
- he2 tou2 yu4 sheng1 er3 ， shu4 bei4 ge4 liu2 shen3 。
- bu2 wei4 bu1 lai2 xia2 ， heng2 tuo1 ban4 tian1 jin3 。
- chu1 yi2 ya1 fan1 qing2 ， xuan2 jue2 hong2 tou2 yin3 。
- hui4 ming2 xin4 nan2 liao4 ， yang2 ji4 wu2 shui2 shen3 。
- suo3 si1 ge2 jiang1 shui3 ， bi3 li4 wang4 xu2 shen3 。
- shi2 nian2 yi4 ge3 yi1 ， zhou3 jian4 shang4 zheng3 ren4 。
- xiang3 dang1 feng1 yu3 xi1 ， you1 guo2 yuan4 sui4 ren3 。
- qi1 liang2 xin1 feng1 di3 ， bi4 shi1 ji1 wei2 qin3 。
- he2 you2 yu3 lian2 chuang2 ， gong4 po4 qiu1 qi4 lin3 。

## 注释

## 译文

## 赏析
