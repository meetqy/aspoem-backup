---
id: ao-tao-sun-zai-yong-yun-chou-chen-bi-xiao-lai-shi-you-ji-ji-qing-zhong-yuan-zhi-zhi-gu-zhong-jian-duo-ji-zhi
title: 再用韵酬陳祕校來詩有擊楫清中原之志故中間多及之
titlePinyin: zai4 yong4 yun4 chou2 chen2 bi4 xiao4 lai2 shi1 you3 ji1 ji2 qing1 zhong1 yuan2 zhi1 zhi4 gu4 zhong1 jian4 duo1 ji2 zhi1
titleSlug: zai-yong-yun-chou-chen-bi-xiao-lai-shi-you-ji-ji-qing-zhong-yuan-zhi-zhi-gu-zhong-jian-duo-ji-zhi
author: 敖陶孫
authorPinyin: ao2 tao2 sun1
authorSlug: ao-tao-sun
dynasty: 唐
dynastyPinyin: tang2
dynastySlug: tang
tags: [] 
---

## 正文

- 海中老蜃噓樓閣，局促鶢鶋魯東泊。
- 忍能杯視九雲夢，戢戢魚頭沸相灂。
- 濤江亭東識君面，再見白也大鵬作。
- 雄辭已褫壯士氣，窮髮天驕堪面縛。
- 我家荆楚起孤劍，奮身多自青油幕。
- 南遷閩嶠已三世，土風正坐儒冠錯。
- 尚當拂磨十丈崖，刻頌欲將文字託。
- 今君精悍喜談兵，指畫魚麗分鸛鶴。
- 會當平敵走行在，金印皇皇看手攫。
- 不應從我學詩句，格律牽纏紛纆索。
- 世間冷暖逐處所，火井自溫冰井涸。
- 論詩說劍亦奇事，媿乏三盃澆索寞。
- 誓將併敵起三關，不作羣狐猜鎮惡。
- 齊紈魯縞我山東，指日戎車會于濼。

## 拼音

- hai3 zhong1 lao3 shen4 xu1 lou2 ge2 ， ju2 cu4 yuan2 ju1 lu3 dong1 bo2 。
- ren3 neng2 bei1 shi4 jiu3 yun2 meng4 ， ji2 ji2 yu2 tou2 fei4 xiang1 zhuo2 。
- tao1 jiang1 ting2 dong1 shi2 jun1 mian4 ， zai4 jian4 bai2 ye3 da4 peng2 zuo4 。
- xiong2 ci2 yi3 chi3 zhuang4 shi4 qi4 ， qiong2 fa4 tian1 jiao1 kan1 mian4 fu4 。
- wo3 jia1 jing1 chu3 qi3 gu1 jian4 ， fen4 shen1 duo1 zi4 qing1 you2 mu4 。
- nan2 qian1 min3 jiao4 yi3 san1 shi4 ， tu3 feng1 zheng4 zuo4 ru2 guan1 cuo4 。
- shang4 dang1 fu2 mo2 shi2 zhang4 ya2 ， ke4 song4 yu4 jiang1 wen2 zi4 tuo1 。
- jin1 jun1 jing1 han4 xi3 tan2 bing1 ， zhi3 hua4 yu2 li2 fen1 guan4 he4 。
- hui4 dang1 ping2 di2 zou3 xing2 zai4 ， jin1 yin4 huang2 huang2 kan4 shou3 jue2 。
- bu4 ying1 cong2 wo3 xue2 shi1 ju4 ， ge2 lü4 qian1 chan2 fen1 mo4 suo3 。
- shi4 jian4 leng3 nuan3 zhu2 chu3 suo3 ， huo3 jing3 zi4 wen1 bing1 jing3 he2 。
- lun4 shi1 shuo1 jian4 yi4 qi2 shi4 ， kui4 fa2 san1 bei1 jiao1 suo3 mo4 。
- shi4 jiang1 bing4 di2 qi3 san1 guan1 ， bu2 zuo4 qun2 hu2 cai1 zhen4 e4 。
- qi2 wan2 lu3 gao3 wo3 shan1 dong1 ， zhi3 ri4 rong2 ju1 hui4 yu2 luo4 。

## 注释

## 译文

## 赏析
