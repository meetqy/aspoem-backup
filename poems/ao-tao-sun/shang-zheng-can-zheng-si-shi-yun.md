---
id: ao-tao-sun-shang-zheng-can-zheng-si-shi-yun
title: 上鄭參政四十韵
titlePinyin: shang4 zheng4 can1 zheng4 si4 shi2 yun4
titleSlug: shang-zheng-can-zheng-si-shi-yun
author: 敖陶孫
authorPinyin: ao2 tao2 sun1
authorSlug: ao-tao-sun
dynasty: 宋
dynastyPinyin: song4
dynastySlug: song
tags: []
---

## 正文

- 吾閩天下選，人傑聖時蕃。
- 佐戴高前諜，承家裕後昆。
- 海門當劍立，洋嶼焱鵬騫。
- 氣色來迴互，耆明有討論。
- 蟠胸三萬卷，落筆五千言。
- 地芥垂頭拾，天瓢信手翻。
- 餘陰潤桑梓，賸馥到蘭蓀。
- 白日騏驎坂，青春桃李園。
- 揚鬐方澤國，插羽已天閽。
- 伊昔昌能諫，于今弘獨尊。
- 夙驚山有虎，已驗鹿隨幡。
- 带草書籤麗，金華講舌溫。
- 履聲仍獨上，驛置愈爭奔。
- 有客迷途甚，勞公倒屣煩。
- 請先陳失馬，次第說投猿。
- 漳水頭堪白，融峰淚幾吞。
- 嵌𡼭辭故里，觚角見脩門。
- 到遞吳蠶宿，留交楚鴈番。
- 忽通狂客刺，俄返獨縲魂。
- 望祿蒲生節，隨人柳折圈。
- 天高難發口，地縮會移跟。
- 一昨哄堂暇，深知納牖恩。
- 印刓聊小靳，縕束更能存。
- 日者叨堂貼，時哉會氣元。
- 敢言矜騕褭，復自妒嬋媛。
- 末學應須授，羣經剩欲繙。
- 恐因鱣發發，復作兔爰爰。
- 光範寬無閾，階符紫有垣。
- 極知專造化，稍許展寒暄。
- 國論圖南紀，邊防議北轅。
- 未將蟊火畀，忍使彗旗燔。
- 天步曾留跼，皇心重改幡。
- 房奩非久祕，藥籠會深掀。
- 豆棧能忘秣，樗材儻入掄。
- 略容偷廩稍，重議洗乾坤。
- 舉邑多狺犬，深心寓祝㹠。
- 老身難矍鑠，疾眼久眵昏。
- 合浦珠無脛，豐城劍有痕。
- 事多慚蹇叔，議敢及臧孫。
- 餘日知安在，南村定北村。

## 拼音

- wu2 min3 tian1 xia4 xuan3 ， ren2 jie2 sheng4 shi2 fan1 。
- zuo3 dai4 gao1 qian2 die2 ， cheng2 jia1 yu4 hou4 kun1 。
- hai3 men2 dang1 jian4 li4 ， yang2 yu3 yan4 peng2 qian1 。
- qi4 se4 lai2 hui2 hu4 ， qi2 ming2 you3 tao3 lun4 。
- pan2 xiong1 san1 wan4 juan4 ， luo4 bi3 wu3 qian1 yan2 。
- di4 jie4 chui2 tou2 shi2 ， tian1 piao2 xin4 shou3 fan1 。
- yu2 yin1 run4 sang1 zi3 ， sheng4 fu4 dao4 lan2 sun1 。
- bai2 ri4 qi2 lin2 ban3 ， qing1 chun1 tao2 li3 yuan2 。
- yang2 qi2 fang1 ze2 guo2 ， cha1 yu3 yi3 tian1 hun1 。
- yi1 xi1 chang1 neng2 jian4 ， yu2 jin1 hong2 du2 zun1 。
- su4 jing1 shan1 you3 hu3 ， yi3 yan4 lu4 sui2 fan1 。
- dai4 cao3 shu1 qian1 li2 ， jin1 hua2 jiang3 she2 wen1 。
- lü3 sheng1 reng2 du2 shang4 ， yi4 zhi4 yu4 zheng1 ben1 。
- you3 ke4 mi2 tu2 shen4 ， lao2 gong1 dao3 xi3 fan2 。
- qing3 xian1 chen2 shi1 ma3 ， ci4 di4 shuo1 tou2 yuan2 。
- zhang1 shui3 tou2 kan1 bai2 ， rong2 feng1 lei4 ji1 tun1 。
- qian4 𡼭 ci2 gu4 li3 ， gu1 jiao3 jian4 xiu1 men2 。
- dao4 di4 wu2 can2 su4 ， liu2 jiao1 chu3 yan4 fan1 。
- hu1 tong1 kuang2 ke4 ci4 ， e2 fan3 du2 lei2 hun2 。
- wang4 lu4 pu2 sheng1 jie2 ， sui2 ren2 liu3 zhe2 quan1 。
- tian1 gao1 nan2 fa1 kou3 ， di4 suo1 hui4 yi2 gen1 。
- yi4 zuo2 hong1 tang2 xia2 ， shen1 zhi1 na4 you3 en1 。
- yin4 wan2 liao2 xiao3 jin4 ， yun4 shu4 geng4 neng2 cun2 。
- ri4 zhe3 dao1 tang2 tie1 ， shi2 zai1 hui4 qi4 yuan2 。
- gan3 yan2 jin1 yao3 niao3 ， fu4 zi4 du4 chan2 yuan4 。
- mo4 xue2 ying1 xu1 shou4 ， qun2 jing1 sheng4 yu4 fan1 。
- kong3 yin1 zhan1 fa1 fa1 ， fu4 zuo4 tu4 yuan2 yuan2 。
- guang1 fan4 kuan1 wu2 yu4 ， jie1 fu2 zi3 you3 yuan2 。
- ji2 zhi1 zhuan1 zao4 hua4 ， shao1 xu1 zhan3 han2 xuan1 。
- guo2 lun4 tu2 nan2 ji4 ， bian1 fang2 yi4 bei3 yuan2 。
- wei4 jiang1 mao2 huo3 bi4 ， ren3 shi3 hui4 qi2 fan2 。
- tian1 bu4 ceng2 liu2 ju2 ， huang2 xin1 zhong4 gai3 fan1 。
- fang2 lian2 fei1 jiu3 bi4 ， yao4 long2 hui4 shen1 xian1 。
- dou4 zhan4 neng2 wang4 mo4 ， chu1 cai2 tang3 ru4 lun1 。
- lüe4 rong2 tou1 lin3 shao1 ， zhong4 yi4 xi3 qian2 kun1 。
- ju3 yi4 duo1 yin2 quan3 ， shen1 xin1 yu4 zhu4 㹠。
- lao3 shen1 nan2 jue2 shuo4 ， ji2 yan3 jiu3 chi1 hun1 。
- he2 pu3 zhu1 wu2 jing4 ， feng1 cheng2 jian4 you3 hen2 。
- shi4 duo1 can2 jian3 shu1 ， yi4 gan3 ji2 zang1 sun1 。
- yu2 ri4 zhi1 an1 zai4 ， nan2 cun1 ding4 bei3 cun1 。

## 注释

## 译文

## 赏析
