---
id: ao-tao-sun-zhong-ye-tan
title: 中夜嘆
titlePinyin: zhong1 ye4 tan4
titleSlug: zhong-ye-tan
author: 敖陶孫
authorPinyin: ao2 tao2 sun1
authorSlug: ao-tao-sun
dynasty: 宋
dynastyPinyin: song4
dynastySlug: song
tags: []
---

## 正文

- 臞庵胸中空濩落，正爾有愁無處著。
- 比來有酒三捫膺，突兀又似堆衡霍。
- 道邊俗子畧滿眼，舉扇障塵不容却。
- 正如白日殺快讎，草草九衢面皆惡。
- 不應叔末盡鬼魅，世道如此我何樂。
- 獐頭鼠目動侮人，貌敬逡巡背輕薄。
- 其餘邊幅綴周孔，汝身無苦何遭縛。
- 中原干戈六十載，八陵玉座塵漠漠。
- 假君無力堪汛掃，渠可忘憂置恢拓。
- 屯田邊壘差易事，三十餘年束高閣。
- 嗚呼吾君至仁厚，一言罷行水赴壑。
- 雷塘勺陂可復請，專創一司足經畧。
- 牛犁居屋旋填補，虎士編氓間參錯。
- 聊城指日下魯奇，祁連刻期開衛幕。
- 行之十年倘未效，臣頭請膏斬馬鍔。
- 奈何諸人忍奈事，天保正用初無作。
- 居然判道君北海，不復追隨我西洛。
- 墨池到了須楯鼻，茶甌小緩支鐺脚。
- 儒生寂寞守太玄，共盡同歸一丘壑。

## 拼音

- qu2 an1 xiong1 zhong1 kong1 hu4 luo4 ， zheng4 er3 you3 chou2 wu2 chu3 zhu4 。
- bi3 lai2 you3 jiu3 san1 men2 ying1 ， tu1 wu4 you4 si4 dui1 heng2 huo4 。
- dao4 bian1 su2 zi3 lüe4 man3 yan3 ， ju3 shan4 zhang4 chen2 bu4 rong2 que4 。
- zheng4 ru2 bai2 ri4 sha1 kuai4 chou2 ， cao3 cao3 jiu3 qu2 mian4 jie1 e4 。
- bu4 ying1 shu1 mo4 jin4 gui3 mei4 ， shi4 dao4 ru2 ci3 wo3 he2 le4 。
- zhang1 tou2 shu3 mu4 dong4 wu3 ren2 ， mao4 jing4 qun1 xun2 bei4 qing1 bao2 。
- qi2 yu2 bian1 fu2 zhui4 zhou1 kong3 ， ru3 shen1 wu2 ku3 he2 zao1 fu4 。
- zhong1 yuan2 gan1 ge1 liu4 shi2 zai4 ， ba1 ling2 yu4 zuo4 chen2 mo4 mo4 。
- jia3 jun1 wu2 li4 kan1 xun4 sao3 ， qu2 ke3 wang4 you1 zhi4 hui1 tuo4 。
- tun2 tian2 bian1 lei3 cha4 yi4 shi4 ， san1 shi2 yu2 nian2 shu4 gao1 ge2 。
- wu1 hu1 wu2 jun1 zhi4 ren2 hou4 ， yi4 yan2 ba4 xing2 shui3 fu4 he4 。
- lei2 tang2 shao2 bei1 ke3 fu4 qing3 ， zhuan1 chuang4 yi4 si1 zu2 jing1 lüe4 。
- niu2 li2 ju1 wu1 xuan2 tian2 bu3 ， hu3 shi4 bian1 mang2 jian4 can1 cuo4 。
- liao2 cheng2 zhi3 ri4 xia4 lu3 qi2 ， qi2 lian2 ke4 qi1 kai1 wei4 mu4 。
- xing2 zhi1 shi2 nian2 tang3 wei4 xiao4 ， chen2 tou2 qing3 gao1 zhan3 ma3 e4 。
- nai4 he2 zhu1 ren2 ren3 nai4 shi4 ， tian1 bao3 zheng4 yong4 chu1 wu2 zuo4 。
- ju1 ran2 pan4 dao4 jun1 bei3 hai3 ， bu2 fu4 zhui1 sui2 wo3 xi1 luo4 。
- mo4 chi2 dao4 le0 xu1 dun4 bi2 ， cha2 ou1 xiao3 huan3 zhi1 dang1 jiao3 。
- ru2 sheng1 ji4 mo4 shou3 tai4 xuan2 ， gong4 jin4 tong2 gui1 yi4 qiu1 he4 。

## 注释

## 译文

## 赏析
