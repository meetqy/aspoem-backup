---
id: ao-tao-sun-feng-ji-jing-de-wei-liu-shen-zhi
title: 奉寄旌德尉劉申之
titlePinyin: feng4 ji4 jing1 de2 wei4 liu2 shen1 zhi1
titleSlug: feng-ji-jing-de-wei-liu-shen-zhi
author: 敖陶孫
authorPinyin: ao2 tao2 sun1
authorSlug: ao-tao-sun
dynasty: 宋
dynastyPinyin: song4
dynastySlug: song
tags: []
---

## 正文

- 諸劉兄弟賢，一一無可選。
- 竹林銳頭郎，風味吾小阮。
- 平生天機深，善閉得內楗。
- 邇來卿何曹，不辦折腰本。
- 稍傳詩語東，朝日照蘭畹。
- 伊余戰紛華，心旆凡幾偃。
- 劃逢君家語，雋永初一臠。
- 識遺飽新得，友勝悟夙捐。
- 緬懷歌商地，蕭瑟松磵遠。
- 陰陰蕪菁花，碧蝶相與晚。
- 是中著高士，物意自偃蹇。
- 向來白衣宰，雲壑論補衮。
- 優游濟艱難，如以禹代鯀。
- 劉郎秀眉宇，秋隼立高巘。
- 端能謝師匠，萬卷自鉏墾。
- 時須閲世諦，一及城門鍵。
- 功名頭上簪，日月風中幰。
- 何時會吳下，春動長洲苑。

## 拼音

- zhu1 liu2 xiong1 di4 xian2 ， yi1 yi1 wu2 ke3 xuan3 。
- zhu2 lin2 rui4 tou2 lang2 ， feng1 wei4 wu2 xiao3 ruan3 。
- ping2 sheng1 tian1 ji1 shen1 ， shan4 bi4 de2 nei4 jian4 。
- er3 lai2 qing1 he2 cao2 ， bu2 ban4 zhe2 yao1 ben3 。
- shao1 chuan2 shi1 yu3 dong1 ， chao2 ri4 zhao4 lan2 wan3 。
- yi1 yu2 zhan4 fen1 hua2 ， xin1 pei4 fan2 ji1 yan3 。
- hua2 feng2 jun1 jia1 yu3 ， jun4 yong3 chu1 yi1 luan2 。
- shi2 yi2 bao3 xin1 de2 ， you3 sheng4 wu4 su4 juan1 。
- mian3 huai2 ge1 shang1 di4 ， xiao1 se4 song1 jian4 yuan3 。
- yin1 yin1 wu2 jing1 hua1 ， bi4 die2 xiang1 yu3 wan3 。
- shi4 zhong1 zhu4 gao1 shi4 ， wu4 yi4 zi4 yan3 jian3 。
- xiang4 lai2 bai2 yi1 zai3 ， yun2 he4 lun4 bu3 gun3 。
- you1 you2 ji4 jian1 nan2 ， ru2 yi3 yu3 dai4 gun3 。
- liu2 lang2 xiu4 mei2 yu3 ， qiu1 sun3 li4 gao1 yan3 。
- duan1 neng2 xie4 shi1 jiang4 ， wan4 juan4 zi4 chu2 ken3 。
- shi2 xu1 yue4 shi4 di4 ， yi4 ji2 cheng2 men2 jian4 。
- gong1 ming2 tou2 shang4 zan1 ， ri4 yue4 feng1 zhong1 xian3 。
- he2 shi2 hui4 wu2 xia4 ， chun1 dong4 chang2 zhou1 yuan4 。

## 注释

## 译文

## 赏析
