---
id: ao-tao-sun-dai-ren-shou-du-zhi-lang-zhong-li-jia-yan
title: 代人壽度支郎中李嘉言
titlePinyin: dai4 ren2 shou4 du4 zhi1 lang2 zhong1 li3 jia1 yan2
titleSlug: dai-ren-shou-du-zhi-lang-zhong-li-jia-yan
author: 敖陶孫
authorPinyin: ao2 tao2 sun1
authorSlug: ao-tao-sun
dynasty: 宋
dynastyPinyin: song4
dynastySlug: song
tags: []
---

## 正文

- 李下老人龍作儔，談經閲世無春秋。
- 一朝函谷占紫氣，萬里西極行青牛。
- 青蓮居士亦其裔，太白淪精來謁帝。
- 江東狂客漏神機，一號謫仙人得制。
- 天人驚世時一班，文采風流有遠孫。
- 百篇斗酒真細事，郡有德政朝功言。
- 晉陵坐嘯列城祖，一札細書風九土。
- 爲郎不用漢山錢，度支事繁通會府。
- 向來供億寬艱虞，祗今笏畫通材須。
- 裕農足國端有道，判花視草皆夷途。
- 金魚玉带公所有，太夫人高松柏壽。
- 綵衣板輿堪作圖，贔屭閬州陳母後。
- 人間盛事省見稀，王母一笑攘桃兒。
- 花明柳暗白日靜，鶑穿燕颺青春遲。
- 請君酌此西湖水，萬歲千秋佐天子。
- 清明寒食數日間，謹勿拋擲爲佳耳。

## 拼音

- li3 xia4 lao3 ren2 long2 zuo4 chou2 ， tan2 jing1 yue4 shi4 wu2 chun1 qiu1 。
- yi4 zhao1 han2 gu3 zhan4 zi3 qi4 ， wan4 li3 xi1 ji2 xing2 qing1 niu2 。
- qing1 lian2 ju1 shi4 yi4 qi2 yi4 ， tai4 bai2 lun2 jing1 lai2 ye4 di4 。
- jiang1 dong1 kuang2 ke4 lou4 shen2 ji1 ， yi2 hao4 zhe2 xian1 ren2 de2 zhi4 。
- tian1 ren2 jing1 shi4 shi2 yi1 ban1 ， wen2 cai3 feng1 liu2 you3 yuan3 sun1 。
- bai3 pian1 dou4 jiu3 zhen1 xi4 shi4 ， jun4 you3 de2 zheng4 chao2 gong1 yan2 。
- jin4 ling2 zuo4 xiao4 lie4 cheng2 zu3 ， yi4 zha2 xi4 shu1 feng1 jiu3 tu3 。
- wei2 lang2 bu2 yong4 han4 shan1 qian2 ， du4 zhi1 shi4 fan2 tong1 hui4 fu3 。
- xiang4 lai2 gong4 yi4 kuan1 jian1 yu2 ， zhi1 jin1 hu4 hua4 tong1 cai2 xu1 。
- yu4 nong2 zu2 guo2 duan1 you3 dao4 ， pan4 hua1 shi4 cao3 jie1 yi2 tu2 。
- jin1 yu2 yu4 dai4 gong1 suo3 you3 ， tai4 fu1 ren2 gao1 song1 bai3 shou4 。
- cai3 yi1 ban3 yu2 kan1 zuo4 tu2 ， bi4 xi4 lang4 zhou1 chen2 mu3 hou4 。
- ren2 jian4 sheng4 shi4 sheng3 jian4 xi1 ， wang2 mu3 yi2 xiao4 rang3 tao2 er2 。
- hua1 ming2 liu3 an4 bai2 ri4 jing4 ， ying1 chuan1 yan4 yang2 qing1 chun1 chi2 。
- qing3 jun1 zhuo2 ci3 xi1 hu2 shui3 ， wan4 sui4 qian1 qiu1 zuo3 tian1 zi3 。
- qing1 ming2 han2 shi2 shu4 ri4 jian4 ， jin3 wu4 pao1 zhi4 wei2 jia1 er3 。

## 注释

## 译文

## 赏析
