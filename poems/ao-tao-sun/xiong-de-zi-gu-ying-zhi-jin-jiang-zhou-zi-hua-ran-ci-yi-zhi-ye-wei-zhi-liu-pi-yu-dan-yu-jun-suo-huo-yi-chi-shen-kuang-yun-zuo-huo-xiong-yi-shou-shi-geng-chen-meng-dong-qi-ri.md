---
id: ao-tao-sun-xiong-de-zi-gu-ying-zhi-jin-jiang-zhou-zi-hua-ran-ci-yi-zhi-ye-wei-zhi-liu-pi-yu-dan-yu-jun-suo-huo-yi-chi-shen-kuang-yun-zuo-huo-xiong-yi-shou-shi-geng-chen-meng-dong-qi-ri
title: 熊得自古英之近江舟子譁然此異徵也爲之留皮與膽餘均所獲以侈神貺云作獲熊一首時庚辰孟冬七日
titlePinyin: xiong2 de2 zi4 gu3 ying1 zhi1 jin4 jiang1 zhou1 zi3 hua2 ran2 ci3 yi4 zhi3 ye3 wei2 zhi1 liu2 pi2 yu3 dan3 yu2 jun1 suo3 huo4 yi3 chi3 shen2 kuang4 yun2 zuo4 huo4 xiong2 yi4 shou3 shi2 geng1 chen2 meng4 dong1 qi1 ri4
titleSlug: xiong-de-zi-gu-ying-zhi-jin-jiang-zhou-zi-hua-ran-ci-yi-zhi-ye-wei-zhi-liu-pi-yu-dan-yu-jun-suo-huo-yi-chi-shen-kuang-yun-zuo-huo-xiong-yi-shou-shi-geng-chen-meng-dong-qi-ri
author: 敖陶孫
authorPinyin: ao2 tao2 sun1
authorSlug: ao-tao-sun
dynasty: 宋
dynastyPinyin: song4
dynastySlug: song
tags: []
---

## 正文

- 來黝者誰，僉曰熊與。
- 涉江亂流，實始逆予。
- 天畀敢違，俯取以薦。
- 維古英神，謂予汝眩。
- 有男不夢，有妃莫當。
- 居然兩目，祝晝若盲。
- 甚者痔下，取怒河伯。
- 醫者色難，請謀諸藥。
- 熊兮主方，我有玄囊。
- 清汝决眥，扞汝濁腸。
- 有如不信，剖肝自明。
- 寧我一死，以與衆生。
- 拜神之休，率曹披啖。
- 爾愛其蹯，我愛其膽。

## 拼音

- lai2 you3 zhe3 shui2 ， qian1 yue1 xiong2 yu3 。
- she4 jiang1 luan4 liu2 ， shi2 shi3 ni4 yu3 。
- tian1 bi4 gan3 wei2 ， fu3 qu3 yi3 jian4 。
- wei2 gu3 ying1 shen2 ， wei4 yu3 ru3 xuan4 。
- you3 nan2 bu2 meng4 ， you3 fei1 mo4 dang1 。
- ju1 ran2 liang3 mu4 ， zhu4 zhou4 ruo4 mang2 。
- shen4 zhe3 zhi4 xia4 ， qu3 nu4 he2 bo2 。
- yi1 zhe3 se4 nan2 ， qing3 mou2 zhu1 yao4 。
- xiong2 xi1 zhu3 fang1 ， wo3 you3 xuan2 nang2 。
- qing1 ru3 jue2 zi4 ， han4 ru3 zhuo2 chang2 。
- you3 ru2 bu2 xin4 ， pou1 gan1 zi4 ming2 。
- ning2 wo3 yi4 si3 ， yi3 yu3 zhong4 sheng1 。
- bai4 shen2 zhi1 xiu1 ， lü4 cao2 pi1 dan4 。
- er3 ai4 qi2 fan2 ， wo3 ai4 qi2 dan3 。

## 注释

## 译文

## 赏析
