---
id: ao-tao-sun-yan-zhong-jian-ci
title: 雁中箭詞
titlePinyin: yan4 zhong4 jian4 ci2
titleSlug: yan-zhong-jian-ci
author: 敖陶孫
authorPinyin: ao2 tao2 sun1
authorSlug: ao-tao-sun
dynasty: 宋
dynastyPinyin: song4
dynastySlug: song
tags: []
---

## 正文

- 南來羈鴻北方客，背負嚴霜飛不得。
- 日中命盡射生手，一箭正中凌空翮。
- 一鴻中機百鴻驚，點空細字紛斜橫。
- 力窮遭烹忍一死，可憐片影長孤征。
- 古人畢弋豈無意，登俎亦可無肉味。
- 至今暴殄及胎夭，殺氣爲妖滿天地。
- 物生何至相吞屠，蒼天變化還須臾。
- 坐殿忽作杜鵑去，行河豈意黄能趨。
- 人蟲得喪無了日，客行感此淚橫臆。
- 有弟落南今在亡，十年一字無消息。
- 冥鴻一來聽祝辭，世間踏地皆危機。
- 菰蒲飽霜湖水滿，見草爲人汝當遠。

## 拼音

- nan2 lai2 ji1 hong2 bei3 fang1 ke4 ， bei4 fu4 yan2 shuang1 fei1 bu4 de2 。
- ri4 zhong1 ming4 jin4 she4 sheng1 shou3 ， yi2 jian4 zheng4 zhong1 ling2 kong1 he2 。
- yi4 hong2 zhong1 ji1 bai3 hong2 jing1 ， dian3 kong1 xi4 zi4 fen1 xie2 heng2 。
- li4 qiong2 zao1 peng1 ren3 yi4 si3 ， ke3 lian2 pian4 ying3 chang2 gu1 zheng1 。
- gu3 ren2 bi4 yi4 qi3 wu2 yi4 ， deng1 zu3 yi4 ke3 wu2 rou4 wei4 。
- zhi4 jin1 bao4 tian3 ji2 tai1 yao1 ， sha1 qi4 wei2 yao1 man3 tian1 di4 。
- wu4 sheng1 he2 zhi4 xiang1 tun1 tu2 ， cang1 tian1 bian4 hua4 huan2 xu1 yu2 。
- zuo4 dian4 hu1 zuo4 du4 jian1 qu4 ， xing2 he2 qi3 yi4 huang2 neng2 qu1 。
- ren2 chong2 de2 sang1 wu2 le0 ri4 ， ke4 xing2 gan3 ci3 lei4 heng2 yi4 。
- you3 di4 luo4 nan2 jin1 zai4 wang2 ， shi2 nian2 yi2 zi4 wu2 xiao1 xi0 。
- ming2 hong2 yi4 lai2 ting1 zhu4 ci2 ， shi4 jian4 ta4 di4 jie1 wei1 ji1 。
- gu1 pu2 bao3 shuang1 hu2 shui3 man3 ， jian4 cao3 wei2 ren2 ru3 dang1 yuan3 。

## 注释

## 译文

## 赏析
