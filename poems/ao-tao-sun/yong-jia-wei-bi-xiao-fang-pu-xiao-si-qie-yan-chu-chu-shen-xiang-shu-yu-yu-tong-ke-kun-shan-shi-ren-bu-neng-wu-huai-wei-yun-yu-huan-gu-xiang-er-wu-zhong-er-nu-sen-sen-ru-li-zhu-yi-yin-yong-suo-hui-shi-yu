---
id: ao-tao-sun-yong-jia-wei-bi-xiao-fang-pu-xiao-si-qie-yan-chu-chu-shen-xiang-shu-yu-yu-tong-ke-kun-shan-shi-ren-bu-neng-wu-huai-wei-yun-yu-huan-gu-xiang-er-wu-zhong-er-nu-sen-sen-ru-li-zhu-yi-yin-yong-suo-hui-shi-yun-liao-zhui-shu-yu-yi-sai-lai-yi-yun-chang-bu-fu-yin-kuo-zi-ke-zhong-yi-jue-ke-ye
title: 永嘉魏祕校訪僕蕭寺且言出處甚詳屬與余同客崑山使人不能無懷魏云欲還故鄉而吳中兒女森森如立竹矣因用所惠詩韵聊綴數語以塞來意韵長不復櫽括資客中一噱可也
titlePinyin: yong3 jia1 wei4 bi4 xiao4 fang3 pu2 xiao1 si4 qie3 yan2 chu1 chu3 shen4 xiang2 shu3 yu3 yu2 tong2 ke4 kun1 shan1 shi3 ren2 bu4 neng2 wu2 huai2 wei4 yun2 yu4 huan2 gu4 xiang1 er2 wu2 zhong1 er2 nü3 sen1 sen1 ru2 li4 zhu2 yi3 yin1 yong4 suo3 hui4 shi1 yun4 liao2 zhui4 shu4 yu3 yi3 sai1 lai2 yi4 yun4 chang2 bu2 fu4 yin3 kuo4 zi1 ke4 zhong1 yi4 jue2 ke3 ye3
titleSlug: yong-jia-wei-bi-xiao-fang-pu-xiao-si-qie-yan-chu-chu-shen-xiang-shu-yu-yu-tong-ke-kun-shan-shi-ren-bu-neng-wu-huai-wei-yun-yu-huan-gu-xiang-er-wu-zhong-er-nu-sen-sen-ru-li-zhu-yi-yin-yong-suo-hui-shi-yun-liao-zhui-shu-yu-yi-sai-lai-yi-yun-chang-bu-fu-yin-kuo-zi-ke-zhong-yi-jue-ke-ye
author: 敖陶孫
authorPinyin: ao2 tao2 sun1
authorSlug: ao-tao-sun
dynasty: 唐
dynastyPinyin: tang2
dynastySlug: tang
tags: [] 
---

## 正文

- 陳侯一榻懸千古，賤子何能望入府。
- 門前誰者高櫑具，甚口美髯方快覩。
- 裙衣新失大雪寺，告訴天吳煩拆補。
- 陰風立我鐵戶限，起到不供人笑侮。
- 邇來稍挫牙角勇，一見何知肺肝吐。
- 繪衣君欲試華蟲，鶑領吾方愧桑扈。
- 新篇直欲命騷僕，寸舌寧當下齊虜。
- 已從雁蕩歌貫休，更向烏江憐項羽。
- 遥知筆下卷波瀾，乞與胸中洗塵土。
- 魏侯魏侯聽我語，醉裏江山迭賓主。
- 吳歌一聲落青蒲，遮莫催歸啼杜宇。
- 江南江北知何許，萬水千山話僧廡。
- 因君永嘉說謝客，南海維摩堪淚雨。
- 樽前卜試鸜鵒舞，一鬨從渠較鄒魯。

## 拼音

- chen2 hou2 yi2 ta4 xuan2 qian1 gu3 ， jian4 zi3 he2 neng2 wang4 ru4 fu3 。
- men2 qian2 shui2 zhe3 gao1 lei2 ju4 ， shen4 kou3 mei3 ran2 fang1 kuai4 du3 。
- qun2 yi1 xin1 shi1 da4 xue3 si4 ， gao4 su4 tian1 wu2 fan2 chai1 bu3 。
- yin1 feng1 li4 wo3 tie3 hu4 xian4 ， qi3 dao4 bu2 gong1 ren2 xiao4 wu3 。
- er3 lai2 shao1 cuo4 ya2 jiao3 yong3 ， yi2 jian4 he2 zhi1 fei4 gan1 tu3 。
- hui4 yi1 jun1 yu4 shi4 hua2 chong2 ， ying1 ling3 wu2 fang1 kui4 sang1 hu4 。
- xin1 pian1 zhi2 yu4 ming4 sao1 pu2 ， cun4 she2 ning2 dang1 xia4 qi2 lu3 。
- yi3 cong2 yan4 dang4 ge1 guan4 xiu1 ， geng4 xiang4 wu1 jiang1 lian2 xiang4 yu3 。
- yao2 zhi1 bi3 xia4 juan4 bo1 lan2 ， qi3 yu3 xiong1 zhong1 xi3 chen2 tu3 。
- wei4 hou2 wei4 hou2 ting1 wo3 yu3 ， zui4 li3 jiang1 shan1 die2 bin1 zhu3 。
- wu2 ge1 yi4 sheng1 luo4 qing1 pu2 ， zhe1 mo4 cui1 gui1 ti2 du4 yu3 。
- jiang1 nan2 jiang1 bei3 zhi1 he2 xu1 ， wan4 shui3 qian1 shan1 hua4 seng1 wu3 。
- yin1 jun1 yong3 jia1 shuo1 xie4 ke4 ， nan2 hai3 wei2 mo2 kan1 lei4 yu3 。
- zun1 qian2 bu3 shi4 qu2 yu4 wu3 ， yi2 hong4 cong2 qu2 jiao4 zou1 lu3 。

## 注释

## 译文

## 赏析
