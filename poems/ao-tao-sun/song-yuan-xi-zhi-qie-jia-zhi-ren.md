---
id: ao-tao-sun-song-yuan-xi-zhi-qie-jia-zhi-ren
title: 送袁席之挈家之任
titlePinyin: song4 yuan2 xi2 zhi1 qie4 jia1 zhi1 ren4
titleSlug: song-yuan-xi-zhi-qie-jia-zhi-ren
author: 敖陶孫
authorPinyin: ao2 tao2 sun1
authorSlug: ao-tao-sun
dynasty: 宋
dynastyPinyin: song4
dynastySlug: song
tags: []
---

## 正文

- 神龍不池拘，威鳳非籠馴。
- 自我交袁君，愁見地上人。
- 一官固兒嬉，君視真埃塵。
- 去如下鞲鷹，來即釋嶠雲。
- 相從復幾時，孰老西湖春。
- 門前烏桕花，頗怪烏來頻。
- 問知八九雛，翅短青尚新。
- 感君携孥行，道路嗟良勤。
- 念子春秋學，當重博士茵。
- 胡爲簿餘干，折腰五斗陳。
- 祭河先惡池，小大則有倫。
- 細意事朱墨，凡例實要津。
- 贈言吾豈敢，輒獻所食芹。
- 惟時風雨交，塗潦埋車輪。
- 十年上饒路，夢中說悲辛。
- 黄泥漫塘坡，鳴鼉舞淵淪。
- 贈子方竹筇，副以白紵巾。
- 筇方嚇鬼蜮，巾白來祗神。
- 意氣得人命，杯酒聊慇懃。
- 上馬莫回頭，慎勿愁我貧。
- 亦莫作怪事，祭竈通比鄰。

## 拼音

- shen2 long2 bu4 chi2 ju1 ， wei1 feng4 fei1 long2 xun4 。
- zi4 wo3 jiao1 yuan2 jun1 ， chou2 jian4 di4 shang4 ren2 。
- yi4 guan1 gu4 er2 xi1 ， jun1 shi4 zhen1 ai1 chen2 。
- qu4 ru2 xia4 gou1 ying1 ， lai2 ji2 shi4 jiao4 yun2 。
- xiang1 cong2 fu4 ji1 shi2 ， shu2 lao3 xi1 hu2 chun1 。
- men2 qian2 wu1 jiu4 hua1 ， po1 guai4 wu1 lai2 bin1 。
- wen4 zhi1 ba1 jiu3 chu2 ， chi4 duan3 qing1 shang4 xin1 。
- gan3 jun1 xie2 nu2 xing2 ， dao4 lu4 jie1 liang2 qin2 。
- nian4 zi3 chun1 qiu1 xue2 ， dang1 zhong4 bo2 shi4 yin1 。
- hu2 wei2 bo2 yu2 gan1 ， zhe2 yao1 wu3 dou3 chen2 。
- ji4 he2 xian1 e4 chi2 ， xiao3 da4 ze2 you3 lun2 。
- xi4 yi4 shi4 zhu1 mo4 ， fan2 li4 shi2 yao4 jin1 。
- zeng4 yan2 wu2 qi3 gan3 ， zhe2 xian4 suo3 shi2 qin2 。
- wei2 shi2 feng1 yu3 jiao1 ， tu2 liao2 mai2 ju1 lun2 。
- shi2 nian2 shang4 rao2 lu4 ， meng4 zhong1 shuo1 bei1 xin1 。
- huang2 ni2 man4 tang2 po1 ， ming2 tuo2 wu3 yuan1 lun2 。
- zeng4 zi3 fang1 zhu2 qiong2 ， fu4 yi3 bai2 zhu4 jin1 。
- qiong2 fang1 he4 gui3 yu4 ， jin1 bai2 lai2 zhi1 shen2 。
- yi4 qi4 de2 ren2 ming4 ， bei1 jiu3 liao2 yin1 qin2 。
- shang4 ma3 mo4 hui2 tou2 ， shen4 wu4 chou2 wo3 pin2 。
- yi4 mo4 zuo4 guai4 shi4 ， ji4 zao4 tong1 bi3 lin2 。

## 注释

## 译文

## 赏析
