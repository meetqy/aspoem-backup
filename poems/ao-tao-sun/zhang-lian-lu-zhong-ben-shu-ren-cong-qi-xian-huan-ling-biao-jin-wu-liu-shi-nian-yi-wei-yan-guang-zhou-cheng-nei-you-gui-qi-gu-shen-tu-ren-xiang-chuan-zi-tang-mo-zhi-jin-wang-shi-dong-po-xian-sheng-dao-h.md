---
id: ao-tao-sun-zhang-lian-lu-zhong-ben-shu-ren-cong-qi-xian-huan-ling-biao-jin-wu-liu-shi-nian-yi-wei-yan-guang-zhou-cheng-nei-you-gui-qi-gu-shen-tu-ren-xiang-chuan-zi-tang-mo-zhi-jin-wang-shi-dong-po-xian-sheng-dao-hui-su-liu-ci-zhou-chang-gong-fo-qi-xia-de-gan-lu-zhui-zhi-zhi-yi-yu-zhi-er-shi-jie-wu-suo-ju-er-qi-jiu-xiang-chuan-yun-er-yao-bi-you-cong-lai-zhe-zhang-qi-shi-wei-fu-chang-yao-yi-pian
title: 張連魯仲本蜀人從其先宦嶺表僅五六十年矣爲言廣州城內有檜奇古甚土人相傳自唐末至今往時東坡先生道惠宿留此州嘗供佛其下得甘露綴枝之異予徵二事皆無所據而耆舊相傳云爾要必有從來者張乞詩爲賦長謠一篇
titlePinyin: zhang1 lian2 lu3 zhong4 ben3 shu3 ren2 cong2 qi2 xian1 huan4 ling3 biao3 jin3 wu3 liu4 shi2 nian2 yi3 wei2 yan2 guang3 zhou1 cheng2 nei4 you3 gui4 qi2 gu3 shen4 tu3 ren2 xiang1 chuan2 zi4 tang2 mo4 zhi4 jin1 wang3 shi2 dong1 po1 xian1 sheng0 dao4 hui4 su4 liu2 ci3 zhou1 chang2 gong4 fo2 qi2 xia4 de2 gan1 lu4 zhui4 zhi1 zhi1 yi4 yu3 zhi3 er4 shi4 jie1 wu2 suo3 ju4 er2 qi2 jiu4 xiang1 chuan2 yun2 er3 yao4 bi4 you3 cong2 lai2 zhe3 zhang1 qi3 shi1 wei2 fu4 chang2 yao2 yi4 pian1
titleSlug: zhang-lian-lu-zhong-ben-shu-ren-cong-qi-xian-huan-ling-biao-jin-wu-liu-shi-nian-yi-wei-yan-guang-zhou-cheng-nei-you-gui-qi-gu-shen-tu-ren-xiang-chuan-zi-tang-mo-zhi-jin-wang-shi-dong-po-xian-sheng-dao-hui-su-liu-ci-zhou-chang-gong-fo-qi-xia-de-gan-lu-zhui-zhi-zhi-yi-yu-zhi-er-shi-jie-wu-suo-ju-er-qi-jiu-xiang-chuan-yun-er-yao-bi-you-cong-lai-zhe-zhang-qi-shi-wei-fu-chang-yao-yi-pian
author: 敖陶孫
authorPinyin: ao2 tao2 sun1
authorSlug: ao-tao-sun
dynasty: 唐
dynastyPinyin: tang2
dynastySlug: tang
tags: []
---

## 正文

- 亳州仙檜聃翁玩，西湖老檜陳朝餘。
- 區區草木定何意，多生要傍齋房居。
- 吾行東廣足已劬，兩年纔到安期蒲。
- 菩提葉老還書蠹，波羅子重空懸壺。
- 地荒了不快人意，照耀南海何能無。
- 邇來劃見張公子，火雲肉山煉心水。
- 搜奇訪古偶及之，破笑勞君相指似。
- 門前罄折得堵宮，諸天龍神俱儼容。
- 左呵右禁防所奪，上帝遺我駟玉龍。
- 問從張公得明證，指畫檜身分四印。
- 嗟哉此老亦不逢，生世適當唐晚閏。
- 天迴地轉逢今茲，霸戰王爭了不知。
- 試看左紐足奇怪，虎脛骨貫龍鱗皮。
- 霜枝雪榦如相偶，老大商山餘四叟。
- 年深幾慣雷霆爭，夜定一從牛兕走。
- 道形天貌吾何心，晚歲聊依清磬音。
- 忽然空中聞款綮，指李丈人勤遠臨。
- 更傳坡仙曾設供，甘露綴枝如潑汞。
- 桃源事託五柳翁，後世請將吾語用。

## 拼音

- bo2 zhou1 xian1 gui4 dan1 weng1 wan2 ， xi1 hu2 lao3 gui4 chen2 chao2 yu2 。
- qu1 qu1 cao3 mu4 ding4 he2 yi4 ， duo1 sheng1 yao4 bang4 zhai1 fang2 ju1 。
- wu2 xing2 dong1 guang3 zu2 yi3 qu2 ， liang3 nian2 cai2 dao4 an1 qi1 pu2 。
- pu2 ti2 ye4 lao3 huan2 shu1 du4 ， bo1 luo2 zi3 zhong4 kong1 xuan2 hu2 。
- di4 huang1 le0 bu2 kuai4 ren2 yi4 ， zhao4 yao4 nan2 hai3 he2 neng2 wu2 。
- er3 lai2 hua2 jian4 zhang1 gong1 zi3 ， huo3 yun2 rou4 shan1 lian4 xin1 shui3 。
- sou1 qi2 fang3 gu3 ou3 ji2 zhi1 ， po4 xiao4 lao2 jun1 xiang1 zhi3 si4 。
- men2 qian2 qing4 zhe2 de2 du3 gong1 ， zhu1 tian1 long2 shen2 ju4 yan3 rong2 。
- zuo3 he1 you4 jin4 fang2 suo3 duo2 ， shang4 di4 yi2 wo3 si4 yu4 long2 。
- wen4 cong2 zhang1 gong1 de2 ming2 zheng4 ， zhi3 hua4 gui4 shen1 fen4 si4 yin4 。
- jie1 zai1 ci3 lao3 yi4 bu4 feng2 ， sheng1 shi4 shi4 dang1 tang2 wan3 run4 。
- tian1 hui2 di4 zhuan3 feng2 jin1 zi1 ， ba4 zhan4 wang2 zheng1 le0 bu4 zhi1 。
- shi4 kan4 zuo3 niu3 zu2 qi2 guai4 ， hu3 jing4 gu3 guan4 long2 lin2 pi2 。
- shuang1 zhi1 xue3 gan4 ru2 xiang1 ou3 ， lao3 da4 shang1 shan1 yu2 si4 sou3 。
- nian2 shen1 ji1 guan4 lei2 ting2 zheng1 ， ye4 ding4 yi4 cong2 niu2 si4 zou3 。
- dao4 xing2 tian1 mao4 wu2 he2 xin1 ， wan3 sui4 liao2 yi1 qing1 qing4 yin1 。
- hu1 ran2 kong1 zhong1 wen2 kuan3 qing4 ， zhi3 li3 zhang4 ren2 qin2 yuan3 lin2 。
- geng4 chuan2 po1 xian1 ceng2 she4 gong4 ， gan1 lu4 zhui4 zhi1 ru2 po1 gong3 。
- tao2 yuan2 shi4 tuo1 wu3 liu3 weng1 ， hou4 shi4 qing3 jiang1 wu2 yu3 yong4 。

## 注释

## 译文

## 赏析
