---
id: ao-tao-sun-zhu-shan-ge-shi
title: 杼山閣詩
titlePinyin: zhu4 shan1 ge2 shi1
titleSlug: zhu-shan-ge-shi
author: 敖陶孫
authorPinyin: ao2 tao2 sun1
authorSlug: ao-tao-sun
dynasty: 宋
dynastyPinyin: song4
dynastySlug: song
tags: []
---

## 正文

- 攝身上諸峰，我無千手目。
- 神交庶子泉，夢老王官谷。
- 平生林壑趣，魚鳥即往復。
- 杼山落何許，面勢工設伏。
- 故人郊居賦，雌霓從衆讀。
- 大聲嗑黄華，令德猗綠竹。
- 永言乘樏叟，會計踵納麓。
- 方尊讀書倚，肯效舞經祝。
- 幸當草木近，安事筳篿卜。
- 顔公况華扁，江令有餘馥。
- 騫掀鵬摶海，夭矯龍起陸。
- 於焉峙橫閣，渠是伯夷築。
- 何年黄金彈，雞狗隨蹋踘。
- 還持揮蠅扇，靜對振鷺瀑。
- 前山入手版，後水激帽屋。
- 風聲逐孫登，星采向荀叔。
- 誰能治西曹，束带望賜沐。
- 清客班雜坐，動處草皆蓼。
- 乾坤磨旋蟻，身世蕉覆鹿。
- 異時留峴首，羊公難諱獨。

## 拼音

- she4 shen1 shang4 zhu1 feng1 ， wo3 wu2 qian1 shou3 mu4 。
- shen2 jiao1 shu4 zi3 quan2 ， meng4 lao3 wang2 guan1 gu3 。
- ping2 sheng1 lin2 he4 qu4 ， yu2 niao3 ji2 wang3 fu4 。
- zhu4 shan1 luo4 he2 xu1 ， mian4 shi4 gong1 she4 fu2 。
- gu4 ren2 jiao1 ju1 fu4 ， ci2 ni2 cong2 zhong4 du2 。
- da4 sheng1 ke4 huang2 hua2 ， ling4 de2 yi1 lü4 zhu2 。
- yong3 yan2 cheng2 lei2 sou3 ， hui4 ji4 zhong3 na4 lu4 。
- fang1 zun1 du2 shu1 yi3 ， ken3 xiao4 wu3 jing1 zhu4 。
- xing4 dang1 cao3 mu4 jin4 ， an1 shi4 ting2 tuan2 bu3 。
- yan2 gong1 kuang4 hua2 bian3 ， jiang1 ling4 you3 yu2 fu4 。
- qian1 xian1 peng2 tuan2 hai3 ， yao1 jiao3 long2 qi3 lu4 。
- wu1 yan1 zhi4 heng2 ge2 ， qu2 shi4 bo2 yi2 zhu4 。
- he2 nian2 huang2 jin1 dan4 ， ji1 gou3 sui2 ta4 ju1 。
- huan2 chi2 hui1 ying2 shan4 ， jing4 dui4 zhen4 lu4 pu4 。
- qian2 shan1 ru4 shou3 ban3 ， hou4 shui3 ji1 mao4 wu1 。
- feng1 sheng1 zhu2 sun1 deng1 ， xing1 cai3 xiang4 xun2 shu1 。
- shui2 neng2 zhi4 xi1 cao2 ， shu4 dai4 wang4 ci4 mu4 。
- qing1 ke4 ban1 za2 zuo4 ， dong4 chu3 cao3 jie1 liao3 。
- qian2 kun1 mo2 xuan2 yi3 ， shen1 shi4 jiao1 fu4 lu4 。
- yi4 shi2 liu2 xian4 shou3 ， yang2 gong1 nan2 hui4 du2 。

## 注释

## 译文

## 赏析
