---
id: ao-tao-sun-xi-zhu-jian-zhu-gong-tong-fu
title: 洗竹簡諸公同賦
titlePinyin: xi3 zhu2 jian3 zhu1 gong1 tong2 fu4
titleSlug: xi-zhu-jian-zhu-gong-tong-fu
author: 敖陶孫
authorPinyin: ao2 tao2 sun1
authorSlug: ao-tao-sun
dynasty: 唐
dynastyPinyin: tang2
dynastySlug: tang
tags: [] 
---

## 正文

- 舍東脩竹密如櫛，一日洗浄清風來。
- 脫巾解带坐寒碧，置觴露飲始此迴。
- 平林遠靄開圖畫，西望羣山如過馬。
- 詩翁意落帆影外，孤村結廬對瀟灑。
- 百年奇事笑談成，向來無此蒼龍聲。
- 閑身一笑直錢萬，剜粉劖青留姓名。

## 拼音

- she4 dong1 xiu1 zhu2 mi4 ru2 zhi4 ， yi2 ri4 xi3 jing4 qing1 feng1 lai2 。
- tuo1 jin1 jie3 dai4 zuo4 han2 bi4 ， zhi4 shang1 lu4 yin3 shi3 ci3 hui2 。
- ping2 lin2 yuan3 ai3 kai1 tu2 hua4 ， xi1 wang4 qun2 shan1 ru2 guo4 ma3 。
- shi1 weng1 yi4 luo4 fan1 ying3 wai4 ， gu1 cun1 jie2 lu2 dui4 xiao1 sa3 。
- bai3 nian2 qi2 shi4 xiao4 tan2 cheng2 ， xiang4 lai2 wu2 ci3 cang1 long2 sheng1 。
- xian2 shen1 yi2 xiao4 zhi2 qian2 wan4 ， wan1 fen3 chan2 qing1 liu2 xing4 ming2 。

## 注释

## 译文

## 赏析
