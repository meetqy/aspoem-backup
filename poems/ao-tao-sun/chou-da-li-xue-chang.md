---
id: ao-tao-sun-chou-da-li-xue-chang
title: 酬答李學長
titlePinyin: chou2 da2 li3 xue2 chang2
titleSlug: chou-da-li-xue-chang
author: 敖陶孫
authorPinyin: ao2 tao2 sun1
authorSlug: ao-tao-sun
dynasty: 宋
dynastyPinyin: song4
dynastySlug: song
tags: []
---

## 正文

- 夫子焉不學，高朕羅三賢。
- 橫前一片石，教外皆別傳。
- 三虎誰最怒，未覺相後先。
- 渠伊囊中方，貴在後者鞭。
- 我家一佛堂，盎背知廟堧。
- 憶昨祠上丁，蕡燭初欲然。
- 諸生氣清明，人如出雩泉。
- 洗爵俯象鼻，掩豆高豚肩。
- 朱弦張文王，繁聲斥師延。
- 此時識方屨，綦滿青苔錢。
- 李公獨鳳儀，衆中得何堅。
- 惜無補天手，轉之上細氈。
- 朝來食盤中，穉蕨初數拳。
- 蒼蒼本難測，何由賾真筌。
- 自我得此士，可以一當千。
- 如聞縫掖姿，欲重世所捐。
- 舂容吐握詩，法用春秋全。
- 酬贈無玉案，三復緇衣篇。

## 拼音

- fu1 zi3 yan1 bu4 xue2 ， gao1 zhen4 luo2 san1 xian2 。
- heng2 qian2 yi2 pian4 shi2 ， jiao4 wai4 jie1 bie2 chuan2 。
- san1 hu3 shui2 zui4 nu4 ， wei4 jue2 xiang1 hou4 xian1 。
- qu2 yi1 nang2 zhong1 fang1 ， gui4 zai4 hou4 zhe3 bian1 。
- wo3 jia1 yi4 fo2 tang2 ， ang4 bei4 zhi1 miao4 ruan2 。
- yi4 zuo2 ci2 shang4 ding1 ， fen2 zhu2 chu1 yu4 ran2 。
- zhu1 sheng1 qi4 qing1 ming2 ， ren2 ru2 chu1 yu2 quan2 。
- xi3 jue2 fu3 xiang4 bi2 ， yan3 dou4 gao1 tun2 jian1 。
- zhu1 xian2 zhang1 wen2 wang2 ， fan2 sheng1 chi4 shi1 yan2 。
- ci3 shi2 shi2 fang1 ju4 ， qi2 man3 qing1 tai2 qian2 。
- li3 gong1 du2 feng4 yi2 ， zhong4 zhong1 de2 he2 jian1 。
- xi1 wu2 bu3 tian1 shou3 ， zhuan3 zhi1 shang4 xi4 zhan1 。
- chao2 lai2 shi2 pan2 zhong1 ， zhi4 jue2 chu1 shu4 quan2 。
- cang1 cang1 ben3 nan2 ce4 ， he2 you2 ze2 zhen1 quan2 。
- zi4 wo3 de2 ci3 shi4 ， ke3 yi3 yi4 dang1 qian1 。
- ru2 wen2 feng2 ye4 zi1 ， yu4 zhong4 shi4 suo3 juan1 。
- chong1 rong2 tu3 wo4 shi1 ， fa3 yong4 chun1 qiu1 quan2 。
- chou2 zeng4 wu2 yu4 an4 ， san1 fu4 zi1 yi1 pian1 。

## 注释

## 译文

## 赏析
