---
id: ao-tao-sun-zui-ge-zeng-zou-xiao-zhong
title: 醉歌贈鄒孝忠
titlePinyin: zui4 ge1 zeng4 zou1 xiao4 zhong1
titleSlug: zui-ge-zeng-zou-xiao-zhong
author: 敖陶孫
authorPinyin: ao2 tao2 sun1
authorSlug: ao-tao-sun
dynasty: 宋
dynastyPinyin: song4
dynastySlug: song
tags: []
---

## 正文

- 老鄒草檄如吹律，能令陰谷回陽春。
- 手提赤心獻天子，布衫麻鞋驚市人。
- 戈船上噓五里霧，詔發內府捐金銀。
- 進賢冠者不好武，歸來結屋看濤雲。
- 却回孤憤與江浪，氣壓千人萬人將。
- 或時飲就夷門屠，亦有撾摻漁陽唱。
- 埋名袖手君得辭，行宮今在江之湄。
- 高帝遊魂正思沛，太王有道聊居岐。
- 一杯屬君當起舞，能令公喜令公怒。
- 捽摩青山鬭兩虎，搜攪中流鵝鸛語。
- 平生未受噲等伍，圖中襃鄂爾如許。
- 六十小劫胡運去，老上單于公手取。

## 拼音

- lao3 zou1 cao3 xi2 ru2 chui1 lü4 ， neng2 ling4 yin1 gu3 hui2 yang2 chun1 。
- shou3 ti2 chi4 xin1 xian4 tian1 zi3 ， bu4 shan1 ma2 xie2 jing1 shi4 ren2 。
- ge1 chuan2 shang4 xu1 wu3 li3 wu4 ， zhao4 fa1 nei4 fu3 juan1 jin1 yin2 。
- jin4 xian2 guan1 zhe3 bu4 hao3 wu3 ， gui1 lai2 jie2 wu1 kan4 tao1 yun2 。
- que4 hui2 gu1 fen4 yu3 jiang1 lang4 ， qi4 ya1 qian1 ren2 wan4 ren2 jiang1 。
- huo4 shi2 yin3 jiu4 yi2 men2 tu2 ， yi4 you3 zhua1 chan1 yu2 yang2 chang4 。
- mai2 ming2 xiu4 shou3 jun1 de2 ci2 ， xing2 gong1 jin1 zai4 jiang1 zhi1 mei2 。
- gao1 di4 you2 hun2 zheng4 si1 pei4 ， tai4 wang2 you3 dao4 liao2 ju1 qi2 。
- yi4 bei1 shu3 jun1 dang1 qi3 wu3 ， neng2 ling4 gong1 xi3 ling4 gong1 nu4 。
- zuo2 mo2 qing1 shan1 dou4 liang3 hu3 ， sou1 jiao3 zhong1 liu2 e2 guan4 yu3 。
- ping2 sheng1 wei4 shou4 kuai4 deng3 wu3 ， tu2 zhong1 bao1 e4 er3 ru2 xu1 。
- liu4 shi2 xiao3 jie2 hu2 yun4 qu4 ， lao3 shang4 dan1 yu2 gong1 shou3 qu3 。

## 注释

## 译文

## 赏析
