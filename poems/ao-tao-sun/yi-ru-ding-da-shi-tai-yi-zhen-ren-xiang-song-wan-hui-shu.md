---
id: ao-tao-sun-yi-ru-ding-da-shi-tai-yi-zhen-ren-xiang-song-wan-hui-shu
title: 以入定大士太乙真人像送莞晦叔
titlePinyin: yi3 ru4 ding4 da4 shi4 tai4 yi3 zhen1 ren2 xiang4 song4 wan3 hui4 shu1
titleSlug: yi-ru-ding-da-shi-tai-yi-zhen-ren-xiang-song-wan-hui-shu
author: 敖陶孫
authorPinyin: ao2 tao2 sun1
authorSlug: ao-tao-sun
dynasty: 唐
dynastyPinyin: tang2
dynastySlug: tang
tags: [] 
---

## 正文

- 真人與大士，蘭菊而異芳。
- 坐卧得定力，銅眼鐵脊梁。
- 是中有佳趣，山海俱茫茫。
- 或時現神妙，塵蹟生怪光。
- 云何得此本，有僧吳下狂。
- 飲酒不計斗，褚無一絲藏。
- 興來高閉門，落筆如追亡。
- 走送臞庵室，洗心一鑪香。
- 盤陀旃林闊，枕藉玉井凉。
- 蒙頭帔衲古，遮眼經論長。
- 不知幾陵谷，睡穩坐不僵。
- 君家定吉夢，二士相迎將。
- 辟除寒具油，靜展垂中堂。
- 會當同一龕，寒泉薦空觴。
- 夜窗摇茶煙，駝褐依繩牀。
- 楊枝灑寥闃，蔾杖輝森芒。
- 與君六根靜，讀書到虞唐。

## 拼音

- zhen1 ren2 yu3 da4 shi4 ， lan2 ju2 er2 yi4 fang1 。
- zuo4 wo4 de2 ding4 li4 ， tong2 yan3 tie3 ji3 liang2 。
- shi4 zhong1 you3 jia1 qu4 ， shan1 hai3 ju4 mang2 mang2 。
- huo4 shi2 xian4 shen2 miao4 ， chen2 ji4 sheng1 guai4 guang1 。
- yun2 he2 de2 ci3 ben3 ， you3 seng1 wu2 xia4 kuang2 。
- yin3 jiu3 bu2 ji4 dou4 ， chu3 wu2 yi4 si1 cang2 。
- xing1 lai2 gao1 bi4 men2 ， luo4 bi3 ru2 zhui1 wang2 。
- zou3 song4 qu2 an1 shi4 ， xi3 xin1 yi4 lu2 xiang1 。
- pan2 tuo2 zhan1 lin2 kuo4 ， zhen3 jie4 yu4 jing3 liang2 。
- meng2 tou2 pei4 na4 gu3 ， zhe1 yan3 jing1 lun4 chang2 。
- bu4 zhi1 ji1 ling2 gu3 ， shui4 wen3 zuo4 bu4 jiang1 。
- jun1 jia1 ding4 ji2 meng4 ， er4 shi4 xiang1 ying2 jiang1 。
- pi4 chu2 han2 ju4 you2 ， jing4 zhan3 chui2 zhong1 tang2 。
- hui4 dang1 tong2 yi4 kan1 ， han2 quan2 jian4 kong1 shang1 。
- ye4 chuang1 yao2 cha2 yan1 ， tuo2 he4 yi1 sheng2 chuang2 。
- yang2 zhi1 sa3 liao2 qu4 ， li2 zhang4 hui1 sen1 mang2 。
- yu3 jun1 liu4 gen1 jing4 ， du2 shu1 dao4 yu2 tang2 。

## 注释

## 译文

## 赏析
