---
id: ao-tao-sun-yuan-tong-shi-zhang-ling-fu-suo-yu-zuo-zui-hao-tang-shi-yi-wei-hou-ri-shu-chuan-zhang-ben-si-lao-you-yuan-wei-nai-qi-yuan-zu-yun
title: 袁同史丈令賦所欲作醉皓堂詩以爲後日數椽張本四老有袁謂乃其遠祖云
titlePinyin: yuan2 tong2 shi3 zhang4 ling4 fu4 suo3 yu4 zuo4 zui4 hao4 tang2 shi1 yi3 wei2 hou4 ri4 shu4 chuan2 zhang1 ben3 si4 lao3 you3 yuan2 wei4 nai3 qi2 yuan3 zu3 yun2
titleSlug: yuan-tong-shi-zhang-ling-fu-suo-yu-zuo-zui-hao-tang-shi-yi-wei-hou-ri-shu-chuan-zhang-ben-si-lao-you-yuan-wei-nai-qi-yuan-zu-yun
author: 敖陶孫
authorPinyin: ao2 tao2 sun1
authorSlug: ao-tao-sun
dynasty: 宋
dynastyPinyin: song4
dynastySlug: song
tags: []
---

## 正文

- 黄雲護靈芝，丈人非獨醉。
- 蕭然四鶴髮，海鳥眩觴味。
- 古來閉關人，學道用其意。
- 滈池未返璧，政欠頹然睡。
- 仙苗足風露，中有熏心厲。
- 支頤得一笑，劉郎已爲帝。
- 乾坤重盪滌，奈何前星墜。
- 昂藏君家老，招喚作許事。
- 當筵就羽翼，顔色變韶穉。
- 出山雲怡怡，還山雲洩洩。
- 追思千載上，把酒足自慰。
- 君堂定果耳，或者樓閣氣。
- 是間堪底用，萬甕盛醴齊。
- 阿戎氣如虎，神手了一世。
- 政宜日無何，雪紵展鵠翅。
- 高吟紫芝曲，四老恐欻至。

## 拼音

- huang2 yun2 hu4 ling2 zhi1 ， zhang4 ren2 fei1 du2 zui4 。
- xiao1 ran2 si4 he4 fa4 ， hai3 niao3 xuan4 shang1 wei4 。
- gu3 lai2 bi4 guan1 ren2 ， xue2 dao4 yong4 qi2 yi4 。
- hao4 chi2 wei4 fan3 bi4 ， zheng4 qian4 tui2 ran2 shui4 。
- xian1 miao2 zu2 feng1 lu4 ， zhong1 you3 xun1 xin1 li4 。
- zhi1 yi2 de2 yi2 xiao4 ， liu2 lang2 yi3 wei2 di4 。
- qian2 kun1 zhong4 dang4 di2 ， nai4 he2 qian2 xing1 zhui4 。
- ang2 cang2 jun1 jia1 lao3 ， zhao1 huan4 zuo4 xu1 shi4 。
- dang1 yan2 jiu4 yu3 yi4 ， yan2 se4 bian4 shao2 zhi4 。
- chu1 shan1 yun2 yi2 yi2 ， huan2 shan1 yun2 xie4 xie4 。
- zhui1 si1 qian1 zai4 shang4 ， ba3 jiu3 zu2 zi4 wei4 。
- jun1 tang2 ding4 guo3 er3 ， huo4 zhe3 lou2 ge2 qi4 。
- shi4 jian4 kan1 di3 yong4 ， wan4 weng4 sheng4 li3 qi2 。
- a1 rong2 qi4 ru2 hu3 ， shen2 shou3 le0 yi2 shi4 。
- zheng4 yi2 ri4 wu2 he2 ， xue3 zhu4 zhan3 hu2 chi4 。
- gao1 yin2 zi3 zhi1 qu3 ， si4 lao3 kong3 chua1 zhi4 。

## 注释

## 译文

## 赏析
