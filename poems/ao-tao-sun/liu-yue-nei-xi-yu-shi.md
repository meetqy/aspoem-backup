---
id: ao-tao-sun-liu-yue-nei-xi-yu-shi
title: 六月內喜雨詩
titlePinyin: liu4 yue4 nei4 xi3 yu3 shi1
titleSlug: liu-yue-nei-xi-yu-shi
author: 敖陶孫
authorPinyin: ao2 tao2 sun1
authorSlug: ao-tao-sun
dynasty: 宋
dynastyPinyin: song4
dynastySlug: song
tags: []
---

## 正文

- 炎天亦靳雨，特地費雷將。
- 隠隠來何久，飛飛勢稍颺。
- 初從霑塊潤，忽作建瓴忙。
- 穉子拋書出，臞禪解縛狂。
- 苖滋應秀穎，風過忽溫凉。
- 蛛網掀三面，蟲書漫數行。
- 衾箱開歲事，恩澤到詩章。
- 怨暑移今昨，煩痾覺在亡。
- 青蓮開紺宇，白苧舞彫牆。
- 隻影還晡暮，驚心重渺茫。
- 思惟大火聚，迴向六時香。
- 脫略時流輩，周旋古佛場。
- 身纔丈六足，舌乃大千長。
- 此理憑誰詰，何方更舉揚。
- 鼠愁燈崛峍，鴉睨鐵琅璫。
- 生理何聊頼，斯文重激昂。
- 盛時追少壯，故步失尋常。
- 政爾蓬心薆，依然貝葉光。

## 拼音

- yan2 tian1 yi4 jin4 yu3 ， te4 di4 fei4 lei2 jiang1 。
- yin3 yin3 lai2 he2 jiu3 ， fei1 fei1 shi4 shao1 yang2 。
- chu1 cong2 zhan1 kuai4 run4 ， hu1 zuo4 jian4 ling2 mang2 。
- zhi4 zi3 pao1 shu1 chu1 ， qu2 shan4 jie3 fu4 kuang2 。
- di2 zi1 ying1 xiu4 ying3 ， feng1 guo4 hu1 wen1 liang2 。
- zhu1 wang3 xian1 san1 mian4 ， chong2 shu1 man4 shu4 xing2 。
- qin1 xiang1 kai1 sui4 shi4 ， en1 ze2 dao4 shi1 zhang1 。
- yuan4 shu3 yi2 jin1 zuo2 ， fan2 ke1 jue2 zai4 wang2 。
- qing1 lian2 kai1 gan4 yu3 ， bai2 zhu4 wu3 diao1 qiang2 。
- zhi1 ying3 huan2 bu1 mu4 ， jing1 xin1 zhong4 miao3 mang2 。
- si1 wei2 da4 huo3 ju4 ， hui2 xiang4 liu4 shi2 xiang1 。
- tuo1 lüe4 shi2 liu2 bei4 ， zhou1 xuan2 gu3 fo2 chang3 。
- shen1 cai2 zhang4 liu4 zu2 ， she2 nai3 da4 qian1 chang2 。
- ci3 li3 ping2 shui2 jie2 ， he2 fang1 geng4 ju3 yang2 。
- shu3 chou2 deng1 jue2 lu4 ， ya1 ni4 tie3 lang2 dang1 。
- sheng1 li3 he2 liao2 lai4 ， si1 wen2 zhong4 ji1 ang2 。
- sheng4 shi2 zhui1 shao3 zhuang4 ， gu4 bu4 shi1 xun2 chang2 。
- zheng4 er3 peng2 xin1 ai4 ， yi1 ran2 bei4 ye4 guang1 。

## 注释

## 译文

## 赏析
