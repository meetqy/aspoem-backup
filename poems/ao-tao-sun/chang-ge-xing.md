---
id: ao-tao-sun-chang-ge-xing
title: 長歌行
titlePinyin: chang2 ge1 xing2
titleSlug: chang-ge-xing
author: 敖陶孫
authorPinyin: ao2 tao2 sun1
authorSlug: ao-tao-sun
dynasty: 唐
dynastyPinyin: tang2
dynastySlug: tang
tags: [] 
---

## 正文

- 徐州文壤基崇壇，老蔡徑尺刳心肝。
- 銅槃照夜血光碧，上有慘澹雙鏌干。
- 請君載書許君死，徹器未竟盟已寒。
- 了知今人不如古，古人亦有難知處。
- 張生刎頸殲陳餘，酈兒給印屠諸呂。
- 勸君結交勿結心，報君多是逡巡人。
- 救饑重脫嗾獒厄，出淖曾叨食馬恩。
- 輕言託心腹，心腹爲禍媒。
- 畏途巉空薄側掌，要離孤塚空崔嵬。
- 我願中堂置甕常盛酒，後列絲竹前賓友。
- 細腰燈前拓秋窗，有來白事酹其口。
- 交亦不必結，名亦不必聞。
- 燕南氍毹藉地醉，千載一笑平原君。

## 拼音

- xu2 zhou1 wen2 rang3 ji1 chong2 tan2 ， lao3 cai4 jing4 chi3 ku1 xin1 gan1 。
- tong2 pan2 zhao4 ye4 xue4 guang1 bi4 ， shang4 you3 can3 dan4 shuang1 mo4 gan1 。
- qing3 jun1 zai4 shu1 xu1 jun1 si3 ， che4 qi4 wei4 jing4 meng2 yi3 han2 。
- liao3 zhi1 jin1 ren2 bu4 ru2 gu3 ， gu3 ren2 yi4 you3 nan2 zhi1 chu3 。
- zhang1 sheng1 wen3 jing3 jian1 chen2 yu2 ， li4 er2 gei3 yin4 tu2 zhu1 lü3 。
- quan4 jun1 jie2 jiao1 wu4 jie2 xin1 ， bao4 jun1 duo1 shi4 qun1 xun2 ren2 。
- jiu4 ji1 zhong4 tuo1 sou3 ao2 e4 ， chu1 nao4 ceng2 dao1 shi2 ma3 en1 。
- qing1 yan2 tuo1 xin1 fu4 ， xin1 fu4 wei2 huo4 mei2 。
- wei4 tu2 chan2 kong1 bao2 ce4 zhang3 ， yao4 li2 gu1 zhong3 kong1 cui1 wei2 。
- wo3 yuan4 zhong1 tang2 zhi4 weng4 chang2 cheng2 jiu3 ， hou4 lie4 si1 zhu2 qian2 bin1 you3 。
- xi4 yao1 deng1 qian2 tuo4 qiu1 chuang1 ， you3 lai2 bai2 shi4 lei4 qi2 kou3 。
- jiao1 yi4 bu2 bi4 jie2 ， ming2 yi4 bu2 bi4 wen2 。
- yan1 nan2 qu2 shu1 jie4 di4 zui4 ， qian1 zai4 yi2 xiao4 ping2 yuan2 jun1 。

## 注释

## 译文

## 赏析
