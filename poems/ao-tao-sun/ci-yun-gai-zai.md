---
id: ao-tao-sun-ci-yun-gai-zai
title: 次韵蓋宰
titlePinyin: ci4 yun4 gai4 zai3
titleSlug: ci-yun-gai-zai
author: 敖陶孫
authorPinyin: ao2 tao2 sun1
authorSlug: ao-tao-sun
dynasty: 宋
dynastyPinyin: song4
dynastySlug: song
tags: []
---

## 正文

- 大化我蟲臂，常時炙牛心。
- 居然身桔槔，老圃愁漢陰。
- 簡書實畏人，吏事頗見侵。
- 千里得蠻語，十年生越吟。
- 寧爲尺一稽，何者可枉尋。
- 蓋公學齊魯，頗似東海任。
- 雙骭留石涔，舉世方盤鍼。
- 稍傳閉關術，抑按娛五禽。
- 朅來道院中，狼山即知音。
- 披衣起視夜，欲借北斗斟。
- 寤言種秫陶，渠肯挾策欽。
- 琅然庭柯句，欲和南風琴。
- 勾牽老維摩，善哉去來今。
- 飛潛不同穴，著鞭英雋林。

## 拼音

- da4 hua4 wo3 chong2 bi4 ， chang2 shi2 zhi4 niu2 xin1 。
- ju1 ran2 shen1 ju2 gao1 ， lao3 pu3 chou2 han4 yin1 。
- jian3 shu1 shi2 wei4 ren2 ， li4 shi4 po1 jian4 qin1 。
- qian1 li3 de2 man2 yu3 ， shi2 nian2 sheng1 yue4 yin2 。
- ning2 wei2 chi3 yi4 ji1 ， he2 zhe3 ke3 wang3 xun2 。
- gai4 gong1 xue2 qi2 lu3 ， po1 si4 dong1 hai3 ren4 。
- shuang1 gan4 liu2 shi2 cen2 ， ju3 shi4 fang1 pan2 zhen1 。
- shao1 chuan2 bi4 guan1 shu4 ， yi4 an4 yu2 wu3 qin2 。
- qie4 lai2 dao4 yuan4 zhong1 ， lang2 shan1 ji2 zhi1 yin1 。
- pi1 yi1 qi3 shi4 ye4 ， yu4 jie4 bei3 dou3 zhen1 。
- wu4 yan2 zhong3 shu2 tao2 ， qu2 ken3 xie2 ce4 qin1 。
- lang2 ran2 ting2 ke1 ju4 ， yu4 he2 nan2 feng1 qin2 。
- gou1 qian1 lao3 wei2 mo2 ， shan4 zai1 qu4 lai2 jin1 。
- fei1 qian2 bu4 tong2 xue2 ， zhu4 bian1 ying1 jun4 lin2 。

## 注释

## 译文

## 赏析
