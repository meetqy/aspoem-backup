---
id: wei-le-weng-song-zhang-zong-qing-hu-xiang-yi-chang
title: 送張總卿護餉益昌
titlePinyin: song4 zhang1 zong3 qing1 hu4 xiang3 yi4 chang1
titleSlug: song-zhang-zong-qing-hu-xiang-yi-chang
author: 魏了翁
authorPinyin: wei4 le0 weng1
authorSlug: wei-le-weng
dynasty: 宋
dynastyPinyin: song4
dynastySlug: song
tags: []
---

## 正文

- 陳陳之粟誇西都，長旗一摇掃地無。
- 剝民肌血事軍賦，天乎生此桑大夫。
- 有唐藩方既旅拒，中朝獨仰江淮租。
- 士安雖善操低昂，弘羊百世仍同塗。
- 要知元和國計簿，不似末世供軍圖。
- 人間遺利或盡取，天下大本須持扶。
- 餉臺今得張省主，建置不用新規模。
- 但云宅家本忠厚，當爲己責寬宿逋。
- 操觚數草便民奏，不用補瘡及寧膚。
- 只將常賦供調度，澤中有水民其蘇。
- 八十餘年久胡虜，有弓未弛仍張舒。
- 軍儲粒粒皆汗禾，植根雖固憂其枯。
- 矧今兩虎方血鬭，坐使叢鸇爲吾敺。
- 守邊但用平平策，主計不須急急符。
- 苔封木牛卧流馬，塞南塞北無單于。
- 安西相君坐專閫，與公體國心腸敷。
- 智名勇功不挂眼，男粟女布思其餘。
- 玉皇正用富民相，當見二公對府持鈞樞。

## 拼音

- chen2 chen2 zhi1 su4 kua1 xi1 du1 ， chang2 qi2 yi4 yao2 sao3 di4 wu2 。
- bao1 min2 ji1 xue4 shi4 jun1 fu4 ， tian1 hu1 sheng1 ci3 sang1 da4 fu1 。
- you3 tang2 fan1 fang1 ji4 lü3 ju4 ， zhong1 chao2 du2 yang3 jiang1 huai2 zu1 。
- shi4 an1 sui1 shan4 cao1 di1 ang2 ， hong2 yang2 bai3 shi4 reng2 tong2 tu2 。
- yao4 zhi1 yuan2 he2 guo2 ji4 bo2 ， bu2 si4 mo4 shi4 gong4 jun1 tu2 。
- ren2 jian4 yi2 li4 huo4 jin4 qu3 ， tian1 xia4 da4 ben3 xu1 chi2 fu2 。
- xiang3 tai2 jin1 de2 zhang1 sheng3 zhu3 ， jian4 zhi4 bu2 yong4 xin1 gui1 mo2 。
- dan4 yun2 zhai2 jia1 ben3 zhong1 hou4 ， dang1 wei2 ji3 ze2 kuan1 su4 bu1 。
- cao1 gu1 shu4 cao3 bian4 min2 zou4 ， bu2 yong4 bu3 chuang1 ji2 ning2 fu1 。
- zhi1 jiang1 chang2 fu4 gong4 diao4 du4 ， ze2 zhong1 you3 shui3 min2 qi2 su1 。
- ba1 shi2 yu2 nian2 jiu3 hu2 lu3 ， you3 gong1 wei4 chi2 reng2 zhang1 shu1 。
- jun1 chu3 li4 li4 jie1 han4 he2 ， zhi2 gen1 sui1 gu4 you1 qi2 ku1 。
- shen3 jin1 liang3 hu3 fang1 xue4 dou4 ， zuo4 shi3 cong2 zhan1 wei2 wu2 qu1 。
- shou3 bian1 dan4 yong4 ping2 ping2 ce4 ， zhu3 ji4 bu4 xu1 ji2 ji2 fu2 。
- tai2 feng1 mu4 niu2 wo4 liu2 ma3 ， sai1 nan2 sai1 bei3 wu2 dan1 yu2 。
- an1 xi1 xiang1 jun1 zuo4 zhuan1 kun3 ， yu3 gong1 ti3 guo2 xin1 chang2 fu1 。
- zhi4 ming2 yong3 gong1 bu2 gua4 yan3 ， nan2 su4 nü3 bu4 si1 qi2 yu2 。
- yu4 huang2 zheng4 yong4 fu4 min2 xiang1 ， dang1 jian4 er4 gong1 dui4 fu3 chi2 jun1 shu1 。

## 注释

## 译文

## 赏析
