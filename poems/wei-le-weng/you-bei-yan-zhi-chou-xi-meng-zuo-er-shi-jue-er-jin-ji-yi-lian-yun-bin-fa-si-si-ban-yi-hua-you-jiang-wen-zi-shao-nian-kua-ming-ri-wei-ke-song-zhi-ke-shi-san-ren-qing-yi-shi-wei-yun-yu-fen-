---
id: wei-le-weng-you-bei-yan-zhi-chou-xi-meng-zuo-er-shi-jue-er-jin-ji-yi-lian-yun-bin-fa-si-si-ban-yi-hua-you-jiang-wen-zi-shao-nian-kua-ming-ri-wei-ke-song-zhi-ke-shi-san-ren-qing-yi-shi-wei-yun-yu-fen-bin-zi
title: 游北巖之疇昔夢作二詩覺而僅記一聯云鬢髮絲絲半已華猶將文字少年誇明日爲客誦之客十三人請以是爲韻予分鬢字
titlePinyin: you2 bei3 yan2 zhi1 chou2 xi1 meng4 zuo4 er4 shi1 jue2 er2 jin3 ji4 yi4 lian2 yun2 bin4 fa4 si1 si1 ban4 yi3 hua2 you2 jiang1 wen2 zi4 shao4 nian2 kua1 ming2 ri4 wei2 ke4 song4 zhi1 ke4 shi2 san1 ren2 qing3 yi3 shi4 wei2 yun4 yu3 fen1 bin4 zi4
titleSlug: you-bei-yan-zhi-chou-xi-meng-zuo-er-shi-jue-er-jin-ji-yi-lian-yun-bin-fa-si-si-ban-yi-hua-you-jiang-wen-zi-shao-nian-kua-ming-ri-wei-ke-song-zhi-ke-shi-san-ren-qing-yi-shi-wei-yun-yu-fen-bin-zi
author: 魏了翁
authorPinyin: wei4 le0 weng1
authorSlug: wei-le-weng
dynasty: 宋
dynastyPinyin: song4
dynastySlug: song
tags: []
---

## 正文

- 時事彫壯心，詞華誤雙鬢。
- 昨夢忽儆予，覺來起孤憤。
- 五官予所司，此夢乃予訓。
- 是心協蓍龜，是氣通祲煇。
- 形骸且不察，理性抑難盡。
- 曉筇度雲壑，疏林露鷹隼。
- 暮歸踏江聲，寒流燭蛟蜃。
- 惕思懷襄日，氣勢如項陳。
- 天根忽晨見，卷去不盈瞬。
- 猶然玩文采，吾果不知分。
- 飲儁習未忘，依前賦分韻。

## 拼音

- shi2 shi4 diao1 zhuang4 xin1 ， ci2 hua2 wu4 shuang1 bin4 。
- zuo2 meng4 hu1 jing3 yu3 ， jue2 lai2 qi3 gu1 fen4 。
- wu3 guan1 yu3 suo3 si1 ， ci3 meng4 nai3 yu3 xun4 。
- shi4 xin1 xie2 shi1 gui1 ， shi4 qi4 tong1 jin4 hui1 。
- xing2 hai2 qie3 bu4 cha2 ， li3 xing4 yi4 nan2 jin4 。
- xiao3 qiong2 du4 yun2 he4 ， shu1 lin2 lu4 ying1 sun3 。
- mu4 gui1 ta4 jiang1 sheng1 ， han2 liu2 zhu2 jiao1 shen4 。
- ti4 si1 huai2 xiang1 ri4 ， qi4 shi4 ru2 xiang4 chen2 。
- tian1 gen1 hu1 chen2 jian4 ， juan4 qu4 bu4 ying2 shun4 。
- you2 ran2 wan2 wen2 cai3 ， wu2 guo3 bu4 zhi1 fen1 。
- yin3 jun4 xi2 wei4 wang4 ， yi1 qian2 fu4 fen1 yun4 。

## 注释

## 译文

## 赏析
