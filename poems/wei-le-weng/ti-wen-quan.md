---
id: wei-le-weng-ti-wen-quan
title: 題溫泉
titlePinyin: ti2 wen1 quan2
titleSlug: ti-wen-quan
author: 魏了翁
authorPinyin: wei4 le0 weng1
authorSlug: wei-le-weng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 廬山一滴水，雕盡詩人腸。
- 道傍有溫泉，恝然如遺忘。
- 淺夫既閣筆，知士亦括囊。
- 或云匪難知，水火互陰陽。
- 水根於天一，至陽所潜藏。
- 所以井生熒，亦有泉如湯。
- 吾嘗謂或言，子語未精詳。
- 水實含內景，火乃無寒光。
- 水將而不迎，火迎而不將。
- 君看月受日，又驗坤含章。
- 吾言與邵語，或可補詩亡。

## 拼音

- lu2 shan1 yi4 di1 shui3 ， diao1 jin4 shi1 ren2 chang2 。
- dao4 bang4 you3 wen1 quan2 ， jia2 ran2 ru2 yi2 wang4 。
- qian3 fu1 ji4 ge2 bi3 ， zhi1 shi4 yi4 kuo4 nang2 。
- huo4 yun2 fei3 nan2 zhi1 ， shui3 huo3 hu4 yin1 yang2 。
- shui3 gen1 wu1 tian1 yi1 ， zhi4 yang2 suo3 qian2 cang2 。
- suo3 yi3 jing3 sheng1 ying2 ， yi4 you3 quan2 ru2 tang1 。
- wu2 chang2 wei4 huo4 yan2 ， zi3 yu3 wei4 jing1 xiang2 。
- shui3 shi2 han2 nei4 jing3 ， huo3 nai3 wu2 han2 guang1 。
- shui3 jiang1 er2 bu4 ying2 ， huo3 ying2 er2 bu4 jiang1 。
- jun1 kan4 yue4 shou4 ri4 ， you4 yan4 kun1 han2 zhang1 。
- wu2 yan2 yu3 shao4 yu3 ， huo4 ke3 bu3 shi1 wang2 。

## 注释

## 译文

## 赏析
