---
id: wei-le-weng-song-yu-wen-shi-lang-zhi-lu-zhou
title: 送宇文侍郎知廬州
titlePinyin: song4 yu3 wen2 shi4 lang2 zhi1 lu2 zhou1
titleSlug: song-yu-wen-shi-lang-zhi-lu-zhou
author: 魏了翁
authorPinyin: wei4 le0 weng1
authorSlug: wei-le-weng
dynasty: 宋
dynastyPinyin: song4
dynastySlug: song
tags: []
---

## 正文

- 和戎八十年，尺箠不施寸。
- 彼方玄黄篚，此但青紫楦。
- 懷榮保妻子，是固人所賤。
- 或者倖邊功，橫行請十萬。
- 問學不素講，利欲所薰焮。
- 紅旗與黄紙，勇怯無定論。
- 淮浦唇大江，九重重分閫。
- 容臺少常伯，忠孝在寢飯。
- 帝謂吾先正，嘗遺蠟書恨。
- 汝今其聞孫，未報君父怨。
- 九旗下青冥，往爲忠義勸。
- 再拜亟祗命，當仁不敢遜。
- 黄金絡馬頭，茸纛立憲憲。
- 先聲劘塞垣，虜師不足遁。
- 鄰里會方山，踈余且有獻。
- 裴相昔守淮，董師征洄郾。
- 兵端寔蔡啟，深入非始願。
- 况今狃承平，士氣方曼曼。
- 民力苦剜創，帥債未折券。
- 如弱者禦盜，高墉守關楗。
- 破羌趙營田，勝楚何繕堰。
- 但當强精神，勿與角勇健。
- 功名不入眼，兩鬭待其困。
- 却携令名歸，太平待公建。

## 拼音

- he2 rong2 ba1 shi2 nian2 ， chi3 chui2 bu4 shi1 cun4 。
- bi3 fang1 xuan2 huang2 fei3 ， ci3 dan4 qing1 zi3 xuan4 。
- huai2 rong2 bao3 qi1 zi0 ， shi4 gu4 ren2 suo3 jian4 。
- huo4 zhe3 xing4 bian1 gong1 ， heng2 xing2 qing3 shi2 wan4 。
- wen4 xue2 bu2 su4 jiang3 ， li4 yu4 suo3 xun1 xin4 。
- hong2 qi2 yu3 huang2 zhi3 ， yong3 qie4 wu2 ding4 lun4 。
- huai2 pu3 chun2 da4 jiang1 ， jiu3 chong2 chong2 fen1 kun3 。
- rong2 tai2 shao3 chang2 bo2 ， zhong1 xiao4 zai4 qin3 fan4 。
- di4 wei4 wu2 xian1 zheng4 ， chang2 yi2 la4 shu1 hen4 。
- ru3 jin1 qi2 wen2 sun1 ， wei4 bao4 jun1 fu4 yuan4 。
- jiu3 qi2 xia4 qing1 ming2 ， wang3 wei2 zhong1 yi4 quan4 。
- zai4 bai4 ji2 zhi1 ming4 ， dang1 ren2 bu4 gan3 xun4 。
- huang2 jin1 luo4 ma3 tou2 ， rong2 dao4 li4 xian4 xian4 。
- xian1 sheng1 mo2 sai1 yuan2 ， lu3 shi1 bu4 zu2 dun4 。
- lin2 li3 hui4 fang1 shan1 ， shu1 yu2 qie3 you3 xian4 。
- pei2 xiang1 xi1 shou3 huai2 ， dong3 shi1 zheng1 hui2 yan3 。
- bing1 duan1 shi2 cai4 qi3 ， shen1 ru4 fei1 shi3 yuan4 。
- kuang4 jin1 niu3 cheng2 ping2 ， shi4 qi4 fang1 man4 man4 。
- min2 li4 ku3 wan1 chuang4 ， shuai4 zhai4 wei4 zhe2 quan4 。
- ru2 ruo4 zhe3 yu4 dao4 ， gao1 yong1 shou3 guan1 jian4 。
- po4 qiang1 zhao4 ying2 tian2 ， sheng4 chu3 he2 shan4 yan4 。
- dan4 dang1 qiang2 jing1 shen2 ， wu4 yu3 jiao3 yong3 jian4 。
- gong1 ming2 bu2 ru4 yan3 ， liang3 dou4 dai4 qi2 kun4 。
- que4 xie2 ling4 ming2 gui1 ， tai4 ping2 dai4 gong1 jian4 。

## 注释

## 译文

## 赏析
