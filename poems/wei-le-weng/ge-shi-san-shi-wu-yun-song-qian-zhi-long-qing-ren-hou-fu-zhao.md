---
id: wei-le-weng-ge-shi-san-shi-wu-yun-song-qian-zhi-long-qing-ren-hou-fu-zhao
title: 歌詩三十五韻送前知隆慶任侯赴召
titlePinyin: ge1 shi1 san1 shi2 wu3 yun4 song4 qian2 zhi1 long2 qing4 ren4 hou2 fu4 zhao4
titleSlug: ge-shi-san-shi-wu-yun-song-qian-zhi-long-qing-ren-hou-fu-zhao
author: 魏了翁
authorPinyin: wei4 le0 weng1
authorSlug: wei-le-weng
dynasty: 宋
dynastyPinyin: song4
dynastySlug: song
tags: []
---

## 正文

- 向來虎豹蹲天關，啄噉人命無敢干。
- 任侯干時外小官，有筆如刀剚權姦。
- 權姦未夷骨先寒，有開天誅亂旋刊。
- 寘我宗社于山安，忽焉倚伏不可摶。
- 天心克復理好還，是時增秩綸言頒。
- 扶聳義烈增壯顔，邇來十載國步艱。
- 思以吉士儀清班，侯今以選賜之環。
- 進退語默人所瞯，侯以時考以事觀。
- 慶元眎今奚易難，浮驂妄轍紛多端。
- 大車檻檻長自閒，中原胡塵暗河山。
- 行人載書墨未乾，深仁大信而敢奸。
- 彼民玄黄走壺簞，我復翦刈如草菅。
- 惟皇上帝憫人寰，嗚呼言之鼻辛酸。
- 侯兮去去心體胖，允矣直道非俗觀。
- 士所欠者非朝冠，要令反覆耐久看。
- 前陳亟與攄肺肝，且使志士興長嘆。
- 讙言此士嘗譏韓，始終激烈心如丹，寘名大小任公間。

## 拼音

- xiang4 lai2 hu3 bao4 dun1 tian1 guan1 ， zhuo2 dan4 ren2 ming4 wu2 gan3 gan4 。
- ren4 hou2 gan1 shi2 wai4 xiao3 guan1 ， you3 bi3 ru2 dao1 zi4 quan2 jian1 。
- quan2 jian1 wei4 yi2 gu3 xian1 han2 ， you3 kai1 tian1 zhu1 luan4 xuan2 kan1 。
- zhi4 wo3 zong1 she4 yu2 shan1 an1 ， hu1 yan1 yi3 fu2 bu4 ke3 tuan2 。
- tian1 xin1 ke4 fu4 li3 hao3 huan2 ， shi4 shi2 zeng1 zhi4 lun2 yan2 ban1 。
- fu2 song3 yi4 lie4 zeng1 zhuang4 yan2 ， er3 lai2 shi2 zai4 guo2 bu4 jian1 。
- si1 yi3 ji2 shi4 yi2 qing1 ban1 ， hou2 jin1 yi3 xuan3 ci4 zhi1 huan2 。
- jin4 tui4 yu3 mo4 ren2 suo3 jian4 ， hou2 yi3 shi2 kao3 yi3 shi4 guan1 。
- qing4 yuan2 shi4 jin1 xi1 yi4 nan2 ， fu2 can1 wang4 zhe2 fen1 duo1 duan1 。
- da4 ju1 jian4 jian4 chang2 zi4 xian2 ， zhong1 yuan2 hu2 chen2 an4 he2 shan1 。
- xing2 ren2 zai4 shu1 mo4 wei4 qian2 ， shen1 ren2 da4 xin4 er2 gan3 jian1 。
- bi3 min2 xuan2 huang2 zou3 hu2 dan1 ， wo3 fu4 jian3 yi4 ru2 cao3 jian1 。
- wei2 huang2 shang0 di4 min3 ren2 huan2 ， wu1 hu1 yan2 zhi1 bi2 xin1 suan1 。
- hou2 xi1 qu4 qu4 xin1 ti3 pang4 ， yun3 yi3 zhi2 dao4 fei1 su2 guan1 。
- shi4 suo3 qian4 zhe3 fei1 chao2 guan1 ， yao4 ling4 fan3 fu4 nai4 jiu3 kan4 。
- qian2 chen2 ji2 yu3 shu1 fei4 gan1 ， qie3 shi3 zhi4 shi4 xing1 chang2 tan4 。
- huan1 yan2 ci3 shi4 chang2 ji1 han2 ， shi3 zhong1 ji1 lie4 xin1 ru2 dan1 ， zhi4 ming2 da4 xiao3 ren4 gong1 jian4 。

## 注释

## 译文

## 赏析
