---
id: wei-le-weng-yu-wan-zhou-sheng-ri
title: 虞萬州生日
titlePinyin: yu2 wan4 zhou1 sheng1 ri4
titleSlug: yu-wan-zhou-sheng-ri
author: 魏了翁
authorPinyin: wei4 le0 weng1
authorSlug: wei-le-weng
dynasty: 宋
dynastyPinyin: song4
dynastySlug: song
tags: []
---

## 正文

- 春風吹我游錦官，客眸飽作滄江觀。
- 鶴飛自由白日靜，山來不斷平野寬。
- 主人聞客倒屣迎，案頭點易朱未乾。
- 速呼朋儔俾接席，又遣兒女來拜前。
- 館中列鼎食客衆，堂後鳴鐘聚指千。
- 客來輒留張坐飲，客醉復與開榻眠。
- 主人投閒六年久，祿廩不繼胡能然。
- 問之主人笑不言，神情散朗心常閒。
- 向來曾於我乎貸，至今尚質黄金盤。
- 又聞吾兄市橋尉，假五十萬青銅錢。
- 橐中似爾空亦屢，門外車馬紛闐闐。
- 其間猶有不知者，誤謂公子非儒酸。
- 誰知出分本無幾，况復奉賜隨分班。
- 知之不知吾何恤，日用飲食於其閒。
- 西京相裔平通侯，輕財重義無敢先。
- 三年田家未云久，便懷富貴譏南山。
- 節侯有子韋少翁，亦以明經世其傳。
- 爵之附庸有何薄，徑欲忍愧從夷蠻。
- 人於居約視所守，又以久近察所安。
- 近而不渝儻可勉，久而無怨良獨難。
- 不須遠求漢諸公，姑復近考今時賢。
- 雖云暫閒未嘗約，一念長作膏火煎。
- 戚然不能以一日，寧復如君之六年。
- 泉無晝夜蓋有本，潦有朝夕繄無源。
- 歸來試與友朋道，言之孔易行維艱。
- 厥今人物眇然甚，天道豈不於君還。
- 友朋請書爲君壽，更祝養素勤加餐。

## 拼音

- chun1 feng1 chui1 wo3 you2 jin3 guan1 ， ke4 mou2 bao3 zuo4 cang1 jiang1 guan1 。
- he4 fei1 zi4 you2 bai2 ri4 jing4 ， shan1 lai2 bu2 duan4 ping2 ye3 kuan1 。
- zhu3 ren2 wen2 ke4 dao3 xi3 ying2 ， an4 tou2 dian3 yi4 zhu1 wei4 qian2 。
- su4 hu1 peng2 chou2 bi3 jie1 xi2 ， you4 qian3 er2 nü3 lai2 bai4 qian2 。
- guan3 zhong1 lie4 ding3 shi2 ke4 zhong4 ， tang2 hou4 ming2 zhong1 ju4 zhi3 qian1 。
- ke4 lai2 zhe2 liu2 zhang1 zuo4 yin3 ， ke4 zui4 fu4 yu3 kai1 ta4 mian2 。
- zhu3 ren2 tou2 xian2 liu4 nian2 jiu3 ， lu4 lin3 bu2 ji4 hu2 neng2 ran2 。
- wen4 zhi1 zhu3 ren2 xiao4 bu4 yan2 ， shen2 qing2 san4 lang3 xin1 chang2 xian2 。
- xiang4 lai2 ceng2 wu1 wo3 hu1 dai4 ， zhi4 jin1 shang4 zhi4 huang2 jin1 pan2 。
- you4 wen2 wu2 xiong1 shi4 qiao2 wei4 ， jia3 wu3 shi2 wan4 qing1 tong2 qian2 。
- tuo2 zhong1 si4 er3 kong1 yi4 lü3 ， men2 wai4 ju1 ma3 fen1 tian2 tian2 。
- qi2 jian4 you2 you3 bu4 zhi1 zhe3 ， wu4 wei4 gong1 zi3 fei1 ru2 suan1 。
- shui2 zhi1 chu1 fen1 ben3 wu2 ji1 ， kuang4 fu4 feng4 ci4 sui2 fen1 ban1 。
- zhi1 zhi1 bu4 zhi1 wu2 he2 xu4 ， ri4 yong4 yin3 shi2 wu1 qi2 xian2 。
- xi1 jing1 xiang1 yi4 ping2 tong1 hou2 ， qing1 cai2 zhong4 yi4 wu2 gan3 xian1 。
- san1 nian2 tian2 jia1 wei4 yun2 jiu3 ， bian4 huai2 fu4 gui4 ji1 nan2 shan1 。
- jie2 hou2 you3 zi3 wei2 shao3 weng1 ， yi4 yi3 ming2 jing1 shi4 qi2 chuan2 。
- jue2 zhi1 fu4 yong1 you3 he2 bao2 ， jing4 yu4 ren3 kui4 cong2 yi2 man2 。
- ren2 wu1 ju1 yue1 shi4 suo3 shou3 ， you4 yi3 jiu3 jin4 cha2 suo3 an1 。
- jin4 er2 bu4 yu2 tang3 ke3 mian3 ， jiu3 er2 wu2 yuan4 liang2 du2 nan2 。
- bu4 xu1 yuan3 qiu2 han4 zhu1 gong1 ， gu1 fu4 jin4 kao3 jin1 shi2 xian2 。
- sui1 yun2 zan4 xian2 wei4 chang2 yue1 ， yi2 nian4 chang2 zuo4 gao1 huo3 jian1 。
- qi1 ran2 bu4 neng2 yi3 yi2 ri4 ， ning2 fu4 ru2 jun1 zhi1 liu4 nian2 。
- quan2 wu2 zhou4 ye4 gai4 you3 ben3 ， liao2 you3 chao2 xi1 yi1 wu2 yuan2 。
- gui1 lai2 shi4 yu3 you3 peng2 dao4 ， yan2 zhi1 kong3 yi4 xing2 wei2 jian1 。
- jue2 jin1 ren2 wu4 miao3 ran2 shen4 ， tian1 dao4 qi3 bu4 wu1 jun1 huan2 。
- you3 peng2 qing3 shu1 wei2 jun1 shou4 ， geng4 zhu4 yang3 su4 qin2 jia1 can1 。

## 注释

## 译文

## 赏析
