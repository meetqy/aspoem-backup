---
id: wei-le-weng-song-you-li-bu-fu-zhao
title: 送游吏部赴召
titlePinyin: song4 you2 li4 bu4 fu4 zhao4
titleSlug: song-you-li-bu-fu-zhao
author: 魏了翁
authorPinyin: wei4 le0 weng1
authorSlug: wei-le-weng
dynasty: 宋
dynastyPinyin: song4
dynastySlug: song
tags: []
---

## 正文

- 天馬周流不停策，青龍挂空山無色。
- 區中物物見根柢，歲年滔滔逐流水。
- 籲天求歸歸未獲，客裏隨人送行客。
- 鏦金伐鼓行清秋，江頭組練雲如稠。
- 道旁老人相與語，主賓聞之愕相顧。
- 或云造闕如登僊，一聲謦咳落九天。
- 豈知位高勢逾偪，莫向紫宸庭下立。
- 非關噉芻解喑嘿，紫宸地禁鳴不得。
- 或云敢言儗鳴鳳，千古高名泰山重。
- 豈知說著心骨驚，臣名愈重國愈輕。
- 或言古人重晚節，元忠子方費分說。
- 豈知晚節不難保，却憂攘臂爲人笑。
- 三人所贈不皆然，然則子也今何言。
- 元祐中年基紹聖，建中靖國何嘗靖。
- 若教此事欠講明，直將兩是爲端平。
- 是時臣言便休得，臣不憂身却憂國。
- 臣願天意開平治，明良長似改元時。
- 夬剛未終戒莧陸，姤陰雖微畏羸躅。
- 真教世道端且平，寧使臣無赫赫名。
- 三人囅然笑，子之所願吾不到。
- 吾言必於身，子言望於人，子意雖厚吾言真。
- 低頭謝二老，還以告景仁。

## 拼音

- tian1 ma3 zhou1 liu2 bu4 ting2 ce4 ， qing1 long2 gua4 kong1 shan1 wu2 se4 。
- qu1 zhong1 wu4 wu4 jian4 gen1 di3 ， sui4 nian2 tao1 tao1 zhu2 liu2 shui3 。
- yu4 tian1 qiu2 gui1 gui1 wei4 huo4 ， ke4 li3 sui2 ren2 song4 xing2 ke4 。
- cong1 jin1 fa2 gu3 xing2 qing1 qiu1 ， jiang1 tou2 zu3 lian4 yun2 ru2 chou2 。
- dao4 pang2 lao3 ren2 xiang1 yu3 yu3 ， zhu3 bin1 wen2 zhi1 e4 xiang1 gu4 。
- huo4 yun2 zao4 que4 ru2 deng1 xian1 ， yi4 sheng1 qing3 hai1 luo4 jiu3 tian1 。
- qi3 zhi1 wei4 gao1 shi4 yu2 bi1 ， mo4 xiang4 zi3 chen2 ting2 xia4 li4 。
- fei1 guan1 dan4 chu2 jie3 yin1 hei1 ， zi3 chen2 di4 jin4 ming2 bu4 de2 。
- huo4 yun2 gan3 yan2 ni3 ming2 feng4 ， qian1 gu3 gao1 ming2 tai4 shan1 zhong4 。
- qi3 zhi1 shuo1 zhu4 xin1 gu3 jing1 ， chen2 ming2 yu4 zhong4 guo2 yu4 qing1 。
- huo4 yan2 gu3 ren2 zhong4 wan3 jie2 ， yuan2 zhong1 zi3 fang1 fei4 fen1 shuo1 。
- qi3 zhi1 wan3 jie2 bu4 nan2 bao3 ， que4 you1 rang3 bi4 wei2 ren2 xiao4 。
- san1 ren2 suo3 zeng4 bu4 jie1 ran2 ， ran2 ze2 zi3 ye3 jin1 he2 yan2 。
- yuan2 you4 zhong1 nian2 ji1 shao4 sheng4 ， jian4 zhong1 jing4 guo2 he2 chang2 jing4 。
- ruo4 jiao4 ci3 shi4 qian4 jiang3 ming2 ， zhi2 jiang1 liang3 shi4 wei2 duan1 ping2 。
- shi4 shi2 chen2 yan2 bian4 xiu1 de2 ， chen2 bu4 you1 shen1 que4 you1 guo2 。
- chen2 yuan4 tian1 yi4 kai1 ping2 zhi4 ， ming2 liang2 chang2 si4 gai3 yuan2 shi2 。
- guai4 gang1 wei4 zhong1 jie4 xian4 lu4 ， gou4 yin1 sui1 wei1 wei4 lei2 zhu2 。
- zhen1 jiao4 shi4 dao4 duan1 qie3 ping2 ， ning2 shi3 chen2 wu2 he4 he4 ming2 。
- san1 ren2 chan3 ran2 xiao4 ， zi3 zhi1 suo3 yuan4 wu2 bu2 dao4 。
- wu2 yan2 bi4 wu1 shen1 ， zi3 yan2 wang4 wu1 ren2 ， zi3 yi4 sui1 hou4 wu2 yan2 zhen1 。
- di1 tou2 xie4 er4 lao3 ， huan2 yi3 gao4 jing3 ren2 。

## 注释

## 译文

## 赏析
