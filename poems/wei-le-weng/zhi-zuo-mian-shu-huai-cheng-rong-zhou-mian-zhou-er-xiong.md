---
id: wei-le-weng-zhi-zuo-mian-shu-huai-cheng-rong-zhou-mian-zhou-er-xiong
title: 至左綿書懷呈榮州綿州二兄
titlePinyin: zhi4 zuo3 mian2 shu1 huai2 cheng2 rong2 zhou1 mian2 zhou1 er4 xiong1
titleSlug: zhi-zuo-mian-shu-huai-cheng-rong-zhou-mian-zhou-er-xiong
author: 魏了翁
authorPinyin: wei4 le0 weng1
authorSlug: wei-le-weng
dynasty: 宋
dynastyPinyin: song4
dynastySlug: song
tags: []
---

## 正文

- 歲行析木予去國，鶉尾之年纔返室。
- 東西南北著此身，水陸二千三百日。
- 或云子非善謀身，幸生斯世同斯人。
- 胡爲嘐嘐苦自好，輕辭富貴重絕貧。
- 五谿之濱有何好，兀坐六年不知老。
- 夔門待汝有何惡，要把山林易旌纛。
- 予聞其言心自語，吾非斯人而誰與。
- 獨嗟行止各有時，龍蟄鴻歸亦其所。
- 洋州拔將鳩餘民，仰空待救人不聞。
- 黎州邊丁戍內郡，空養赤子防西門。
- 綿州近阸劍龍路，列雉驚奔渠不顧。
- 敘州平蠻亦良苦，卒以憂勞棄予去。
- 見危授命理之常，苟得死所庸何傷。
- 所憂人己兩無益，燕蝠晨暝徒皇皇。
- 鶴山之顛一畝宮，我名吾亭日願豐。
- 只祈天心速悔禍，雨禾雨麥蘇民窮。
- 有糧餉士可衛民，有民給耕可供軍。
- 民相資護關塞，又須監牧長得人。
- 規摹便立久安勢，不作目前苟偷計。
- 弟兄歸與里父師，長對春風賦常棣。

## 拼音

- sui4 xing2 xi1 mu4 yu3 qu4 guo2 ， chun2 wei3 zhi1 nian2 cai2 fan3 shi4 。
- dong1 xi1 nan2 bei3 zhu4 ci3 shen1 ， shui3 lu4 er4 qian1 san1 bai3 ri4 。
- huo4 yun2 zi0 fei1 shan4 mou2 shen1 ， xing4 sheng1 si1 shi4 tong2 si1 ren2 。
- hu2 wei2 jiao1 jiao1 ku3 zi4 hao4 ， qing1 ci2 fu4 gui4 zhong4 jue2 pin2 。
- wu3 xi1 zhi1 bin1 you3 he2 hao3 ， wu4 zuo4 liu4 nian2 bu4 zhi1 lao3 。
- kui2 men2 dai4 ru3 you3 he2 e4 ， yao4 ba3 shan1 lin2 yi4 jing1 dao4 。
- yu3 wen2 qi2 yan2 xin1 zi4 yu3 ， wu2 fei1 si1 ren2 er2 shui2 yu3 。
- du2 jie1 xing2 zhi3 ge4 you3 shi2 ， long2 zhe2 hong2 gui1 yi4 qi2 suo3 。
- yang2 zhou1 ba2 jiang1 jiu1 yu2 min2 ， yang3 kong1 dai4 jiu4 ren2 bu4 wen2 。
- li2 zhou1 bian1 ding1 shu4 nei4 jun4 ， kong1 yang3 chi4 zi3 fang2 xi1 men2 。
- mian2 zhou1 jin4 e4 jian4 long2 lu4 ， lie4 zhi4 jing1 ben1 qu2 bu2 gu4 。
- xu4 zhou1 ping2 man2 yi4 liang2 ku3 ， zu2 yi3 you1 lao2 qi4 yu3 qu4 。
- jian4 wei1 shou4 ming4 li3 zhi1 chang2 ， gou3 de2 si3 suo3 yong1 he2 shang1 。
- suo3 you1 ren2 ji3 liang3 wu2 yi4 ， yan4 fu2 chen2 ming2 tu2 huang2 huang2 。
- he4 shan1 zhi1 dian1 yi4 mu3 gong1 ， wo3 ming2 wu2 ting2 ri4 yuan4 feng1 。
- zhi1 qi2 tian1 xin1 su4 hui3 huo4 ， yu3 he2 yu3 mai4 su1 min2 qiong2 。
- you3 liang2 xiang3 shi4 ke3 wei4 min2 ， you3 min2 gei3 geng1 ke3 gong1 jun1 。
- min2 xiang1 zi1 hu4 guan1 sai1 ， you4 xu1 jian1 mu4 chang2 de2 ren2 。
- gui1 mo2 bian4 li4 jiu3 an1 shi4 ， bu2 zuo4 mu4 qian2 gou3 tou1 ji4 。
- di4 xiong0 gui1 yu3 li3 fu4 shi1 ， chang2 dui4 chun1 feng1 fu4 chang2 di4 。

## 注释

## 译文

## 赏析
