---
id: wei-le-weng-he-yu-yong-kang-mei-gong-tang-shi
title: 和虞永康美功堂詩
titlePinyin: he2 yu2 yong3 kang1 mei3 gong1 tang2 shi1
titleSlug: he-yu-yong-kang-mei-gong-tang-shi
author: 魏了翁
authorPinyin: wei4 le0 weng1
authorSlug: wei-le-weng
dynasty: 宋
dynastyPinyin: song4
dynastySlug: song
tags: []
---

## 正文

- 我曾寄徑城南州，果杏纂纂香浮浮。
- 雲開千仞雪山白，月照萬古滄江流。
- 我時未得江山意，但愛高明甲西州。
- 十年重來是邪非，獨覺真意爛不收。
- 虞侯著堂發幽悶，豈但清與耳目謀。
- 川流衮衮來不斷，雲物亹亹生無休。
- 既從靜壽識至樂，復於嘆逝希前修。
- 遊人翕翕滿江頭，隨所適處心悠悠。
- 童子長佩搴江蘺，女兒縫裙學石榴。
- 沒人揚波白魚躍，舟子競渡蒼龍摎。
- 田翁野婦看兒戲，詠歸山暝風作秋。
- 固亦有志感時節，欲起湘纍問靈脩。
- 人人得處自深淺，江山於爾無顯幽。
- 堂上主賓亦復爾，各各會意風泠颼。
- 宇宙無窮本如此，我亦皓然希天遊。

## 拼音

- wo3 ceng2 ji4 jing4 cheng2 nan2 zhou1 ， guo3 xing4 zuan3 zuan3 xiang1 fu2 fu2 。
- yun2 kai1 qian1 ren4 xue3 shan1 bai2 ， yue4 zhao4 wan4 gu3 cang1 jiang1 liu2 。
- wo3 shi2 wei4 de2 jiang1 shan1 yi4 ， dan4 ai4 gao1 ming2 jia3 xi1 zhou1 。
- shi2 nian2 zhong4 lai2 shi4 xie2 fei1 ， du2 jue2 zhen1 yi4 lan4 bu4 shou1 。
- yu2 hou2 zhu4 tang2 fa1 you1 men4 ， qi3 dan4 qing1 yu3 er3 mu4 mou2 。
- chuan1 liu2 gun3 gun3 lai2 bu2 duan4 ， yun2 wu4 wei3 wei3 sheng1 wu2 xiu1 。
- ji4 cong2 jing4 shou4 shi2 zhi4 le4 ， fu4 wu1 tan4 shi4 xi1 qian2 xiu1 。
- you2 ren2 xi1 xi1 man3 jiang1 tou2 ， sui2 suo3 shi4 chu3 xin1 you1 you1 。
- tong2 zi3 chang2 pei4 qian1 jiang1 li2 ， nü3 er2 feng2 qun2 xue2 shi2 liu0 。
- mei2 ren2 yang2 bo1 bai2 yu2 yue4 ， zhou1 zi3 jing4 du4 cang1 long2 jiu1 。
- tian2 weng1 ye3 fu4 kan4 er2 xi4 ， yong3 gui1 shan1 ming2 feng1 zuo4 qiu1 。
- gu4 yi4 you3 zhi4 gan3 shi2 jie2 ， yu4 qi3 xiang1 lei2 wen4 ling2 xiu1 。
- ren2 ren2 de2 chu3 zi4 shen1 qian3 ， jiang1 shan1 wu1 er3 wu2 xian3 you1 。
- tang2 shang4 zhu3 bin1 yi4 fu4 er3 ， ge4 ge4 hui4 yi4 feng1 ling2 sou1 。
- yu3 zhou4 wu2 qiong2 ben3 ru2 ci3 ， wo3 yi4 hao4 ran2 xi1 tian1 you2 。

## 注释

## 译文

## 赏析
