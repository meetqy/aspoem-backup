---
id: wei-le-weng-yu-zhi-fu-sheng-ri
title: 虞知府生日
titlePinyin: yu2 zhi1 fu3 sheng1 ri4
titleSlug: yu-zhi-fu-sheng-ri
author: 魏了翁
authorPinyin: wei4 le0 weng1
authorSlug: wei-le-weng
dynasty: 宋
dynastyPinyin: song4
dynastySlug: song
tags: []
---

## 正文

- 皇天覆后土，藐然吾一身。
- 職職萬同宇，何所非吾仁。
- 人惟不自信，私意橫紛綸。
- 君侯覽厥初，渾渾川無津。
- 百家之精粹，六藝之芳醇。
- 挹之未厭斁，欲以警此民。
- 天機行日月，大戒明君臣。
- 一源顯微貫，萬象曉晦新。
- 焉知我爲我，聊以人治人。
- 胡然閟厥施，膏澤猶其屯。
- 意將楙所養，切磋及茲辰。
- 余也峨眉陰，君兮滄江濱。
- 生生共茲意，不隔江山春。
- 懷哉寧無車，有繫未可巾。

## 拼音

- huang2 tian1 fu4 hou4 tu3 ， miao3 ran2 wu2 yi4 shen1 。
- zhi2 zhi2 wan4 tong2 yu3 ， he2 suo3 fei1 wu2 ren2 。
- ren2 wei2 bu2 zi4 xin4 ， si1 yi4 heng2 fen1 lun2 。
- jun1 hou2 lan3 jue2 chu1 ， hun2 hun2 chuan1 wu2 jin1 。
- bai3 jia1 zhi1 jing1 cui4 ， liu4 yi4 zhi1 fang1 chun2 。
- yi4 zhi1 wei4 yan4 yi4 ， yu4 yi3 jing3 ci3 min2 。
- tian1 ji1 xing2 ri4 yue4 ， da4 jie4 ming2 jun1 chen2 。
- yi4 yuan2 xian3 wei1 guan4 ， wan4 xiang4 xiao3 hui4 xin1 。
- yan1 zhi1 wo3 wei2 wo3 ， liao2 yi3 ren2 zhi4 ren2 。
- hu2 ran2 bi4 jue2 shi1 ， gao1 ze2 you2 qi2 tun2 。
- yi4 jiang1 mao4 suo3 yang3 ， qie1 cuo1 ji2 zi1 chen2 。
- yu2 ye3 e2 mei2 yin1 ， jun1 xi1 cang1 jiang1 bin1 。
- sheng1 sheng1 gong4 zi1 yi4 ， bu4 ge2 jiang1 shan1 chun1 。
- huai2 zai1 ning2 wu2 ju1 ， you3 xi4 wei4 ke3 jin1 。

## 注释

## 译文

## 赏析
