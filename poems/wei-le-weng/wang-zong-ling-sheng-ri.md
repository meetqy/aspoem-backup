---
id: wei-le-weng-wang-zong-ling-sheng-ri
title: 王總領生日
titlePinyin: wang2 zong3 ling3 sheng1 ri4
titleSlug: wang-zong-ling-sheng-ri
author: 魏了翁
authorPinyin: wei4 le0 weng1
authorSlug: wei-le-weng
dynasty: 宋
dynastyPinyin: song4
dynastySlug: song
tags: []
---

## 正文

- 皇天覆后土，藐然中爲人。
- 職職萬同宇，何所非吾仁。
- 一二指搐耳，動且關嚬呻。
- 置之非害事，尚欲求其信。
- 矧今我赤子，犬羊所噬吞。
- 養之將遺患，迫之幾寡恩。
- 猶以赤子故，未忍窮追奔。
- 蠢彼不我德，羽書驚嚴宸。
- 帝曰斯可矣，戎首將自焚。
- 一軍戍江介，一軍留漢濱。
- 雨中徹桑土，火後憂突薪。
- 又念蜀上游，擢才餉吾軍。
- 蜀力如蝸涎，僅足以濡身。
- 云胡走荆楚，坐視空川秦。
- 天下本一家，奚必爾我分。
- 獨憐去天遠，緩急呼不聞。
- 公今從此升，於國擬世臣。
- 家有憂民譜，切磋及茲辰。
- 直前明分義，却立思本根。
- 豈但無怨公，此志長光新。
- 抑使蜀父兄，壽公以峨岷。

## 拼音

- huang2 tian1 fu4 hou4 tu3 ， miao3 ran2 zhong1 wei2 ren2 。
- zhi2 zhi2 wan4 tong2 yu3 ， he2 suo3 fei1 wu2 ren2 。
- yi1 er4 zhi3 chu4 er3 ， dong4 qie3 guan1 pin2 shen1 。
- zhi4 zhi1 fei1 hai4 shi4 ， shang4 yu4 qiu2 qi2 xin4 。
- shen3 jin1 wo3 chi4 zi3 ， quan3 yang2 suo3 shi4 tun1 。
- yang3 zhi1 jiang1 yi2 huan4 ， po4 zhi1 ji1 gua3 en1 。
- you2 yi3 chi4 zi3 gu4 ， wei4 ren3 qiong2 zhui1 ben1 。
- chun3 bi3 bu4 wo3 de2 ， yu3 shu1 jing1 yan2 chen2 。
- di4 yue1 si1 ke3 yi3 ， rong2 shou3 jiang1 zi4 fen2 。
- yi4 jun1 shu4 jiang1 jie4 ， yi4 jun1 liu2 han4 bin1 。
- yu3 zhong1 che4 sang1 tu3 ， huo3 hou4 you1 tu1 xin1 。
- you4 nian4 shu3 shang4 you2 ， zhuo2 cai2 xiang3 wu2 jun1 。
- shu3 li4 ru2 wo1 xian2 ， jin3 zu2 yi3 ru2 shen1 。
- yun2 hu2 zou3 jing1 chu3 ， zuo4 shi4 kong1 chuan1 qin2 。
- tian1 xia4 ben3 yi4 jia1 ， xi1 bi4 er3 wo3 fen1 。
- du2 lian2 qu4 tian1 yuan3 ， huan3 ji2 hu1 bu4 wen2 。
- gong1 jin1 cong2 ci3 sheng1 ， wu1 guo2 ni3 shi4 chen2 。
- jia1 you3 you1 min2 pu3 ， qie1 cuo1 ji2 zi1 chen2 。
- zhi2 qian2 ming2 fen1 yi4 ， que4 li4 si1 ben3 gen1 。
- qi3 dan4 wu2 yuan4 gong1 ， ci3 zhi4 chang2 guang1 xin1 。
- yi4 shi3 shu3 fu4 xiong1 ， shou4 gong1 yi3 e2 min2 。

## 注释

## 译文

## 赏析
