---
id: wei-le-weng-zhang-yong-ping-xia-zuo-ting-yu-qu-he-zhi-you-yu-qing-ming-yi-guan-er-tong-shou-jiang-jun-xun-fu-gu-shi-er-shi-you-er-yun-yi-luo-zhi-yong-yun-he-da
title: 張永平鎋作亭于渠河之右予請名以觀而通守江君塤賦古詩二十有二韻以落之用韻和答
titlePinyin: zhang1 yong3 ping2 xia2 zuo4 ting2 yu2 qu2 he2 zhi1 you4 yu3 qing3 ming2 yi3 guan1 er2 tong1 shou3 jiang1 jun1 xun1 fu4 gu3 shi1 er4 shi2 you3 er4 yun4 yi3 luo4 zhi1 yong4 yun4 he2 da2
titleSlug: zhang-yong-ping-xia-zuo-ting-yu-qu-he-zhi-you-yu-qing-ming-yi-guan-er-tong-shou-jiang-jun-xun-fu-gu-shi-er-shi-you-er-yun-yi-luo-zhi-yong-yun-he-da
author: 魏了翁
authorPinyin: wei4 le0 weng1
authorSlug: wei-le-weng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 渠河有水清且漣，弄丸之暇遊其間。
- 風輕沙暖鷗忘機，天開日烜魚逃筌。
- 山中不知歲月改，春洲六度聽綿蠻。
- 聞人昔遊不到此，岸容山色如有冤。
- 永平教孚訟亦簡，爲我卜築河之干。
- 臨流興懷嘆不足，因思孔聖感逝川。
- 豈無日景自北起，亦有天運從東旋。
- 風霆流形草木賁，星辰垂象郊原寬。
- 乾坤坎離更見伏，春秋代謝相回環。
- 雖將此理醒羣聵，更向川上觀微瀾。
- 存神過化義亹亹，行著習察心閒閒。
- 子思淵淵達天德，子車混混窮原泉。
- 東流不休發呂氏，潺湲遠望悲屈原。
- 聖賢分量已差等，後來承誤滋可嘆。
- 或嗟年衰勸努力，或謂時逝宜遊盤。
- 須看龍見水歸壑，又識雨降雲蒸山。
- 陰陽翕闢本無閒，俗儒但作死生觀。
- 河南挺生二程子，指示道體鎸冥頑。
- 人能於此發深省，致知格物茲其端。
- 神徂聖伏二千載，是心長與江瀰漫。
- 文通爲揮五色筆，大篇長句垂不刊。
- 春風沂泗儼在此，居人莫作渠陽看。

## 拼音

- qu2 he2 you3 shui3 qing1 qie3 lian2 ， nong4 wan2 zhi1 xia2 you2 qi2 jian4 。
- feng1 qing1 sha1 nuan3 ou1 wang4 ji1 ， tian1 kai1 ri4 xuan1 yu2 tao2 quan2 。
- shan1 zhong1 bu4 zhi1 sui4 yue4 gai3 ， chun1 zhou1 liu4 du4 ting1 mian2 man2 。
- wen2 ren2 xi1 you2 bu2 dao4 ci3 ， an4 rong2 shan1 se4 ru2 you3 yuan1 。
- yong3 ping2 jiao4 fu2 song4 yi4 jian3 ， wei2 wo3 bu3 zhu4 he2 zhi1 gan1 。
- lin2 liu2 xing1 huai2 tan4 bu4 zu2 ， yin1 si1 kong3 sheng4 gan3 shi4 chuan1 。
- qi3 wu2 ri4 jing3 zi4 bei3 qi3 ， yi4 you3 tian1 yun4 cong2 dong1 xuan2 。
- feng1 ting2 liu2 xing2 cao3 mu4 bi4 ， xing1 chen2 chui2 xiang4 jiao1 yuan2 kuan1 。
- qian2 kun1 kan3 li2 geng4 jian4 fu2 ， chun1 qiu1 dai4 xie4 xiang1 hui2 huan2 。
- sui1 jiang1 ci3 li3 xing3 qun2 kui4 ， geng4 xiang4 chuan1 shang4 guan1 wei1 lan2 。
- cun2 shen2 guo4 hua4 yi4 wei3 wei3 ， xing2 zhu4 xi2 cha2 xin1 xian2 xian2 。
- zi3 si1 yuan1 yuan1 da2 tian1 de2 ， zi3 ju1 hun4 hun0 qiong2 yuan2 quan2 。
- dong1 liu2 bu4 xiu1 fa1 lü3 shi4 ， chan2 yuan2 yuan3 wang4 bei1 qu1 yuan2 。
- sheng4 xian2 fen4 liang4 yi3 cha4 deng3 ， hou4 lai2 cheng2 wu4 zi1 ke3 tan4 。
- huo4 jie1 nian2 shuai1 quan4 nu3 li4 ， huo4 wei4 shi2 shi4 yi2 you2 pan2 。
- xu1 kan4 long2 jian4 shui3 gui1 he4 ， you4 shi2 yu3 jiang4 yun2 zheng1 shan1 。
- yin1 yang2 xi1 pi4 ben3 wu2 xian2 ， su2 ru2 dan4 zuo4 si3 sheng1 guan1 。
- he2 nan2 ting3 sheng1 er4 cheng2 zi3 ， zhi3 shi4 dao4 ti3 juan1 ming2 wan2 。
- ren2 neng2 wu1 ci3 fa1 shen1 xing3 ， zhi4 zhi1 ge2 wu4 zi1 qi2 duan1 。
- shen2 cu2 sheng4 fu2 er4 qian1 zai4 ， shi4 xin1 chang2 yu3 jiang1 mi2 man4 。
- wen2 tong1 wei2 hui1 wu3 se4 bi3 ， da4 pian1 chang2 ju4 chui2 bu4 kan1 。
- chun1 feng1 yi2 si4 yan3 zai4 ci3 ， ju1 ren2 mo4 zuo4 qu2 yang2 kan4 。

## 注释

## 译文

## 赏析
