---
id: wei-le-weng-song-zhang-jiang-jian-yi-mi-ge-zhi-gan-zhou
title: 送張匠監以秘閣知贛州
titlePinyin: song4 zhang1 jiang4 jian1 yi3 mi4 ge2 zhi1 gan4 zhou1
titleSlug: song-zhang-jiang-jian-yi-mi-ge-zhi-gan-zhou
author: 魏了翁
authorPinyin: wei4 le0 weng1
authorSlug: wei-le-weng
dynasty: 宋
dynastyPinyin: song4
dynastySlug: song
tags: []
---

## 正文

- 西南間氣忠獻公，一生心事天與通。
- 才高志廣無處著，獨倚衡疑望關洛。
- 九州風露方漫漫，卷回殘夢歸餘干。
- 惟將一念遺孫子，長與世間立人紀。
- 宣公端明今在無，我生不識慚非夫。
- 寧知中歲遇行甫，歷歷典刑猶父祖。
- 試從微處覘經綸，中邊玉潔無纖塵。
- 大河滔滔恣羣飲，逡巡獨惜障泥錦。
- 曉庭戒仗喑無聲，掣纓振鬣時時鳴。
- 京師邸吏自相語，張公立朝我良苦。
- 不知書疏何所言，每一論奏人爭傳。
- 好名之人能遜國，而於豆羹見詞色。
- 反覆耐看不可瑕，此事無素能然邪。
- 我從同朝一千日，見公造次皆是物。
- 寄聲爲賀贛州民，朝廷爲汝輟爭臣。
- 却須更問蕭太傅，中朝外郡誰當慮。

## 拼音

- xi1 nan2 jian4 qi4 zhong1 xian4 gong1 ， yi4 sheng1 xin1 shi4 tian1 yu3 tong1 。
- cai2 gao1 zhi4 guang3 wu2 chu3 zhu4 ， du2 yi3 heng2 yi2 wang4 guan1 luo4 。
- jiu3 zhou1 feng1 lu4 fang1 man4 man4 ， juan4 hui2 can2 meng4 gui1 yu2 gan1 。
- wei2 jiang1 yi2 nian4 yi2 sun1 zi3 ， chang2 yu3 shi4 jian4 li4 ren2 ji4 。
- xuan1 gong1 duan1 ming2 jin1 zai4 wu2 ， wo3 sheng1 bu4 shi2 can2 fei1 fu1 。
- ning2 zhi1 zhong1 sui4 yu4 xing2 fu3 ， li4 li4 dian3 xing2 you2 fu4 zu3 。
- shi4 cong2 wei1 chu3 chan1 jing1 lun2 ， zhong1 bian1 yu4 jie2 wu2 xian1 chen2 。
- da4 he2 tao1 tao1 zi4 qun2 yin3 ， qun1 xun2 du2 xi1 zhang4 ni2 jin3 。
- xiao3 ting2 jie4 zhang4 yin1 wu2 sheng1 ， che4 ying1 zhen4 lie4 shi2 shi2 ming2 。
- jing1 shi1 di3 li4 zi4 xiang1 yu3 ， zhang1 gong1 li4 chao2 wo3 liang2 ku3 。
- bu4 zhi1 shu1 shu1 he2 suo3 yan2 ， mei3 yi2 lun4 zou4 ren2 zheng1 chuan2 。
- hao3 ming2 zhi1 ren2 neng2 xun4 guo2 ， er2 wu1 dou4 geng1 jian4 ci2 se4 。
- fan3 fu4 nai4 kan4 bu4 ke3 xia2 ， ci3 shi4 wu2 su4 neng2 ran2 xie2 。
- wo3 cong2 tong2 chao2 yi4 qian1 ri4 ， jian4 gong1 zao4 ci4 jie1 shi4 wu4 。
- ji4 sheng1 wei2 he4 gan4 zhou1 min2 ， chao2 ting2 wei2 ru3 chuo4 zheng1 chen2 。
- que4 xu1 geng4 wen4 xiao1 tai4 fu4 ， zhong1 chao2 wai4 jun4 shui2 dang1 lü4 。

## 注释

## 译文

## 赏析
