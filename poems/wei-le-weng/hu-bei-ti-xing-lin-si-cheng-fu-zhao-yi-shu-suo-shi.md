---
id: wei-le-weng-hu-bei-ti-xing-lin-si-cheng-fu-zhao-yi-shu-suo-shi
title: 湖北提刑林寺丞赴召以書索詩
titlePinyin: hu2 bei3 ti2 xing2 lin2 si4 cheng2 fu4 zhao4 yi3 shu1 suo3 shi1
titleSlug: hu-bei-ti-xing-lin-si-cheng-fu-zhao-yi-shu-suo-shi
author: 魏了翁
authorPinyin: wei4 le0 weng1
authorSlug: wei-le-weng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 鏦金伐鼓催行舟，攔街祖帳雲如稠。
- 祥刑使者入奏事，詔書趣發不可留。
- 居人爭門挽衣住，行人十步九回顧。
- 公言爲汝五年留，便是數旬終一去。
- 居人向前爲公語，情知不是留公處。
- 一春風雨寒凄凄，牛羊滿地鴻酸嘶。
- 乾坤爾闊無處著，惟有此地恬不知。
- 桑麻雞犬桃谿曲，身住主家數椽屋。
- 卧聽前江風雨聲，自嗟身是如天福。
- 公今歸去作大官，連雲廣厦千萬間。
- 我時豈不被公賜，天高卒卒難爲攀。
- 吾儕小人腹，不憚再公祝。
- 公今攬轡行原隰，澤地相臨看不足。
- 明朝歸坐京師宅，深院重門壅休戚。
- 願公莫爲一身惜，須念同胞頭戢戢。
- 春風湔淚情轉惻，道旁過者聲唶唶。
- 我時困卧五谿東，十日八九陰濛濛。
- 有來道前事，耳目爲惺愡。
- 更將百壺扶醉膽，喜餘鼻息陵煙虹。
- 欲輸一言不能措，以公所聞還贈公。

## 拼音

- cong1 jin1 fa2 gu3 cui1 xing2 zhou1 ， lan2 jie1 zu3 zhang4 yun2 ru2 chou2 。
- xiang2 xing2 shi3 zhe3 ru4 zou4 shi4 ， zhao4 shu1 qu4 fa1 bu4 ke3 liu2 。
- ju1 ren2 zheng1 men2 wan3 yi1 zhu4 ， xing2 ren2 shi2 bu4 jiu3 hui2 gu4 。
- gong1 yan2 wei2 ru3 wu3 nian2 liu2 ， bian4 shi4 shu4 xun2 zhong1 yi2 qu4 。
- ju1 ren2 xiang4 qian2 wei2 gong1 yu3 ， qing2 zhi1 bu2 shi4 liu2 gong1 chu3 。
- yi4 chun1 feng1 yu3 han2 qi1 qi1 ， niu2 yang2 man3 di4 hong2 suan1 si1 。
- qian2 kun1 er3 kuo4 wu2 chu3 zhu4 ， wei2 you3 ci3 di4 tian2 bu4 zhi1 。
- sang1 ma2 ji1 quan3 tao2 xi1 qu3 ， shen1 zhu4 zhu3 jia1 shu4 chuan2 wu1 。
- wo4 ting1 qian2 jiang1 feng1 yu3 sheng1 ， zi4 jie1 shen1 shi4 ru2 tian1 fu2 。
- gong1 jin1 gui1 qu4 zuo4 da4 guan1 ， lian2 yun2 guang3 sha4 qian1 wan4 jian4 。
- wo3 shi2 qi3 bu2 bei4 gong1 ci4 ， tian1 gao1 zu2 zu2 nan2 wei2 pan1 。
- wu2 chai2 xiao3 ren2 fu4 ， bu2 dan4 zai4 gong1 zhu4 。
- gong1 jin1 lan3 pei4 xing2 yuan2 xi2 ， ze2 di4 xiang1 lin2 kan4 bu4 zu2 。
- ming2 chao2 gui1 zuo4 jing1 shi1 zhai2 ， shen1 yuan4 zhong4 men2 yong1 xiu1 qi1 。
- yuan4 gong1 mo4 wei2 yi4 shen1 xi1 ， xu1 nian4 tong2 bao1 tou2 ji2 ji2 。
- chun1 feng1 jian1 lei4 qing2 zhuan3 ce4 ， dao4 pang2 guo4 zhe3 sheng1 jie4 jie4 。
- wo3 shi2 kun4 wo4 wu3 xi1 dong1 ， shi2 ri4 ba1 jiu3 yin1 meng2 meng2 。
- you3 lai2 dao4 qian2 shi4 ， er3 mu4 wei2 xing1 cong4 。
- geng4 jiang1 bai3 hu2 fu2 zui4 dan3 ， xi3 yu2 bi2 xi1 ling2 yan1 hong2 。
- yu4 shu1 yi4 yan2 bu4 neng2 cuo4 ， yi3 gong1 suo3 wen2 huan2 zeng4 gong1 。

## 注释

## 译文

## 赏析
