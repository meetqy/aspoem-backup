---
id: wei-le-weng-si-yue-er-shi-ri-ling-ke-xun-long-jing-qian-meng-yi-yu-yin-qing-wei-ding-bu-guo-wang-mai-zhou-xia-xi-hu-bu-zhi-yu-quan-guan-yu-fen-yun-de-dong-zi
title: 四月二十日領客尋龍井前盟以雨陰晴未定不果往買舟下西湖步至玉泉觀魚分韻得東字
titlePinyin: si4 yue4 er4 shi2 ri4 ling3 ke4 xun2 long2 jing3 qian2 meng2 yi3 yu3 yin1 qing2 wei4 ding4 bu4 guo3 wang3 mai3 zhou1 xia4 xi1 hu2 bu4 zhi4 yu4 quan2 guan1 yu2 fen1 yun4 de2 dong1 zi4
titleSlug: si-yue-er-shi-ri-ling-ke-xun-long-jing-qian-meng-yi-yu-yin-qing-wei-ding-bu-guo-wang-mai-zhou-xia-xi-hu-bu-zhi-yu-quan-guan-yu-fen-yun-de-dong-zi
author: 魏了翁
authorPinyin: wei4 le0 weng1
authorSlug: wei-le-weng
dynasty: 宋
dynastyPinyin: song4
dynastySlug: song
tags: []
---

## 正文

- 前期戒賓從，再候蘇長公。
- 晨炊馬亦秣，宿載車既董。
- 飛廉何方來，橫出雲半空。
- 便將龍井泉，換却西湖風。
- 公非閟清境，乃似開其逢。
- 煙柳夾大隄，拳荷點清穹。
- 水涵亂雲白，露濕殘照紅。
- 不是我輩人，此味誰與同。
- 神閒等喧寂，意適無西東。
- 觀魚滋有發，歸騎春風中。

## 拼音

- qian2 qi1 jie4 bin1 cong2 ， zai4 hou4 su1 chang2 gong1 。
- chen2 chui1 ma3 yi4 mo4 ， su4 zai4 ju1 ji4 dong3 。
- fei1 lian2 he2 fang1 lai2 ， heng2 chu1 yun2 ban4 kong1 。
- bian4 jiang1 long2 jing3 quan2 ， huan4 que4 xi1 hu2 feng1 。
- gong1 fei1 bi4 qing1 jing4 ， nai3 si4 kai1 qi2 feng2 。
- yan1 liu3 jia1 da4 di1 ， quan2 he2 dian3 qing1 qiong2 。
- shui3 han2 luan4 yun2 bai2 ， lu4 shi1 can2 zhao4 hong2 。
- bu2 shi4 wo3 bei4 ren2 ， ci3 wei4 shui2 yu3 tong2 。
- shen2 xian2 deng3 xuan1 ji4 ， yi4 shi4 wu2 xi1 dong1 。
- guan1 yu2 zi1 you3 fa1 ， gui1 qi2 chun1 feng1 zhong1 。

## 注释

## 译文

## 赏析
