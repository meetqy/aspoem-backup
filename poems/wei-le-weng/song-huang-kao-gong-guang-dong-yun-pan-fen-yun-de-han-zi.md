---
id: wei-le-weng-song-huang-kao-gong-guang-dong-yun-pan-fen-yun-de-han-zi
title: 送黄考功廣東運判分韻得漢字
titlePinyin: song4 huang2 kao3 gong1 guang3 dong1 yun4 pan4 fen1 yun4 de2 han4 zi4
titleSlug: song-huang-kao-gong-guang-dong-yun-pan-fen-yun-de-han-zi
author: 魏了翁
authorPinyin: wei4 le0 weng1
authorSlug: wei-le-weng
dynasty: 宋
dynastyPinyin: song4
dynastySlug: song
tags: []
---

## 正文

- 凉風厲蕭辰，秋事已一半。
- 同舍多望郎，萍聚復雲散。
- 得士良苦艱，引去何浩瀚。
- 日日送行人，青衫浹流汗。
- 其間白石翁，清廟之圭瓚。
- 器采儀周行，詞章輩楚亂。
- 秘丘第一官，脩途日未旰。
- 掉頭不肯住，持節下霄漢。
- 草木識清名，風塵入長算。
- 安得此老宿，爲世洗愁嘆。
- 同省並門居，昔我綴華貫。
- 高標壁千仞，臨分重嗟惋。
- 相期紹前徽，歲晚堪把玩。

## 拼音

- liang2 feng1 li4 xiao1 chen2 ， qiu1 shi4 yi3 yi2 ban4 。
- tong2 she4 duo1 wang4 lang2 ， ping2 ju4 fu4 yun2 san4 。
- de2 shi4 liang2 ku3 jian1 ， yin3 qu4 he2 hao4 han4 。
- ri4 ri4 song4 xing2 ren2 ， qing1 shan1 jia1 liu2 han4 。
- qi2 jian4 bai2 shi2 weng1 ， qing1 miao4 zhi1 gui1 zan4 。
- qi4 cai3 yi2 zhou1 xing2 ， ci2 zhang1 bei4 chu3 luan4 。
- mi4 qiu1 di4 yi1 guan1 ， xiu1 tu2 ri4 wei4 gan4 。
- diao4 tou2 bu4 ken3 zhu4 ， chi2 jie2 xia4 xiao1 han4 。
- cao3 mu4 shi2 qing1 ming2 ， feng1 chen2 ru4 chang2 suan4 。
- an1 de2 ci3 lao3 su4 ， wei2 shi4 xi3 chou2 tan4 。
- tong2 sheng3 bing4 men2 ju1 ， xi1 wo3 zhui4 hua2 guan4 。
- gao1 biao1 bi4 qian1 ren4 ， lin2 fen1 zhong4 jie1 wan3 。
- xiang1 qi1 shao4 qian2 hui1 ， sui4 wan3 kan1 ba3 wan2 。

## 注释

## 译文

## 赏析
