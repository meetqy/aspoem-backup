---
id: wei-le-weng-song-song-chang-cheng-zhi-lang-zhou
title: 送宋常丞知閬州
titlePinyin: song4 song4 chang2 cheng2 zhi1 lang4 zhou1
titleSlug: song-song-chang-cheng-zhi-lang-zhou
author: 魏了翁
authorPinyin: wei4 le0 weng1
authorSlug: wei-le-weng
dynasty: 宋
dynastyPinyin: song4
dynastySlug: song
tags: []
---

## 正文

- 十年痼丘壑，厭食青山薇。
- 不作時世粧，短褐懷明璣。
- 出門歌一曲，聽者魂爲飛。
- 方騎將軍馬，旋闖師氏闈。
- 清名滿雙宇，宥畫裨樞機。
- 便面障俗塵，不肯緇素衣。
- 一朝典儀蕞，雲步方峨巍。
- 顧懷錦屏勝，見謂天下稀。
- 彤幨下青冥，驄馬黄金鞿。
- 假道淛以東，袖有四明歸。
- 我來今二年，幾度與客違。
- 名位偶君似，臨分重依依。
- 風節耐歲晚，富貴倏晨晞。
- 相期久遠看，努力踵前徽。

## 拼音

- shi2 nian2 gu4 qiu1 he4 ， yan4 shi2 qing1 shan1 wei1 。
- bu2 zuo4 shi2 shi4 zhuang1 ， duan3 he4 huai2 ming2 ji1 。
- chu1 men2 ge1 yi4 qu3 ， ting1 zhe3 hun2 wei2 fei1 。
- fang1 qi2 jiang1 jun1 ma3 ， xuan2 chuang3 shi1 shi4 wei2 。
- qing1 ming2 man3 shuang1 yu3 ， you4 hua4 bi4 shu1 ji1 。
- bian4 mian4 zhang4 su2 chen2 ， bu4 ken3 zi1 su4 yi1 。
- yi4 zhao1 dian3 yi2 zui4 ， yun2 bu4 fang1 e2 wei1 。
- gu4 huai2 jin3 ping2 sheng4 ， jian4 wei4 tian1 xia4 xi1 。
- tong2 chan1 xia4 qing1 ming2 ， cong1 ma3 huang2 jin1 ji1 。
- jia3 dao4 zhe4 yi3 dong1 ， xiu4 you3 si4 ming2 gui1 。
- wo3 lai2 jin1 er4 nian2 ， ji1 du4 yu3 ke4 wei2 。
- ming2 wei4 ou3 jun1 si4 ， lin2 fen1 zhong4 yi1 yi1 。
- feng1 jie2 nai4 sui4 wan3 ， fu4 gui4 shu1 chen2 xi1 。
- xiang1 qi1 jiu3 yuan3 kan4 ， nu3 li4 zhong3 qian2 hui1 。

## 注释

## 译文

## 赏析
