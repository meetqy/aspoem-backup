---
id: wei-le-weng-song-huang-yi-zhou-zhi-jun
title: 送黄宜州之郡
titlePinyin: song4 huang2 yi2 zhou1 zhi1 jun4
titleSlug: song-huang-yi-zhou-zhi-jun
author: 魏了翁
authorPinyin: wei4 le0 weng1
authorSlug: wei-le-weng
dynasty: 宋
dynastyPinyin: song4
dynastySlug: song
tags: []
---

## 正文

- 皇帝親政之初旬，史臣了翁侍嚴宸。
- 宜州太守當就國，袖出諫疏前開陳。
- 炎荒僻在飛燕外，陛下一眎同吾仁。
- 毋云指搐非害事，往往四體爲不信。
- 臣請選侯如中州，更飭膚使時咨詢。
- 但令正身以率下，炎荒雖遠畿甸均。
- 皇帝顧謂汝可往，布宣德意安吾民。
- 黄君下殿再拜謝，盡以聖訓關史臣。
- 史臣拜手筆之冊，以君所聞還贈君。
- 維今貪競習成俗，公私已屈憂方新。
- 紀綱法令不敢知，恃以立國維蒼旻。
- 蒼旻茫茫不可問，人情忻戚天笑顰。
- 願君體此深長思，便以聖訓書諸紳。
- 心誠求之莫非事，子苟不欲民無貧。

## 拼音

- huang2 di4 qin1 zheng4 zhi1 chu1 xun2 ， shi3 chen2 le0 weng1 shi4 yan2 chen2 。
- yi2 zhou1 tai4 shou3 dang1 jiu4 guo2 ， xiu4 chu1 jian4 shu1 qian2 kai1 chen2 。
- yan2 huang1 pi4 zai4 fei1 yan4 wai4 ， bi4 xia4 yi2 shi4 tong2 wu2 ren2 。
- wu2 yun2 zhi3 chu4 fei1 hai4 shi4 ， wang3 wang3 si4 ti3 wei2 bu2 xin4 。
- chen2 qing3 xuan3 hou2 ru2 zhong1 zhou1 ， geng4 chi4 fu1 shi3 shi2 zi1 xun2 。
- dan4 ling4 zheng4 shen1 yi3 lü4 xia4 ， yan2 huang1 sui1 yuan3 ji1 dian4 jun1 。
- huang2 di4 gu4 wei4 ru3 ke3 wang3 ， bu4 xuan1 de2 yi4 an1 wu2 min2 。
- huang2 jun1 xia4 dian4 zai4 bai4 xie4 ， jin4 yi3 sheng4 xun4 guan1 shi3 chen2 。
- shi3 chen2 bai4 shou3 bi3 zhi1 ce4 ， yi3 jun1 suo3 wen2 huan2 zeng4 jun1 。
- wei2 jin1 tan1 jing4 xi2 cheng2 su2 ， gong1 si1 yi3 qu1 you1 fang1 xin1 。
- ji4 gang1 fa3 ling4 bu4 gan3 zhi1 ， shi4 yi3 li4 guo2 wei2 cang1 min2 。
- cang1 min2 mang2 mang2 bu4 ke3 wen4 ， ren2 qing2 xin1 qi1 tian1 xiao4 pin2 。
- yuan4 jun1 ti3 ci3 shen1 chang2 si1 ， bian4 yi3 sheng4 xun4 shu1 zhu1 shen1 。
- xin1 cheng2 qiu2 zhi1 mo4 fei1 shi4 ， zi3 gou3 bu2 yu4 min2 wu2 pin2 。

## 注释

## 译文

## 赏析
