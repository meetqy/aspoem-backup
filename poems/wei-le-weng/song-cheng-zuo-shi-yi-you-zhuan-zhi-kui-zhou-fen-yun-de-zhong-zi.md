---
id: wei-le-weng-song-cheng-zuo-shi-yi-you-zhuan-zhi-kui-zhou-fen-yun-de-zhong-zi
title: 送程左史以右撰知夔州分韻得重字
titlePinyin: song4 cheng2 zuo3 shi3 yi3 you4 zhuan4 zhi1 kui2 zhou1 fen1 yun4 de2 zhong4 zi4
titleSlug: song-cheng-zuo-shi-yi-you-zhuan-zhi-kui-zhou-fen-yun-de-zhong-zi
author: 魏了翁
authorPinyin: wei4 le0 weng1
authorSlug: wei-le-weng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 煙草暝江湖，霜風纈郊壟。
- 黎明北門道，雜遝冠蓋擁。
- 程侯倦左墄，引去何太勇。
- 瀘江春信回，書殿星極捧。
- 帝念夔子國，側耕地荒茸。
- 吏饕賦政煩，室罄小人恐。
- 申命亟移麾，遬驅毋上冢。
- 彤幨下霄漢，環珮鏘璧珙。
- 山川洗悽戚，草木企孤聳。
- 斧斤刈伐餘，急與護把拱。
- 古人爲己學，非以博華寵。
- 事業貫千載，富貴不旋踵。
- 願言樹風聲，永作蜀山重。

## 拼音

- yan1 cao3 ming2 jiang1 hu2 ， shuang1 feng1 xie4 jiao1 long3 。
- li2 ming2 bei3 men2 dao4 ， za2 ta4 guan1 gai4 yong1 。
- cheng2 hou2 juan4 zuo3 qi1 ， yin3 qu4 he2 tai4 yong3 。
- lu2 jiang1 chun1 xin4 hui2 ， shu1 dian4 xing1 ji2 peng3 。
- di4 nian4 kui2 zi3 guo2 ， ce4 geng1 di4 huang1 rong2 。
- li4 tao1 fu4 zheng4 fan2 ， shi4 qing4 xiao3 ren2 kong3 。
- shen1 ming4 ji2 yi2 hui1 ， su4 qu1 wu2 shang4 zhong3 。
- tong2 chan1 xia4 xiao1 han4 ， huan2 pei4 qiang1 bi4 gong3 。
- shan1 chuan1 xi3 qi1 qi1 ， cao3 mu4 qi3 gu1 song3 。
- fu3 jin1 yi4 fa2 yu2 ， ji2 yu3 hu4 ba3 gong3 。
- gu3 ren2 wei2 ji3 xue2 ， fei1 yi3 bo2 hua2 chong3 。
- shi4 ye4 guan4 qian1 zai4 ， fu4 gui4 bu4 xuan2 zhong3 。
- yuan4 yan2 shu4 feng1 sheng1 ， yong3 zuo4 shu3 shan1 zhong4 。

## 注释

## 译文

## 赏析
