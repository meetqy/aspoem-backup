---
id: wei-le-weng-ci-de-xian-yun
title: 次德先韻
titlePinyin: ci4 de2 xian1 yun4
titleSlug: ci-de-xian-yun
author: 魏了翁
authorPinyin: wei4 le0 weng1
authorSlug: wei-le-weng
dynasty: 宋
dynastyPinyin: song4
dynastySlug: song
tags: []
---

## 正文

- 二氣同一根，本體浩兮淵。
- 可見川上逝，未發心下泉。
- 真機亡停息，果剝根長鮮。
- 定理亡將迎，塵境地自偏。
- 形神既外發，何者操其權。
- 芸芸萬感通，存處元寂然。
- 一物一太極，不間大小年。
- 隨處無虧缺，井居而用遷。
- 至人配天德，知周物之先。
- 學者事何事，省察於眇綿。

## 拼音

- er4 qi4 tong2 yi4 gen1 ， ben3 ti3 hao4 xi1 yuan1 。
- ke3 jian4 chuan1 shang4 shi4 ， wei4 fa1 xin1 xia4 quan2 。
- zhen1 ji1 wang2 ting2 xi1 ， guo3 bao1 gen1 chang2 xian1 。
- ding4 li3 wang2 jiang1 ying2 ， chen2 jing4 di4 zi4 pian1 。
- xing2 shen2 ji4 wai4 fa1 ， he2 zhe3 cao1 qi2 quan2 。
- yun2 yun2 wan4 gan3 tong1 ， cun2 chu3 yuan2 ji4 ran2 。
- yi2 wu4 yi2 tai4 ji2 ， bu2 jian4 da4 xiao3 nian2 。
- sui2 chu3 wu2 kui1 que1 ， jing3 ju1 er2 yong4 qian1 。
- zhi4 ren2 pei4 tian1 de2 ， zhi1 zhou1 wu4 zhi1 xian1 。
- xue2 zhe3 shi4 he2 shi4 ， xing3 cha2 wu1 miao3 mian2 。

## 注释

## 译文

## 赏析
