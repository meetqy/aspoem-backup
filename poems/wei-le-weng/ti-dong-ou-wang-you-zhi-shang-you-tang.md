---
id: wei-le-weng-ti-dong-ou-wang-you-zhi-shang-you-tang
title: 題東甌王友直尚友堂
titlePinyin: ti2 dong1 ou1 wang2 you3 zhi2 shang4 you3 tang2
titleSlug: ti-dong-ou-wang-you-zhi-shang-you-tang
author: 魏了翁
authorPinyin: wei4 le0 weng1
authorSlug: wei-le-weng
dynasty: 宋
dynastyPinyin: song4
dynastySlug: song
tags: []
---

## 正文

- 士恨生世晚，不爲三代民。
- 誰知伊傅至孔孟，亦學古道嗤時人。
- 豈惟三代時，堯舜萬古師。
- 猶云若稽古，不知古爲誰。
- 氣數有詘信，義理無終窮。
- 雖居堯舜地，常有一簣功。
- 嗟哉秦漢後，去聖益以久。
- 縱有間代英，僅爲時儒首。
- 况於隨世就功名，甚者諧俗攫寵榮。
- 此於聖門直蛙蠛，已謂斯世無與朋。
- 多知正多懼，不知轉矜負。
- 亦云知矣恐未然，須驗此心之權度。
- 有師舜文學周孔，有擬管樂明申韓。
- 亦有是商鞅，亦有趨異端。
- 若言氣合即爲善，是中更要分明看。

## 拼音

- shi4 hen4 sheng1 shi4 wan3 ， bu4 wei2 san1 dai4 min2 。
- shui2 zhi1 yi1 fu4 zhi4 kong3 meng4 ， yi4 xue2 gu3 dao4 chi1 shi2 ren2 。
- qi3 wei2 san1 dai4 shi2 ， yao2 shun4 wan4 gu3 shi1 。
- you2 yun2 ruo4 ji1 gu3 ， bu4 zhi1 gu3 wei2 shui2 。
- qi4 shu4 you3 qu1 xin4 ， yi4 li3 wu2 zhong1 qiong2 。
- sui1 ju1 yao2 shun4 di4 ， chang2 you3 yi2 kui4 gong1 。
- jie1 zai1 qin2 han4 hou4 ， qu4 sheng4 yi4 yi3 jiu3 。
- zong4 you3 jian4 dai4 ying1 ， jin3 wei2 shi2 ru2 shou3 。
- kuang4 wu1 sui2 shi4 jiu4 gong1 ming2 ， shen4 zhe3 xie2 su2 jue2 chong3 rong2 。
- ci3 wu1 sheng4 men2 zhi2 wa1 mie4 ， yi3 wei4 si1 shi4 wu2 yu3 peng2 。
- duo1 zhi1 zheng4 duo1 ju4 ， bu4 zhi1 zhuan3 jin1 fu4 。
- yi4 yun2 zhi1 yi3 kong3 wei4 ran2 ， xu1 yan4 ci3 xin1 zhi1 quan2 du4 。
- you3 shi1 shun4 wen2 xue2 zhou1 kong3 ， you3 ni3 guan3 le4 ming2 shen1 han2 。
- yi4 you3 shi4 shang1 yang1 ， yi4 you3 qu1 yi4 duan1 。
- ruo4 yan2 qi4 he2 ji2 wei2 shan4 ， shi4 zhong1 geng4 yao4 fen1 ming2 kan4 。

## 注释

## 译文

## 赏析
