---
id: wei-le-weng-fu-zhou-chong-ren-xian-yu-qing-guan-dao-shi-huang-shi-lao-gong-gu-zhuan-yi-li-gong-fu-shu-lai-wen-zi
title: 撫州崇仁縣玉清觀道士黄石老工古篆以李公父書來問字
titlePinyin: fu3 zhou1 chong2 ren2 xian4 yu4 qing1 guan1 dao4 shi0 huang2 shi2 lao3 gong1 gu3 zhuan4 yi3 li3 gong1 fu4 shu1 lai2 wen4 zi4
titleSlug: fu-zhou-chong-ren-xian-yu-qing-guan-dao-shi-huang-shi-lao-gong-gu-zhuan-yi-li-gong-fu-shu-lai-wen-zi
author: 魏了翁
authorPinyin: wei4 le0 weng1
authorSlug: wei-le-weng
dynasty: 宋
dynastyPinyin: song4
dynastySlug: song
tags: []
---

## 正文

- 聖學不嗣千餘年，併與小學遺其傳。
- 其間明道寧乏賢，謂書小伎姑舍旃。
- 十字九舛不可鎸，楮生墨墨色有冤。
- 動以經史爲執言，豈知魏晉幾變遷。
- 况今經字宗開元，請觀未有韻書前。
- 訓纂字林形相沿，形聲迭推義乃全。
- 韻書既作人趨便，未能書法窮根原。
- 但以聲韻求諸篇，形存聲亡韻亦牽。
- 叔重少溫工磨研，二徐鄭郭相後先。
- 書法頼此差綿延，許李焉得無謬愆。
- 楚金分韻猶拘攣，若更舍此徇俗妍。
- 不學操縵求安弦，玉清道士來臨川。
- 用意周鼓兼泰山，携書過我渠江邊。
- 試令立柱與畫捲，椳闑畿礎杗桷椽。
- 已能諧世而取憐，猶欲度外求方圜。
- 眉山夫子思涌泉，相與共講扶其偏。
- 道士稇載明當還，更以一語申卷卷。
- 能於此處知其端，事事物物誰非天。
- 九章八卦莫不然，一毫人力無加焉。

## 拼音

- sheng4 xue2 bu2 si4 qian1 yu2 nian2 ， bing4 yu3 xiao3 xue2 yi2 qi2 chuan2 。
- qi2 jian4 ming2 dao4 ning2 fa2 xian2 ， wei4 shu1 xiao3 ji4 gu1 she4 zhan1 。
- shi2 zi4 jiu3 chuan3 bu4 ke3 juan1 ， chu3 sheng1 mo4 mo4 se4 you3 yuan1 。
- dong4 yi3 jing1 shi3 wei2 zhi2 yan2 ， qi3 zhi1 wei4 jin4 ji1 bian4 qian1 。
- kuang4 jin1 jing1 zi4 zong1 kai1 yuan2 ， qing3 guan1 wei4 you3 yun4 shu1 qian2 。
- xun4 zuan3 zi4 lin2 xing2 xiang4 yan2 ， xing2 sheng1 die2 tui1 yi4 nai3 quan2 。
- yun4 shu1 ji4 zuo4 ren2 qu1 bian4 ， wei4 neng2 shu1 fa3 qiong2 gen1 yuan2 。
- dan4 yi3 sheng1 yun4 qiu2 zhu1 pian1 ， xing2 cun2 sheng1 wang2 yun4 yi4 qian1 。
- shu1 zhong4 shao3 wen1 gong1 mo2 yan2 ， er4 xu2 zheng4 guo1 xiang1 hou4 xian1 。
- shu1 fa3 lai4 ci3 cha4 mian2 yan2 ， xu1 li3 yan1 de2 wu2 miu4 qian1 。
- chu3 jin1 fen1 yun4 you2 ju1 luan2 ， ruo4 geng4 she3 ci3 xun4 su2 yan2 。
- bu4 xue2 cao1 man4 qiu2 an1 xian2 ， yu4 qing1 dao4 shi0 lai2 lin2 chuan1 。
- yong4 yi4 zhou1 gu3 jian1 tai4 shan1 ， xie2 shu1 guo4 wo3 qu2 jiang1 bian1 。
- shi4 ling4 li4 zhu4 yu3 hua4 juan3 ， wei1 nie4 ji1 chu3 mang2 jue2 chuan2 。
- yi3 neng2 xie2 shi4 er2 qu3 lian2 ， you2 yu4 du4 wai4 qiu2 fang1 huan2 。
- mei2 shan1 fu1 zi3 si1 yong3 quan2 ， xiang1 yu3 gong4 jiang3 fu2 qi2 pian1 。
- dao4 shi0 kun3 zai4 ming2 dang1 huan2 ， geng4 yi3 yi4 yu3 shen1 juan4 juan4 。
- neng2 wu1 ci3 chu3 zhi1 qi2 duan1 ， shi4 shi4 wu4 wu4 shui2 fei1 tian1 。
- jiu3 zhang1 ba1 gua4 mo4 bu4 ran2 ， yi4 hao2 ren2 li4 wu2 jia1 yan1 。

## 注释

## 译文

## 赏析
