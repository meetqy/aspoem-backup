---
id: wei-le-weng-si-chuan-cha-ma-niu-bao-zhang-xiu-yang-zi-mo-chi-yi-shu-suo-ti-yong
title: 四川茶馬牛寶章修揚子墨池以書索題詠
titlePinyin: si4 chuan1 cha2 ma3 niu2 bao3 zhang1 xiu1 yang2 zi3 mo4 chi2 yi3 shu1 suo3 ti2 yong3
titleSlug: si-chuan-cha-ma-niu-bao-zhang-xiu-yang-zi-mo-chi-yi-shu-suo-ti-yong
author: 魏了翁
authorPinyin: wei4 le0 weng1
authorSlug: wei-le-weng
dynasty: 宋
dynastyPinyin: song4
dynastySlug: song
tags: []
---

## 正文

- 子雲一去千餘載，惟有成都墨池在。
- 草玄此地是邪非，玄文今在人誰知。
- 雖逃劉歆醤瓿阸，鼠壤蛛窠蠹魚宅。
- 豈無學者工探求，不譏僣聖幾贅肬。
- 自從馬邵造玄域，晁氏譜之張氏翼。
- 亦云察矣人猶疑，試爲諸老申其辭。
- 易書廣大包天地，辭變象占都一致。
- 世儒造入各不同，有一于此均爲功。
- 况於易玄互相發，不同之同真善學。
- 曆家中首先黄鍾，雖以坤復爲初終。
- 紀日天正始牛宿，又以日星分左右。
- 起從冬至易玄均，玄意欲取臣承君。
- 易書八八而用七，玄文九九而存一。
- 易分六位中二五，臣志上通君下取。
- 玄以一五而爲中，君道君尊臣代終。
- 玄文主日易主歲，易書爲經玄爲緯。
- 謂玄於易地承天，就中邵子尤知玄。
- 或云玄準卦氣圖，是圖疑亦非聖書。
- 豈知中復與咸遇，乃是陰陽自然數。
- 或云玄倣太初歷，黄鍾之分八十一。
- 豈知虛三與虛九，其數雖同其法否。
- 或云玄象宗渾天，渾天方象包於圓。
- 豈知兼用蓋天說，蓋以輿地承純乾。
- 易雖無玄不爲闕，易更得玄滋有發。
- 且如河圖與洛書，發揮道數無遺餘。
- 後來支榦及聲律，運氣參同至太一。
- 與易並行人不譏，千岐萬轍同一歸。
- 况玄於易同而異，何獨於玄苦譏議。
- 子雲之師曰林閭，鶴山之下誰其徒。
- 自翻機杼作生活，律歷圖書無不合。
- 若非馬邵晁張倫，後世幾無揚子雲。
- 後世子雲今繼作，而此玄文終寂寞。
- 空餘繪象與棠陰，聊與文士供嘲吟。

## 拼音

- zi3 yun2 yi2 qu4 qian1 yu2 zai4 ， wei2 you3 cheng2 du1 mo4 chi2 zai4 。
- cao3 xuan2 ci3 di4 shi4 xie2 fei1 ， xuan2 wen2 jin1 zai4 ren2 shui2 zhi1 。
- sui1 tao2 liu2 xin1 jiang4 bu4 e4 ， shu3 rang3 zhu1 ke1 du4 yu2 zhai2 。
- qi3 wu2 xue2 zhe3 gong1 tan4 qiu2 ， bu4 ji1 tie3 sheng4 ji1 zhui4 you2 。
- zi4 cong2 ma3 shao4 zao4 xuan2 yu4 ， chao2 shi4 pu3 zhi1 zhang1 shi4 yi4 。
- yi4 yun2 cha2 yi3 ren2 you2 yi2 ， shi4 wei2 zhu1 lao3 shen1 qi2 ci2 。
- yi4 shu1 guang3 da4 bao1 tian1 di4 ， ci2 bian4 xiang4 zhan4 dou1 yi2 zhi4 。
- shi4 ru2 zao4 ru4 ge4 bu4 tong2 ， you3 yi4 yu2 ci3 jun1 wei2 gong1 。
- kuang4 wu1 yi4 xuan2 hu4 xiang1 fa1 ， bu4 tong2 zhi1 tong2 zhen1 shan4 xue2 。
- li4 jia1 zhong1 shou3 xian1 huang2 zhong1 ， sui1 yi3 kun1 fu4 wei2 chu1 zhong1 。
- ji4 ri4 tian1 zheng4 shi3 niu2 su4 ， you4 yi3 ri4 xing1 fen1 zuo3 you4 。
- qi3 cong2 dong1 zhi4 yi4 xuan2 jun1 ， xuan2 yi4 yu4 qu3 chen2 cheng2 jun1 。
- yi4 shu1 ba1 ba1 er2 yong4 qi1 ， xuan2 wen2 jiu3 jiu3 er2 cun2 yi1 。
- yi4 fen1 liu4 wei4 zhong1 er4 wu3 ， chen2 zhi4 shang4 tong1 jun1 xia4 qu3 。
- xuan2 yi3 yi1 wu3 er2 wei2 zhong1 ， jun1 dao4 jun1 zun1 chen2 dai4 zhong1 。
- xuan2 wen2 zhu3 ri4 yi4 zhu3 sui4 ， yi4 shu1 wei2 jing1 xuan2 wei2 wei3 。
- wei4 xuan2 wu1 yi4 di4 cheng2 tian1 ， jiu4 zhong1 shao4 zi3 you2 zhi1 xuan2 。
- huo4 yun2 xuan2 zhun3 gua4 qi4 tu2 ， shi4 tu2 yi2 yi4 fei1 sheng4 shu1 。
- qi3 zhi1 zhong1 fu4 yu3 xian2 yu4 ， nai3 shi4 yin1 yang2 zi4 ran2 shu4 。
- huo4 yun2 xuan2 fang3 tai4 chu1 li4 ， huang2 zhong1 zhi1 fen1 ba1 shi2 yi1 。
- qi3 zhi1 xu1 san1 yu3 xu1 jiu3 ， qi2 shu4 sui1 tong2 qi2 fa3 fou3 。
- huo4 yun2 xuan2 xiang4 zong1 hun2 tian1 ， hun2 tian1 fang1 xiang4 bao1 wu1 yuan2 。
- qi3 zhi1 jian1 yong4 gai4 tian1 shuo1 ， gai4 yi3 yu2 di4 cheng2 chun2 qian2 。
- yi4 sui1 wu2 xuan2 bu4 wei2 que4 ， yi4 geng4 de2 xuan2 zi1 you3 fa1 。
- qie3 ru2 he2 tu2 yu3 luo4 shu1 ， fa1 hui1 dao4 shu4 wu2 yi2 yu2 。
- hou4 lai2 zhi1 gan4 ji2 sheng1 lü4 ， yun4 qi4 can1 tong2 zhi4 tai4 yi1 。
- yu3 yi4 bing4 xing2 ren2 bu4 ji1 ， qian1 qi2 wan4 zhe2 tong2 yi4 gui1 。
- kuang4 xuan2 wu1 yi4 tong2 er2 yi4 ， he2 du2 wu1 xuan2 ku3 ji1 yi4 。
- zi3 yun2 zhi1 shi1 yue1 lin2 lü2 ， he4 shan1 zhi1 xia4 shui2 qi2 tu2 。
- zi4 fan1 ji1 zhu4 zuo4 sheng1 huo2 ， lü4 li4 tu2 shu1 wu2 bu4 he2 。
- ruo4 fei1 ma3 shao4 chao2 zhang1 lun2 ， hou4 shi4 ji1 wu2 yang2 zi3 yun2 。
- hou4 shi4 zi3 yun2 jin1 ji4 zuo4 ， er2 ci3 xuan2 wen2 zhong1 ji4 mo4 。
- kong1 yu2 hui4 xiang4 yu3 tang2 yin1 ， liao2 yu3 wen2 shi4 gong4 chao2 yin2 。

## 注释

## 译文

## 赏析
