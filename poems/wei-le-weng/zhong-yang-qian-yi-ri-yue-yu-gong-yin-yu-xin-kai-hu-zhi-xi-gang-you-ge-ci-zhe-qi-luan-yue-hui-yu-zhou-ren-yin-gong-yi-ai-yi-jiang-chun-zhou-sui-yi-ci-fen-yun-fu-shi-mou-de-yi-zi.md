---
id: wei-le-weng-zhong-yang-qian-yi-ri-yue-yu-gong-yin-yu-xin-kai-hu-zhi-xi-gang-you-ge-ci-zhe-qi-luan-yue-hui-yu-zhou-ren-yin-gong-yi-ai-yi-jiang-chun-zhou-sui-yi-ci-fen-yun-fu-shi-mou-de-yi-zi
title: 重陽前一日約寓公飲于新開湖之西港有歌詞者其亂曰會與州人飲公遺愛一江醇酎遂以此分韻賦詩某得一字
titlePinyin: zhong4 yang2 qian2 yi2 ri4 yue1 yu4 gong1 yin3 yu2 xin1 kai1 hu2 zhi1 xi1 gang3 you3 ge1 ci2 zhe3 qi2 luan4 yue1 hui4 yu3 zhou1 ren2 yin3 gong1 yi2 ai4 yi4 jiang1 chun2 zhou4 sui4 yi3 ci3 fen1 yun4 fu4 shi1 mou3 de2 yi2 zi4
titleSlug: zhong-yang-qian-yi-ri-yue-yu-gong-yin-yu-xin-kai-hu-zhi-xi-gang-you-ge-ci-zhe-qi-luan-yue-hui-yu-zhou-ren-yin-gong-yi-ai-yi-jiang-chun-zhou-sui-yi-ci-fen-yun-fu-shi-mou-de-yi-zi
author: 魏了翁
authorPinyin: wei4 le0 weng1
authorSlug: wei-le-weng
dynasty: 宋
dynastyPinyin: song4
dynastySlug: song
tags: []
---

## 正文

- 吾州遠景樓，爲天下第一。
- 下有千尺湖，長虹倚斜日。
- 煙雲紛蔽虧，草樹互蒙密。
- 人既位通顯，湖猶困遺逸。
- 一段雲錦機，割截不成疋。
- 我來劃見之，慨然爲拈出。
- 凹者豁以舒，凸者疏而溢。
- 乃取半山句，以榜湖陰室。
- 晨舟亂平渺，日晏未云畢。
- 客喜以問余，幻成子何術。
- 余非襲而致，彼有是良質。
- 牛山木嘗美，茅徑人自窒。
- 一笑各會心，凉風送蕭瑟。

## 拼音

- wu2 zhou1 yuan3 jing3 lou2 ， wei2 tian1 xia4 di4 yi1 。
- xia4 you3 qian1 chi3 hu2 ， chang2 hong2 yi3 xie2 ri4 。
- yan1 yun2 fen1 bi4 kui1 ， cao3 shu4 hu4 meng2 mi4 。
- ren2 ji4 wei4 tong1 xian3 ， hu2 you2 kun4 yi2 yi4 。
- yi2 duan4 yun2 jin3 ji1 ， ge1 jie2 bu4 cheng2 pi3 。
- wo3 lai2 hua2 jian4 zhi1 ， kai3 ran2 wei2 nian1 chu1 。
- ao1 zhe3 huo1 yi3 shu1 ， tu1 zhe3 shu1 er2 yi4 。
- nai3 qu3 ban4 shan1 ju4 ， yi3 bang3 hu2 yin1 shi4 。
- chen2 zhou1 luan4 ping2 miao3 ， ri4 yan4 wei4 yun2 bi4 。
- ke4 xi3 yi3 wen4 yu2 ， huan4 cheng2 zi3 he2 shu4 。
- yu2 fei1 xi2 er2 zhi4 ， bi3 you3 shi4 liang2 zhi4 。
- niu2 shan1 mu4 chang2 mei3 ， mao2 jing4 ren2 zi4 zhi4 。
- yi2 xiao4 ge4 hui4 xin1 ， liang2 feng1 song4 xiao1 se4 。

## 注释

## 译文

## 赏析
