---
id: wei-le-weng-ci-yun-zhang-tai-bo-de-yu-suo-yi-er-cheng-xian-sheng-ji-bian-er-cheng-xi-shao-zi-yu
title: 次韻張太博得余所遺二程先生集辯二程戲邵子語
titlePinyin: ci4 yun4 zhang1 tai4 bo2 de2 yu2 suo3 yi2 er4 cheng2 xian1 sheng0 ji2 bian4 er4 cheng2 xi4 shao4 zi3 yu3
titleSlug: ci-yun-zhang-tai-bo-de-yu-suo-yi-er-cheng-xian-sheng-ji-bian-er-cheng-xi-shao-zi-yu
author: 魏了翁
authorPinyin: wei4 le0 weng1
authorSlug: wei-le-weng
dynasty: 宋
dynastyPinyin: song4
dynastySlug: song
tags: []
---

## 正文

- 文字未科斗，圖書未龜龍。
- 粲然天地間，此理觸處逢。
- 是謂象之祖，而爲數之宗。
- 昊犧古神聖，先得人所同。
- 文因而繇之，旦出亦並雄。
- 訖于我孔聖，天命滋益恭。
- 渾然一理貫，密察而從容。
- 辭變與象占，四者固所崇。
- 推辭以知變，象占在其中。
- 荒荒秦漢後，學者昧所從。
- 不以災異會，則以虛無通。
- 天開周程子，易道乃復東。
- 動靜靜復動，終始始而終。
- 上承千年緒，下起百世風。
- 同時有邵子，講道于伊嵩。
- 天地之運化，陰陽之無窮。
- 即物驗消長，先幾知吉凶。
- 邵子極道數，獨立幾無戎。
- 二程自周孔，爲時開夢夢。
- 其歸則一耳，昧者結忡忡。
- 學之將柰何，矧余倍顓蒙。
- 要知羲皇心，須踏周孔蹤。

## 拼音

- wen2 zi4 wei4 ke1 dou4 ， tu2 shu1 wei4 gui1 long2 。
- can4 ran2 tian1 di4 jian4 ， ci3 li3 chu4 chu3 feng2 。
- shi4 wei4 xiang4 zhi1 zu3 ， er2 wei2 shu4 zhi1 zong1 。
- hao4 xi1 gu3 shen2 sheng4 ， xian1 de2 ren2 suo3 tong2 。
- wen2 yin1 er2 yao2 zhi1 ， dan4 chu1 yi4 bing4 xiong2 。
- qi4 yu2 wo3 kong3 sheng4 ， tian1 ming4 zi1 yi4 gong1 。
- hun2 ran2 yi4 li3 guan4 ， mi4 cha2 er2 cong2 rong2 。
- ci2 bian4 yu3 xiang4 zhan4 ， si4 zhe3 gu4 suo3 chong2 。
- tui1 ci2 yi3 zhi1 bian4 ， xiang4 zhan4 zai4 qi2 zhong1 。
- huang1 huang1 qin2 han4 hou4 ， xue2 zhe3 mei4 suo3 cong2 。
- bu4 yi3 zai1 yi4 hui4 ， ze2 yi3 xu1 wu2 tong1 。
- tian1 kai1 zhou1 cheng2 zi0 ， yi4 dao4 nai3 fu4 dong1 。
- dong4 jing4 jing4 fu4 dong4 ， zhong1 shi3 shi3 er2 zhong1 。
- shang4 cheng2 qian1 nian2 xu4 ， xia4 qi3 bai3 shi4 feng1 。
- tong2 shi2 you3 shao4 zi3 ， jiang3 dao4 yu2 yi1 song1 。
- tian1 di4 zhi1 yun4 hua4 ， yin1 yang2 zhi1 wu2 qiong2 。
- ji2 wu4 yan4 xiao1 chang2 ， xian1 ji1 zhi1 ji2 xiong1 。
- shao4 zi3 ji2 dao4 shu4 ， du2 li4 ji1 wu2 rong2 。
- er4 cheng2 zi4 zhou1 kong3 ， wei2 shi2 kai1 meng4 meng4 。
- qi2 gui1 ze2 yi4 er3 ， mei4 zhe3 jie2 chong1 chong1 。
- xue2 zhi1 jiang1 nai4 he2 ， shen3 yu2 bei4 zhuan1 meng2 。
- yao4 zhi1 xi1 huang2 xin1 ， xu1 ta4 zhou1 kong3 zong1 。

## 注释

## 译文

## 赏析
