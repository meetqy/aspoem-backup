---
id: wei-le-weng-bu-he-li-ji-yun-qu-qiu-suo-ji-ling-xiao-guan-shi
title: 補和李季允去秋所寄凌霄觀詩
titlePinyin: bu3 he2 li3 ji4 yun3 qu4 qiu1 suo3 ji4 ling2 xiao1 guan1 shi1
titleSlug: bu-he-li-ji-yun-qu-qiu-suo-ji-ling-xiao-guan-shi
author: 魏了翁
authorPinyin: wei4 le0 weng1
authorSlug: wei-le-weng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 天高山圍坐，露下月滿樓。
- 其間倚闌人，古今入雙眸。
- 戒哉後時懊，迨此先民憂。
- 匪緣冀求魚，懼易或喪牛。
- 瞬息起萬夫，朝暮食千頭。
- 金湯蔽遮地，我豈爲一州。
- 餘力事層觀，翬飛半空浮。
- 簾開六合曉，杯納萬頃秋。
- 燈火背城市，煙霖俯林洲。
- 遐睎到冥鴻，吟思追馴鷗。
- 寄聲鶴山我，奪目珊瑚鈎。
- 因思去年夏，狂魂晝羣遊。
- 婪酣飽溪壑，磊砢豐渠酋。
- 諸公正錯愕，如築于道謀。
- 微君且柔之，尚保國邑不。
- 岌嶪變怗妥，嚬呻起懽謳。
- 宜恢奇傑觀，快此夷懌酬。
- 獨憂解成緩，萬古同一流。
- 君毋觀上遊，觀上增嘆愁。
- 南有壺聚𣟄，西有耕耡耰。
- 北有不庭方，東有不寧侯。
- 君看此風景，便謂無事休。
- 天心果何如，年運不我留。
- 相期懋明德，事業貫顯幽。

## 拼音

- tian1 gao1 shan1 wei2 zuo4 ， lu4 xia4 yue4 man3 lou2 。
- qi2 jian4 yi3 lan2 ren2 ， gu3 jin1 ru4 shuang1 mou2 。
- jie4 zai1 hou4 shi2 ao4 ， dai4 ci3 xian1 min2 you1 。
- fei3 yuan2 ji4 qiu2 yu2 ， ju4 yi4 huo4 sang1 niu2 。
- shun4 xi1 qi3 wan4 fu1 ， zhao1 mu4 shi2 qian1 tou2 。
- jin1 tang1 bi4 zhe1 di4 ， wo3 qi3 wei2 yi4 zhou1 。
- yu2 li4 shi4 ceng2 guan1 ， hui1 fei1 ban4 kong1 fu2 。
- lian2 kai1 liu4 he2 xiao3 ， bei1 na4 wan4 qing3 qiu1 。
- deng1 huo3 bei4 cheng2 shi4 ， yan1 lin2 fu3 lin2 zhou1 。
- xia2 xi1 dao4 ming2 hong2 ， yin2 si1 zhui1 xun4 ou1 。
- ji4 sheng1 he4 shan1 wo3 ， duo2 mu4 shan1 hu2 gou1 。
- yin1 si1 qu4 nian2 xia4 ， kuang2 hun2 zhou4 qun2 you2 。
- lan2 han1 bao3 xi1 he4 ， lei3 luo3 feng1 qu2 qiu2 。
- zhu1 gong1 zheng4 cuo4 e4 ， ru2 zhu4 yu2 dao4 mou2 。
- wei1 jun1 qie3 rou2 zhi1 ， shang4 bao3 guo2 yi4 bu4 。
- ji2 ye4 bian4 tie1 tuo3 ， pin2 shen1 qi3 huan1 ou1 。
- yi2 hui1 qi2 jie2 guan1 ， kuai4 ci3 yi2 yi4 chou2 。
- du2 you1 jie3 cheng2 huan3 ， wan4 gu3 tong2 yi1 liu2 。
- jun1 wu2 guan1 shang4 you2 ， guan1 shang4 zeng1 tan4 chou2 。
- nan2 you3 hu2 ju4 𣟄， xi1 you3 geng1 chu2 you1 。
- bei3 you3 bu4 ting2 fang1 ， dong1 you3 bu4 ning2 hou2 。
- jun1 kan4 ci3 feng1 jing3 ， bian4 wei4 wu2 shi4 xiu1 。
- tian1 xin1 guo3 he2 ru2 ， nian2 yun4 bu4 wo3 liu2 。
- xiang1 qi1 mao4 ming2 de2 ， shi4 ye4 guan4 xian3 you1 。

## 注释

## 译文

## 赏析
