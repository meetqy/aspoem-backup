---
id: wei-le-weng-song-liu-si-cheng-fu-zhe-xi-ti-ju-fen-yun-de-xiao-zi-yan-guan-xian-yi-hai-piao-dang-ming-liu-cuo-zhi
title: 送劉寺丞赴浙西提舉分韻得霄字鹽官縣以海漂蕩命劉措置
titlePinyin: song4 liu2 si4 cheng2 fu4 zhe4 xi1 ti2 ju3 fen1 yun4 de2 xiao1 zi4 yan2 guan1 xian4 yi3 hai3 piao1 dang4 ming4 liu2 cuo4 zhi4
titleSlug: song-liu-si-cheng-fu-zhe-xi-ti-ju-fen-yun-de-xiao-zi-yan-guan-xian-yi-hai-piao-dang-ming-liu-cuo-zhi
author: 魏了翁
authorPinyin: wei4 le0 weng1
authorSlug: wei-le-weng
dynasty: 宋
dynastyPinyin: song4
dynastySlug: song
tags: []
---

## 正文

- 君王位三極，五氣咸宣昭。
- 有一弗余若，引咎自己招。
- 如何圻甸閒，靈胥敢爲妖。
- 毋謂一指搐，能使身無聊。
- 是用選膚使，汝往鋤其驕。
- 將指得若人，譴異不足銷。
- 水生乎天一，陽實爲根苗。
- 疏通乃循軌，壅塞逾驚漂。
- 是理與政通，更當省厥徭。
- 績成報天子，鳴珮行青霄。

## 拼音

- jun1 wang2 wei4 san1 ji2 ， wu3 qi4 xian2 xuan1 zhao1 。
- you3 yi4 fu2 yu2 ruo4 ， yin3 jiu4 zi4 ji3 zhao1 。
- ru2 he2 qi2 dian4 xian2 ， ling2 xu1 gan3 wei2 yao1 。
- wu2 wei4 yi4 zhi3 chu4 ， neng2 shi3 shen1 wu2 liao2 。
- shi4 yong4 xuan3 fu1 shi3 ， ru3 wang3 chu2 qi2 jiao1 。
- jiang1 zhi3 de2 ruo4 ren2 ， qian3 yi4 bu4 zu2 xiao1 。
- shui3 sheng1 hu1 tian1 yi1 ， yang2 shi2 wei2 gen1 miao2 。
- shu1 tong1 nai3 xun2 gui3 ， yong1 se4 yu2 jing1 piao1 。
- shi4 li3 yu3 zheng4 tong1 ， geng4 dang1 sheng3 jue2 yao2 。
- ji4 cheng2 bao4 tian1 zi3 ， ming2 pei4 xing2 qing1 xiao1 。

## 注释

## 译文

## 赏析
