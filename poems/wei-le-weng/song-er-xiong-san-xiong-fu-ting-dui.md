---
id: wei-le-weng-song-er-xiong-san-xiong-fu-ting-dui
title: 送二兄三兄赴廷對
titlePinyin: song4 er4 xiong1 san1 xiong1 fu4 ting2 dui4
titleSlug: song-er-xiong-san-xiong-fu-ting-dui
author: 魏了翁
authorPinyin: wei4 le0 weng1
authorSlug: wei-le-weng
dynasty: 宋
dynastyPinyin: song4
dynastySlug: song
tags: []
---

## 正文

- 吾家令兄弟，異氏而同氣。
- 雅知義利分，不作溫飽計。
- 天子龍飛春，了翁對軒陛。
- 柄臣方擅朝，黨論如鼎沸。
- 軋軋不能休，一揮三千字。
- 植治貴和平，用人戒偏陂。
- 天子擢第一，期以風有位。
- 尋寘之三人，仍詔恩禮視。
- 後此者三年，東瞻復聯第。
- 天子方諒闇，有言不得試。
- 歲行在協洽，文翁陳讜議。
- 惟知守家學，寧顧觸時忌。
- 雖不第甲乙，自謂儻無愧。
- 古人爲己學，何有於富貴。
- 窮則獨善身，仕將以行義。
- 兩兄西南彥，九牧將倒指。
- 平生剛直胸，毋以科舉累。
- 矧逢主聽寬，寧復懷顧畏。
- 厥今果何事，請略陳一二。
- 內無王文正，誰與理家事。
- 外無韓忠獻，誰與飭戎備。
- 熒惑守羽林，震雷詫冬瑞。
- 天象已云然，人事猶爾耳。
- 劈析爲上言，卓哉朝陽喙。
- 却携令名歸，爲親一啟齒。

## 拼音

- wu2 jia1 ling4 xiong1 di4 ， yi4 shi4 er2 tong2 qi4 。
- ya3 zhi1 yi4 li4 fen1 ， bu2 zuo4 wen1 bao3 ji4 。
- tian1 zi3 long2 fei1 chun1 ， liao3 weng1 dui4 xuan1 bi4 。
- bing3 chen2 fang1 shan4 chao2 ， dang3 lun4 ru2 ding3 fei4 。
- ya4 ya4 bu4 neng2 xiu1 ， yi4 hui1 san1 qian1 zi4 。
- zhi2 zhi4 gui4 he2 ping2 ， yong4 ren2 jie4 pian1 bei1 。
- tian1 zi3 zhuo2 di4 yi1 ， qi1 yi3 feng1 you3 wei4 。
- xun2 zhi4 zhi1 san1 ren2 ， reng2 zhao4 en1 li3 shi4 。
- hou4 ci3 zhe3 san1 nian2 ， dong1 zhan1 fu4 lian2 di4 。
- tian1 zi3 fang1 liang4 an4 ， you3 yan2 bu4 de2 shi4 。
- sui4 xing2 zai4 xie2 qia4 ， wen2 weng1 chen2 dang3 yi4 。
- wei2 zhi1 shou3 jia1 xue2 ， ning2 gu4 chu4 shi2 ji4 。
- sui1 bu2 di4 jia3 yi3 ， zi4 wei4 tang3 wu2 kui4 。
- gu3 ren2 wei2 ji3 xue2 ， he2 you3 wu1 fu4 gui4 。
- qiong2 ze2 du2 shan4 shen1 ， shi4 jiang1 yi3 xing2 yi4 。
- liang3 xiong1 xi1 nan2 yan4 ， jiu3 mu4 jiang1 dao3 zhi3 。
- ping2 sheng1 gang1 zhi2 xiong1 ， wu2 yi3 ke1 ju3 lei4 。
- shen3 feng2 zhu3 ting1 kuan1 ， ning2 fu4 huai2 gu4 wei4 。
- jue2 jin1 guo3 he2 shi4 ， qing3 lüe4 chen2 yi1 er4 。
- nei4 wu2 wang2 wen2 zheng4 ， shui2 yu3 li3 jia1 shi4 。
- wai4 wu2 han2 zhong1 xian4 ， shui2 yu3 chi4 rong2 bei4 。
- ying2 huo4 shou3 yu3 lin2 ， zhen4 lei2 cha4 dong1 rui4 。
- tian1 xiang4 yi3 yun2 ran2 ， ren2 shi4 you2 er3 er3 。
- pi1 xi1 wei2 shang4 yan2 ， zhuo2 zai1 chao2 yang2 hui4 。
- que4 xie2 ling4 ming2 gui1 ， wei2 qin1 yi4 qi3 chi3 。

## 注释

## 译文

## 赏析
