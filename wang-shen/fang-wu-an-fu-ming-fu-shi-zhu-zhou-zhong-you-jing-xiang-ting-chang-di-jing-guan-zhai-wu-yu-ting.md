---
id: wang-shen-fang-wu-an-fu-ming-fu-shi-zhu-zhou-zhong-you-jing-xiang-ting-chang-di-jing-guan-zhai-wu-yu-ting
title: 訪吳安撫命賦詩竹洲中有靜香亭長堤靜觀齋舞雩亭
titlePinyin: fang3 wu2 an1 fu3 ming4 fu4 shi1 zhu2 zhou1 zhong1 you3 jing4 xiang1 ting2 chang2 di1 jing4 guan1 zhai1 wu3 yu2 ting2
titleSlug: fang-wu-an-fu-ming-fu-shi-zhu-zhou-zhong-you-jing-xiang-ting-chang-di-jing-guan-zhai-wu-yu-ting
author: 汪莘
authorPinyin: wang1 shen1
authorSlug: wang-shen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 鳳麟敢謂皇家無，如公自合應時須。
- 胡爲返駕竹洲隠，只與高堂素壁成畫圖。
- 一麾淮海重拜敕，老人在南子在北。
- 稱家菽水歡有餘，每日乃得見顔色。
- 大兒三十心力到，租稅免教官吏逼。
- 小兒十五天資敏，火耕水耨云未克。
- 竹林茅屋謾讀書，我正不蒙稽古力。
- 請言竹洲勝，蕖篠相因依。
- 紅蕖未妨晚色靜，翠篠解過凉陰稀。
- 漁童樵青足驅使，夜深醉和風雨歸。
- 夢中突兀長堤橫，忽覺單騎遊邊城。
- 擒胡已决千里外，邯鄲一枕空崢嶸。
- 閑來靜觀宛殊昨，却憐蒲團坐日落。
- 偶見始畫天地心，從此鳶飛共魚躍。
- 向來天地本來閑，獵夫見鹿不見山。
- 不然堤下寒流自太古，何人曾作沂水看。
- 前日從公洲上語，茯苓期我能同煮。
- 未容只作竹洲翁，屬聞漢詔求伊呂。

## 拼音

- feng4 lin2 gan3 wei4 huang2 jia1 wu2 ， ru2 gong1 zi4 he2 ying1 shi2 xu1 。
- hu2 wei2 fan3 jia4 zhu2 zhou1 yin3 ， zhi1 yu3 gao1 tang2 su4 bi4 cheng2 hua4 tu2 。
- yi4 hui1 huai2 hai3 zhong4 bai4 chi4 ， lao3 ren2 zai4 nan2 zi3 zai4 bei3 。
- cheng1 jia1 shu1 shui3 huan1 you3 yu2 ， mei3 ri4 nai3 de2 jian4 yan2 se4 。
- da4 er2 san1 shi2 xin1 li4 dao4 ， zu1 shui4 mian3 jiao4 guan1 li4 bi1 。
- xiao3 er2 shi2 wu3 tian1 zi1 min3 ， huo3 geng1 shui3 nou4 yun2 wei4 ke4 。
- zhu2 lin2 mao2 wu1 man2 du2 shu1 ， wo3 zheng4 bu4 meng2 ji1 gu3 li4 。
- qing3 yan2 zhu2 zhou1 sheng4 ， qu2 xiao3 xiang1 yin1 yi1 。
- hong2 qu2 wei4 fang2 wan3 se4 jing4 ， cui4 xiao3 jie3 guo4 liang2 yin1 xi1 。
- yu2 tong2 qiao2 qing1 zu2 qu1 shi3 ， ye4 shen1 zui4 he2 feng1 yu3 gui1 。
- meng4 zhong1 tu1 wu4 chang2 di1 heng2 ， hu1 jue2 dan1 qi2 you2 bian1 cheng2 。
- qin2 hu2 yi3 jue2 qian1 li3 wai4 ， han2 dan1 yi4 zhen3 kong1 zheng1 rong2 。
- xian2 lai2 jing4 guan1 wan3 shu1 zuo2 ， que4 lian2 pu2 tuan2 zuo4 ri4 luo4 。
- ou3 jian4 shi3 hua4 tian1 di4 xin1 ， cong2 ci3 yuan1 fei1 gong4 yu2 yue4 。
- xiang4 lai2 tian1 di4 ben3 lai2 xian2 ， lie4 fu1 jian4 lu4 bu2 jian4 shan1 。
- bu4 ran2 di1 xia4 han2 liu2 zi4 tai4 gu3 ， he2 ren2 ceng2 zuo4 yi2 shui3 kan4 。
- qian2 ri4 cong2 gong1 zhou1 shang4 yu3 ， fu2 ling2 qi1 wo3 neng2 tong2 zhu3 。
- wei4 rong2 zhi1 zuo4 zhu2 zhou1 weng1 ， shu3 wen2 han4 zhao4 qiu2 yi1 lü3 。

## 注释

## 译文

## 赏析
