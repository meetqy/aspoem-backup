---
id: wang-shen-zi-zhan-zai-he-qian-pian-fei-wei-ge-yun-gao-jue-er-yu-yi-zheng-zhong-xiang-yu-shen-hou-yin-fu-yong-yun-da-xie-zhi
title: 子瞻再和前篇非惟格韻高絕而語意鄭重相與甚厚因復用韻答謝之
titlePinyin: zi3 zhan1 zai4 he2 qian2 pian1 fei1 wei2 ge2 yun4 gao1 jue2 er2 yu3 yi4 zheng4 zhong4 xiang1 yu3 shen4 hou4 yin1 fu4 yong4 yun4 da2 xie4 zhi1
titleSlug: zi-zhan-zai-he-qian-pian-fei-wei-ge-yun-gao-jue-er-yu-yi-zheng-zhong-xiang-yu-shen-hou-yin-fu-yong-yun-da-xie-zhi
author: 王詵
authorPinyin: wang2 shen1
authorSlug: wang-shen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 憶從南澗北山邊，慣見嶺雲和野煙。
- 山深路僻空弔影，夢驚松竹風蕭然。
- 杖藜芒屩謝塵境，已甘老去栖林泉。
- 春籃採朮問康伯，夜竈養丹陪稚川。
- 漁樵每笑坐爭席，鷗鷺無機馴我前。
- 一朝忽作長安夢，此生猶欲更問天。
- 歸來未央拜天子，枯荄敢自期春妍。
- 造物潛移真幻影，感時未用驚桑田。
- 醉來却畫山中景，水墨想像追當年。
- 玉堂故人相與厚，意使嫫母齊聯娟。
- 豈知憂患耗心力，讀書懶去但欲眠。
- 屠龍學就本無用，只堪投老依金仙。
- 更得新詩寫珠玉，勸我不作區中緣。
- 佩服忠言匪論報，短章重次木瓜篇。

## 拼音

- yi4 cong2 nan2 jian4 bei3 shan1 bian1 ， guan4 jian4 ling3 yun2 he2 ye3 yan1 。
- shan1 shen1 lu4 pi4 kong1 diao4 ying3 ， meng4 jing1 song1 zhu2 feng1 xiao1 ran2 。
- zhang4 li2 mang2 jue1 xie4 chen2 jing4 ， yi3 gan1 lao3 qu4 qi1 lin2 quan2 。
- chun1 lan2 cai3 zhu2 wen4 kang1 bo2 ， ye4 zao4 yang3 dan1 pei2 zhi4 chuan1 。
- yu2 qiao2 mei3 xiao4 zuo4 zheng1 xi2 ， ou1 lu4 wu2 ji1 xun4 wo3 qian2 。
- yi4 zhao1 hu1 zuo4 chang2 an1 meng4 ， ci3 sheng1 you2 yu4 geng4 wen4 tian1 。
- gui1 lai2 wei4 yang1 bai4 tian1 zi3 ， ku1 gai1 gan3 zi4 qi1 chun1 yan2 。
- zao4 wu4 qian2 yi2 zhen1 huan4 ying3 ， gan3 shi2 wei4 yong4 jing1 sang1 tian2 。
- zui4 lai2 que4 hua4 shan1 zhong1 jing3 ， shui3 mo4 xiang3 xiang4 zhui1 dang1 nian2 。
- yu4 tang2 gu4 ren2 xiang1 yu3 hou4 ， yi4 shi3 mo2 mu3 qi2 lian2 juan1 。
- qi3 zhi1 you1 huan4 hao4 xin1 li4 ， du2 shu1 lan3 qu4 dan4 yu4 mian2 。
- tu2 long2 xue2 jiu4 ben3 wu2 yong4 ， zhi1 kan1 tou2 lao3 yi1 jin1 xian1 。
- geng4 de2 xin1 shi1 xie3 zhu1 yu4 ， quan4 wo3 bu2 zuo4 qu1 zhong1 yuan2 。
- pei4 fu2 zhong1 yan2 fei3 lun4 bao4 ， duan3 zhang1 zhong4 ci4 mu4 gua1 pian1 。

## 注释

## 译文

## 赏析
