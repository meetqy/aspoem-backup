---
id: wang-shen-ye-qu-ting
title: 野趣亭
titlePinyin: ye3 qu4 ting2
titleSlug: ye-qu-ting
author: 汪莘
authorPinyin: wang1 shen1
authorSlug: wang-shen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 晚唐多處士，林亭足娛嬉。
- 吾鄉盛儒冠，何園可棲遲。
- 貧者有不能，富者有不爲。
- 我窮不出門，出門復坐馳。
- 此事我所嘆，無地容蛟螭。
- 聞君築小亭，幽懷正在茲。
- 况復扁野趣，未見已伸眉。
- 示我野趣詩一軸，邀我共賦野趣詩。
- 我思其義浸宏闊，操筆引紙頻嗟咨。
- 古今何人得野趣，野趣不許凡人窺。
- 見君所賦我已會，賦我所見君勿嗤。
- 請從大庭栗陸葛天起，一片野趣無高卑。
- 居不懸金石，出不建旄旗。
- 衣不繪龍鳳，食不羅鼎彜。
- 人家忘貧亦忘富，鄰里何盛仍何衰。
- 蒼顔白髮各自足，山圍水繞忘所之。
- 堯舜禮樂民始慕，湯武干戈民始疑。
- 窮奢極侈到秦漢，沉酣骨髓終陳隋。
- 遂令舉世不復野，村夫俚婦爭夸毗。
- 我觀宇宙間，野趣元不移。
- 散殊零落遍處處，收拾聚集當時時。
- 多年如客棄不采，一朝有主來如期。
- 君看上下數千載，不多古跡存餘基。
- 乃知作者豈俗士，後有繼者須英奇。
- 地野背城市，屋野堆茅茨。
- 草野沒荒徑，竹野成疏籬。
- 春野暗桑柘，綠葉一尺肥。
- 秋野明稼穡，紫穗三尺垂。
- 禽野不在籠，魚野不在池。
- 公卿幸不到，雞犬亦自如。
- 使我頭得野，散髮迎凉颸。
- 使我脚得野，赤脚濯寒漪。
- 爐野燃生薪，器野執素瓷。
- 行野昂老鶴，坐野蹲孤羆。
- 語野從己出，笑野非他隨。
- 一盂野飯既不缺，一杯野菜尤相宜。
- 一樽野酒罕儔侶，只可自飯還自釃。
- 善惡吾不言，禍福吾不爲。
- 黜陟吾不聞，理亂吾不知。
- 一野萬事野，其野不可追。
- 天地不能野，不合文理爭峩巍。
- 日月不能野，不合照耀光陸離。
- 崑崙瀛洲不能野，不合琳琅金碧相撐枝。
- 不知此心孰賦與，一塊太朴元不虧。
- 野於萬象不可飾，野於萬事不可醫。
- 君不見荷鋤歷山豈非野，後來袗衣鼓琴大風雅。
- 荷鋤有莘豈非野，後來相湯鳴條金鼓從天下。
- 荷鋤南陽豈非野，要與管仲作同社。
- 荷鋤栗里豈非野，要作荆軻何如者。
- 嗟此四野人，野趣不獲真。
- 嗟予有野趣，山水長相親。
- 動與麋鹿遊，靜與木石鄰。
- 北方久已失天討，周王憤起如有神。
- 羽林鐵騎疾風雨，赤幟皂纛摩星辰。
- 千金日費豈所憚，旱蛇六翼又足顰。
- 安得邦伯皆結輩，磊落參錯急保民。
- 我有五色線，補衮衮可新。
- 我有五色石，補天天可春。
- 野詩不中貴人讀，野畫不入貴人目。
- 朝廷不用野人來，自有野雲相伴宿。

## 拼音

- wan3 tang2 duo1 chu3 shi4 ， lin2 ting2 zu2 yu2 xi1 。
- wu2 xiang1 sheng4 ru2 guan1 ， he2 yuan2 ke3 qi1 chi2 。
- pin2 zhe3 you3 bu4 neng2 ， fu4 zhe3 you3 bu4 wei2 。
- wo3 qiong2 bu4 chu1 men2 ， chu1 men2 fu4 zuo4 chi2 。
- ci3 shi4 wo3 suo3 tan4 ， wu2 di4 rong2 jiao1 chi1 。
- wen2 jun1 zhu4 xiao3 ting2 ， you1 huai2 zheng4 zai4 zi1 。
- kuang4 fu4 bian3 ye3 qu4 ， wei4 jian4 yi3 shen1 mei2 。
- shi4 wo3 ye3 qu4 shi1 yi4 zhou2 ， yao1 wo3 gong4 fu4 ye3 qu4 shi1 。
- wo3 si1 qi2 yi4 jin4 hong2 kuo4 ， cao1 bi3 yin3 zhi3 bin1 jie1 zi1 。
- gu3 jin1 he2 ren2 de2 ye3 qu4 ， ye3 qu4 bu4 xu1 fan2 ren2 kui1 。
- jian4 jun1 suo3 fu4 wo3 yi3 hui4 ， fu4 wo3 suo3 jian4 jun1 wu4 chi1 。
- qing3 cong2 da4 ting2 li4 lu4 ge3 tian1 qi3 ， yi2 pian4 ye3 qu4 wu2 gao1 bei1 。
- ju1 bu4 xuan2 jin1 shi2 ， chu1 bu2 jian4 mao2 qi2 。
- yi1 bu2 hui4 long2 feng4 ， shi2 bu4 luo2 ding3 yi2 。
- ren2 jia1 wang4 pin2 yi4 wang4 fu4 ， lin2 li3 he2 sheng4 reng2 he2 shuai1 。
- cang1 yan2 bai2 fa4 ge4 zi4 zu2 ， shan1 wei2 shui3 rao4 wang4 suo3 zhi1 。
- yao2 shun4 li3 le4 min2 shi3 mu4 ， tang1 wu3 gan1 ge1 min2 shi3 yi2 。
- qiong2 she1 ji2 chi3 dao4 qin2 han4 ， chen2 han1 gu3 sui3 zhong1 chen2 sui2 。
- sui4 ling4 ju3 shi4 bu2 fu4 ye3 ， cun1 fu1 li3 fu4 zheng1 kua1 pi2 。
- wo3 guan1 yu3 zhou4 jian4 ， ye3 qu4 yuan2 bu4 yi2 。
- san4 shu1 ling2 luo4 bian4 chu3 chu3 ， shou1 shi0 ju4 ji2 dang1 shi2 shi2 。
- duo1 nian2 ru2 ke4 qi4 bu4 cai3 ， yi4 zhao1 you3 zhu3 lai2 ru2 qi1 。
- jun1 kan4 shang4 xia4 shu4 qian1 zai4 ， bu4 duo1 gu3 ji4 cun2 yu2 ji1 。
- nai3 zhi1 zuo4 zhe3 qi3 su2 shi4 ， hou4 you3 ji4 zhe3 xu1 ying1 qi2 。
- di4 ye3 bei4 cheng2 shi4 ， wu1 ye3 dui1 mao2 ci2 。
- cao3 ye3 mei2 huang1 jing4 ， zhu2 ye3 cheng2 shu1 li2 。
- chun1 ye3 an4 sang1 zhe4 ， lü4 ye4 yi4 chi3 fei2 。
- qiu1 ye3 ming2 jia4 se4 ， zi3 sui4 san1 chi3 chui2 。
- qin2 ye3 bu2 zai4 long2 ， yu2 ye3 bu2 zai4 chi2 。
- gong1 qing1 xing4 bu2 dao4 ， ji1 quan3 yi4 zi4 ru2 。
- shi3 wo3 tou2 de2 ye3 ， san4 fa4 ying2 liang2 si1 。
- shi3 wo3 jiao3 de2 ye3 ， chi4 jiao3 zhuo2 han2 yi1 。
- lu2 ye3 ran2 sheng1 xin1 ， qi4 ye3 zhi2 su4 ci2 。
- xing2 ye3 ang2 lao3 he4 ， zuo4 ye3 dun1 gu1 pi2 。
- yu3 ye3 cong2 ji3 chu1 ， xiao4 ye3 fei1 ta1 sui2 。
- yi4 yu2 ye3 fan4 ji4 bu4 que1 ， yi4 bei1 ye3 cai4 you2 xiang1 yi2 。
- yi4 zun1 ye3 jiu3 han3 chou2 lü3 ， zhi1 ke3 zi4 fan4 huan2 zi4 shi1 。
- shan4 e4 wu2 bu4 yan2 ， huo4 fu2 wu2 bu4 wei2 。
- chu4 zhi4 wu2 bu4 wen2 ， li3 luan4 wu2 bu4 zhi1 。
- yi4 ye3 wan4 shi4 ye3 ， qi2 ye3 bu4 ke3 zhui1 。
- tian1 di4 bu4 neng2 ye3 ， bu4 he2 wen2 li3 zheng1 e2 wei1 。
- ri4 yue4 bu4 neng2 ye3 ， bu4 he2 zhao4 yao4 guang1 lu4 li2 。
- kun1 lun2 ying2 zhou1 bu4 neng2 ye3 ， bu4 he2 lin2 lang2 jin1 bi4 xiang1 cheng1 zhi1 。
- bu4 zhi1 ci3 xin1 shu2 fu4 yu3 ， yi2 kuai4 tai4 pu3 yuan2 bu4 kui1 。
- ye3 wu1 wan4 xiang4 bu4 ke3 shi4 ， ye3 wu1 wan4 shi4 bu4 ke3 yi1 。
- jun1 bu2 jian4 he2 chu2 li4 shan1 qi3 fei1 ye3 ， hou4 lai2 zhen3 yi1 gu3 qin2 da4 feng1 ya3 。
- he2 chu2 you3 shen1 qi3 fei1 ye3 ， hou4 lai2 xiang1 tang1 ming2 tiao2 jin1 gu3 cong2 tian1 xia4 。
- he2 chu2 nan2 yang2 qi3 fei1 ye3 ， yao4 yu3 guan3 zhong4 zuo4 tong2 she4 。
- he2 chu2 li4 li3 qi3 fei1 ye3 ， yao4 zuo4 jing1 ke1 he2 ru2 zhe3 。
- jie1 ci3 si4 ye3 ren2 ， ye3 qu4 bu2 huo4 zhen1 。
- jie1 yu3 you3 ye3 qu4 ， shan1 shui3 chang2 xiang1 qin1 。
- dong4 yu3 mi2 lu4 you2 ， jing4 yu3 mu4 shi2 lin2 。
- bei3 fang1 jiu3 yi3 shi1 tian1 tao3 ， zhou1 wang2 fen4 qi3 ru2 you3 shen2 。
- yu3 lin2 tie3 qi2 ji2 feng1 yu3 ， chi4 zhi4 zao4 dao4 mo2 xing1 chen2 。
- qian1 jin1 ri4 fei4 qi3 suo3 dan4 ， han4 she2 liu4 yi4 you4 zu2 pin2 。
- an1 de2 bang1 bo2 jie1 jie2 bei4 ， lei3 luo4 can1 cuo4 ji2 bao3 min2 。
- wo3 you3 wu3 se4 xian4 ， bu3 gun3 gun3 ke3 xin1 。
- wo3 you3 wu3 se4 shi2 ， bu3 tian1 tian1 ke3 chun1 。
- ye3 shi1 bu4 zhong1 gui4 ren2 du2 ， ye3 hua4 bu2 ru4 gui4 ren2 mu4 。
- chao2 ting2 bu2 yong4 ye3 ren2 lai2 ， zi4 you3 ye3 yun2 xiang1 ban4 su4 。

## 注释

## 译文

## 赏析
