---
id: shi-wei-yi-song-fu-cang-zhu-gui-jiang-xi
title: 送孚藏主歸江西
titlePinyin: song4 fu2 cang2 zhu3 gui1 jiang1 xi1
titleSlug: song-fu-cang-zhu-gui-jiang-xi
author: 釋惟一
authorPinyin: shi4 wei2 yi1
authorSlug: shi-wei-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 雲卧胸中蟠萬卷，舌端筆端皆具眼。
- 評今論古知幾何，寥寥百年骨不冷。
- 有孫挺特尤掀騰，富有藴藉如弗能。
- 韜光鏟彩事枯硬，不學乃翁牽葛藤。
- 壁立萬仞出一語，佛祖應無啟口處。
- 有時一默淵且深，盡大地人難指注。
- 脚尖踢倒凌霄峰，揮劍活屠潭底龍。
- 三條椽下四世界，破蒲團邊兜率宮。
- 秋風忽起故山興，歸本無歸語何剩。
- 江湖斫額應望君，莫作秤鎚落深井。

## 拼音

- yun2 wo4 xiong1 zhong1 pan2 wan4 juan4 ， she2 duan1 bi3 duan1 jie1 ju4 yan3 。
- ping2 jin1 lun4 gu3 zhi1 ji1 he2 ， liao2 liao2 bai3 nian2 gu3 bu4 leng3 。
- you3 sun1 ting3 te4 you2 xian1 teng2 ， fu4 you3 yun4 jie4 ru2 fu2 neng2 。
- tao1 guang1 chan3 cai3 shi4 ku1 ying4 ， bu4 xue2 nai3 weng1 qian1 ge2 teng2 。
- bi4 li4 wan4 ren4 chu1 yi4 yu3 ， fo2 zu3 ying1 wu2 qi3 kou3 chu3 。
- you3 shi2 yi2 mo4 yuan1 qie3 shen1 ， jin4 da4 di4 ren2 nan2 zhi3 zhu4 。
- jiao3 jian1 ti1 dao3 ling2 xiao1 feng1 ， hui1 jian4 huo2 tu2 tan2 di3 long2 。
- san1 tiao2 chuan2 xia4 si4 shi4 jie4 ， po4 pu2 tuan2 bian1 dou1 lü4 gong1 。
- qiu1 feng1 hu1 qi3 gu4 shan1 xing1 ， gui1 ben3 wu2 gui1 yu3 he2 sheng4 。
- jiang1 hu2 zhuo2 e2 ying1 wang4 jun1 ， mo4 zuo4 cheng4 chui2 luo4 shen1 jing3 。

## 注释

## 译文

## 赏析
