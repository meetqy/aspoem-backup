---
id: cao-ye-jiang-fu-tian-ping-zhi-shu-huai-ji-han-lin-cong-xiong
title: 將赴天平職書懷寄翰林從兄
titlePinyin: jiang1 fu4 tian1 ping2 zhi2 shu1 huai2 ji4 han4 lin2 cong2 xiong1
titleSlug: jiang-fu-tian-ping-zhi-shu-huai-ji-han-lin-cong-xiong
author: 曹鄴
authorPinyin: cao2 ye4
authorSlug: cao-ye
dynasty: 唐
dynastyPinyin: tang2
dynastySlug: tang
tags: [] 
---

## 正文

- 居處絕人事，門前雀羅施。
- 誰遣辟書至，僕隸皆展眉。
- 匹馬渡河洛，西風飄路岐。
- 手執王粲筆，閑吟向旌旗。
- 香晚翠蓮動，吟餘紅燭移。
- 開口啖酒肉，將何報相知。
- 況我魏公子，相願不相疑。
- 豈學官倉鼠，飽食無所爲。
- 白露霑碧草，芙蓉落清池。
- 自小不到處，全家忽如歸。
- 吾宗處清切，立在白玉墀。
- 方得一侍座，單車又星飛。
- 願將門底水，永託萬頃陂。

## 拼音

- ju1 chu3 jue2 ren2 shi4 ， men2 qian2 que4 luo2 shi1 。
- shui2 qian3 pi4 shu1 zhi4 ， pu2 li4 jie1 zhan3 mei2 。
- pi3 ma3 du4 he2 luo4 ， xi1 feng1 piao1 lu4 qi2 。
- shou3 zhi2 wang2 can4 bi3 ， xian2 yin2 xiang4 jing1 qi2 。
- xiang1 wan3 cui4 lian2 dong4 ， yin2 yu2 hong2 zhu2 yi2 。
- kai1 kou3 dan4 jiu3 rou4 ， jiang1 he2 bao4 xiang1 zhi1 。
- kuang4 wo3 wei4 gong1 zi3 ， xiang1 yuan4 bu4 xiang1 yi2 。
- qi3 xue2 guan1 cang1 shu3 ， bao3 shi2 wu2 suo3 wei2 。
- bai2 lu4 zhan1 bi4 cao3 ， fu2 rong2 luo4 qing1 chi2 。
- zi4 xiao3 bu2 dao4 chu3 ， quan2 jia1 hu1 ru2 gui1 。
- wu2 zong1 chu3 qing1 qie4 ， li4 zai4 bai2 yu4 chi2 。
- fang1 de2 yi2 shi4 zuo4 ， dan1 ju1 you4 xing1 fei1 。
- yuan4 jiang1 men2 di3 shui3 ， yong3 tuo1 wan4 qing3 bei1 。

## 注释

## 译文

## 赏析
