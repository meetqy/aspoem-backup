---
id: lin-guang-chao-song-bie-yao-guo-bo-zhi-chu-zhou-fen-yun-de-lu-zi
title: 送別姚國博知處州分韻得綠字
titlePinyin: song4 bie2 yao2 guo2 bo2 zhi1 chu3 zhou1 fen1 yun4 de2 lü4 zi4
titleSlug: song-bie-yao-guo-bo-zhi-chu-zhou-fen-yun-de-lu-zi
author: 林光朝
authorPinyin: lin2 guang1 chao2
authorSlug: lin-guang-chao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 銅盤白露下，松桂凈如沐。
- 孌彼菊花團，西風吹醽醁。
- 長安多別離，此別苦不足。
- 人物如使君，容易等潘陸。
- 一自海東頭，清飚起謠俗。
- 館下欲何言，聯翩如破竹。
- 功名不徒爾，無乃相迫逐。
- 雙日訪延英，行矣公勿卜。
- 括蒼煙雨前，寒光貫巖腹。
- 大叫出銀甖，邂逅聚百族。
- 要携三月糧，所厭惟一掬。
- 幸心忽開張，何曾畏笑僇。
- 單父勿長吁，來者猶可續。
- 道旁有抵璧，天下輕結綠。
- 一夕洲渚言，令我沉心曲。

## 拼音

- tong2 pan2 bai2 lu4 xia4 ， song1 gui4 jing4 ru2 mu4 。
- luan2 bi3 ju2 hua1 tuan2 ， xi1 feng1 chui1 ling2 lu4 。
- chang2 an1 duo1 bie2 li2 ， ci3 bie2 ku3 bu4 zu2 。
- ren2 wu4 ru2 shi3 jun1 ， rong2 yi4 deng3 pan1 lu4 。
- yi2 zi4 hai3 dong1 tou2 ， qing1 biao1 qi3 yao2 su2 。
- guan3 xia4 yu4 he2 yan2 ， lian2 pian1 ru2 po4 zhu2 。
- gong1 ming2 bu4 tu2 er3 ， wu2 nai3 xiang1 po4 zhu2 。
- shuang1 ri4 fang3 yan2 ying1 ， xing2 yi3 gong1 wu4 bu3 。
- kuo4 cang1 yan1 yu3 qian2 ， han2 guang1 guan4 yan2 fu4 。
- da4 jiao4 chu1 yin2 ying1 ， xie4 hou4 ju4 bai3 zu2 。
- yao4 xie2 san1 yue4 liang2 ， suo3 yan4 wei2 yi1 ju1 。
- xing4 xin1 hu1 kai1 zhang1 ， he2 ceng2 wei4 xiao4 lu4 。
- dan1 fu4 wu4 chang2 xu1 ， lai2 zhe3 you2 ke3 xu4 。
- dao4 pang2 you3 di3 bi4 ， tian1 xia4 qing1 jie2 lü4 。
- yi4 xi1 zhou1 zhu3 yan2 ， ling4 wo3 chen2 xin1 qu3 。

## 注释

## 译文

## 赏析
