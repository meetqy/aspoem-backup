---
id: lin-guang-chao-chi-wan-bu-shi-zi-ge-xu-shu-jie-lai-shi-you-ci-ju-yin-yi-ming-pian
title: 癡頑不識字歌許叔節來詩有此句因以名篇
titlePinyin: chi1 wan2 bu4 shi2 zi4 ge1 xu1 shu1 jie2 lai2 shi1 you3 ci3 ju4 yin1 yi3 ming2 pian1
titleSlug: chi-wan-bu-shi-zi-ge-xu-shu-jie-lai-shi-you-ci-ju-yin-yi-ming-pian
author: 林光朝
authorPinyin: lin2 guang1 chao2
authorSlug: lin-guang-chao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 平生讀書，如風過耳。
- 歲月共流轉，如磨復如蟻。
- 一如人嚼蠟，而不見其味。
- 又如弄孤杵，連夜不成米。
- 又如過羊腸，十步復一止。
- 年頭月尾無一是，咄咄癡頑不識字。
- 見君詩，舌如黐，愧我爲人師。
- 怪怪奇奇，如懸崖萬仞龍盤古樹枝。
- 又如生馬不施鞚而馳，又如錦苔封漫峴山千年墮淚碑。
- 又如玉關客，血上老犀衣。
- 盧仝孟郊骨已朽，眼睛頭顱何人相傳授。
- 與君往還歲月久，比來春風入我牖，便覺巖前草木件件有生意。
- 跨蹇驢，出古寺，欲訪子雲問難字。

## 拼音

- ping2 sheng1 du2 shu1 ， ru2 feng1 guo4 er3 。
- sui4 yue4 gong4 liu2 zhuan3 ， ru2 mo2 fu4 ru2 yi3 。
- yi4 ru2 ren2 jiao2 la4 ， er2 bu2 jian4 qi2 wei4 。
- you4 ru2 nong4 gu1 chu3 ， lian2 ye4 bu4 cheng2 mi3 。
- you4 ru2 guo4 yang2 chang2 ， shi2 bu4 fu4 yi4 zhi3 。
- nian2 tou2 yue4 wei3 wu2 yi1 shi4 ， duo1 duo1 chi1 wan2 bu4 shi2 zi4 。
- jian4 jun1 shi1 ， she2 ru2 chi1 ， kui4 wo3 wei2 ren2 shi1 。
- guai4 guai4 qi2 qi2 ， ru2 xuan2 ya2 wan4 ren4 long2 pan2 gu3 shu4 zhi1 。
- you4 ru2 sheng1 ma3 bu4 shi1 kong4 er2 chi2 ， you4 ru2 jin3 tai2 feng1 man4 xian4 shan1 qian1 nian2 duo4 lei4 bei1 。
- you4 ru2 yu4 guan1 ke4 ， xue4 shang4 lao3 xi1 yi1 。
- lu2 tong2 meng4 jiao1 gu3 yi3 xiu3 ， yan3 jing0 tou2 lu2 he2 ren2 xiang1 chuan2 shou4 。
- yu3 jun1 wang3 huan2 sui4 yue4 jiu3 ， bi3 lai2 chun1 feng1 ru4 wo3 you3 ， bian4 jue2 yan2 qian2 cao3 mu4 jian4 jian4 you3 sheng1 yi4 。
- kua4 jian3 lü2 ， chu1 gu3 si4 ， yu4 fang3 zi3 yun2 wen4 nan2 zi4 。

## 注释

## 译文

## 赏析
