---
id: lin-guang-chao-zi-zhong-hang-feng-ji-lin-qiong-shou-yu-wen-lang-zhong
title: 資中行奉寄臨邛守宇文郎中
titlePinyin: zi1 zhong1 hang2 feng4 ji4 lin2 qiong2 shou3 yu3 wen2 lang2 zhong1
titleSlug: zi-zhong-hang-feng-ji-lin-qiong-shou-yu-wen-lang-zhong
author: 林光朝
authorPinyin: lin2 guang1 chao2
authorSlug: lin-guang-chao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 銅駝陌上生秋草，前者刻石今如掃。
- 儋邊半紙半糢糊，下牀三日成悲惱。
- 蒼史萌芽何可見，要從筆意生秦漢。
- 欲將奇字問何人，所守一家如小篆。
- 是中變幻隨形模，鐘鎛鼎鬲匜盤盂。
- 如何兩京到魏晉，搜盡蒼崖惟此書。
- 即今原隸見顛末，仍於畫上分錙銖。
- 燕然有年固可紀，筆勢豈得先黄初。
- 中郎袖手欲無作，正始不逮況其餘。
- 幸哉一見俱抵掌，翩翩如反古石渠。
- 且說金陵佛屋何年燈，晉分隋張猶青熒。
- 忽聽荒雞還自起，資中之刻不徒爾。

## 拼音

- tong2 tuo2 mo4 shang4 sheng1 qiu1 cao3 ， qian2 zhe3 ke4 shi2 jin1 ru2 sao3 。
- dan1 bian1 ban4 zhi3 ban4 mo2 hu2 ， xia4 chuang2 san1 ri4 cheng2 bei1 nao3 。
- cang1 shi3 meng2 ya2 he2 ke3 jian4 ， yao4 cong2 bi3 yi4 sheng1 qin2 han4 。
- yu4 jiang1 qi2 zi4 wen4 he2 ren2 ， suo3 shou3 yi4 jia1 ru2 xiao3 zhuan4 。
- shi4 zhong1 bian4 huan4 sui2 xing2 mo2 ， zhong1 bo2 ding3 ge2 yi2 pan2 yu2 。
- ru2 he2 liang3 jing1 dao4 wei4 jin4 ， sou1 jin4 cang1 ya2 wei2 ci3 shu1 。
- ji2 jin1 yuan2 li4 jian4 dian1 mo4 ， reng2 wu1 hua4 shang4 fen1 zi1 zhu1 。
- yan4 ran2 you3 nian2 gu4 ke3 ji4 ， bi3 shi4 qi3 de2 xian1 huang2 chu1 。
- zhong1 lang2 xiu4 shou3 yu4 wu2 zuo4 ， zheng4 shi3 bu4 dai3 kuang4 qi2 yu2 。
- xing4 zai1 yi2 jian4 ju4 di3 zhang3 ， pian1 pian1 ru2 fan3 gu3 shi2 qu2 。
- qie3 shuo1 jin1 ling2 fo2 wu1 he2 nian2 deng1 ， jin4 fen1 sui2 zhang1 you2 qing1 ying2 。
- hu1 ting1 huang1 ji1 huan2 zi4 qi3 ， zi1 zhong1 zhi1 ke4 bu4 tu2 er3 。

## 注释

## 译文

## 赏析
