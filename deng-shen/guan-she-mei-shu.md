---
id: deng-shen-guan-she-mei-shu
title: 官舍梅樹
titlePinyin: guan1 she4 mei2 shu4
titleSlug: guan-she-mei-shu
author: 鄧深
authorPinyin: deng4 shen1
authorSlug: deng-shen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 東風慰寂寞，花到階前樹。
- 一枝花十餘，一樹枝四五。
- 妙處在不多，酴醾更屏護。
- 半開半未開，十分好態度。
- 去年初來時，愛此當庭戶。
- 便指爲紅梅，試問何以故。
- 入簷一枝低，偃亞復數處。
- 有是好風骨，他木安敢許。
- 逮至臘前後，梅開不擇所。
- 此獨未有芽，春信來何暮。
- 時著手摩挲，切勿爲文具。
- 相勞雖無酒，典衣吾有取。
- 因循及初春，椒萼纔可數。
- 慫恿荷微暖，紅英忽然吐。
- 驚喜出不料，遶翫遂成屢。
- 頳頰人共憐，慚顔我自誤。
- 著眼未分明，殆須捲簾顧。
- 昔嘗笑北人，渾作杏花睹。
- 認桃無綠葉，吾不事斯語。
- 吾本待以梅，恨不辨紅素。
- 見花乃識花，康節應笑汝。

## 拼音

- dong1 feng1 wei4 ji4 mo4 ， hua1 dao4 jie1 qian2 shu4 。
- yi4 zhi1 hua1 shi2 yu2 ， yi2 shu4 zhi1 si4 wu3 。
- miao4 chu3 zai4 bu4 duo1 ， tu2 mi2 geng4 ping2 hu4 。
- ban4 kai1 ban4 wei4 kai1 ， shi2 fen1 hao3 tai4 du4 。
- qu4 nian2 chu1 lai2 shi2 ， ai4 ci3 dang1 ting2 hu4 。
- bian4 zhi3 wei2 hong2 mei2 ， shi4 wen4 he2 yi3 gu4 。
- ru4 yan2 yi4 zhi1 di1 ， yan3 ya1 fu4 shu4 chu3 。
- you3 shi4 hao3 feng1 gu3 ， ta1 mu4 an1 gan3 xu1 。
- dai3 zhi4 la4 qian2 hou4 ， mei2 kai1 bu4 ze2 suo3 。
- ci3 du2 wei4 you3 ya2 ， chun1 xin4 lai2 he2 mu4 。
- shi2 zhu4 shou3 mo2 suo1 ， qie4 wu4 wei2 wen2 ju4 。
- xiang1 lao2 sui1 wu2 jiu3 ， dian3 yi1 wu2 you3 qu3 。
- yin1 xun2 ji2 chu1 chun1 ， jiao1 e4 cai2 ke3 shu4 。
- song3 yong3 he2 wei1 nuan3 ， hong2 ying1 hu1 ran2 tu3 。
- jing1 xi3 chu1 bu2 liao4 ， rao4 wan2 sui4 cheng2 lü3 。
- cheng1 jia2 ren2 gong4 lian2 ， can2 yan2 wo3 zi4 wu4 。
- zhu4 yan3 wei4 fen1 ming2 ， dai4 xu1 juan3 lian2 gu4 。
- xi1 chang2 xiao4 bei3 ren2 ， hun2 zuo4 xing4 hua1 du3 。
- ren4 tao2 wu2 lü4 ye4 ， wu2 bu2 shi4 si1 yu3 。
- wu2 ben3 dai4 yi3 mei2 ， hen4 bu2 bian4 hong2 su4 。
- jian4 hua1 nai3 shi2 hua1 ， kang1 jie2 ying1 xiao4 ru3 。

## 注释

## 译文

## 赏析
