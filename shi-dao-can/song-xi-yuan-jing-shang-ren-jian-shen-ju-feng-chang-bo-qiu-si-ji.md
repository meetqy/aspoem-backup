---
id: shi-dao-can-song-xi-yuan-jing-shang-ren-jian-shen-ju-feng-chang-bo-qiu-si-ji
title: 送西苑徑上人見深居馮常簿求寺記
titlePinyin: song4 xi1 yuan4 jing4 shang4 ren2 jian4 shen1 ju1 feng2 chang2 bo2 qiu2 si4 ji4
titleSlug: song-xi-yuan-jing-shang-ren-jian-shen-ju-feng-chang-bo-qiu-si-ji
author: 釋道璨
authorPinyin: shi4 dao4 can4
authorSlug: shi-dao-can
dynasty: 唐
dynastyPinyin: tang2
dynastySlug: tang
tags: [] 
---

## 正文

- 西苑寶峰麓，占地寬一弓。
- 梵放殷青冥，與峰相長雄。
- 鬼域何方來，包舉歸提封。
- 樓鐘不敢鳴，僧趨鄰寺鐘。
- 徑也鐵石姿，直欲箋天公。
- 天高不可叫，虎豹守九重。
- 六年長安道，往來如飛蓬。
- 雲開日正杲，死草生華風。
- 青山復入手，盡埽狐兔蹤。
- 魚鼓發新響，松桂還舊容。
- 掘地尋泉源，鋤荒理菊叢。
- 桃李一家春，萬古無異宗。
- 玉色十丈煇，秀潤浄磨礱。
- 大書付誰氏，千載深居翁。
- 他年來讀碑，病眼摩朦朧。
- 爲碑三夕留，卧聽寒巖松。

## 拼音

- xi1 yuan4 bao3 feng1 lu4 ， zhan4 di4 kuan1 yi4 gong1 。
- fan4 fang4 yin1 qing1 ming2 ， yu3 feng1 xiang1 chang2 xiong2 。
- gui3 yu4 he2 fang1 lai2 ， bao1 ju3 gui1 ti2 feng1 。
- lou2 zhong1 bu4 gan3 ming2 ， seng1 qu1 lin2 si4 zhong1 。
- jing4 ye3 tie3 shi2 zi1 ， zhi2 yu4 jian1 tian1 gong1 。
- tian1 gao1 bu4 ke3 jiao4 ， hu3 bao4 shou3 jiu3 chong2 。
- liu4 nian2 chang2 an1 dao4 ， wang3 lai2 ru2 fei1 peng2 。
- yun2 kai1 ri4 zheng4 gao3 ， si3 cao3 sheng1 hua2 feng1 。
- qing1 shan1 fu4 ru4 shou3 ， jin4 sao4 hu2 tu4 zong1 。
- yu2 gu3 fa1 xin1 xiang3 ， song1 gui4 huan2 jiu4 rong2 。
- jue2 di4 xun2 quan2 yuan2 ， chu2 huang1 li3 ju2 cong2 。
- tao2 li3 yi4 jia1 chun1 ， wan4 gu3 wu2 yi4 zong1 。
- yu4 se4 shi2 zhang4 hui1 ， xiu4 run4 jing4 mo2 long2 。
- da4 shu1 fu4 shui2 shi4 ， qian1 zai4 shen1 ju1 weng1 。
- ta1 nian2 lai2 du2 bei1 ， bing4 yan3 mo2 meng2 long2 。
- wei2 bei1 san1 xi1 liu2 ， wo4 ting1 han2 yan2 song1 。

## 注释

## 译文

## 赏析
