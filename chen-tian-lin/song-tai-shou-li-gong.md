---
id: chen-tian-lin-song-tai-shou-li-gong
title: 送太守李公
titlePinyin: song4 tai4 shou3 li3 gong1
titleSlug: song-tai-shou-li-gong
author: 陳天麟
authorPinyin: chen2 tian1 lin2
authorSlug: chen-tian-lin
dynasty: 唐
dynastyPinyin: tang2
dynastySlug: tang
tags: [] 
---

## 正文

- 亂花翻陣雨，飛絮轉輕毬。
- 別思昏如醉，征鞍挽不留。
- 職循今列郡，秩視古諸侯。
- 當代人爭仰，惟公政最優。
- 洋川佳景物，勝跡舊經遊。
- 未定中原擾，猶懷傍塞憂。
- 九重爰錫命，千里藉承流。
- 德逐祥雲偃，恩隨瑞靄浮。
- 带刀還隴畝，挾纊動貔貅。
- 烽柝開邊月，犂鋤慶麥秋。
- 二天舒士氣，五袴沸民謳。
- 虞氏三年考，河南第一州。
- 霜臺方薦墨，黼座想凝旒。
- 早晚頒綸綍，東西走置郵。
- 遲遲姑去魯，几几定歸周。
- 明月湖光遠，凌雲氣象幽。
- 煙波浮畫鷁，雪浪遶烏牛。
- 好逐桃花漲，輕飛竹葉舟。
- 徑歸調玉鉉，莫待覆金甌。
- 賤吏傷萍梗，終年仰庇休。
- 龍門曾御李，驥坂會依劉。
- 不作癡兒女，孜孜話別愁。

## 拼音

- luan4 hua1 fan1 zhen4 yu3 ， fei1 xu4 zhuan3 qing1 qiu2 。
- bie2 si1 hun1 ru2 zui4 ， zheng1 an1 wan3 bu4 liu2 。
- zhi2 xun2 jin1 lie4 jun4 ， zhi4 shi4 gu3 zhu1 hou2 。
- dang1 dai4 ren2 zheng1 yang3 ， wei2 gong1 zheng4 zui4 you1 。
- yang2 chuan1 jia1 jing3 wu4 ， sheng4 ji4 jiu4 jing1 you2 。
- wei4 ding4 zhong1 yuan2 rao3 ， you2 huai2 bang4 sai1 you1 。
- jiu3 chong2 yuan2 xi1 ming4 ， qian1 li3 jie4 cheng2 liu2 。
- de2 zhu2 xiang2 yun2 yan3 ， en1 sui2 rui4 ai3 fu2 。
- dai4 dao1 huan2 long3 mu3 ， xie2 kuang4 dong4 pi2 xiu1 。
- feng1 tuo4 kai1 bian1 yue4 ， li2 chu2 qing4 mai4 qiu1 。
- er4 tian1 shu1 shi4 qi4 ， wu3 ku4 fei4 min2 ou1 。
- yu2 shi4 san1 nian2 kao3 ， he2 nan2 di4 yi1 zhou1 。
- shuang1 tai2 fang1 jian4 mo4 ， fu3 zuo4 xiang3 ning2 liu2 。
- zao3 wan3 ban1 lun2 fu2 ， dong1 xi1 zou3 zhi4 you2 。
- chi2 chi2 gu1 qu4 lu3 ， ji3 ji3 ding4 gui1 zhou1 。
- ming2 yue4 hu2 guang1 yuan3 ， ling2 yun2 qi4 xiang4 you1 。
- yan1 bo1 fu2 hua4 yi4 ， xue3 lang4 rao4 wu1 niu2 。
- hao3 zhu2 tao2 hua1 zhang3 ， qing1 fei1 zhu2 ye4 zhou1 。
- jing4 gui1 diao4 yu4 xuan4 ， mo4 dai4 fu4 jin1 ou1 。
- jian4 li4 shang1 ping2 geng3 ， zhong1 nian2 yang3 bi4 xiu1 。
- long2 men2 ceng2 yu4 li3 ， ji4 ban3 hui4 yi1 liu2 。
- bu2 zuo4 chi1 er2 nü3 ， zi1 zi1 hua4 bie2 chou2 。

## 注释

## 译文

## 赏析
