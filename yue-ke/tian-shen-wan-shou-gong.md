---
id: yue-ke-tian-shen-wan-shou-gong
title: 天申萬壽宮
titlePinyin: tian1 shen1 wan4 shou4 gong1
titleSlug: tian-shen-wan-shou-gong
author: 岳珂
authorPinyin: yue4 ke1
authorSlug: yue-ke
dynasty: 唐
dynastyPinyin: tang2
dynastySlug: tang
tags: [] 
---

## 正文

- 湖㳇溪邊春草青，張公洞下泉泠泠。
- 兩行松檜列旌纛，中有金堂開福庭。
- 壯哉神力出杳冥，樓觀矗立排巖扃。
- 焜煌金碧儼相照，刻石猶紀唐朝銘。
- 中興天子授舜禪，壽宮晨候祠官星。
- 紫衣敕使易霞袂，白茅羽士迎雲軿。
- 頗聞當日動乾象，二十八宿摇天經。
- 奎鈎寫題月兔泣，昭回雲漢爭晶熒。
- 至今榮光猶炳耀，百爾呵護煩山靈。
- 玉仙紵像羅珓卜，昭應奎寶模牌形。
- 朅來正值天六月，栢城將泫秋露零。
- 芝輿望幸已絕覬，蒿悽觸感徒靡寧。
- 岫雲無心出而雨，谷風振響流爲霆。
- 石堪礪齒定何似，流欲洗耳將誰聽。
- 嗟哉行役久勞勩，如鳥知倦纔振翎。
- 燒香臺邊聊倚策，煉丹竈上方絕陘。
- 由下瞻仰始知悔，扶力已竭那可停。
- 衆皆徇目且徇耳，我謂獨往非獨醒。
- 從初秘祝本何益，中休端自明德馨。
- 周家克敬綿萬億，自今葉葉皆堯齡。

## 拼音

- hu2 fu4 xi1 bian1 chun1 cao3 qing1 ， zhang1 gong1 dong4 xia4 quan2 ling2 ling2 。
- liang3 xing2 song1 gui4 lie4 jing1 dao4 ， zhong1 you3 jin1 tang2 kai1 fu2 ting2 。
- zhuang4 zai1 shen2 li4 chu1 yao3 ming2 ， lou2 guan1 chu4 li4 pai2 yan2 jiong1 。
- kun1 huang2 jin1 bi4 yan3 xiang1 zhao4 ， ke4 shi2 you2 ji4 tang2 chao2 ming2 。
- zhong1 xing1 tian1 zi3 shou4 shun4 shan4 ， shou4 gong1 chen2 hou4 ci2 guan1 xing1 。
- zi3 yi1 chi4 shi3 yi4 xia2 mei4 ， bai2 mao2 yu3 shi4 ying2 yun2 ping2 。
- po1 wen2 dang1 ri4 dong4 qian2 xiang4 ， er4 shi2 ba1 xiu4 yao2 tian1 jing1 。
- kui2 gou1 xie3 ti2 yue4 tu4 qi4 ， zhao1 hui2 yun2 han4 zheng1 jing1 ying2 。
- zhi4 jin1 rong2 guang1 you2 bing3 yao4 ， bai3 er3 he1 hu4 fan2 shan1 ling2 。
- yu4 xian1 zhu4 xiang4 luo2 jiao4 bu3 ， zhao1 ying1 kui2 bao3 mo2 pai2 xing2 。
- qie4 lai2 zheng4 zhi2 tian1 liu4 yue4 ， bai3 cheng2 jiang1 xuan4 qiu1 lu4 ling2 。
- zhi1 yu2 wang4 xing4 yi3 jue2 ji4 ， hao1 qi1 chu4 gan3 tu2 mi2 ning2 。
- xiu4 yun2 wu2 xin1 chu1 er2 yu3 ， gu3 feng1 zhen4 xiang3 liu2 wei2 ting2 。
- shi2 kan1 li4 chi3 ding4 he2 si4 ， liu2 yu4 xi3 er3 jiang1 shui2 ting1 。
- jie1 zai1 xing2 yi4 jiu3 lao2 yi4 ， ru2 niao3 zhi1 juan4 cai2 zhen4 ling2 。
- shao1 xiang1 tai2 bian1 liao2 yi3 ce4 ， lian4 dan1 zao4 shang4 fang1 jue2 xing2 。
- you2 xia4 zhan1 yang3 shi3 zhi1 hui3 ， fu2 li4 yi3 jie2 na4 ke3 ting2 。
- zhong4 jie1 xun4 mu4 qie3 xun4 er3 ， wo3 wei4 du2 wang3 fei1 du2 xing3 。
- cong2 chu1 mi4 zhu4 ben3 he2 yi4 ， zhong1 xiu1 duan1 zi4 ming2 de2 xin1 。
- zhou1 jia1 ke4 jing4 mian2 wan4 yi4 ， zi4 jin1 ye4 ye4 jie1 yao2 ling2 。

## 注释

## 译文

## 赏析
