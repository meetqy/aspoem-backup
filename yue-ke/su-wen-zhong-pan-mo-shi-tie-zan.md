---
id: yue-ke-su-wen-zhong-pan-mo-shi-tie-zan
title: 蘇文忠潘墨詩帖贊
titlePinyin: su1 wen2 zhong1 pan1 mo4 shi1 tie1 zan4
titleSlug: su-wen-zhong-pan-mo-shi-tie-zan
author: 岳珂
authorPinyin: yue4 ke1
authorSlug: yue-ke
dynasty: 唐
dynastyPinyin: tang2
dynastySlug: tang
tags: [] 
---

## 正文

- 懷絕世之清音，歎媸妍之難諶。
- 慨丸墨之未改，挹古人而寄心。
- 褐黯黯以如漆，笏琅琅而抵金。
- 貯冰壺其自如，渺一塵之弗侵。
- 彼遠臭以何歸，謾花柳之繁陰。
- 姓昧昧以污人，雖千年而亦瘖。
- 予得此詩，跫然長吟。
- 想先生之清標，契謫仙于同襟。
- 凌九垓而神會，豈入海之可尋。
- 方將抱月乘風，携壺命琴。
- 短墨帝于玄圃，挾客卿于翰林。
- 快騎鯨而翳鳳，遂登高而俯深。
- 執此卷而撰杖，筮得朋于盍簪。
- 秋露其滴，玉蜍自斟。
- 捧詩硯之如箕，淬詞鋒之發鐔。
- 付張李于一吷，視滄溟于蹄𨁊。
- 逸興天游，浩無古今。
- 斗杓回光，曦車發晨。
- 承謦欬于緒言，猶足以投微機于芥針也。

## 拼音

- huai2 jue2 shi4 zhi1 qing1 yin1 ， tan4 chi1 yan2 zhi1 nan2 chen2 。
- kai3 wan2 mo4 zhi1 wei4 gai3 ， yi4 gu3 ren2 er2 ji4 xin1 。
- he4 an4 an4 yi3 ru2 qi1 ， hu4 lang2 lang2 er2 di3 jin1 。
- zhu4 bing1 hu2 qi2 zi4 ru2 ， miao3 yi4 chen2 zhi1 fu2 qin1 。
- bi3 yuan3 chou4 yi3 he2 gui1 ， man2 hua1 liu3 zhi1 fan2 yin1 。
- xing4 mei4 mei4 yi3 wu1 ren2 ， sui1 qian1 nian2 er2 yi4 yin1 。
- yu3 de2 ci3 shi1 ， qiong2 ran2 chang2 yin2 。
- xiang3 xian1 sheng0 zhi1 qing1 biao1 ， qi4 zhe2 xian1 yu2 tong2 jin1 。
- ling2 jiu3 gai1 er2 shen2 hui4 ， qi3 ru4 hai3 zhi1 ke3 xun2 。
- fang1 jiang1 bao4 yue4 cheng2 feng1 ， xie2 hu2 ming4 qin2 。
- duan3 mo4 di4 yu2 xuan2 pu3 ， xie2 ke4 qing1 yu2 han4 lin2 。
- kuai4 qi2 jing1 er2 yi4 feng4 ， sui4 deng1 gao1 er2 fu3 shen1 。
- zhi2 ci3 juan4 er2 zhuan4 zhang4 ， shi4 de2 peng2 yu2 he2 zan1 。
- qiu1 lu4 qi2 di1 ， yu4 chu2 zi4 zhen1 。
- peng3 shi1 yan4 zhi1 ru2 ji1 ， cui4 ci2 feng1 zhi1 fa1 xin2 。
- fu4 zhang1 li3 yu2 yi2 xue4 ， shi4 cang1 ming2 yu2 ti2 𨁊。
- yi4 xing1 tian1 you2 ， hao4 wu2 gu3 jin1 。
- dou4 shao2 hui2 guang1 ， xi1 ju1 fa1 chen2 。
- cheng2 qing3 kai4 yu2 xu4 yan2 ， you2 zu2 yi3 tou2 wei1 ji1 yu2 jie4 zhen1 ye3 。

## 注释

## 译文

## 赏析
