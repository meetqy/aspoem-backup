---
id: yue-ke-xiao-zong-huang-di-du-fu-wan-zhang-tan-shi-yu-shu-zan
title: 孝宗皇帝杜甫萬丈潭詩御書贊
titlePinyin: xiao4 zong1 huang2 di4 du4 fu3 wan4 zhang4 tan2 shi1 yu4 shu1 zan4
titleSlug: xiao-zong-huang-di-du-fu-wan-zhang-tan-shi-yu-shu-zan
author: 岳珂
authorPinyin: yue4 ke1
authorSlug: yue-ke
dynasty: 唐
dynastyPinyin: tang2
dynastySlug: tang
tags: [] 
---

## 正文

- 於戲中興，駐蹕東南。
- 江沱之安，匪帝所堪。
- 飆起霆驅，沛澤以甘。
- 慰于望霓，意則可探。
- 念昔臣甫，賦萬丈潭。
- 謂彼應龍，潛雺隠嵐。
- 豈嵌竇是即，豈泉石是耽。
- 救民一心，大造實參。
- 方陽初驕，民憂未惔。
- 彼界此疆，飲瓢粟甔。
- 遵養必時，畢毓畢涵。
- 亦既太甚，炎威孔燂。
- 播奏之艱，□□孰餤。
- 必其來蘇，以溉以覃。
- 帝惟明習，詎不我諳。
- 升自天衢，時乘其驂。
- 視此沸鑪，而忍弗戡。
- 維寧親是先，匪樂之酣。
- 維復讎是懷，匪垢之含。
- 鬰鬰久居，若古有談。
- 毋功之幸成，而德之或慚。
- 臣謂此心，與天地三。
- 龍變難諶，龍髯已毿。
- 心畫之昭，賁于寶函。

## 拼音

- wu1 xi4 zhong1 xing1 ， zhu4 bi4 dong1 nan2 。
- jiang1 tuo2 zhi1 an1 ， fei3 di4 suo3 kan1 。
- biao1 qi3 ting2 qu1 ， pei4 ze2 yi3 gan1 。
- wei4 yu2 wang4 ni2 ， yi4 ze2 ke3 tan4 。
- nian4 xi1 chen2 fu3 ， fu4 wan4 zhang4 tan2 。
- wei4 bi3 ying1 long2 ， qian2 wu4 yin3 lan2 。
- qi3 qian4 dou4 shi4 ji2 ， qi3 quan2 shi2 shi4 dan1 。
- jiu4 min2 yi4 xin1 ， da4 zao4 shi2 can1 。
- fang1 yang2 chu1 jiao1 ， min2 you1 wei4 dan4 。
- bi3 jie4 ci3 jiang1 ， yin3 piao2 su4 dan1 。
- zun1 yang3 bi4 shi2 ， bi4 yu4 bi4 han2 。
- yi4 ji4 tai4 shen4 ， yan2 wei1 kong3 tan2 。
- bo1 zou4 zhi1 jian1 ，□□ shu2 dan4 。
- bi4 qi2 lai2 su1 ， yi3 gai4 yi3 qin2 。
- di4 wei2 ming2 xi2 ， ju4 bu4 wo3 an1 。
- sheng1 zi4 tian1 qu2 ， shi2 cheng2 qi2 can1 。
- shi4 ci3 fei4 lu2 ， er2 ren3 fu2 kan1 。
- wei2 ning2 qin1 shi4 xian1 ， fei3 le4 zhi1 han1 。
- wei2 fu4 chou2 shi4 huai2 ， fei3 gou4 zhi1 han2 。
- yu4 yu4 jiu3 ju1 ， ruo4 gu3 you3 tan2 。
- wu2 gong1 zhi1 xing4 cheng2 ， er2 de2 zhi1 huo4 can2 。
- chen2 wei4 ci3 xin1 ， yu3 tian1 di4 san1 。
- long2 bian4 nan2 chen2 ， long2 ran2 yi3 san1 。
- xin1 hua4 zhi1 zhao1 ， bi4 yu2 bao3 han2 。

## 注释

## 译文

## 赏析
