---
id: yue-ke-jing-jin-bai-yun-shi
title: 經進百韻詩
titlePinyin: jing1 jin4 bai3 yun4 shi1
titleSlug: jing-jin-bai-yun-shi
author: 岳珂
authorPinyin: yue4 ke1
authorSlug: yue-ke
dynasty: 唐
dynastyPinyin: tang2
dynastySlug: tang
tags: [] 
---

## 正文

- 永祐當臨御，重熙極泰亨。
- 物窮隍土復，地大蘗牙萌。
- 蕞爾瀛懦國，違吾海上盟。
- 烽烟昏九土，氛霧塞三精。
- 於赫中興主，初專九伯征。
- 赤符觀炳炳，嘉兆得庚庚。
- 四七膺休運，三千協一誠。
- 乾坤恢闢闔，日月洗明清。
- 天授睢壇筴，風興渭水英。
- 維時臣大父，摇迹聖廛氓。
- 寶匣鳴長劍，雄冠彯曼纓。
- 衣裘供羿射，燈火近韓檠。
- 聖世方求駿，明神豈舍騂。
- 始從魚鑰守，小㭊羽林兵。
- 嘗敵無車乘，麾軍不鼓鉦。
- 熏門摧彥政，汜水從閭勍。
- 馹召班龍節，犀軍下雀桁。
- 王師俱蓄縮，游騎愈縱橫。
- 馬渡朝迎敵，鍾山夜駐營。
- 狂瀾身砥柱，大厦手支撐。
- 敵焰猶繁熾，吳都忽震驚。
- 東巡傳警蹕，右袒半公卿。
- 憤起宜興旅，追收建業城。
- 大江誰飲馬，五嶽更刑牲。
- 一蕩西江李，重殲固石彭。
- 利兵驅虎豹，傑觀築鯢鯨。
- 玉帳旋平廣，銅符遂帥荆。
- 皇靈期濯濯，王事分傍傍。
- 沙漠驚風鶴，山林息聚蝱。
- 神州宜亟復，六郡乃先爭。
- 桀犬徒馮壘，苗民敢抗衡。
- 銳師掀狡窟，高堞覆堅棚。
- 鼎道兵方進，湖湘寇輒平。
- 幾年兇禍結，八日駿功成。
- 叛將因資用，降人豈畏阬。
- 開疆下商虢，結約到磁洺。
- 謀帥難張俊，還兵慮酈瓊。
- 但虞遺後患，初匪厭紛更。
- 沔鄂重歸鎮，齊劉尚據京。
- 且羞離楚饌，未用渡河罌。
- 細柳千屯竈，柔桑萬瓦甍。
- 流民俱授畝，戰士亦從耕。
- 夫澮縈如带，原田畫若枰。
- 連雲登美稼，淅玉飯香秔。
- 芻輓從今省，兵儲亦頓贏。
- 吏貪無鼠碩，民佚異魴頳。
- 姑定鴻溝約，交馳絕域伻。
- 鄰歡新玉帛，宴衎樂簧笙。
- 未幾邊摇草，惡知野食苹。
- 禮容方濟濟，革乘忽軿軿。
- 睿斷昭雄赳，天威震隠谹。
- 六師紛霧集，萬竈盛雷轟。
- 戎駕爰方啟，神鋒莫敢攖。
- 童髫欣再見，父老喜前迎。
- 義氣通諸夏，謳聲沸八紘。
- 官兵颺隼鷙，廢壘泣鼯猩。
- 跬步歸京闕，朝衣詣寢楹。
- 晉軍傳鶴唳，楚幕聽烏鳴。
- 機會乘今日，雌雄決此行。
- 幸成十載績，歸捧萬年觥。
- 何事東來詔，遄追北指旌。
- 撫膺皆壯士，牽袂有啼嬰。
- 嶪岌登樞極，雍容儼珮珩。
- 身雖處廊廟，志則在幽并。
- 豈意中原略，深違時相情。
- 和親徒效敬，投几不聞罃。
- 正爾先鞭著，居然謗篋盈。
- 兇威摇吏牘，風旨動臺抨。
- 梟虺饑吞噬，鷹獒樂使令。
- 衆髽常忌冠，同浴不譏裎。
- 遠慮爲徼福，先驅謂緩程。
- 一言鳴仗馬，千丈下喬鶑。
- 盍考謝赦表，兼覿賜劄評。
- 許身無少愧，憂國甚於酲。
- 彼潛宜投虎，能言不離鸚。
- 鳥翾身蚤箙，兔健足先烹。
- 有客悲周道，何人恤魯祊。
- 同時惟切齒，來者但懲羹。
- 長夜何時旦，沉陰幾日晴。
- 是非從久定，禍否待終傾。
- 先帝資神武，深仇愴父兄。
- 每懷得頗牧，胡忍棄韓黥。
- 哲監何嘗惑，孤忠果漸明。
- 岳陽還舊號，嶺表返諸惸。
- 故壘營新祀，畿封闢賜塋。
- 用心傳舜子，述事廣文聲。
- 甘雨興餘槁，青天豁久盲。
- 先臣死不朽，聖德浩難名。
- 陛下今湯禹，王臣昔散閎。
- 令圖天廣大，盛烈日鏗鍧。
- 心術參堯運，規模紹漢宏。
- 遺形高閣繪，良股盛朝賡。
- 故將欣非遠，微臣矧敢輕。
- 傳訛稽史謬，敗俗訂言詝。
- 日繫無虛筆，雲章有滿籯。
- 竹書皆歷歷，玉訓尚鏗鏗。
- 願輟清朝暇，叨承乙夜呈。
- 作詩哀寺孟，覽奏念緹縈。
- 恩錫茅封寵，光昭衮字榮。
- 誓懷如皦日，忠報畢餘生。

## 拼音

- yong3 you4 dang1 lin2 yu4 ， zhong4 xi1 ji2 tai4 heng1 。
- wu4 qiong2 huang2 tu3 fu4 ， di4 da4 bo4 ya2 meng2 。
- zui4 er3 ying2 nuo4 guo2 ， wei2 wu2 hai3 shang4 meng2 。
- feng1 yan1 hun1 jiu3 tu3 ， fen1 wu4 sai1 san1 jing1 。
- wu1 he4 zhong1 xing1 zhu3 ， chu1 zhuan1 jiu3 bo2 zheng1 。
- chi4 fu2 guan1 bing3 bing3 ， jia1 zhao4 de2 geng1 geng1 。
- si4 qi1 ying1 xiu1 yun4 ， san1 qian1 xie2 yi4 cheng2 。
- qian2 kun1 hui1 pi4 he2 ， ri4 yue4 xi3 ming2 qing1 。
- tian1 shou4 sui1 tan2 ce4 ， feng1 xing1 wei4 shui3 ying1 。
- wei2 shi2 chen2 da4 fu4 ， yao2 ji4 sheng4 chan2 mang2 。
- bao3 xia2 ming2 chang2 jian4 ， xiong2 guan4 piao1 man4 ying1 。
- yi1 qiu2 gong4 yi4 she4 ， deng1 huo3 jin4 han2 qing2 。
- sheng4 shi4 fang1 qiu2 jun4 ， ming2 shen2 qi3 she4 xing1 。
- shi3 cong2 yu2 yue4 shou3 ， xiao3 㭊 yu3 lin2 bing1 。
- chang2 di2 wu2 ju1 cheng2 ， hui1 jun1 bu4 gu3 zheng1 。
- xun1 men2 cui1 yan4 zheng4 ， si4 shui3 cong2 lü2 qing2 。
- ri4 zhao4 ban1 long2 jie2 ， xi1 jun1 xia4 que4 heng2 。
- wang2 shi1 ju4 xu4 suo1 ， you2 qi2 yu4 zong4 heng2 。
- ma3 du4 chao2 ying2 di2 ， zhong1 shan1 ye4 zhu4 ying2 。
- kuang2 lan2 shen1 di3 zhu4 ， da4 sha4 shou3 zhi1 cheng1 。
- di2 yan4 you2 fan2 chi4 ， wu2 dou1 hu1 zhen4 jing1 。
- dong1 xun2 chuan2 jing3 bi4 ， you4 tan3 ban4 gong1 qing1 。
- fen4 qi3 yi2 xing1 lü3 ， zhui1 shou1 jian4 ye4 cheng2 。
- da4 jiang1 shui2 yin3 ma3 ， wu3 yue4 geng4 xing2 sheng1 。
- yi2 dang4 xi1 jiang1 li3 ， zhong4 jian1 gu4 shi2 peng2 。
- li4 bing1 qu1 hu3 bao4 ， jie2 guan1 zhu4 ni2 jing1 。
- yu4 zhang4 xuan2 ping2 guang3 ， tong2 fu2 sui4 shuai4 jing1 。
- huang2 ling2 qi1 zhuo2 zhuo2 ， wang2 shi4 fen1 bang4 bang4 。
- sha1 mo4 jing1 feng1 he4 ， shan1 lin2 xi1 ju4 meng2 。
- shen2 zhou1 yi2 ji2 fu4 ， liu4 jun4 nai3 xian1 zheng1 。
- jie2 quan3 tu2 feng2 lei3 ， miao2 min2 gan3 kang4 heng2 。
- rui4 shi1 xian1 jiao3 ku1 ， gao1 die2 fu4 jian1 peng2 。
- ding3 dao4 bing1 fang1 jin4 ， hu2 xiang1 kou4 zhe2 ping2 。
- ji1 nian2 xiong1 huo4 jie2 ， ba1 ri4 jun4 gong1 cheng2 。
- pan4 jiang1 yin1 zi1 yong4 ， jiang4 ren2 qi3 wei4 keng1 。
- kai1 jiang1 xia4 shang1 guo2 ， jie2 yue1 dao4 ci2 ming2 。
- mou2 shuai4 nan2 zhang1 jun4 ， huan2 bing1 lü4 li4 qiong2 。
- dan4 yu2 yi2 hou4 huan4 ， chu1 fei3 yan4 fen1 geng4 。
- mian3 e4 zhong4 gui1 zhen4 ， qi2 liu2 shang4 ju4 jing1 。
- qie3 xiu1 li2 chu3 zhuan4 ， wei4 yong4 du4 he2 ying1 。
- xi4 liu3 qian1 tun2 zao4 ， rou2 sang1 wan4 wa3 meng2 。
- liu2 min2 ju4 shou4 mu3 ， zhan4 shi4 yi4 cong2 geng1 。
- fu1 kuai4 ying2 ru2 dai4 ， yuan2 tian2 hua4 ruo4 ping2 。
- lian2 yun2 deng1 mei3 jia4 ， xi1 yu4 fan4 xiang1 jing1 。
- chu2 wan3 cong2 jin1 sheng3 ， bing1 chu3 yi4 dun4 ying2 。
- li4 tan1 wu2 shu3 shuo4 ， min2 yi4 yi4 fang2 cheng1 。
- gu1 ding4 hong2 gou1 yue1 ， jiao1 chi2 jue2 yu4 beng1 。
- lin2 huan1 xin1 yu4 bo2 ， yan4 kan4 le4 huang2 sheng1 。
- wei4 ji1 bian1 yao2 cao3 ， e4 zhi1 ye3 shi2 ping2 。
- li3 rong2 fang1 ji4 ji4 ， ge2 cheng2 hu1 ping2 ping2 。
- rui4 duan4 zhao1 xiong2 jiu1 ， tian1 wei1 zhen4 yin3 hong2 。
- liu4 shi1 fen1 wu4 ji2 ， wan4 zao4 sheng4 lei2 hong1 。
- rong2 jia4 yuan2 fang1 qi3 ， shen2 feng1 mo4 gan3 ying1 。
- tong2 tiao2 xin1 zai4 jian4 ， fu4 lao3 xi3 qian2 ying2 。
- yi4 qi4 tong1 zhu1 xia4 ， ou1 sheng1 fei4 ba1 hong2 。
- guan1 bing1 yang2 sun3 zhi4 ， fei4 lei3 qi4 wu2 xing1 。
- kui3 bu4 gui1 jing1 que4 ， chao2 yi1 yi4 qin3 ying2 。
- jin4 jun1 chuan2 he4 li4 ， chu3 mu4 ting1 wu1 ming2 。
- ji1 hui4 cheng2 jin1 ri4 ， ci2 xiong2 jue2 ci3 xing2 。
- xing4 cheng2 shi2 zai4 ji4 ， gui1 peng3 wan4 nian2 gong1 。
- he2 shi4 dong1 lai2 zhao4 ， chuan2 zhui1 bei3 zhi3 jing1 。
- fu3 ying1 jie1 zhuang4 shi4 ， qian1 mei4 you3 ti2 ying1 。
- ye4 ji2 deng1 shu1 ji2 ， yong1 rong2 yan3 pei4 heng2 。
- shen1 sui1 chu3 lang2 miao4 ， zhi4 ze2 zai4 you1 bing4 。
- qi3 yi4 zhong1 yuan2 lüe4 ， shen1 wei2 shi2 xiang1 qing2 。
- he2 qin1 tu2 xiao4 jing4 ， tou2 ji3 bu4 wen2 ying1 。
- zheng4 er3 xian1 bian1 zhu4 ， ju1 ran2 bang4 qie4 ying2 。
- xiong1 wei1 yao2 li4 du2 ， feng1 zhi3 dong4 tai2 peng1 。
- xiao1 hui1 ji1 tun1 shi4 ， ying1 ao2 le4 shi3 ling4 。
- zhong4 zhua1 chang2 ji4 guan1 ， tong2 yu4 bu4 ji1 cheng2 。
- yuan3 lü4 wei2 jiao3 fu2 ， xian1 qu1 wei4 huan3 cheng2 。
- yi4 yan2 ming2 zhang4 ma3 ， qian1 zhang4 xia4 qiao2 ying1 。
- he2 kao3 xie4 she4 biao3 ， jian1 di2 ci4 zha1 ping2 。
- xu1 shen1 wu2 shao3 kui4 ， you1 guo2 shen4 wu1 cheng2 。
- bi3 qian2 yi2 tou2 hu3 ， neng2 yan2 bu4 li2 ying1 。
- niao3 xuan1 shen1 zao3 fu2 ， tu4 jian4 zu2 xian1 peng1 。
- you3 ke4 bei1 zhou1 dao4 ， he2 ren2 xu4 lu3 beng1 。
- tong2 shi2 wei2 qie4 chi3 ， lai2 zhe3 dan4 cheng2 geng1 。
- chang2 ye4 he2 shi2 dan4 ， chen2 yin1 ji1 ri4 qing2 。
- shi4 fei1 cong2 jiu3 ding4 ， huo4 fou3 dai4 zhong1 qing1 。
- xian1 di4 zi1 shen2 wu3 ， shen1 chou2 chuang4 fu4 xiong1 。
- mei3 huai2 de2 po1 mu4 ， hu2 ren3 qi4 han2 qing2 。
- zhe2 jian1 he2 chang2 huo4 ， gu1 zhong1 guo3 jian4 ming2 。
- yue4 yang2 huan2 jiu4 hao4 ， ling3 biao3 fan3 zhu1 qiong2 。
- gu4 lei3 ying2 xin1 si4 ， ji1 feng1 pi4 ci4 ying2 。
- yong4 xin1 chuan2 shun4 zi3 ， shu4 shi4 guang3 wen2 sheng1 。
- gan1 yu3 xing1 yu2 gao3 ， qing1 tian1 huo1 jiu3 mang2 。
- xian1 chen2 si3 bu4 xiu3 ， sheng4 de2 hao4 nan2 ming2 。
- bi4 xia4 jin1 tang1 yu3 ， wang2 chen2 xi1 san4 hong2 。
- ling4 tu2 tian1 guang3 da4 ， sheng4 lie4 ri4 keng1 hong1 。
- xin1 shu4 can1 yao2 yun4 ， gui1 mo2 shao4 han4 hong2 。
- yi2 xing2 gao1 ge2 hui4 ， liang2 gu3 sheng4 chao2 geng1 。
- gu4 jiang1 xin1 fei1 yuan3 ， wei1 chen2 shen3 gan3 qing1 。
- chuan2 e2 ji1 shi3 miu4 ， bai4 su2 ding4 yan2 zhu3 。
- ri4 xi4 wu2 xu1 bi3 ， yun2 zhang1 you3 man3 ying2 。
- zhu2 shu1 jie1 li4 li4 ， yu4 xun4 shang4 keng1 keng1 。
- yuan4 chuo4 qing1 chao2 xia2 ， dao1 cheng2 yi3 ye4 cheng2 。
- zuo4 shi1 ai1 si4 meng4 ， lan3 zou4 nian4 ti2 ying2 。
- en1 xi1 mao2 feng1 chong3 ， guang1 zhao1 gun3 zi4 rong2 。
- shi4 huai2 ru2 jiao3 ri4 ， zhong1 bao4 bi4 yu2 sheng1 。

## 注释

## 译文

## 赏析
