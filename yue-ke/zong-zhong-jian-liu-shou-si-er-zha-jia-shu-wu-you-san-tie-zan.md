---
id: yue-ke-zong-zhong-jian-liu-shou-si-er-zha-jia-shu-wu-you-san-tie-zan
title: 宗忠簡留守司二劄家書吾友三帖贊
titlePinyin: zong1 zhong1 jian3 liu2 shou3 si1 er4 zha1 jia1 shu1 wu2 you3 san1 tie1 zan4
titleSlug: zong-zhong-jian-liu-shou-si-er-zha-jia-shu-wu-you-san-tie-zan
author: 岳珂
authorPinyin: yue4 ke1
authorSlug: yue-ke
dynasty: 唐
dynastyPinyin: tang2
dynastySlug: tang
tags: [] 
---

## 正文

- 人心大義，不作不奮。
- 楚漢之間，較者尺寸。
- 翼翼京邑，九聖所都。
- 時方多艱，天下之樞。
- 勢進則張，狙詐作使。
- 聚而遺毒，不人則己。
- 一退則衄，彼莫我宗。
- 于敵弗施，各逞其鋒。
- 天方授吾，狼貪如罕。
- 使乘其弊，隻輪不返。
- 機失于昨，何救匪今。
- 方憤之人，未弱之心。
- 京國有君，河外有統。
- 如彼見關，孰不鼓勇。
- 犖犖忠簡，蓍數龜陳。
- 瞭其胸中，七十之身。
- 黄汪何知，愛以姑息。
- 捐之中原，俾自爲敵。
- 謂不可敵，公方渡河。
- 連壁百萬，馬騰士歌。
- 公心何愛，憤至于死。
- 紐不在上，雖締易弛。
- 滎陽勿守，漢業豈高。
- 屠狗販儈，何吠不嘈。
- 公之皇皇，意固有謂。
- 究觀後來，公則知至。
- 人謂公跡，如祖豫州。
- 河南晉土，未終其謀。
- 人謂公身，如葛丞相。
- 祁山屢出，竟沮凋喪。
- 惟我謂公，特知所先。
- 用公之言，必也萬全。
- 三光其分，五岳其裂。
- 天乎奈何，誰實爲孽。
- 精衛往矣，所填者波。
- 叫于九閽，公心不磨。

## 拼音

- ren2 xin1 da4 yi4 ， bu2 zuo4 bu2 fen4 。
- chu3 han4 zhi1 jian4 ， jiao4 zhe3 chi3 cun4 。
- yi4 yi4 jing1 yi4 ， jiu3 sheng4 suo3 dou1 。
- shi2 fang1 duo1 jian1 ， tian1 xia4 zhi1 shu1 。
- shi4 jin4 ze2 zhang1 ， ju1 zha4 zuo4 shi3 。
- ju4 er2 yi2 du2 ， bu4 ren2 ze2 ji3 。
- yi2 tui4 ze2 nü4 ， bi3 mo4 wo3 zong1 。
- yu2 di2 fu2 shi1 ， ge4 cheng3 qi2 feng1 。
- tian1 fang1 shou4 wu2 ， lang2 tan1 ru2 han3 。
- shi3 cheng2 qi2 bi4 ， zhi1 lun2 bu4 fan3 。
- ji1 shi1 yu2 zuo2 ， he2 jiu4 fei3 jin1 。
- fang1 fen4 zhi1 ren2 ， wei4 ruo4 zhi1 xin1 。
- jing1 guo2 you3 jun1 ， he2 wai4 you3 tong3 。
- ru2 bi3 jian4 guan1 ， shu2 bu4 gu3 yong3 。
- luo4 luo4 zhong1 jian3 ， shi1 shu4 gui1 chen2 。
- liao4 qi2 xiong1 zhong1 ， qi1 shi2 zhi1 shen1 。
- huang2 wang1 he2 zhi1 ， ai4 yi3 gu1 xi1 。
- juan1 zhi1 zhong1 yuan2 ， bi3 zi4 wei2 di2 。
- wei4 bu4 ke3 di2 ， gong1 fang1 du4 he2 。
- lian2 bi4 bai3 wan4 ， ma3 teng2 shi4 ge1 。
- gong1 xin1 he2 ai4 ， fen4 zhi4 yu2 si3 。
- niu3 bu2 zai4 shang4 ， sui1 di4 yi4 chi2 。
- xing2 yang2 wu4 shou3 ， han4 ye4 qi3 gao1 。
- tu2 gou3 fan4 kuai4 ， he2 fei4 bu4 cao2 。
- gong1 zhi1 huang2 huang2 ， yi4 gu4 you3 wei4 。
- jiu1 guan1 hou4 lai2 ， gong1 ze2 zhi1 zhi4 。
- ren2 wei4 gong1 ji4 ， ru2 zu3 yu4 zhou1 。
- he2 nan2 jin4 tu3 ， wei4 zhong1 qi2 mou2 。
- ren2 wei4 gong1 shen1 ， ru2 ge3 cheng2 xiang1 。
- qi2 shan1 lü3 chu1 ， jing4 ju3 diao1 sang1 。
- wei2 wo3 wei4 gong1 ， te4 zhi1 suo3 xian1 。
- yong4 gong1 zhi1 yan2 ， bi4 ye3 wan4 quan2 。
- san1 guang1 qi2 fen1 ， wu3 yue4 qi2 lie4 。
- tian1 hu1 nai4 he2 ， shui2 shi2 wei2 nie4 。
- jing1 wei4 wang3 yi3 ， suo3 tian2 zhe3 bo1 。
- jiao4 yu2 jiu3 hun1 ， gong1 xin1 bu4 mo2 。

## 注释

## 译文

## 赏析
