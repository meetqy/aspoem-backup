---
id: liu-guo-deng-sheng-yuan-ge-gu-ji
title: 登昇元閣故基
titlePinyin: deng1 sheng1 yuan2 ge2 gu4 ji1
titleSlug: deng-sheng-yuan-ge-gu-ji
author: 劉過
authorPinyin: liu2 guo4
authorSlug: liu-guo
dynasty: 唐
dynastyPinyin: tang2
dynastySlug: tang
tags: [] 
---

## 正文

- 脚力倦矣曷少休，侵晨更作昇元遊。
- 眼中已不見二百四十尺突兀之高樓，但見炊煙萬竈宿貔貅。
- 上有啼鴉噪鵲如泣訴，下有藤蔓老樹根據枝相虯。
- 想其結締初，匠石巧與造物侔。
- 桷榱枅栱不知幾大木，一木牽挽回萬牛。
- 山川退聽左右受約束，日月烏兔早暮東西流。
- 阿房之旗矗立矮如戟，臨春結綺望仙三閣俱下頭。
- 盃埦塊潜培塿而已矣，蹄涔洞庭芥爲舟。
- 拄撐霄漢彈壓大千界，下歷梁唐秦隋晉漢周。
- 一朝世故有翻覆，禍結祝融回祿與鬰攸。
- 灰飛障天烟焰熾，一火三月爛不收。
- 遂使觚稜化草莽，丹雘成墟丘。
- 吾聞至人侈儉初何心，有茅一把蓋頭便可留。
- 何必窮極土木事妖怪，脧削赤子膏血斂以裒。
- 是故子劉子，不仙不佛亦不侯。
- 視鸞臺鳳閣爲蘧廬，百萬買宅亦夢幻泡影漚。
- 江西豈無家，白沙翠竹泉石幽。
- 茅簷曝日搔背癢，籬缺牆破手葺修。
- 如以天地爲室廬，日月行住坐卧得自由。
- 不爲朱門是，不作白屋羞。
- 有時騎鯨千里遊汗漫，有時蛤蜊遽食龜殻秋。
- 彼昇元閣者亟成而復壞，腸亦不能爲之斷，心亦不能爲之憂。
- 造物何足云，此身自贅疣。
- 譽堯毀桀未必公是非，丘跖兩窖蟻與螻。
- 日斜諸公急下山，我有斗酒歸去來兮相與勸酬。

## 拼音

- jiao3 li4 juan4 yi3 he2 shao3 xiu1 ， qin1 chen2 geng4 zuo4 sheng1 yuan2 you2 。
- yan3 zhong1 yi3 bu2 jian4 er4 bai3 si4 shi2 chi3 tu1 wu4 zhi1 gao1 lou2 ， dan4 jian4 chui1 yan1 wan4 zao4 su4 pi2 xiu1 。
- shang4 you3 ti2 ya1 zao4 que4 ru2 qi4 su4 ， xia4 you3 teng2 wan4 lao3 shu4 gen1 ju4 zhi1 xiang1 qiu2 。
- xiang3 qi2 jie2 di4 chu1 ， jiang4 shi2 qiao3 yu3 zao4 wu4 mou2 。
- jue2 cui1 ji1 gong3 bu4 zhi1 ji1 da4 mu4 ， yi2 mu4 qian1 wan3 hui2 wan4 niu2 。
- shan1 chuan1 tui4 ting1 zuo3 you4 shou4 yue1 shu4 ， ri4 yue4 wu1 tu4 zao3 mu4 dong1 xi1 liu2 。
- a1 fang2 zhi1 qi2 chu4 li4 ai3 ru2 ji3 ， lin2 chun1 jie2 qi3 wang4 xian1 san1 ge2 ju4 xia4 tou2 。
- bei1 wan3 kuai4 qian2 pei2 lou3 er2 yi3 yi3 ， ti2 cen2 dong4 ting2 jie4 wei2 zhou1 。
- zhu3 cheng1 xiao1 han4 dan4 ya1 da4 qian1 jie4 ， xia4 li4 liang2 tang2 qin2 sui2 jin4 han4 zhou1 。
- yi4 zhao1 shi4 gu4 you3 fan1 fu4 ， huo4 jie2 zhu4 rong2 hui2 lu4 yu3 yu4 you1 。
- hui1 fei1 zhang4 tian1 yan1 yan4 chi4 ， yi4 huo3 san1 yue4 lan4 bu4 shou1 。
- sui4 shi3 gu1 leng2 hua4 cao3 mang3 ， dan1 huo4 cheng2 xu1 qiu1 。
- wu2 wen2 zhi4 ren2 chi3 jian3 chu1 he2 xin1 ， you3 mao2 yi4 ba3 gai4 tou2 bian4 ke3 liu2 。
- he2 bi4 qiong2 ji2 tu3 mu4 shi4 yao1 guai4 ， zui1 xiao1 chi4 zi3 gao1 xue4 lian3 yi3 pou2 。
- shi4 gu4 zi3 liu2 zi3 ， bu4 xian1 bu4 fo2 yi4 bu4 hou2 。
- shi4 luan2 tai2 feng4 ge2 wei2 qu2 lu2 ， bai3 wan4 mai3 zhai2 yi4 meng4 huan4 pao4 ying3 ou1 。
- jiang1 xi1 qi3 wu2 jia1 ， bai2 sha1 cui4 zhu2 quan2 shi2 you1 。
- mao2 yan2 pu4 ri4 sao1 bei4 yang3 ， li2 que1 qiang2 po4 shou3 qi4 xiu1 。
- ru2 yi3 tian1 di4 wei2 shi4 lu2 ， ri4 yue4 xing2 zhu4 zuo4 wo4 de2 zi4 you2 。
- bu4 wei2 zhu1 men2 shi4 ， bu2 zuo4 bai2 wu1 xiu1 。
- you3 shi2 qi2 jing1 qian1 li3 you2 han4 man4 ， you3 shi2 ge2 li2 ju4 shi2 gui1 qiao4 qiu1 。
- bi3 sheng1 yuan2 ge2 zhe3 ji2 cheng2 er2 fu4 huai4 ， chang2 yi4 bu4 neng2 wei2 zhi1 duan4 ， xin1 yi4 bu4 neng2 wei2 zhi1 you1 。
- zao4 wu4 he2 zu2 yun2 ， ci3 shen1 zi4 zhui4 you2 。
- yu4 yao2 hui3 jie2 wei4 bi4 gong1 shi4 fei1 ， qiu1 zhi2 liang3 jiao4 yi3 yu3 lou2 。
- ri4 xie2 zhu1 gong1 ji2 xia4 shan1 ， wo3 you3 dou4 jiu3 gui1 qu4 lai2 xi1 xiang1 yu3 quan4 chou2 。

## 注释

## 译文

## 赏析
