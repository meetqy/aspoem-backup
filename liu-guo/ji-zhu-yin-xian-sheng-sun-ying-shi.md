---
id: liu-guo-ji-zhu-yin-xian-sheng-sun-ying-shi
title: 寄竹隠先生孫應時
titlePinyin: ji4 zhu2 yin3 xian1 sheng0 sun1 ying1 shi2
titleSlug: ji-zhu-yin-xian-sheng-sun-ying-shi
author: 劉過
authorPinyin: liu2 guo4
authorSlug: liu-guo
dynasty: 唐
dynastyPinyin: tang2
dynastySlug: tang
tags: [] 
---

## 正文

- 蘇州酒滴如真珠，公能醉之酒百壺。
- 得閒政恐不來爾，來則倒屣相與俱。
- 江山繞樓詩句好，奔走萬變同馳驅。
- 大書小草各有能，雷雹震耀鶑花姝。
- 當其半醉尚醒在，宛若處女未嫁夫。
- 盃行到手湖海歇，翻覆雲雨來須臾。
- 羲之屈使坐北面，命騷如役僕與奴。
- 角巾斜飄鬢毛出，筆墨顛倒衫袖烏。
- 回旋左右如有礙，歸路不記長鬚扶。
- 賓儕指摘士竊笑，亦有好事描爲圖。
- 或云先生鬰於用，浮沈欲以酒自娛。
- 實非能飲姑好客，不時斗酒由人須。
- 若予乃是真飲者，糟丘日日鄉無何。
- 雖然人亦難意料，未可目以爲酒徒。
- 相逢擺畧邊幅盡，胸次開豁無城郛。
- 歛藏窮達付之酒，不以禮法自束拘。
- 情歸一真舉無僞，滑稽玩世爲通儒。
- 飲與不飲無不可，醉醒醒醉同一區。
- 癡人之前莫說夢，夢中說夢愈闊迂。
- 客來輒飲飲輒醉，此其所以爲竹湖。
- 不然他人豈無酒，欲去此脚自懶趨。
- 計公之客日百數，結束冠带紛座隅。
- 欲言喉牙物如梗，中懷腹非外示愚。
- 不如鄙性好誠實，退無取議進不諛。
- 歐公自愛曼卿放，昌黎亦喜劉叉粗。
- 滿城風雨重陽近，黄花籬落金英敷。
- 山高凜風吹客倒，公樓雖小主者殊。
- 狂當相就取一醉，有酒飲我無酒酤。
- 此即雖狂亦可喜，我去俗子疇當呼。
- 世無人兮亦已久，公不容我誰容乎。

## 拼音

- su1 zhou1 jiu3 di1 ru2 zhen1 zhu1 ， gong1 neng2 zui4 zhi1 jiu3 bai3 hu2 。
- de2 xian2 zheng4 kong3 bu4 lai2 er3 ， lai2 ze2 dao3 xi3 xiang1 yu3 ju4 。
- jiang1 shan1 rao4 lou2 shi1 ju4 hao3 ， ben1 zou3 wan4 bian4 tong2 chi2 qu1 。
- da4 shu1 xiao3 cao3 ge4 you3 neng2 ， lei2 bao2 zhen4 yao4 ying1 hua1 shu1 。
- dang1 qi2 ban4 zui4 shang4 xing3 zai4 ， wan3 ruo4 chu3 nü3 wei4 jia4 fu1 。
- bei1 xing2 dao4 shou3 hu2 hai3 xie1 ， fan1 fu4 yun2 yu3 lai2 xu1 yu2 。
- xi1 zhi1 qu1 shi3 zuo4 bei3 mian4 ， ming4 sao1 ru2 yi4 pu2 yu3 nu2 。
- jiao3 jin1 xie2 piao1 bin4 mao2 chu1 ， bi3 mo4 dian1 dao3 shan1 xiu4 wu1 。
- hui2 xuan2 zuo3 you4 ru2 you3 ai4 ， gui1 lu4 bu2 ji4 chang2 xu1 fu2 。
- bin1 chai2 zhi3 zhai1 shi4 qie4 xiao4 ， yi4 you3 hao3 shi4 miao2 wei2 tu2 。
- huo4 yun2 xian1 sheng0 yu4 wu1 yong4 ， fu2 shen3 yu4 yi3 jiu3 zi4 yu2 。
- shi2 fei1 neng2 yin3 gu1 hao4 ke4 ， bu4 shi2 dou4 jiu3 you2 ren2 xu1 。
- ruo4 yu3 nai3 shi4 zhen1 yin3 zhe3 ， zao1 qiu1 ri4 ri4 xiang1 wu2 he2 。
- sui1 ran2 ren2 yi4 nan2 yi4 liao4 ， wei4 ke3 mu4 yi3 wei2 jiu3 tu2 。
- xiang1 feng2 bai3 lüe4 bian1 fu2 jin4 ， xiong1 ci4 kai1 huo1 wu2 cheng2 fu2 。
- lian3 cang2 qiong2 da2 fu4 zhi1 jiu3 ， bu4 yi3 li3 fa3 zi4 shu4 ju1 。
- qing2 gui1 yi4 zhen1 ju3 wu2 wei3 ， hua2 ji1 wan2 shi4 wei2 tong1 ru2 。
- yin3 yu3 bu4 yin3 wu2 bu4 ke3 ， zui4 xing3 xing3 zui4 tong2 yi4 qu1 。
- chi1 ren2 zhi1 qian2 mo4 shuo1 meng4 ， meng4 zhong1 shuo1 meng4 yu4 kuo4 yu1 。
- ke4 lai2 zhe2 yin3 yin3 zhe2 zui4 ， ci3 qi2 suo3 yi3 wei2 zhu2 hu2 。
- bu4 ran2 ta1 ren2 qi3 wu2 jiu3 ， yu4 qu4 ci3 jiao3 zi4 lan3 qu1 。
- ji4 gong1 zhi1 ke4 ri4 bai3 shu4 ， jie2 shu4 guan1 dai4 fen1 zuo4 yu2 。
- yu4 yan2 hou2 ya2 wu4 ru2 geng3 ， zhong1 huai2 fu4 fei1 wai4 shi4 yu2 。
- bu4 ru2 bi3 xing4 hao3 cheng2 shi2 ， tui4 wu2 qu3 yi4 jin4 bu4 yu2 。
- ou1 gong1 zi4 ai4 man4 qing1 fang4 ， chang1 li2 yi4 xi3 liu2 cha1 cu1 。
- man3 cheng2 feng1 yu3 zhong4 yang2 jin4 ， huang2 hua1 li2 luo4 jin1 ying1 fu1 。
- shan1 gao1 lin3 feng1 chui1 ke4 dao3 ， gong1 lou2 sui1 xiao3 zhu3 zhe3 shu1 。
- kuang2 dang1 xiang1 jiu4 qu3 yi2 zui4 ， you3 jiu3 yin3 wo3 wu2 jiu3 gu1 。
- ci3 ji2 sui1 kuang2 yi4 ke3 xi3 ， wo3 qu4 su2 zi3 chou2 dang1 hu1 。
- shi4 wu2 ren2 xi1 yi4 yi3 jiu3 ， gong1 bu4 rong2 wo3 shui2 rong2 hu1 。

## 注释

## 译文

## 赏析
