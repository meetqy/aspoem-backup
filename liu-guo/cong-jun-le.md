---
id: liu-guo-cong-jun-le
title: 從軍樂
titlePinyin: cong2 jun1 le4
titleSlug: cong-jun-le
author: 劉過
authorPinyin: liu2 guo4
authorSlug: liu-guo
dynasty: 唐
dynastyPinyin: tang2
dynastySlug: tang
tags: [] 
---

## 正文

- 蛟龍寶劍鸊鵜刀，黄金絡馬花盤袍。
- 臂弓腰矢出門去，百戰未怕皋蘭鏖。
- 酒酣縱獵自足快，詩成橫槊人稱豪。
- 但期處死得其所，一死政自輕鴻毛。
- 將軍三箭定天山，丞相五月入不毛。
- 生前封侯死廟食，雲臺突兀秋山高。
- 書生如魚蠹書冊，辛苦雕篆真徒勞。
- 兒時鼓篋走京國，漸老一第猶未叨。
- 自嗟賦命如紙薄，始信從軍古云樂。

## 拼音

- jiao1 long2 bao3 jian4 pi4 ti2 dao1 ， huang2 jin1 luo4 ma3 hua1 pan2 pao2 。
- bi4 gong1 yao1 shi3 chu1 men2 qu4 ， bai3 zhan4 wei4 pa4 gao1 lan2 ao2 。
- jiu3 han1 zong4 lie4 zi4 zu2 kuai4 ， shi1 cheng2 heng2 shuo4 ren2 cheng1 hao2 。
- dan4 qi1 chu3 si3 de2 qi2 suo3 ， yi4 si3 zheng4 zi4 qing1 hong2 mao2 。
- jiang1 jun1 san1 jian4 ding4 tian1 shan1 ， cheng2 xiang4 wu3 yue4 ru4 bu4 mao2 。
- sheng1 qian2 feng1 hou2 si3 miao4 shi2 ， yun2 tai2 tu1 wu4 qiu1 shan1 gao1 。
- shu1 sheng1 ru2 yu2 du4 shu1 ce4 ， xin1 ku3 diao1 zhuan4 zhen1 tu2 lao2 。
- er2 shi2 gu3 qie4 zou3 jing1 guo2 ， jian4 lao3 yi2 di4 you2 wei4 dao1 。
- zi4 jie1 fu4 ming4 ru2 zhi3 bao2 ， shi3 xin4 cong2 jun1 gu3 yun2 le4 。

## 注释

## 译文

## 赏析
