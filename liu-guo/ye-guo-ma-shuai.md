---
id: liu-guo-ye-guo-ma-shuai
title: 謁郭馬帥
titlePinyin: ye4 guo1 ma3 shuai4
titleSlug: ye-guo-ma-shuai
author: 劉過
authorPinyin: liu2 guo4
authorSlug: liu-guo
dynasty: 唐
dynastyPinyin: tang2
dynastySlug: tang
tags: [] 
---

## 正文

- 千金買駿馬，百金市蛾眉。
- 長安酒家樓，揮洒驚人詩。
- 天子不得臣，公卿氣吞之。
- 俯視兒女輩，自詭男子奇。
- 誰知金陵都，五年重來茲。
- 黑貂日以敝，塵埃鬢成絲。
- 故人風雨散，知己今爲誰。
- 郭侯山西英，而有熊豹姿。
- 巍峩西忠廟，喬木人所思。
- 垂芳到雲仍，大將奕世爲。
- 兄弟各三衙，父子步武隨。
- 萬戶侯冠軍，金印何纍纍。
- 雖然平戎策，終鬰未得施。
- 方今羣胡擾，似覺虜運衰。
- 達靼軍其西，會以蒙國斯。
- 蛇豕互吞噬，干戈極猖披。
- 盜賊毛蝟起，歛民及刀錐。
- 父老思漢官，壺漿傒王師。
- 吾君自神武，妙算出籌帷。
- 收攬天下才，尺寸不可遺。
- 機會一日來，恢復此其時。
- 况如郭侯者，禮賢正謙卑。
- 使之會雲龍，列城歸指麾。
- 安知古中原，不使同驅馳。
- 過也久淪落，狂名諸公知。
- 然亦壯心膽，志慕鞭四夷。
- 脫靴呼將軍，舉扇障元規。
- 有音世不賞，詩酒聊自嬉。
- 霜風忽無情，一夜冷徹肌。
- 高卧百尺樓，閉門無晨炊。
- 起視匣中劍，依舊光陸離。
- 有恩或可報，一死所不辭。

## 拼音

- qian1 jin1 mai3 jun4 ma3 ， bai3 jin1 shi4 e2 mei2 。
- chang2 an1 jiu3 jia1 lou2 ， hui1 sa3 jing1 ren2 shi1 。
- tian1 zi3 bu4 de2 chen2 ， gong1 qing1 qi4 tun1 zhi1 。
- fu3 shi4 er2 nü3 bei4 ， zi4 gui3 nan2 zi3 qi2 。
- shui2 zhi1 jin1 ling2 dou1 ， wu3 nian2 zhong4 lai2 zi1 。
- hei1 diao1 ri4 yi3 bi4 ， chen2 ai1 bin4 cheng2 si1 。
- gu4 ren2 feng1 yu3 san4 ， zhi1 ji3 jin1 wei2 shui2 。
- guo1 hou2 shan1 xi1 ying1 ， er2 you3 xiong2 bao4 zi1 。
- wei1 e2 xi1 zhong1 miao4 ， qiao2 mu4 ren2 suo3 si1 。
- chui2 fang1 dao4 yun2 reng2 ， da4 jiang1 yi4 shi4 wei2 。
- xiong1 di4 ge4 san1 ya2 ， fu4 zi3 bu4 wu3 sui2 。
- wan4 hu4 hou2 guan1 jun1 ， jin1 yin4 he2 lei2 lei2 。
- sui1 ran2 ping2 rong2 ce4 ， zhong1 yu4 wei4 de2 shi1 。
- fang1 jin1 qun2 hu2 rao3 ， si4 jue2 lu3 yun4 shuai1 。
- da2 da2 jun1 qi2 xi1 ， hui4 yi3 meng2 guo2 si1 。
- she2 shi3 hu4 tun1 shi4 ， gan1 ge1 ji2 chang1 pi1 。
- dao4 zei2 mao2 wei4 qi3 ， lian3 min2 ji2 dao1 zhui1 。
- fu4 lao3 si1 han4 guan1 ， hu2 jiang1 xi1 wang2 shi1 。
- wu2 jun1 zi4 shen2 wu3 ， miao4 suan4 chu1 chou2 wei2 。
- shou1 lan3 tian1 xia4 cai2 ， chi3 cun4 bu4 ke3 yi2 。
- ji1 hui4 yi2 ri4 lai2 ， hui1 fu4 ci3 qi2 shi2 。
- kuang4 ru2 guo1 hou2 zhe3 ， li3 xian2 zheng4 qian1 bei1 。
- shi3 zhi1 hui4 yun2 long2 ， lie4 cheng2 gui1 zhi3 hui1 。
- an1 zhi1 gu3 zhong1 yuan2 ， bu4 shi3 tong2 qu1 chi2 。
- guo4 ye3 jiu3 lun2 luo4 ， kuang2 ming2 zhu1 gong1 zhi1 。
- ran2 yi4 zhuang4 xin1 dan3 ， zhi4 mu4 bian1 si4 yi2 。
- tuo1 xue1 hu1 jiang1 jun1 ， ju3 shan4 zhang4 yuan2 gui1 。
- you3 yin1 shi4 bu4 shang3 ， shi1 jiu3 liao2 zi4 xi1 。
- shuang1 feng1 hu1 wu2 qing2 ， yi2 ye4 leng3 che4 ji1 。
- gao1 wo4 bai3 chi3 lou2 ， bi4 men2 wu2 chen2 chui1 。
- qi3 shi4 xia2 zhong1 jian4 ， yi1 jiu4 guang1 lu4 li2 。
- you3 en1 huo4 ke3 bao4 ， yi4 si3 suo3 bu4 ci2 。

## 注释

## 译文

## 赏析
