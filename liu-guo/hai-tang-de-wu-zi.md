---
id: liu-guo-hai-tang-de-wu-zi
title: 海棠得無字
titlePinyin: hai3 tang2 de2 wu2 zi4
titleSlug: hai-tang-de-wu-zi
author: 劉過
authorPinyin: liu2 guo4
authorSlug: liu-guo
dynasty: 唐
dynastyPinyin: tang2
dynastySlug: tang
tags: [] 
---

## 正文

- 步障蜀州錦，重重碧羅襦。
- 嬌多不勝春，十五未嬪夫。
- 我欲金屋之，貯以貢上都。
- 窈窕飛世間，穠李侍綠珠。
- 冶容致人疑，詎知非妖狐。
- 雉扇開綠綺，君王麗華俱。
- 後庭非無花，有寵爭得無。
- 八姨淡手抹，試粧不施朱。
- 不如玉環翠，睡起姿態殊。
- 人言花傾國，况乃下蔡乎。

## 拼音

- bu4 zhang4 shu3 zhou1 jin3 ， chong2 chong2 bi4 luo2 ru2 。
- jiao1 duo1 bu2 sheng4 chun1 ， shi2 wu3 wei4 pin2 fu1 。
- wo3 yu4 jin1 wu1 zhi1 ， zhu4 yi3 gong4 shang4 dou1 。
- yao3 tiao3 fei1 shi4 jian4 ， nong2 li3 shi4 lü4 zhu1 。
- ye3 rong2 zhi4 ren2 yi2 ， ju4 zhi1 fei1 yao1 hu2 。
- zhi4 shan4 kai1 lü4 qi3 ， jun1 wang2 li2 hua2 ju4 。
- hou4 ting2 fei1 wu2 hua1 ， you3 chong3 zheng1 de2 wu2 。
- ba1 yi2 dan4 shou3 mo3 ， shi4 zhuang1 bu4 shi1 zhu1 。
- bu4 ru2 yu4 huan2 cui4 ， shui4 qi3 zi1 tai4 shu1 。
- ren2 yan2 hua1 qing1 guo2 ， kuang4 nai3 xia4 cai4 hu1 。

## 注释

## 译文

## 赏析
