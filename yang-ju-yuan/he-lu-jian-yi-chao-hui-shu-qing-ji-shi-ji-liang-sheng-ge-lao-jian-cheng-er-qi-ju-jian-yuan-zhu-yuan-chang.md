---
id: yang-ju-yuan-he-lu-jian-yi-chao-hui-shu-qing-ji-shi-ji-liang-sheng-ge-lao-jian-cheng-er-qi-ju-jian-yuan-zhu-yuan-chang
title: 和盧諫議朝回書情即事寄兩省閣老兼呈二起居諫院諸院長
titlePinyin: he2 lu2 jian4 yi4 chao2 hui2 shu1 qing2 ji2 shi4 ji4 liang3 sheng3 ge2 lao3 jian1 cheng2 er4 qi3 ju1 jian4 yuan4 zhu1 yuan4 chang2
titleSlug: he-lu-jian-yi-chao-hui-shu-qing-ji-shi-ji-liang-sheng-ge-lao-jian-cheng-er-qi-ju-jian-yuan-zhu-yuan-chang
author: 楊巨源
authorPinyin: yang2 ju4 yuan2
authorSlug: yang-ju-yuan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 寵位資寂用，回頭憐二疎。
- 超遙比鶴性，皎潔同僧居。
- 華組澹無累，單牀歡有餘。
- 題詩天風灑，屬思紅霞舒。
- 藹藹延閤東，晨光映林初。
- 爐香深內殿，山色明前除。
- 對客默焚稾，何人知諫書。
- 全仁氣逾勁，大辨言甚徐。
- 逸步寄青璅，閑吟親綺疏。
- 清輝被鸞渚，瑞藹含龍渠。
- 謝監營野墅，陶公愛吾廬。
- 悠然遠者懷，聖代飄長裾。
- 端弼緝元化，至音生太虛。
- 一戎殄欃槍，重譯充儲胥。
- 借地種寒竹，看雲憶春蔬。
- 靈機棲杳冥，談笑登軒車。
- 晚迹識麒麟，秋英見芙蕖。
- 危言直且莊，曠抱鬱以攄。
- 志業耿冰雪，光容粲璠璵。
- 時賢儼仙掖，氣謝心何如。

## 拼音

- chong3 wei4 zi1 ji4 yong4 ， hui2 tou2 lian2 er4 shu1 。
- chao1 yao2 bi3 he4 xing4 ， jiao3 jie2 tong2 seng1 ju1 。
- hua2 zu3 dan4 wu2 lei4 ， dan1 chuang2 huan1 you3 yu2 。
- ti2 shi1 tian1 feng1 sa3 ， shu3 si1 hong2 xia2 shu1 。
- ai3 ai3 yan2 he2 dong1 ， chen2 guang1 ying4 lin2 chu1 。
- lu2 xiang1 shen1 nei4 dian4 ， shan1 se4 ming2 qian2 chu2 。
- dui4 ke4 mo4 fen2 gao3 ， he2 ren2 zhi1 jian4 shu1 。
- quan2 ren2 qi4 yu2 jin4 ， da4 bian4 yan2 shen4 xu2 。
- yi4 bu4 ji4 qing1 zao3 ， xian2 yin2 qin1 qi3 shu1 。
- qing1 hui1 bei4 luan2 zhu3 ， rui4 ai3 han2 long2 qu2 。
- xie4 jian1 ying2 ye3 shu4 ， tao2 gong1 ai4 wu2 lu2 。
- you1 ran2 yuan3 zhe3 huai2 ， sheng4 dai4 piao1 chang2 ju1 。
- duan1 bi4 ji2 yuan2 hua4 ， zhi4 yin1 sheng1 tai4 xu1 。
- yi4 rong2 tian3 chan2 qiang1 ， zhong4 yi4 chong1 chu3 xu1 。
- jie4 di4 zhong3 han2 zhu2 ， kan4 yun2 yi4 chun1 shu1 。
- ling2 ji1 qi1 yao3 ming2 ， tan2 xiao4 deng1 xuan1 ju1 。
- wan3 ji4 shi2 qi2 lin2 ， qiu1 ying1 jian4 fu2 qu2 。
- wei1 yan2 zhi2 qie3 zhuang1 ， kuang4 bao4 yu4 yi3 shu1 。
- zhi4 ye4 geng3 bing1 xue3 ， guang1 rong2 can4 fan2 yu2 。
- shi2 xian2 yan3 xian1 ye4 ， qi4 xie4 xin1 he2 ru2 。

## 注释

## 译文

## 赏析
