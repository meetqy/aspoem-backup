---
id: yang-ju-yuan-feng-chou-dou-lang-zhong-zao-ru-sheng-ku-han-jian-ji
title: 奉酬竇郎中早入省苦寒見寄
titlePinyin: feng4 chou2 dou4 lang2 zhong1 zao3 ru4 sheng3 ku3 han2 jian4 ji4
titleSlug: feng-chou-dou-lang-zhong-zao-ru-sheng-ku-han-jian-ji
author: 楊巨源
authorPinyin: yang2 ju4 yuan2
authorSlug: yang-ju-yuan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 玄冥怒含風，羣物戒嚴節。
- 空山頑石破，幽澗層冰裂。
- 題詩金華彥，接武丹霄烈。
- 曠懷玉京雲，孤唱粉垣雪。
- 窮陰總凝沍，正氣直肅殺。
- 天狼看墜地，霜兔敢拒穴。
- 悠然蓬蒿士，亦得奉朝謁。
- 羸驂苦遲遲，單僕怨切切。
- 端闈仙階邃，廣陌凍橋滑。
- 旭日鴛鴦行，瑞煙芙蓉闕。
- 司寒申鄭重，成歲在凜冽。
- 謝監逢酒時，袁生閉門月。
- 漸思霜霰減，欲報陽和發。
- 誰家挾纊心，何地當罏熱。
- 慘舒能一改，恭聽遠者說。

## 拼音

- xuan2 ming2 nu4 han2 feng1 ， qun2 wu4 jie4 yan2 jie2 。
- kong1 shan1 wan2 shi2 po4 ， you1 jian4 ceng2 bing1 lie4 。
- ti2 shi1 jin1 hua2 yan4 ， jie1 wu3 dan1 xiao1 lie4 。
- kuang4 huai2 yu4 jing1 yun2 ， gu1 chang4 fen3 yuan2 xue3 。
- qiong2 yin1 zong3 ning2 hu4 ， zheng4 qi4 zhi2 su4 sha1 。
- tian1 lang2 kan4 zhui4 di4 ， shuang1 tu4 gan3 ju4 xue2 。
- you1 ran2 peng2 hao1 shi4 ， yi4 de2 feng4 chao2 ye4 。
- lei2 can1 ku3 chi2 chi2 ， dan1 pu2 yuan4 qie4 qie4 。
- duan1 wei2 xian1 jie1 sui4 ， guang3 mo4 dong4 qiao2 hua2 。
- xu4 ri4 yuan1 yang1 xing2 ， rui4 yan1 fu2 rong2 que4 。
- si1 han2 shen1 zheng4 zhong4 ， cheng2 sui4 zai4 lin3 lie4 。
- xie4 jian1 feng2 jiu3 shi2 ， yuan2 sheng1 bi4 men2 yue4 。
- jian4 si1 shuang1 xian4 jian3 ， yu4 bao4 yang2 he2 fa1 。
- shui2 jia1 xie2 kuang4 xin1 ， he2 di4 dang1 lu2 re4 。
- can3 shu1 neng2 yi4 gai3 ， gong1 ting1 yuan3 zhe3 shuo1 。

## 注释

## 译文

## 赏析
