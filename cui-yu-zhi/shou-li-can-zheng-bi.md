---
id: cui-yu-zhi-shou-li-can-zheng-bi
title: 壽李參政壁
titlePinyin: shou4 li3 can1 zheng4 bi4
titleSlug: shou-li-can-zheng-bi
author: 崔與之
authorPinyin: cui1 yu3 zhi1
authorSlug: cui-yu-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 青牛老仙紫雲旄，函關西度天風高。
- 手携柱下五千卷，來擅一世文章豪。
- 玻璃江頭梅欲蕾，蟆頤山麓寒方鏖。
- 飈車羽輪下霄漢，從以萬鶴如雲濤。
- 參天挺特有喬木，大地負荷須巨鼇。
- 百斛篆鼎筆端斡，五色瑞繭胸底繅。
- 笑談更化定大計，乾機坤軸回鈞陶。
- 蒼生脫險誕登岸，沙觜閑此杭川艘。
- 雁湖風物午橋似，滿引鑿落歌離騷。
- 酒酣耳熱自擊缶，世閒萬事輕鴻毛。
- 塗炭未蘇兵未洗，雲雷可使屯其膏。
- 玉堂昨夜進麻草，延英趣對猩紅袍。
- 太平事業有所屬，北卷燕薊西臨洮。
- 扶持世極壽國脈，突兀一柱擎天牢。
- 五羊僊客起爲壽，安期大棗東方桃。

## 拼音

- qing1 niu2 lao3 xian1 zi3 yun2 mao2 ， han2 guan1 xi1 du4 tian1 feng1 gao1 。
- shou3 xie2 zhu4 xia4 wu3 qian1 juan4 ， lai2 shan4 yi2 shi4 wen2 zhang1 hao2 。
- bo1 li0 jiang1 tou2 mei2 yu4 lei3 ， ma0 yi2 shan1 lu4 han2 fang1 ao2 。
- biao1 ju1 yu3 lun2 xia4 xiao1 han4 ， cong2 yi3 wan4 he4 ru2 yun2 tao1 。
- can1 tian1 ting3 te4 you3 qiao2 mu4 ， da4 di4 fu4 he2 xu1 ju4 ao2 。
- bai3 hu2 zhuan4 ding3 bi3 duan1 wo4 ， wu3 se4 rui4 jian3 xiong1 di3 sao1 。
- xiao4 tan2 geng4 hua4 ding4 da4 ji4 ， qian2 ji1 kun1 zhou2 hui2 jun1 tao2 。
- cang1 sheng1 tuo1 xian3 dan4 deng1 an4 ， sha1 zi1 xian2 ci3 hang2 chuan1 sou1 。
- yan4 hu2 feng1 wu4 wu3 qiao2 si4 ， man3 yin3 zao2 luo4 ge1 li2 sao1 。
- jiu3 han1 er3 re4 zi4 ji1 fou3 ， shi4 xian2 wan4 shi4 qing1 hong2 mao2 。
- tu2 tan4 wei4 su1 bing1 wei4 xi3 ， yun2 lei2 ke3 shi3 tun2 qi2 gao1 。
- yu4 tang2 zuo2 ye4 jin4 ma2 cao3 ， yan2 ying1 qu4 dui4 xing1 hong2 pao2 。
- tai4 ping2 shi4 ye4 you3 suo3 shu3 ， bei3 juan4 yan4 ji4 xi1 lin2 tao2 。
- fu2 chi2 shi4 ji2 shou4 guo2 mai4 ， tu1 wu4 yi2 zhu4 qing2 tian1 lao2 。
- wu3 yang2 xian1 ke4 qi3 wei2 shou4 ， an1 qi1 da4 zao3 dong1 fang1 tao2 。

## 注释

## 译文

## 赏析
