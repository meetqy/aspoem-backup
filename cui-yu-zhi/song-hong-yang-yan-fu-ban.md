---
id: cui-yu-zhi-song-hong-yang-yan-fu-ban
title: 送洪暘巖赴班
titlePinyin: song4 hong2 yang2 yan2 fu4 ban1
titleSlug: song-hong-yang-yan-fu-ban
author: 崔與之
authorPinyin: cui1 yu3 zhi1
authorSlug: cui-yu-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 法吏了繁劇，儒生擅文墨。
- 世多兼兩長，遠到須器識。
- 昔在晉魏公，曾此趨幕職。
- 一逢龔莊敏，期以柱天極。
- 紫微得夫君，嘉禾乏栽植。
- 廣城底山川，融結此英特。
- 精神天獨饒，醉盎春可即。
- 讀書細妍磨，作文工組織。
- 庭隅立兩造，片言分曲直。
- 疾頑戒已甚，爭事退如默。
- 武庫物兼蓄，滄海蠡莫測。
- 同僚總稱好，載路譽聲塞。
- 五羊書筵重，濟物多陰德。
- 榮通付儻來，薦剡豈求得。
- 薰涼快馬耳，汗漫捧鵬翼。
- 歸裝可對人，南物毫不殖。
- 二同羞著我，握手倒巾幘。
- 幽棲泉石邊，喜在文溪側。
- 平章詩浩蕩，指點碁黑白。
- 此樂竟何如，滿懷春拍拍。
- 咳唾落珠璣，襟期重膠漆。
- 高誦歸去辭，永守兔園冊。
- 焉知暮歲後，苦被功名迫。
- 終能幡然起，行矣各努力。
- 長途希樹陰，蕭邸謹服食。
- 懸知風月宵，定啟山夫憶。

## 拼音

- fa3 li4 le0 fan2 ju4 ， ru2 sheng1 shan4 wen2 mo4 。
- shi4 duo1 jian1 liang3 chang2 ， yuan3 dao4 xu1 qi4 shi2 。
- xi1 zai4 jin4 wei4 gong1 ， ceng2 ci3 qu1 mu4 zhi2 。
- yi4 feng2 gong1 zhuang1 min3 ， qi1 yi3 zhu4 tian1 ji2 。
- zi3 wei1 de2 fu1 jun1 ， jia1 he2 fa2 zai1 zhi2 。
- guang3 cheng2 di3 shan1 chuan1 ， rong2 jie2 ci3 ying1 te4 。
- jing1 shen2 tian1 du2 rao2 ， zui4 ang4 chun1 ke3 ji2 。
- du2 shu1 xi4 yan2 mo2 ， zuo4 wen2 gong1 zu3 zhi1 。
- ting2 yu2 li4 liang3 zao4 ， pian4 yan2 fen1 qu1 zhi2 。
- ji2 wan2 jie4 yi3 shen4 ， zheng1 shi4 tui4 ru2 mo4 。
- wu3 ku4 wu4 jian1 xu4 ， cang1 hai3 li2 mo4 ce4 。
- tong2 liao2 zong3 cheng1 hao3 ， zai4 lu4 yu4 sheng1 sai1 。
- wu3 yang2 shu1 yan2 zhong4 ， ji4 wu4 duo1 yin1 de2 。
- rong2 tong1 fu4 tang3 lai2 ， jian4 yan3 qi3 qiu2 de2 。
- xun1 liang2 kuai4 ma3 er3 ， han4 man4 peng3 peng2 yi4 。
- gui1 zhuang1 ke3 dui4 ren2 ， nan2 wu4 hao2 bu4 zhi2 。
- er4 tong2 xiu1 zhu4 wo3 ， wo4 shou3 dao3 jin1 ze2 。
- you1 qi1 quan2 shi2 bian1 ， xi3 zai4 wen2 xi1 ce4 。
- ping2 zhang1 shi1 hao4 dang4 ， zhi3 dian3 qi2 hei1 bai2 。
- ci3 le4 jing4 he2 ru2 ， man3 huai2 chun1 pai1 pai1 。
- hai1 tuo4 luo4 zhu1 ji1 ， jin1 qi1 zhong4 jiao1 qi1 。
- gao1 song4 gui1 qu4 ci2 ， yong3 shou3 tu4 yuan2 ce4 。
- yan1 zhi1 mu4 sui4 hou4 ， ku3 bei4 gong1 ming2 po4 。
- zhong1 neng2 fan1 ran2 qi3 ， xing2 yi3 ge4 nu3 li4 。
- chang2 tu2 xi1 shu4 yin1 ， xiao1 di3 jin3 fu2 shi2 。
- xuan2 zhi1 feng1 yue4 xiao1 ， ding4 qi3 shan1 fu1 yi4 。

## 注释

## 译文

## 赏析
