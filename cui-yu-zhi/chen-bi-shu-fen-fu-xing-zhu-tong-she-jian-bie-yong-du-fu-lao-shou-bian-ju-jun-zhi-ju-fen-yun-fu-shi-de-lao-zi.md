---
id: cui-yu-zhi-chen-bi-shu-fen-fu-xing-zhu-tong-she-jian-bie-yong-du-fu-lao-shou-bian-ju-jun-zhi-ju-fen-yun-fu-shi-de-lao-zi
title: 陳祕書分符星渚同舍餞別用杜甫老手便劇郡之句分韻賦詩得老字
titlePinyin: chen2 bi4 shu1 fen1 fu2 xing1 zhu3 tong2 she4 jian4 bie2 yong4 du4 fu3 lao3 shou3 bian4 ju4 jun4 zhi1 ju4 fen1 yun4 fu4 shi1 de2 lao3 zi4
titleSlug: chen-bi-shu-fen-fu-xing-zhu-tong-she-jian-bie-yong-du-fu-lao-shou-bian-ju-jun-zhi-ju-fen-yun-fu-shi-de-lao-zi
author: 崔與之
authorPinyin: cui1 yu3 zhi1
authorSlug: cui-yu-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 天生一代奇，人瑞國之寶。
- 少游翰墨場，聲譽日杲杲。
- 蟠胸三萬卷，致君應有道。
- 懷璧掩其光，幾書州縣考。
- 翩翩鳳新雛，飛上羣玉島。
- 郎星粲光躔，同舍未爲老。
- 自詭乘一障，決計何太早。
- 分以星子符，廬阜足幽討。
- 榮途競奔逐，砥柱迴瀾倒。
- 自顧孤危蹤，歸意尤浩浩。
- 白頭頻送客，何以慰離抱。
- 江頭潮正平，西風一帆好。

## 拼音

- tian1 sheng1 yi2 dai4 qi2 ， ren2 rui4 guo2 zhi1 bao3 。
- shao3 you2 han4 mo4 chang3 ， sheng1 yu4 ri4 gao3 gao3 。
- pan2 xiong1 san1 wan4 juan4 ， zhi4 jun1 ying1 you3 dao4 。
- huai2 bi4 yan3 qi2 guang1 ， ji1 shu1 zhou1 xian4 kao3 。
- pian1 pian1 feng4 xin1 chu2 ， fei1 shang4 qun2 yu4 dao3 。
- lang2 xing1 can4 guang1 chan2 ， tong2 she4 wei4 wei2 lao3 。
- zi4 gui3 cheng2 yi2 zhang4 ， jue2 ji4 he2 tai4 zao3 。
- fen1 yi3 xing1 zi0 fu2 ， lu2 fu4 zu2 you1 tao3 。
- rong2 tu2 jing4 ben1 zhu2 ， di3 zhu4 hui2 lan2 dao3 。
- zi4 gu4 gu1 wei1 zong1 ， gui1 yi4 you2 hao4 hao4 。
- bai2 tou2 bin1 song4 ke4 ， he2 yi3 wei4 li2 bao4 。
- jiang1 tou2 chao2 zheng4 ping2 ， xi1 feng1 yi4 fan1 hao3 。

## 注释

## 译文

## 赏析
