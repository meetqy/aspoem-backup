---
id: lou-cai-er-lang-shen
title: 二郎神
titlePinyin: er4 lang2 shen2
titleSlug: er-lang-shen
author: 楼采
authorPinyin: lou2 cai3
authorSlug: lou-cai
dynasty: 宋
dynastyPinyin: song4
dynastySlug: song
tags: []
---

## 正文

- 露床转玉，唤睡醒、绿云梳晓。
- 正倦立银屏，新宽衣带，生怯轻寒料峭。
- 闷绝相思无人问，但怨入、墙阴啼鸟。
- 嗟露屋锁春，晴风喧昼，柳轻梅小。
- 人悄。
- 日长谩忆，秋千嬉笑。
- 怅烬冷炉薰，花深莺静，帘箔微红醉袅。
- 带结留诗，粉痕销帕，情远窃香年少。
- 凝恨极，尽日凭高目断，淡烟芳草。

## 拼音

- lu4 chuang2 zhuan3 yu4 ， huan4 shui4 xing3 、 lü4 yun2 shu1 xiao3 。
- zheng4 juan4 li4 yin2 ping2 ， xin1 kuan1 yi1 dai4 ， sheng1 qie4 qing1 han2 liao4 qiao4 。
- men1 jue2 xiang1 si1 wu2 ren2 wen4 ， dan4 yuan4 ru4 、 qiang2 yin1 ti2 niao3 。
- jie1 lu4 wu1 suo3 chun1 ， qing2 feng1 xuan1 zhou4 ， liu3 qing1 mei2 xiao3 。
- ren2 qiao1 。
- ri4 chang2 man4 yi4 ， qiu1 qian1 xi1 xiao4 。
- chang4 jin4 leng3 lu2 xun1 ， hua1 shen1 ying1 jing4 ， lian2 bo2 wei1 hong2 zui4 niao3 。
- dai4 jie2 liu2 shi1 ， fen3 hen2 xiao1 pa4 ， qing2 yuan3 qie4 xiang1 nian2 shao4 。
- ning2 hen4 ji2 ， jin4 ri4 ping2 gao1 mu4 duan4 ， dan4 yan1 fang1 cao3 。

## 注释

## 译文

## 赏析
