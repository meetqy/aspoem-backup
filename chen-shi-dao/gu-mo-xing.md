---
id: chen-shi-dao-gu-mo-xing
title: 古墨行
titlePinyin: gu3 mo4 xing2
titleSlug: gu-mo-xing
author: 陳師道
authorPinyin: chen2 shi1 dao4
authorSlug: chen-shi-dao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 秦郎百好俱第一，烏丸如漆姿如石。
- 巧作松身與鏡面，借美於外非良質。
- 潘翁拜跪摩老眼，一生再見三歎息。
- 了知至鑒無遁形，王家舊物秦家得。
- 君今所有亦其亞，伯仲小低猶子姪。
- 黄金白璧孰不有，古錦句囊聊可敵。
- 睿思殿裏春夜半，燈火闌殘歌舞散。
- 自書細字答邊臣，萬里風塵入長算。
- 初聞橋山送弓劍，寧知玉碗人間見。
- 夜光炎炎衝斗牛，會有太史占星變。
- 人生尤物不必有，時一過目驚老醜。
- 念子何忍遽磨研，少待須臾圖不朽。
- 明窗浄几風日暖，有愁萬斛才八斗。
- 徑須脫帽管城公，小試玉堂揮翰手。

## 拼音

- qin2 lang2 bai3 hao3 ju4 di4 yi1 ， wu1 wan2 ru2 qi1 zi1 ru2 shi2 。
- qiao3 zuo4 song1 shen1 yu3 jing4 mian4 ， jie4 mei3 wu1 wai4 fei1 liang2 zhi4 。
- pan1 weng1 bai4 gui4 mo2 lao3 yan3 ， yi4 sheng1 zai4 jian4 san1 tan4 xi1 。
- liao3 zhi1 zhi4 jian4 wu2 dun4 xing2 ， wang2 jia1 jiu4 wu4 qin2 jia1 de2 。
- jun1 jin1 suo3 you3 yi4 qi2 ya1 ， bo2 zhong4 xiao3 di1 you2 zi3 zhi2 。
- huang2 jin1 bai2 bi4 shu2 bu4 you3 ， gu3 jin3 ju4 nang2 liao2 ke3 di2 。
- rui4 si1 dian4 li3 chun1 ye4 ban4 ， deng1 huo3 lan2 can2 ge1 wu3 san4 。
- zi4 shu1 xi4 zi4 da2 bian1 chen2 ， wan4 li3 feng1 chen2 ru4 chang2 suan4 。
- chu1 wen2 qiao2 shan1 song4 gong1 jian4 ， ning2 zhi1 yu4 wan3 ren2 jian4 jian4 。
- ye4 guang1 yan2 yan2 chong1 dou4 niu2 ， hui4 you3 tai4 shi3 zhan1 xing1 bian4 。
- ren2 sheng1 you2 wu4 bu2 bi4 you3 ， shi2 yi2 guo4 mu4 jing1 lao3 chou3 。
- nian4 zi3 he2 ren3 ju4 mo2 yan2 ， shao3 dai1 xu1 yu2 tu2 bu4 xiu3 。
- ming2 chuang1 jing4 ji3 feng1 ri4 nuan3 ， you3 chou2 wan4 hu2 cai2 ba1 dou3 。
- jing4 xu1 tuo1 mao4 guan3 cheng2 gong1 ， xiao3 shi4 yu4 tang2 hui1 han4 shou3 。

## 注释

## 译文

## 赏析
