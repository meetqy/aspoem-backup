---
id: chen-shi-dao-shi-shi-hua-yuan
title: 石氏畫苑
titlePinyin: shi2 shi4 hua4 yuan4
titleSlug: shi-shi-hua-yuan
author: 陳師道
authorPinyin: chen2 shi1 dao4
authorSlug: chen-shi-dao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 卒行無好步，事忙不草書。
- 能事不促迫，快手多麤疏。
- 君看荷葦槲葉扇，崔家仲叔三人俱。
- 掃除事物費歲月，收定神氣忘形軀。
- 恍然有得奪天巧，衰顔生態能相如。
- 市師信手無贏餘，一日畫出東封圖。
- 眼前百口怪神速，背後千指爭邪𣤔。
- 君家畫苑傾東都，錦囊玉軸行盈車。
- 補完破碎收亡逋，欲得不計有與無。
- 問君此病何當祛，君言無事聊自娛。
- 世間何事非迷途，挾策未必賢樗蒲。
- 苑中最愛文與蘇，情親不獨生同閭。
- 自謂知子誰如余，叔也不癡回不愚。
- 憐君用意常勤劬，揮毫灑墨填空虛。
- 風梢雨葉出新意，老樹僵立何年枯。
- 我生百事不留意，外物不足煩敺除。
- 翰墨纔能記名字，模臨寫貌無工夫。
- 見溺不救危不扶，獨無一物充庖厨。
- 看君髮漆顔丹朱，意氣健如生馬駒。
- 逢人不信六十餘，郁然一莖無白鬚。
- 呂翁落寞起釣屠，南山四老東宮須。
- 人生晚達有如此，應笑虞翻早著書。

## 拼音

- zu2 xing2 wu2 hao3 bu4 ， shi4 mang2 bu4 cao3 shu1 。
- neng2 shi4 bu2 cu4 po4 ， kuai4 shou3 duo1 cu1 shu1 。
- jun1 kan4 he2 wei3 hu2 ye4 shan4 ， cui1 jia1 zhong4 shu1 san1 ren2 ju4 。
- sao3 chu2 shi4 wu4 fei4 sui4 yue4 ， shou1 ding4 shen2 qi4 wang4 xing2 qu1 。
- huang3 ran2 you3 de2 duo2 tian1 qiao3 ， shuai1 yan2 sheng1 tai4 neng2 xiang1 ru2 。
- shi4 shi1 xin4 shou3 wu2 ying2 yu2 ， yi2 ri4 hua4 chu1 dong1 feng1 tu2 。
- yan3 qian2 bai3 kou3 guai4 shen2 su4 ， bei4 hou4 qian1 zhi3 zheng1 xie2 𣤔。
- jun1 jia1 hua4 yuan4 qing1 dong1 dou1 ， jin3 nang2 yu4 zhou2 xing2 ying2 ju1 。
- bu3 wan2 po4 sui4 shou1 wang2 bu1 ， yu4 de2 bu2 ji4 you3 yu3 wu2 。
- wen4 jun1 ci3 bing4 he2 dang1 qu1 ， jun1 yan2 wu2 shi4 liao2 zi4 yu2 。
- shi4 jian4 he2 shi4 fei1 mi2 tu2 ， xie2 ce4 wei4 bi4 xian2 chu1 pu2 。
- yuan4 zhong1 zui4 ai4 wen2 yu3 su1 ， qing2 qin1 bu4 du2 sheng1 tong2 lü2 。
- zi4 wei4 zhi1 zi3 shui2 ru2 yu2 ， shu1 ye3 bu4 chi1 hui2 bu4 yu2 。
- lian2 jun1 yong4 yi4 chang2 qin2 qu2 ， hui1 hao2 sa3 mo4 tian2 kong4 xu1 。
- feng1 shao1 yu3 ye4 chu1 xin1 yi4 ， lao3 shu4 jiang1 li4 he2 nian2 ku1 。
- wo3 sheng1 bai3 shi4 bu4 liu2 yi4 ， wai4 wu4 bu4 zu2 fan2 qu1 chu2 。
- han4 mo4 cai2 neng2 ji4 ming2 zi4 ， mo2 lin2 xie3 mao4 wu2 gong1 fu0 。
- jian4 ni4 bu2 jiu4 wei1 bu4 fu2 ， du2 wu2 yi2 wu4 chong1 pao2 chu2 。
- kan4 jun1 fa4 qi1 yan2 dan1 zhu1 ， yi4 qi4 jian4 ru2 sheng1 ma3 ju1 。
- feng2 ren2 bu2 xin4 liu4 shi2 yu2 ， yu4 ran2 yi2 jing4 wu2 bai2 xu1 。
- lü3 weng1 luo4 mo4 qi3 diao4 tu2 ， nan2 shan1 si4 lao3 dong1 gong1 xu1 。
- ren2 sheng1 wan3 da2 you3 ru2 ci3 ， ying1 xiao4 yu2 fan1 zao3 zhu4 shu1 。

## 注释

## 译文

## 赏析
