---
id: chen-shi-dao-xie-fu-jian
title: 謝傅監
titlePinyin: xie4 fu4 jian1
titleSlug: xie-fu-jian
author: 陳師道
authorPinyin: chen2 shi1 dao4
authorSlug: chen-shi-dao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 好士如好色，昔聞今則無。
- 平生席爲門，未識長者車。
- 曠士慕林谷，羈人辱泥塗。
- 願爲執鞭役，莫順下風趨。
- 去年辱公先，懷刺留寓居。
- 我往拜其門，鸑鷟鳴高梧。
- 論交不計年，取材忘其愚。
- 一寒我如此，百鎰公無餘。
- 今年賀公歸，乃復過我廬。
- 當使有近行，應門有長須。
- 小家不耐事，雞飛犬升閭。
- 莫歸自有恨，親顔一何娛。
- 汝家吾無憂，能致賢大夫。
- 吳公漢庭右，賈生世用疏。
- 平分太倉粟，盡讀鄴侯書。
- 士爲知己留，不爲食有魚。
- 三言移曾母，投杼公何如。

## 拼音

- hao3 shi4 ru2 hao4 se4 ， xi1 wen2 jin1 ze2 wu2 。
- ping2 sheng1 xi2 wei2 men2 ， wei4 shi2 chang2 zhe3 ju1 。
- kuang4 shi4 mu4 lin2 gu3 ， ji1 ren2 ru3 ni2 tu2 。
- yuan4 wei2 zhi2 bian1 yi4 ， mo4 shun4 xia4 feng1 qu1 。
- qu4 nian2 ru3 gong1 xian1 ， huai2 ci4 liu2 yu4 ju1 。
- wo3 wang3 bai4 qi2 men2 ， yue4 zhuo2 ming2 gao1 wu2 。
- lun4 jiao1 bu2 ji4 nian2 ， qu3 cai2 wang4 qi2 yu2 。
- yi4 han2 wo3 ru2 ci3 ， bai3 yi4 gong1 wu2 yu2 。
- jin1 nian2 he4 gong1 gui1 ， nai3 fu4 guo4 wo3 lu2 。
- dang1 shi3 you3 jin4 xing2 ， ying1 men2 you3 chang2 xu1 。
- xiao3 jia1 bu2 nai4 shi4 ， ji1 fei1 quan3 sheng1 lü2 。
- mo4 gui1 zi4 you3 hen4 ， qin1 yan2 yi4 he2 yu2 。
- ru3 jia1 wu2 wu2 you1 ， neng2 zhi4 xian2 dai4 fu0 。
- wu2 gong1 han4 ting2 you4 ， jia3 sheng1 shi4 yong4 shu1 。
- ping2 fen1 tai4 cang1 su4 ， jin4 du2 ye4 hou2 shu1 。
- shi4 wei2 zhi1 ji3 liu2 ， bu4 wei2 shi2 you3 yu2 。
- san1 yan2 yi2 ceng2 mu3 ， tou2 zhu4 gong1 he2 ru2 。

## 注释

## 译文

## 赏析
