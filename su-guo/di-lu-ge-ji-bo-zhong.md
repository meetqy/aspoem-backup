---
id: su-guo-di-lu-ge-ji-bo-zhong
title: 地鑪歌寄伯仲
titlePinyin: di4 lu2 ge1 ji4 bo2 zhong4
titleSlug: di-lu-ge-ji-bo-zhong
author: 蘇過
authorPinyin: su1 guo4
authorSlug: su-guo
dynasty: 唐
dynastyPinyin: tang2
dynastySlug: tang
tags: [] 
---

## 正文

- 野人勸我鑿地鑪，纔能容膝便有餘。
- 土牀屈曲方六尺，墐塗何必髹丹朱。
- 廣文無氈與客設，蒲團但學僧跏趺。
- 破鐺折脚自然煮，中有至樂人所無。
- 我游東南古佛剎，潭潭大屋干浮屠。
- 環牀接席如坐井，白灰蓋火深模糊。
- 貴人盡臥紅氍毹，春風習習生四隅。
- 牽衣留客長夜飲，一石屢醉狂淳于。
- 我家環堵真癯儒，鷃鵬無羨安枋榆。
- 勞生養此夢幻軀，誰能華睆慕大夫。
- 時從村叟交蹠語，炔焰爬搔味醍醐。
- 牀頭一榼自取飲，醉後耳熟時歌呼。
- 坐想潁川十日雨，尺薪如桂求里閭。
- 此時無人知我樂，惜哉不與二仲俱。
- 我兄何時結茅廬，小窗請試新規模。

## 拼音

- ye3 ren2 quan4 wo3 zao2 di4 lu2 ， cai2 neng2 rong2 xi1 bian4 you3 yu2 。
- tu3 chuang2 qu1 qu1 fang1 liu4 chi3 ， jin4 tu2 he2 bi4 xiu1 dan1 zhu1 。
- guang3 wen2 wu2 zhan1 yu3 ke4 she4 ， pu2 tuan2 dan4 xue2 seng1 jia1 fu1 。
- po4 dang1 zhe2 jiao3 zi4 ran2 zhu3 ， zhong1 you3 zhi4 le4 ren2 suo3 wu2 。
- wo3 you2 dong1 nan2 gu3 fo2 cha4 ， tan2 tan2 da4 wu1 gan1 fu2 tu2 。
- huan2 chuang2 jie1 xi2 ru2 zuo4 jing3 ， bai2 hui1 gai4 huo3 shen1 mo2 hu0 。
- gui4 ren2 jin4 wo4 hong2 qu2 shu1 ， chun1 feng1 xi2 xi2 sheng1 si4 yu2 。
- qian1 yi1 liu2 ke4 chang2 ye4 yin3 ， yi4 shi2 lü3 zui4 kuang2 chun2 yu2 。
- wo3 jia1 huan2 du3 zhen1 qu2 ru2 ， yan4 peng2 wu2 xian4 an1 fang1 yu2 。
- lao2 sheng1 yang3 ci3 meng4 huan4 qu1 ， shui2 neng2 hua2 huan4 mu4 dai4 fu0 。
- shi2 cong2 cun1 sou3 jiao1 zhi2 yu3 ， que1 yan4 pa2 sao1 wei4 ti2 hu2 。
- chuang2 tou2 yi4 ke1 zi4 qu3 yin3 ， zui4 hou4 er3 shu2 shi2 ge1 hu1 。
- zuo4 xiang3 ying3 chuan1 shi2 ri4 yu3 ， chi3 xin1 ru2 gui4 qiu2 li3 lü2 。
- ci3 shi2 wu2 ren2 zhi1 wo3 le4 ， xi1 zai1 bu4 yu3 er4 zhong4 ju4 。
- wo3 xiong1 he2 shi2 jie2 mao2 lu2 ， xiao3 chuang1 qing3 shi4 xin1 gui1 mo2 。

## 注释

## 译文

## 赏析
