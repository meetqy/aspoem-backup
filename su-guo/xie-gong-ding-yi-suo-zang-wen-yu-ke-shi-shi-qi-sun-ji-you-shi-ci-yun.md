---
id: su-guo-xie-gong-ding-yi-suo-zang-wen-yu-ke-shi-shi-qi-sun-ji-you-shi-ci-yun
title: 謝公定以所藏文與可詩示其孫驥有詩次韻
titlePinyin: xie4 gong1 ding4 yi3 suo3 zang4 wen2 yu3 ke3 shi1 shi4 qi2 sun1 ji4 you3 shi1 ci4 yun4
titleSlug: xie-gong-ding-yi-suo-zang-wen-yu-ke-shi-shi-qi-sun-ji-you-shi-ci-yun
author: 蘇過
authorPinyin: su1 guo4
authorSlug: su-guo
dynasty: 唐
dynastyPinyin: tang2
dynastySlug: tang
tags: [] 
---

## 正文

- 骨冷能詩庾開府，妙句天成醉翁許。
- 醉翁已作神清游，伯牙絕弦空千古。
- 謝翁家無甔石儲，獨富牙籤收繭楮。
- 詩豪遺墨宛在世，不與□□俱化土。
- 後生無復見老師，句法凜然猶可度。
- 幼孫風流自一種，疑是江東王謝伍。
- 君不見西京柱下太史公，留滯周南嘆無補。
- 傳家有子能續業，執手潸然只虛語。
- 子孫他日繼文翁，太史家風爾乎取。

## 拼音

- gu3 leng3 neng2 shi1 yu3 kai1 fu3 ， miao4 ju4 tian1 cheng2 zui4 weng1 xu1 。
- zui4 weng1 yi3 zuo4 shen2 qing1 you2 ， bo2 ya2 jue2 xian2 kong1 qian1 gu3 。
- xie4 weng1 jia1 wu2 dan1 shi2 chu3 ， du2 fu4 ya2 qian1 shou1 jian3 chu3 。
- shi1 hao2 yi2 mo4 wan3 zai4 shi4 ， bu4 yu3 □□ ju4 hua4 tu3 。
- hou4 sheng1 wu2 fu4 jian4 lao3 shi1 ， ju4 fa3 lin3 ran2 you2 ke3 du4 。
- you4 sun1 feng1 liu2 zi4 yi4 zhong3 ， yi2 shi4 jiang1 dong1 wang2 xie4 wu3 。
- jun1 bu2 jian4 xi1 jing1 zhu4 xia4 tai4 shi3 gong1 ， liu2 zhi4 zhou1 nan2 tan4 wu2 bu3 。
- chuan2 jia1 you3 zi3 neng2 xu4 ye4 ， zhi2 shou3 shan1 ran2 zhi1 xu1 yu3 。
- zi3 sun1 ta1 ri4 ji4 wen2 weng1 ， tai4 shi3 jia1 feng1 er3 hu1 qu3 。

## 注释

## 译文

## 赏析
