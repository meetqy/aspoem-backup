---
id: su-guo-wu-se-que-he-da-ren-yun
title: 五色雀和大人韻
titlePinyin: wu3 se4 que4 he2 da4 ren2 yun4
titleSlug: wu-se-que-he-da-ren-yun
author: 蘇過
authorPinyin: su1 guo4
authorSlug: su-guo
dynasty: 唐
dynastyPinyin: tang2
dynastySlug: tang
tags: [] 
---

## 正文

- 神雀來何從，飛鳴自爲徒。
- 尊卑有定分，衆色敢亂朱。
- 與公作新年，禬禳陋桃符。
- 南遷不見鵩，屢集升平烏。
- 翩然自靈物，豈惟眷庭梧。
- 年來翟公門，寂寞誰與娛。
- 瓜田豈故侯，環堵真前儒。
- 雖知非天窮，險阻殆切膚。
- 海南夷獠窟，安得此異雛。
- 似爲三足使，仙子儻見呼。
- 定知隱几人，嗒焉非昔吾。
- 不願宴西瑤，東華返舊都。

## 拼音

- shen2 que4 lai2 he2 cong2 ， fei1 ming2 zi4 wei2 tu2 。
- zun1 bei1 you3 ding4 fen1 ， zhong4 se4 gan3 luan4 zhu1 。
- yu3 gong1 zuo4 xin1 nian2 ， gui4 rang2 lou4 tao2 fu2 。
- nan2 qian1 bu2 jian4 fu2 ， lü3 ji2 sheng1 ping2 wu1 。
- pian1 ran2 zi4 ling2 wu4 ， qi3 wei2 juan4 ting2 wu2 。
- nian2 lai2 zhai2 gong1 men2 ， ji4 mo4 shui2 yu3 yu2 。
- gua1 tian2 qi3 gu4 hou2 ， huan2 du3 zhen1 qian2 ru2 。
- sui1 zhi1 fei1 tian1 qiong2 ， xian3 zu3 dai4 qie4 fu1 。
- hai3 nan2 yi2 liao2 ku1 ， an1 de2 ci3 yi4 chu2 。
- si4 wei2 san1 zu2 shi3 ， xian1 zi3 tang3 jian4 hu1 。
- ding4 zhi1 yin3 ji3 ren2 ， da1 yan1 fei1 xi1 wu2 。
- bu2 yuan4 yan4 xi1 yao2 ， dong1 hua2 fan3 jiu4 dou1 。

## 注释

## 译文

## 赏析
