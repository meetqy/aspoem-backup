---
id: su-guo-shu-fu-sheng-ri-qi-er
title: 叔父生日  其二
titlePinyin: shu1 fu4 sheng1 ri4     qi2 er4
titleSlug: shu-fu-sheng-ri-qi-er
author: 蘇過
authorPinyin: su1 guo4
authorSlug: su-guo
dynasty: 唐
dynastyPinyin: tang2
dynastySlug: tang
tags: [] 
---

## 正文

- 溝瀆嗟尋常，固爲吞舟厄。
- 風無九萬里，焉載垂天翼。
- 老人臥箕潁，初非厭簪紱。
- 時哉莫吾容，道大俗隘迫。
- 虎兕歌曠野，鸞鳳棲枳棘。
- 蒼生謾悵望，吾道何欣戚。
- 卜筑殆將隱，門無翟公客。
- 高蹤躡巢由，援手謝卨稷。
- 我觀造物意，申甫爲時出。
- 未應茲偉人，獨不裨衮職。
- 功名世所趨，富貴亦過隙。
- 豈知難老福，天以壽有德。
- 亭亭南澗松，不羨棟梁索。
- 方茲閱寒暑，寧欲顧匠石。
- 世間出世間，此得無兩得。
- 回首承明廬，摩挲看銅狄。

## 拼音

- gou1 du2 jie1 xun2 chang2 ， gu4 wei2 tun1 zhou1 e4 。
- feng1 wu2 jiu3 wan4 li3 ， yan1 zai4 chui2 tian1 yi4 。
- lao3 ren2 wo4 ji1 ying3 ， chu1 fei1 yan4 zan1 fu2 。
- shi2 zai1 mo4 wu2 rong2 ， dao4 da4 su2 ai4 po4 。
- hu3 si4 ge1 kuang4 ye3 ， luan2 feng4 qi1 zhi3 ji2 。
- cang1 sheng1 man2 chang4 wang4 ， wu2 dao4 he2 xin1 qi1 。
- bu3 zhu4 dai4 jiang1 yin3 ， men2 wu2 zhai2 gong1 ke4 。
- gao1 zong1 nie4 chao2 you2 ， yuan2 shou3 xie4 xie4 ji4 。
- wo3 guan1 zao4 wu4 yi4 ， shen1 fu3 wei2 shi2 chu1 。
- wei4 ying1 zi1 wei3 ren2 ， du2 bu2 bi4 gun3 zhi2 。
- gong1 ming2 shi4 suo3 qu1 ， fu4 gui4 yi4 guo4 xi4 。
- qi3 zhi1 nan2 lao3 fu2 ， tian1 yi3 shou4 you3 de2 。
- ting2 ting2 nan2 jian4 song1 ， bu2 xian4 dong4 liang2 suo3 。
- fang1 zi1 yue4 han2 shu3 ， ning2 yu4 gu4 jiang4 shi2 。
- shi4 jian4 chu1 shi4 jian4 ， ci3 de2 wu2 liang3 de2 。
- hui2 shou3 cheng2 ming2 lu2 ， mo2 suo1 kan4 tong2 di2 。

## 注释

## 译文

## 赏析
