---
id: su-guo-hai-nan-duo-lu-xi-tu-ren-bu-qu-lu-yi-ye-fen-yue-chu-du-qi-yao-qin-ze-he-wei-er-zhou-qu-zhi-shou-wu-yi-zhe-yu-yu-cheng-nan-hu-wai-ji-shan-lin-ye-wen-lie-sheng-dan-you-kui-rou-zhe-zuo-ye-lie-xing-yi-ji-zhi
title: 海南多鹿豨土人捕取率以夜分月出度其要寢則合圍而周阹之獸無軼者余寓城南戶外即山林夜聞獵聲旦有饋肉者作夜獵行以紀之
titlePinyin: hai3 nan2 duo1 lu4 xi1 tu3 ren2 bu3 qu3 lü4 yi3 ye4 fen1 yue4 chu1 du4 qi2 yao4 qin3 ze2 he2 wei2 er2 zhou1 qu1 zhi1 shou4 wu2 yi4 zhe3 yu2 yu4 cheng2 nan2 hu4 wai4 ji2 shan1 lin2 ye4 wen2 lie4 sheng1 dan4 you3 kui4 rou4 zhe3 zuo4 ye4 lie4 xing2 yi3 ji4 zhi1
titleSlug: hai-nan-duo-lu-xi-tu-ren-bu-qu-lu-yi-ye-fen-yue-chu-du-qi-yao-qin-ze-he-wei-er-zhou-qu-zhi-shou-wu-yi-zhe-yu-yu-cheng-nan-hu-wai-ji-shan-lin-ye-wen-lie-sheng-dan-you-kui-rou-zhe-zuo-ye-lie-xing-yi-ji-zhi
author: 蘇過
authorPinyin: su1 guo4
authorSlug: su-guo
dynasty: 唐
dynastyPinyin: tang2
dynastySlug: tang
tags: [] 
---

## 正文

- 霜風肅肅陵寒柯，海月灧灧翻秋河。
- 空山無人柴徑熟，豨肥鹿飽眠長坡。
- 山夷野獠喜射獵，腰下長鋏森相摩。
- 平沙仿佛見遺跡，踴躍不待張虞羅。
- 均呼夜起山谷應，披抉草木窮株窼。
- 何人得雋喜叫絕，脟割未羨青丘多。
- 今年歲惡不可度，竹間有米田無禾。
- 耕牛日欲登鼎俎，野獸脫命理則那。
- 朝來剝啄誰有饋，愧爾父老勤弓戈。
- 一言願子不我忽，暴殄天物神所呵。

## 拼音

- shuang1 feng1 su4 su4 ling2 han2 ke1 ， hai3 yue4 yan4 yan4 fan1 qiu1 he2 。
- kong1 shan1 wu2 ren2 chai2 jing4 shu2 ， xi1 fei2 lu4 bao3 mian2 chang2 po1 。
- shan1 yi2 ye3 liao2 xi3 she4 lie4 ， yao1 xia4 chang2 jia2 sen1 xiang1 mo2 。
- ping2 sha1 fang3 fu2 jian4 yi2 ji4 ， yong3 yue4 bu2 dai4 zhang1 yu2 luo2 。
- jun1 hu1 ye4 qi3 shan1 gu3 ying1 ， pi1 jue2 cao3 mu4 qiong2 zhu1 chao1 。
- he2 ren2 de2 jun4 xi3 jiao4 jue2 ， lie4 ge1 wei4 xian4 qing1 qiu1 duo1 。
- jin1 nian2 sui4 e4 bu4 ke3 du4 ， zhu2 jian4 you3 mi3 tian2 wu2 he2 。
- geng1 niu2 ri4 yu4 deng1 ding3 zu3 ， ye3 shou4 tuo1 ming4 li3 ze2 na4 。
- chao2 lai2 bao1 zhuo2 shui2 you3 kui4 ， kui4 er3 fu4 lao3 qin2 gong1 ge1 。
- yi4 yan2 yuan4 zi3 bu4 wo3 hu1 ， bao4 tian3 tian1 wu4 shen2 suo3 he1 。

## 注释

## 译文

## 赏析
