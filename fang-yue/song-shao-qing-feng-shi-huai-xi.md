---
id: fang-yue-song-shao-qing-feng-shi-huai-xi
title: 送少卿奉使淮西
titlePinyin: song4 shao3 qing1 feng4 shi3 huai2 xi1
titleSlug: song-shao-qing-feng-shi-huai-xi
author: 方岳
authorPinyin: fang1 yue4
authorSlug: fang-yue
dynasty: 唐
dynastyPinyin: tang2
dynastySlug: tang
tags: [] 
---

## 正文

- 金兵據城堅如石，韃人入關平如席。
- 秋高塞上沙草愁，夜半軍中羽書急。
- 符麟留鑰漢宗姓，風鶴爲兵謝安姪。
- 貔貅野宿日增竈，鼪鼯陸梁夜鳴鏑。
- 肯携金印問錢穀，盍上玉堂調筆墨。
- 時平書生坐迂闊，氣蓋廷臣工激直。
- 煙塵所喜毛髮青，冰雪其清肝膽白。
- 朱雀橋深橘香美，白鷺洲寒荻花濕。
- 我所思兮丁令威，欲往從之語胸臆。

## 拼音

- jin1 bing1 ju4 cheng2 jian1 ru2 shi2 ， da2 ren2 ru4 guan1 ping2 ru2 xi2 。
- qiu1 gao1 sai4 shang4 sha1 cao3 chou2 ， ye4 ban4 jun1 zhong1 yu3 shu1 ji2 。
- fu2 lin2 liu2 yue4 han4 zong1 xing4 ， feng1 he4 wei2 bing1 xie4 an1 zhi2 。
- pi2 xiu1 ye3 su4 ri4 zeng1 zao4 ， sheng1 wu2 lu4 liang2 ye4 ming2 di2 。
- ken3 xie2 jin1 yin4 wen4 qian2 gu3 ， he2 shang4 yu4 tang2 diao4 bi3 mo4 。
- shi2 ping2 shu1 sheng1 zuo4 yu1 kuo4 ， qi4 gai4 ting2 chen2 gong1 ji1 zhi2 。
- yan1 chen2 suo3 xi3 mao2 fa4 qing1 ， bing1 xue3 qi2 qing1 gan1 dan3 bai2 。
- zhu1 que4 qiao2 shen1 ju2 xiang1 mei3 ， bai2 lu4 zhou1 han2 di2 hua1 shi1 。
- wo3 suo3 si1 xi1 ding1 ling4 wei1 ， yu4 wang3 cong2 zhi1 yu3 xiong1 yi4 。

## 注释

## 译文

## 赏析
