---
id: fang-yue-tong-you-dan-lu-zhi-chi-shang-zhe-yu-jie-qi-fu-zong-zhi-er-bu-qu-gai-bu-yin-bu-shi-quan-li-er-bu-xi-zhe-qi-ba-ri-zuo-shi-fan-zhi-gu-chao
title: 僮有彈鷺寘池上者予解其縛縱之而不去蓋不飲不食拳立而不徙者七八日作詩返之故巢
titlePinyin: tong2 you3 dan4 lu4 zhi4 chi2 shang4 zhe3 yu3 jie3 qi2 fu4 zong4 zhi1 er2 bu2 qu4 gai4 bu4 yin3 bu4 shi2 quan2 li4 er2 bu4 xi3 zhe3 qi1 ba1 ri4 zuo4 shi1 fan3 zhi1 gu4 chao2
titleSlug: tong-you-dan-lu-zhi-chi-shang-zhe-yu-jie-qi-fu-zong-zhi-er-bu-qu-gai-bu-yin-bu-shi-quan-li-er-bu-xi-zhe-qi-ba-ri-zuo-shi-fan-zhi-gu-chao
author: 方岳
authorPinyin: fang1 yue4
authorSlug: fang-yue
dynasty: 唐
dynastyPinyin: tang2
dynastySlug: tang
tags: [] 
---

## 正文

- 煙藤羃羃驚蛇蟄，雪羽飛飛羣鷺集。
- 相莜抱子林欲深，經始營巢茅未葺。
- 銜枚適與惡少逢，落彈不虞奇禍及。
- 毳殘玉點偶賒死，頸曲銀鉤竟遭執。
- 急呼解縛縱使歸，胡自拘囚長竚立。
- 白蘋久失鴻鴈洲，紅豆不窺鸚鵡粒。
- 申胥併日負秦庭，莊舄愁吟思越邑。
- 云何垂翅但摧頹，豈欲言情輒於悒。
- 子其休矣勿介介，山曰歸哉寧汲汲。
- 放之雲壑卧蘿蔦，期以春臯伴簑笠。
- 臨去一語更丁寧，從此謹毋輕出入。

## 拼音

- yan1 teng2 mi4 mi4 jing1 she2 zhe2 ， xue3 yu3 fei1 fei1 qun2 lu4 ji2 。
- xiang1 you2 bao4 zi3 lin2 yu4 shen1 ， jing1 shi3 ying2 chao2 mao2 wei4 qi4 。
- xian2 mei2 shi4 yu3 e4 shao3 feng2 ， luo4 dan4 bu4 yu2 qi2 huo4 ji2 。
- cui4 can2 yu4 dian3 ou3 she1 si3 ， jing3 qu3 yin2 gou1 jing4 zao1 zhi2 。
- ji2 hu1 jie3 fu4 zong4 shi3 gui1 ， hu2 zi4 ju1 qiu2 chang2 zhu4 li4 。
- bai2 pin2 jiu3 shi1 hong2 yan4 zhou1 ， hong2 dou4 bu4 kui1 ying1 wu3 li4 。
- shen1 xu1 bing4 ri4 fu4 qin2 ting2 ， zhuang1 xi4 chou2 yin2 si1 yue4 yi4 。
- yun2 he2 chui2 chi4 dan4 cui1 tui2 ， qi3 yu4 yan2 qing2 zhe2 wu1 yi4 。
- zi3 qi2 xiu1 yi3 wu4 jie4 jie4 ， shan1 yue1 gui1 zai1 ning2 ji2 ji2 。
- fang4 zhi1 yun2 he4 wo4 luo2 niao3 ， qi1 yi3 chun1 gao1 ban4 suo1 li4 。
- lin2 qu4 yi4 yu3 geng4 ding1 ning2 ， cong2 ci3 jin3 wu2 qing1 chu1 ru4 。

## 注释

## 译文

## 赏析
