---
id: fang-yue-zheng-qian-pan-qu-su-huang-men-tu-shi-yuan-you-wen-zhang-gu-chui-zhi-yu-wei-yun-jian-yi-zhe-fu-geng-zai-qi-san
title: 鄭僉判取蘇黄門圖史園囿文章鼓吹之語爲韻見貽輒復賡載  其三
titlePinyin: zheng4 qian1 pan4 qu3 su1 huang2 men2 tu2 shi3 yuan2 you4 wen2 zhang1 gu3 chui1 zhi1 yu3 wei2 yun4 jian4 yi2 zhe2 fu4 geng1 zai4     qi2 san1
titleSlug: zheng-qian-pan-qu-su-huang-men-tu-shi-yuan-you-wen-zhang-gu-chui-zhi-yu-wei-yun-jian-yi-zhe-fu-geng-zai-qi-san
author: 方岳
authorPinyin: fang1 yue4
authorSlug: fang-yue
dynasty: 唐
dynastyPinyin: tang2
dynastySlug: tang
tags: [] 
---

## 正文

- 澡身乎書圃，晞髮於禮園。
- 靜中觀我生，父乾而母坤。
- 寧不自愛重，日夕聲利昏。
- 前脩亦人耳，而我何沄沄。
- 飄流衆濁間，我者能幾存。
- 人言千丈清，不如一寸渾。
- 吾方洗吾耳，爾舌寧可捫。
- 人情習華競，何啻於乞墦。
- 此固吾不能，歸袖風翻翻。
- 寘矣勿復道，荷鉏過前村。

## 拼音

- zao3 shen1 hu1 shu1 pu3 ， xi1 fa4 wu1 li3 yuan2 。
- jing4 zhong1 guan1 wo3 sheng1 ， fu4 qian2 er2 mu3 kun1 。
- ning2 bu2 zi4 ai4 zhong4 ， ri4 xi1 sheng1 li4 hun1 。
- qian2 xiu1 yi4 ren2 er3 ， er2 wo3 he2 yun2 yun2 。
- piao1 liu2 zhong4 zhuo2 jian4 ， wo3 zhe3 neng2 ji1 cun2 。
- ren2 yan2 qian1 zhang4 qing1 ， bu4 ru2 yi2 cun4 hun2 。
- wu2 fang1 xi3 wu2 er3 ， er3 she2 ning2 ke3 men2 。
- ren2 qing2 xi2 hua2 jing4 ， he2 chi4 wu1 qi3 fan2 。
- ci3 gu4 wu2 bu4 neng2 ， gui1 xiu4 feng1 fan1 fan1 。
- zhi4 yi3 wu4 fu4 dao4 ， he2 chu2 guo4 qian2 cun1 。

## 注释

## 译文

## 赏析
