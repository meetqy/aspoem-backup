---
id: fang-yue-zheng-qian-pan-qu-su-huang-men-tu-shi-yuan-you-wen-zhang-gu-chui-zhi-yu-wei-yun-jian-yi-zhe-fu-geng-zai-qi-yi
title: 鄭僉判取蘇黄門圖史園囿文章鼓吹之語爲韻見貽輒復賡載  其一
titlePinyin: zheng4 qian1 pan4 qu3 su1 huang2 men2 tu2 shi3 yuan2 you4 wen2 zhang1 gu3 chui1 zhi1 yu3 wei2 yun4 jian4 yi2 zhe2 fu4 geng1 zai4     qi2 yi1
titleSlug: zheng-qian-pan-qu-su-huang-men-tu-shi-yuan-you-wen-zhang-gu-chui-zhi-yu-wei-yun-jian-yi-zhe-fu-geng-zai-qi-yi
author: 方岳
authorPinyin: fang1 yue4
authorSlug: fang-yue
dynasty: 唐
dynastyPinyin: tang2
dynastySlug: tang
tags: [] 
---

## 正文

- 挂冠與結綬，孰者爲良圖。
- 忍貧殊亦難，乃有山水娛。
- 一官落世網，耳目皆非吾。
- 以此裁量之，回也終不愚。
- 茅屋八九間，左右瓜芋區。
- 旋篘薄薄酒，美如步兵厨。
- 醉中天地寬，渺視騶侏儒。
- 六合日清曠，吾道寧榛蕪。
- 何幸𤱶畝間，身親見唐虞。
- 不學張季鷹，秋風但蓴鱸。

## 拼音

- gua4 guan1 yu3 jie2 shou4 ， shu2 zhe3 wei2 liang2 tu2 。
- ren3 pin2 shu1 yi4 nan2 ， nai3 you3 shan1 shui3 yu2 。
- yi4 guan1 luo4 shi4 wang3 ， er3 mu4 jie1 fei1 wu2 。
- yi3 ci3 cai2 liang2 zhi1 ， hui2 ye3 zhong1 bu4 yu2 。
- mao2 wu1 ba1 jiu3 jian4 ， zuo3 you4 gua1 yu4 qu1 。
- xuan2 chou1 bao2 bo2 jiu3 ， mei3 ru2 bu4 bing1 chu2 。
- zui4 zhong1 tian1 di4 kuan1 ， miao3 shi4 zou1 zhu1 ru2 。
- liu4 he2 ri4 qing1 kuang4 ， wu2 dao4 ning2 zhen1 wu2 。
- he2 xing4 𤱶 mu3 jian4 ， shen1 qin1 jian4 tang2 yu2 。
- bu4 xue2 zhang1 ji4 ying1 ， qiu1 feng1 dan4 chun2 lu2 。

## 注释

## 译文

## 赏析
