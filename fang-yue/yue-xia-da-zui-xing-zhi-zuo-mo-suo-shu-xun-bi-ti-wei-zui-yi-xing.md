---
id: fang-yue-yue-xia-da-zui-xing-zhi-zuo-mo-suo-shu-xun-bi-ti-wei-zui-yi-xing
title: 月下大醉星姪作墨索書迅筆題爲醉矣行
titlePinyin: yue4 xia4 da4 zui4 xing1 zhi2 zuo4 mo4 suo3 shu1 xun4 bi3 ti2 wei2 zui4 yi3 xing2
titleSlug: yue-xia-da-zui-xing-zhi-zuo-mo-suo-shu-xun-bi-ti-wei-zui-yi-xing
author: 方岳
authorPinyin: fang1 yue4
authorSlug: fang-yue
dynasty: 唐
dynastyPinyin: tang2
dynastySlug: tang
tags: [] 
---

## 正文

- 吾醉矣，吾醉矣，醉語雖强難舉似。
- 何年開闢有乾坤，日月左旋如磨螘。
- 尊盧赫胥一聚塵，檮杌春秋幾張紙。
- 道家者流李老君，儒家者流孔夫子，等一浮名世間耳。
- 煙霏霏，冢纍纍，青山良是白骨非。
- 欲呼古人呼不醒，待呼得醒將何如。
- 世情冷暖翻覆手，人生短長屈伸肘，安用黄金印如斗。
- 君不見顔子白頭纔十九，要與彭鏗骨同朽。
- 天地荒老生古愁，所不負予如此酒。
- 千古在前，萬古在後。
- 著我中間，渺然何有。
- 亦知本是麋鹿羣，那解作人牛馬走。
- 白魚如玉紫蟹肥，秋風欲老蘆花飛。
- 酒酣月落喝便住，螭虬蟠攫霜毫揮。
- 吾婦曰君醉耶，吾姪曰非醉也。
- 謂吾醉者固不然，非醉亦非知我者。
- 花影滿身扶不起，此紙不知何等語。
- 明朝勿與醒者傳，笑倒渠儂吾醉矣。

## 拼音

- wu2 zui4 yi3 ， wu2 zui4 yi3 ， zui4 yu3 sui1 qiang2 nan2 ju3 si4 。
- he2 nian2 kai1 pi4 you3 qian2 kun1 ， ri4 yue4 zuo3 xuan2 ru2 mo2 yi3 。
- zun1 lu2 he4 xu1 yi2 ju4 chen2 ， tao2 wu4 chun1 qiu1 ji1 zhang1 zhi3 。
- dao4 jia1 zhe3 liu2 li3 lao3 jun1 ， ru2 jia1 zhe3 liu2 kong3 fu1 zi3 ， deng3 yi4 fu2 ming2 shi4 jian4 er3 。
- yan1 fei1 fei1 ， zhong3 lei2 lei2 ， qing1 shan1 liang2 shi4 bai2 gu3 fei1 。
- yu4 hu1 gu3 ren2 hu1 bu4 xing3 ， dai4 hu1 de2 xing3 jiang1 he2 ru2 。
- shi4 qing2 leng3 nuan3 fan1 fu4 shou3 ， ren2 sheng1 duan3 chang2 qu1 shen1 zhou3 ， an1 yong4 huang2 jin1 yin4 ru2 dou4 。
- jun1 bu2 jian4 yan2 zi3 bai2 tou2 cai2 shi2 jiu3 ， yao4 yu3 peng2 keng1 gu3 tong2 xiu3 。
- tian1 di4 huang1 lao3 sheng1 gu3 chou2 ， suo3 bu2 fu4 yu3 ru2 ci3 jiu3 。
- qian1 gu3 zai4 qian2 ， wan4 gu3 zai4 hou4 。
- zhu4 wo3 zhong1 jian4 ， miao3 ran2 he2 you3 。
- yi4 zhi1 ben3 shi4 mi2 lu4 qun2 ， na4 jie3 zuo4 ren2 niu2 ma3 zou3 。
- bai2 yu2 ru2 yu4 zi3 xie4 fei2 ， qiu1 feng1 yu4 lao3 lu2 hua1 fei1 。
- jiu3 han1 yue4 luo4 he1 bian4 zhu4 ， chi1 qiu2 pan2 jue2 shuang1 hao2 hui1 。
- wu2 fu4 yue1 jun1 zui4 ye1 ， wu2 zhi2 yue1 fei1 zui4 ye3 。
- wei4 wu2 zui4 zhe3 gu4 bu4 ran2 ， fei1 zui4 yi4 fei1 zhi1 wo3 zhe3 。
- hua1 ying3 man3 shen1 fu2 bu4 qi3 ， ci3 zhi3 bu4 zhi1 he2 deng3 yu3 。
- ming2 chao2 wu4 yu3 xing3 zhe3 chuan2 ， xiao4 dao3 qu2 nong2 wu2 zui4 yi3 。

## 注释

## 译文

## 赏析
