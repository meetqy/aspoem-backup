---
id: fang-yue-ci-yun-cao-zai-ting-jiu-shi-dan-qin
title: 次韻曹宰聽舅氏彈琴
titlePinyin: ci4 yun4 cao2 zai3 ting1 jiu4 shi4 dan4 qin2
titleSlug: ci-yun-cao-zai-ting-jiu-shi-dan-qin
author: 方岳
authorPinyin: fang1 yue4
authorSlug: fang-yue
dynasty: 唐
dynastyPinyin: tang2
dynastySlug: tang
tags: [] 
---

## 正文

- 有客夜鼓龍門琴，風露漠漠侵秋庭。
- 妙彈幽響落指外，此意難以兩耳聽。
- 參橫斗轉四山寂，但聞別鶴之夜怨，離鸞之晨吟。
- 挐音誰適鳴滄浪，寅緣葦間情衋傷。
- 忽然浩歎聲軒昂，二十八宿俱韜藏。
- 少焉月出流寒光，但見山蒼蒼兮江泱泱。
- 爾乃舂容大篇，寂寞短章。
- 謬攸一笑天所吝，亦恐此樂不可常。
- 吾當爲君譜入渭陽操，莫彈履霜似傷孝。
- 碧桐翠竹夜生寒，折楊皇華何足道。
- 人生百年幾今夕，我思古人心忽忽。
- 黄金擬鑄鍾子期，此言每墮槐安國。

## 拼音

- you3 ke4 ye4 gu3 long2 men2 qin2 ， feng1 lu4 mo4 mo4 qin1 qiu1 ting2 。
- miao4 dan4 you1 xiang3 luo4 zhi3 wai4 ， ci3 yi4 nan2 yi3 liang3 er3 ting1 。
- can1 heng2 dou4 zhuan3 si4 shan1 ji4 ， dan4 wen2 bie2 he4 zhi1 ye4 yuan4 ， li2 luan2 zhi1 chen2 yin2 。
- na2 yin1 shui2 shi4 ming2 cang1 lang4 ， yin2 yuan2 wei3 jian4 qing2 xi4 shang1 。
- hu1 ran2 hao4 tan4 sheng1 xuan1 ang2 ， er4 shi2 ba1 xiu4 ju4 tao1 cang2 。
- shao3 yan1 yue4 chu1 liu2 han2 guang1 ， dan4 jian4 shan1 cang1 cang1 xi1 jiang1 yang1 yang1 。
- er3 nai3 chong1 rong2 da4 pian1 ， ji4 mo4 duan3 zhang1 。
- miu4 you1 yi2 xiao4 tian1 suo3 lin4 ， yi4 kong3 ci3 le4 bu4 ke3 chang2 。
- wu2 dang1 wei2 jun1 pu3 ru4 wei4 yang2 cao1 ， mo4 dan4 lü3 shuang1 si4 shang1 xiao4 。
- bi4 tong2 cui4 zhu2 ye4 sheng1 han2 ， zhe2 yang2 huang2 hua2 he2 zu2 dao4 。
- ren2 sheng1 bai3 nian2 ji1 jin1 xi1 ， wo3 si1 gu3 ren2 xin1 hu1 hu1 。
- huang2 jin1 ni3 zhu4 zhong1 zi3 qi1 ， ci3 yan2 mei3 duo4 huai2 an1 guo2 。

## 注释

## 译文

## 赏析
