---
id: fang-yue-ye-meng-zhi-he-xu-yan-he-shen-yao-shi-shang-tai-hen-yin-qi-ru-xiao-zhuan-you-seng-wei-yu-yue-yang-cheng-zhai-fan-shi-hu-ti-ye-ming-ri-xu-hong-shun-yu-deng-ling-long-shi-you-ji-ren-ji-ceng-lai-lao-tai-shi-diao-sou-zhi-ju-huang-ran-ru-meng-yin-ci-yun-ji-zhi
title: 夜夢至何許巖壑深窈石上苔痕隠起如小篆有僧謂予曰楊誠齋范石湖題也明日續洪舜俞登玲瓏詩有幾人記曾來老苔蝕琱鎪之句恍然如夢因次韻記之
titlePinyin: ye4 meng4 zhi4 he2 xu1 yan2 he4 shen1 yao3 shi2 shang4 tai2 hen2 yin3 qi3 ru2 xiao3 zhuan4 you3 seng1 wei4 yu3 yue1 yang2 cheng2 zhai1 fan4 shi2 hu2 ti2 ye3 ming2 ri4 xu4 hong2 shun4 yu2 deng1 ling2 long2 shi1 you3 ji1 ren2 ji4 ceng2 lai2 lao3 tai2 shi2 diao1 sou1 zhi1 ju4 huang3 ran2 ru2 meng4 yin1 ci4 yun4 ji4 zhi1
titleSlug: ye-meng-zhi-he-xu-yan-he-shen-yao-shi-shang-tai-hen-yin-qi-ru-xiao-zhuan-you-seng-wei-yu-yue-yang-cheng-zhai-fan-shi-hu-ti-ye-ming-ri-xu-hong-shun-yu-deng-ling-long-shi-you-ji-ren-ji-ceng-lai-lao-tai-shi-diao-sou-zhi-ju-huang-ran-ru-meng-yin-ci-yun-ji-zhi
author: 方岳
authorPinyin: fang1 yue4
authorSlug: fang-yue
dynasty: 唐
dynastyPinyin: tang2
dynastySlug: tang
tags: [] 
---

## 正文

- 大楊風日春，小范林壑秋。
- 去予幾何年，各已如雲浮。
- 誰歌黄金縷，共醉白玉舟。
- 夢中到蓬萊，名字留巖幽。
- 寧知地下郎，草記天上樓。
- 老石翠嵐濕，古篆蒼蘚稠。
- 摩挲踞虎兕，鬰屈蟠蛟虬。
- 想當得意時，落筆不自休。
- 江山有二老，文字照九州。
- 神物儼護持，剝蝕吾奚憂。
- 是間定何許，玲瓏窈相綢。
- 雲根與僧憇，雪罅如神鎪。
- 欲呼古時月，爲洗今人愁。
- 夢耶其非歟，起坐搔白頭。

## 拼音

- da4 yang2 feng1 ri4 chun1 ， xiao3 fan4 lin2 he4 qiu1 。
- qu4 yu3 ji1 he2 nian2 ， ge4 yi3 ru2 yun2 fu2 。
- shui2 ge1 huang2 jin1 lü3 ， gong4 zui4 bai2 yu4 zhou1 。
- meng4 zhong1 dao4 peng2 lai2 ， ming2 zi4 liu2 yan2 you1 。
- ning2 zhi1 di4 xia4 lang2 ， cao3 ji4 tian1 shang4 lou2 。
- lao3 shi2 cui4 lan2 shi1 ， gu3 zhuan4 cang1 xian3 chou2 。
- mo2 suo1 ju4 hu3 si4 ， yu4 qu1 pan2 jiao1 qiu2 。
- xiang3 dang1 de2 yi4 shi2 ， luo4 bi3 bu2 zi4 xiu1 。
- jiang1 shan1 you3 er4 lao3 ， wen2 zi4 zhao4 jiu3 zhou1 。
- shen2 wu4 yan3 hu4 chi2 ， bao1 shi2 wu2 xi1 you1 。
- shi4 jian4 ding4 he2 xu1 ， ling2 long2 yao3 xiang1 chou2 。
- yun2 gen1 yu3 seng1 qi4 ， xue3 xia4 ru2 shen2 sou1 。
- yu4 hu1 gu3 shi2 yue4 ， wei2 xi3 jin1 ren2 chou2 。
- meng4 ye1 qi2 fei1 yu2 ， qi3 zuo4 sao1 bai2 tou2 。

## 注释

## 译文

## 赏析
