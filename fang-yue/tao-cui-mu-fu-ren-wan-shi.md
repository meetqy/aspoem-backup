---
id: fang-yue-tao-cui-mu-fu-ren-wan-shi
title: 陶倅母夫人挽詩
titlePinyin: tao2 cui4 mu3 fu1 ren2 wan3 shi1
titleSlug: tao-cui-mu-fu-ren-wan-shi
author: 方岳
authorPinyin: fang1 yue4
authorSlug: fang-yue
dynasty: 唐
dynastyPinyin: tang2
dynastySlug: tang
tags: [] 
---

## 正文

- 戴君手持黄卿辭，邀我爲作陶母詩。
- 婦言婦德不出梱，縱有令則何繇知。
- 崑山生玉草木潤，欲識其母觀其兒。
- 一經科目摘髭易，五丈夫子皆瓌奇。
- 黄卿與世少諧可，老筆爲寫青琉璃。
- 嘅予一讀怳如洗，酸風淒斷漳淮湄。
- 往年將父問里舍，病痱中道驚相持。
- 秋山黯慘過縣尹，取急欲謁誰何醫。
- 天方罪予不孝子，行未半驛翁阽危。
- 雲崩日落竟千古，永始此路行無期。
- 爾時縣尹有母遺，鮐背兒齒當期頤。
- 潘輿佳日訪桃李，一舍而迎聊遨嬉。
- 人間僅僅幾寒暑，亦已奔月歸何時。
- 暮雲春樹渺千里，同一哀痛難平治。
- 此詩莫遣挽郎讀，天荒地老松風悲。

## 拼音

- dai4 jun1 shou3 chi2 huang2 qing1 ci2 ， yao1 wo3 wei2 zuo4 tao2 mu3 shi1 。
- fu4 yan2 fu4 de2 bu4 chu1 kun3 ， zong4 you3 ling4 ze2 he2 yao2 zhi1 。
- kun1 shan1 sheng1 yu4 cao3 mu4 run4 ， yu4 shi2 qi2 mu3 guan1 qi2 er2 。
- yi4 jing1 ke1 mu4 zhai1 zi1 yi4 ， wu3 zhang4 fu0 zi3 jie1 gui1 qi2 。
- huang2 qing1 yu3 shi4 shao3 xie2 ke3 ， lao3 bi3 wei2 xie3 qing1 liu2 li2 。
- kai3 yu3 yi4 du2 huang3 ru2 xi3 ， suan1 feng1 qi1 duan4 zhang1 huai2 mei2 。
- wang3 nian2 jiang1 fu4 wen4 li3 she4 ， bing4 fei4 zhong1 dao4 jing1 xiang1 chi2 。
- qiu1 shan1 an4 can3 guo4 xian4 yin3 ， qu3 ji2 yu4 ye4 shui2 he2 yi1 。
- tian1 fang1 zui4 yu3 bu2 xiao4 zi3 ， xing2 wei4 ban4 yi4 weng1 yan2 wei1 。
- yun2 beng1 ri4 luo4 jing4 qian1 gu3 ， yong3 shi3 ci3 lu4 xing2 wu2 qi1 。
- er3 shi2 xian4 yin3 you3 mu3 yi2 ， tai2 bei4 er2 chi3 dang1 qi1 yi2 。
- pan1 yu2 jia1 ri4 fang3 tao2 li3 ， yi2 she4 er2 ying2 liao2 ao2 xi1 。
- ren2 jian4 jin3 jin3 ji1 han2 shu3 ， yi4 yi3 ben1 yue4 gui1 he2 shi2 。
- mu4 yun2 chun1 shu4 miao3 qian1 li3 ， tong2 yi4 ai1 tong4 nan2 ping2 zhi4 。
- ci3 shi1 mo4 qian3 wan3 lang2 du2 ， tian1 huang1 di4 lao3 song1 feng1 bei1 。

## 注释

## 译文

## 赏析
