---
id: zhang-ji-xian-yao-tai-yue
title: 瑶台月
titlePinyin: yao2 tai2 yue4
titleSlug: yao-tai-yue
author: 张继先
authorPinyin: zhang1 ji4 xian1
authorSlug: zhang-ji-xian
dynasty: 宋
dynastyPinyin: song4
dynastySlug: song
tags: []
---

## 正文

- 天开景运。
- 记建武中兴，炎刘重盛。
- 明良际会，八表风调雨顺。
- 任一时、岳降生申，正千载、河清诞圣。
- 祥云拥，流霞映。
- 飞仙拱，魁星炯。
- 佳应是、师真毓瑞，人天交庆。
- 蘅薇香满元宵景。
- 耀天目、神光如镜。
- 见龙章凤质，降伏群魔归正。
- 禀玄元、立教开先，悟至道、心空神领。
- 昌元嗣，明真镜。
- 同无有，怡清净。
- 绵永度，三途六道，神仙同证。

## 拼音

- tian1 kai1 jing3 yun4 。
- ji4 jian4 wu3 zhong1 xing1 ， yan2 liu2 zhong4 sheng4 。
- ming2 liang2 ji4 hui4 ， ba1 biao3 feng1 tiao2 yu3 shun4 。
- ren4 yi4 shi2 、 yue4 jiang4 sheng1 shen1 ， zheng4 qian1 zai3 、 he2 qing1 dan4 sheng4 。
- xiang2 yun2 yong1 ， liu2 xia2 ying4 。
- fei1 xian1 gong3 ， kui2 xing1 jiong3 。
- jia1 ying4 shi4 、 shi1 zhen1 yu4 rui4 ， ren2 tian1 jiao1 qing4 。
- heng2 wei1 xiang1 man3 yuan2 xiao1 jing3 。
- yao4 tian1 mu4 、 shen2 guang1 ru2 jing4 。
- jian4 long2 zhang1 feng4 zhi4 ， xiang2 fu2 qun2 mo2 gui1 zheng4 。
- bing3 xuan2 yuan2 、 li4 jiao4 kai1 xian1 ， wu4 zhi4 dao4 、 xin1 kong1 shen2 ling3 。
- chang1 yuan2 si4 ， ming2 zhen1 jing4 。
- tong2 wu2 you3 ， yi2 qing1 jing4 。
- mian2 yong3 du4 ， san1 tu2 liu4 dao4 ， shen2 xian1 tong2 zheng4 。

## 注释

## 译文

## 赏析
