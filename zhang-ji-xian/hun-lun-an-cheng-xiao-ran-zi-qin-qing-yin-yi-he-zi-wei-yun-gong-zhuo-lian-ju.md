---
id: zhang-ji-xian-hun-lun-an-cheng-xiao-ran-zi-qin-qing-yin-yi-he-zi-wei-yun-gong-zhuo-lian-ju
title: 渾淪庵成翛然子親慶因以何字爲韵共酌聯句
titlePinyin: hun2 lun2 an1 cheng2 xiao1 ran2 zi3 qin1 qing4 yin1 yi3 he2 zi4 wei2 yun4 gong4 zhuo2 lian2 ju4
titleSlug: hun-lun-an-cheng-xiao-ran-zi-qin-qing-yin-yi-he-zi-wei-yun-gong-zhuo-lian-ju
author: 張繼先
authorPinyin: zhang1 ji4 xian1
authorSlug: zhang-ji-xian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 作室觀靈境，功成事若何。
- 琴書消日月，耕釣老烟蘿。
- 爲羨雲蹤遠，時將酒共過。
- 東巖開玉洞，西澗瀉銀河。
- 整珮思天柱，觀棋悟爛柯。
- 真情敦澹薄，世業信蹉跎。
- 絕跡求無累，澄心到不波。
- 渾淪甘宴息，真率謝澆訛。
- 塵穢千峰隔，風流萬氣和。
- 乾坤堪比壽，烏兔任如梭。
- 仙至不無讖，鶴來信有他。
- 煮茶留客話，種藥救民痾。
- 竹露延清蔭，蘭風動妙歌。
- 閑尋仙傳讀，靜把玉經科。
- 大道猶衣袂，囂塵自網羅。
- 有生如石火，移世以燈蛾。
- 欲入高仙調，毋教下鬼唆。
- 茅簷無一事，時復動吟哦。

## 拼音

- zuo4 shi4 guan1 ling2 jing4 ， gong1 cheng2 shi4 ruo4 he2 。
- qin2 shu1 xiao1 ri4 yue4 ， geng1 diao4 lao3 yan1 luo2 。
- wei2 xian4 yun2 zong1 yuan3 ， shi2 jiang1 jiu3 gong4 guo4 。
- dong1 yan2 kai1 yu4 dong4 ， xi1 jian4 xie4 yin2 he2 。
- zheng3 pei4 si1 tian1 zhu4 ， guan1 qi2 wu4 lan4 ke1 。
- zhen1 qing2 dun1 dan4 bao2 ， shi4 ye4 xin4 cuo1 tuo2 。
- jue2 ji4 qiu2 wu2 lei4 ， cheng2 xin1 dao4 bu4 bo1 。
- hun2 lun2 gan1 yan4 xi1 ， zhen1 shuai4 xie4 jiao1 e2 。
- chen2 hui4 qian1 feng1 ge2 ， feng1 liu2 wan4 qi4 he2 。
- qian2 kun1 kan1 bi3 shou4 ， wu1 tu4 ren4 ru2 suo1 。
- xian1 zhi4 bu4 wu2 chen4 ， he4 lai2 xin4 you3 ta1 。
- zhu3 cha2 liu2 ke4 hua4 ， zhong3 yao4 jiu4 min2 ke1 。
- zhu2 lu4 yan2 qing1 yin1 ， lan2 feng1 dong4 miao4 ge1 。
- xian2 xun2 xian1 chuan2 du2 ， jing4 ba3 yu4 jing1 ke1 。
- da4 dao4 you2 yi1 mei4 ， xiao1 chen2 zi4 wang3 luo2 。
- you3 sheng1 ru2 shi2 huo3 ， yi2 shi4 yi3 deng1 e2 。
- yu4 ru4 gao1 xian1 diao4 ， wu2 jiao4 xia4 gui3 suo1 。
- mao2 yan2 wu2 yi2 shi4 ， shi2 fu4 dong4 yin2 e2 。

## 注释

## 译文

## 赏析
