---
id: huang-gong-du-qiu-han-re-shen-you-ku-deng-zhi-yu-zhong-xi-cheng
title: 秋旱熱甚尤苦登陟輿中戲成
titlePinyin: qiu1 han4 re4 shen4 you2 ku3 deng1 zhi4 yu2 zhong1 xi4 cheng2
titleSlug: qiu-han-re-shen-you-ku-deng-zhi-yu-zhong-xi-cheng
author: 黄公度
authorPinyin: huang2 gong1 du4
authorSlug: huang-gong-du
dynasty: 唐
dynastyPinyin: tang2
dynastySlug: tang
tags: [] 
---

## 正文

- 少皡不用事，八月猶苦熱。
- 南方本炎蒸，况乃甘澤闕。
- 雨師弛厥職，旱魃逞餘孽。
- 金石鑠欲流，汙池龜甲裂。
- 稼穡亦已休，田家生理絕。
- 敢意築場圃，漸聞罌瓶竭。
- 租歛數有恒，不爲愆陽輟。
- 州縣急錙銖，鞭箠動流血。
- 吁嗟號帝閽，此語何由徹。
- 空村巫覡舞，靈祠香火謁。
- 水旱制於天，祈禳恐虛設。
- 嘗聞桑林禱，爪犧亦清潔。
- 萬國幾爲魚，堯德豈其劣。
- 但令備先具，難必沴氣滅。
- 江淮十萬兵，仰口資餽轍。
- 太倉無宿儲，有司憂百結。
- 腐儒從薄宦，籃輿走嵽嵲。
- 王事有嚴程，亭午不得歇。
- 林鳥呀無聲，僕夫屢告暍。
- 馬得變玄冬，陰厓踏層雪。

## 拼音

- shao3 hao4 bu2 yong4 shi4 ， ba1 yue4 you2 ku3 re4 。
- nan2 fang1 ben3 yan2 zheng1 ， kuang4 nai3 gan1 ze2 que4 。
- yu3 shi1 chi2 jue2 zhi2 ， han4 ba2 cheng3 yu2 nie4 。
- jin1 shi2 shuo4 yu4 liu2 ， wu1 chi2 gui1 jia3 lie4 。
- jia4 se4 yi4 yi3 xiu1 ， tian2 jia1 sheng1 li3 jue2 。
- gan3 yi4 zhu4 chang3 pu3 ， jian4 wen2 ying1 ping2 jie2 。
- zu1 lian3 shu4 you3 heng2 ， bu4 wei2 qian1 yang2 chuo4 。
- zhou1 xian4 ji2 zi1 zhu1 ， bian1 chui2 dong4 liu2 xue4 。
- xu1 jie1 hao4 di4 hun1 ， ci3 yu3 he2 you2 che4 。
- kong1 cun1 wu1 xi2 wu3 ， ling2 ci2 xiang1 huo3 ye4 。
- shui3 han4 zhi4 wu1 tian1 ， qi2 rang2 kong3 xu1 she4 。
- chang2 wen2 sang1 lin2 dao3 ， zhua3 xi1 yi4 qing1 jie2 。
- wan4 guo2 ji1 wei2 yu2 ， yao2 de2 qi3 qi2 lie4 。
- dan4 ling4 bei4 xian1 ju4 ， nan2 bi4 li4 qi4 mie4 。
- jiang1 huai2 shi2 wan4 bing1 ， yang3 kou3 zi1 kui4 zhe2 。
- tai4 cang1 wu2 su4 chu3 ， you3 si1 you1 bai3 jie2 。
- fu3 ru2 cong2 bao2 huan4 ， lan2 yu2 zou3 di4 nie4 。
- wang2 shi4 you3 yan2 cheng2 ， ting2 wu3 bu4 de2 xie1 。
- lin2 niao3 ya0 wu2 sheng1 ， pu2 fu1 lü3 gao4 ye1 。
- ma3 de2 bian4 xuan2 dong1 ， yin1 ya2 ta4 ceng2 xue3 。

## 注释

## 译文

## 赏析
