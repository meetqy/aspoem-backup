---
id: shi-qi-song-song-zhang-biao-min-mi-shu
title: 送章表民秘書
titlePinyin: song4 zhang1 biao3 min2 mi4 shu1
titleSlug: song-zhang-biao-min-mi-shu
author: 釋契嵩
authorPinyin: shi4 qi4 song1
authorSlug: shi-qi-song
dynasty: 唐
dynastyPinyin: tang2
dynastySlug: tang
tags: [] 
---

## 正文

- 一日夫子來山陲，來言去別將何之。
- 清塵舊尉亦皆至，鮮車輕珮光陸離。
- 入門顧我顔色好，林下把袂相追隨。
- 笑傲恣肆意氣豪，舉首不覺白日欹。
- 拂榻乃留巖宇宿，紙衾蒲席誠可嗤。
- 不計豐約但適美，唯唯無語相拒違。
- 是時春和二月半，永夜耿耿輕寒微。
- 高談交發雅興合，如瓶注泉爭淋漓。
- 須臾促席命言志，直吐胸臆撝淳詞。
- 人心不同有如面，平生各自有所爲。
- 表民卒然趨席端，曰吾有志人不知。
- 末俗淺近烏足語，含哺未吐長嗟咨。
- 少從先生學經典，不探枝葉窮根基。
- 帝王之道斷可識，殷盤周誥無復疑。
- 古今事業貴適用，文意述作須有規。
- 豈類童稚空琢刻，畫餅不能療朝饑。
- 十五孜孜事文字，磨礱筆硯精神罷。
- 長篇大軸浩無數，慷慨但欲扶政治。
- 前年補吏來浙右，局務冗俗不可窺。
- 傾懷欲效王覇略，騏驥捕鼠非宜宜。
- 錢唐大府多達官，品秩相較我最卑。
- 孟軻獨負浩然氣，誰能斂袂長低眉。
- 丈夫所重以道進，青雲萬里須自馳。
- 咄嗟顧我胡爲者，甘以門廕爲身資。
- 遂爲謝病遠引去，遽與簪組相差池。
- 膠西董生苟可慕，下帷克苦窮書詩。
- 閒居落莫多感激，所感時政生瑕玼。
- 賤臣抱節私自效，作書萬字投丹墀。
- 天閽深岩在西北，引領一望雲淋𩅰𩅰。
- 德音畢竟不下報，漫陳肝膽空涕洟。
- 嗟嗟吾生時命謬，不遇當時甘佚遺。
- 龍蛇之蟄尺蠖屈，萬物不時須自怡。
- 我家田園在南國，亦有溪山名武夷。
- 泉甘壤黑堪稼穡，歸與老農事鎡基。
- 余與感之聞此語，精神飛動驚支頤。
- 深謀遠慮不可測，滄溟無底天無涯。
- 閶闔門前無限客，摩肩踏足爭前詞。
- 暖衣飽食恣氣艷，幾輩卓犖能如斯。
- 詩君更前與君語，何必輕沮煩孜孜。
- 嘉穀冬收槿朝發，眾物榮茂有疾遲。
- 不聞伊尹五干湯，堯舜之道方得施。
- 賢傑輕身重天下，豈使汲汲營其私。
- 況當夷狄侮中國，蹂踐二鄙翻地皮。
- 將軍誅討苦未剋，百萬師老勞旌旗。
- 兇年樂歲復間作，風雨霜雪猶不時。
- 天子勤政不暇食，亦待才能相補裨。
- 廟堂之上有君子，聰明豈肯饒臯夔。
- 執秉公道尊大匠，裁度杞梓寧參差。
- 愛君爲人性疎達，不以其教交相訾。
- 臨風明月千里別，祝詞豈憚傾肝脾。
- 俗人好毀寡樂善，嘉名清節慎莫虧。
- 朝廷若問平津策，賢良第一非君誰。

## 拼音

- yi2 ri4 fu1 zi3 lai2 shan1 chui2 ， lai2 yan2 qu4 bie2 jiang1 he2 zhi1 。
- qing1 chen2 jiu4 wei4 yi4 jie1 zhi4 ， xian1 ju1 qing1 pei4 guang1 lu4 li2 。
- ru4 men2 gu4 wo3 yan2 se4 hao3 ， lin2 xia4 ba3 mei4 xiang1 zhui1 sui2 。
- xiao4 ao4 zi4 si4 yi4 qi4 hao2 ， ju3 shou3 bu4 jue2 bai2 ri4 qi1 。
- fu2 ta4 nai3 liu2 yan2 yu3 su4 ， zhi3 qin1 pu2 xi2 cheng2 ke3 chi1 。
- bu2 ji4 feng1 yue1 dan4 shi4 mei3 ， wei2 wei2 wu2 yu3 xiang1 ju4 wei2 。
- shi4 shi2 chun1 he2 er4 yue4 ban4 ， yong3 ye4 geng3 geng3 qing1 han2 wei1 。
- gao1 tan2 jiao1 fa1 ya3 xing1 he2 ， ru2 ping2 zhu4 quan2 zheng1 lin2 li2 。
- xu1 yu2 cu4 xi2 ming4 yan2 zhi4 ， zhi2 tu3 xiong1 yi4 hui1 chun2 ci2 。
- ren2 xin1 bu4 tong2 you3 ru2 mian4 ， ping2 sheng1 ge4 zi4 you3 suo3 wei2 。
- biao3 min2 zu2 ran2 qu1 xi2 duan1 ， yue1 wu2 you3 zhi4 ren2 bu4 zhi1 。
- mo4 su2 qian3 jin4 wu1 zu2 yu3 ， han2 bu3 wei4 tu3 chang2 jie1 zi1 。
- shao3 cong2 xian1 sheng0 xue2 jing1 dian3 ， bu2 tan4 zhi1 ye4 qiong2 gen1 ji1 。
- di4 wang2 zhi1 dao4 duan4 ke3 shi2 ， yin1 pan2 zhou1 gao4 wu2 fu4 yi2 。
- gu3 jin1 shi4 ye4 gui4 shi4 yong4 ， wen2 yi4 shu4 zuo4 xu1 you3 gui1 。
- qi3 lei4 tong2 zhi4 kong1 zhuo2 ke4 ， hua4 bing3 bu4 neng2 liao2 chao2 ji1 。
- shi2 wu3 zi1 zi1 shi4 wen2 zi4 ， mo2 long2 bi3 yan4 jing1 shen2 ba4 。
- chang2 pian1 da4 zhou2 hao4 wu2 shu4 ， kang1 kai3 dan4 yu4 fu2 zheng4 zhi4 。
- qian2 nian2 bu3 li4 lai2 zhe4 you4 ， ju2 wu4 rong3 su2 bu4 ke3 kui1 。
- qing1 huai2 yu4 xiao4 wang2 ba4 lüe4 ， qi2 ji4 bu3 shu3 fei1 yi2 yi2 。
- qian2 tang2 da4 fu3 duo1 da2 guan1 ， pin3 zhi4 xiang1 jiao4 wo3 zui4 bei1 。
- meng4 ke1 du2 fu4 hao4 ran2 qi4 ， shui2 neng2 lian3 mei4 chang2 di1 mei2 。
- zhang4 fu0 suo3 zhong4 yi3 dao4 jin4 ， qing1 yun2 wan4 li3 xu1 zi4 chi2 。
- duo1 jie1 gu4 wo3 hu2 wei2 zhe3 ， gan1 yi3 men2 yin4 wei2 shen1 zi1 。
- sui4 wei2 xie4 bing4 yuan3 yin3 qu4 ， ju4 yu3 zan1 zu3 xiang1 cha1 chi2 。
- jiao1 xi1 dong3 sheng1 gou3 ke3 mu4 ， xia4 wei2 ke4 ku3 qiong2 shu1 shi1 。
- xian2 ju1 luo4 mo4 duo1 gan3 ji1 ， suo3 gan3 shi2 zheng4 sheng1 xia2 ci1 。
- jian4 chen2 bao4 jie2 si1 zi4 xiao4 ， zuo4 shu1 wan4 zi4 tou2 dan1 chi2 。
- tian1 hun1 shen1 yan2 zai4 xi1 bei3 ， yin3 ling3 yi2 wang4 yun2 lin2 𩅰𩅰。
- de2 yin1 bi4 jing4 bu2 xia4 bao4 ， man4 chen2 gan1 dan3 kong1 ti4 yi2 。
- jie1 jie1 wu2 sheng1 shi2 ming4 miu4 ， bu2 yu4 dang1 shi2 gan1 yi4 yi2 。
- long2 she2 zhi1 zhe2 chi3 huo4 qu1 ， wan4 wu4 bu4 shi2 xu1 zi4 yi2 。
- wo3 jia1 tian2 yuan2 zai4 nan2 guo2 ， yi4 you3 xi1 shan1 ming2 wu3 yi2 。
- quan2 gan1 rang3 hei1 kan1 jia4 se4 ， gui1 yu3 lao3 nong2 shi4 zi1 ji1 。
- yu2 yu3 gan3 zhi1 wen2 ci3 yu3 ， jing1 shen2 fei1 dong4 jing1 zhi1 yi2 。
- shen1 mou2 yuan3 lü4 bu4 ke3 ce4 ， cang1 ming2 wu2 di3 tian1 wu2 ya2 。
- chang1 he2 men2 qian2 wu2 xian4 ke4 ， mo2 jian1 ta4 zu2 zheng1 qian2 ci2 。
- nuan3 yi1 bao3 shi2 zi4 qi4 yan4 ， ji1 bei4 zhuo2 luo4 neng2 ru2 si1 。
- shi1 jun1 geng4 qian2 yu3 jun1 yu3 ， he2 bi4 qing1 ju3 fan2 zi1 zi1 。
- jia1 gu3 dong1 shou1 jin3 chao2 fa1 ， zhong4 wu4 rong2 mao4 you3 ji2 chi2 。
- bu4 wen2 yi1 yin3 wu3 gan1 tang1 ， yao2 shun4 zhi1 dao4 fang1 de2 shi1 。
- xian2 jie2 qing1 shen1 zhong4 tian1 xia4 ， qi3 shi3 ji2 ji2 ying2 qi2 si1 。
- kuang4 dang1 yi2 di2 wu3 zhong1 guo2 ， rou2 jian4 er4 bi3 fan1 di4 pi2 。
- jiang1 jun1 zhu1 tao3 ku3 wei4 kei1 ， bai3 wan4 shi1 lao3 lao2 jing1 qi2 。
- xiong1 nian2 le4 sui4 fu4 jian4 zuo4 ， feng1 yu3 shuang1 xue3 you2 bu4 shi2 。
- tian1 zi3 qin2 zheng4 bu4 xia2 shi2 ， yi4 dai4 cai2 neng2 xiang1 bu3 bi4 。
- miao4 tang2 zhi1 shang4 you3 jun1 zi3 ， cong1 ming2 qi3 ken3 rao2 gao1 kui2 。
- zhi2 bing3 gong1 dao4 zun1 da4 jiang4 ， cai2 duo2 qi3 zi3 ning2 can1 cha4 。
- ai4 jun1 wei2 ren2 xing4 shu1 da2 ， bu4 yi3 qi2 jiao4 jiao1 xiang4 zi1 。
- lin2 feng1 ming2 yue4 qian1 li3 bie2 ， zhu4 ci2 qi3 dan4 qing1 gan1 pi2 。
- su2 ren2 hao3 hui3 gua3 le4 shan4 ， jia1 ming2 qing1 jie2 shen4 mo4 kui1 。
- chao2 ting2 ruo4 wen4 ping2 jin1 ce4 ， xian2 liang2 di4 yi1 fei1 jun1 shui2 。

## 注释

## 译文

## 赏析
