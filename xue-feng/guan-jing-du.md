---
id: xue-feng-guan-jing-du
title: 觀競渡
titlePinyin: guan1 jing4 du4
titleSlug: guan-jing-du
author: 薛逢
authorPinyin: xue1 feng2
authorSlug: xue-feng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 三月三日天清明，楊花繞江啼曉鶯。
- 使君未出郡齋內，江上已聞齊和聲。
- 使君出時皆有引，馬前已被紅旗陣。
- 兩岸羅衣破鼻香，銀釵照日如霜刃。
- 鼓聲三下紅旗開，兩龍躍出浮水來。
- 擢影斡波飛萬劒，鼓聲劈浪鳴千雷。
- 雷聲衝急波相近，兩龍望標目如瞬。
- 江上人呼霹靂聲，竿頭綵挂虹霓暈。
- 前船搶水已得標，後船失勢空揮橈。
- 瘡眉血首爭不定，輸岸一朋心似燒。
- 只將標示輸贏賞，兩岸十舟五來往。
- 須臾戲罷各東西，競脫文身請書上。
- 吾今細觀競渡兒，何殊當路權相持。
- 不思得所各休去，會到摧舟折楫時。

## 拼音

- san1 yue4 san1 ri4 tian1 qing1 ming2 ， yang2 hua1 rao4 jiang1 ti2 xiao3 ying1 。
- shi3 jun1 wei4 chu1 jun4 zhai1 nei4 ， jiang1 shang4 yi3 wen2 qi2 he2 sheng1 。
- shi3 jun1 chu1 shi2 jie1 you3 yin3 ， ma3 qian2 yi3 bei4 hong2 qi2 zhen4 。
- liang3 an4 luo2 yi1 po4 bi2 xiang1 ， yin2 chai1 zhao4 ri4 ru2 shuang1 ren4 。
- gu3 sheng1 san1 xia4 hong2 qi2 kai1 ， liang3 long2 yue4 chu1 fu2 shui3 lai2 。
- zhuo2 ying3 wo4 bo1 fei1 wan4 jian4 ， gu3 sheng1 pi1 lang4 ming2 qian1 lei2 。
- lei2 sheng1 chong1 ji2 bo1 xiang1 jin4 ， liang3 long2 wang4 biao1 mu4 ru2 shun4 。
- jiang1 shang4 ren2 hu1 pi1 li4 sheng1 ， gan1 tou2 cai3 gua4 hong2 ni2 yun4 。
- qian2 chuan2 qiang1 shui3 yi3 de2 biao1 ， hou4 chuan2 shi1 shi4 kong1 hui1 rao2 。
- chuang1 mei2 xue4 shou3 zheng1 bu2 ding4 ， shu1 an4 yi4 peng2 xin1 si4 shao1 。
- zhi1 jiang1 biao1 shi4 shu1 ying2 shang3 ， liang3 an4 shi2 zhou1 wu3 lai2 wang3 。
- xu1 yu2 xi4 ba4 ge4 dong1 xi1 ， jing4 tuo1 wen2 shen1 qing3 shu1 shang4 。
- wu2 jin1 xi4 guan1 jing4 du4 er2 ， he2 shu1 dang1 lu4 quan2 xiang1 chi2 。
- bu4 si1 de2 suo3 ge4 xiu1 qu4 ， hui4 dao4 cui1 zhou1 zhe2 ji2 shi2 。

## 注释

## 译文

## 赏析
