---
id: zhao-yan-duan-yong-yu-le
title: 永遇乐
titlePinyin: yong3 yu4 le4
titleSlug: yong-yu-le
author: 赵彦端
authorPinyin: zhao4 yan4 duan1
authorSlug: zhao-yan-duan
dynasty: 宋
dynastyPinyin: song4
dynastySlug: song
tags: []
---

## 正文

- 杜曲桑麻，灞桥风雪，归梦无路。
- 马健凌秋，人间玩日，聊用宽迟暮。
- 摇摇羽扇，翩翩凫舄，胜处恍疑仙去。
- 笑相看，风林露草，古来有谁知趣。
- 黄公垆下，山阴亭畔，岁月著鞭如骛。
- 出塞功名，入关游说，纸上俱难据。
- 论诗说剑，尊前风味，天巧却容人觑。
- 问少陵，酣歌拓戟，为谁献赋。

## 拼音

- du4 qu3 sang1 ma2 ， ba4 qiao2 feng1 xue3 ， gui1 meng4 wu2 lu4 。
- ma3 jian4 ling2 qiu1 ， ren2 jian1 wan2 ri4 ， liao2 yong4 kuan1 chi2 mu4 。
- yao2 yao2 yu3 shan4 ， pian1 pian1 fu2 xi4 ， sheng4 chu4 huang3 yi2 xian1 qu4 。
- xiao4 xiang1 kan4 ， feng1 lin2 lu4 cao3 ， gu3 lai2 you3 shui2 zhi1 qu4 。
- huang2 gong1 lu2 xia4 ， shan1 yin1 ting2 pan4 ， sui4 yue4 zhu4 bian1 ru2 wu4 。
- chu1 sai4 gong1 ming2 ， ru4 guan1 you2 shui4 ， zhi3 shang4 ju4 nan2 ju4 。
- lun4 shi1 shuo1 jian4 ， zun1 qian2 feng1 wei4 ， tian1 qiao3 que4 rong2 ren2 qu4 。
- wen4 shao3 ling2 ， han1 ge1 tuo4 ji3 ， wei4 shui2 xian4 fu4 。

## 注释

## 译文

## 赏析
