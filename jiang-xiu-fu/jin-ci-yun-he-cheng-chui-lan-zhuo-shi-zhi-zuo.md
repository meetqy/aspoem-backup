---
id: jiang-xiu-fu-jin-ci-yun-he-cheng-chui-lan-zhuo-shi-zhi-zuo
title: 謹次韻和呈垂覽拙詩之作
titlePinyin: jin3 ci4 yun4 he2 cheng2 chui2 lan3 zhuo1 shi1 zhi1 zuo4
titleSlug: jin-ci-yun-he-cheng-chui-lan-zhuo-shi-zhi-zuo
author: 江休復
authorPinyin: jiang1 xiu1 fu4
authorSlug: jiang-xiu-fu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 朝躋天門路，暮宿白雲杪。
- 超然六合外，如翼鸞風矯。
- 運眸極遐曠，收念息奔擾。
- 盤盤上絕頂，獨立顥氣表。
- 天壁涌神泉，玉龜泳靈沼。
- 凌奧無螫蟲，集灌盡百鳥。
- 勝景窮賞踐，陳迹嗟緬眇。
- 接遯終焉托，真仙事殊窅。
- 雲露相飄颻，塵途忘湫湫。
- 躡屐游已屢，操觚才患少。
- 思軋幾沉伏，神馳空縹緲。
- 謝客興不淺，尚子計未了。
- 何時出塵籠，重看衆山小。

## 拼音

- chao2 ji1 tian1 men2 lu4 ， mu4 su4 bai2 yun2 miao3 。
- chao1 ran2 liu4 he2 wai4 ， ru2 yi4 luan2 feng1 jiao3 。
- yun4 mou2 ji2 xia2 kuang4 ， shou1 nian4 xi1 ben1 rao3 。
- pan2 pan2 shang4 jue2 ding3 ， du2 li4 hao4 qi4 biao3 。
- tian1 bi4 yong3 shen2 quan2 ， yu4 gui1 yong3 ling2 zhao3 。
- ling2 ao4 wu2 shi4 chong2 ， ji2 guan4 jin4 bai3 niao3 。
- sheng4 jing3 qiong2 shang3 jian4 ， chen2 ji4 jie1 mian3 miao3 。
- jie1 dun4 zhong1 yan1 tuo1 ， zhen1 xian1 shi4 shu1 yao3 。
- yun2 lou4 xiang4 piao1 yao2 ， chen2 tu2 wang4 qiu1 qiu1 。
- nie4 ji1 you2 yi3 lü3 ， cao1 gu1 cai2 huan4 shao3 。
- si1 ya4 ji1 chen2 fu2 ， shen2 chi2 kong1 piao3 miao3 。
- xie4 ke4 xing1 bu4 qian3 ， shang4 zi3 ji4 wei4 liao3 。
- he2 shi2 chu1 chen2 long2 ， zhong4 kan4 zhong4 shan1 xiao3 。

## 注释

## 译文

## 赏析
