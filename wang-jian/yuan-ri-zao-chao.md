---
id: wang-jian-yuan-ri-zao-chao
title: 元日早朝
titlePinyin: yuan2 ri4 zao3 chao2
titleSlug: yuan-ri-zao-chao
author: 王建
authorPinyin: wang2 jian4
authorSlug: wang-jian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 大國禮樂備，萬邦朝元正。
- 東方色未動，冠劒門已盈。
- 帝居在蓬萊，肅肅鐘漏清。
- 將軍領羽林，持戟巡宮城。
- 翠華皆宿陳，雪仗羅天兵。
- 庭燎遠煌煌，旗上日月明。
- 聖人龍火衣，寢殿開旋扃。
- 龍樓橫紫煙，宮女天中行。
- 六蕃倍位次，衣服各異形。
- 舉頭看玉牌，不識宮殿名。
- 左右雉扇開，蹈舞分滿庭。
- 朝服帶金玉，珊珊相觸聲。
- 泰階備雅樂，九奏鸞鳳鳴。
- 裴回慶雲中，竽磬寒錚錚。
- 三公再獻壽，上帝錫永貞。
- 天明告四方，羣后保太平。

## 拼音

- da4 guo2 li3 le4 bei4 ， wan4 bang1 chao2 yuan2 zheng4 。
- dong1 fang1 se4 wei4 dong4 ， guan1 jian4 men2 yi3 ying2 。
- di4 ju1 zai4 peng2 lai2 ， su4 su4 zhong1 lou4 qing1 。
- jiang1 jun1 ling3 yu3 lin2 ， chi2 ji3 xun2 gong1 cheng2 。
- cui4 hua2 jie1 su4 chen2 ， xue3 zhang4 luo2 tian1 bing1 。
- ting2 liao2 yuan3 huang2 huang2 ， qi2 shang4 ri4 yue4 ming2 。
- sheng4 ren2 long2 huo3 yi1 ， qin3 dian4 kai1 xuan2 jiong1 。
- long2 lou2 heng2 zi3 yan1 ， gong1 nü3 tian1 zhong1 hang2 。
- liu4 fan1 bei4 wei4 ci4 ， yi1 fu0 ge4 yi4 xing2 。
- ju3 tou2 kan4 yu4 pai2 ， bu4 shi2 gong1 dian4 ming2 。
- zuo3 you4 zhi4 shan4 kai1 ， dao3 wu3 fen1 man3 ting2 。
- chao2 fu2 dai4 jin1 yu4 ， shan1 shan1 xiang1 chu4 sheng1 。
- tai4 jie1 bei4 ya3 le4 ， jiu3 zou4 luan2 feng4 ming2 。
- pei2 hui2 qing4 yun2 zhong1 ， yu2 qing4 han2 zheng1 zheng1 。
- san1 gong1 zai4 xian4 shou4 ， shang4 di4 xi1 yong3 zhen1 。
- tian1 ming2 gao4 si4 fang1 ， qun2 hou4 bao3 tai4 ping2 。

## 注释

## 译文

## 赏析
