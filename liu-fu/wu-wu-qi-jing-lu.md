---
id: liu-fu-wu-wu-qi-jing-lu
title: 兀兀棲精廬
titlePinyin: wu4 wu4 qi1 jing1 lu2
titleSlug: wu-wu-qi-jing-lu
author: 劉黻
authorPinyin: liu2 fu2
authorSlug: liu-fu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 兀兀棲精廬，青山日相對。
- 靜照年少非，動虞壯士悔。
- 耕鋤計已晚，畚築力猶耐。
- 夜卧司馬衾，晨餐魯直菜。
- 自計清廟修，誰知圜壁壞。
- 人情春水波，世事寒雲態。
- 直道叢百謫，孤蹤繞群吠。
- 拘纍僒形骸，憂危積肝肺。
- 逢人口即瘖，出戶足如礙。
- 周程儼範模，劉張遺謦欬。
- 滌垢學歸愚，達增務韜晦。
- 志苦秋不磨，髮白春匪載。
- 採菊聊傾觴，延蘭可紉佩。
- 官餽乏三月，家書隔千載。
- 楚語欲聽慣，峒關驚未潰。
- 冥冥瘴霧間，冋冋靈光在。
- 莫揮感時淚，山水怡吾愛。

## 拼音

- wu4 wu4 qi1 jing1 lu2 ， qing1 shan1 ri4 xiang1 dui4 。
- jing4 zhao4 nian2 shao4 fei1 ， dong4 yu2 zhuang4 shi4 hui3 。
- geng1 chu2 ji4 yi3 wan3 ， ben3 zhu4 li4 you2 nai4 。
- ye4 wo4 si1 ma3 qin1 ， chen2 can1 lu3 zhi2 cai4 。
- zi4 ji4 qing1 miao4 xiu1 ， shui2 zhi1 huan2 bi4 huai4 。
- ren2 qing2 chun1 shui3 bo1 ， shi4 shi4 han2 yun2 tai4 。
- zhi2 dao4 cong2 bai3 zhe2 ， gu1 zong1 rao4 qun2 fei4 。
- ju1 lei2 jiong3 xing2 hai2 ， you1 wei1 ji1 gan1 fei4 。
- feng2 ren2 kou3 ji2 yin1 ， chu1 hu4 zu2 ru2 ai4 。
- zhou1 cheng2 yan3 fan4 mo2 ， liu2 zhang1 yi2 qing3 kai4 。
- di2 gou4 xue2 gui1 yu2 ， da2 zeng1 wu4 tao1 hui4 。
- zhi4 ku3 qiu1 bu4 mo2 ， fa4 bai2 chun1 fei3 zai4 。
- cai3 ju2 liao2 qing1 shang1 ， yan2 lan2 ke3 ren4 pei4 。
- guan1 kui4 fa2 san1 yue4 ， jia1 shu1 ge2 qian1 zai4 。
- chu3 yu3 yu4 ting1 guan4 ， dong4 guan1 jing1 wei4 kui4 。
- ming2 ming2 zhang4 wu4 jian4 ， jiong1 jiong1 ling2 guang1 zai4 。
- mo4 hui1 gan3 shi2 lei4 ， shan1 shui3 yi2 wu2 ai4 。

## 注释

## 译文

## 赏析
