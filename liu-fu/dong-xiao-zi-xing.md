---
id: liu-fu-dong-xiao-zi-xing
title: 董孝子行
titlePinyin: dong3 xiao4 zi3 xing2
titleSlug: dong-xiao-zi-xing
author: 劉黻
authorPinyin: liu2 fu2
authorSlug: liu-fu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 嵊有董孝子，父病刲其肝。
- 肝還猶可刲，一念充之難。
- 遺體戒毀傷，此毀乃爲完。
- 蕭條村落區，四顧藥餌艱。
- 親病日且革，不療何由安。
- 有父始有身，無父身奚存。
- 裂肝粥以進，果獲急證寬。
- 嗟哉古道闃，天紀紛夷殘。
- 訟讟滓官府，縣尹悲溢顔。
- 惓惓敦教化，各各還根元。
- 邑民以孝聞，莫喻心所歡。
- 大篇述梗概，詎侈詞藻繁。
- 託之剡山川，千古禮義宣。

## 拼音

- sheng4 you3 dong3 xiao4 zi3 ， fu4 bing4 kui1 qi2 gan1 。
- gan1 huan2 you2 ke3 kui1 ， yi2 nian4 chong1 zhi1 nan2 。
- yi2 ti3 jie4 hui3 shang1 ， ci3 hui3 nai3 wei2 wan2 。
- xiao1 tiao2 cun1 luo4 qu1 ， si4 gu4 yao4 er3 jian1 。
- qin1 bing4 ri4 qie3 ge2 ， bu4 liao2 he2 you2 an1 。
- you3 fu4 shi3 you3 shen1 ， wu2 fu4 shen1 xi1 cun2 。
- lie4 gan1 zhou1 yi3 jin4 ， guo3 huo4 ji2 zheng4 kuan1 。
- jie1 zai1 gu3 dao4 qu4 ， tian1 ji4 fen1 yi2 can2 。
- song4 du2 zi3 guan1 fu3 ， xian4 yin3 bei1 yi4 yan2 。
- quan2 quan2 dun1 jiao4 hua4 ， ge4 ge4 huan2 gen1 yuan2 。
- yi4 min2 yi3 xiao4 wen2 ， mo4 yu4 xin1 suo3 huan1 。
- da4 pian1 shu4 geng3 gai4 ， ju4 chi3 ci2 zao3 fan2 。
- tuo1 zhi1 yan3 shan1 chuan1 ， qian1 gu3 li3 yi4 xuan1 。

## 注释

## 译文

## 赏析
