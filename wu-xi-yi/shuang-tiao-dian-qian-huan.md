---
id: wu-xi-yi-shuang-tiao-dian-qian-huan
title: 双调・殿前欢
titlePinyin: shuang1 tiao2 ・ dian4 qian2 huan1
titleSlug: shuang-tiao-dian-qian-huan
author: 吴西逸
authorPinyin: wu2 xi1 yi4
authorSlug: wu-xi-yi
dynasty: 元
dynastyPinyin: yuan2
dynastySlug: yuan
tags: []
---

## 正文

- 懒云窝，懒云堆里即无何。
- 半间茅屋容高卧，往事南柯。
- 红尘自网罗，白日闲酬和，青眼偏空阔。
- 风波远我，我远风波。
- 懒云仙，蓬莱深处恣高眠。
- 笔床茶灶添香篆，尽意留连。
- 闲吟白雪篇，静阅丹砂传，不羡青云选。
- 林泉爱我，我爱林泉。
- 懒云巢，碧天无际雁行高。
- 玉箫鹤背青松道，乐笑游遨，溪翁解冷淡嘲，山鬼放揶揄笑，村妇唱糊涂调。
- 风涛险我，我险风涛。
- 懒云关，一泓流水绕弯环。
- 半窗斜日留晴汉，鸟倦知还。
- 高眠仿谢安，归计寻张翰，作赋思王粲。
- 溪山恋我，我恋溪山。
- 懒云翁，一襟风月笑谈中。
- 生平傲杀繁华梦，已悟真空。
- 茶香水玉钟，酒竭玻璃翁，云绕蓬莱洞。
- 冥鸿笑我，我笑冥鸿。
- 懒云凹，按行松菊讯桑麻。
- 声名不在渊明下，冷淡生涯。
- 味偏长凤髓茶，梦已随胡蝶化，身不入麒麟画。
- 莺花厌我，我厌莺花。

## 拼音

- lan3 yun2 wo1 ， lan3 yun2 dui1 li3 ji2 wu2 he2 。
- ban4 jian1 mao2 wu1 rong2 gao1 wo4 ， wang3 shi4 nan2 ke1 。
- hong2 chen2 zi4 wang3 luo2 ， bai2 ri4 xian2 chou2 he2 ， qing1 yan3 pian1 kong1 kuo4 。
- feng1 bo1 yuan3 wo3 ， wo3 yuan3 feng1 bo1 。
- lan3 yun2 xian1 ， peng2 lai2 shen1 chu4 zi4 gao1 mian2 。
- bi3 chuang2 cha2 zao4 tian1 xiang1 zhuan4 ， jin4 yi4 liu2 lian2 。
- xian2 yin2 bai2 xue3 pian1 ， jing4 yue4 dan1 sha1 chuan2 ， bu2 xian4 qing1 yun2 xuan3 。
- lin2 quan2 ai4 wo3 ， wo3 ai4 lin2 quan2 。
- lan3 yun2 chao2 ， bi4 tian1 wu2 ji4 yan4 hang2 gao1 。
- yu4 xiao1 he4 bei4 qing1 song1 dao4 ， le4 xiao4 you2 ao2 ， xi1 weng1 jie3 leng3 dan4 chao2 ， shan1 gui3 fang4 ye2 yu2 xiao4 ， cun1 fu4 chang4 hu2 tu0 tiao2 。
- feng1 tao1 xian3 wo3 ， wo3 xian3 feng1 tao1 。
- lan3 yun2 guan1 ， yi4 hong2 liu2 shui3 rao4 wan1 huan2 。
- ban4 chuang1 xie2 ri4 liu2 qing2 han4 ， niao3 juan4 zhi1 hai2 。
- gao1 mian2 fang3 xie4 an1 ， gui1 ji4 xun2 zhang1 han4 ， zuo4 fu4 si1 wang2 can4 。
- xi1 shan1 lian4 wo3 ， wo3 lian4 xi1 shan1 。
- lan3 yun2 weng1 ， yi4 jin1 feng1 yue4 xiao4 tan2 zhong1 。
- sheng1 ping2 ao4 sha1 fan2 hua2 meng4 ， yi3 wu4 zhen1 kong1 。
- cha2 xiang1 shui3 yu4 zhong1 ， jiu3 jie2 bo1 li0 weng1 ， yun2 rao4 peng2 lai2 dong4 。
- ming2 hong2 xiao4 wo3 ， wo3 xiao4 ming2 hong2 。
- lan3 yun2 ao1 ， an4 xing2 song1 ju2 xun4 sang1 ma2 。
- sheng1 ming2 bu2 zai4 yuan1 ming2 xia4 ， leng3 dan4 sheng1 ya2 。
- wei4 pian1 chang2 feng4 sui3 cha2 ， meng4 yi3 sui2 hu2 die2 hua4 ， shen1 bu2 ru4 qi2 lin2 hua4 。
- ying1 hua1 yan4 wo3 ， wo3 yan4 ying1 hua1 。

## 注释

## 译文

## 赏析
