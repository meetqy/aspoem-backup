---
id: sun-ying-shi-tong-qiu-zhi-chang-he-ou-gong-san-you-dong-yun
title: 同邱直長和歐公三游洞韵
titlePinyin: tong2 qiu1 zhi2 chang2 he2 ou1 gong1 san1 you2 dong4 yun4
titleSlug: tong-qiu-zhi-chang-he-ou-gong-san-you-dong-yun
author: 孫應時
authorPinyin: sun1 ying1 shi2
authorSlug: sun-ying-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 維舟下牢關，散策上西嶺。
- 天風吹我裳，恍惚非人境。
- 丹崖翠壁明空山，呀然洞府葱蘢間。
- 珊瑚爲門玉爲裏，石骨千年凝綠髓。
- 伏龍奇鬼相回環，窗戶玲瓏五雲起。
- 風馬霓旌去不留，棋牀丹竈巖之幽。
- 流水潺潺山寂寂，時有野鶴飛迎客。
- 提携琴酒聊一歡，呼取漁樵任爭席。
- 日暮欲歸歸路迷，襟期浩蕩誰當知。
- 好種桃花便終老，更尋何處武陵溪。

## 拼音

- wei2 zhou1 xia4 lao2 guan1 ， san4 ce4 shang4 xi1 ling3 。
- tian1 feng1 chui1 wo3 shang0 ， huang3 hu1 fei1 ren2 jing4 。
- dan1 ya2 cui4 bi4 ming2 kong1 shan1 ， ya0 ran2 dong4 fu3 cong1 long2 jian4 。
- shan1 hu2 wei2 men2 yu4 wei2 li3 ， shi2 gu3 qian1 nian2 ning2 lü4 sui3 。
- fu2 long2 qi2 gui3 xiang1 hui2 huan2 ， chuang1 hu4 ling2 long2 wu3 yun2 qi3 。
- feng1 ma3 ni2 jing1 qu4 bu4 liu2 ， qi2 chuang2 dan1 zao4 yan2 zhi1 you1 。
- liu2 shui3 chan2 chan2 shan1 ji4 ji4 ， shi2 you3 ye3 he4 fei1 ying2 ke4 。
- ti2 xie2 qin2 jiu3 liao2 yi4 huan1 ， hu1 qu3 yu2 qiao2 ren4 zheng1 xi2 。
- ri4 mu4 yu4 gui1 gui1 lu4 mi2 ， jin1 qi1 hao4 dang4 shui2 dang1 zhi1 。
- hao3 zhong3 tao2 hua1 bian4 zhong1 lao3 ， geng4 xun2 he2 chu3 wu3 ling2 xi1 。

## 注释

## 译文

## 赏析
