---
id: sun-ying-shi-you-ling-yan-guan-pu-bu
title: 游靈巖觀瀑布
titlePinyin: you2 ling2 yan2 guan1 pu4 bu4
titleSlug: you-ling-yan-guan-pu-bu
author: 孫應時
authorPinyin: sun1 ying1 shi2
authorSlug: sun-ying-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 一雨天氣清，暑事亮未酷。
- 煩囂念蕭散，茲晨正休沐。
- 籃輿試經行，勝槩入遐矚。
- 紆餘緣清溪，窈窕得幽谷。
- 一巖四壁凈，千仞落飛瀑。
- 雷霆鞭蟄戶，風雨撼林麓。
- 光寒白虹下，勢劇天河覆。
- 繽紛曜冰雪，激射碎珠玉。
- 危亭著佳處，盡日看不足。
- 澒洞開心胸，眩晃新耳目。
- 龍臍更奇事，滴滴掛崖腹。
- 人言七年旱，不減此一掬。
- 天壤富瓌怪，名字有顯伏。
- 冉溪逢子厚，釀泉須永叔。
- 摩挲蒼苔碑，徒倚古寺竹。
- 微吟忽忘歸，俗駕不可宿。

## 拼音

- yi4 yu3 tian1 qi4 qing1 ， shu3 shi4 liang4 wei4 ku4 。
- fan2 xiao1 nian4 xiao1 san4 ， zi1 chen2 zheng4 xiu1 mu4 。
- lan2 yu2 shi4 jing1 xing2 ， sheng4 gai4 ru4 xia2 zhu3 。
- yu1 yu2 yuan2 qing1 xi1 ， yao3 tiao3 de2 you1 gu3 。
- yi4 yan2 si4 bi4 jing4 ， qian1 ren4 luo4 fei1 pu4 。
- lei2 ting2 bian1 zhe2 hu4 ， feng1 yu3 han4 lin2 lu4 。
- guang1 han2 bai2 hong2 xia4 ， shi4 ju4 tian1 he2 fu4 。
- bin1 fen1 yao4 bing1 xue3 ， ji1 she4 sui4 zhu1 yu4 。
- wei1 ting2 zhu4 jia1 chu3 ， jin4 ri4 kan4 bu4 zu2 。
- hong4 dong4 kai1 xin1 xiong1 ， xuan4 huang4 xin1 er3 mu4 。
- long2 qi2 geng4 qi2 shi4 ， di1 di1 gua4 ya2 fu4 。
- ren2 yan2 qi1 nian2 han4 ， bu4 jian3 ci3 yi4 ju1 。
- tian1 rang3 fu4 gui1 guai4 ， ming2 zi4 you3 xian3 fu2 。
- ran3 xi1 feng2 zi3 hou4 ， niang4 quan2 xu1 yong3 shu1 。
- mo2 suo1 cang1 tai2 bei1 ， tu2 yi3 gu3 si4 zhu2 。
- wei1 yin2 hu1 wang4 gui1 ， su2 jia4 bu4 ke3 su4 。

## 注释

## 译文

## 赏析
