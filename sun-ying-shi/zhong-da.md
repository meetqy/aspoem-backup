---
id: sun-ying-shi-zhong-da
title: 重答
titlePinyin: zhong4 da2
titleSlug: zhong-da
author: 孫應時
authorPinyin: sun1 ying1 shi2
authorSlug: sun-ying-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 萬古同山川，八方異風俗。
- 男兒事弧矢，心目快一矚。
- 結交必名勝，曠懷無狹促。
- 昂昂千丈松，朗朗百間屋。
- 彼富自鍾鼎，我貧甘芋菽。
- 誰能工俯仰，未許相縛束。
- 讀書頭欲白，對客樽無淥。
- 由來多此士，皎皎駒在谷。
- 瞿唐候水齊，秋風祛暑溽。
- 歸歟奉親懽，羹絲鱠江玉。
- 青衫雖霜葉，已勝袍立鵠。
- 進退吾何疑，肯事羝羊觸。

## 拼音

- wan4 gu3 tong2 shan1 chuan1 ， ba1 fang1 yi4 feng1 su2 。
- nan2 er2 shi4 hu2 shi3 ， xin1 mu4 kuai4 yi4 zhu3 。
- jie2 jiao1 bi4 ming2 sheng4 ， kuang4 huai2 wu2 xia2 cu4 。
- ang2 ang2 qian1 zhang4 song1 ， lang3 lang3 bai3 jian4 wu1 。
- bi3 fu4 zi4 zhong1 ding3 ， wo3 pin2 gan1 yu4 shu1 。
- shui2 neng2 gong1 fu3 yang3 ， wei4 xu1 xiang1 fu4 shu4 。
- du2 shu1 tou2 yu4 bai2 ， dui4 ke4 zun1 wu2 lu4 。
- you2 lai2 duo1 ci3 shi4 ， jiao3 jiao3 ju1 zai4 gu3 。
- qu2 tang2 hou4 shui3 qi2 ， qiu1 feng1 qu1 shu3 ru4 。
- gui1 yu2 feng4 qin1 huan1 ， geng1 si1 kuai4 jiang1 yu4 。
- qing1 shan1 sui1 shuang1 ye4 ， yi3 sheng4 pao2 li4 hu2 。
- jin4 tui4 wu2 he2 yi2 ， ken3 shi4 di1 yang2 chu4 。

## 注释

## 译文

## 赏析
