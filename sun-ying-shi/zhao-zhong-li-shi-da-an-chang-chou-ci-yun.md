---
id: sun-ying-shi-zhao-zhong-li-shi-da-an-chang-chou-ci-yun
title: 趙仲禮示達菴唱酬次韵
titlePinyin: zhao4 zhong4 li3 shi4 da2 an1 chang4 chou2 ci4 yun4
titleSlug: zhao-zhong-li-shi-da-an-chang-chou-ci-yun
author: 孫應時
authorPinyin: sun1 ying1 shi2
authorSlug: sun-ying-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 旭旦羣陰豁，春陽萬壑融。
- 八荒雙眼界，千聖一家風。
- 不必尋玄妙，寧須泥苦空。
- 本來無見解，何處覓神通。
- 穀粟饑爲藥，雷霆聽或聾。
- 鳶魚均自適，虎鼠竟誰雄。
- 軒冕因時貴，簞瓢有命窮。
- 詩書休發冢，談笑任關弓。
- 陶令琴三弄，徐公酒一中。
- 浮雲容易改，明月古今同。
- 上達真無累，纖瑕早自攻。
- 論心逢益友，刮目慶新功。
- 臺閣須公子，山林付老翁。
- 歲寒尋此話，一笑燭湖東。

## 拼音

- xu4 dan4 qun2 yin1 huo1 ， chun1 yang2 wan4 he4 rong2 。
- ba1 huang1 shuang1 yan3 jie4 ， qian1 sheng4 yi4 jia1 feng1 。
- bu2 bi4 xun2 xuan2 miao4 ， ning2 xu1 ni2 ku3 kong1 。
- ben3 lai2 wu2 jian4 jie3 ， he2 chu3 mi4 shen2 tong1 。
- gu3 su4 ji1 wei2 yao4 ， lei2 ting2 ting1 huo4 long2 。
- yuan1 yu2 jun1 zi4 shi4 ， hu3 shu3 jing4 shui2 xiong2 。
- xuan1 mian3 yin1 shi2 gui4 ， dan1 piao2 you3 ming4 qiong2 。
- shi1 shu1 xiu1 fa1 zhong3 ， tan2 xiao4 ren4 guan1 gong1 。
- tao2 ling4 qin2 san1 nong4 ， xu2 gong1 jiu3 yi4 zhong1 。
- fu2 yun2 rong2 yi4 gai3 ， ming2 yue4 gu3 jin1 tong2 。
- shang4 da2 zhen1 wu2 lei4 ， xian1 xia2 zao3 zi4 gong1 。
- lun4 xin1 feng2 yi4 you3 ， gua1 mu4 qing4 xin1 gong1 。
- tai2 ge2 xu1 gong1 zi3 ， shan1 lin2 fu4 lao3 weng1 。
- sui4 han2 xun2 ci3 hua4 ， yi2 xiao4 zhu2 hu2 dong1 。

## 注释

## 译文

## 赏析
