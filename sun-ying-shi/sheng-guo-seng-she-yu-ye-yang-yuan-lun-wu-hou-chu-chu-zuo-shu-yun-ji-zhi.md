---
id: sun-ying-shi-sheng-guo-seng-she-yu-ye-yang-yuan-lun-wu-hou-chu-chu-zuo-shu-yun-ji-zhi
title: 勝果僧舍與葉養源論武侯出處作數韵記之
titlePinyin: sheng4 guo3 seng1 she4 yu3 ye4 yang3 yuan2 lun4 wu3 hou2 chu1 chu3 zuo4 shu4 yun4 ji4 zhi1
titleSlug: sheng-guo-seng-she-yu-ye-yang-yuan-lun-wu-hou-chu-chu-zuo-shu-yun-ji-zhi
author: 孫應時
authorPinyin: sun1 ying1 shi2
authorSlug: sun-ying-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 隆中躬耕歸，抱膝詠梁父。
- 誰稱此卧龍，名字震東土。
- 平生惟老龐，忘言各心許。
- 相從亦何爲，誓不入州府。
- 敲門劉豫州，見我欲安語。
- 三來信勤懇，定非曹袁侶。
- 社稷高帝孫，此公更儒苦。
- 不辭爲君起，死生不相負。
- 嗚呼豪傑士，所重在出處。
- 人言漢丞相，阿衡師尚父。
- 綸巾拜遺像，英氣凜千古。
- 當時實少年，纔二十四五。
- 風雲有時會，人物難浪與。
- 諸賢誠慷慨，毋勞自夸詡。

## 拼音

- long2 zhong1 gong1 geng1 gui1 ， bao4 xi1 yong3 liang2 fu4 。
- shui2 cheng1 ci3 wo4 long2 ， ming2 zi4 zhen4 dong1 tu3 。
- ping2 sheng1 wei2 lao3 pang2 ， wang4 yan2 ge4 xin1 xu1 。
- xiang1 cong2 yi4 he2 wei2 ， shi4 bu2 ru4 zhou1 fu3 。
- qiao1 men2 liu2 yu4 zhou1 ， jian4 wo3 yu4 an1 yu3 。
- san1 lai2 xin4 qin2 ken3 ， ding4 fei1 cao2 yuan2 lü3 。
- she4 ji4 gao1 di4 sun1 ， ci3 gong1 geng4 ru2 ku3 。
- bu4 ci2 wei2 jun1 qi3 ， si3 sheng1 bu4 xiang1 fu4 。
- wu1 hu1 hao2 jie2 shi4 ， suo3 zhong4 zai4 chu1 chu3 。
- ren2 yan2 han4 cheng2 xiang4 ， a1 heng2 shi1 shang4 fu4 。
- lun2 jin1 bai4 yi2 xiang4 ， ying1 qi4 lin3 qian1 gu3 。
- dang1 shi2 shi2 shao4 nian2 ， cai2 er4 shi2 si4 wu3 。
- feng1 yun2 you3 shi2 hui4 ， ren2 wu4 nan2 lang4 yu3 。
- zhu1 xian2 cheng2 kang1 kai3 ， wu2 lao2 zi4 kua1 xu3 。

## 注释

## 译文

## 赏析
