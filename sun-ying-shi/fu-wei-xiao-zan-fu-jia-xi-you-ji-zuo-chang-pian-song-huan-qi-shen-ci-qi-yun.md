---
id: sun-ying-shi-fu-wei-xiao-zan-fu-jia-xi-you-ji-zuo-chang-pian-song-huan-qi-shen-ci-qi-yun
title: 傅惟肖贊府假西遊集作長篇送還奇甚次其韵
titlePinyin: fu4 wei2 xiao4 zan4 fu3 jia3 xi1 you2 ji2 zuo4 chang2 pian1 song4 huan2 qi2 shen4 ci4 qi2 yun4
titleSlug: fu-wei-xiao-zan-fu-jia-xi-you-ji-zuo-chang-pian-song-huan-qi-shen-ci-qi-yun
author: 孫應時
authorPinyin: sun1 ying1 shi2
authorSlug: sun-ying-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 醉鄉不遊遊睡鄉，眼花對案如迷藏。
- 夢踏秋草悲蛩螿，風松露菊三徑荒。
- 忽然欠伸日在廊，悟此身世何荒唐。
- 故書棄擲塵滿箱，魯堂不復聞絲簧。
- 鏡中容顔老不揚，浪求斗升助糟糠。
- 江湖蘭珮芙蓉裳，踟躕不歸愁斷腸。
- 偉君威鳳鳴朝陽，文章五色照我傍。
- 艷如屈宋班馬香，千載作者蔚相望。
- 對床泮水月滿堂，追游山椒款寶坊。
- 劇談發我平生狂，劃如乘風上翺翔。
- 蒼蒼雲海一葦航，周流四方來故鄉。
- 羣兒醉飽死不償，我獨與君酌天漿。
- 紛紛爝火明寒窗，何如光芒萬丈長。
- 空吟平子四愁章，欲報英瓊無可將。
- 明朝癡兒公事忙，從今謝君當括囊。

## 拼音

- zui4 xiang1 bu4 you2 you2 shui4 xiang1 ， yan3 hua1 dui4 an4 ru2 mi2 cang2 。
- meng4 ta4 qiu1 cao3 bei1 qiong2 jiang1 ， feng1 song1 lu4 ju2 san1 jing4 huang1 。
- hu1 ran2 qian4 shen1 ri4 zai4 lang2 ， wu4 ci3 shen1 shi4 he2 huang1 tang2 。
- gu4 shu1 qi4 zhi4 chen2 man3 xiang1 ， lu3 tang2 bu2 fu4 wen2 si1 huang2 。
- jing4 zhong1 rong2 yan2 lao3 bu4 yang2 ， lang4 qiu2 dou3 sheng1 zhu4 zao1 kang1 。
- jiang1 hu2 lan2 pei4 fu2 rong2 shang0 ， chi2 chu2 bu4 gui1 chou2 duan4 chang2 。
- wei3 jun1 wei1 feng4 ming2 chao2 yang2 ， wen2 zhang1 wu3 se4 zhao4 wo3 bang4 。
- yan4 ru2 qu1 song4 ban1 ma3 xiang1 ， qian1 zai4 zuo4 zhe3 wei4 xiang1 wang4 。
- dui4 chuang2 pan4 shui3 yue4 man3 tang2 ， zhui1 you2 shan1 jiao1 kuan3 bao3 fang1 。
- ju4 tan2 fa1 wo3 ping2 sheng1 kuang2 ， hua2 ru2 cheng2 feng1 shang4 ao2 xiang2 。
- cang1 cang1 yun2 hai3 yi4 wei3 hang2 ， zhou1 liu2 si4 fang1 lai2 gu4 xiang1 。
- qun2 er2 zui4 bao3 si3 bu4 chang2 ， wo3 du2 yu3 jun1 zhuo2 tian1 jiang1 。
- fen1 fen1 jue2 huo3 ming2 han2 chuang1 ， he2 ru2 guang1 mang2 wan4 zhang4 chang2 。
- kong1 yin2 ping2 zi3 si4 chou2 zhang1 ， yu4 bao4 ying1 qiong2 wu2 ke3 jiang1 。
- ming2 chao2 chi1 er2 gong1 shi4 mang2 ， cong2 jin1 xie4 jun1 dang1 kuo4 nang2 。

## 注释

## 译文

## 赏析
