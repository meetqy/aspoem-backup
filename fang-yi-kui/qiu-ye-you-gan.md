---
id: fang-yi-kui-qiu-ye-you-gan
title: 秋夜有感
titlePinyin: qiu1 ye4 you3 gan3
titleSlug: qiu-ye-you-gan
author: 方一夔
authorPinyin: fang1 yi4 kui2
authorSlug: fang-yi-kui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 西窗枕清溪，流水日夜響。
- 孤眠夜無寐，離夢苦摇蕩。
- 自我辭家來，弦月屢下上。
- 消息不曾真，百念墮滉瀁。
- 憶昔心氣雄，躍躍盛年想。
- 窺奇故牧儲，借重宗橐賞。
- 山搜富金沙，澤淤耀琨簜。
- 天池鶱孤飛，崑山紛獨往。
- 下視夸奪子，蠓蠛鳴甕盎。
- 區區凡楚爭，逐逐臧穀網。
- 蹉跎改素摽，零落收宿莽。
- 平生矜與夸，榮爲謝外奬。
- 惟餘不盡心，耿耿猶疇曩。
- 譬如老獵獫，聞呼齒足痒。
- 清江三百里，西風颯菰蔣。
- 明朝泝歸舟，鴉軋鳴兩槳。

## 拼音

- xi1 chuang1 zhen3 qing1 xi1 ， liu2 shui3 ri4 ye4 xiang3 。
- gu1 mian2 ye4 wu2 mei4 ， li2 meng4 ku3 yao2 dang4 。
- zi4 wo3 ci2 jia1 lai2 ， xian2 yue4 lü3 xia4 shang4 。
- xiao1 xi0 bu4 ceng2 zhen1 ， bai3 nian4 duo4 huang4 yang3 。
- yi4 xi1 xin1 qi4 xiong2 ， yue4 yue4 sheng4 nian2 xiang3 。
- kui1 qi2 gu4 mu4 chu3 ， jie4 zhong4 zong1 tuo2 shang3 。
- shan1 sou1 fu4 jin1 sha1 ， ze2 yu1 yao4 kun1 dang4 。
- tian1 chi2 xian1 gu1 fei1 ， kun1 shan1 fen1 du2 wang3 。
- xia4 shi4 kua1 duo2 zi3 ， meng3 mie4 ming2 weng4 ang4 。
- qu1 qu1 fan2 chu3 zheng1 ， zhu2 zhu2 zang1 gu3 wang3 。
- cuo1 tuo2 gai3 su4 biao1 ， ling2 luo4 shou1 su4 mang3 。
- ping2 sheng1 jin1 yu3 kua1 ， rong2 wei2 xie4 wai4 jiang3 。
- wei2 yu2 bu2 jin4 xin1 ， geng3 geng3 you2 chou2 nang3 。
- pi4 ru2 lao3 lie4 xian3 ， wen2 hu1 chi3 zu2 yang3 。
- qing1 jiang1 san1 bai3 li3 ， xi1 feng1 sa4 gu1 jiang3 。
- ming2 chao2 su4 gui1 zhou1 ， ya1 ya4 ming2 liang3 jiang3 。

## 注释

## 译文

## 赏析
