---
id: fang-yi-kui-dai-yun-xiu-song-wang-jie-shan
title: 代雲岫送王介山
titlePinyin: dai4 yun2 xiu4 song4 wang2 jie4 shan1
titleSlug: dai-yun-xiu-song-wang-jie-shan
author: 方一夔
authorPinyin: fang1 yi4 kui2
authorSlug: fang-yi-kui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 功名零落如破氈，羲娥不住隨流年。
- 問君發跡縣博士，幾時得到龍旂前。
- 我今老去覺今是，回首當年空自恥。
- 妄心不起百事冷，已作古井無波水。
- 看君富貴亹亹來，雲路何須取勢回。
- 忽然結束行萬里，首冠步摇趨天臺。
- 相思望望碧雲暮，少微光芒紛下覷。
- 應憶秋江老故人，瑶音定寄雲鴻去。
- 我時階砌蘭玉中，襹褷六翮摶秋空。
- 與君追逐赤霄上，寶劍騰空不可衝。
- 兩眼昏花惟我有，早梅樹下離亭酒。
- 呼童草寫送行詩，不是當今無價手。

## 拼音

- gong1 ming2 ling2 luo4 ru2 po4 zhan1 ， xi1 e2 bu2 zhu4 sui2 liu2 nian2 。
- wen4 jun1 fa1 ji4 xian4 bo2 shi4 ， ji1 shi2 de2 dao4 long2 qi2 qian2 。
- wo3 jin1 lao3 qu4 jue2 jin1 shi4 ， hui2 shou3 dang1 nian2 kong1 zi4 chi3 。
- wang4 xin1 bu4 qi3 bai3 shi4 leng3 ， yi3 zuo4 gu3 jing3 wu2 bo1 shui3 。
- kan4 jun1 fu4 gui4 wei3 wei3 lai2 ， yun2 lu4 he2 xu1 qu3 shi4 hui2 。
- hu1 ran2 jie2 shu4 xing2 wan4 li3 ， shou3 guan1 bu4 yao2 qu1 tian1 tai2 。
- xiang1 si1 wang4 wang4 bi4 yun2 mu4 ， shao3 wei1 guang1 mang2 fen1 xia4 qu4 。
- ying1 yi4 qiu1 jiang1 lao3 gu4 ren2 ， yao2 yin1 ding4 ji4 yun2 hong2 qu4 。
- wo3 shi2 jie1 qi4 lan2 yu4 zhong1 ， shi1 shi1 liu4 he2 tuan2 qiu1 kong1 。
- yu3 jun1 zhui1 zhu2 chi4 xiao1 shang4 ， bao3 jian4 teng2 kong1 bu4 ke3 chong1 。
- liang3 yan3 hun1 hua1 wei2 wo3 you3 ， zao3 mei2 shu4 xia4 li2 ting2 jiu3 。
- hu1 tong2 cao3 xie3 song4 xing2 shi1 ， bu2 shi4 dang1 jin1 wu2 jia4 shou3 。

## 注释

## 译文

## 赏析
