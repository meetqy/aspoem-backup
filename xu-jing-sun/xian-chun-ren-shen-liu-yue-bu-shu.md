---
id: xu-jing-sun-xian-chun-ren-shen-liu-yue-bu-shu
title: 咸淳壬申六月不暑
titlePinyin: xian2 chun2 ren2 shen1 liu4 yue4 bu4 shu3
titleSlug: xian-chun-ren-shen-liu-yue-bu-shu
author: 徐經孫
authorPinyin: xu2 jing1 sun1
authorSlug: xu-jing-sun
dynasty: 唐
dynastyPinyin: tang2
dynastySlug: tang
tags: [] 
---

## 正文

- 常年六月六，暑氣何其酷。
- 犬有吐舌煩，貓得負背燠。
- 今日胡不然，蕭然凉氣足。
- 陽烏潛其輝，小雨時霢霂。
- 重袂猶未溫，浴了肌起粟。
- 老病固宜然，壯者亦不浴。
- 短至未及間，秋陰如許毒。
- 本朝王火德，德與堯運續。
- 文明耀四海，年世不待卜。
- 吾君乾六龍，剛健粹如玉。
- 吾相泰九二，夬夬出莧陸。
- 君臣德既同，詎有此陰伏。
- 吾聞氛氣惡，殺氣盛西北。
- 襄城既失守，生靈爛魚肉。
- 匹夫尚懷憂，知此妄屠戮。
- 臣固告上天，忍淚不敢哭。
- 願言掃陰邪，日月舜耳目。
- 中國盛陽明，從今調玉燭。

## 拼音

- chang2 nian2 liu4 yue4 liu4 ， shu3 qi4 he2 qi2 ku4 。
- quan3 you3 tu3 she2 fan2 ， mao1 de2 fu4 bei4 yu4 。
- jin1 ri4 hu2 bu4 ran2 ， xiao1 ran2 liang2 qi4 zu2 。
- yang2 wu1 qian2 qi2 hui1 ， xiao3 yu3 shi2 mai4 mu4 。
- zhong4 mei4 you2 wei4 wen1 ， yu4 le0 ji1 qi3 su4 。
- lao3 bing4 gu4 yi2 ran2 ， zhuang4 zhe3 yi4 bu2 yu4 。
- duan3 zhi4 wei4 ji2 jian4 ， qiu1 yin1 ru2 xu1 du2 。
- ben3 chao2 wang2 huo3 de2 ， de2 yu3 yao2 yun4 xu4 。
- wen2 ming2 yao4 si4 hai3 ， nian2 shi4 bu2 dai4 bu3 。
- wu2 jun1 qian2 liu4 long2 ， gang1 jian4 cui4 ru2 yu4 。
- wu2 xiang1 tai4 jiu3 er4 ， guai4 guai4 chu1 xian4 lu4 。
- jun1 chen2 de2 ji4 tong2 ， ju4 you3 ci3 yin1 fu2 。
- wu2 wen2 fen1 qi4 e4 ， sha1 qi4 sheng4 xi1 bei3 。
- xiang1 cheng2 ji4 shi1 shou3 ， sheng1 ling2 lan4 yu2 rou4 。
- pi3 fu1 shang4 huai2 you1 ， zhi1 ci3 wang4 tu2 lu4 。
- chen2 gu4 gao4 shang4 tian1 ， ren3 lei4 bu4 gan3 ku1 。
- yuan4 yan2 sao3 yin1 xie2 ， ri4 yue4 shun4 er3 mu4 。
- zhong1 guo2 sheng4 yang2 ming2 ， cong2 jin1 diao4 yu4 zhu2 。

## 注释

## 译文

## 赏析
