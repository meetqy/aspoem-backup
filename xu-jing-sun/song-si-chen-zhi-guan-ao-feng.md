---
id: xu-jing-sun-song-si-chen-zhi-guan-ao-feng
title: 送思訦之官鰲峰
titlePinyin: song4 si1 chen2 zhi1 guan1 ao2 feng1
titleSlug: song-si-chen-zhi-guan-ao-feng
author: 徐經孫
authorPinyin: xu2 jing1 sun1
authorSlug: xu-jing-sun
dynasty: 唐
dynastyPinyin: tang2
dynastySlug: tang
tags: [] 
---

## 正文

- 我如汝年時，昉問便江戍。
- 選穽如海深，望洋吁可怖。
- 汝今亦宜教，去作鰲峰主。
- 有民環百里，待汝字而撫。
- 何以奉寬條，何以撫黎庶。
- 惟公則生明，平心閲牒訴。
- 惟廉則寡過，莫受脂膏汙。
- 惟勤則集事，慎勿習逸豫。
- 惟儉可無求，只學我清苦。
- 持此四字符，便是作縣譜。
- 去家三百里，兩地無多路。
- 安問來與往，時走一健步。
- 居官而民宜，暌隔非所慮。
- 三年課最歸，可以見君父。

## 拼音

- wo3 ru2 ru3 nian2 shi2 ， fang3 wen4 bian4 jiang1 shu4 。
- xuan3 jing3 ru2 hai3 shen1 ， wang4 yang2 xu1 ke3 bu4 。
- ru3 jin1 yi4 yi2 jiao4 ， qu4 zuo4 ao2 feng1 zhu3 。
- you3 min2 huan2 bai3 li3 ， dai4 ru3 zi4 er2 fu3 。
- he2 yi3 feng4 kuan1 tiao2 ， he2 yi3 fu3 li2 shu4 。
- wei2 gong1 ze2 sheng1 ming2 ， ping2 xin1 yue4 die2 su4 。
- wei2 lian2 ze2 gua3 guo4 ， mo4 shou4 zhi1 gao1 wu1 。
- wei2 qin2 ze2 ji2 shi4 ， shen4 wu4 xi2 yi4 yu4 。
- wei2 jian3 ke3 wu2 qiu2 ， zhi1 xue2 wo3 qing1 ku3 。
- chi2 ci3 si4 zi4 fu2 ， bian4 shi4 zuo4 xian4 pu3 。
- qu4 jia1 san1 bai3 li3 ， liang3 di4 wu2 duo1 lu4 。
- an1 wen4 lai2 yu3 wang3 ， shi2 zou3 yi2 jian4 bu4 。
- ju1 guan1 er2 min2 yi2 ， kui2 ge2 fei1 suo3 lü4 。
- san1 nian2 ke4 zui4 gui1 ， ke3 yi3 jian4 jun1 fu4 。

## 注释

## 译文

## 赏析
