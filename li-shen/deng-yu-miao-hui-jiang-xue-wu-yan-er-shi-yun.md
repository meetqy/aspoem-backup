---
id: li-shen-deng-yu-miao-hui-jiang-xue-wu-yan-er-shi-yun
title: 登禹廟迴降雪五言二十韻
titlePinyin: deng1 yu3 miao4 hui2 jiang4 xue3 wu3 yan2 er4 shi2 yun4
titleSlug: deng-yu-miao-hui-jiang-xue-wu-yan-er-shi-yun
author: 李紳
authorPinyin: li3 shen1
authorSlug: li-shen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 金奏雲壇畢，同雲拂雪來。
- 玉田千畝合，瓊室萬家開。
- 湖暗冰封鏡，山明樹變梅。
- 裂繒分井陌，連璧混樓臺。
- 麻引詩人興，鹽牽謝女才。
- 細疑歌響盡，旋作舞腰迴。
- 著水鵝毛失，鋪松鶴羽摧。
- 半崖雲掩映，當砌月裴回。
- 遇物纖能狀，隨方巧若裁。
- 玉花全綴萼，珠蚌盡呈胎。
- 志士書頻照，鮫人杼正催。
- 妬妝凌粉匣，欺酒上瓊杯。
- 海使迷奔轍，江濤認暗雷。
- 疾飄風作馭，輕集霰爲媒。
- 劒客休矜利，農師正念摧。
- 瑞彰知有感，靈貺表無災。
- 堯歷占新慶，虞階想舊陪。
- 粉凝鸞閣下，銀結鳳池隈。
- 雞樹花驚笑，龍池絮欲猜。
- 勞歌會稽守，遙祝永康哉。

## 拼音

- jin1 zou4 yun2 tan2 bi4 ， tong2 yun2 fu2 xue3 lai2 。
- yu4 tian2 qian1 mu3 he2 ， qiong2 shi4 wan4 jia1 kai1 。
- hu2 an4 bing1 feng1 jing4 ， shan1 ming2 shu4 bian4 mei2 。
- lie4 zeng1 fen1 jing3 mo4 ， lian2 bi4 hun4 lou2 tai2 。
- ma2 yin3 shi1 ren2 xing1 ， yan2 qian1 xie4 nü3 cai2 。
- xi4 yi2 ge1 xiang3 jin4 ， xuan2 zuo4 wu3 yao1 hui2 。
- zhu4 shui3 e2 mao2 shi1 ， pu1 song1 he4 yu3 cui1 。
- ban4 ya2 yun2 yan3 ying4 ， dang1 qi4 yue4 pei2 hui2 。
- yu4 wu4 xian1 neng2 zhuang4 ， sui2 fang1 qiao3 ruo4 cai2 。
- yu4 hua1 quan2 zhui4 e4 ， zhu1 bang4 jin4 cheng2 tai1 。
- zhi4 shi4 shu1 bin1 zhao4 ， jiao1 ren2 zhu4 zheng4 cui1 。
- du4 zhuang1 ling2 fen3 xia2 ， qi1 jiu3 shang4 qiong2 bei1 。
- hai3 shi3 mi2 ben1 zhe2 ， jiang1 tao1 ren4 an4 lei2 。
- ji2 piao1 feng1 zuo4 yu4 ， qing1 ji2 xian4 wei2 mei2 。
- jian4 ke4 xiu1 jin1 li4 ， nong2 shi1 zheng4 nian4 cui1 。
- rui4 zhang1 zhi1 you3 gan3 ， ling2 kuang4 biao3 wu2 zai1 。
- yao2 li4 zhan4 xin1 qing4 ， yu2 jie1 xiang3 jiu4 pei2 。
- fen3 ning2 luan2 ge2 xia4 ， yin2 jie2 feng4 chi2 wei1 。
- ji1 shu4 hua1 jing1 xiao4 ， long2 chi2 xu4 yu4 cai1 。
- lao2 ge1 hui4 ji1 shou3 ， yao2 zhu4 yong3 kang1 zai1 。

## 注释

## 译文

## 赏析
