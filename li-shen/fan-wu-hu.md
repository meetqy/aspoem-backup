---
id: li-shen-fan-wu-hu
title: 泛五湖
titlePinyin: fan4 wu3 hu2
titleSlug: fan-wu-hu
author: 李紳
authorPinyin: li3 shen1
authorSlug: li-shen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 范子蛻冠履，扁舟逸霄漢。
- 嗟予抱險艱，怵惕驚瀰漫。
- 窮通泛濫勞，趣適殊昏旦。
- 浴日盪層空，浮天淼無畔。
- 依灘落葉聚，立浦驚鴻散。
- 浪疊雪峰連，山孤翠崖斷。
- 風帆同巨壑，雲矗成高岸。
- 宇宙可東西，星辰沈粲爛。
- 霞生【澒】洞遠，月吐青熒亂。
- 豈復問津迷，休爲呂梁歎。
- 漂沈自詎保，覆溺心長判。
- 吳越郡異鄉，嬰童及爲翫。
- 依稀占井邑，嘹唳同鵝鸛。
- 舉棹未宵分，維舟方日旰。
- 徵斯濟川力，若鼓凌風翰。
- 易狎當悔游，臨深罔知難。

## 拼音

- fan4 zi3 tui4 guan4 lü3 ， pian1 zhou1 yi4 xiao1 han4 。
- jie1 yu3 bao4 xian3 jian1 ， chu4 ti4 jing1 mi2 man4 。
- qiong2 tong1 fan4 lan4 lao2 ， qu4 shi4 shu1 hun1 dan4 。
- yu4 ri4 dang4 ceng2 kong1 ， fu2 tian1 miao3 wu2 pan4 。
- yi1 tan1 luo4 ye4 ju4 ， li4 pu3 jing1 hong2 san4 。
- lang4 die2 xue3 feng1 lian2 ， shan1 gu1 cui4 ya2 duan4 。
- feng1 fan1 tong2 ju4 he4 ， yun2 chu4 cheng2 gao1 an4 。
- yu3 zhou4 ke3 dong1 xi1 ， xing1 chen2 shen3 can4 lan4 。
- xia2 sheng1 【 hong4 】 dong4 yuan3 ， yue4 tu3 qing1 ying2 luan4 。
- qi3 fu4 wen4 jin1 mi2 ， xiu1 wei2 lü3 liang2 tan4 。
- piao1 shen3 zi4 ju4 bao3 ， fu4 ni4 xin1 chang2 pan4 。
- wu2 yue4 jun4 yi4 xiang1 ， ying1 tong2 ji2 wei2 wan2 。
- yi1 xi1 zhan4 jing3 yi4 ， liao2 li4 tong2 e2 guan4 。
- ju3 zhao4 wei4 xiao1 fen1 ， wei2 zhou1 fang1 ri4 gan4 。
- zhi3 si1 ji4 chuan1 li4 ， ruo4 gu3 ling2 feng1 han4 。
- yi4 xia2 dang1 hui3 you2 ， lin2 shen1 wang3 zhi1 nan2 。

## 注释

## 译文

## 赏析
