---
id: li-shen-gu-su-tai-za-ju
title: 姑蘇臺雜句
titlePinyin: gu1 su1 tai2 za2 ju4
titleSlug: gu-su-tai-za-ju
author: 李紳
authorPinyin: li3 shen1
authorSlug: li-shen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 越王巧破夫差國，來獻黃金重雕刻。
- 西施醉舞花豔傾，妬月嬌娥恣妖惑。
- 姑蘇百尺曉鋪開，樓楣盡化黃金臺。
- 歌清管咽歡未極，越師戈甲浮江來。
- 伍胥抉目看吳滅，范蠡全身霸西越。
- 寂莫千年盡古墟，蕭條兩地皆明月。
- 靈巖香徑掩禪扉，秋草荒涼徧落暉。
- 江浦迴看鷗鳥沒，碧峰斜見鷺鷥飛。
- 如今白髮星星滿，却作閑官不閑散。
- 野寺經過懼悔尤，公程迫蹙悲秋館。
- 吳鄉越國舊淹留，草樹煙霞昔徧遊。
- 雲木夢迴多感歡，不惟惆悵至長洲。

## 拼音

- yue4 wang2 qiao3 po4 fu1 chai1 guo2 ， lai2 xian4 huang2 jin1 zhong4 diao1 ke4 。
- xi1 shi1 zui4 wu3 hua1 yan4 qing1 ， du4 yue4 jiao1 e2 zi4 yao1 huo4 。
- gu1 su1 bai3 chi3 xiao3 pu1 kai1 ， lou2 mei2 jin4 hua4 huang2 jin1 tai2 。
- ge1 qing1 guan3 yan4 huan1 wei4 ji2 ， yue4 shi1 ge1 jia3 fu2 jiang1 lai2 。
- wu3 xu1 jue2 mu4 kan4 wu2 mie4 ， fan4 li3 quan2 shen1 ba4 xi1 yue4 。
- ji4 mo4 qian1 nian2 jin4 gu3 xu1 ， xiao1 tiao2 liang3 di4 jie1 ming2 yue4 。
- ling2 yan2 xiang1 jing4 yan3 shan4 fei1 ， qiu1 cao3 huang1 liang2 bian4 luo4 hui1 。
- jiang1 pu3 hui2 kan4 ou1 niao3 mei2 ， bi4 feng1 xie2 jian4 lu4 si1 fei1 。
- ru2 jin1 bai2 fa4 xing1 xing0 man3 ， que4 zuo4 xian2 guan1 bu4 xian2 san4 。
- ye3 si4 jing1 guo4 ju4 hui3 you2 ， gong1 cheng2 po4 cu4 bei1 qiu1 guan3 。
- wu2 xiang1 yue4 guo2 jiu4 yan1 liu2 ， cao3 shu4 yan1 xia2 xi1 bian4 you2 。
- yun2 mu4 meng4 hui2 duo1 gan3 huan1 ， bu4 wei2 chou2 chang4 zhi4 chang2 zhou1 。

## 注释

## 译文

## 赏析
