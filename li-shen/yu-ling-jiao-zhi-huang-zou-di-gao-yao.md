---
id: li-shen-yu-ling-jiao-zhi-huang-zou-di-gao-yao
title: 逾嶺嶠止荒陬抵高要
titlePinyin: yu2 ling3 jiao4 zhi3 huang1 zou1 di3 gao1 yao1
titleSlug: yu-ling-jiao-zhi-huang-zou-di-gao-yao
author: 李紳
authorPinyin: li3 shen1
authorSlug: li-shen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 天將南北分寒燠，北被羔裘南卉服。
- 寒氣凝爲戎虜驕，炎蒸結作蟲虺毒。
- 周王止化惟荆蠻，漢武鑿遠通孱顏。
- 南標銅柱限荒徼，五嶺從茲窮險艱。
- 衡山截斷炎方北，迴雁峰南瘴煙黑。
- 萬壑奔傷溢作瀧，湍飛浪激如繩直。
- 千崖傍聳猨嘯悲，丹蛇玄虺潛蜲蛇。
- 瀧夫擬檝劈高浪，瞥忽浮沈如電隨。
- 嶺頭刺竹蒙籠密，火拆紅蕉焰燒日。
- 嶺上泉分南北流，行人照水愁腸骨。
- 陰森石路盤縈紆，雨寒日煖常斯須。
- 瘴雲暫卷火山外，蒼茫海氣窮番禺。
- 鷓鴣猿鳥聲相續，椎髻曉呼同戚促。
- 百處谿灘異雨晴，四時雷電迷昏旭。
- 魚腸雁足望緘封，地遠三江嶺萬重。
- 魚躍豈通清遠峽，雁飛難渡漳江東。
- 雲蒸地熱無霜霰，桃李冬華匪時變。
- 天際長垂飲澗虹，簷前不去銜泥燕。
- 幸逢雷雨盪妖昏，提挈悲歡出海門。
- 西日眼明看少長，北風身醒辨寒溫。
- 賈生謫去因前席，痛哭書成竟何益。
- 物忌忠良表是非，朝驅絳灌爲讎敵。
- 明皇聖德異文皇，不使無辜困鬼方。
- 漢日傅臣終委棄，如今衰叟重輝光。
- 高明白日恩深海，齒髮雖殘壯心在。
- 空媿駑駘異一毛，無令朽骨慙千載。

## 拼音

- tian1 jiang1 nan2 bei3 fen1 han2 yu4 ， bei3 bei4 gao1 qiu2 nan2 hui4 fu2 。
- han2 qi4 ning2 wei2 rong2 lu3 jiao1 ， yan2 zheng1 jie2 zuo4 chong2 hui1 du2 。
- zhou1 wang2 zhi3 hua4 wei2 jing1 man2 ， han4 wu3 zao2 yuan3 tong1 chan2 yan2 。
- nan2 biao1 tong2 zhu4 xian4 huang1 jiao3 ， wu3 ling3 cong2 zi1 qiong2 xian3 jian1 。
- heng2 shan1 jie2 duan4 yan2 fang1 bei3 ， hui2 yan4 feng1 nan2 zhang4 yan1 hei1 。
- wan4 he4 ben1 shang1 yi4 zuo4 long2 ， tuan1 fei1 lang4 ji1 ru2 sheng2 zhi2 。
- qian1 ya2 bang4 song3 yuan2 xiao4 bei1 ， dan1 she2 xuan2 hui1 qian2 wei1 she2 。
- long2 fu1 ni3 ji2 pi1 gao1 lang4 ， pie1 hu1 fu2 shen3 ru2 dian4 sui2 。
- ling3 tou2 ci4 zhu2 meng2 long2 mi4 ， huo3 chai1 hong2 jiao1 yan4 shao1 ri4 。
- ling3 shang4 quan2 fen1 nan2 bei3 liu2 ， xing2 ren2 zhao4 shui3 chou2 chang2 gu3 。
- yin1 sen1 shi2 lu4 pan2 ying2 yu1 ， yu3 han2 ri4 xuan1 chang2 si1 xu1 。
- zhang4 yun2 zan4 juan4 huo3 shan1 wai4 ， cang1 mang2 hai3 qi4 qiong2 pan1 yu2 。
- zhe4 gu1 yuan2 niao3 sheng1 xiang1 xu4 ， chui2 ji4 xiao3 hu1 tong2 qi1 cu4 。
- bai3 chu3 xi1 tan1 yi4 yu3 qing2 ， si4 shi2 lei2 dian4 mi2 hun1 xu4 。
- yu2 chang2 yan4 zu2 wang4 jian1 feng1 ， di4 yuan3 san1 jiang1 ling3 wan4 zhong4 。
- yu2 yue4 qi3 tong1 qing1 yuan3 xia2 ， yan4 fei1 nan2 du4 zhang1 jiang1 dong1 。
- yun2 zheng1 di4 re4 wu2 shuang1 xian4 ， tao2 li3 dong1 hua2 fei3 shi2 bian4 。
- tian1 ji4 chang2 chui2 yin3 jian4 hong2 ， yan2 qian2 bu2 qu4 xian2 ni2 yan4 。
- xing4 feng2 lei2 yu3 dang4 yao1 hun1 ， ti2 qie4 bei1 huan1 chu1 hai3 men2 。
- xi1 ri4 yan3 ming2 kan4 shao3 chang2 ， bei3 feng1 shen1 xing3 bian4 han2 wen1 。
- jia3 sheng1 zhe2 qu4 yin1 qian2 xi2 ， tong4 ku1 shu1 cheng2 jing4 he2 yi4 。
- wu4 ji4 zhong1 liang2 biao3 shi4 fei1 ， chao2 qu1 jiang4 guan4 wei2 chou2 di2 。
- ming2 huang2 sheng4 de2 yi4 wen2 huang2 ， bu4 shi3 wu2 gu1 kun4 gui3 fang1 。
- han4 ri4 fu4 chen2 zhong1 wei3 qi4 ， ru2 jin1 shuai1 sou3 zhong4 hui1 guang1 。
- gao1 ming2 bai2 ri4 en1 shen1 hai3 ， chi3 fa4 sui1 can2 zhuang4 xin1 zai4 。
- kong1 kui4 nu2 tai2 yi4 yi4 mao2 ， wu2 ling4 xiu3 gu3 can2 qian1 zai4 。

## 注释

## 译文

## 赏析
