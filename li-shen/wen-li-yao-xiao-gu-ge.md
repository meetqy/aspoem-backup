---
id: li-shen-wen-li-yao-xiao-gu-ge
title: 聞里謠效古歌
titlePinyin: wen2 li3 yao2 xiao4 gu3 ge1
titleSlug: wen-li-yao-xiao-gu-ge
author: 李紳
authorPinyin: li3 shen1
authorSlug: li-shen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 鄉里兒，桑麻鬱鬱禾黍肥，冬有襤襦夏有絺。
- 兄鋤弟耨妻在機，夜犬不吠開蓬扉。
- 鄉里兒，醉還飽，濁醪初熟勸翁媼。
- 鳴鳩拂羽知年好，齊和楊花踏春草。
- 勸年少，樂耕桑。
- 使君爲我剪荆棘，使君爲我驅豺狼。
- 林中無虎山有鹿，水底無蛟魚有魴。
- 父漁子獵日歸暮，月明處處舂黃粱。
- 鄉里兒，東家父老爲爾言，鼓腹那知生育恩。
- 莫令太守馳朱轓，懸鼓一鳴盧鵲喧。
- 惡聲主吏噪爾門，唧唧力力烹雞豚。
- 鄉里兒，莫悲咤。
- 上有明王頒詔下，重選賢良恤孤寡。
- 春日遲遲驅五馬，留犢投錢以爲謝。
- 鄉里兒，終爾詞。
- 我無工巧唯無私，舉手一揮臨路岐。

## 拼音

- xiang1 li3 er2 ， sang1 ma2 yu4 yu4 he2 shu3 fei2 ， dong1 you3 lan2 ru2 xia4 you3 chi1 。
- xiong1 chu2 di4 nou4 qi1 zai4 ji1 ， ye4 quan3 bu2 fei4 kai1 peng2 fei1 。
- xiang1 li3 er2 ， zui4 huan2 bao3 ， zhuo2 lao2 chu1 shu2 quan4 weng1 ao3 。
- ming2 jiu1 fu2 yu3 zhi1 nian2 hao3 ， qi2 he2 yang2 hua1 ta4 chun1 cao3 。
- quan4 nian2 shao4 ， le4 geng1 sang1 。
- shi3 jun1 wei2 wo3 jian3 jing1 ji2 ， shi3 jun1 wei2 wo3 qu1 chai2 lang2 。
- lin2 zhong1 wu2 hu3 shan1 you3 lu4 ， shui3 di3 wu2 jiao1 yu2 you3 fang2 。
- fu4 yu2 zi3 lie4 ri4 gui1 mu4 ， yue4 ming2 chu3 chu3 chong1 huang2 liang2 。
- xiang1 li3 er2 ， dong1 jia1 fu4 lao3 wei2 er3 yan2 ， gu3 fu4 na4 zhi1 sheng1 yu4 en1 。
- mo4 ling4 tai4 shou3 chi2 zhu1 fan1 ， xuan2 gu3 yi4 ming2 lu2 que4 xuan1 。
- e4 sheng1 zhu3 li4 zao4 er3 men2 ， ji1 ji1 li4 li4 peng1 ji1 tun2 。
- xiang1 li3 er2 ， mo4 bei1 zha4 。
- shang4 you3 ming2 wang2 ban1 zhao4 xia4 ， zhong4 xuan3 xian2 liang2 xu4 gu1 gua3 。
- chun1 ri4 chi2 chi2 qu1 wu3 ma3 ， liu2 du2 tou2 qian2 yi3 wei2 xie4 。
- xiang1 li3 er2 ， zhong1 er3 ci2 。
- wo3 wu2 gong1 qiao3 wei2 wu2 si1 ， ju3 shou3 yi4 hui1 lin2 lu4 qi2 。

## 注释

## 译文

## 赏析
