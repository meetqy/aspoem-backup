---
id: cao-yan-yue-ci-yun-zhao-shi-jun-shi-xia-ye-bai-lu-you-qi-xian-chang-ju
title: 次韻趙使君師夏謁白鹿遊棲賢長句
titlePinyin: ci4 yun4 zhao4 shi3 jun1 shi1 xia4 ye4 bai2 lu4 you2 qi1 xian2 chang2 ju4
titleSlug: ci-yun-zhao-shi-jun-shi-xia-ye-bai-lu-you-qi-xian-chang-ju
author: 曹彥約
authorPinyin: cao2 yan4 yue1
authorSlug: cao-yan-yue
dynasty: 唐
dynastyPinyin: tang2
dynastySlug: tang
tags: [] 
---

## 正文

- 三峽移名澗響空，中著一橋如飲虹。
- 旁連濺瀑龍所宮，謂佛有力真冥濛。
- 非造物意無禹功，一綫偶達成巨谼。
- 可怪一律人聵聾，助桀唱和更撞舂。
- 或者誤信晨暮鐘，萬有一幸相際逢。
- 吾儒自有名教蹤，壁立萬古澗底松。
- 異端瑣細秋後蛩，一物不格皆妄庸。
- 誰知健者此山中，樸實可亂田舍翁。
- 出郊小隊不妨農，黄巖意與考亭通。
- 長養此道如種穜，駿發爾私雨我公，穮蔉雖饉亦有豐。
- 常行萬世無汙隆，行健不息人中龍。
- 不妨更擊白鹿鼓，扣之大小皆舂容。

## 拼音

- san1 xia2 yi2 ming2 jian4 xiang3 kong1 ， zhong1 zhu4 yi4 qiao2 ru2 yin3 hong2 。
- pang2 lian2 jian4 pu4 long2 suo3 gong1 ， wei4 fo2 you3 li4 zhen1 ming2 meng2 。
- fei1 zao4 wu4 yi4 wu2 yu3 gong1 ， yi2 xian4 ou3 da2 cheng2 ju4 hong2 。
- ke3 guai4 yi2 lü4 ren2 kui4 long2 ， zhu4 jie2 chang4 he4 geng4 zhuang4 chong1 。
- huo4 zhe3 wu4 xin4 chen2 mu4 zhong1 ， wan4 you3 yi2 xing4 xiang1 ji4 feng2 。
- wu2 ru2 zi4 you3 ming2 jiao4 zong1 ， bi4 li4 wan4 gu3 jian4 di3 song1 。
- yi4 duan1 suo3 xi4 qiu1 hou4 qiong2 ， yi2 wu4 bu4 ge2 jie1 wang4 yong1 。
- shui2 zhi1 jian4 zhe3 ci3 shan1 zhong1 ， pu3 shi2 ke3 luan4 tian2 she4 weng1 。
- chu1 jiao1 xiao3 dui4 bu4 fang2 nong2 ， huang2 yan2 yi4 yu3 kao3 ting2 tong1 。
- chang2 yang3 ci3 dao4 ru2 zhong3 tong2 ， jun4 fa1 er3 si1 yu3 wo3 gong1 ， biao1 gun3 sui1 jin3 yi4 you3 feng1 。
- chang2 xing2 wan4 shi4 wu2 wu1 long2 ， xing2 jian4 bu4 xi1 ren2 zhong1 long2 。
- bu4 fang2 geng4 ji1 bai2 lu4 gu3 ， kou4 zhi1 da4 xiao3 jie1 chong1 rong2 。

## 注释

## 译文

## 赏析
