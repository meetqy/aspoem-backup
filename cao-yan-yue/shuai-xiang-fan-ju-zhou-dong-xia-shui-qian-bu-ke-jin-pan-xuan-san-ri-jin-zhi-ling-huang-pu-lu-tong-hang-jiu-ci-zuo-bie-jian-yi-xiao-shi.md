---
id: cao-yan-yue-shuai-xiang-fan-ju-zhou-dong-xia-shui-qian-bu-ke-jin-pan-xuan-san-ri-jin-zhi-ling-huang-pu-lu-tong-hang-jiu-ci-zuo-bie-jian-yi-xiao-shi
title: 帥相泛巨舟東下水淺不可進盤旋三日僅至菱黄浦率同行就此作別簡以小詩
titlePinyin: shuai4 xiang1 fan4 ju4 zhou1 dong1 xia4 shui3 qian3 bu4 ke3 jin4 pan2 xuan2 san1 ri4 jin3 zhi4 ling2 huang2 pu3 lü4 tong2 hang2 jiu4 ci3 zuo4 bie2 jian3 yi3 xiao3 shi1
titleSlug: shuai-xiang-fan-ju-zhou-dong-xia-shui-qian-bu-ke-jin-pan-xuan-san-ri-jin-zhi-ling-huang-pu-lu-tong-hang-jiu-ci-zuo-bie-jian-yi-xiao-shi
author: 曹彥約
authorPinyin: cao2 yan4 yue1
authorSlug: cao-yan-yue
dynasty: 唐
dynastyPinyin: tang2
dynastySlug: tang
tags: [] 
---

## 正文

- 半日鼕鼕離岸鼓，萬斛龍驤發南浦。
- 戈鋋照日牙纛明，百丈咿啞更雙艣。
- 眼前突兀勝華屋，前廳中堂後圊浴。
- 主人燕坐擁歌舞，晝捧金樽夜銀燭。
- 吳人餘皇那可比，漢家樓船聊爾耳。
- 有時但可濟舟師，無事只堪橫野水。
- 太平州縣邊無譁，行所朝夕如居家。
- 恩光草際碧弄色，心事柳梢黄茁芽。
- 我亦同時浮一葉，葭葦作篙蒲作楫。
- 坐久欠身頭觸篷，卧多輾轉衣成摺。
- 旁瞻畫鷁如飛動，絕似茅茨望梁棟。
- 春光嬌面秋月眉，爭妍不到書生夢。
- 誰知淺水雞籠山，順風不下留驚灘。
- 津人用盡如神力，長年三老忘朝餐。
- 嗚呼材具各有用，秔稻不生穜稑種。
- 涸轍聊濡鮒魚沫，大壑方觀巨鱗縱。
- 我生簡便非憚煩，坐觀燕蝠爭晨昏。
- 瞥然便轉子猷棹，明朝直到章江門。

## 拼音

- ban4 ri4 dong1 dong1 li2 an4 gu3 ， wan4 hu2 long2 xiang1 fa1 nan2 pu3 。
- ge1 chan2 zhao4 ri4 ya2 dao4 ming2 ， bai3 zhang4 yi1 ya3 geng4 shuang1 lu3 。
- yan3 qian2 tu1 wu4 sheng4 hua2 wu1 ， qian2 ting1 zhong1 tang2 hou4 qing1 yu4 。
- zhu3 ren2 yan4 zuo4 yong1 ge1 wu3 ， zhou4 peng3 jin1 zun1 ye4 yin2 zhu2 。
- wu2 ren2 yu2 huang2 na4 ke3 bi3 ， han4 jia1 lou2 chuan2 liao2 er3 er3 。
- you3 shi2 dan4 ke3 ji4 zhou1 shi1 ， wu2 shi4 zhi1 kan1 heng2 ye3 shui3 。
- tai4 ping2 zhou1 xian4 bian1 wu2 hua2 ， xing2 suo3 zhao1 xi1 ru2 ju1 jia1 。
- en1 guang1 cao3 ji4 bi4 nong4 se4 ， xin1 shi4 liu3 shao1 huang2 zhuo2 ya2 。
- wo3 yi4 tong2 shi2 fu2 yi2 ye4 ， jia1 wei3 zuo4 gao1 pu2 zuo4 ji2 。
- zuo4 jiu3 qian4 shen1 tou2 chu4 peng2 ， wo4 duo1 zhan3 zhuan3 yi1 cheng2 zhe2 。
- pang2 zhan1 hua4 yi4 ru2 fei1 dong4 ， jue2 si4 mao2 ci2 wang4 liang2 dong4 。
- chun1 guang1 jiao1 mian4 qiu1 yue4 mei2 ， zheng1 yan2 bu2 dao4 shu1 sheng1 meng4 。
- shui2 zhi1 qian3 shui3 ji1 long2 shan1 ， shun4 feng1 bu2 xia4 liu2 jing1 tan1 。
- jin1 ren2 yong4 jin4 ru2 shen2 li4 ， chang2 nian2 san1 lao3 wang4 chao2 can1 。
- wu1 hu1 cai2 ju4 ge4 you3 yong4 ， jing1 dao4 bu4 sheng1 tong2 lu4 zhong3 。
- he2 zhe2 liao2 ru2 fu4 yu2 mo4 ， da4 he4 fang1 guan1 ju4 lin2 zong4 。
- wo3 sheng1 jian3 bian4 fei1 dan4 fan2 ， zuo4 guan1 yan4 fu2 zheng1 chen2 hun1 。
- pie1 ran2 bian4 zhuan3 zi3 you2 zhao4 ， ming2 chao2 zhi2 dao4 zhang1 jiang1 men2 。

## 注释

## 译文

## 赏析
