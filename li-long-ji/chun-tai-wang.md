---
id: li-long-ji-chun-tai-wang
title: 春臺望
titlePinyin: chun1 tai2 wang4
titleSlug: chun-tai-wang
author: 李隆基
authorPinyin: li3 long2 ji1
authorSlug: li-long-ji
dynasty: 唐
dynastyPinyin: tang2
dynastySlug: tang
tags: []
---

## 正文

- 暇景屬三春，高臺聊四望。目極千里際，山川一何壯。
- 太華見重岩，終南分疊嶂。郊原紛綺錯，參差多異狀。
- 佳氣滿通溝，遲步入綺樓。初鶯一一鳴紅樹，
- 歸雁雙雙去綠洲。太液池中下黃鶴，昆明水上映牽牛。
- 聞道漢家全盛日，別館離宮趣非一。甘泉逶迤亙明光，
- 五柞連延接未央。周廬徼道縱橫轉，飛閣回軒左右長。
- 須念作勞居者逸，勿言我後焉能恤。為想雄豪壯柏梁，
- 何如儉陋卑茅室。陽烏黯黯向山沉，夕鳥喧喧入上林。
- 薄暮賞餘回步輦，還念中人罷百金。

## 拼音

- xia2 jing3 shu3 san1 chun1 ， gao1 tai2 liao2 si4 wang4 。 mu4 ji2 qian1 li3 ji4 ， shan1 chuan1 yi4 he2 zhuang4 。
- tai4 hua2 jian4 zhong4 yan2 ， zhong1 nan2 fen1 die2 zhang4 。 jiao1 yuan2 fen1 qi3 cuo4 ， can1 cha4 duo1 yi4 zhuang4 。
- jia1 qi4 man3 tong1 gou1 ， chi2 bu4 ru4 qi3 lou2 。 chu1 ying1 yi1 yi1 ming2 hong2 shu4 ，
- gui1 yan4 shuang1 shuang1 qu4 lü4 zhou1 。 tai4 ye4 chi2 zhong1 xia4 huang2 he4 ， kun1 ming2 shui3 shang4 ying4 qian1 niu2 。
- wen2 dao4 han4 jia1 quan2 sheng4 ri4 ， bie2 guan3 li2 gong1 qu4 fei1 yi1 。 gan1 quan2 wei1 yi2 gen4 ming2 guang1 ，
- wu3 zha4 lian2 yan2 jie1 wei4 yang1 。 zhou1 lu2 jiao3 dao4 zong4 heng2 zhuan3 ， fei1 ge2 hui2 xuan1 zuo3 you4 chang2 。
- xu1 nian4 zuo4 lao2 ju1 zhe3 yi4 ， wu4 yan2 wo3 hou4 yan1 neng2 xu4 。 wei2 xiang3 xiong2 hao2 zhuang4 bai3 liang2 ，
- he2 ru2 jian3 lou4 bei1 mao2 shi4 。 yang2 wu1 an4 an4 xiang4 shan1 chen2 ， xi1 niao3 xuan1 xuan1 ru4 shang4 lin2 。
- bo2 mu4 shang3 yu2 hui2 bu4 nian3 ， huan2 nian4 zhong1 ren2 ba4 bai3 jin1 。

## 注释

## 译文

## 赏析
