---
id: chen-guan-lu-shan-shi-er-shou-qi-yi
title: 廬山詩二首  其一
titlePinyin: lu2 shan1 shi1 er4 shou3     qi2 yi1
titleSlug: lu-shan-shi-er-shou-qi-yi
author: 陳瓘
authorPinyin: chen2 guan4
authorSlug: chen-guan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 廬山俯長江，秀色摩青天。
- 招提選勝地，好景相屬連。
- 東林最幽曠，殿閣含飛烟。
- 馨香滿天下，無如遠公蓮。
- 社客方散後，零落七百年。
- 之人遠同調，綠綺非絲弦。
- 不可傾耳授，但許心相傳。
- 迷津苦難渡，人以師爲船。
- 法鼓忽雷震，此事非偶然。
- 何時穿蠟屐，問法浮雲邊。

## 拼音

- lu2 shan1 fu3 chang2 jiang1 ， xiu4 se4 mo2 qing1 tian1 。
- zhao1 ti2 xuan3 sheng4 di4 ， hao3 jing3 xiang1 shu3 lian2 。
- dong1 lin2 zui4 you1 kuang4 ， dian4 ge2 han2 fei1 yan1 。
- xin1 xiang1 man3 tian1 xia4 ， wu2 ru2 yuan3 gong1 lian2 。
- she4 ke4 fang1 san4 hou4 ， ling2 luo4 qi1 bai3 nian2 。
- zhi1 ren2 yuan3 tong2 diao4 ， lü4 qi3 fei1 si1 xian2 。
- bu4 ke3 qing1 er3 shou4 ， dan4 xu1 xin1 xiang1 chuan2 。
- mi2 jin1 ku3 nan2 du4 ， ren2 yi3 shi1 wei2 chuan2 。
- fa3 gu3 hu1 lei2 zhen4 ， ci3 shi4 fei1 ou3 ran2 。
- he2 shi2 chuan1 la4 ji1 ， wen4 fa3 fu2 yun2 bian1 。

## 注释

## 译文

## 赏析
