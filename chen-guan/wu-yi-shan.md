---
id: chen-guan-wu-yi-shan
title: 武夷山
titlePinyin: wu3 yi2 shan1
titleSlug: wu-yi-shan
author: 陳觀
authorPinyin: chen2 guan1
authorSlug: chen-guan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 郵亭立溪端，上有石鼓字。
- 回顧溪水中，石鼓安所置。
- 移舟泝清流，前山鬰蒼翠。
- 一曲遽停橈，尋真步幽邃。
- 洞天閶闔開，殿閣儼神位。
- 秦漢紀茲山，武夷君所治。
- 幔亭晏曾孫，遐蹤久已祕。
- 巍巍大王峰，玉女傍立侍。
- 獅子西東來，昂藏不敢肆。
- 我本羽衣人，憩跡昇真地。
- 珍重學仙翁，命舟行厨備。
- 溪山偕侶游，討論每延遲。
- 二曲頓清奇，彼美宛臨水。
- 三曲多仙巖，峭峙罕匹類。
- 倚空架舟函，不腐亦不墜。
- 小泊三杯石，坐玩逸清思。
- 石上飲三杯，昔賢同一致。
- 四曲入雲中，繁花方嫵媚。
- 春光耀亭臺，靈草漸萌瑞。
- 崖陰刻字新，往往書故事。
- 五曲達平林，藹然千古意。
- 精舍瞻遺容，豐碑誦遺記。
- 杏壇相因依，高堂揭仁智。
- 却令閩越中，居然作洙泗。
- 雄哉大隠屏，仙掌列其次。
- 六曲轉盼間，仰高發長喟。
- 七曲著漁家，碧津富投餌。
- 八曲寂爾過，樓巖無鼓吹。
- 窮幽造靈峰，玄都矧可暨。
- 臨池數本桃，道士昔手植。
- 感慨却回舟，烹鮮侑揚觶。
- 九曲烟霞深，彤庭敞宏庇。
- 即此非桃源，復何工擬議。
- 仙客偶談玄，主人已心醉。
- 歡言一宿留，醺酣飽熟睡。
- 晨興復招邀，具我雞黍飼。
- 臨行意有餘，醇醪饋盈器。
- 順流睇層巔，天游冀願遂。
- 捫蘿履崎嶔，登陟良不易。
- 絕頂隠君居，崇臺境殊異。
- 憑虛俯危欄，重巒俱下視。
- 參差森欲動，恍惚眩眸眥。
- 靈飈空中來，松竹舞仙帔。
- 杖藜還高岡，夷猶不忍棄。
- 何當濯塵纓，永茲飄笠寄。
- 歸休賦長篇，聊爲斯游識。

## 拼音

- you2 ting2 li4 xi1 duan1 ， shang4 you3 shi2 gu3 zi4 。
- hui2 gu4 xi1 shui3 zhong1 ， shi2 gu3 an1 suo3 zhi4 。
- yi2 zhou1 su4 qing1 liu2 ， qian2 shan1 yu4 cang1 cui4 。
- yi4 qu3 ju4 ting2 rao2 ， xun2 zhen1 bu4 you1 sui4 。
- dong4 tian1 chang1 he2 kai1 ， dian4 ge2 yan3 shen2 wei4 。
- qin2 han4 ji4 zi1 shan1 ， wu3 yi2 jun1 suo3 zhi4 。
- man4 ting2 yan4 ceng2 sun1 ， xia2 zong1 jiu3 yi3 bi4 。
- wei1 wei1 da4 wang2 feng1 ， yu4 nü3 bang4 li4 shi4 。
- shi1 zi3 xi1 dong1 lai2 ， ang2 cang2 bu4 gan3 si4 。
- wo3 ben3 yu3 yi1 ren2 ， qi4 ji4 sheng1 zhen1 di4 。
- zhen1 zhong4 xue2 xian1 weng1 ， ming4 zhou1 xing2 chu2 bei4 。
- xi1 shan1 xie2 lü3 you2 ， tao3 lun4 mei3 yan2 chi2 。
- er4 qu1 dun4 qing1 qi2 ， bi3 mei3 wan3 lin2 shui3 。
- san1 qu3 duo1 xian1 yan2 ， qiao4 zhi4 han3 pi3 lei4 。
- yi3 kong1 jia4 zhou1 han2 ， bu4 fu3 yi4 bu2 zhui4 。
- xiao3 bo2 san1 bei1 shi2 ， zuo4 wan2 yi4 qing1 si1 。
- shi2 shang4 yin3 san1 bei1 ， xi1 xian2 tong2 yi2 zhi4 。
- si4 qu3 ru4 yun2 zhong1 ， fan2 hua1 fang1 wu3 mei4 。
- chun1 guang1 yao4 ting2 tai2 ， ling2 cao3 jian4 meng2 rui4 。
- ya2 yin1 ke4 zi4 xin1 ， wang3 wang3 shu1 gu4 shi0 。
- wu3 qu3 da2 ping2 lin2 ， ai3 ran2 qian1 gu3 yi4 。
- jing1 she4 zhan1 yi2 rong2 ， feng1 bei1 song4 yi2 ji4 。
- xing4 tan2 xiang1 yin1 yi1 ， gao1 tang2 jie1 ren2 zhi4 。
- que4 ling4 min3 yue4 zhong1 ， ju1 ran2 zuo4 zhu1 si4 。
- xiong2 zai1 da4 yin3 ping2 ， xian1 zhang3 lie4 qi2 ci4 。
- liu4 qu3 zhuan3 pan4 jian4 ， yang3 gao1 fa1 chang2 kui4 。
- qi1 qu3 zhu4 yu2 jia1 ， bi4 jin1 fu4 tou2 er3 。
- ba1 qu3 ji4 er3 guo4 ， lou2 yan2 wu2 gu3 chui1 。
- qiong2 you1 zao4 ling2 feng1 ， xuan2 dou1 shen3 ke3 ji4 。
- lin2 chi2 shu4 ben3 tao2 ， dao4 shi0 xi1 shou3 zhi2 。
- gan3 kai3 que4 hui2 zhou1 ， peng1 xian1 you4 yang2 zhi4 。
- jiu3 qu1 yan1 xia2 shen1 ， tong2 ting2 chang3 hong2 bi4 。
- ji2 ci3 fei1 tao2 yuan2 ， fu4 he2 gong1 ni3 yi4 。
- xian1 ke4 ou3 tan2 xuan2 ， zhu3 ren2 yi3 xin1 zui4 。
- huan1 yan2 yi2 su4 liu2 ， xun1 han1 bao3 shu2 shui4 。
- chen2 xing1 fu4 zhao1 yao1 ， ju4 wo3 ji1 shu3 si4 。
- lin2 xing2 yi4 you3 yu2 ， chun2 lao2 kui4 ying2 qi4 。
- shun4 liu2 di4 ceng2 dian1 ， tian1 you2 ji4 yuan4 sui4 。
- men2 luo2 lü3 qi2 qin1 ， deng1 zhi4 liang2 bu2 yi4 。
- jue2 ding3 yin3 jun1 ju1 ， chong2 tai2 jing4 shu1 yi4 。
- ping2 xu1 fu3 wei1 lan2 ， zhong4 luan2 ju4 xia4 shi4 。
- can1 cha4 sen1 yu4 dong4 ， huang3 hu1 xuan4 mou2 zi4 。
- ling2 biao1 kong1 zhong1 lai2 ， song1 zhu2 wu3 xian1 pei4 。
- zhang4 li2 huan2 gao1 gang1 ， yi2 you2 bu4 ren3 qi4 。
- he2 dang1 zhuo2 chen2 ying1 ， yong3 zi1 piao1 li4 ji4 。
- gui1 xiu1 fu4 chang2 pian1 ， liao2 wei2 si1 you2 shi2 。

## 注释

## 译文

## 赏析
