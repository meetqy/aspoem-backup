---
id: chen-guan-lu-shan-shi-er-shou-qi-er
title: 廬山詩二首  其二
titlePinyin: lu2 shan1 shi1 er4 shou3     qi2 er4
titleSlug: lu-shan-shi-er-shou-qi-er
author: 陳瓘
authorPinyin: chen2 guan4
authorSlug: chen-guan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 廬山景何如，勝迹多已古。
- 水石相回旋，天地巧排布。
- 我本天涯人，未知有廬阜。
- 恨不早經過，西征一何暮。
- 香爐在何許，縹緲凌高空。
- 却入白蓮沼，令人思遠公。
- 高巖草堂在，吏隠居其中。
- 至今三尺童，猶能話白公。
- 可想不可見，山色空重重。
- 水流來何遠，所過生苔蘚。
- 自古垂飛簾，至今不能捲。
- 此外猶足觀，足力已困竭。
- 僧居本靜閒，群鳥爭囀舌。
- 恰欲高枕眠，魂夢恐遭聒。
- 知是乘雨來，山路泥滑滑。
- 陰雲猶未收，明朝又西發。

## 拼音

- lu2 shan1 jing3 he2 ru2 ， sheng4 ji4 duo1 yi3 gu3 。
- shui3 shi2 xiang1 hui2 xuan2 ， tian1 di4 qiao3 pai2 bu4 。
- wo3 ben3 tian1 ya2 ren2 ， wei4 zhi1 you3 lu2 fu4 。
- hen4 bu4 zao3 jing1 guo4 ， xi1 zheng1 yi4 he2 mu4 。
- xiang1 lu2 zai4 he2 xu1 ， piao3 miao3 ling2 gao1 kong1 。
- que4 ru4 bai2 lian2 zhao3 ， ling4 ren2 si1 yuan3 gong1 。
- gao1 yan2 cao3 tang2 zai4 ， li4 yin3 ju1 qi2 zhong1 。
- zhi4 jin1 san1 chi3 tong2 ， you2 neng2 hua4 bai2 gong1 。
- ke3 xiang3 bu4 ke3 jian4 ， shan1 se4 kong1 chong2 chong2 。
- shui3 liu2 lai2 he2 yuan3 ， suo3 guo4 sheng1 tai2 xian3 。
- zi4 gu3 chui2 fei1 lian2 ， zhi4 jin1 bu4 neng2 juan3 。
- ci3 wai4 you2 zu2 guan1 ， zu2 li4 yi3 kun4 jie2 。
- seng1 ju1 ben3 jing4 xian2 ， qun2 niao3 zheng1 zhuan4 she2 。
- qia4 yu4 gao1 zhen3 mian2 ， hun2 meng4 kong3 zao1 guo1 。
- zhi1 shi4 cheng2 yu3 lai2 ， shan1 lu4 ni2 hua2 hua2 。
- yin1 yun2 you2 wei4 shou1 ， ming2 chao2 you4 xi1 fa1 。

## 注释

## 译文

## 赏析
