---
id: chen-shen-ti-liang-zhong-di-shi-hua-tu
title: 題梁中砥詩畫圖
titlePinyin: ti2 liang2 zhong1 di3 shi1 hua4 tu2
titleSlug: ti-liang-zhong-di-shi-hua-tu
author: 陳深
authorPinyin: chen2 shen1
authorSlug: chen-shen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 山昏歸雲歛，葉落夕飈驟。
- 疏松漏微月，清光照巖竇。
- 烟中二仙師，一笑欣邂逅。
- 行行撲空翠，杖屨相先後。
- 清景適與期，得句若天授。
- 畫成詩逾絕，開卷消鄙陋。
- 如飲中泠泉，可嚥不可𠻳。
- 我懷陶貞白，日夕夢三秀。
- 何年卓茆庵，餌朮衍遐壽。

## 拼音

- shan1 hun1 gui1 yun2 lian3 ， ye4 luo4 xi1 biao1 zhou4 。
- shu1 song1 lou4 wei1 yue4 ， qing1 guang1 zhao4 yan2 dou4 。
- yan1 zhong1 er4 xian1 shi1 ， yi2 xiao4 xin1 xie4 hou4 。
- hang2 hang2 pu1 kong1 cui4 ， zhang4 ju4 xiang1 xian1 hou4 。
- qing1 jing3 shi4 yu3 qi1 ， de2 ju4 ruo4 tian1 shou4 。
- hua4 cheng2 shi1 yu2 jue2 ， kai1 juan4 xiao1 bi3 lou4 。
- ru2 yin3 zhong1 ling2 quan2 ， ke3 yan4 bu4 ke3 𠻳。
- wo3 huai2 tao2 zhen1 bai2 ， ri4 xi1 meng4 san1 xiu4 。
- he2 nian2 zhuo2 mao2 an1 ， er3 zhu2 yan3 xia2 shou4 。

## 注释

## 译文

## 赏析
