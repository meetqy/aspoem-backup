---
id: mao-bing-feng-liu-zi
title: 风流子
titlePinyin: feng1 liu2 zi3
titleSlug: feng-liu-zi
author: 毛并
authorPinyin: mao2 bing4
authorSlug: mao-bing
dynasty: 宋
dynastyPinyin: song4
dynastySlug: song
tags: []
---

## 正文

- 新禽初弄舌，东郊外、催尔踏青期。
- 渐晴滟翠漪，惠风骀荡，暖蒸红雾，淑景辉迟。
- 粉墙外，杏花无限笑，杨柳不胜垂。
- 闲里岁华，但惊萧索，老来心赏，尤惜芳菲。
- 平生歌酒地，空回首，惆怅触绪沾衣。
- 谁见素琴翻恨，青镜留悲。
- 念千里云遥，暮天长短，十年人杳，流水东西。
- 惟有寄情芳草，依旧萋萋。

## 拼音

- xin1 qin2 chu1 nong4 she2 ， dong1 jiao1 wai4 、 cui1 er3 ta4 qing1 qi1 。
- jian4 qing2 yan4 cui4 yi1 ， hui4 feng1 dai4 dang4 ， nuan3 zheng1 hong2 wu4 ， shu1 jing3 hui1 chi2 。
- fen3 qiang2 wai4 ， xing4 hua1 wu2 xian4 xiao4 ， yang2 liu3 bu2 sheng4 chui2 。
- xian2 li3 sui4 hua2 ， dan4 jing1 xiao1 suo3 ， lao3 lai2 xin1 shang3 ， you2 xi1 fang1 fei1 。
- ping2 sheng1 ge1 jiu3 di4 ， kong1 hui2 shou3 ， chou2 chang4 chu4 xu4 zhan1 yi1 。
- shui2 jian4 su4 qin2 fan1 hen4 ， qing1 jing4 liu2 bei1 。
- nian4 qian1 li3 yun2 yao2 ， mu4 tian1 chang2 duan3 ， shi2 nian2 ren2 yao3 ， liu2 shui3 dong1 xi1 。
- wei2 you3 ji4 qing2 fang1 cao3 ， yi1 jiu4 qi1 qi1 。

## 注释

## 译文

## 赏析
