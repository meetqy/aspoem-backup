---
id: mu-yan-song-jia-zi-zhao-chang-ci-hu
title: 送家自昭長慈湖
titlePinyin: song4 jia1 zi4 zhao1 chang2 ci2 hu2
titleSlug: song-jia-zi-zhao-chang-ci-hu
author: 牟巘
authorPinyin: mu4 yan3
authorSlug: mu-yan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 眉山鍾神秀，翁季天下偉。
- 直到仲虎輩，奕奕殊未已。
- 家爲文章家，百年兼兩侍。
- 存翁名侍從，頤山古膚使。
- 秘書性具存，文脈益演迤。
- 前除羅玉樹，乃復有令子。
- 超趨夐不群，老氣壓紈綺。
- 早歲瑟僴篇，短檠午夜几。
- 要渠紹編剗，教示正勤止。
- 家寶未輕出，吾儕方側耳。
- 一朝著斑衣，束書事行李。
- 堂上白髮翁，爲爾顔色喜。
- 濤江日日靜，酒酣可以起。
- 慈湖在何許，精廬屹其沚。
- 我欲鼓枻游，浩渺曷涯涘。
- 長風駕高浪，瞥忽可千里。
- 如此寧不超，踔厲前無比。
- 須知歸宿處，其道元甚邇。
- 鯉庭尊所聞，固自有源委。
- 願毋厭凡近，讀書愈窮理。
- 修程與遠業，亦從今日始。
- 合沓來衆譽，烜赫繼世美。
- 持以貽家尊，良足當甘旨。

## 拼音

- mei2 shan1 zhong1 shen2 xiu4 ， weng1 ji4 tian1 xia4 wei3 。
- zhi2 dao4 zhong4 hu3 bei4 ， yi4 yi4 shu1 wei4 yi3 。
- jia1 wei2 wen2 zhang1 jia1 ， bai3 nian2 jian1 liang3 shi4 。
- cun2 weng1 ming2 shi4 cong2 ， yi2 shan1 gu3 fu1 shi3 。
- mi4 shu1 xing4 ju4 cun2 ， wen2 mai4 yi4 yan3 yi3 。
- qian2 chu2 luo2 yu4 shu4 ， nai3 fu4 you3 ling4 zi3 。
- chao1 qu1 xuan4 bu4 qun2 ， lao3 qi4 ya1 wan2 qi3 。
- zao3 sui4 se4 xian4 pian1 ， duan3 qing2 wu3 ye4 ji3 。
- yao4 qu2 shao4 bian1 chan3 ， jiao4 shi4 zheng4 qin2 zhi3 。
- jia1 bao3 wei4 qing1 chu1 ， wu2 chai2 fang1 ce4 er3 。
- yi4 zhao1 zhu4 ban1 yi1 ， shu4 shu1 shi4 xing2 li0 。
- tang2 shang4 bai2 fa4 weng1 ， wei2 er3 yan2 se4 xi3 。
- tao1 jiang1 ri4 ri4 jing4 ， jiu3 han1 ke3 yi3 qi3 。
- ci2 hu2 zai4 he2 xu1 ， jing1 lu2 yi4 qi2 zhi3 。
- wo3 yu4 gu3 yi4 you2 ， hao4 miao3 he2 ya2 si4 。
- chang2 feng1 jia4 gao1 lang4 ， pie1 hu1 ke3 qian1 li3 。
- ru2 ci3 ning2 bu4 chao1 ， chuo1 li4 qian2 wu2 bi3 。
- xu1 zhi1 gui1 su4 chu3 ， qi2 dao4 yuan2 shen4 er3 。
- li3 ting2 zun1 suo3 wen2 ， gu4 zi4 you3 yuan2 wei3 。
- yuan4 wu2 yan4 fan2 jin4 ， du2 shu1 yu4 qiong2 li3 。
- xiu1 cheng2 yu3 yuan3 ye4 ， yi4 cong2 jin1 ri4 shi3 。
- he2 ta4 lai2 zhong4 yu4 ， xuan1 he4 ji4 shi4 mei3 。
- chi2 yi3 yi2 jia1 zun1 ， liang2 zu2 dang1 gan1 zhi3 。

## 注释

## 译文

## 赏析
