---
id: mu-yan-ci-yun-cheng-jin-fu
title: 次韻程晉輔
titlePinyin: ci4 yun4 cheng2 jin4 fu3
titleSlug: ci-yun-cheng-jin-fu
author: 牟巘
authorPinyin: mu4 yan3
authorSlug: mu-yan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 一宿蘧廬托，百事弁髦棄。
- 平生意何如，猶動沾沾喜。
- 我喜在丘壑，富貴非所睨。
- 况子好山居，泉甘野芳媚。
- 鹿門時上冢，了不慕城市。
- 或嫌人村遠，知一未知二。
- 試看近市者，事奪紛夢寐。
- 正墮膠網中，輾轉悞身世。
- 舉手謝逋客，士固各有志。
- 結習奈已深，坐上漫同異。
- 山空陰綠凈，長日惟宜睡。
- 夜半呼僮奴，發火燃枯蒂。
- 滿紙詩已成，文采一何麗。
- 墨池漲玄雲，晴窗藹微霨。
- 自子來此山，與山相昆弟。
- 又將三昧手，於焉小游戲。
- 向來蜀之日，往往召狺吠。
- 逌爾付一噱，千載息攘袂。
- 變滅今安在，但有山繞翠。
- 可憐七十翁，嬉遨尚童稚。
- 坐聞酒如川，留客爛漫醉。
- 亦思翩然去，芒屩踏初霽。
- 就林煨短茁，带泥落花蘂。
- 清絕恐無分，得已吾欲已。
- 那堪迫暮末，來日能餘幾。
- 城外土饅頭，區區誠過計。
- 卓哉荷插翁，曠達未可毀。

## 拼音

- yi2 su4 qu2 lu2 tuo1 ， bai3 shi4 bian4 mao2 qi4 。
- ping2 sheng1 yi4 he2 ru2 ， you2 dong4 zhan1 zhan1 xi3 。
- wo3 xi3 zai4 qiu1 he4 ， fu4 gui4 fei1 suo3 ni4 。
- kuang4 zi3 hao3 shan1 ju1 ， quan2 gan1 ye3 fang1 mei4 。
- lu4 men2 shi2 shang4 zhong3 ， liao3 bu2 mu4 cheng2 shi4 。
- huo4 xian2 ren2 cun1 yuan3 ， zhi1 yi2 wei4 zhi1 er4 。
- shi4 kan4 jin4 shi4 zhe3 ， shi4 duo2 fen1 meng4 mei4 。
- zheng4 duo4 jiao1 wang3 zhong1 ， zhan3 zhuan3 wu4 shen1 shi4 。
- ju3 shou3 xie4 bu1 ke4 ， shi4 gu4 ge4 you3 zhi4 。
- jie2 xi2 nai4 yi3 shen1 ， zuo4 shang4 man4 tong2 yi4 。
- shan1 kong1 yin1 lü4 jing4 ， chang2 ri4 wei2 yi2 shui4 。
- ye4 ban4 hu1 tong2 nu2 ， fa1 huo3 ran2 ku1 di4 。
- man3 zhi3 shi1 yi3 cheng2 ， wen2 cai3 yi4 he2 li2 。
- mo4 chi2 zhang3 xuan2 yun2 ， qing2 chuang1 ai3 wei1 wei4 。
- zi4 zi3 lai2 ci3 shan1 ， yu3 shan1 xiang1 kun1 di4 。
- you4 jiang1 san1 mei4 shou3 ， wu1 yan1 xiao3 you2 xi4 。
- xiang4 lai2 shu3 zhi1 ri4 ， wang3 wang3 zhao4 yin2 fei4 。
- you1 er3 fu4 yi4 jue2 ， qian1 zai4 xi1 rang3 mei4 。
- bian4 mie4 jin1 an1 zai4 ， dan4 you3 shan1 rao4 cui4 。
- ke3 lian2 qi1 shi2 weng1 ， xi1 ao2 shang4 tong2 zhi4 。
- zuo4 wen2 jiu3 ru2 chuan1 ， liu2 ke4 lan4 man4 zui4 。
- yi4 si1 pian1 ran2 qu4 ， mang2 jue1 ta4 chu1 ji4 。
- jiu4 lin2 wei1 duan3 zhuo2 ， dai4 ni2 luo4 hua1 rui3 。
- qing1 jue2 kong3 wu2 fen1 ， de2 yi3 wu2 yu4 yi3 。
- na4 kan1 po4 mu4 mo4 ， lai2 ri4 neng2 yu2 ji1 。
- cheng2 wai4 tu3 man2 tou2 ， qu1 qu1 cheng2 guo4 ji4 。
- zhuo2 zai1 he2 cha1 weng1 ， kuang4 da2 wei4 ke3 hui3 。

## 注释

## 译文

## 赏析
