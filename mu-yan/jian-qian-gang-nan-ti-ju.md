---
id: mu-yan-jian-qian-gang-nan-ti-ju
title: 餞潛岡南提舉
titlePinyin: jian4 qian2 gang1 nan2 ti2 ju3
titleSlug: jian-qian-gang-nan-ti-ju
author: 牟巘
authorPinyin: mu4 yan3
authorSlug: mu-yan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 君前郡文學，端自吾州始。
- 壇坫日以高，到處執牛耳。
- 平生灑落胸，作事故奇偉。
- 飛上南樓去，坐得數千里。
- 全楚带五嶺，古俗甚豐美。
- 一昨干戈後，或未識瑚簋。
- 禾穭生黌宮，學士氣如洗。
- 此行纍佩印，良爲吾黨喜。
- 三閭屈大夫，四海習鑿齒。
- 堂堂始興公，亦從韶石起。
- 何地不生賢，幸勿遐陋視。
- 著意絢荒餘，文物中州比。
- 况復多蜀客，誰其顧瑣尾。
- 相與噢休之，我頗念桑梓。
- 垂老猶惜別，何以當馬箠。
- 願君爲廣厦，大庇天下士。

## 拼音

- jun1 qian2 jun4 wen2 xue2 ， duan1 zi4 wu2 zhou1 shi3 。
- tan2 dian4 ri4 yi3 gao1 ， dao4 chu3 zhi2 niu2 er3 。
- ping2 sheng1 sa3 luo4 xiong1 ， zuo4 shi4 gu4 qi2 wei3 。
- fei1 shang4 nan2 lou2 qu4 ， zuo4 de2 shu4 qian1 li3 。
- quan2 chu3 dai4 wu3 ling3 ， gu3 su2 shen4 feng1 mei3 。
- yi4 zuo2 gan1 ge1 hou4 ， huo4 wei4 shi2 hu2 gui3 。
- he2 lü3 sheng1 hong2 gong1 ， xue2 shi4 qi4 ru2 xi3 。
- ci3 xing2 lei2 pei4 yin4 ， liang2 wei2 wu2 dang3 xi3 。
- san1 lü2 qu1 dai4 fu0 ， si4 hai3 xi2 zao2 chi3 。
- tang2 tang2 shi3 xing1 gong1 ， yi4 cong2 shao2 shi2 qi3 。
- he2 di4 bu4 sheng1 xian2 ， xing4 wu4 xia2 lou4 shi4 。
- zhu4 yi4 xuan4 huang1 yu2 ， wen2 wu4 zhong1 zhou1 bi3 。
- kuang4 fu4 duo1 shu3 ke4 ， shui2 qi2 gu4 suo3 wei3 。
- xiang1 yu3 o1 xiu1 zhi1 ， wo3 po1 nian4 sang1 zi3 。
- chui2 lao3 you2 xi1 bie2 ， he2 yi3 dang1 ma3 chui2 。
- yuan4 jun1 wei2 guang3 sha4 ， da4 bi4 tian1 xia4 shi4 。

## 注释

## 译文

## 赏析
