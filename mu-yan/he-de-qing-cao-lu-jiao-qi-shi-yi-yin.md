---
id: mu-yan-he-de-qing-cao-lu-jiao-qi-shi-yi-yin
title: 和德清曹魯郊七十一吟
titlePinyin: he2 de2 qing1 cao2 lu3 jiao1 qi1 shi2 yi1 yin2
titleSlug: he-de-qing-cao-lu-jiao-qi-shi-yi-yin
author: 牟巘
authorPinyin: mu4 yan3
authorSlug: mu-yan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 元日書甲子，曉槃問五辛。
- 頗記絳縣老，宜有善頌陳。
- 君乎生是歲，早晚戰伐塵。
- 明年七十二，舊諜無糾紛。
- 斜飛滯棲枳，旁觀歎積薪。
- 欵乃來澤國，比屋多嚬呻。
- 何由躋壽域，君勿開荒榛。
- 遺以大有年，在在鼓腹人。
- 非徒事勾稽，耄稚情日親。
- 溪流甚清泚，鵞山亦嶙峋。
- 胡爲動鄉思，便欲乞其身。
- 駕言登東山，遐眺窮崖垠。
- 有時於沂浴，庶幾遠俗氛。
- 平生布衣舊，方今鼎鉉巨。
- 挽留不聽去，好語溫如春。
- 悠然復少住，終惠此邑民。
- 九十以珍重，八十起渭濱。
- 如君老益壯，眼明無眵昏。
- 精力殊未衰，齒宿意自新。
- 盍陪英俊游，可是枯槁倫。
- 而况二三子，左右參魚鱗。
- 從翁取青紫，且姑置垂綸。
- 憶昨初相識，氣象清以淳。
- 而我已索如，髮短不可耘。
- 蓬廬辱再訪，頓覺雙眉伸。
- 大笑向我言，六甲那解輪。
- 惟須飲美酒，分餉良已勤。
- 珍重君子意，自酌不及賓。
- 和氣何盎盎，喜色何津津。
- 長我梨與棗，平地即仙宸。
- 勿使他饋傷，小大相參辰。
- 悛誦長短歌，尤足夷我神。
- 倘來視富貴，高情渺浮雲。
- 想其下筆時，健能斡千鈞。
- 君倡我當和，撚髭簷屢巡。
- 向來九老集，往往多沉淪。
- 亦欲相從去，病憊力弗臻。
- 似聞紀初度，先我十二旬。
- 看君詠薰風，笑我醉霜旻。
- 所期在千載，天地見本真。

## 拼音

- yuan2 ri4 shu1 jia3 zi3 ， xiao3 pan2 wen4 wu3 xin1 。
- po1 ji4 jiang4 xian4 lao3 ， yi2 you3 shan4 song4 chen2 。
- jun1 hu1 sheng1 shi4 sui4 ， zao3 wan3 zhan4 fa2 chen2 。
- ming2 nian2 qi1 shi2 er4 ， jiu4 die2 wu2 jiu1 fen1 。
- xie2 fei1 zhi4 qi1 zhi3 ， pang2 guan1 tan4 ji1 xin1 。
- kuan3 nai3 lai2 ze2 guo2 ， bi3 wu1 duo1 pin2 shen1 。
- he2 you2 ji1 shou4 yu4 ， jun1 wu4 kai1 huang1 zhen1 。
- yi2 yi3 da4 you3 nian2 ， zai4 zai4 gu3 fu4 ren2 。
- fei1 tu2 shi4 gou1 ji1 ， mao4 zhi4 qing2 ri4 qin1 。
- xi1 liu2 shen4 qing1 ci3 ， e2 shan1 yi4 lin2 xun2 。
- hu2 wei2 dong4 xiang1 si1 ， bian4 yu4 qi3 qi2 shen1 。
- jia4 yan2 deng1 dong1 shan1 ， xia2 tiao4 qiong2 ya2 yin2 。
- you3 shi2 wu1 yi2 yu4 ， shu4 ji1 yuan3 su2 fen1 。
- ping2 sheng1 bu4 yi1 jiu4 ， fang1 jin1 ding3 xuan4 ju4 。
- wan3 liu2 bu4 ting1 qu4 ， hao3 yu3 wen1 ru2 chun1 。
- you1 ran2 fu4 shao3 zhu4 ， zhong1 hui4 ci3 yi4 min2 。
- jiu3 shi2 yi3 zhen1 zhong4 ， ba1 shi2 qi3 wei4 bin1 。
- ru2 jun1 lao3 yi4 zhuang4 ， yan3 ming2 wu2 chi1 hun1 。
- jing1 li4 shu1 wei4 shuai1 ， chi3 su4 yi4 zi4 xin1 。
- he2 pei2 ying1 jun4 you2 ， ke3 shi4 ku1 gao3 lun2 。
- er2 kuang4 er4 san1 zi3 ， zuo3 you4 can1 yu2 lin2 。
- cong2 weng1 qu3 qing1 zi3 ， qie3 gu1 zhi4 chui2 lun2 。
- yi4 zuo2 chu1 xiang1 shi2 ， qi4 xiang4 qing1 yi3 chun2 。
- er2 wo3 yi3 suo3 ru2 ， fa4 duan3 bu4 ke3 yun2 。
- peng2 lu2 ru3 zai4 fang3 ， dun4 jue2 shuang1 mei2 shen1 。
- da4 xiao4 xiang4 wo3 yan2 ， liu4 jia3 na4 jie3 lun2 。
- wei2 xu1 yin3 mei3 jiu3 ， fen1 xiang3 liang2 yi3 qin2 。
- zhen1 zhong4 jun1 zi3 yi4 ， zi4 zhuo2 bu4 ji2 bin1 。
- he2 qi4 he2 ang4 ang4 ， xi3 se4 he2 jin1 jin1 。
- chang2 wo3 li2 yu3 zao3 ， ping2 di4 ji2 xian1 chen2 。
- wu4 shi3 ta1 kui4 shang1 ， xiao3 da4 xiang1 can1 chen2 。
- quan1 song4 chang2 duan3 ge1 ， you2 zu2 yi2 wo3 shen2 。
- tang3 lai2 shi4 fu4 gui4 ， gao1 qing2 miao3 fu2 yun2 。
- xiang3 qi2 xia4 bi3 shi2 ， jian4 neng2 wo4 qian1 jun1 。
- jun1 chang4 wo3 dang1 he2 ， nian3 zi1 yan2 lü3 xun2 。
- xiang4 lai2 jiu3 lao3 ji2 ， wang3 wang3 duo1 chen2 lun2 。
- yi4 yu4 xiang1 cong2 qu4 ， bing4 bei4 li4 fu2 zhen1 。
- si4 wen2 ji4 chu1 du4 ， xian1 wo3 shi2 er4 xun2 。
- kan4 jun1 yong3 xun1 feng1 ， xiao4 wo3 zui4 shuang1 min2 。
- suo3 qi1 zai4 qian1 zai4 ， tian1 di4 jian4 ben3 zhen1 。

## 注释

## 译文

## 赏析
