---
id: mu-yan-he-de-wen-di-ku-yu
title: 和德問弟苦雨
titlePinyin: he2 de2 wen4 di4 ku3 yu3
titleSlug: he-de-wen-di-ku-yu
author: 牟巘
authorPinyin: mu4 yan3
authorSlug: mu-yan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 鵓鳩朝喚晴，竹鷄莫催雨。
- 翛翛晴雨間，平生睡足處。
- 剝啄忽以詩，使我浪愁苦。
- 此事屬天公，底用强如許。
- 淋漓不得休，土偶復於土。
- 君何見之晚，三歎詠集栩。
- 不如兩忘言，危坐擁敗絮。
- 向來夏畦勞，抱甕漢陰圃。
- 旱澇相乘除，天地只此數。
- 爲我語老農，未用輕喜怒。
- 使有二頃田，亦欲荷鋤去。
- 我評昔遜世，幼安勝根矩。
- 毋爲苦近名，江湖多數罟。
- 但看采榮者，隠約殆終古。
- 彼以膏自煎，謝去非吾侶。
- 無已則沮溺，躬耕諒所取。
- 吾儕固長貧，正坐力不武。
- 所營薄少耳，摶沙尚難聚。
- 却笑杜陵翁，欲把漏天補。
- 胡不歸自謀，颼颼破茅宇。
- 天邊金老鴉，已放晴曜吐。
- 馬嘶群動起，吾惟守環堵。

## 拼音

- bo2 jiu1 chao2 huan4 qing2 ， zhu2 ji1 mo4 cui1 yu3 。
- xiao1 xiao1 qing2 yu3 jian4 ， ping2 sheng1 shui4 zu2 chu3 。
- bao1 zhuo2 hu1 yi3 shi1 ， shi3 wo3 lang4 chou2 ku3 。
- ci3 shi4 shu3 tian1 gong1 ， di3 yong4 qiang2 ru2 xu1 。
- lin2 li2 bu4 de2 xiu1 ， tu3 ou3 fu4 wu1 tu3 。
- jun1 he2 jian4 zhi1 wan3 ， san1 tan4 yong3 ji2 xu3 。
- bu4 ru2 liang3 wang4 yan2 ， wei1 zuo4 yong1 bai4 xu4 。
- xiang4 lai2 xia4 qi2 lao2 ， bao4 weng4 han4 yin1 pu3 。
- han4 lao4 xiang1 cheng2 chu2 ， tian1 di4 zhi3 ci3 shu4 。
- wei2 wo3 yu3 lao3 nong2 ， wei4 yong4 qing1 xi3 nu4 。
- shi3 you3 er4 qing3 tian2 ， yi4 yu4 he2 chu2 qu4 。
- wo3 ping2 xi1 xun4 shi4 ， you4 an1 sheng4 gen1 ju3 。
- wu2 wei2 ku3 jin4 ming2 ， jiang1 hu2 duo1 shu4 gu3 。
- dan4 kan4 cai3 rong2 zhe3 ， yin3 yue1 dai4 zhong1 gu3 。
- bi3 yi3 gao1 zi4 jian1 ， xie4 qu4 fei1 wu2 lü3 。
- wu2 yi3 ze2 ju3 ni4 ， gong1 geng1 liang4 suo3 qu3 。
- wu2 chai2 gu4 chang2 pin2 ， zheng4 zuo4 li4 bu4 wu3 。
- suo3 ying2 bao2 shao3 er3 ， tuan2 sha1 shang4 nan2 ju4 。
- que4 xiao4 du4 ling2 weng1 ， yu4 ba3 lou4 tian1 bu3 。
- hu2 bu4 gui1 zi4 mou2 ， sou1 sou1 po4 mao2 yu3 。
- tian1 bian1 jin1 lao3 ya1 ， yi3 fang4 qing2 yao4 tu3 。
- ma3 si1 qun2 dong4 qi3 ， wu2 wei2 shou3 huan2 du3 。

## 注释

## 译文

## 赏析
