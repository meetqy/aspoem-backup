---
id: zheng-si-xiao-er-shi-li-wu-bai-zi
title: 二十礪五百字
titlePinyin: er4 shi2 li4 wu3 bai3 zi4
titleSlug: er-shi-li-wu-bai-zi
author: 鄭思肖
authorPinyin: zheng4 si1 xiao4
authorSlug: zheng-si-xiao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 素志欲隠去，蛻名辭筆耕。
- 偶值惡劫來，眼界亂縱橫。
- 窮北洞窟底，竄出老魔精。
- 被髮走如風，四臂獰雙睛。
- 面竅噴毒火，直射日月盲。
- 一海人髓酒，五石瓠爲觥。
- 鬼鼓遍空響，白氣幻長鯨。
- 夜叉發群機，砲砲打玉京。
- 老仙戰股立，手扶鰲極撐。
- 晝弒盤古死，紫微貫攙槍。
- 諸天落淚雨，終夜淋漓傾。
- 燦人變醜相，螽目豺狼聲。
- 餓虎插翼飛，善類誰能攖。
- 送命納彼啖，遊魂嘈冤情。
- 血凍天下立，赭鐵蛀玄蝱。
- 雨肥髑髏腥，生菌高於楹。
- 獨抱深痛蟄，數與死相爭。
- 讀史見義事，意氣如雲生。
- 圖窮匕首見，今豈無荆卿。
- 真孤匿山中，今豈無程嬰。
- 獲得九尾龜，灼紋橫庚庚。
- 大寶子傳子，垂統無畢程。
- 高聲叫亂世，聾瞽豁痼酲。
- 速卸胡兒衫，仙带飄佩珩。
- 身辭陷陰路，火邦即蓬瀛。
- 我秉正直心，明比日更明。
- 豪興凌高秋，磊落人之英。
- 决當勇於動，持平平不平。
- 手劈虛空開，身提天地行。
- 千妖百裂死，萬古一擲贏。
- 獨出娑婆外，世界懸空擎。
- 猛飛大山來，突立青崢嶸。
- 劫初第一峰，鬼神不識名。
- 樹粲百寶花，石削五色瓊。
- 香霏月中髓，碧沁秋痕輕。
- 天上闢新國，以正治八紘。
- 大赦統乾運，平心持道衡。
- 洪福溥無疆，一切命皆亨。
- 下界齊拜舞，笑賀群相迎。
- 愧昔染腥辱，悅今趨義榮。
- 淨脫夙骨臭，瑩然澄秋泓。
- 正性本不壞，生死通一誠。
- 逆爽殄微塵，王氣光太清。
- 犀象怯漢戰，草木助晉兵。
- 周勃軍左袒，杜甫詩北征。
- 趙祀必不絕，宋禮吾足評。
- 我土我百姓，永劫心不驚。
- 天君坐靈臺，誓行前後盟。
- 念念死亦呪，願寶期必成。
- 口血寧有變，浩劫光晶晶。

## 拼音

- su4 zhi4 yu4 yin3 qu4 ， tui4 ming2 ci2 bi3 geng1 。
- ou3 zhi2 e4 jie2 lai2 ， yan3 jie4 luan4 zong4 heng2 。
- qiong2 bei3 dong4 ku1 di3 ， cuan4 chu1 lao3 mo2 jing1 。
- bei4 fa4 zou3 ru2 feng1 ， si4 bi4 ning2 shuang1 jing1 。
- mian4 qiao4 pen1 du2 huo3 ， zhi2 she4 ri4 yue4 mang2 。
- yi4 hai3 ren2 sui3 jiu3 ， wu3 shi2 hu4 wei2 gong1 。
- gui3 gu3 bian4 kong1 xiang3 ， bai2 qi4 huan4 chang2 jing1 。
- ye4 cha1 fa1 qun2 ji1 ， pao4 pao4 da3 yu4 jing1 。
- lao3 xian1 zhan4 gu3 li4 ， shou3 fu2 ao2 ji2 cheng1 。
- zhou4 shi4 pan2 gu3 si3 ， zi3 wei1 guan4 chan1 qiang1 。
- zhu1 tian1 luo4 lei4 yu3 ， zhong1 ye4 lin2 li2 qing1 。
- can4 ren2 bian4 chou3 xiang1 ， zhong1 mu4 chai2 lang2 sheng1 。
- e4 hu3 cha1 yi4 fei1 ， shan4 lei4 shui2 neng2 ying1 。
- song4 ming4 na4 bi3 dan4 ， you2 hun2 cao2 yuan1 qing2 。
- xue4 dong4 tian1 xia4 li4 ， zhe3 tie3 zhu4 xuan2 meng2 。
- yu3 fei2 du2 lou2 xing1 ， sheng1 jun1 gao1 wu1 ying2 。
- du2 bao4 shen1 tong4 zhe2 ， shu4 yu3 si3 xiang1 zheng1 。
- du2 shi3 jian4 yi4 shi4 ， yi4 qi4 ru2 yun2 sheng1 。
- tu2 qiong2 bi3 shou3 jian4 ， jin1 qi3 wu2 jing1 qing1 。
- zhen1 gu1 ni4 shan1 zhong1 ， jin1 qi3 wu2 cheng2 ying1 。
- huo4 de2 jiu3 wei3 gui1 ， zhuo2 wen2 heng2 geng1 geng1 。
- da4 bao3 zi3 chuan2 zi3 ， chui2 tong3 wu2 bi4 cheng2 。
- gao1 sheng1 jiao4 luan4 shi4 ， long2 gu3 huo1 gu4 cheng2 。
- su4 xie4 hu2 er2 shan1 ， xian1 dai4 piao1 pei4 heng2 。
- shen1 ci2 xian4 yin1 lu4 ， huo3 bang1 ji2 peng2 ying2 。
- wo3 bing3 zheng4 zhi2 xin1 ， ming2 bi3 ri4 geng4 ming2 。
- hao2 xing1 ling2 gao1 qiu1 ， lei3 luo4 ren2 zhi1 ying1 。
- jue2 dang1 yong3 wu1 dong4 ， chi2 ping2 ping2 bu0 ping2 。
- shou3 pi1 xu1 kong1 kai1 ， shen1 ti2 tian1 di4 xing2 。
- qian1 yao1 bai3 lie4 si3 ， wan4 gu3 yi2 zhi4 ying2 。
- du2 chu1 suo1 po2 wai4 ， shi4 jie4 xuan2 kong1 qing2 。
- meng3 fei1 da4 shan1 lai2 ， tu1 li4 qing1 zheng1 rong2 。
- jie2 chu1 di4 yi1 feng1 ， gui3 shen2 bu4 shi2 ming2 。
- shu4 can4 bai3 bao3 hua1 ， shi2 xiao1 wu3 se4 qiong2 。
- xiang1 fei1 yue4 zhong1 sui3 ， bi4 qin4 qiu1 hen2 qing1 。
- tian1 shang4 pi4 xin1 guo2 ， yi3 zheng4 zhi4 ba1 hong2 。
- da4 she4 tong3 qian2 yun4 ， ping2 xin1 chi2 dao4 heng2 。
- hong2 fu2 pu3 wu2 jiang1 ， yi2 qie4 ming4 jie1 heng1 。
- xia4 jie4 qi2 bai4 wu3 ， xiao4 he4 qun2 xiang1 ying2 。
- kui4 xi1 ran3 xing1 ru3 ， yue4 jin1 qu1 yi4 rong2 。
- jing4 tuo1 su4 gu3 chou4 ， ying2 ran2 cheng2 qiu1 hong2 。
- zheng4 xing4 ben3 bu2 huai4 ， sheng1 si3 tong1 yi4 cheng2 。
- ni4 shuang3 tian3 wei1 chen2 ， wang2 qi4 guang1 tai4 qing1 。
- xi1 xiang4 qie4 han4 zhan4 ， cao3 mu4 zhu4 jin4 bing1 。
- zhou1 bo2 jun1 zuo3 tan3 ， du4 fu3 shi1 bei3 zheng1 。
- zhao4 si4 bi4 bu4 jue2 ， song4 li3 wu2 zu2 ping2 。
- wo3 tu3 wo3 bai3 xing4 ， yong3 jie2 xin1 bu4 jing1 。
- tian1 jun1 zuo4 ling2 tai2 ， shi4 xing2 qian2 hou4 meng2 。
- nian4 nian4 si3 yi4 zhou4 ， yuan4 bao3 qi1 bi4 cheng2 。
- kou3 xue4 ning2 you3 bian4 ， hao4 jie2 guang1 jing1 jing1 。

## 注释

## 译文

## 赏析
