---
id: chen-qi-qing-ti-tang-zheng-zhong-mo-mei
title: 題湯正仲墨梅
titlePinyin: ti2 tang1 zheng4 zhong4 mo4 mei2
titleSlug: ti-tang-zheng-zhong-mo-mei
author: 陳耆卿
authorPinyin: chen2 qi2 qing1
authorSlug: chen-qi-qing
dynasty: 唐
dynastyPinyin: tang2
dynastySlug: tang
tags: [] 
---

## 正文

- 閒庵筆底回三春，平生愛爲梅寫真。
- 只今龍鍾已八十，雙瞳挾電摇青旻。
- 芒鞋轍跡半天下，學語兒曹讀君畫。
- 孤根踞鐵幾經年，轉作平梢月倒掛。
- 我家破屋同蝸牛，素壁懸來春復秋。
- 試携纖練覓天巧，門外觀者何其稠。
- 真花著雪苔枝醜，君爲描摸應添瘦。
- 朝開暮落春不留，豈若墨本堪不朽。
- 臨風靜玩意趣長，何當爛熳揮滿床。
- 孤山老人醉中見，便欲信手賦暗香。

## 拼音

- xian2 an1 bi3 di3 hui2 san1 chun1 ， ping2 sheng1 ai4 wei2 mei2 xie3 zhen1 。
- zhi1 jin1 long2 zhong1 yi3 ba1 shi2 ， shuang1 tong2 xie2 dian4 yao2 qing1 min2 。
- mang2 xie2 zhe2 ji4 ban4 tian1 xia4 ， xue2 yu3 er2 cao2 du2 jun1 hua4 。
- gu1 gen1 ju4 tie3 ji1 jing1 nian2 ， zhuan3 zuo4 ping2 shao1 yue4 dao3 gua4 。
- wo3 jia1 po4 wu1 tong2 wo1 niu2 ， su4 bi4 xuan2 lai2 chun1 fu4 qiu1 。
- shi4 xie2 xian1 lian4 mi4 tian1 qiao3 ， men2 wai4 guan1 zhe3 he2 qi2 chou2 。
- zhen1 hua1 zhu4 xue3 tai2 zhi1 chou3 ， jun1 wei2 miao2 mo1 ying1 tian1 shou4 。
- chao2 kai1 mu4 luo4 chun1 bu4 liu2 ， qi3 ruo4 mo4 ben3 kan1 bu4 xiu3 。
- lin2 feng1 jing4 wan2 yi4 qu4 chang2 ， he2 dang1 lan4 man4 hui1 man3 chuang2 。
- gu1 shan1 lao3 ren2 zui4 zhong1 jian4 ， bian4 yu4 xin4 shou3 fu4 an4 xiang1 。

## 注释

## 译文

## 赏析
