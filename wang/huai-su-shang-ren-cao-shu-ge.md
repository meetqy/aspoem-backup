---
id: wang-huai-su-shang-ren-cao-shu-ge
title: 懷素上人草書歌
titlePinyin: huai2 su4 shang4 ren2 cao3 shu1 ge1
titleSlug: huai-su-shang-ren-cao-shu-ge
author: 王𩔪
authorPinyin: wang2 𩔪
authorSlug: wang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 衡陽雙峽插天峻，青壁巉巉萬餘仞。
- 此中靈秀衆所知，草書獨有懷素奇。
- 懷素身長五尺四，嚼湯誦呪吁可畏。
- 銅瓶錫杖倚閑庭，斑管秋毫多逸意。
- 或粉壁，或綵牋，蒲葵絹素何相鮮。
- 忽作風馳如電掣，更點飛花兼散雪。
- 寒猨飲水撼枯藤，壯士拔山伸勁鐵。
- 君不見張芝昔日稱獨賢，君不見近日張旭爲老顛。
- 二公絕藝人所惜，懷素傳之得真跡。
- 崢嶸蹙出海上山，突兀狀成湖畔石。
- 一縱又一橫，一欹又一傾。
- 臨江不羨飛帆勢，下筆長爲驟雨聲。
- 我牧此州喜相識，又見草書多慧力。
- 懷素懷素不可得，開卷臨池轉相憶。

## 拼音

- heng2 yang2 shuang1 xia2 cha1 tian1 jun4 ， qing1 bi4 chan2 chan2 wan4 yu2 ren4 。
- ci3 zhong1 ling2 xiu4 zhong4 suo3 zhi1 ， cao3 shu1 du2 you3 huai2 su4 qi2 。
- huai2 su4 shen1 chang2 wu3 chi3 si4 ， jiao2 tang1 song4 zhou4 xu1 ke3 wei4 。
- tong2 ping2 xi1 zhang4 yi3 xian2 ting2 ， ban1 guan3 qiu1 hao2 duo1 yi4 yi4 。
- huo4 fen3 bi4 ， huo4 cai3 jian1 ， pu2 kui2 juan4 su4 he2 xiang1 xian1 。
- hu1 zuo4 feng1 chi2 ru2 dian4 che4 ， geng4 dian3 fei1 hua1 jian1 san4 xue3 。
- han2 yuan2 yin3 shui3 han4 ku1 teng2 ， zhuang4 shi4 ba2 shan1 shen1 jin4 tie3 。
- jun1 bu2 jian4 zhang1 zhi1 xi1 ri4 cheng1 du2 xian2 ， jun1 bu2 jian4 jin4 ri4 zhang1 xu4 wei2 lao3 dian1 。
- er4 gong1 jue2 yi4 ren2 suo3 xi1 ， huai2 su4 chuan2 zhi1 de2 zhen1 ji4 。
- zheng1 rong2 cu4 chu1 hai3 shang4 shan1 ， tu1 wu4 zhuang4 cheng2 hu2 pan4 shi2 。
- yi2 zong4 you4 yi4 heng2 ， yi4 qi1 you4 yi4 qing1 。
- lin2 jiang1 bu2 xian4 fei1 fan1 shi4 ， xia4 bi3 chang2 wei2 zhou4 yu3 sheng1 。
- wo3 mu4 ci3 zhou1 xi3 xiang1 shi2 ， you4 jian4 cao3 shu1 duo1 hui4 li4 。
- huai2 su4 huai2 su4 bu4 ke3 de2 ， kai1 juan4 lin2 chi2 zhuan3 xiang1 yi4 。

## 注释

## 译文

## 赏析
