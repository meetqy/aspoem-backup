---
id: wu-rong-yu-gou-shi-liu-yun
title: 御溝十六韻
titlePinyin: yu4 gou1 shi2 liu4 yun4
titleSlug: yu-gou-shi-liu-yun
author: 吳融
authorPinyin: wu2 rong2
authorSlug: wu-rong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 一水終南下，何年派作溝。
- 穿城初北注，過苑却東流。
- 繞岸清波溢，連宮瑞氣浮。
- 去應涵鳳沼，來必滲龍湫。
- 激石珠爭碎，縈堤練不收。
- 照花長樂曙，泛葉建章秋。
- 影炫金莖表，光搖綺陌頭。
- 旁沾畫眉府，斜入教簫樓。
- 有雨難澄鏡，無萍易擲鉤。
- 鼓宜堯女瑟，盪必蔡姬舟。
- 臯著通鳴鶴，津應接斗牛。
- 迴風還瀲瀲，和月更悠悠。
- 淺憶觴堪泛，深思杖可投。
- 秪懷涇合慮，不帶隴分愁。
- 自有朝宗樂，曾無潰穴憂。
- 不勞誇大漢，清渭貫神州。

## 拼音

- yi4 shui3 zhong1 nan2 xia4 ， he2 nian2 pai4 zuo4 gou1 。
- chuan1 cheng2 chu1 bei3 zhu4 ， guo4 yuan4 que4 dong1 liu2 。
- rao4 an4 qing1 bo1 yi4 ， lian2 gong1 rui4 qi4 fu2 。
- qu4 ying1 han2 feng4 zhao3 ， lai2 bi4 shen4 long2 qiu1 。
- ji1 shi2 zhu1 zheng1 sui4 ， ying2 di1 lian4 bu4 shou1 。
- zhao4 hua1 chang2 le4 shu3 ， fan4 ye4 jian4 zhang1 qiu1 。
- ying3 xuan4 jin1 jing4 biao3 ， guang1 yao2 qi3 mo4 tou2 。
- pang2 zhan1 hua4 mei2 fu3 ， xie2 ru4 jiao4 xiao1 lou2 。
- you3 yu3 nan2 cheng2 jing4 ， wu2 ping2 yi4 zhi4 gou1 。
- gu3 yi2 yao2 nü3 se4 ， dang4 bi4 cai4 ji1 zhou1 。
- gao1 zhu4 tong1 ming2 he4 ， jin1 ying1 jie1 dou4 niu2 。
- hui2 feng1 huan2 lian4 lian4 ， he2 yue4 geng4 you1 you1 。
- qian3 yi4 shang1 kan1 fan4 ， shen1 si1 zhang4 ke3 tou2 。
- di1 huai2 jing1 he2 lü4 ， bu2 dai4 long3 fen1 chou2 。
- zi4 you3 chao2 zong1 le4 ， ceng2 wu2 kui4 xue2 you1 。
- bu4 lao2 kua1 da4 han4 ， qing1 wei4 guan4 shen2 zhou1 。

## 注释

## 译文

## 赏析
