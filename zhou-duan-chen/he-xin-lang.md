---
id: zhou-duan-chen-he-xin-lang
title: 贺新郎
titlePinyin: he4 xin1 lang2
titleSlug: he-xin-lang
author: 周端臣
authorPinyin: zhou1 duan1 chen2
authorSlug: zhou-duan-chen
dynasty: 宋
dynastyPinyin: song4
dynastySlug: song
tags: []
---

## 正文

- 怕听黄昏雨。
- 到黄昏、陡顿潇潇，雨声不住。
- 香冷罗衾愁无寐，难奈凄凄楚楚。
- 暗试把、佳期重数。
- 楼外一行征雁过，更偏来、撩理芳心苦。
- 心自苦，向谁诉。
- 菱花憔悴羞人觑。
- 欢红低翠黯，不似旧家眉妩。
- 目断阳台幽梦阻，孤负朝朝暮暮。
- 怕泪落、瑶筝慵拊。
- 手拈梅花春又近，料人间、别有安排处。
- 云碧袖，为君舞。

## 拼音

- pa4 ting1 huang2 hun1 yu3 。
- dao4 huang2 hun1 、 dou3 dun4 xiao1 xiao1 ， yu3 sheng1 bu2 zhu4 。
- xiang1 leng3 luo2 qin1 chou2 wu2 mei4 ， nan2 nai4 qi1 qi1 chu3 chu3 。
- an4 shi4 ba3 、 jia1 qi1 zhong4 shu4 。
- lou2 wai4 yi4 hang2 zheng1 yan4 guo4 ， geng4 pian1 lai2 、 liao2 li3 fang1 xin1 ku3 。
- xin1 zi4 ku3 ， xiang4 shui2 su4 。
- ling2 hua1 qiao2 cui4 xiu1 ren2 qu4 。
- huan1 hong2 di1 cui4 an4 ， bu2 si4 jiu4 jia1 mei2 wu3 。
- mu4 duan4 yang2 tai2 you1 meng4 zu3 ， gu1 fu4 zhao1 zhao1 mu4 mu4 。
- pa4 lei4 luo4 、 yao2 zheng1 yong1 fu3 。
- shou3 nian1 mei2 hua1 chun1 you4 jin4 ， liao4 ren2 jian1 、 bie2 you3 an1 pai2 chu4 。
- yun2 bi4 xiu4 ， wei4 jun1 wu3 。

## 注释

## 译文

## 赏析
