---
id: ge-shao-ti-song-gao-wen-fu-shang-bai-sheng-fen
title: 送高文父上柏省墳
titlePinyin: song4 gao1 wen2 fu4 shang4 bai3 sheng3 fen2
titleSlug: song-gao-wen-fu-shang-bai-sheng-fen
author: 葛紹體
authorPinyin: ge3 shao4 ti3
authorSlug: ge-shao-ti
dynasty: 唐
dynastyPinyin: tang2
dynastySlug: tang
tags: [] 
---

## 正文

- 走騎引征鞍，鳴榔趁行舶。
- 下唐三百里，棹穩波如席。
- 霜晴天宇清，日暖带春色。
- 髻梳粲新粧，羅襦照澄碧。
- 怡怡兄弟情，亹亹僕馭力。
- 豈爲詫遊觀，肝腸孝思激。
- 嵯峨上柏山，丞郎舊形魄。
- 松臺夜漫漫，竹塢風索索。
- 聲容弗云遠，肅雝對巾幘。
- 追惟起家難，飽適敢笑劇。
- 於昭萬古魂，伊嘏願無斁。
- 嗟嗟天涯客，青燈延永夕。
- 君有霜露感，我念雲水隔。

## 拼音

- zou3 qi2 yin3 zheng1 an1 ， ming2 lang2 chen4 xing2 bo2 。
- xia4 tang2 san1 bai3 li3 ， zhao4 wen3 bo1 ru2 xi2 。
- shuang1 qing2 tian1 yu3 qing1 ， ri4 nuan3 dai4 chun1 se4 。
- ji4 shu1 can4 xin1 zhuang1 ， luo2 ru2 zhao4 cheng2 bi4 。
- yi2 yi2 xiong1 di4 qing2 ， wei3 wei3 pu2 yu4 li4 。
- qi3 wei2 cha4 you2 guan1 ， gan1 chang2 xiao4 si1 ji1 。
- cuo2 e2 shang4 bai3 shan1 ， cheng2 lang2 jiu4 xing2 po4 。
- song1 tai2 ye4 man4 man4 ， zhu2 wu4 feng1 suo3 suo3 。
- sheng1 rong2 fu2 yun2 yuan3 ， su4 yong1 dui4 jin1 ze2 。
- zhui1 wei2 qi3 jia1 nan2 ， bao3 shi4 gan3 xiao4 ju4 。
- wu1 zhao1 wan4 gu3 hun2 ， yi1 gu3 yuan4 wu2 yi4 。
- jie1 jie1 tian1 ya2 ke4 ， qing1 deng1 yan2 yong3 xi1 。
- jun1 you3 shuang1 lu4 gan3 ， wo3 nian4 yun2 shui3 ge2 。

## 注释

## 译文

## 赏析
