---
id: ge-shao-ti-song-zhu-zhou-ye-cheng-zhi-gui-sheng-hou-can-xue
title: 送竹洲葉成之歸省後參學
titlePinyin: song4 zhu2 zhou1 ye4 cheng2 zhi1 gui1 sheng3 hou4 can1 xue2
titleSlug: song-zhu-zhou-ye-cheng-zhi-gui-sheng-hou-can-xue
author: 葛紹體
authorPinyin: ge3 shao4 ti3
authorSlug: ge-shao-ti
dynasty: 唐
dynastyPinyin: tang2
dynastySlug: tang
tags: [] 
---

## 正文

- 禾興望金華，東西渺天涯。
- 西園堂上翁，鬢影霜欲欺。
- 如何二十年，晝夜夢見之。
- 歸榮豈不樂，旅瑣寧頻歸。
- 我來惠而好，鷗浪相追隨。
- 青燈幾言話，白雲每翻思。
- 昊天鑑中扃，少愜平生期。
- 貢幃秋揚舲，監學春舞旗。
- 趨庭問先及，喜色開霜眉。
- 壽日長至初，百拜迎春祺。
- 香罍金翠行，畫燭舞繡圍。
- 桂枝茂紛紛，椿樹陰遲遲。
- 君才天下選，一日千里馳。
- 八詠賦平遠，雙溪照清漪。
- 來來快著鞭，了此一段奇。

## 拼音

- he2 xing1 wang4 jin1 hua2 ， dong1 xi1 miao3 tian1 ya2 。
- xi1 yuan2 tang2 shang4 weng1 ， bin4 ying3 shuang1 yu4 qi1 。
- ru2 he2 er4 shi2 nian2 ， zhou4 ye4 meng4 jian4 zhi1 。
- gui1 rong2 qi3 bu2 le4 ， lü3 suo3 ning2 bin1 gui1 。
- wo3 lai2 hui4 er2 hao3 ， ou1 lang4 xiang1 zhui1 sui2 。
- qing1 deng1 ji1 yan2 hua4 ， bai2 yun2 mei3 fan1 si1 。
- hao4 tian1 jian4 zhong1 jiong1 ， shao3 qie4 ping2 sheng1 qi1 。
- gong4 wei2 qiu1 yang2 ling2 ， jian1 xue2 chun1 wu3 qi2 。
- qu1 ting2 wen4 xian1 ji2 ， xi3 se4 kai1 shuang1 mei2 。
- shou4 ri4 chang2 zhi4 chu1 ， bai3 bai4 ying2 chun1 qi2 。
- xiang1 lei2 jin1 cui4 xing2 ， hua4 zhu2 wu3 xiu4 wei2 。
- gui4 zhi1 mao4 fen1 fen1 ， chun1 shu4 yin1 chi2 chi2 。
- jun1 cai2 tian1 xia4 xuan3 ， yi2 ri4 qian1 li3 chi2 。
- ba1 yong3 fu4 ping2 yuan3 ， shuang1 xi1 zhao4 qing1 yi1 。
- lai2 lai2 kuai4 zhu4 bian1 ， liao3 ci3 yi2 duan4 qi2 。

## 注释

## 译文

## 赏析
