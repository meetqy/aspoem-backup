---
id: ge-shao-ti-xue-zhong-yue-bo-ji-shi
title: 雪中月波即事
titlePinyin: xue3 zhong1 yue4 bo1 ji2 shi4
titleSlug: xue-zhong-yue-bo-ji-shi
author: 葛紹體
authorPinyin: ge3 shao4 ti3
authorSlug: ge-shao-ti
dynasty: 唐
dynastyPinyin: tang2
dynastySlug: tang
tags: [] 
---

## 正文

- 天地黯淡疑古初，遠近依約垂冰壺。
- 樓閣突兀撐蘧廬，林阜參差自縈紆。
- 極目似接滄溟虛，流水迤邐隨城隅。
- 客舟飄颻帆影孤，紫幕半罩推蓬圖。
- 須臾四面雲糢糊，舞風片片細和麤。
- 带雨點點密更疎，陣復一陣低勻鋪。
- 梅腮破紅笑卷舒，柳眼含赤窺榮枯。
- 水鴨飛去投平蕪，野雁鳴來落寒蘆。
- 巷嫗追逐携雙姝，巧花入時壓鬢梳。
- 艷歌逸響龡笙竽，酒酣意氣高陽徒。
- 蓴盤快斫松江鱸，茶鼎漸融女牆酥。
- 駕言旋返日已晡，馬驕不羨灞橋馿。
- 人言雪瑞慶農夫，况此連雪祥可符，黄土耕桑拱行都。

## 拼音

- tian1 di4 an4 dan4 yi2 gu3 chu1 ， yuan3 jin4 yi1 yue1 chui2 bing1 hu2 。
- lou2 ge2 tu1 wu4 cheng1 qu2 lu2 ， lin2 fu4 can1 cha4 zi4 ying2 yu1 。
- ji2 mu4 si4 jie1 cang1 ming2 xu1 ， liu2 shui3 yi3 li3 sui2 cheng2 yu2 。
- ke4 zhou1 piao1 yao2 fan1 ying3 gu1 ， zi3 mu4 ban4 zhao4 tui1 peng2 tu2 。
- xu1 yu2 si4 mian4 yun2 mo2 hu2 ， wu3 feng1 pian4 pian4 xi4 he2 cu1 。
- dai4 yu3 dian3 dian3 mi4 geng4 shu1 ， zhen4 fu4 yi2 zhen4 di1 yun2 pu1 。
- mei2 sai1 po4 hong2 xiao4 juan3 shu1 ， liu3 yan3 han2 chi4 kui1 rong2 ku1 。
- shui3 ya1 fei1 qu4 tou2 ping2 wu2 ， ye3 yan4 ming2 lai2 luo4 han2 lu2 。
- xiang4 yu4 zhui1 zhu2 xie2 shuang1 shu1 ， qiao3 hua1 ru4 shi2 ya1 bin4 shu1 。
- yan4 ge1 yi4 xiang3 chui1 sheng1 yu2 ， jiu3 han1 yi4 qi4 gao1 yang2 tu2 。
- chun2 pan2 kuai4 zhuo2 song1 jiang1 lu2 ， cha2 ding3 jian4 rong2 nü3 qiang2 su1 。
- jia4 yan2 xuan2 fan3 ri4 yi3 bu1 ， ma3 jiao1 bu2 xian4 ba4 qiao2 lu2 。
- ren2 yan2 xue3 rui4 qing4 nong2 fu1 ， kuang4 ci3 lian2 xue3 xiang2 ke3 fu2 ， huang2 tu3 geng1 sang1 gong3 xing2 dou1 。

## 注释

## 译文

## 赏析
