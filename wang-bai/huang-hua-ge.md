---
id: wang-bai-huang-hua-ge
title: 黄華歌
titlePinyin: huang2 hua2 ge1
titleSlug: huang-hua-ge
author: 王柏
authorPinyin: wang2 bai3
authorSlug: wang-bai
dynasty: 唐
dynastyPinyin: tang2
dynastySlug: tang
tags: [] 
---

## 正文

- 太極動兮兩儀分，四序綱領秋與春。
- 機緘密運乎三百六十五度之外，浩浩萬物資生成。
- 清明純淑不易遇，間稟英氣俱異人。
- 堂堂忠定公，獨得東方仁。
- 維持帝出震，嵩岱鍾精神。
- 定策慶元初，皇宋二百四十年社稷歸經綸。
- 肆我東陽侯，獨得金天晶。
- 兌正秋兮萬寶說，宗星夜挾長庚精。
- 扶珪綴組真相種，來與十有四葉天子蘇寰瀛。
- 春生秋殺造化功始備，前輝後映行見旂常新。
- 炯炯御屏上，高揭刺史名。
- 仁風靄四郡，溪山草木俱被循良聲。
- 須女曉浮南極瑞，山光水氣騰祥雲。
- 百姓欣欣有喜色，一步拜手祈松椿。
- 日君煥赫停寶馭，月妃婐 {女卮} 留文茵。
- 金風玉露澄象緯，洞洞下鑒民之情。
- 一祝吾侯早歸絳闕佐明主，坐使天下風俗還真淳。
- 再祝吾侯多男子，森森蘭玉盈階庭。
- 三祝吾侯春秋八千歲，瓊漿玉斝長對黄華斟。

## 拼音

- tai4 ji2 dong4 xi1 liang3 yi2 fen1 ， si4 xu4 gang1 ling3 qiu1 yu3 chun1 。
- ji1 jian1 mi4 yun4 hu1 san1 bai3 liu4 shi2 wu3 du4 zhi1 wai4 ， hao4 hao4 wan4 wu4 zi1 sheng1 cheng2 。
- qing1 ming2 chun2 shu1 bu2 yi4 yu4 ， jian4 bing3 ying1 qi4 ju4 yi4 ren2 。
- tang2 tang2 zhong1 ding4 gong1 ， du2 de2 dong1 fang1 ren2 。
- wei2 chi2 di4 chu1 zhen4 ， song1 dai4 zhong1 jing1 shen2 。
- ding4 ce4 qing4 yuan2 chu1 ， huang2 song4 er4 bai3 si4 shi2 nian2 she4 ji4 gui1 jing1 lun2 。
- si4 wo3 dong1 yang2 hou2 ， du2 de2 jin1 tian1 jing1 。
- dui4 zheng4 qiu1 xi1 wan4 bao3 shuo1 ， zong1 xing1 ye4 xie2 chang2 geng1 jing1 。
- fu2 gui1 zhui4 zu3 zhen1 xiang4 zhong3 ， lai2 yu3 shi2 you3 si4 ye4 tian1 zi3 su1 huan2 ying2 。
- chun1 sheng1 qiu1 sha1 zao4 hua4 gong1 shi3 bei4 ， qian2 hui1 hou4 ying4 xing2 jian4 qi2 chang2 xin1 。
- jiong3 jiong3 yu4 ping2 shang4 ， gao1 jie1 ci4 shi3 ming2 。
- ren2 feng1 ai3 si4 jun4 ， xi1 shan1 cao3 mu4 ju4 bei4 xun2 liang2 sheng1 。
- xu1 nü3 xiao3 fu2 nan2 ji2 rui4 ， shan1 guang1 shui3 qi4 teng2 xiang2 yun2 。
- bai3 xing4 xin1 xin1 you3 xi3 se4 ， yi2 bu4 bai4 shou3 qi2 song1 chun1 。
- ri4 jun1 huan4 he4 ting2 bao3 yu4 ， yue4 fei1 wo3  { nü3 zhi1 }  liu2 wen2 yin1 。
- jin1 feng1 yu4 lu4 cheng2 xiang4 wei3 ， dong4 dong4 xia4 jian4 min2 zhi1 qing2 。
- yi2 zhu4 wu2 hou2 zao3 gui1 jiang4 que4 zuo3 ming2 zhu3 ， zuo4 shi3 tian1 xia4 feng1 su2 huan2 zhen1 chun2 。
- zai4 zhu4 wu2 hou2 duo1 nan2 zi3 ， sen1 sen1 lan2 yu4 ying2 jie1 ting2 。
- san1 zhu4 wu2 hou2 chun1 qiu1 ba1 qian1 sui4 ， qiong2 jiang1 yu4 jia3 chang2 dui4 huang2 hua2 zhen1 。

## 注释

## 译文

## 赏析
