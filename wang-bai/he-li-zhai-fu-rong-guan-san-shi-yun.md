---
id: wang-bai-he-li-zhai-fu-rong-guan-san-shi-yun
title: 和立齋芙蓉觀三十韻
titlePinyin: he2 li4 zhai1 fu2 rong2 guan1 san1 shi2 yun4
titleSlug: he-li-zhai-fu-rong-guan-san-shi-yun
author: 王柏
authorPinyin: wang2 bai3
authorSlug: wang-bai
dynasty: 唐
dynastyPinyin: tang2
dynastySlug: tang
tags: [] 
---

## 正文

- 我觀神仙傳，詭幻何紛紜。
- 或生歆慕意，方士爭愚君。
- 政徹既多欲，仙材隔幾塵。
- 澄神黜黜穢，有時繙黄庭。
- 年少不我待，日月斯邁征。
- 含霞飲沆瀣，聊助神氣清。
- 何須超大壑，濯髮晞崑崙。
- 天道有常運，過化續者新。
- 長生非受命，莫使邪念興。
- 澹然養至德，自可康頹齡。
- 古今共一理，萬法同一心。
- 世事互起滅，反覆如碁枰。
- 赤松事黄帝，至今何不泯。
- 安期干楚羽，對奕非邪真。
- 徐公何爲者，得得捫蘿尋。
- 惝怳紀一夢，浩不知涯津。
- 馳神上無極，竭思下無垠。
- 長吟追去古，抗論貽來今。
- 於我政無益，默計空辛勤。
- 不如素心友，相與尊舊聞。
- 聖道無隠顯，人心有晦明。
- 正論歎剝蝕，危如絲一綸。
- 舉世闖月窟，何人開天根。
- 浮華正焰焰，元氣方堙淪。
- 毋起遠游念，而起凡子評。
- 爲學有精要，莫作隔壁聽。
- 淵源祛滯吝，德義開胸襟。
- 毀譽何足問，死生何足論。
- 饑食渴而飲，願爲堯舜民。

## 拼音

- wo3 guan1 shen2 xian1 chuan2 ， gui3 huan4 he2 fen1 yun2 。
- huo4 sheng1 xin1 mu4 yi4 ， fang1 shi4 zheng1 yu2 jun1 。
- zheng4 che4 ji4 duo1 yu4 ， xian1 cai2 ge2 ji1 chen2 。
- cheng2 shen2 chu4 chu4 hui4 ， you3 shi2 fan1 huang2 ting2 。
- nian2 shao4 bu4 wo3 dai4 ， ri4 yue4 si1 mai4 zheng1 。
- han2 xia2 yin3 hang4 xie4 ， liao2 zhu4 shen2 qi4 qing1 。
- he2 xu1 chao1 da4 he4 ， zhuo2 fa4 xi1 kun1 lun2 。
- tian1 dao4 you3 chang2 yun4 ， guo4 hua4 xu4 zhe3 xin1 。
- chang2 sheng1 fei1 shou4 ming4 ， mo4 shi3 xie2 nian4 xing1 。
- dan4 ran2 yang3 zhi4 de2 ， zi4 ke3 kang1 tui2 ling2 。
- gu3 jin1 gong4 yi4 li3 ， wan4 fa3 tong2 yi4 xin1 。
- shi4 shi4 hu4 qi3 mie4 ， fan3 fu4 ru2 qi2 ping2 。
- chi4 song1 shi4 huang2 di4 ， zhi4 jin1 he2 bu4 min3 。
- an1 qi1 gan1 chu3 yu3 ， dui4 yi4 fei1 xie2 zhen1 。
- xu2 gong1 he2 wei2 zhe3 ， de2 de2 men2 luo2 xun2 。
- chang3 huang3 ji4 yi2 meng4 ， hao4 bu4 zhi1 ya2 jin1 。
- chi2 shen2 shang4 wu2 ji2 ， jie2 si1 xia4 wu2 yin2 。
- chang2 yin2 zhui1 qu4 gu3 ， kang4 lun4 yi2 lai2 jin1 。
- wu1 wo3 zheng4 wu2 yi4 ， mo4 ji4 kong1 xin1 qin2 。
- bu4 ru2 su4 xin1 you3 ， xiang1 yu3 zun1 jiu4 wen2 。
- sheng4 dao4 wu2 yin3 xian3 ， ren2 xin1 you3 hui4 ming2 。
- zheng4 lun4 tan4 bao1 shi2 ， wei1 ru2 si1 yi4 lun2 。
- ju3 shi4 chuang3 yue4 ku1 ， he2 ren2 kai1 tian1 gen1 。
- fu2 hua2 zheng4 yan4 yan4 ， yuan2 qi4 fang1 yin1 lun2 。
- wu2 qi3 yuan3 you2 nian4 ， er2 qi3 fan2 zi3 ping2 。
- wei2 xue2 you3 jing1 yao4 ， mo4 zuo4 ge2 bi4 ting1 。
- yuan1 yuan2 qu1 zhi4 lin4 ， de2 yi4 kai1 xiong1 jin1 。
- hui3 yu4 he2 zu2 wen4 ， si3 sheng1 he2 zu2 lun4 。
- ji1 shi2 ke3 er2 yin3 ， yuan4 wei2 yao2 shun4 min2 。

## 注释

## 译文

## 赏析
