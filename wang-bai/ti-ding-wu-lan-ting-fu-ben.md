---
id: wang-bai-ti-ding-wu-lan-ting-fu-ben
title: 題定武蘭亭副本
titlePinyin: ti2 ding4 wu3 lan2 ting2 fu4 ben3
titleSlug: ti-ding-wu-lan-ting-fu-ben
author: 王柏
authorPinyin: wang2 bai3
authorSlug: wang-bai
dynasty: 唐
dynastyPinyin: tang2
dynastySlug: tang
tags: [] 
---

## 正文

- 玉華末命昭陵土，蘭亭神蹟埋千古。
- 率更搨本入堅珉，鹽帝歸裝投定武。
- 薛家翻刻愚貴游，舊石宣和龕御府。
- 胡塵橫空飛渡河，中原荆棘穴豺虎。
- 維揚蒼茫駕南轅，百年文物不堪補。
- 紛紛好事競新模，傾欹醜俗亡遺矩。
- 如今薛本亦罕見，彷彿典刑猶媚嫵。
- 清歡盛會何足傳，右軍它帖以千數。
- 託言此筆不可再，慨然陳迹興懷語。
- 今昔相視無已時，手掩塵編對秋雨。

## 拼音

- yu4 hua2 mo4 ming4 zhao1 ling2 tu3 ， lan2 ting2 shen2 ji4 mai2 qian1 gu3 。
- lü4 geng4 ta4 ben3 ru4 jian1 min2 ， yan2 di4 gui1 zhuang1 tou2 ding4 wu3 。
- xue1 jia1 fan1 ke4 yu2 gui4 you2 ， jiu4 shi2 xuan1 he2 kan1 yu4 fu3 。
- hu2 chen2 heng2 kong1 fei1 du4 he2 ， zhong1 yuan2 jing1 ji2 xue2 chai2 hu3 。
- wei2 yang2 cang1 mang2 jia4 nan2 yuan2 ， bai3 nian2 wen2 wu4 bu4 kan1 bu3 。
- fen1 fen1 hao3 shi4 jing4 xin1 mo2 ， qing1 qi1 chou3 su2 wang2 yi2 ju3 。
- ru2 jin1 xue1 ben3 yi4 han3 jian4 ， pang2 fu2 dian3 xing2 you2 mei4 wu3 。
- qing1 huan1 sheng4 hui4 he2 zu2 chuan2 ， you4 jun1 ta1 tie1 yi3 qian1 shu4 。
- tuo1 yan2 ci3 bi3 bu4 ke3 zai4 ， kai3 ran2 chen2 ji4 xing1 huai2 yu3 。
- jin1 xi1 xiang1 shi4 wu2 yi3 shi2 ， shou3 yan3 chen2 bian1 dui4 qiu1 yu3 。

## 注释

## 译文

## 赏析
