---
id: tao-han-su-tian-zhu-si
title: 宿天竺寺
titlePinyin: su4 tian1 zhu2 si4
titleSlug: su-tian-zhu-si
author: 陶翰
authorPinyin: tao2 han4
authorSlug: tao-han
dynasty: 唐
dynastyPinyin: tang2
dynastySlug: tang
tags: [] 
---

## 正文

- 松柏亂巖口，山西微徑通。
- 天開一峯見，宮闕生虛空。
- 正殿倚霞壁，千樓標石叢。
- 夜來猨鳥靜，鐘梵響雲中。
- 岑翠映湖月，泉聲亂溪風。
- 心超諸境外，了與懸解同。
- 明發唯改視，朝日長崖東。
- 湖色濃蕩漾，海光漸曈朦。
- 葛仙迹尚在，許氏道猶崇。
- 獨往古來事，幽懷期二公。

## 拼音

- song1 bai3 luan4 yan2 kou3 ， shan1 xi1 wei1 jing4 tong1 。
- tian1 kai1 yi4 feng1 jian4 ， gong1 que4 sheng1 xu1 kong1 。
- zheng4 dian4 yi3 xia2 bi4 ， qian1 lou2 biao1 shi2 cong2 。
- ye4 lai2 yuan2 niao3 jing4 ， zhong1 fan4 xiang3 yun2 zhong1 。
- cen2 cui4 ying4 hu2 yue4 ， quan2 sheng1 luan4 xi1 feng1 。
- xin1 chao1 zhu1 jing4 wai4 ， liao3 yu3 xuan2 jie3 tong2 。
- ming2 fa1 wei2 gai3 shi4 ， zhao1 ri4 chang2 ya2 dong1 。
- hu2 se4 nong2 dang4 yang4 ， hai3 guang1 jian4 tong2 meng2 。
- ge3 xian1 ji4 shang4 zai4 ， xu1 shi4 dao4 you2 chong2 。
- du2 wang3 gu3 lai2 shi4 ， you1 huai2 qi1 er4 gong1 。

## 注释

## 译文

## 赏析
