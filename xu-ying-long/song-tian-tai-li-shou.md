---
id: xu-ying-long-song-tian-tai-li-shou
title: 送天台李守
titlePinyin: song4 tian1 tai2 li3 shou3
titleSlug: song-tian-tai-li-shou
author: 許應龍
authorPinyin: xu1 ying1 long2
authorSlug: xu-ying-long
dynasty: 唐
dynastyPinyin: tang2
dynastySlug: tang
tags: [] 
---

## 正文

- 天台罹洚水，平陸幾成淵。
- 經理閲再禩，民瘼猶未痊。
- 將令田里安，須得牧守賢。
- 疇咨能俾乂，僉曰蓬萊仙。
- 君侯寬且明，履節金石堅。
- 吏事素精敏，公心無黨偏。
- 分符膺重寄，爲政將奚先。
- 租賦盍蠲減，獄訟無淹延。
- 姦黠須禁戢，阨窮當憫憐。
- 庶銷愁嘆聲，播作謠頌傳。
- 使華聞有命，丹書下日邊。
- 復使茲郡民，鼓舞戴二天。
- 政成徹丹扆，驛召歸甘泉。
- 嗟予十載間，稠疊同班聯。
- 學館暨郎省，昕夕相周旋。
- 喜君駕朱轓，恨我違英躔。
- 同寅舉餞觴，佳句聯華牋。
- 枯腸强搜索，綴緝僅成篇。

## 拼音

- tian1 tai2 li2 jiang4 shui3 ， ping2 lu4 ji1 cheng2 yuan1 。
- jing1 li3 yue4 zai4 si4 ， min2 mo4 you2 wei4 quan2 。
- jiang1 ling4 tian2 li3 an1 ， xu1 de2 mu4 shou3 xian2 。
- chou2 zi1 neng2 bi3 yi4 ， qian1 yue1 peng2 lai2 xian1 。
- jun1 hou2 kuan1 qie3 ming2 ， lü3 jie2 jin1 shi2 jian1 。
- li4 shi4 su4 jing1 min3 ， gong1 xin1 wu2 dang3 pian1 。
- fen1 fu2 ying1 zhong4 ji4 ， wei2 zheng4 jiang1 xi1 xian1 。
- zu1 fu4 he2 juan1 jian3 ， yu4 song4 wu2 yan1 yan2 。
- jian1 xia2 xu1 jin4 ji2 ， e4 qiong2 dang1 min3 lian2 。
- shu4 xiao1 chou2 tan4 sheng1 ， bo1 zuo4 yao2 song4 chuan2 。
- shi3 hua2 wen2 you3 ming4 ， dan1 shu1 xia4 ri4 bian1 。
- fu4 shi3 zi1 jun4 min2 ， gu3 wu3 dai4 er4 tian1 。
- zheng4 cheng2 che4 dan1 yi3 ， yi4 zhao4 gui1 gan1 quan2 。
- jie1 yu3 shi2 zai4 jian4 ， chou2 die2 tong2 ban1 lian2 。
- xue2 guan3 ji4 lang2 sheng3 ， xin1 xi1 xiang1 zhou1 xuan2 。
- xi3 jun1 jia4 zhu1 fan1 ， hen4 wo3 wei2 ying1 chan2 。
- tong2 yin2 ju3 jian4 shang1 ， jia1 ju4 lian2 hua2 jian1 。
- ku1 chang2 qiang2 sou1 suo3 ， zhui4 ji2 jin3 cheng2 pian1 。

## 注释

## 译文

## 赏析
