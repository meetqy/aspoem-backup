---
id: liang-hong-hu-shan-lou
title: 湖山樓
titlePinyin: hu2 shan1 lou2
titleSlug: hu-shan-lou
author: 梁竑
authorPinyin: liang2 hong2
authorSlug: liang-hong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 千峰背負烏聊山，一區面蟄龍停淵。
- 壺中日月自天地，淮南雞犬皆神仙。
- 當湖次第列小隠，花塢直與山房連。
- 海棠成徑當步障，藕花滿洲宜泛船。
- 竹齋瀟瀟碧玉幹，菊坡采采黄金錢。
- 月觀無雲飽秋色，風松有雷驚晝眠。
- 流杯不減昔曲水，烹茶况汲今蒙泉。
- 山家四時無不好，跨蹇扶筇性所便。
- 主人早歲取科第，策足要津先著鞭。
- 聲名藉甚四十載，三朝眷注知才賢。
- 方今聖人勇於治，搜羅側隠無棄捐。
- 鄉里老成相繼出，如公自合比其肩。
- 遂持一節向江右，即賜十行朝日邊。
- 那知念念作歸計，把玩圖畫心茫然。
- 他日乞身諒未晚，赤松黄石相忘年。
- 觀公名樓自有意，流行坎止豈非天。
- 扁舟過公一夕耳，心屢欲往身無緣。
- 逮公來歸我亦老，卜隣共賦招隠篇。

## 拼音

- qian1 feng1 bei4 fu4 wu1 liao2 shan1 ， yi4 qu1 mian4 zhe2 long2 ting2 yuan1 。
- hu2 zhong1 ri4 yue4 zi4 tian1 di4 ， huai2 nan2 ji1 quan3 jie1 shen2 xian1 。
- dang1 hu2 ci4 di4 lie4 xiao3 yin3 ， hua1 wu4 zhi2 yu3 shan1 fang2 lian2 。
- hai3 tang2 cheng2 jing4 dang1 bu4 zhang4 ， ou3 hua1 man3 zhou1 yi2 fan4 chuan2 。
- zhu2 zhai1 xiao1 xiao1 bi4 yu4 gan4 ， ju2 po1 cai3 cai3 huang2 jin1 qian2 。
- yue4 guan1 wu2 yun2 bao3 qiu1 se4 ， feng1 song1 you3 lei2 jing1 zhou4 mian2 。
- liu2 bei1 bu4 jian3 xi1 qu1 shui3 ， peng1 cha2 kuang4 ji2 jin1 meng2 quan2 。
- shan1 jia1 si4 shi2 wu2 bu4 hao3 ， kua4 jian3 fu2 qiong2 xing4 suo3 bian4 。
- zhu3 ren2 zao3 sui4 qu3 ke1 di4 ， ce4 zu2 yao4 jin1 xian1 zhu4 bian1 。
- sheng1 ming2 jie4 shen4 si4 shi2 zai4 ， san1 chao2 juan4 zhu4 zhi1 cai2 xian2 。
- fang1 jin1 sheng4 ren2 yong3 wu1 zhi4 ， sou1 luo2 ce4 yin3 wu2 qi4 juan1 。
- xiang1 li3 lao3 cheng2 xiang1 ji4 chu1 ， ru2 gong1 zi4 he2 bi3 qi2 jian1 。
- sui4 chi2 yi4 jie2 xiang4 jiang1 you4 ， ji2 ci4 shi2 hang2 chao2 ri4 bian1 。
- na4 zhi1 nian4 nian4 zuo4 gui1 ji4 ， ba3 wan2 tu2 hua4 xin1 mang2 ran2 。
- ta1 ri4 qi3 shen1 liang4 wei4 wan3 ， chi4 song1 huang2 shi2 xiang1 wang4 nian2 。
- guan1 gong1 ming2 lou2 zi4 you3 yi4 ， liu2 xing2 kan3 zhi3 qi3 fei1 tian1 。
- pian1 zhou1 guo4 gong1 yi4 xi1 er3 ， xin1 lü3 yu4 wang3 shen1 wu2 yuan2 。
- dai3 gong1 lai2 gui1 wo3 yi4 lao3 ， bu3 lin2 gong4 fu4 zhao1 yin3 pian1 。

## 注释

## 译文

## 赏析
