---
id: chen-yun-ping-ye-fei-que-ye-fei-que-man
title: 夜飞鹊・夜飞鹊慢
titlePinyin: ye4 fei1 que4 ・ ye4 fei1 que4 man4
titleSlug: ye-fei-que-ye-fei-que-man
author: 陈允平
authorPinyin: chen2 yun3 ping2
authorSlug: chen-yun-ping
dynasty: 宋
dynastyPinyin: song4
dynastySlug: song
tags: []
---

## 正文

- 秋江际天阔，风雨凄其。
- 云阴未放晴晖。
- 归鸦乱叶更萧索，砧声几处寒衣。
- 沙头酒初熟，尽篱边朱槿，竹外青旗。
- 潮期尚晚，怕轻离、故故迟迟。
- 何以醉中先别，容易为分襟，独抱琴归。
- 回首征帆缥缈，津亭寂寞，衰草烟迷。
- 虹收霁色，渐落霞孤鹜飞齐。
- 更何时，重与论文渭北，翦烛窗西。

## 拼音

- qiu1 jiang1 ji4 tian1 kuo4 ， feng1 yu3 qi1 qi2 。
- yun2 yin1 wei4 fang4 qing2 hui1 。
- gui1 ya1 luan4 ye4 geng4 xiao1 suo3 ， zhen1 sheng1 ji3 chu4 han2 yi1 。
- sha1 tou2 jiu3 chu1 shu2 ， jin4 li2 bian1 zhu1 jin3 ， zhu2 wai4 qing1 qi2 。
- chao2 qi1 shang4 wan3 ， pa4 qing1 li2 、 gu4 gu4 chi2 chi2 。
- he2 yi3 zui4 zhong1 xian1 bie2 ， rong2 yi4 wei4 fen1 jin1 ， du2 bao4 qin2 gui1 。
- hui2 shou3 zheng1 fan1 piao1 miao3 ， jin1 ting2 ji4 mo4 ， shuai1 cao3 yan1 mi2 。
- hong2 shou1 ji4 se4 ， jian4 luo4 xia2 gu1 wu4 fei1 qi2 。
- geng4 he2 shi2 ， zhong4 yu3 lun4 wen2 wei4 bei3 ， jian3 zhu2 chuang1 xi1 。

## 注释

## 译文

## 赏析
