---
id: chen-yun-ping-xi-ping-le-man-xi-ping-le
title: 西平乐慢・西平乐
titlePinyin: xi1 ping2 le4 man4 ・ xi1 ping2 le4
titleSlug: xi-ping-le-man-xi-ping-le
author: 陈允平
authorPinyin: chen2 yun3 ping2
authorSlug: chen-yun-ping
dynasty: 宋
dynastyPinyin: song4
dynastySlug: song
tags: []
---

## 正文

- 泛梗飘萍，入山登陆，迢递雾迥烟赊。
- 漠漠蒹葭，依依杨柳，天涯总是愁遮。
- 叹寂寞尘埃满眼，梦逐孤云缥缈，春潮带雨，鸥迎远溆，雁别平沙。
- 寒食梨花素约，肠断处，对景暗伤嗟。
- 晚钟烟寺，晨鸡月店，征褐萧疏，破帽敧斜。
- 忆几度、微吟马上，长啸舟中，惯踏新丰巷陌，旧酒犹香，憔悴东风自岁华。
- 重忆少年，樱桃渐熟，松粉初黄，短楫欢呼，日日江南，烟村八九人家。

## 拼音

- fan4 geng3 piao1 ping2 ， ru4 shan1 deng1 lu4 ， tiao2 di4 wu4 jiong3 yan1 she1 。
- mo4 mo4 jian1 jia1 ， yi1 yi1 yang2 liu3 ， tian1 ya2 zong3 shi4 chou2 zhe1 。
- tan4 ji4 mo4 chen2 ai1 man3 yan3 ， meng4 zhu2 gu1 yun2 piao1 miao3 ， chun1 chao2 dai4 yu3 ， ou1 ying2 yuan3 xu4 ， yan4 bie2 ping2 sha1 。
- han2 shi2 li2 hua1 su4 yue1 ， chang2 duan4 chu4 ， dui4 jing3 an4 shang1 jie1 。
- wan3 zhong1 yan1 si4 ， chen2 ji1 yue4 dian4 ， zheng1 he4 xiao1 shu1 ， po4 mao4 qi1 xie2 。
- yi4 ji3 du4 、 wei1 yin2 ma3 shang4 ， chang2 xiao4 zhou1 zhong1 ， guan4 ta4 xin1 feng1 xiang4 mo4 ， jiu4 jiu3 you2 xiang1 ， qiao2 cui4 dong1 feng1 zi4 sui4 hua2 。
- zhong4 yi4 shao4 nian2 ， ying1 tao0 jian4 shu2 ， song1 fen3 chu1 huang2 ， duan3 ji2 huan1 hu1 ， ri4 ri4 jiang1 nan2 ， yan1 cun1 ba1 jiu3 ren2 jia1 。

## 注释

## 译文

## 赏析
