---
id: zhai-ru-wen-bei-gu-shan
title: 北固山
titlePinyin: bei3 gu4 shan1
titleSlug: bei-gu-shan
author: 翟汝文
authorPinyin: zhai2 ru3 wen2
authorSlug: zhai-ru-wen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 山形鬰長虬，掉尾趨平川。
- 迴峰聳贔屭，廣殿凌雲巓。
- 登臨望八極，天蓋垂空元。
- 鴻濛一氣亂，鬼物半塗顛。
- 天風河漢響，戶牖斗柄懸。
- 黄圖昔散漫，赤伏竟沮遷。
- 凄涼霸氣歇，徙倚平臺騫。
- 山川宛如昔，獨爲騷人妍。
- 江聲戰九地，幽憤爲誰湔。
- 晴雷殷列缺，電火搜蜿蜒。
- 矞皇故代物，猛熾隨飛煙。
- 僧繇六花佛，生面行差肩。
- 銖衣類帝網，肉髻浮青蓮。
- 巍峨開元帝，玉座猶高懸。
- 奮迅陸子畫，青 {犭兕} 戲芝田。
- 蕭梁遺巨鑊，仿佛像姦鐫。
- 贊皇藝兩柏，鬰屈蛟龍纏。
- 空焚蕩灰劫，涕視悲人天。
- 鏗鏗斧斤初，千柱欻修椽。
- 蒼頭封草樹，佳氣封雲泉。
- 孤標危塔湧，迥佛層陰堅。
- 溟翻塔影倒，天轉磨蟻旋。
- 咨嗟一彈指，悲悟三生緣。
- 有生甚脆弱，膏火消煩煎。
- 喟彼昔夸奪，修羅搆戈鋋。
- 吾將聲洪鐘，須彌叫金仙。

## 拼音

- shan1 xing2 yu4 chang2 qiu2 ， diao4 wei3 qu1 ping2 chuan1 。
- hui2 feng1 song3 bi4 xi4 ， guang3 dian4 ling2 yun2 dian1 。
- deng1 lin2 wang4 ba1 ji2 ， tian1 gai4 chui2 kong1 yuan2 。
- hong2 meng2 yi2 qi4 luan4 ， gui3 wu4 ban4 tu2 dian1 。
- tian1 feng1 he2 han4 xiang3 ， hu4 you3 dou3 bing3 xuan2 。
- huang2 tu2 xi1 san3 man4 ， chi4 fu2 jing4 ju3 qian1 。
- qi1 liang2 ba4 qi4 xie1 ， xi3 yi3 ping2 tai2 qian1 。
- shan1 chuan1 wan3 ru2 xi1 ， du2 wei2 sao1 ren2 yan2 。
- jiang1 sheng1 zhan4 jiu3 di4 ， you1 fen4 wei2 shui2 jian1 。
- qing2 lei2 yin1 lie4 que1 ， dian4 huo3 sou1 wan1 yan2 。
- yu4 huang2 gu4 dai4 wu4 ， meng3 chi4 sui2 fei1 yan1 。
- seng1 yao2 liu4 hua1 fo2 ， sheng1 mian4 xing2 cha4 jian1 。
- zhu1 yi1 lei4 di4 wang3 ， rou4 ji4 fu2 qing1 lian2 。
- wei1 e2 kai1 yuan2 di4 ， yu4 zuo4 you2 gao1 xuan2 。
- fen4 xun4 lu4 zi3 hua4 ， qing1  { quan3 si4 }  xi4 zhi1 tian2 。
- xiao1 liang2 yi2 ju4 huo4 ， fang3 fu2 xiang4 jian1 juan1 。
- zan4 huang2 yi4 liang3 bai3 ， yu4 qu1 jiao1 long2 chan2 。
- kong1 fen2 dang4 hui1 jie2 ， ti4 shi4 bei1 ren2 tian1 。
- keng1 keng1 fu3 jin1 chu1 ， qian1 zhu4 chua1 xiu1 chuan2 。
- cang1 tou2 feng1 cao3 shu4 ， jia1 qi4 feng1 yun2 quan2 。
- gu1 biao1 wei1 ta3 yong3 ， jiong3 fo2 ceng2 yin1 jian1 。
- ming2 fan1 ta3 ying3 dao3 ， tian1 zhuan3 mo2 yi3 xuan2 。
- zi1 jie1 yi2 dan4 zhi3 ， bei1 wu4 san1 sheng1 yuan2 。
- you3 sheng1 shen4 cui4 ruo4 ， gao1 huo3 xiao1 fan2 jian1 。
- kui4 bi3 xi1 kua1 duo2 ， xiu1 luo2 gou4 ge1 chan2 。
- wu2 jiang1 sheng1 hong2 zhong1 ， xu1 mi2 jiao4 jin1 xian1 。

## 注释

## 译文

## 赏析
