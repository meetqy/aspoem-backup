---
id: xue-ju-huai-zai-xing
title: 懷哉行
titlePinyin: huai2 zai1 xing2
titleSlug: huai-zai-xing
author: 薛據
authorPinyin: xue1 ju4
authorSlug: xue-ju
dynasty: 唐
dynastyPinyin: tang2
dynastySlug: tang
tags: [] 
---

## 正文

- 明時無廢人，廣廈無棄材。
- 良工不我顧，有用寧自媒。
- 懷策望君門，歲晏空遲迴。
- 秦城多車馬，日夕飛塵埃。
- 伐鼓千門啓，鳴珂雙闕來。
- 我聞雷雨施，天澤罔不該。
- 何意斯人徒，棄之如死灰。
- 主好臣必効，時禁權不開。
- 俗流實驕矜，得志輕草萊。
- 文王賴多士，漢帝資羣才。
- 一言竝拜相，片善咸居台。
- 夫君何不遇，爲泣黃金臺。

## 拼音

- ming2 shi2 wu2 fei4 ren2 ， guang3 sha4 wu2 qi4 cai2 。
- liang2 gong1 bu4 wo3 gu4 ， you3 yong4 ning2 zi4 mei2 。
- huai2 ce4 wang4 jun1 men2 ， sui4 yan4 kong1 chi2 hui2 。
- qin2 cheng2 duo1 ju1 ma3 ， ri4 xi1 fei1 chen2 ai1 。
- fa2 gu3 qian1 men2 qi3 ， ming2 ke1 shuang1 que4 lai2 。
- wo3 wen2 lei2 yu3 shi1 ， tian1 ze2 wang3 bu4 gai1 。
- he2 yi4 si1 ren2 tu2 ， qi4 zhi1 ru2 si3 hui1 。
- zhu3 hao3 chen2 bi4 xiao4 ， shi2 jin4 quan2 bu4 kai1 。
- su2 liu2 shi2 jiao1 jin1 ， de2 zhi4 qing1 cao3 lai2 。
- wen2 wang2 lai4 duo1 shi4 ， han4 di4 zi1 qun2 cai2 。
- yi4 yan2 bing4 bai4 xiang1 ， pian4 shan4 xian2 ju1 tai2 。
- fu1 jun1 he2 bu2 yu4 ， wei2 qi4 huang2 jin1 tai2 。

## 注释

## 译文

## 赏析
