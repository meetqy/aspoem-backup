---
id: lu-zu-qian-chou-shang-rao-xu-ji-yi-xue-zheng
title: 酬上饒徐季益學正
titlePinyin: chou2 shang4 rao2 xu2 ji4 yi4 xue2 zheng4
titleSlug: chou-shang-rao-xu-ji-yi-xue-zheng
author: 呂祖謙
authorPinyin: lü3 zu3 qian1
authorSlug: lu-zu-qian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 吾家紫微翁，獨守固窮節。
- 金鑾罷直歸，朝飯尚薇蕨。
- 峩峩李杜壇，總角便高躡。
- 暮年自誓齋，銘几深刻責。
- 名章與俊語，掃去秋一葉。
- 冷淡靜工夫，槁乾迂事業。
- 有來媚學子，隨叩無不竭。
- 辭受去就間，告戒意尤切。
- 典刑自耆老，護持何敢闕。
- 嗟予生苦晚，名在諸孫列。
- 拊頭雖逮事，提耳未親接。
- 徐侯南州秀，少也嘗鼓篋。
- 示我百篇詩，照坐光玉雪。
- 因之理前話，講繹霏談屑。
- 兩都弟子員，家法嚴城堞。
- 取善則未周，守舊猶有說。
- 同門風雨散，孤學絲桐絕。
- 懷哉五馬橋，寒逕尋遺屧。

## 拼音

- wu2 jia1 zi3 wei1 weng1 ， du2 shou3 gu4 qiong2 jie2 。
- jin1 luan2 ba4 zhi2 gui1 ， chao2 fan4 shang4 wei1 jue2 。
- e2 e2 li3 du4 tan2 ， zong3 jiao3 bian4 gao1 nie4 。
- mu4 nian2 zi4 shi4 zhai1 ， ming2 ji3 shen1 ke4 ze2 。
- ming2 zhang1 yu3 jun4 yu3 ， sao3 qu4 qiu1 yi2 ye4 。
- leng3 dan4 jing4 gong1 fu0 ， gao3 qian2 yu1 shi4 ye4 。
- you3 lai2 mei4 xue2 zi3 ， sui2 kou4 wu2 bu4 jie2 。
- ci2 shou4 qu4 jiu4 jian4 ， gao4 jie4 yi4 you2 qie4 。
- dian3 xing2 zi4 qi2 lao3 ， hu4 chi2 he2 gan3 que4 。
- jie1 yu3 sheng1 ku3 wan3 ， ming2 zai4 zhu1 sun1 lie4 。
- fu3 tou2 sui1 dai3 shi4 ， ti2 er3 wei4 qin1 jie1 。
- xu2 hou2 nan2 zhou1 xiu4 ， shao3 ye3 chang2 gu3 qie4 。
- shi4 wo3 bai3 pian1 shi1 ， zhao4 zuo4 guang1 yu4 xue3 。
- yin1 zhi1 li3 qian2 hua4 ， jiang3 yi4 fei1 tan2 xie4 。
- liang3 dou1 di4 zi3 yuan2 ， jia1 fa3 yan2 cheng2 die2 。
- qu3 shan4 ze2 wei4 zhou1 ， shou3 jiu4 you2 you3 shuo1 。
- tong2 men2 feng1 yu3 san4 ， gu1 xue2 si1 tong2 jue2 。
- huai2 zai1 wu3 ma3 qiao2 ， han2 jing4 xun2 yi2 xie4 。

## 注释

## 译文

## 赏析
