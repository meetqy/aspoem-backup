---
id: lu-zu-qian-song-hu-zi-yuan-zhu-zuo-zhi-han-zhou-fen-yun-de-xing-zi
title: 送胡子遠著作知漢州分韵得行字
titlePinyin: song4 hu2 zi0 yuan3 zhu4 zuo4 zhi1 han4 zhou1 fen1 yun4 de2 xing2 zi4
titleSlug: song-hu-zi-yuan-zhu-zuo-zhi-han-zhou-fen-yun-de-xing-zi
author: 呂祖謙
authorPinyin: lü3 zu3 qian1
authorSlug: lu-zu-qian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 定交不在蚤，意合蓋已傾。
- 胡侯西南來，兩載同書檠。
- 與人徐有味，於世初無營。
- 虛舟澹容與，未易寵辱驚。
- 魚龍同一波，中有千丈清。
- 道氣自深穩，名言常簡明。
- 南宮接東觀，天衢勢方亨。
- 夢回得遠信，窺簷渚鴻鳴。
- 開書見連環，歸興浩已盈。
- 子政方校錄，令伯俄陳情。
- 都門日轂擊，雜襲炎凉并。
- 誰知此麾蓋，獨爲思親行。
- 夾道皆歎息，始識真重輕。
- 古來聚散地，雪野天崢嶸。
- 別袖不可挽，宿昔洲渚生。
- 君臣有大義，忠孝相持衡。
- 勉哉楙明德，清廟須棟甍。

## 拼音

- ding4 jiao1 bu2 zai4 zao3 ， yi4 he2 gai4 yi3 qing1 。
- hu2 hou2 xi1 nan2 lai2 ， liang3 zai4 tong2 shu1 qing2 。
- yu3 ren2 xu2 you3 wei4 ， wu1 shi4 chu1 wu2 ying2 。
- xu1 zhou1 dan4 rong2 yu3 ， wei4 yi4 chong3 ru3 jing1 。
- yu2 long2 tong2 yi4 bo1 ， zhong1 you3 qian1 zhang4 qing1 。
- dao4 qi4 zi4 shen1 wen3 ， ming2 yan2 chang2 jian3 ming2 。
- nan2 gong1 jie1 dong1 guan1 ， tian1 qu2 shi4 fang1 heng1 。
- meng4 hui2 de2 yuan3 xin4 ， kui1 yan2 zhu3 hong2 ming2 。
- kai1 shu1 jian4 lian2 huan2 ， gui1 xing1 hao4 yi3 ying2 。
- zi3 zheng4 fang1 xiao4 lu4 ， ling4 bo2 e2 chen2 qing2 。
- dou1 men2 ri4 gu3 ji1 ， za2 xi2 yan2 liang2 bing4 。
- shui2 zhi1 ci3 hui1 gai4 ， du2 wei2 si1 qin1 xing2 。
- jia1 dao4 jie1 tan4 xi1 ， shi3 shi2 zhen1 zhong4 qing1 。
- gu3 lai2 ju4 san4 di4 ， xue3 ye3 tian1 zheng1 rong2 。
- bie2 xiu4 bu4 ke3 wan3 ， su4 xi1 zhou1 zhu3 sheng1 。
- jun1 chen2 you3 da4 yi4 ， zhong1 xiao4 xiang1 chi2 heng2 。
- mian3 zai1 mao4 ming2 de2 ， qing1 miao4 xu1 dong4 meng2 。

## 注释

## 译文

## 赏析
