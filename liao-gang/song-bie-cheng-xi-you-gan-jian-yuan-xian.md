---
id: liao-gang-song-bie-cheng-xi-you-gan-jian-yuan-xian
title: 送别城西有感簡元顯
titlePinyin: song4 bie2 cheng2 xi1 you3 gan3 jian3 yuan2 xian3
titleSlug: song-bie-cheng-xi-you-gan-jian-yuan-xian
author: 廖剛
authorPinyin: liao4 gang1
authorSlug: liao-gang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 前年出城西，祖餞長者轍。
- 綠髩豪偉郎，還鑣共炎熱。
- 蜀道非天涯，暫離非永訣。
- 况乃赴官期，留者思奮決。
- 人情殊易堪，信未惡時節。
- 今晨西城出，景物舊森列。
- 金蓮認高樓，感嘆成哽咽。
- 不見昔年人，還爲昔年别。
- 此别異昔年，骨月心欲折。
- 此行異昔年，衰蹇方折閲。
- 聊爲稻粱謀，途窘計所拙。
- 人生足憂患，樂事多歇滅。
- 連年瓊芘卷，荒寂人迹絕。
- 况我薄命人，悲辛復何說。

## 拼音

- qian2 nian2 chu1 cheng2 xi1 ， zu3 jian4 chang2 zhe3 zhe2 。
- lü4 bin4 hao2 wei3 lang2 ， huan2 biao1 gong4 yan2 re4 。
- shu3 dao4 fei1 tian1 ya2 ， zan4 li2 fei1 yong3 jue2 。
- kuang4 nai3 fu4 guan1 qi1 ， liu2 zhe3 si1 fen4 jue2 。
- ren2 qing2 shu1 yi4 kan1 ， xin4 wei4 e4 shi2 jie2 。
- jin1 chen2 xi1 cheng2 chu1 ， jing3 wu4 jiu4 sen1 lie4 。
- jin1 lian2 ren4 gao1 lou2 ， gan3 tan4 cheng2 geng3 ye4 。
- bu2 jian4 xi1 nian2 ren2 ， huan2 wei2 xi1 nian2 bie2 。
- ci3 bie2 yi4 xi1 nian2 ， gu3 yue4 xin1 yu4 zhe2 。
- ci3 xing2 yi4 xi1 nian2 ， shuai1 jian3 fang1 zhe2 yue4 。
- liao2 wei2 dao4 liang2 mou2 ， tu2 jiong3 ji4 suo3 zhuo1 。
- ren2 sheng1 zu2 you1 huan4 ， le4 shi4 duo1 xie1 mie4 。
- lian2 nian2 qiong2 pi2 juan4 ， huang1 ji4 ren2 ji4 jue2 。
- kuang4 wo3 bo2 ming4 ren2 ， bei1 xin1 fu4 he2 shuo1 。

## 注释

## 译文

## 赏析
