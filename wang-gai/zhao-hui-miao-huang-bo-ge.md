---
id: wang-gai-zhao-hui-miao-huang-bo-ge
title: 昭惠廟黄柏歌
titlePinyin: zhao1 hui4 miao4 huang2 bo4 ge1
titleSlug: zhao-hui-miao-huang-bo-ge
author: 王該
authorPinyin: wang2 gai1
authorSlug: wang-gai
dynasty: 唐
dynastyPinyin: tang2
dynastySlug: tang
tags: [] 
---

## 正文

- 四明之山東南雄，中有古柏高巃嵷。
- 霜凌雪犯勢不屈，幹直不與凡柯同。
- 幾十圍，幾千尺，踞隆巖兮盤巨石。
- 有時狂風盲雨嗥長巔，上徹天心下地脊。
- 樵奴與牧子，慣見却辟易。
- 不知何洞出神翁，採芝去踏嶄巖峰。
- 蒸嵐焙翠入靈藥，意欲服餌顔如童。
- 仙翁仙翁愛無獨，天産此材同衆欲。
- 小將條剖治民盲，大可柱分支帝屋。
- 神翁神翁莫輕藐，植物雖微功不小。
- 些須片葉價千金，能使塵寰人不老。

## 拼音

- si4 ming2 zhi1 shan1 dong1 nan2 xiong2 ， zhong1 you3 gu3 bai3 gao1 long2 song3 。
- shuang1 ling2 xue3 fan4 shi4 bu4 qu1 ， gan4 zhi2 bu4 yu3 fan2 ke1 tong2 。
- ji1 shi2 wei2 ， ji1 qian1 chi3 ， ju4 long2 yan2 xi1 pan2 ju4 shi2 。
- you3 shi2 kuang2 feng1 mang2 yu3 hao2 chang2 dian1 ， shang4 che4 tian1 xin1 xia4 di4 ji3 。
- qiao2 nu2 yu3 mu4 zi3 ， guan4 jian4 que4 pi4 yi4 。
- bu4 zhi1 he2 dong4 chu1 shen2 weng1 ， cai3 zhi1 qu4 ta4 zhan3 yan2 feng1 。
- zheng1 lan2 bei4 cui4 ru4 ling2 yao4 ， yi4 yu4 fu2 er3 yan2 ru2 tong2 。
- xian1 weng1 xian1 weng1 ai4 wu2 du2 ， tian1 chan3 ci3 cai2 tong2 zhong4 yu4 。
- xiao3 jiang1 tiao2 pou1 zhi4 min2 mang2 ， da4 ke3 zhu4 fen1 zhi1 di4 wu1 。
- shen2 weng1 shen2 weng1 mo4 qing1 miao3 ， zhi2 wu4 sui1 wei1 gong1 bu4 xiao3 。
- xie1 xu1 pian4 ye4 jia4 qian1 jin1 ， neng2 shi3 chen2 huan2 ren2 bu4 lao3 。

## 注释

## 译文

## 赏析
