---
id: he-zhu-cong-tai-ge
title: 叢臺歌
titlePinyin: cong2 tai2 ge1
titleSlug: cong-tai-ge
author: 賀鑄
authorPinyin: he4 zhu4
authorSlug: he-zhu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 累土三百尺，流火二千年。
- 人生物數不相待，摧頹故址秋風前。
- 武靈舊壠今安在，禿樹無陰困樵采。
- 玉簫金鏡未銷沈，幾見耕夫到城賣。
- 君不見叢臺全盛時，綺羅成市遊春暉。
- 一從琱輦閉荒草，蕭散行雲無復歸。
- 韶魂想像風流在，晴華露蔓猶依稀。
- 盤紆棘逕撩人衣，禾黍晚成貊貉肥。
- 層簷碧瓦碎平地，夢作鴛鴦相伴飛。
- 登臨弔古將語誰，城郭人民今是非。
- 指君看取故時物，南有清流西翠微。
- 彷徨華表不忍去，豈獨遼東丁令威。

## 拼音

- lei4 tu3 san1 bai3 chi3 ， liu2 huo3 er4 qian1 nian2 。
- ren2 sheng1 wu4 shu4 bu4 xiang1 dai4 ， cui1 tui2 gu4 zhi3 qiu1 feng1 qian2 。
- wu3 ling2 jiu4 long3 jin1 an1 zai4 ， tu1 shu4 wu2 yin1 kun4 qiao2 cai3 。
- yu4 xiao1 jin1 jing4 wei4 xiao1 shen3 ， ji1 jian4 geng1 fu1 dao4 cheng2 mai4 。
- jun1 bu2 jian4 cong2 tai2 quan2 sheng4 shi2 ， qi3 luo2 cheng2 shi4 you2 chun1 hui1 。
- yi4 cong2 diao1 nian3 bi4 huang1 cao3 ， xiao1 san4 xing2 yun2 wu2 fu4 gui1 。
- shao2 hun2 xiang3 xiang4 feng1 liu2 zai4 ， qing2 hua2 lu4 man4 you2 yi1 xi1 。
- pan2 yu1 ji2 jing4 liao2 ren2 yi1 ， he2 shu3 wan3 cheng2 mo4 mo4 fei2 。
- ceng2 yan2 bi4 wa3 sui4 ping2 di4 ， meng4 zuo4 yuan1 yang1 xiang1 ban4 fei1 。
- deng1 lin2 diao4 gu3 jiang1 yu3 shui2 ， cheng2 guo1 ren2 min2 jin1 shi4 fei1 。
- zhi3 jun1 kan4 qu3 gu4 shi2 wu4 ， nan2 you3 qing1 liu2 xi1 cui4 wei1 。
- pang2 huang2 hua2 biao3 bu4 ren3 qu4 ， qi3 du2 liao2 dong1 ding1 ling4 wei1 。

## 注释

## 译文

## 赏析
