---
id: he-zhu-ying-wu-zhou
title: 鸚鵡洲
titlePinyin: ying1 wu3 zhou1
titleSlug: ying-wu-zhou
author: 賀鑄
authorPinyin: he4 zhu4
authorSlug: he-zhu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 鸚鵡隴下鳥，能語奇羽毛。
- 羅罻巧相致，琱籠關鐍牢。
- 長懷故園樹，烟雨落空巢。
- 萬里遷澤國，舟輿□□勞。
- 正平託物賦，健筆不停操。
- 千載訪陳躅，晴沙葭菼高。
- 珍禽不復見，慨想若人豪。
- 處士起河朔，英風拔時髦。
- 文章儷墳誥，俛就猶詩騷。
- 兒汝命楊孔，奴兵視劉曹。
- 姦雄可奈此，束之投楚郊。
- 忤俗竟非命，惜哉時不遭。
- 非無擇木智，天下方滔滔。
- 遺幹泯魚腹，浮魂誰復招。
- 近結屈平好，佩蘭雜申椒。
- 遠慙子胥烈，怒氣翻秋濤。
- 空餘春草碧，恨血滿江皋。

## 拼音

- ying1 wu3 long3 xia4 niao3 ， neng2 yu3 qi2 yu3 mao2 。
- luo2 wei4 qiao3 xiang1 zhi4 ， diao1 long2 guan1 jue2 lao2 。
- chang2 huai2 gu4 yuan2 shu4 ， yan1 yu3 luo4 kong1 chao2 。
- wan4 li3 qian1 ze2 guo2 ， zhou1 yu2 □□ lao2 。
- zheng4 ping2 tuo1 wu4 fu4 ， jian4 bi3 bu4 ting2 cao1 。
- qian1 zai4 fang3 chen2 zhu2 ， qing2 sha1 jia1 tan3 gao1 。
- zhen1 qin2 bu2 fu4 jian4 ， kai3 xiang3 ruo4 ren2 hao2 。
- chu3 shi4 qi3 he2 shuo4 ， ying1 feng1 ba2 shi2 mao2 。
- wen2 zhang1 li4 fen2 gao4 ， fu3 jiu4 you2 shi1 sao1 。
- er2 ru3 ming4 yang2 kong3 ， nu2 bing1 shi4 liu2 cao2 。
- jian1 xiong2 ke3 nai4 ci3 ， shu4 zhi1 tou2 chu3 jiao1 。
- wu3 su2 jing4 fei1 ming4 ， xi1 zai1 shi2 bu4 zao1 。
- fei1 wu2 ze2 mu4 zhi4 ， tian1 xia4 fang1 tao1 tao1 。
- yi2 gan4 min3 yu2 fu4 ， fu2 hun2 shui2 fu4 zhao1 。
- jin4 jie2 qu1 ping2 hao3 ， pei4 lan2 za2 shen1 jiao1 。
- yuan3 can2 zi3 xu1 lie4 ， nu4 qi4 fan1 qiu1 tao1 。
- kong1 yu2 chun1 cao3 bi4 ， hen4 xue4 man3 jiang1 gao1 。

## 注释

## 译文

## 赏析
