---
id: he-zhu-song-biao-zhi-zhao-zi-yi-zhi-guan-cang-zhou-jian-jian-tong-shou-li-yan-ning
title: 送表姪趙子億之官滄州兼簡通守李延寧
titlePinyin: song4 biao3 zhi2 zhao4 zi3 yi4 zhi1 guan1 cang1 zhou1 jian1 jian3 tong1 shou3 li3 yan2 ning2
titleSlug: song-biao-zhi-zhao-zi-yi-zhi-guan-cang-zhou-jian-jian-tong-shou-li-yan-ning
author: 賀鑄
authorPinyin: he4 zhu4
authorSlug: he-zhu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 吾昔遊浮陽，童心初辦狂。
- 淩高瞰海日，徑欲窮扶桑。
- 歲紀忽再周，此圖竟莫償。
- 今適送子往，臨風但彷徉。
- 之子公族秀，祖基維懿王。
- 成吾家宅相，裂封復吾鄉。
- 汝翁同谷守，視吾猶雁行。
- 後生古所畏，之子未易量。
- 筦庫方試吏，事役須更嘗。
- 譬彼汗血駒，齒齊即騰驤。
- 是宜勤夙夜，動虞三尺妨。
- 勿憚川陸遥，千里如鄰牆。
- 勿計弦晦餘，俛仰度三霜。
- 邊朔昔云苦，今歌海隅康。
- 正頼別駕賢，不減晉王祥。
- 依投得吏師，行見售所長。
- 爲吾語故人，曩契想未忘。
- 願致雙魚封，繼以一鶚章。

## 拼音

- wu2 xi1 you2 fu2 yang2 ， tong2 xin1 chu1 ban4 kuang2 。
- ling2 gao1 kan4 hai3 ri4 ， jing4 yu4 qiong2 fu2 sang1 。
- sui4 ji4 hu1 zai4 zhou1 ， ci3 tu2 jing4 mo4 chang2 。
- jin1 shi4 song4 zi3 wang3 ， lin2 feng1 dan4 fang3 yang2 。
- zhi1 zi3 gong1 zu2 xiu4 ， zu3 ji1 wei2 yi4 wang2 。
- cheng2 wu2 jia1 zhai2 xiang1 ， lie4 feng1 fu4 wu2 xiang1 。
- ru3 weng1 tong2 gu3 shou3 ， shi4 wu2 you2 yan4 hang2 。
- hou4 sheng1 gu3 suo3 wei4 ， zhi1 zi3 wei4 yi4 liang2 。
- guan3 ku4 fang1 shi4 li4 ， shi4 yi4 xu1 geng4 chang2 。
- pi4 bi3 han4 xue4 ju1 ， chi3 qi2 ji2 teng2 xiang1 。
- shi4 yi2 qin2 su4 ye4 ， dong4 yu2 san1 chi3 fang2 。
- wu4 dan4 chuan1 lu4 yao2 ， qian1 li3 ru2 lin2 qiang2 。
- wu4 ji4 xian2 hui4 yu2 ， fu3 yang3 du4 san1 shuang1 。
- bian1 shuo4 xi1 yun2 ku3 ， jin1 ge1 hai3 yu2 kang1 。
- zheng4 lai4 bie2 jia4 xian2 ， bu4 jian3 jin4 wang2 xiang2 。
- yi1 tou2 de2 li4 shi1 ， xing2 jian4 shou4 suo3 chang2 。
- wei2 wu2 yu3 gu4 ren2 ， nang3 qi4 xiang3 wei4 wang4 。
- yuan4 zhi4 shuang1 yu2 feng1 ， ji4 yi3 yi2 e4 zhang1 。

## 注释

## 译文

## 赏析
