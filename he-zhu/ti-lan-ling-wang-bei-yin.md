---
id: he-zhu-ti-lan-ling-wang-bei-yin
title: 題蘭陵王碑陰
titlePinyin: ti2 lan2 ling2 wang2 bei1 yin1
titleSlug: ti-lan-ling-wang-bei-yin
author: 賀鑄
authorPinyin: he4 zhu4
authorSlug: he-zhu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 齊室生武賢，蘭陵乃頗牧。
- 析瓜饗虎士，饜飫比粱肉。
- 金墉免胄戰，破陣何神速。
- 樂府有遺聲，當歌凱旋曲。
- 盤宗既不壽，霸祚宜爾促。
- 十代六百年，人間換陵谷。
- 荒途接幽壠，誰復禁樵牧。
- 窆石半欹摧，鉤鋤斷鼇足。
- 蒼苔蝕瑑刻，仰睇眩塵目。
- 操翰無愧辭，千言不爲辱。
- 流湍齧馬鬣，客土日危蹙。
- 霪潦併年間，彌漫即川陸。
- 昔多萬兩送，今無一抔築。
- 人生妄區別，共盡同草木。
- 何待雍門彈，令君淚盈匊。

## 拼音

- qi2 shi4 sheng1 wu3 xian2 ， lan2 ling2 nai3 po1 mu4 。
- xi1 gua1 xiang3 hu3 shi4 ， yan4 yu4 bi3 liang2 rou4 。
- jin1 yong1 mian3 zhou4 zhan4 ， po4 zhen4 he2 shen2 su4 。
- le4 fu3 you3 yi2 sheng1 ， dang1 ge1 kai3 xuan2 qu3 。
- pan2 zong1 ji4 bu2 shou4 ， ba4 zuo4 yi2 er3 cu4 。
- shi2 dai4 liu4 bai3 nian2 ， ren2 jian4 huan4 ling2 gu3 。
- huang1 tu2 jie1 you1 long3 ， shui2 fu4 jin4 qiao2 mu4 。
- bian3 shi2 ban4 qi1 cui1 ， gou1 chu2 duan4 ao2 zu2 。
- cang1 tai2 shi2 zhuan4 ke4 ， yang3 di4 xuan4 chen2 mu4 。
- cao1 han4 wu2 kui4 ci2 ， qian1 yan2 bu4 wei2 ru3 。
- liu2 tuan1 nie4 ma3 lie4 ， ke4 tu3 ri4 wei1 cu4 。
- yin2 liao2 bing4 nian2 jian4 ， mi2 man4 ji2 chuan1 lu4 。
- xi1 duo1 wan4 liang3 song4 ， jin1 wu2 yi4 pou2 zhu4 。
- ren2 sheng1 wang4 qu1 bie2 ， gong4 jin4 tong2 cao3 mu4 。
- he2 dai4 yong1 men2 dan4 ， ling4 jun1 lei4 ying2 ju1 。

## 注释

## 译文

## 赏析
