---
id: he-zhu-nian-li-qun-qin-yuan-chun
title: 念离群・沁园春
titlePinyin: nian4 li2 qun2 ・ qin4 yuan2 chun1
titleSlug: nian-li-qun-qin-yuan-chun
author: 贺铸
authorPinyin: he4 zhu4
authorSlug: he-zhu
dynasty: 宋
dynastyPinyin: song4
dynastySlug: song
tags: []
---

## 正文

- 宫烛分烟，禁池开钥，凤城暮春。
- 向落花香里，澄波影外，笙歌迟日，罗绮芳尘。
- 载酒追游，联镳归晚，灯火平康寻梦云。
- 逢迎处，最多才自负，巧笑相亲。
- 离群。
- 客浣漳滨。
- 但惊见、来鸿归燕频。
- 念日边消耗，天涯怅望，楼台清晓，帘暮黄昏。
- 无限悲凉，不胜憔悴，断尽危肠销尽魂。
- 方年少，恨浮名误我，乐事输人。

## 拼音

- gong1 zhu2 fen1 yan1 ， jin4 chi2 kai1 yao4 ， feng4 cheng2 mu4 chun1 。
- xiang4 luo4 hua1 xiang1 li3 ， cheng2 bo1 ying3 wai4 ， sheng1 ge1 chi2 ri4 ， luo2 qi3 fang1 chen2 。
- zai3 jiu3 zhui1 you2 ， lian2 biao1 gui1 wan3 ， deng1 huo3 ping2 kang1 xun2 meng4 yun2 。
- feng2 ying2 chu4 ， zui4 duo1 cai2 zi4 fu4 ， qiao3 xiao4 xiang1 qin1 。
- li2 qun2 。
- ke4 huan4 zhang1 bin1 。
- dan4 jing1 jian4 、 lai2 hong2 gui1 yan4 pin2 。
- nian4 ri4 bian1 xiao1 hao4 ， tian1 ya2 chang4 wang4 ， lou2 tai2 qing1 xiao3 ， lian2 mu4 huang2 hun1 。
- wu2 xian4 bei1 liang2 ， bu2 sheng4 qiao2 cui4 ， duan4 jin4 wei1 chang2 xiao1 jin4 hun2 。
- fang1 nian2 shao4 ， hen4 fu2 ming2 wu4 wo3 ， le4 shi4 shu1 ren2 。

## 注释

## 译文

## 赏析
