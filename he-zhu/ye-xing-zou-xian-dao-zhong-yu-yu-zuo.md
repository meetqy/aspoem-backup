---
id: he-zhu-ye-xing-zou-xian-dao-zhong-yu-yu-zuo
title: 夜行鄒縣道中遇雨作
titlePinyin: ye4 xing2 zou1 xian4 dao4 zhong1 yu4 yu3 zuo4
titleSlug: ye-xing-zou-xian-dao-zhong-yu-yu-zuo
author: 賀鑄
authorPinyin: he4 zhu4
authorSlug: he-zhu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 昨日秋遂分，村村歛禾黍。
- 半夜宿田人，相嘑深陂雨。
- 駸駸馬上客，厭浥投何所。
- 暮發鄒子城，朝期飯東魯。
- 據鞍思假寐，顛墜慚不武。
- 俯畏道旁石，頹然如伏虎。
- 遠驚蕎麥華，白水漫洲渚。
- 安能叱吾馭，親闈寄西楚。
- 念昔卧蘇門，夙興猶及午。
- 豈謂從一官，羈離遽如許。
- 歸歟惜遲暮，幽愫將誰語。
- 頼爾草根蟲，助我長吟苦。

## 拼音

- zuo2 ri4 qiu1 sui4 fen1 ， cun1 cun1 lian3 he2 shu3 。
- ban4 ye4 su4 tian2 ren2 ， xiang1 hu1 shen1 bei1 yu3 。
- qin1 qin1 ma3 shang4 ke4 ， yan4 yi4 tou2 he2 suo3 。
- mu4 fa1 zou1 zi3 cheng2 ， chao2 qi1 fan4 dong1 lu3 。
- ju4 an1 si1 jia3 mei4 ， dian1 zhui4 can2 bu4 wu3 。
- fu3 wei4 dao4 pang2 shi2 ， tui2 ran2 ru2 fu2 hu3 。
- yuan3 jing1 qiao2 mai4 hua2 ， bai2 shui3 man4 zhou1 zhu3 。
- an1 neng2 chi4 wu2 yu4 ， qin1 wei2 ji4 xi1 chu3 。
- nian4 xi1 wo4 su1 men2 ， su4 xing1 you2 ji2 wu3 。
- qi3 wei4 cong2 yi4 guan1 ， ji1 li2 ju4 ru2 xu1 。
- gui1 yu2 xi1 chi2 mu4 ， you1 su4 jiang1 shui2 yu3 。
- lai4 er3 cao3 gen1 chong2 ， zhu4 wo3 chang2 yin2 ku3 。

## 注释

## 译文

## 赏析
