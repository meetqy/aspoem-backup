---
id: he-zhu-guang-si-chou-ji-li-hui
title: 廣四愁寄李譓
titlePinyin: guang3 si4 chou2 ji4 li3 hui4
titleSlug: guang-si-chou-ji-li-hui
author: 賀鑄
authorPinyin: he4 zhu4
authorSlug: he-zhu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 夜如何其夜未央，斗星燦兮河蒼凉。
- 微月入牖窺曲房，候蟲刺促鳴我牀。
- 離憂欻來煎人腸，夜如何其夜何長。
- 綠琴在薦兮，擬楚奏之沈湘。
- 朱絃溼露兮，聲戾指而不揚。
- 屏琴浩歌兮，屑涕泗之浪浪。
- 我有所思兮，在河之陽。
- 僾而不見兮，衷難弭忘。
- 騄驥騰躍兮，鴻鵠翱翔。
- 明璫玉案兮，爾不我將。
- 緘誠結惠兮，久莫汝償。
- 永如牛女兮，南北相望。
- 昔燕處兮，靈芸之堂。
- 紉蘭爲珮兮，集芰爲裳。
- 西風淒緊兮，淩百草以殞黄。
- 蘭萎芰裂兮，恐被服之不芳。
- 念汝玉立兮，賤組繡之文章。
- 玄節日厲兮，奈慘慄之冰霜。
- 胡不乘白雲兮，歸來乎帝鄉。
- 尚何所徯兮，畢永歲而彷徉。

## 拼音

- ye4 ru2 he2 qi2 ye4 wei4 yang1 ， dou4 xing1 can4 xi1 he2 cang1 liang2 。
- wei1 yue4 ru4 you3 kui1 qu3 fang2 ， hou4 chong2 ci4 cu4 ming2 wo3 chuang2 。
- li2 you1 chua1 lai2 jian1 ren2 chang2 ， ye4 ru2 he2 qi2 ye4 he2 chang2 。
- lü4 qin2 zai4 jian4 xi1 ， ni3 chu3 zou4 zhi1 shen3 xiang1 。
- zhu1 xian2 shi1 lu4 xi1 ， sheng1 li4 zhi3 er2 bu4 yang2 。
- ping2 qin2 hao4 ge1 xi1 ， xie4 ti4 si4 zhi1 lang4 lang4 。
- wo3 you3 suo3 si1 xi1 ， zai4 he2 zhi1 yang2 。
- ai4 er2 bu2 jian4 xi1 ， zhong1 nan2 mi3 wang4 。
- lu4 ji4 teng2 yue4 xi1 ， hong2 hu2 ao2 xiang2 。
- ming2 dang1 yu4 an4 xi1 ， er3 bu4 wo3 jiang1 。
- jian1 cheng2 jie2 hui4 xi1 ， jiu3 mo4 ru3 chang2 。
- yong3 ru2 niu2 nü3 xi1 ， nan2 bei3 xiang1 wang4 。
- xi1 yan4 chu3 xi1 ， ling2 yun2 zhi1 tang2 。
- ren4 lan2 wei2 pei4 xi1 ， ji2 ji4 wei2 shang0 。
- xi1 feng1 qi1 jin3 xi1 ， ling2 bai3 cao3 yi3 yun3 huang2 。
- lan2 wei3 ji4 lie4 xi1 ， kong3 bei4 fu2 zhi1 bu4 fang1 。
- nian4 ru3 yu4 li4 xi1 ， jian4 zu3 xiu4 zhi1 wen2 zhang1 。
- xuan2 jie2 ri4 li4 xi1 ， nai4 can3 li4 zhi1 bing1 shuang1 。
- hu2 bu4 cheng2 bai2 yun2 xi1 ， gui1 lai2 hu1 di4 xiang1 。
- shang4 he2 suo3 xi1 xi1 ， bi4 yong3 sui4 er2 fang3 yang2 。

## 注释

## 译文

## 赏析
