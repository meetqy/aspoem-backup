---
id: he-zhu-ji-du-zhong-guan
title: 寄杜仲觀
titlePinyin: ji4 du4 zhong4 guan1
titleSlug: ji-du-zhong-guan
author: 賀鑄
authorPinyin: he4 zhu4
authorSlug: he-zhu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 中春雨收霽，與子登叢臺。
- 形勝宛然在，太行西北來。
- 無情百尺土，千載未摧頹。
- 四顧發悲嘯，淒風振頤頦。
- 淩高氣象變，似不容徘徊。
- 下出破禪剎，斷碑生紫苔。
- 嚴公賦懷古，復使後人哀。
- 西尋王氏園，一徑趨城隈。
- 老竹未萌筍，繁花如雪開。
- 惠然丘少年，逸躅欣攀陪。
- 小榭羅醼豆，開簾按俳詼。
- 招呼緲縹人，晚鏡催妝梅。
- 水調唱金縷，雲罍浮玉醅。
- 傾觴敢惜醉，忘著接䍦回。
- 明日遂分首，舊遊安在哉。
- 我爲東徐官，客鬢栖塵埃。
- 君調南康吏，江山役清才。
- 西風吹去雁，尺紙爲君裁。
- 我已困摧辱，壯心如溼灰。
- 行將隠名姓，采藥孫登嵬。
- 異日儻相過，衡門翦蒿萊。

## 拼音

- zhong1 chun1 yu3 shou1 ji4 ， yu3 zi3 deng1 cong2 tai2 。
- xing2 sheng4 wan3 ran2 zai4 ， tai4 hang2 xi1 bei3 lai2 。
- wu2 qing2 bai3 chi3 tu3 ， qian1 zai4 wei4 cui1 tui2 。
- si4 gu4 fa1 bei1 xiao4 ， qi1 feng1 zhen4 yi2 ke1 。
- ling2 gao1 qi4 xiang4 bian4 ， si4 bu4 rong2 pai2 huai2 。
- xia4 chu1 po4 shan4 cha4 ， duan4 bei1 sheng1 zi3 tai2 。
- yan2 gong1 fu4 huai2 gu3 ， fu4 shi3 hou4 ren2 ai1 。
- xi1 xun2 wang2 shi4 yuan2 ， yi2 jing4 qu1 cheng2 wei1 。
- lao3 zhu2 wei4 meng2 sun3 ， fan2 hua1 ru2 xue3 kai1 。
- hui4 ran2 qiu1 shao3 nian2 ， yi4 zhu2 xin1 pan1 pei2 。
- xiao3 xie4 luo2 yan4 dou4 ， kai1 lian2 an4 pai2 hui1 。
- zhao1 hu0 miao3 piao3 ren2 ， wan3 jing4 cui1 zhuang1 mei2 。
- shui3 diao4 chang4 jin1 lü3 ， yun2 lei2 fu2 yu4 pei1 。
- qing1 shang1 gan3 xi1 zui4 ， wang4 zhu4 jie1 䍦 hui2 。
- ming2 ri4 sui4 fen1 shou3 ， jiu4 you2 an1 zai4 zai1 。
- wo3 wei2 dong1 xu2 guan1 ， ke4 bin4 qi1 chen2 ai1 。
- jun1 diao4 nan2 kang1 li4 ， jiang1 shan1 yi4 qing1 cai2 。
- xi1 feng1 chui1 qu4 yan4 ， chi3 zhi3 wei2 jun1 cai2 。
- wo3 yi3 kun4 cui1 ru3 ， zhuang4 xin1 ru2 shi1 hui1 。
- xing2 jiang1 yin3 ming2 xing4 ， cai3 yao4 sun1 deng1 wei2 。
- yi4 ri4 tang3 xiang1 guo4 ， heng2 men2 jian3 hao1 lai2 。

## 注释

## 译文

## 赏析
