---
id: xie-ji-ling-yan-ji-an-bian-cai-shi-you-luo-han-shu-yi-zhu-yi-zi-tai-yue-tuo-gen-mu-xiang-jia-xia-po-fang-cheng-chang-yin-ji-shen-shui-xiang-wang-yi-zhi
title: 靈巖寂菴辯才師有羅漢樹一株移自台嶽託根木香架下頗妨成長因寄沈水香往易之
titlePinyin: ling2 yan2 ji4 an1 bian4 cai2 shi1 you3 luo2 han4 shu4 yi4 zhu1 yi2 zi4 tai2 yue4 tuo1 gen1 mu4 xiang1 jia4 xia4 po1 fang2 cheng2 chang2 yin1 ji4 shen3 shui3 xiang1 wang3 yi4 zhi1
titleSlug: ling-yan-ji-an-bian-cai-shi-you-luo-han-shu-yi-zhu-yi-zi-tai-yue-tuo-gen-mu-xiang-jia-xia-po-fang-cheng-chang-yin-ji-shen-shui-xiang-wang-yi-zhi
author: 謝伋
authorPinyin: xie4 ji2
authorSlug: xie-ji
dynasty: 唐
dynastyPinyin: tang2
dynastySlug: tang
tags: [] 
---

## 正文

- 台嶽石爲梁，苔滑水湍激。
- 應真所游處，林杪飛杖錫。
- 遂令山木閒，變現如所歷。
- 扶疏冠琪玉，不受霜雪滴。
- 當其含蕊時，知狀曾目擊。
- 端如尊者相，相呈咸可覿。
- 掌合貌甚恭，頭光不加冪。
- 升高真躡虛，集菀聊憩寂。
- 枝棲過三宿，神通渺難測。
- 不於下成蹊，俗眼何曾識。
- 四皓共木奴，大槐蔭土國。
- 孰非夢幻閒，昧者徒自惑。
- 况此方廣徒，衲身豈人力。
- 我有一瓣香，敬爲千百億。
- 漂摇風雨中，此地何偪仄。
- 向來專一丘，不受山庭勒。
- 盤踞來藥寮，使我親封植。
- 清泉堪晚漱，甘露充朝食。
- 埽除有浮屠，高下宜降陟。
- 稽首達聲聞，應供毋難色。

## 拼音

- tai2 yue4 shi2 wei2 liang2 ， tai2 hua2 shui3 tuan1 ji1 。
- ying1 zhen1 suo3 you2 chu3 ， lin2 miao3 fei1 zhang4 xi1 。
- sui4 ling4 shan1 mu4 xian2 ， bian4 xian4 ru2 suo3 li4 。
- fu2 shu1 guan1 qi2 yu4 ， bu2 shou4 shuang1 xue3 di1 。
- dang1 qi2 han2 rui3 shi2 ， zhi1 zhuang4 ceng2 mu4 ji1 。
- duan1 ru2 zun1 zhe3 xiang1 ， xiang1 cheng2 xian2 ke3 di2 。
- zhang3 he2 mao4 shen4 gong1 ， tou2 guang1 bu4 jia1 mi4 。
- sheng1 gao1 zhen1 nie4 xu1 ， ji2 wan3 liao2 qi4 ji4 。
- zhi1 qi1 guo4 san1 su4 ， shen2 tong1 miao3 nan2 ce4 。
- bu4 wu1 xia4 cheng2 qi1 ， su2 yan3 he2 ceng2 shi2 。
- si4 hao4 gong4 mu4 nu2 ， da4 huai2 yin1 tu3 guo2 。
- shu2 fei1 meng4 huan4 xian2 ， mei4 zhe3 tu2 zi4 huo4 。
- kuang4 ci3 fang1 guang3 tu2 ， na4 shen1 qi3 ren2 li4 。
- wo3 you3 yi2 ban4 xiang1 ， jing4 wei2 qian1 bai3 yi4 。
- piao1 yao2 feng1 yu3 zhong1 ， ci3 di4 he2 bi1 ze4 。
- xiang4 lai2 zhuan1 yi4 qiu1 ， bu2 shou4 shan1 ting2 le4 。
- pan2 ju4 lai2 yao4 liao2 ， shi3 wo3 qin1 feng1 zhi2 。
- qing1 quan2 kan1 wan3 shu4 ， gan1 lu4 chong1 chao2 shi2 。
- sao4 chu2 you3 fu2 tu2 ， gao1 xia4 yi2 jiang4 zhi4 。
- qi3 shou3 da2 sheng1 wen2 ， ying1 gong4 wu2 nan2 se4 。

## 注释

## 译文

## 赏析
