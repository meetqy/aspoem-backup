---
id: xie-ji-song-sun-zhong-ju-hui-you-ba-jun-zao-chao
title: 送孫仲舉徽猷罷郡造朝
titlePinyin: song4 sun1 zhong4 ju3 hui1 you2 ba4 jun4 zao4 chao2
titleSlug: song-sun-zhong-ju-hui-you-ba-jun-zao-chao
author: 謝伋
authorPinyin: xie4 ji2
authorSlug: xie-ji
dynasty: 唐
dynastyPinyin: tang2
dynastySlug: tang
tags: [] 
---

## 正文

- 四月維夏天未暑，天台居民逃室處。
- 城中屨貴巷陌喧，城外號奴去村墅。
- 老癃扶杖少者趨，夫棄禾麻婦投杼。
- 肩隨足躡似同謀，色沮聲低咸偶語。
- 使君高車挽不止，誰其嗣之保閭里。
- 攀轅卧轍豈留行，遮道填門寧足恃。
- 三江阻隔江水深，莫使江頭有船艤。
- 我聞此語良足聽，呼使來前陳本始。
- 吾州使君能靜治，千里無虞安獄市。
- 澄之不清擾不濁，盡道使君心似水。
- 昔襦不足今袴餘，良藥千金補瘡痏。
- 黄屋近駐錢塘城，願說政平並訟理。
- 從今更借二三年，增秩賜金書用璽。
- 我言此語爾未思，有大於此爾何知。
- 入爲三公自故事，天台美稱公是宜。
- 德澤但可施一州，潤及九里寧獨私。
- 携持却看祖道盛，送車百兩多旌麾。
- 爭先勸飲接殷勤，玉酒湛湛皆盈巵。
- 使君千觴亦未醉，更聽小儒前致詞。
- 嗟予待次七閩郡，法式規模知吏師。
- 忘年屈勢待我厚，歲月易得今再期。
- 送公去郡情更惡，人送作郡知何時。

## 拼音

- si4 yue4 wei2 xia4 tian1 wei4 shu3 ， tian1 tai2 ju1 min2 tao2 shi4 chu3 。
- cheng2 zhong1 ju4 gui4 xiang4 mo4 xuan1 ， cheng2 wai4 hao4 nu2 qu4 cun1 shu4 。
- lao3 long2 fu2 zhang4 shao3 zhe3 qu1 ， fu1 qi4 he2 ma2 fu4 tou2 zhu4 。
- jian1 sui2 zu2 nie4 si4 tong2 mou2 ， se4 ju3 sheng1 di1 xian2 ou3 yu3 。
- shi3 jun1 gao1 ju1 wan3 bu4 zhi3 ， shui2 qi2 si4 zhi1 bao3 lü2 li3 。
- pan1 yuan2 wo4 zhe2 qi3 liu2 xing2 ， zhe1 dao4 tian2 men2 ning2 zu2 shi4 。
- san1 jiang1 zu3 ge2 jiang1 shui3 shen1 ， mo4 shi3 jiang1 tou2 you3 chuan2 yi3 。
- wo3 wen2 ci3 yu3 liang2 zu2 ting1 ， hu1 shi3 lai2 qian2 chen2 ben3 shi3 。
- wu2 zhou1 shi3 jun1 neng2 jing4 zhi4 ， qian1 li3 wu2 yu2 an1 yu4 shi4 。
- cheng2 zhi1 bu4 qing1 rao3 bu4 zhuo2 ， jin4 dao4 shi3 jun1 xin1 si4 shui3 。
- xi1 ru2 bu4 zu2 jin1 ku4 yu2 ， liang2 yao4 qian1 jin1 bu3 chuang1 wei3 。
- huang2 wu1 jin4 zhu4 qian2 tang2 cheng2 ， yuan4 shuo1 zheng4 ping2 bing4 song4 li3 。
- cong2 jin1 geng4 jie4 er4 san1 nian2 ， zeng1 zhi4 ci4 jin1 shu1 yong4 xi3 。
- wo3 yan2 ci3 yu3 er3 wei4 si1 ， you3 da4 wu1 ci3 er3 he2 zhi1 。
- ru4 wei2 san1 gong1 zi4 gu4 shi0 ， tian1 tai2 mei3 cheng1 gong1 shi4 yi2 。
- de2 ze2 dan4 ke3 shi1 yi4 zhou1 ， run4 ji2 jiu3 li3 ning2 du2 si1 。
- xie2 chi2 que4 kan4 zu3 dao4 sheng4 ， song4 ju1 bai3 liang3 duo1 jing1 hui1 。
- zheng1 xian1 quan4 yin3 jie1 yin1 qin2 ， yu4 jiu3 zhan4 zhan4 jie1 ying2 zhi1 。
- shi3 jun1 qian1 shang1 yi4 wei4 zui4 ， geng4 ting1 xiao3 ru2 qian2 zhi4 ci2 。
- jie1 yu3 dai4 ci4 qi1 min3 jun4 ， fa3 shi4 gui1 mo2 zhi1 li4 shi1 。
- wang4 nian2 qu1 shi4 dai4 wo3 hou4 ， sui4 yue4 yi4 de2 jin1 zai4 qi1 。
- song4 gong1 qu4 jun4 qing2 geng4 e4 ， ren2 song4 zuo4 jun4 zhi1 he2 shi2 。

## 注释

## 译文

## 赏析
