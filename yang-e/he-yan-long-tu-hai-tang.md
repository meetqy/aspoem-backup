---
id: yang-e-he-yan-long-tu-hai-tang
title: 和燕龍圖海棠
titlePinyin: he2 yan4 long2 tu2 hai3 tang2
titleSlug: he-yan-long-tu-hai-tang
author: 楊諤
authorPinyin: yang2 e4
authorSlug: yang-e
dynasty: 唐
dynastyPinyin: tang2
dynastySlug: tang
tags: [] 
---

## 正文

- 西漢欺盧橘，東陽愛野棠。
- 許昌奇此遇，子美欠先揚。
- 杜宇三春艷，蠶叢一國香。
- 燕脂點亂雨，猩色麗斜陽。
- 富艷東君節，暄妍白帝方。
- 錦樓祈水色，玉壘換山光。
- 風格林檎細，腰支郁李長。
- 天生笑容質，時樣舞衣裳。
- 少吐深深染，全開淡淡妝。
- 煙媒護綠蔕，風陣損朱房。
- 旋失因臨水，閒飄弗過牆。
- 佩亡愁殺甫，簪脫即連姜。
- 蝶舞菱花照，鶑啼罨畫堂。
- 僊如弄玉少，墜似綠珠常。
- 不見還成悔，相思幾欲狂。
- 春深濯錦水，日晚浣紗坊。
- 卧對移簾押，吟看近筆牀。
- 池清滿園倒，鳥起一枝昂。
- 紫燕銜泥急，黄蜂趁蜜忙。
- 化工真用意，銷得與携觴。

## 拼音

- xi1 han4 qi1 lu2 ju2 ， dong1 yang2 ai4 ye3 tang2 。
- xu1 chang1 qi2 ci3 yu4 ， zi3 mei3 qian4 xian1 yang2 。
- du4 yu3 san1 chun1 yan4 ， can2 cong2 yi4 guo2 xiang1 。
- yan4 zhi1 dian3 luan4 yu3 ， xing1 se4 li2 xie2 yang2 。
- fu4 yan4 dong1 jun1 jie2 ， xuan1 yan2 bai2 di4 fang1 。
- jin3 lou2 qi2 shui3 se4 ， yu4 lei3 huan4 shan1 guang1 。
- feng1 ge2 lin2 qin2 xi4 ， yao1 zhi1 yu4 li3 chang2 。
- tian1 sheng1 xiao4 rong2 zhi4 ， shi2 yang4 wu3 yi1 shang0 。
- shao3 tu3 shen1 shen1 ran3 ， quan2 kai1 dan4 dan4 zhuang1 。
- yan1 mei2 hu4 lü4 di4 ， feng1 zhen4 sun3 zhu1 fang2 。
- xuan2 shi1 yin1 lin2 shui3 ， xian2 piao1 fu2 guo4 qiang2 。
- pei4 wang2 chou2 sha1 fu3 ， zan1 tuo1 ji2 lian2 jiang1 。
- die2 wu3 ling2 hua1 zhao4 ， ying1 ti2 yan3 hua4 tang2 。
- xian1 ru2 nong4 yu4 shao3 ， zhui4 si4 lü4 zhu1 chang2 。
- bu2 jian4 huan2 cheng2 hui3 ， xiang1 si1 ji1 yu4 kuang2 。
- chun1 shen1 zhuo2 jin3 shui3 ， ri4 wan3 huan4 sha1 fang1 。
- wo4 dui4 yi2 lian2 ya1 ， yin2 kan4 jin4 bi3 chuang2 。
- chi2 qing1 man3 yuan2 dao3 ， niao3 qi3 yi4 zhi1 ang2 。
- zi3 yan4 xian2 ni2 ji2 ， huang2 feng1 chen4 mi4 mang2 。
- hua4 gong1 zhen1 yong4 yi4 ， xiao1 de2 yu3 xie2 shang1 。

## 注释

## 译文

## 赏析
