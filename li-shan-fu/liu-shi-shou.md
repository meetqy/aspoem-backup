---
id: li-shan-fu-liu-shi-shou
title: 柳十首
titlePinyin: liu3 shi2 shou3
titleSlug: liu-shi-shou
author: 李山甫
authorPinyin: li3 shan1 fu3
authorSlug: li-shan-fu
dynasty: 唐
dynastyPinyin: tang2
dynastySlug: tang
tags: []
---

## 正文

- 灞岸江頭臘雪消，東風偷軟入纖條。
- 春來不忍登樓望，萬架金絲著地嬌。
- 受盡風霜得到春，一條條是逐年新。
- 尋常送別無餘事，爭忍攀將過與人。
- 長恨陽和也世情，把香和豔與紅英。
- 家家只是栽桃李，獨自無根到處生。
- 只為遮樓又拂橋，被人摧折好枝條。
- 假饒張緒如今在，須把風流暗裏銷。
- 弱帶低垂可自由，傍他門戶倚他樓。
- 金風不解相抬舉，露壓煙欺直到秋。
- 終日堂前學畫眉，幾人曾道勝花枝。
- 試看三月春殘後，門外青陰是阿誰。
- 也曾飛絮謝家庭，從此風流別有名。
- 不是向人無用處，一枝愁殺別離情。
- 從來只是愛花人，楊柳何曾占得春。
- 多向客亭門外立，與他迎送往來塵。
- 強扶柔態酒難醒，殢著春風別有情。
- 公子王孫且相伴，與君俱得幾時榮。
- 無賴秋風斗覺寒，萬條煙草一時幹。
- 遊人若要春消息，直向江頭臘後看。

## 拼音

- ba4 an4 jiang1 tou2 la4 xue3 xiao1 ， dong1 feng1 tou1 ruan3 ru4 xian1 tiao2 。
- chun1 lai2 bu4 ren3 deng1 lou2 wang4 ， wan4 jia4 jin1 si1 zhu4 di4 jiao1 。
- shou4 jin4 feng1 shuang1 de2 dao4 chun1 ， yi4 tiao2 tiao2 shi4 zhu2 nian2 xin1 。
- xun2 chang2 song4 bie2 wu2 yu2 shi4 ， zheng1 ren3 pan1 jiang1 guo4 yu3 ren2 。
- chang2 hen4 yang2 he2 ye3 shi4 qing2 ， ba3 xiang1 he2 yan4 yu3 hong2 ying1 。
- jia1 jia1 zhi3 shi4 zai1 tao2 li3 ， du2 zi4 wu2 gen1 dao4 chu3 sheng1 。
- zhi1 wei2 zhe1 lou2 you4 fu2 qiao2 ， bei4 ren2 cui1 zhe2 hao3 zhi1 tiao2 。
- jia3 rao2 zhang1 xu4 ru2 jin1 zai4 ， xu1 ba3 feng1 liu2 an4 li3 xiao1 。
- ruo4 dai4 di1 chui2 ke3 zi4 you2 ， bang4 ta1 men2 hu4 yi3 ta1 lou2 。
- jin1 feng1 bu4 jie3 xiang1 tai2 ju3 ， lu4 ya1 yan1 qi1 zhi2 dao4 qiu1 。
- zhong1 ri4 tang2 qian2 xue2 hua4 mei2 ， ji1 ren2 ceng2 dao4 sheng4 hua1 zhi1 。
- shi4 kan4 san1 yue4 chun1 can2 hou4 ， men2 wai4 qing1 yin1 shi4 a1 shui2 。
- ye3 ceng2 fei1 xu4 xie4 jia1 ting2 ， cong2 ci3 feng1 liu2 bie2 you3 ming2 。
- bu2 shi4 xiang4 ren2 wu2 yong4 chu3 ， yi4 zhi1 chou2 sha1 bie2 li2 qing2 。
- cong2 lai2 zhi3 shi4 ai4 hua1 ren2 ， yang2 liu3 he2 ceng2 zhan4 de2 chun1 。
- duo1 xiang4 ke4 ting2 men2 wai4 li4 ， yu3 ta1 ying2 song4 wang3 lai2 chen2 。
- qiang2 fu2 rou2 tai4 jiu3 nan2 xing3 ， ti4 zhu4 chun1 feng1 bie2 you3 qing2 。
- gong1 zi3 wang2 sun1 qie3 xiang1 ban4 ， yu3 jun1 ju4 de2 ji1 shi2 rong2 。
- wu2 lai4 qiu1 feng1 dou4 jue2 han2 ， wan4 tiao2 yan1 cao3 yi4 shi2 gan4 。
- you2 ren2 ruo4 yao4 chun1 xiao1 xi0 ， zhi2 xiang4 jiang1 tou2 la4 hou4 kan4 。

## 注释

## 译文

## 赏析
