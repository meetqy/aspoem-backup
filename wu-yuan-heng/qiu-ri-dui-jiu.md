---
id: wu-yuan-heng-qiu-ri-dui-jiu
title: 秋日對酒
titlePinyin: qiu1 ri4 dui4 jiu3
titleSlug: qiu-ri-dui-jiu
author: 武元衡
authorPinyin: wu3 yuan2 heng2
authorSlug: wu-yuan-heng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 行年過始衰，秋至獨先悲。
- 事往憐神魄，感深滋涕洟。
- 百憂紛在慮，一醉兀無思。
- 寶瑟拂麈匣，徽音凝朱絲。
- 幽圃蕙蘭氣，煙窗松桂姿。
- 我乏濟時略，杖節撫藩維。
- 山川大兵後，牢落空城池。
- 驚沙猶振野，綠草生荒陂。
- 物變風雨順，人懷天地慈。
- 春耕事秋戰，戎馬去封陲。
- 波瀾暗超忽，堅白亦磷緇。
- 客有自嵩潁，重徵棲隱期。
- 丹訣學仙晚，白雲歸谷遲。
- 君恩不可報，霜露繞南枝。

## 拼音

- xing2 nian2 guo4 shi3 shuai1 ， qiu1 zhi4 du2 xian1 bei1 。
- shi4 wang3 lian2 shen2 po4 ， gan3 shen1 zi1 ti4 yi2 。
- bai3 you1 fen1 zai4 lü4 ， yi2 zui4 wu4 wu2 si1 。
- bao3 se4 fu2 zhu3 xia2 ， hui1 yin1 ning2 zhu1 si1 。
- you1 pu3 hui4 lan2 qi4 ， yan1 chuang1 song1 gui4 zi1 。
- wo3 fa2 ji4 shi2 lüe4 ， zhang4 jie2 fu3 fan1 wei2 。
- shan1 chuan1 da4 bing1 hou4 ， lao2 luo4 kong1 cheng2 chi2 。
- jing1 sha1 you2 zhen4 ye3 ， lü4 cao3 sheng1 huang1 bei1 。
- wu4 bian4 feng1 yu3 shun4 ， ren2 huai2 tian1 di4 ci2 。
- chun1 geng1 shi4 qiu1 zhan4 ， rong2 ma3 qu4 feng1 chui2 。
- bo1 lan2 an4 chao1 hu1 ， jian1 bai2 yi4 lin2 zi1 。
- ke4 you3 zi4 song1 ying3 ， zhong4 zhi3 qi1 yin3 qi1 。
- dan1 jue2 xue2 xian1 wan3 ， bai2 yun2 gui1 gu3 chi2 。
- jun1 en1 bu4 ke3 bao4 ， shuang1 lu4 rao4 nan2 zhi1 。

## 注释

## 译文

## 赏析
