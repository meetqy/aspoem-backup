---
id: wu-yuan-heng-chou-li-shi-yi-shang-shu-xi-ting-xia-ri-shu-huai-jian-ji-shi-er-yun-zhi-zuo
title: 酬李十一尚書西亭暇日書懷見寄十二韻之作
titlePinyin: chou2 li3 shi2 yi1 shang4 shu1 xi1 ting2 xia2 ri4 shu1 huai2 jian4 ji4 shi2 er4 yun4 zhi1 zuo4
titleSlug: chou-li-shi-yi-shang-shu-xi-ting-xia-ri-shu-huai-jian-ji-shi-er-yun-zhi-zuo
author: 武元衡
authorPinyin: wu3 yuan2 heng2
authorSlug: wu-yuan-heng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 鼎鉉昔云忝，西南分主憂。
- 煙塵開僰道，旌節護蠻陬。
- 任重功無立，力微恩未酬。
- 據鞍慙齒髮，責帥懼春秋。
- 高德聞鄭履，儉居稱晏裘。
- 三刀君入夢，九折我回輈。
- 時景屢遷易，茲言期退休。
- 方追故山事，豈謂台堦留。
- 遐抱清淨理，眷言蘭杜幽。
- 一緘瓊玖贈，萬里別離愁。
- 巴嶺雲外沒，蜀江天際流。
- 懷賢耿遙思，相望鳳池頭。

## 拼音

- ding3 xuan4 xi1 yun2 tian3 ， xi1 nan2 fen1 zhu3 you1 。
- yan1 chen2 kai1 bo2 dao4 ， jing1 jie2 hu4 man2 zou1 。
- ren4 zhong4 gong1 wu2 li4 ， li4 wei1 en1 wei4 chou2 。
- ju4 an1 can2 chi3 fa4 ， ze2 shuai4 ju4 chun1 qiu1 。
- gao1 de2 wen2 zheng4 lü3 ， jian3 ju1 cheng1 yan4 qiu2 。
- san1 dao1 jun1 ru4 meng4 ， jiu3 zhe2 wo3 hui2 zhou1 。
- shi2 jing3 lü3 qian1 yi4 ， zi1 yan2 qi1 tui4 xiu1 。
- fang1 zhui1 gu4 shan1 shi4 ， qi3 wei4 tai2 jie1 liu2 。
- xia2 bao4 qing1 jing4 li3 ， juan4 yan2 lan2 du4 you1 。
- yi4 jian1 qiong2 jiu3 zeng4 ， wan4 li3 bie2 li2 chou2 。
- ba1 ling3 yun2 wai4 mei2 ， shu3 jiang1 tian1 ji4 liu2 。
- huai2 xian2 geng3 yao2 si1 ， xiang1 wang4 feng4 chi2 tou2 。

## 注释

## 译文

## 赏析
