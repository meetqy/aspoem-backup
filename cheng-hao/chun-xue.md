---
id: cheng-hao-chun-xue
title: 春雪
titlePinyin: chun1 xue3
titleSlug: chun-xue
author: 程顥
authorPinyin: cheng2 hao4
authorSlug: cheng-hao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 二月將臨尾，羣陰久退潜。
- 只知桃李艶，何復雪霜嫌。
- 密霰仍先集，飄霙忽散霑。
- 帯風成料峭，和雨作亷纖。
- 江漢初彌望，珠璣亦間兼。
- 片痕才著瓦，斜勢漸穿簾。
- 鳥化遼城鶴，途鋪越女縑。
- 落英時鬭舞，飛絮或同黏。
- 直把瓊瑶比，誰疑鵠鷺撏。
- 透肌錐共利，洒面刅爭銛。
- 寒怯開闈賞，光凝伴月覘。
- 價增樵市炭，興入酒家帘。
- 駐足銀粧履，昂頭玉裹髯。
- 如何欺煦律，重復困窮閻。
- 薪乏經朝備，衣因恃暖拈。
- 擷芳游女恨，憂歲老農占。
- 惜竹頻敲葉，愁花旋覆苫。
- 失權悲太皥，助虐有飛亷。
- 驟降初疑勇，旋消亦訝謙。
- 朔雲雖借便，水后可無厭。
- 縱任陰靈巧，難令木氣殱。
- 寒威徒自奮，春氣亦時添。
- 積勢方平壠，澌流已墜簷。
- 暗空猶沓沓，近地即佔佔。
- 遠水難遮面，髙峰不裹尖。
- 著墻聊畫粉，蓋地豈成鹽。
- 紈扇驚塵曀，崑崗認火炎。
- 端來薦融釋，空復助洳漸。
- 積潤終滋嫩，驚雷亦震淹。
- 東君莫惆悵，杲日待重瞻。

## 拼音

- er4 yue4 jiang1 lin2 wei3 ， qun2 yin1 jiu3 tui4 qian2 。
- zhi1 zhi1 tao2 li3 yan4 ， he2 fu4 xue3 shuang1 xian2 。
- mi4 xian4 reng2 xian1 ji2 ， piao1 ying1 hu1 san4 zhan1 。
- dai4 feng1 cheng2 liao4 qiao4 ， he2 yu3 zuo4 lian2 xian1 。
- jiang1 han4 chu1 mi2 wang4 ， zhu1 ji1 yi4 jian4 jian1 。
- pian4 hen2 cai2 zhu4 wa3 ， xie2 shi4 jian4 chuan1 lian2 。
- niao3 hua4 liao2 cheng2 he4 ， tu2 pu1 yue4 nü3 jian1 。
- luo4 ying1 shi2 dou4 wu3 ， fei1 xu4 huo4 tong2 nian2 。
- zhi2 ba3 qiong2 yao2 bi3 ， shui2 yi2 hu2 lu4 xian2 。
- tou4 ji1 zhui1 gong4 li4 ， sa3 mian4 chuang1 zheng1 xian1 。
- han2 qie4 kai1 wei2 shang3 ， guang1 ning2 ban4 yue4 chan1 。
- jia4 zeng1 qiao2 shi4 tan4 ， xing1 ru4 jiu3 jia1 lian2 。
- zhu4 zu2 yin2 zhuang1 lü3 ， ang2 tou2 yu4 guo3 ran2 。
- ru2 he2 qi1 xu4 lü4 ， zhong4 fu4 kun4 qiong2 yan2 。
- xin1 fa2 jing1 chao2 bei4 ， yi1 yin1 shi4 nuan3 nian1 。
- xie2 fang1 you2 nü3 hen4 ， you1 sui4 lao3 nong2 zhan4 。
- xi1 zhu2 bin1 qiao1 ye4 ， chou2 hua1 xuan2 fu4 shan1 。
- shi1 quan2 bei1 tai4 hao4 ， zhu4 nüe4 you3 fei1 lian2 。
- zhou4 jiang4 chu1 yi2 yong3 ， xuan2 xiao1 yi4 ya4 qian1 。
- shuo4 yun2 sui1 jie4 bian4 ， shui3 hou4 ke3 wu2 yan4 。
- zong4 ren4 yin1 ling2 qiao3 ， nan2 ling4 mu4 qi4 jian1 。
- han2 wei1 tu2 zi4 fen4 ， chun1 qi4 yi4 shi2 tian1 。
- ji1 shi4 fang1 ping2 long3 ， si1 liu2 yi3 zhui4 yan2 。
- an4 kong1 you2 ta4 ta4 ， jin4 di4 ji2 zhan4 zhan4 。
- yuan3 shui3 nan2 zhe1 mian4 ， gao1 feng1 bu4 guo3 jian1 。
- zhu4 qiang2 liao2 hua4 fen3 ， gai4 di4 qi3 cheng2 yan2 。
- wan2 shan4 jing1 chen2 yi4 ， kun1 gang3 ren4 huo3 yan2 。
- duan1 lai2 jian4 rong2 shi4 ， kong1 fu4 zhu4 ru4 jian4 。
- ji1 run4 zhong1 zi1 nen4 ， jing1 lei2 yi4 zhen4 yan1 。
- dong1 jun1 mo4 chou2 chang4 ， gao3 ri4 dai4 zhong4 zhan1 。

## 注释

## 译文

## 赏析
