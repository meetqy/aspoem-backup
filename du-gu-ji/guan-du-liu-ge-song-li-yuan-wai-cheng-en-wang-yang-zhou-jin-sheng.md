---
id: du-gu-ji-guan-du-liu-ge-song-li-yuan-wai-cheng-en-wang-yang-zhou-jin-sheng
title: 官渡柳歌送李員外承恩往揚州覲省
titlePinyin: guan1 du4 liu3 ge1 song4 li3 yuan2 wai4 cheng2 en1 wang3 yang2 zhou1 jin4 sheng3
titleSlug: guan-du-liu-ge-song-li-yuan-wai-cheng-en-wang-yang-zhou-jin-sheng
author: 獨孤及
authorPinyin: du2 gu1 ji2
authorSlug: du-gu-ji
dynasty: 唐
dynastyPinyin: tang2
dynastySlug: tang
tags: [] 
---

## 正文

- 君不見官渡河兩岸，三月楊柳枝。
- 千條萬條色，一一勝綠絲。
- 花作鉛粉絮，葉成翠羽帳。
- 此時送遠人，悵望春水上。
- 遠客折楊柳，依依兩含情。
- 夾郎木蘭舟，送郎千里行。
- 郎把紫泥書，東征覲庭闈。
- 脫却貂襜褕，新著五綵衣。
- 雙鳳幷兩翅，將雛東南飛。
- 五兩得便風，幾日到揚州。
- 莫貪揚州好，客行剩淹留。
- 郎到官渡頭，春闌已應久。
- 殷勤道遠別，爲謝大堤柳。
- 攀條儻相憶，五里一回首。
- 明年柳枝黃，問郎還家否。

## 拼音

- jun1 bu2 jian4 guan1 du4 he2 liang3 an4 ， san1 yue4 yang2 liu3 zhi1 。
- qian1 tiao2 wan4 tiao2 se4 ， yi1 yi1 sheng4 lü4 si1 。
- hua1 zuo4 qian1 fen3 xu4 ， ye4 cheng2 cui4 yu3 zhang4 。
- ci3 shi2 song4 yuan3 ren2 ， chang4 wang4 chun1 shui3 shang4 。
- yuan3 ke4 zhe2 yang2 liu3 ， yi1 yi1 liang3 han2 qing2 。
- jia1 lang2 mu4 lan2 zhou1 ， song4 lang2 qian1 li3 xing2 。
- lang2 ba3 zi3 ni2 shu1 ， dong1 zheng1 jin4 ting2 wei2 。
- tuo1 que4 diao1 chan1 yu2 ， xin1 zhu4 wu3 cai3 yi1 。
- shuang1 feng4 bing4 liang3 chi4 ， jiang1 chu2 dong1 nan2 fei1 。
- wu3 liang3 de2 bian4 feng1 ， ji1 ri4 dao4 yang2 zhou1 。
- mo4 tan1 yang2 zhou1 hao3 ， ke4 xing2 sheng4 yan1 liu2 。
- lang2 dao4 guan1 du4 tou2 ， chun1 lan2 yi3 ying1 jiu3 。
- yin1 qin2 dao4 yuan3 bie2 ， wei2 xie4 da4 di1 liu3 。
- pan1 tiao2 tang3 xiang1 yi4 ， wu3 li3 yi4 hui2 shou3 。
- ming2 nian2 liu3 zhi1 huang2 ， wen4 lang2 huan2 jia1 fou3 。

## 注释

## 译文

## 赏析
