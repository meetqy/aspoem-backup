---
id: du-gu-ji-san-yue-san-ri-zi-jing-dao-hua-yin-wu-shui-ting-du-zhuo-ji-pei-liu-xue-ba
title: 三月三日自京到華陰於水亭獨酌寄裴六薛八
titlePinyin: san1 yue4 san1 ri4 zi4 jing1 dao4 hua2 yin1 wu1 shui3 ting2 du2 zhuo2 ji4 pei2 liu4 xue1 ba1
titleSlug: san-yue-san-ri-zi-jing-dao-hua-yin-wu-shui-ting-du-zhuo-ji-pei-liu-xue-ba
author: 獨孤及
authorPinyin: du2 gu1 ji2
authorSlug: du-gu-ji
dynasty: 唐
dynastyPinyin: tang2
dynastySlug: tang
tags: [] 
---

## 正文

- 祗役匪遑息，經時客三秦。
- 還家問節候，知到上巳辰。
- 山縣何所有，高城閉青春。
- 和風不吾欺，桃杏滿四鄰。
- 舊友適遠別，誰當接歡欣。
- 呼兒命長瓢，獨酌湘吳醇。
- 一酌一朗詠，既酣意亦申。
- 言筌暫兩忘，霞月祗相新。
- 裴子塵表物，薛侯席上珍。
- 寄書二傲吏，何日同車茵。
- 詎肯使空名，終然羈此身。
- 他年解桎梏，長作海上人。

## 拼音

- zhi1 yi4 fei3 huang2 xi1 ， jing1 shi2 ke4 san1 qin2 。
- huan2 jia1 wen4 jie2 hou4 ， zhi1 dao4 shang4 si4 chen2 。
- shan1 xian4 he2 suo3 you3 ， gao1 cheng2 bi4 qing1 chun1 。
- he2 feng1 bu4 wu2 qi1 ， tao2 xing4 man3 si4 lin2 。
- jiu4 you3 shi4 yuan3 bie2 ， shui2 dang1 jie1 huan1 xin1 。
- hu1 er2 ming4 chang2 piao2 ， du2 zhuo2 xiang1 wu2 chun2 。
- yi4 zhuo2 yi4 lang3 yong3 ， ji4 han1 yi4 yi4 shen1 。
- yan2 quan2 zan4 liang3 wang4 ， xia2 yue4 zhi1 xiang1 xin1 。
- pei2 zi3 chen2 biao3 wu4 ， xue1 hou2 xi2 shang4 zhen1 。
- ji4 shu1 er4 ao4 li4 ， he2 ri4 tong2 ju1 yin1 。
- ju4 ken3 shi3 kong1 ming2 ， zhong1 ran2 ji1 ci3 shen1 。
- ta1 nian2 jie3 zhi4 gu4 ， chang2 zuo4 hai3 shang4 ren2 。

## 注释

## 译文

## 赏析
