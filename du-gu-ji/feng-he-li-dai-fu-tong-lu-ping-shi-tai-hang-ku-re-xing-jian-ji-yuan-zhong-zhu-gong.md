---
id: du-gu-ji-feng-he-li-dai-fu-tong-lu-ping-shi-tai-hang-ku-re-xing-jian-ji-yuan-zhong-zhu-gong
title: 奉和李大夫同呂評事太行苦熱行兼寄院中諸公
titlePinyin: feng4 he2 li3 dai4 fu0 tong2 lü3 ping2 shi4 tai4 hang2 ku3 re4 xing2 jian1 ji4 yuan4 zhong1 zhu1 gong1
titleSlug: feng-he-li-dai-fu-tong-lu-ping-shi-tai-hang-ku-re-xing-jian-ji-yuan-zhong-zhu-gong
author: 獨孤及
authorPinyin: du2 gu1 ji2
authorSlug: du-gu-ji
dynasty: 唐
dynastyPinyin: tang2
dynastySlug: tang
tags: [] 
---

## 正文

- 駟馬上太行，修途亙遼碣。
- 王程無留駕，日昃未遑歇。
- 請問此何時，恢台朱明月。
- 長蛇稽天討，上將方北伐。
- 明主命使臣，皇華得時傑。
- 已忘羊腸險，豈憚濕風熱。
- 搖策汗滂滄，登岸思紆結。
- 炎雲如煙火，谿谷將恐竭。
- 晝景赩可畏，涼飆何由發。
- 山長飛鳥墮，目極行車絕。
- 趙魏方俶擾，安危俟明哲。
- 歸路豈不懷，飲冰有苦節。
- 會同傳檄至，疑議立談決。
- 況有阮元瑜，翩翩秉書札。
- 起予歌赤坂，永好踰白雪。
- 誰念剖竹人，無因執羈紲。

## 拼音

- si4 ma3 shang4 tai4 hang2 ， xiu1 tu2 gen4 liao2 jie2 。
- wang2 cheng2 wu2 liu2 jia4 ， ri4 ze4 wei4 huang2 xie1 。
- qing3 wen4 ci3 he2 shi2 ， hui1 tai2 zhu1 ming2 yue4 。
- chang2 she2 ji1 tian1 tao3 ， shang4 jiang1 fang1 bei3 fa2 。
- ming2 zhu3 ming4 shi3 chen2 ， huang2 hua2 de2 shi2 jie2 。
- yi3 wang4 yang2 chang2 xian3 ， qi3 dan4 shi1 feng1 re4 。
- yao2 ce4 han4 pang1 cang1 ， deng1 an4 si1 yu1 jie2 。
- yan2 yun2 ru2 yan1 huo3 ， xi1 gu3 jiang1 kong3 jie2 。
- zhou4 jing3 xi4 ke3 wei4 ， liang2 biao1 he2 you2 fa1 。
- shan1 chang2 fei1 niao3 duo4 ， mu4 ji2 xing2 ju1 jue2 。
- zhao4 wei4 fang1 chu4 rao3 ， an1 wei1 si4 ming2 zhe2 。
- gui1 lu4 qi3 bu4 huai2 ， yin3 bing1 you3 ku3 jie2 。
- hui4 tong2 chuan2 xi2 zhi4 ， yi2 yi4 li4 tan2 jue2 。
- kuang4 you3 ruan3 yuan2 yu2 ， pian1 pian1 bing3 shu1 zha2 。
- qi3 yu3 ge1 chi4 ban3 ， yong3 hao3 yu2 bai2 xue3 。
- shui2 nian4 pou1 zhu2 ren2 ， wu2 yin1 zhi2 ji1 xie4 。

## 注释

## 译文

## 赏析
