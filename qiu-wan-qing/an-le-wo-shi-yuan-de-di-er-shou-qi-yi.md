---
id: qiu-wan-qing-an-le-wo-shi-yuan-de-di-er-shou-qi-yi
title: 安樂窩示元德弟二首  其一
titlePinyin: an1 le4 wo1 shi4 yuan2 de2 di4 er4 shou3     qi2 yi1
titleSlug: an-le-wo-shi-yuan-de-di-er-shou-qi-yi
author: 裘萬頃
authorPinyin: qiu2 wan4 qing3
authorSlug: qiu-wan-qing
dynasty: 唐
dynastyPinyin: tang2
dynastySlug: tang
tags: [] 
---

## 正文

- 往時病僧寮，今爲安樂窩。
- 昔病而今安，所得良已多。
- 百年直須臾，一丘且婆娑。
- 倦翼棲茂林，潛鱗渺重波。
- 方欣隨所願，豈復知其他。
- 朝來啟南窗，羣山鬰嵯峨。
- 上有無心雲，乘風遠相過。
- 却觀聲利場，紛紛正橫戈。
- 到頭蠻與觸，勝負能幾何。
- 曷若休吾心，考槃依澗阿。
- 孟夏草木繁，雨餘氣清和。
- 四壁環斷碑，經史星宿羅。
- 幅巾據胡牀，翛然自吟哦。
- 因之成此詩，要使兒童歌。

## 拼音

- wang3 shi2 bing4 seng1 liao2 ， jin1 wei2 an1 le4 wo1 。
- xi1 bing4 er2 jin1 an1 ， suo3 de2 liang2 yi3 duo1 。
- bai3 nian2 zhi2 xu1 yu2 ， yi4 qiu1 qie3 po2 suo1 。
- juan4 yi4 qi1 mao4 lin2 ， qian2 lin2 miao3 zhong4 bo1 。
- fang1 xin1 sui2 suo3 yuan4 ， qi3 fu4 zhi1 qi2 ta1 。
- chao2 lai2 qi3 nan2 chuang1 ， qun2 shan1 yu4 cuo2 e2 。
- shang4 you3 wu2 xin1 yun2 ， cheng2 feng1 yuan3 xiang1 guo4 。
- que4 guan1 sheng1 li4 chang3 ， fen1 fen1 zheng4 heng2 ge1 。
- dao4 tou2 man2 yu3 chu4 ， sheng4 fu4 neng2 ji1 he2 。
- he2 ruo4 xiu1 wu2 xin1 ， kao3 pan2 yi1 jian4 a1 。
- meng4 xia4 cao3 mu4 fan2 ， yu3 yu2 qi4 qing1 he2 。
- si4 bi4 huan2 duan4 bei1 ， jing1 shi3 xing1 xiu4 luo2 。
- fu2 jin1 ju4 hu2 chuang2 ， xiao1 ran2 zi4 yin2 e2 。
- yin1 zhi1 cheng2 ci3 shi1 ， yao4 shi3 er2 tong2 ge1 。

## 注释

## 译文

## 赏析
