---
id: qiu-wan-qing-qian-tang-bie-wu-chang-wen-si-li
title: 錢塘別吳長文司理
titlePinyin: qian2 tang2 bie2 wu2 chang2 wen2 si1 li3
titleSlug: qian-tang-bie-wu-chang-wen-si-li
author: 裘萬頃
authorPinyin: qiu2 wan4 qing3
authorSlug: qiu-wan-qing
dynasty: 唐
dynastyPinyin: tang2
dynastySlug: tang
tags: [] 
---

## 正文

- 同心而異鄉，既見復輕別。
- 豈終無會期，南北渺難必。
- 郵亭君與我，强飯再三說。
- 此意非不領，欲話聲已咽。
- 肩輿使前驅，分手大江側。
- 升高輒回首，猶擬望顔色。
- 予家古南州，勝友固不乏。
- 如君相知深，千百未見一。
- 君才十倍我，君德更剛直。
- 贈行詩滿紙，字字良有益。
- 誰與趣我去，胡不緩旬浹。
- 噬臍悵弗及，寫心寄愁絕。

## 拼音

- tong2 xin1 er2 yi4 xiang1 ， ji4 jian4 fu4 qing1 bie2 。
- qi3 zhong1 wu2 hui4 qi1 ， nan2 bei3 miao3 nan2 bi4 。
- you2 ting2 jun1 yu3 wo3 ， qiang2 fan4 zai4 san1 shuo1 。
- ci3 yi4 fei1 bu4 ling3 ， yu4 hua4 sheng1 yi3 yan4 。
- jian1 yu2 shi3 qian2 qu1 ， fen1 shou3 da4 jiang1 ce4 。
- sheng1 gao1 zhe2 hui2 shou3 ， you2 ni3 wang4 yan2 se4 。
- yu3 jia1 gu3 nan2 zhou1 ， sheng4 you3 gu4 bu4 fa2 。
- ru2 jun1 xiang1 zhi1 shen1 ， qian1 bai3 wei4 jian4 yi1 。
- jun1 cai2 shi2 bei4 wo3 ， jun1 de2 geng4 gang1 zhi2 。
- zeng4 xing2 shi1 man3 zhi3 ， zi4 zi4 liang2 you3 yi4 。
- shui2 yu3 qu4 wo3 qu4 ， hu2 bu4 huan3 xun2 jia1 。
- shi4 qi2 chang4 fu2 ji2 ， xie3 xin1 ji4 chou2 jue2 。

## 注释

## 译文

## 赏析
