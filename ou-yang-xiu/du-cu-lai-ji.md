---
id: ou-yang-xiu-du-cu-lai-ji
title: 讀徂徠集
titlePinyin: du2 cu2 lai2 ji2
titleSlug: du-cu-lai-ji
author: 歐陽修
authorPinyin: ou1 yang2 xiu1
authorSlug: ou-yang-xiu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 徂徠魯東山，石子居山阿。
- 魯人之所瞻，子與山嵯峩。
- 今子其死矣，東山復誰過。
- 精魄已埋沒，文章豈能磨。
- 壽命雖不長，所得固已多。
- 舊藁偶自錄，滄溟之一蠡。
- 其餘誰付與，散失存幾何。
- 存之警後世，古鑑照妖魔。
- 子生誠多難，憂患靡不罹。
- 宦學三十年，六經老研摩。
- 問胡所專心，仁義丘與軻。
- 揚雄韓愈氏，此外豈知他。
- 尤勇攻佛老，奮筆如揮戈。
- 不量敵眾寡，膽大身幺麽。
- 往年遭母喪，泣血走岷峨。
- 垢面跣雙足，鋤犁事田坡。
- 至今鄉里化，孝悌勤蠶禾。
- 昨者來太學，青衫踏朝靴。
- 陳詩頌聖德，厥聲續猗那。
- 羔鴈聘黄晞，晞驚走鄰家。
- 施爲可怪駭，世俗安委蛇。
- 謗口由此起，口之若飛梭。
- 上賴天子明，不挂網者羅。
- 憶在太學年，大雪如翻波。
- 生徒日盈門，饑坐列鴈鵝。
- 絃誦聒鄰里，唐虞賡詠歌。
- 常續最高第，騫游各名科。
- 豈止學者師，謂宜國之皤。
- 夭壽反仁鄙，誰尸此偏頗。
- 不知詉詉者，又忍加詆訶。
- 聖賢要久遠，毀譽暫諠譁。
- 生爲舉世疾，死也魯人嗟。
- 作詩遺魯社，祠子以爲歌。

## 拼音

- cu2 lai2 lu3 dong1 shan1 ， shi2 zi3 ju1 shan1 a1 。
- lu3 ren2 zhi1 suo3 zhan1 ， zi3 yu3 shan1 cuo2 e2 。
- jin1 zi3 qi2 si3 yi3 ， dong1 shan1 fu4 shui2 guo4 。
- jing1 po4 yi3 mai2 mei2 ， wen2 zhang1 qi3 neng2 mo2 。
- shou4 ming4 sui1 bu4 chang2 ， suo3 de2 gu4 yi3 duo1 。
- jiu4 gao3 ou3 zi4 lu4 ， cang1 ming2 zhi1 yi1 li2 。
- qi2 yu2 shui2 fu4 yu3 ， san4 shi1 cun2 ji1 he2 。
- cun2 zhi1 jing3 hou4 shi4 ， gu3 jian4 zhao4 yao1 mo2 。
- zi3 sheng1 cheng2 duo1 nan2 ， you1 huan4 mi2 bu4 li2 。
- huan4 xue2 san1 shi2 nian2 ， liu4 jing1 lao3 yan2 mo2 。
- wen4 hu2 suo3 zhuan1 xin1 ， ren2 yi4 qiu1 yu3 ke1 。
- yang2 xiong2 han2 yu4 shi4 ， ci3 wai4 qi3 zhi1 ta1 。
- you2 yong3 gong1 fo2 lao3 ， fen4 bi3 ru2 hui1 ge1 。
- bu4 liang2 di2 zhong4 gua3 ， dan3 da4 shen1 yao1 mo2 。
- wang3 nian2 zao1 mu3 sang1 ， qi4 xue4 zou3 min2 e2 。
- gou4 mian4 xian3 shuang1 zu2 ， chu2 li2 shi4 tian2 po1 。
- zhi4 jin1 xiang1 li3 hua4 ， xiao4 ti4 qin2 can2 he2 。
- zuo2 zhe3 lai2 tai4 xue2 ， qing1 shan1 ta4 chao2 xue1 。
- chen2 shi1 song4 sheng4 de2 ， jue2 sheng1 xu4 yi1 na4 。
- gao1 yan4 pin4 huang2 xi1 ， xi1 jing1 zou3 lin2 jia1 。
- shi1 wei2 ke3 guai4 hai4 ， shi4 su2 an1 wei1 yi2 。
- bang4 kou3 you2 ci3 qi3 ， kou3 zhi1 ruo4 fei1 suo1 。
- shang4 lai4 tian1 zi3 ming2 ， bu2 gua4 wang3 zhe3 luo2 。
- yi4 zai4 tai4 xue2 nian2 ， da4 xue3 ru2 fan1 bo1 。
- sheng1 tu2 ri4 ying2 men2 ， ji1 zuo4 lie4 yan4 e2 。
- xian2 song4 guo1 lin2 li3 ， tang2 yu2 geng1 yong3 ge1 。
- chang2 xu4 zui4 gao1 di4 ， qian1 you2 ge4 ming2 ke1 。
- qi3 zhi3 xue2 zhe3 shi1 ， wei4 yi2 guo2 zhi1 po2 。
- yao1 shou4 fan3 ren2 bi3 ， shui2 shi1 ci3 pian1 po1 。
- bu4 zhi1 nao2 nao2 zhe3 ， you4 ren3 jia1 di3 he1 。
- sheng4 xian2 yao4 jiu3 yuan3 ， hui3 yu4 zan4 xuan1 hua2 。
- sheng1 wei2 ju3 shi4 ji2 ， si3 ye3 lu3 ren2 jie1 。
- zuo4 shi1 yi2 lu3 she4 ， ci2 zi3 yi3 wei2 ge1 。

## 注释

## 译文

## 赏析
