---
id: ou-yang-xiu-xi-zhen-tang-dong-shou-zhong-ju-hua-shi-yue-shi-kai
title: 希真堂東手種菊花十月始開
titlePinyin: xi1 zhen1 tang2 dong1 shou3 zhong3 ju2 hua1 shi2 yue4 shi3 kai1
titleSlug: xi-zhen-tang-dong-shou-zhong-ju-hua-shi-yue-shi-kai
author: 歐陽修
authorPinyin: ou1 yang2 xiu1
authorSlug: ou-yang-xiu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 當春種花唯恐遲，我獨種菊君勿誚。
- 春枝滿園爛張錦，風雨須臾落顛倒。
- 看多易厭情不專，鬭紫誇紅隨俗好。
- 豁然高秋天地肅，百物衰零誰暇弔。
- 君看金蕊正芬敷，曉日浮霜相照耀。
- 煌煌正色秀可餐，藹藹清香寒愈峭。
- 高人避喧守幽獨，淑女靜容修窈窕。
- 方當摇落看轉佳，慰我寂寥何以報。
- 時携一罇相就飲，如得貧交論久要。
- 我從多難壯心衰，迹與世人殊靜躁。
- 種花勿種兒女花，老大安能逐年少。

## 拼音

- dang1 chun1 zhong3 hua1 wei2 kong3 chi2 ， wo3 du2 zhong3 ju2 jun1 wu4 qiao4 。
- chun1 zhi1 man3 yuan2 lan4 zhang1 jin3 ， feng1 yu3 xu1 yu2 luo4 dian1 dao3 。
- kan4 duo1 yi4 yan4 qing2 bu4 zhuan1 ， dou4 zi3 kua1 hong2 sui2 su2 hao3 。
- huo4 ran2 gao1 qiu1 tian1 di4 su4 ， bai3 wu4 shuai1 ling2 shui2 xia2 diao4 。
- jun1 kan4 jin1 rui3 zheng4 fen1 fu1 ， xiao3 ri4 fu2 shuang1 xiang1 zhao4 yao4 。
- huang2 huang2 zheng4 se4 xiu4 ke3 can1 ， ai3 ai3 qing1 xiang1 han2 yu4 qiao4 。
- gao1 ren2 bi4 xuan1 shou3 you1 du2 ， shu1 nü3 jing4 rong2 xiu1 yao3 tiao3 。
- fang1 dang1 yao2 luo4 kan4 zhuan3 jia1 ， wei4 wo3 ji4 liao2 he2 yi3 bao4 。
- shi2 xie2 yi4 zun1 xiang1 jiu4 yin3 ， ru2 de2 pin2 jiao1 lun4 jiu3 yao4 。
- wo3 cong2 duo1 nan2 zhuang4 xin1 shuai1 ， ji4 yu3 shi4 ren2 shu1 jing4 zao4 。
- zhong3 hua1 wu4 zhong3 er2 nü3 hua1 ， lao3 da4 an1 neng2 zhu2 nian2 shao4 。

## 注释

## 译文

## 赏析
