---
id: ou-yang-xiu-jin-ji-wu-yan-shi-si-yun
title: 金雞五言十四韻
titlePinyin: jin1 ji1 wu3 yan2 shi2 si4 yun4
titleSlug: jin-ji-wu-yan-shi-si-yun
author: 歐陽修
authorPinyin: ou1 yang2 xiu1
authorSlug: ou-yang-xiu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 蠻荆鮮人秀，厥美爲物怪。
- 禽鳥得之多，山雞稟其粹。
- 眾綵爛成文，真色不可繪。
- 仙衣霓紛披，女錦花綷縩。
- 輝華日光亂，眩轉目晴憊。
- 高田啄秋粟，下澗飲寒瀨。
- 清唳或相呼，舞影還自愛。
- 豈知文章累，遂使網羅掛。
- 及禍誠有媒，求友反遭賣。
- 有身乃吾患，斷尾亦前戒。
- 不羣世所驚，甚美眾之害。
- 稻粱雖云厚，樊縶豈爲泰。
- 山林歸無期，羽翮日已鎩。
- 用晦有前言，書之可爲誡。

## 拼音

- man2 jing1 xian1 ren2 xiu4 ， jue2 mei3 wei2 wu4 guai4 。
- qin2 niao3 de2 zhi1 duo1 ， shan1 ji1 bing3 qi2 cui4 。
- zhong4 cai3 lan4 cheng2 wen2 ， zhen1 se4 bu4 ke3 hui4 。
- xian1 yi1 ni2 fen1 pi1 ， nü3 jin3 hua1 cui4 cai4 。
- hui1 hua2 ri4 guang1 luan4 ， xuan4 zhuan3 mu4 qing2 bei4 。
- gao1 tian2 zhuo2 qiu1 su4 ， xia4 jian4 yin3 han2 lai4 。
- qing1 li4 huo4 xiang1 hu1 ， wu3 ying3 huan2 zi4 ai4 。
- qi3 zhi1 wen2 zhang1 lei4 ， sui4 shi3 wang3 luo2 gua4 。
- ji2 huo4 cheng2 you3 mei2 ， qiu2 you3 fan3 zao1 mai4 。
- you3 shen1 nai3 wu2 huan4 ， duan4 wei3 yi4 qian2 jie4 。
- bu4 qun2 shi4 suo3 jing1 ， shen4 mei3 zhong4 zhi1 hai4 。
- dao4 liang2 sui1 yun2 hou4 ， fan2 zhi2 qi3 wei2 tai4 。
- shan1 lin2 gui1 wu2 qi1 ， yu3 he2 ri4 yi3 sha1 。
- yong4 hui4 you3 qian2 yan2 ， shu1 zhi1 ke3 wei2 jie4 。

## 注释

## 译文

## 赏析
