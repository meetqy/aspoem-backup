---
id: ou-yang-xiu-zai-he-sheng-yu-jian-da
title: 再和聖俞見答
titlePinyin: zai4 he2 sheng4 yu2 jian4 da2
titleSlug: zai-he-sheng-yu-jian-da
author: 歐陽修
authorPinyin: ou1 yang2 xiu1
authorSlug: ou-yang-xiu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 兩畿相望東與西，書來三日猶爲稽。
- 短篇投子譬瓦礫，敢辱報之金褭蹄。
- 文章至寶被埋沒，氣象往往干雲霓。
- 飛黄伯樂不世出，四顧驤首空長嘶。
- 嗟哉我豈敢知子，論詩賴子初指迷。
- 子言古淡有真味，大羹豈須調以齏。
- 憐我區區欲彊學，跛鼈曾不離汙泥。
- 問子初何得臻此，豈能直到無階梯。
- 如其所得自勤苦，何憚入海求靈犀。
- 周旋二紀陪唱和，凡翼每竝鸞凰棲。
- 有時爭勝不量力，何異弱魯攻彊齊。
- 念子京師苦憔悴，經年陋巷聽朝雞。
- 兒啼妻噤午未飯，得米寧擇秕與稊。
- 石上紫豪家故有，剡藤瑩滑如玻璃。
- 追惟平昔念少壯，零落生死嗟分睽。
- 一揮累紙恣奔放，駿若駕駱仍驂驪。
- 腹雖枵虛氣豪橫，猶勝諂笑病夏畦。
- 名聲不朽豈易得，仕宦得路終當躋。
- 年來無物不可愛，花發有酒誰同携。
- 問我居留亦何事，方春苦旱憂民犂。

## 拼音

- liang3 ji1 xiang1 wang4 dong1 yu3 xi1 ， shu1 lai2 san1 ri4 you2 wei2 ji1 。
- duan3 pian1 tou2 zi0 pi4 wa3 li4 ， gan3 ru3 bao4 zhi1 jin1 niao3 ti2 。
- wen2 zhang1 zhi4 bao3 bei4 mai2 mei2 ， qi4 xiang4 wang3 wang3 gan1 yun2 ni2 。
- fei1 huang2 bo2 le4 bu2 shi4 chu1 ， si4 gu4 xiang1 shou3 kong1 chang2 si1 。
- jie1 zai1 wo3 qi3 gan3 zhi1 zi3 ， lun4 shi1 lai4 zi3 chu1 zhi3 mi2 。
- zi3 yan2 gu3 dan4 you3 zhen1 wei4 ， da4 geng1 qi3 xu1 diao4 yi3 ji1 。
- lian2 wo3 qu1 qu1 yu4 qiang2 xue2 ， bo3 bie1 ceng2 bu4 li2 wu1 ni2 。
- wen4 zi3 chu1 he2 de2 zhen1 ci3 ， qi3 neng2 zhi2 dao4 wu2 jie1 ti1 。
- ru2 qi2 suo3 de2 zi4 qin2 ku3 ， he2 dan4 ru4 hai3 qiu2 ling2 xi1 。
- zhou1 xuan2 er4 ji4 pei2 chang4 he4 ， fan2 yi4 mei3 bing4 luan2 huang2 qi1 。
- you3 shi2 zheng1 sheng4 bu2 liang4 li4 ， he2 yi4 ruo4 lu3 gong1 qiang2 qi2 。
- nian4 zi3 jing1 shi1 ku3 qiao2 cui4 ， jing1 nian2 lou4 xiang4 ting1 chao2 ji1 。
- er2 ti2 qi1 jin4 wu3 wei4 fan4 ， de2 mi3 ning2 ze2 bi3 yu3 ti2 。
- shi2 shang4 zi3 hao2 jia1 gu4 you3 ， yan3 teng2 ying2 hua2 ru2 bo1 li0 。
- zhui1 wei2 ping2 xi1 nian4 shao3 zhuang4 ， ling2 luo4 sheng1 si3 jie1 fen1 kui2 。
- yi4 hui1 lei4 zhi3 zi4 ben1 fang4 ， jun4 ruo4 jia4 luo4 reng2 can1 li2 。
- fu4 sui1 xiao1 xu1 qi4 hao2 heng2 ， you2 sheng4 chan3 xiao4 bing4 xia4 qi2 。
- ming2 sheng1 bu4 xiu3 qi3 yi4 de2 ， shi4 huan4 de2 lu4 zhong1 dang1 ji1 。
- nian2 lai2 wu2 wu4 bu4 ke3 ai4 ， hua1 fa1 you3 jiu3 shui2 tong2 xie2 。
- wen4 wo3 ju1 liu2 yi4 he2 shi4 ， fang1 chun1 ku3 han4 you1 min2 li2 。

## 注释

## 译文

## 赏析
