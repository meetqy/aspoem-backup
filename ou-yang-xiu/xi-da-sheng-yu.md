---
id: ou-yang-xiu-xi-da-sheng-yu
title: 戲答聖俞
titlePinyin: xi4 da2 sheng4 yu2
titleSlug: xi-da-sheng-yu
author: 歐陽修
authorPinyin: ou1 yang2 xiu1
authorSlug: ou-yang-xiu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 鶴行而啄，青玉嘴，枯松脚。
- 兔蹲而纍，尖兩耳，攢四蹄。
- 往往於人家高堂浄屋曾見之，錦裝玉軸掛壁垂。
- 乍見拭目猶驚疑，羽毛襂褷眼睛活，若動不動如風吹。
- 主人矜誇百金買，云此絕筆人間奇。
- 畫師畫生不畫死，所得百分三二爾，豈如翫物翫其真。
- 凡物可愛惟精神，況此二物物之珍。
- 月光臨靜夜，雪色凌清晨。
- 二物於此時，瑩無一點纖埃塵。
- 不惟可醒醉翁醉，能使詩老詩思添清新。
- 醉翁謂詩老，子勿誚我愚。
- 老弄兔兒憐鶴雛，與子俱老其衰乎。
- 奈何反捨我，欲問東家看舞姝。
- 須防舞姝見客笑，白髮蒼顔君自照。

## 拼音

- he4 xing2 er2 zhuo2 ， qing1 yu4 zui3 ， ku1 song1 jiao3 。
- tu4 dun1 er2 lei2 ， jian1 liang3 er3 ， zan3 si4 ti2 。
- wang3 wang3 wu1 ren2 jia1 gao1 tang2 jing4 wu1 ceng2 jian4 zhi1 ， jin3 zhuang1 yu4 zhou2 gua4 bi4 chui2 。
- zha4 jian4 shi4 mu4 you2 jing1 yi2 ， yu3 mao2 sen1 shi1 yan3 jing0 huo2 ， ruo4 dong4 bu0 dong4 ru2 feng1 chui1 。
- zhu3 ren2 jin1 kua1 bai3 jin1 mai3 ， yun2 ci3 jue2 bi3 ren2 jian4 qi2 。
- hua4 shi1 hua4 sheng1 bu2 hua4 si3 ， suo3 de2 bai3 fen1 san1 er4 er3 ， qi3 ru2 wan2 wu4 wan2 qi2 zhen1 。
- fan2 wu4 ke3 ai4 wei2 jing1 shen2 ， kuang4 ci3 er4 wu4 wu4 zhi1 zhen1 。
- yue4 guang1 lin2 jing4 ye4 ， xue3 se4 ling2 qing1 chen2 。
- er4 wu4 wu1 ci3 shi2 ， ying2 wu2 yi4 dian3 xian1 ai1 chen2 。
- bu4 wei2 ke3 xing3 zui4 weng1 zui4 ， neng2 shi3 shi1 lao3 shi1 si1 tian1 qing1 xin1 。
- zui4 weng1 wei4 shi1 lao3 ， zi3 wu4 qiao4 wo3 yu2 。
- lao3 nong4 tu4 er2 lian2 he4 chu2 ， yu3 zi3 ju4 lao3 qi2 shuai1 hu1 。
- nai4 he2 fan3 she3 wo3 ， yu4 wen4 dong1 jia1 kan4 wu3 shu1 。
- xu1 fang2 wu3 shu1 jian4 ke4 xiao4 ， bai2 fa4 cang1 yan2 jun1 zi4 zhao4 。

## 注释

## 译文

## 赏析
