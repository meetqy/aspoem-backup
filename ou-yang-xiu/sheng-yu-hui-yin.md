---
id: ou-yang-xiu-sheng-yu-hui-yin
title: 聖俞會飲
titlePinyin: sheng4 yu2 hui4 yin3
titleSlug: sheng-yu-hui-yin
author: 歐陽修
authorPinyin: ou1 yang2 xiu1
authorSlug: ou-yang-xiu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 傾壺豈徒彊君飲，解带且欲留君談。
- 洛陽舊友一時散，十年會合無二三。
- 京師旱久塵土熱，忽值晚雨凉纖纖。
- 滑公井泉釀最美，赤泥印酒新開緘。
- 更吟君句勝啖炙，杏花妍媚春酣酣。
- 吾交豪俊天下選，誰得眾美如君兼。
- 詩工鑱刻露天骨，將論縱橫輕玉鈐。
- 遺編最愛孫武說，往往曹杜遭夷芟。
- 關西幕府不能辟，隴山敗將死可慚。
- 嗟余身賤不敢薦，四十白髮猶青衫。
- 吳興太守詩亦好，往奏玉琯和英咸。
- 盃行到手莫辭醉，明日舉棹天東南。

## 拼音

- qing1 hu2 qi3 tu2 qiang2 jun1 yin3 ， jie3 dai4 qie3 yu4 liu2 jun1 tan2 。
- luo4 yang2 jiu4 you3 yi4 shi2 san4 ， shi2 nian2 hui4 he2 wu2 er4 san1 。
- jing1 shi1 han4 jiu3 chen2 tu3 re4 ， hu1 zhi2 wan3 yu3 liang2 xian1 xian1 。
- hua2 gong1 jing3 quan2 niang4 zui4 mei3 ， chi4 ni2 yin4 jiu3 xin1 kai1 jian1 。
- geng4 yin2 jun1 ju4 sheng4 dan4 zhi4 ， xing4 hua1 yan2 mei4 chun1 han1 han1 。
- wu2 jiao1 hao2 jun4 tian1 xia4 xuan3 ， shui2 de2 zhong4 mei3 ru2 jun1 jian1 。
- shi1 gong1 chan2 ke4 lu4 tian1 gu3 ， jiang1 lun4 zong4 heng2 qing1 yu4 qian2 。
- yi2 bian1 zui4 ai4 sun1 wu3 shuo1 ， wang3 wang3 cao2 du4 zao1 yi2 shan1 。
- guan1 xi1 mu4 fu3 bu4 neng2 pi4 ， long3 shan1 bai4 jiang1 si3 ke3 can2 。
- jie1 yu2 shen1 jian4 bu4 gan3 jian4 ， si4 shi2 bai2 fa4 you2 qing1 shan1 。
- wu2 xing1 tai4 shou3 shi1 yi4 hao3 ， wang3 zou4 yu4 guan3 he2 ying1 xian2 。
- bei1 xing2 dao4 shou3 mo4 ci2 zui4 ， ming2 ri4 ju3 zhao4 tian1 dong1 nan2 。

## 注释

## 译文

## 赏析
