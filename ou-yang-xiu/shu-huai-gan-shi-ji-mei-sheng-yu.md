---
id: ou-yang-xiu-shu-huai-gan-shi-ji-mei-sheng-yu
title: 書懷感事寄梅聖俞
titlePinyin: shu1 huai2 gan3 shi4 ji4 mei2 sheng4 yu2
titleSlug: shu-huai-gan-shi-ji-mei-sheng-yu
author: 歐陽修
authorPinyin: ou1 yang2 xiu1
authorSlug: ou-yang-xiu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 相別始一歲，幽憂有百端。
- 乃知一世中，少樂多悲患。
- 每憶少年日，未知人事艱。
- 顛狂無所閡，落魄去羈牽。
- 三月入洛陽，春深花未殘。
- 龍門翠鬰鬰，伊水清潺潺。
- 逢君伊水畔，一見已開顔。
- 不暇謁大尹，相携步香山。
- 自茲愜所適，便若投山猿。
- 幕府足文士，相公方好賢。
- 希深好風骨，迥出風塵間。
- 師魯心磊落，高談羲與軒。
- 子漸口若訥，誦書坐千言。
- 彥國善飲酒，百盞顔未丹。
- 幾道事閑遠，風流如謝安。
- 子聰作參軍，常跨破虎韉。
- 子野乃禿翁，戲弄時脫冠。
- 次公才曠奇，王霸馳筆端。
- 聖俞善吟哦，共嘲爲閬仙。
- 惟予號達老，醉必如張顛。
- 洛陽古郡邑，萬戶美風煙。
- 荒凉見宮闕，表裏壯河山。
- 相將日無事，上馬若鴻翩。
- 出門盡垂柳，信步即名園。
- 嫩籜筠粉暗，淥池萍錦翻。
- 殘花落酒面，飛絮拂歸鞍。
- 尋盡水與竹，忽去嵩峯巔。
- 青蒼緣萬仞，杳藹望三川。
- 花草窺澗竇，崎嶇尋石泉。
- 君吟倚樹立，我醉欹雲眠。
- 子聰疑日近，謂若手可攀。
- 共題三醉石，留在八仙壇。
- 水雲心已倦，歸坐正盃盤。
- 飛瓊始十八，妖妙猶雙環。
- 寒篁暖鳳嘴，銀甲調鴈絃。
- 自製白雲曲，始送黄金船。
- 珠簾捲明月，夜氣如春煙。
- 燈花弄粉色，酒紅生臉蓮。
- 東堂榴花好，點綴裙腰鮮。
- 插花雲髻上，展簟綠陰前。
- 樂事不可極，酣歌變爲歎。
- 詔書走東下，丞相忽南遷。
- 送之伊水頭，相顧淚潸潸。
- 臘月相公去，君隨赴春官。
- 送君白馬寺，獨入東上門。
- 故府誰同在，新年獨未還。
- 當時作此語，聞者已依然。

## 拼音

- xiang1 bie2 shi3 yi2 sui4 ， you1 you1 you3 bai3 duan1 。
- nai3 zhi1 yi2 shi4 zhong1 ， shao3 le4 duo1 bei1 huan4 。
- mei3 yi4 shao4 nian2 ri4 ， wei4 zhi1 ren2 shi4 jian1 。
- dian1 kuang2 wu2 suo3 he2 ， luo4 po4 qu4 ji1 qian1 。
- san1 yue4 ru4 luo4 yang2 ， chun1 shen1 hua1 wei4 can2 。
- long2 men2 cui4 yu4 yu4 ， yi1 shui3 qing1 chan2 chan2 。
- feng2 jun1 yi1 shui3 pan4 ， yi2 jian4 yi3 kai1 yan2 。
- bu4 xia2 ye4 da4 yin3 ， xiang1 xie2 bu4 xiang1 shan1 。
- zi4 zi1 qie4 suo3 shi4 ， bian4 ruo4 tou2 shan1 yuan2 。
- mu4 fu3 zu2 wen2 shi4 ， xiang4 gong0 fang1 hao3 xian2 。
- xi1 shen1 hao3 feng1 gu3 ， jiong3 chu1 feng1 chen2 jian4 。
- shi1 lu3 xin1 lei3 luo4 ， gao1 tan2 xi1 yu3 xuan1 。
- zi3 jian4 kou3 ruo4 ne4 ， song4 shu1 zuo4 qian1 yan2 。
- yan4 guo2 shan4 yin3 jiu3 ， bai3 zhan3 yan2 wei4 dan1 。
- ji1 dao4 shi4 xian2 yuan3 ， feng1 liu2 ru2 xie4 an1 。
- zi3 cong1 zuo4 can1 jun1 ， chang2 kua4 po4 hu3 jian1 。
- zi3 ye3 nai3 tu1 weng1 ， xi4 nong4 shi2 tuo1 guan1 。
- ci4 gong1 cai2 kuang4 qi2 ， wang2 ba4 chi2 bi3 duan1 。
- sheng4 yu2 shan4 yin2 e2 ， gong4 chao2 wei2 lang4 xian1 。
- wei2 yu3 hao4 da2 lao3 ， zui4 bi4 ru2 zhang1 dian1 。
- luo4 yang2 gu3 jun4 yi4 ， wan4 hu4 mei3 feng1 yan1 。
- huang1 liang2 jian4 gong1 que4 ， biao3 li3 zhuang4 he2 shan1 。
- xiang1 jiang1 ri4 wu2 shi4 ， shang4 ma3 ruo4 hong2 pian1 。
- chu1 men2 jin4 chui2 liu3 ， xin4 bu4 ji2 ming2 yuan2 。
- nen4 tuo4 yun2 fen3 an4 ， lu4 chi2 ping2 jin3 fan1 。
- can2 hua1 luo4 jiu3 mian4 ， fei1 xu4 fu2 gui1 an1 。
- xun2 jin4 shui3 yu3 zhu2 ， hu1 qu4 song1 feng1 dian1 。
- qing1 cang1 yuan2 wan4 ren4 ， yao3 ai3 wang4 san1 chuan1 。
- hua1 cao3 kui1 jian4 dou4 ， qi2 qu1 xun2 shi2 quan2 。
- jun1 yin2 yi3 shu4 li4 ， wo3 zui4 qi1 yun2 mian2 。
- zi3 cong1 yi2 ri4 jin4 ， wei4 ruo4 shou3 ke3 pan1 。
- gong4 ti2 san1 zui4 shi2 ， liu2 zai4 ba1 xian1 tan2 。
- shui3 yun2 xin1 yi3 juan4 ， gui1 zuo4 zheng4 bei1 pan2 。
- fei1 qiong2 shi3 shi2 ba1 ， yao1 miao4 you2 shuang1 huan2 。
- han2 huang2 nuan3 feng4 zui3 ， yin2 jia3 diao4 yan4 xian2 。
- zi4 zhi4 bai2 yun2 qu3 ， shi3 song4 huang2 jin1 chuan2 。
- zhu1 lian2 juan3 ming2 yue4 ， ye4 qi4 ru2 chun1 yan1 。
- deng1 hua1 nong4 fen3 se4 ， jiu3 hong2 sheng1 lian3 lian2 。
- dong1 tang2 liu2 hua1 hao3 ， dian3 zhui4 qun2 yao1 xian1 。
- cha1 hua1 yun2 ji4 shang4 ， zhan3 dian4 lü4 yin1 qian2 。
- le4 shi4 bu4 ke3 ji2 ， han1 ge1 bian4 wei2 tan4 。
- zhao4 shu1 zou3 dong1 xia4 ， cheng2 xiang4 hu1 nan2 qian1 。
- song4 zhi1 yi1 shui3 tou2 ， xiang1 gu4 lei4 shan1 shan1 。
- la4 yue4 xiang4 gong0 qu4 ， jun1 sui2 fu4 chun1 guan1 。
- song4 jun1 bai2 ma3 si4 ， du2 ru4 dong1 shang4 men2 。
- gu4 fu3 shui2 tong2 zai4 ， xin1 nian2 du2 wei4 huan2 。
- dang1 shi2 zuo4 ci3 yu3 ， wen2 zhe3 yi3 yi1 ran2 。

## 注释

## 译文

## 赏析
