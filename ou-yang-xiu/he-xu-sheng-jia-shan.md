---
id: ou-yang-xiu-he-xu-sheng-jia-shan
title: 和徐生假山
titlePinyin: he2 xu2 sheng1 jia3 shan1
titleSlug: he-xu-sheng-jia-shan
author: 歐陽修
authorPinyin: ou1 yang2 xiu1
authorSlug: ou-yang-xiu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 匠智無遺巧，天形極幽探。
- 謂我愛山者，爲山列前簷。
- 頹垣不數尺，萬嶮由心潛。
- 或開如斷裂，或吐似谺𧯃。
- 或長隨靡迤，或瘦露崆嵌。
- 陰穴覷杳杳，高屏立巉巉。
- 後出忽孤聳，羣奔沓相參。
- 靉若氣融結，突如鬼鎸鑱。
- 昔歲貶荆楚，扁舟極東南。
- 孤山馬當夾，兩岸臨江潭。
- 常恨江水惡，輕風不留帆。
- 峯巒千萬狀，可愛不可談。
- 但欲借粉繪，圖之掛紈縑。
- 豈如几席間，百態生濃纖。
- 暮雲點新翠，孤煙起朝嵐。
- 況此窮冬節，陰飚積凝嚴。
- 幽齋喜深處，遠目生遐瞻。
- 晝卧不移枕，晨興自開簾。
- 吾聞君子居，出處無常占。
- 卷道或獨善，施物仁貴兼。
- 於時苟無益，懷祿古所慚。
- 嵩山幸不遠，薇蕨豈不甘。
- 自可結幽侶，披雲老溪巖。
- 胡爲不即往，一室安且恬。
- 辱子贈可愧，因詩以自讒。

## 拼音

- jiang4 zhi4 wu2 yi2 qiao3 ， tian1 xing2 ji2 you1 tan4 。
- wei4 wo3 ai4 shan1 zhe3 ， wei2 shan1 lie4 qian2 yan2 。
- tui2 yuan2 bu2 shu4 chi3 ， wan4 xian3 you2 xin1 qian2 。
- huo4 kai1 ru2 duan4 lie4 ， huo4 tu3 si4 xia1 𧯃。
- huo4 chang2 sui2 mi2 yi3 ， huo4 shou4 lu4 kong1 qian4 。
- yin1 xue2 qu4 yao3 yao3 ， gao1 ping2 li4 chan2 chan2 。
- hou4 chu1 hu1 gu1 song3 ， qun2 ben1 ta4 xiang1 can1 。
- ai4 ruo4 qi4 rong2 jie2 ， tu1 ru2 gui3 juan1 chan2 。
- xi1 sui4 bian3 jing1 chu3 ， pian1 zhou1 ji2 dong1 nan2 。
- gu1 shan1 ma3 dang1 jia1 ， liang3 an4 lin2 jiang1 tan2 。
- chang2 hen4 jiang1 shui3 e4 ， qing1 feng1 bu4 liu2 fan1 。
- feng1 luan2 qian1 wan4 zhuang4 ， ke3 ai4 bu4 ke3 tan2 。
- dan4 yu4 jie4 fen3 hui4 ， tu2 zhi1 gua4 wan2 jian1 。
- qi3 ru2 ji3 xi2 jian4 ， bai3 tai4 sheng1 nong2 xian1 。
- mu4 yun2 dian3 xin1 cui4 ， gu1 yan1 qi3 chao2 lan2 。
- kuang4 ci3 qiong2 dong1 jie2 ， yin1 biao1 ji1 ning2 yan2 。
- you1 zhai1 xi3 shen1 chu3 ， yuan3 mu4 sheng1 xia2 zhan1 。
- zhou4 wo4 bu4 yi2 zhen3 ， chen2 xing1 zi4 kai1 lian2 。
- wu2 wen2 jun1 zi3 ju1 ， chu1 chu3 wu2 chang2 zhan4 。
- juan4 dao4 huo4 du2 shan4 ， shi1 wu4 ren2 gui4 jian1 。
- wu1 shi2 gou3 wu2 yi4 ， huai2 lu4 gu3 suo3 can2 。
- song1 shan1 xing4 bu4 yuan3 ， wei1 jue2 qi3 bu4 gan1 。
- zi4 ke3 jie2 you1 lü3 ， pi1 yun2 lao3 xi1 yan2 。
- hu2 wei2 bu4 ji2 wang3 ， yi2 shi4 an1 qie3 tian2 。
- ru3 zi3 zeng4 ke3 kui4 ， yin1 shi1 yi3 zi4 chan2 。

## 注释

## 译文

## 赏析
