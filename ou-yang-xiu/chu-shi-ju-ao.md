---
id: ou-yang-xiu-chu-shi-ju-ao
title: 初食車螯
titlePinyin: chu1 shi2 ju1 ao2
titleSlug: chu-shi-ju-ao
author: 歐陽修
authorPinyin: ou1 yang2 xiu1
authorSlug: ou-yang-xiu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 纍纍盤中蛤，來自海之涯。
- 坐客初未識，食之先歎嗟。
- 五代昔乖隔，九州如剖瓜。
- 東南限淮海，邈不通夷華。
- 於時北州人，飲食陋莫加。
- 雞豚爲異味，貴賤無等差。
- 自從聖人出，天下爲一家。
- 南產錯交廣，西珍富卭巴。
- 水載每連舳，陸輸動盈車。
- 谿潛細毛髮，海怪雄鬚牙。
- 豈惟貴公侯，閭巷飽魚蝦。
- 此蛤今始至，其來何晚邪。
- 螯蛾聞二名久見南人誇。
- 璀璨殼如玉，斑斕點生花。
- 含漿不肯吐，得火遽已呀。
- 共食惟恐後，急先屢成譁。
- 但喜美無厭，豈思來甚遐。
- 多慙海上翁，辛苦斵泥沙。

## 拼音

- lei2 lei2 pan2 zhong1 ha2 ， lai2 zi4 hai3 zhi1 ya2 。
- zuo4 ke4 chu1 wei4 shi2 ， shi2 zhi1 xian1 tan4 jie1 。
- wu3 dai4 xi1 guai1 ge2 ， jiu3 zhou1 ru2 pou1 gua1 。
- dong1 nan2 xian4 huai2 hai3 ， miao3 bu4 tong1 yi2 hua2 。
- wu1 shi2 bei3 zhou1 ren2 ， yin3 shi2 lou4 mo4 jia1 。
- ji1 tun2 wei2 yi4 wei4 ， gui4 jian4 wu2 deng3 cha4 。
- zi4 cong2 sheng4 ren2 chu1 ， tian1 xia4 wei2 yi4 jia1 。
- nan2 chan3 cuo4 jiao1 guang3 ， xi1 zhen1 fu4 qiong2 ba1 。
- shui3 zai4 mei3 lian2 zhu2 ， lu4 shu1 dong4 ying2 ju1 。
- xi1 qian2 xi4 mao2 fa4 ， hai3 guai4 xiong2 xu1 ya2 。
- qi3 wei2 gui4 gong1 hou2 ， lü2 xiang4 bao3 yu2 xia1 。
- ci3 ha2 jin1 shi3 zhi4 ， qi2 lai2 he2 wan3 xie2 。
- ao2 e2 wen2 er4 ming2 jiu3 jian4 nan2 ren2 kua1 。
- cui3 can4 ke2 ru2 yu4 ， ban1 lan2 dian3 sheng1 hua1 。
- han2 jiang1 bu4 ken3 tu3 ， de2 huo3 ju4 yi3 ya0 。
- gong4 shi2 wei2 kong3 hou4 ， ji2 xian1 lü3 cheng2 hua2 。
- dan4 xi3 mei3 wu2 yan4 ， qi3 si1 lai2 shen4 xia2 。
- duo1 can2 hai3 shang4 weng1 ， xin1 ku3 zhuo2 ni2 sha1 。

## 注释

## 译文

## 赏析
