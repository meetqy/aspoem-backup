---
id: ou-yang-xiu-han-gong-yue-gu-tang
title: 韓公閱古堂
titlePinyin: han2 gong1 yue4 gu3 tang2
titleSlug: han-gong-yue-gu-tang
author: 歐陽修
authorPinyin: ou1 yang2 xiu1
authorSlug: ou-yang-xiu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 兵閑四十年，士不識金革。
- 水旱數千里，民流誰墾闢。
- 公初來視之，嘻此乃予責。
- 將法多益辦，萬千由十百。
- 整齊談笑間，進退有寸尺。
- 曰此易爲耳，在吾繩與墨。
- 天成而地出，古所重民食。
- 貯儲非一朝，人命在旦夕。
- 惟茲將奈何，敢不竭吾力。
- 木牛尚可運，玉罄猶走糴。
- 因難乃見材，不止將有得。
- 公言初未信，終歲考成績。
- 驕墯識恩威，謳吟起羸瘠。
- 貔貅著行伍，倉廩飽堆積。
- 文章娛閑暇，傳記尋往昔。
- 英英文與武，粲粲圖四壁。
- 酒令列諸將，談鋒摧辯客。
- 周旋顧視間，是不爲無益。
- 循吏一州守，將軍萬夫敵。
- 於公豈止然，事業本夔稷。
- 富壽及黎庶，威名懾夷狄。
- 當歸廟堂上，有位久虛席。
- 大匠不揮斧，眾工隨指畫。
- 眾容任羣材，文武各以職。

## 拼音

- bing1 xian2 si4 shi2 nian2 ， shi4 bu4 shi2 jin1 ge2 。
- shui3 han4 shu4 qian1 li3 ， min2 liu2 shui2 ken3 pi4 。
- gong1 chu1 lai2 shi4 zhi1 ， xi1 ci3 nai3 yu3 ze2 。
- jiang1 fa3 duo1 yi4 ban4 ， wan4 qian1 you2 shi2 bai3 。
- zheng3 qi2 tan2 xiao4 jian4 ， jin4 tui4 you3 cun4 chi3 。
- yue1 ci3 yi4 wei2 er3 ， zai4 wu2 sheng2 yu3 mo4 。
- tian1 cheng2 er2 di4 chu1 ， gu3 suo3 zhong4 min2 shi2 。
- zhu4 chu3 fei1 yi4 zhao1 ， ren2 ming4 zai4 dan4 xi1 。
- wei2 zi1 jiang1 nai4 he2 ， gan3 bu4 jie2 wu2 li4 。
- mu4 niu2 shang4 ke3 yun4 ， yu4 qing4 you2 zou3 di2 。
- yin1 nan2 nai3 jian4 cai2 ， bu4 zhi3 jiang1 you3 de2 。
- gong1 yan2 chu1 wei4 xin4 ， zhong1 sui4 kao3 cheng2 ji4 。
- jiao1 duo4 shi2 en1 wei1 ， ou1 yin2 qi3 lei2 ji2 。
- pi2 xiu1 zhu4 hang2 wu3 ， cang1 lin3 bao3 dui1 ji1 。
- wen2 zhang1 yu2 xian2 xia2 ， chuan2 ji4 xun2 wang3 xi1 。
- ying1 ying1 wen2 yu3 wu3 ， can4 can4 tu2 si4 bi4 。
- jiu3 ling4 lie4 zhu1 jiang1 ， tan2 feng1 cui1 bian4 ke4 。
- zhou1 xuan2 gu4 shi4 jian4 ， shi4 bu4 wei2 wu2 yi4 。
- xun2 li4 yi4 zhou1 shou3 ， jiang1 jun1 wan4 fu1 di2 。
- wu1 gong1 qi3 zhi3 ran2 ， shi4 ye4 ben3 kui2 ji4 。
- fu4 shou4 ji2 li2 shu4 ， wei1 ming2 she4 yi2 di2 。
- dang1 gui1 miao4 tang2 shang4 ， you3 wei4 jiu3 xu1 xi2 。
- da4 jiang4 bu4 hui1 fu3 ， zhong4 gong1 sui2 zhi3 hua4 。
- zhong4 rong2 ren4 qun2 cai2 ， wen2 wu3 ge4 yi3 zhi2 。

## 注释

## 译文

## 赏析
