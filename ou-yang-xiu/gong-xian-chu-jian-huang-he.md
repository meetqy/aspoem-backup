---
id: ou-yang-xiu-gong-xian-chu-jian-huang-he
title: 鞏縣初見黄河
titlePinyin: gong3 xian4 chu1 jian4 huang2 he2
titleSlug: gong-xian-chu-jian-huang-he
author: 歐陽修
authorPinyin: ou1 yang2 xiu1
authorSlug: ou-yang-xiu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 河决三門合四水，徑流萬里東輸海。
- 鞏洛之山夾而峙，河來齧山作沙嘴。
- 山形迤邐若奔避，河益洶洶怒而詈。
- 舟師弭檝不以帆，頃刻奔過不及視。
- 舞波淵旋投沙渚，聚沫倏忽爲平地。
- 下窺莫測濁且深，癡龍怪魚肆憑恃。
- 我生居南不識河，但見禹貢書之記。
- 其言河狀鉅且猛，驗河質書信皆是。
- 昔者帝堯與帝舜，有子朱商不堪嗣。
- 皇天意欲開禹聖，以水病堯民以潰。
- 堯愁下人瘦若腊，眾臣薦鯀帝曰試。
- 試之九載功不效，遂殛羽山慙而斃。
- 禹羞父罪哀且勤，天始以書畀於姒。
- 書曰五行水潤下，禹得其術因而治。
- 鑿山疏流浚畎澮，分擘枝派有條理。
- 萬邦入貢九州宅，生人始免生鱗尾。
- 功深德大夏以家，施及三代蒙其利。
- 江海淮濟洎漢沔，豈不浩渺汪而大。
- 收波卷怒畏威德，萬古不敢肆兇厲。
- 惟茲濁流不可律，歷自秦漢尤爲害。
- 崩堅决壅勢益橫，斜跳旁出惟其意。
- 制之以力不以德，驅民就溺財隨弊。
- 蓋聞河源出崑崙，其山上高大無際。
- 自高瀉下若激箭，一直一曲一千里。
- 湍雄衝急乃迸溢，其勢不得不然爾。
- 前歲河怒驚滑民，浸漱洋洋淫不止。
- 滑人奔走若鋒駭，河伯視之以爲戲。
- 呀呀怒口缺若門，日啖薪石萬萬計。
- 明堂天子聖且神，悼河不仁嗟曰喟。
- 河伯素頑不可令，至誠一感惶且畏。
- 引流辟易趨故道，閉口不改煩官吏。
- 遵塗率職直東下，咫尺莫可離其次。
- 爾來歲星行一周，民牛飽芻邦羨費。
- 滑人居河飲河流，耕河之壖浸河濆。
- 嗟河改兇作民福，嗚呼明堂聖天子。

## 拼音

- he2 jue2 san1 men2 he2 si4 shui3 ， jing4 liu2 wan4 li3 dong1 shu1 hai3 。
- gong3 luo4 zhi1 shan1 jia1 er2 zhi4 ， he2 lai2 nie4 shan1 zuo4 sha1 zui3 。
- shan1 xing2 yi3 li3 ruo4 ben1 bi4 ， he2 yi4 xiong1 xiong1 nu4 er2 li4 。
- zhou1 shi1 mi3 ji2 bu4 yi3 fan1 ， qing3 ke4 ben1 guo4 bu4 ji2 shi4 。
- wu3 bo1 yuan1 xuan2 tou2 sha1 zhu3 ， ju4 mo4 shu1 hu1 wei2 ping2 di4 。
- xia4 kui1 mo4 ce4 zhuo2 qie3 shen1 ， chi1 long2 guai4 yu2 si4 ping2 shi4 。
- wo3 sheng1 ju1 nan2 bu4 shi2 he2 ， dan4 jian4 yu3 gong4 shu1 zhi1 ji4 。
- qi2 yan2 he2 zhuang4 ju4 qie3 meng3 ， yan4 he2 zhi4 shu1 xin4 jie1 shi4 。
- xi1 zhe3 di4 yao2 yu3 di4 shun4 ， you3 zi3 zhu1 shang1 bu4 kan1 si4 。
- huang2 tian1 yi4 yu4 kai1 yu3 sheng4 ， yi3 shui3 bing4 yao2 min2 yi3 kui4 。
- yao2 chou2 xia4 ren2 shou4 ruo4 la4 ， zhong4 chen2 jian4 gun3 di4 yue1 shi4 。
- shi4 zhi1 jiu3 zai4 gong1 bu2 xiao4 ， sui4 ji2 yu3 shan1 can2 er2 bi4 。
- yu3 xiu1 fu4 zui4 ai1 qie3 qin2 ， tian1 shi3 yi3 shu1 bi4 wu1 si4 。
- shu1 yue1 wu3 xing2 shui3 run4 xia4 ， yu3 de2 qi2 shu4 yin1 er2 zhi4 。
- zao2 shan1 shu1 liu2 jun4 quan3 kuai4 ， fen1 bo4 zhi1 pai4 you3 tiao2 li3 。
- wan4 bang1 ru4 gong4 jiu3 zhou1 zhai2 ， sheng1 ren2 shi3 mian3 sheng1 lin2 wei3 。
- gong1 shen1 de2 da4 xia4 yi3 jia1 ， shi1 ji2 san1 dai4 meng2 qi2 li4 。
- jiang1 hai3 huai2 ji4 ji4 han4 mian3 ， qi3 bu2 hao4 miao3 wang1 er2 da4 。
- shou1 bo1 juan4 nu4 wei4 wei1 de2 ， wan4 gu3 bu4 gan3 si4 xiong1 li4 。
- wei2 zi1 zhuo2 liu2 bu4 ke3 lü4 ， li4 zi4 qin2 han4 you2 wei2 hai4 。
- beng1 jian1 jue2 yong1 shi4 yi4 heng2 ， xie2 tiao4 pang2 chu1 wei2 qi2 yi4 。
- zhi4 zhi1 yi3 li4 bu4 yi3 de2 ， qu1 min2 jiu4 ni4 cai2 sui2 bi4 。
- gai4 wen2 he2 yuan2 chu1 kun1 lun2 ， qi2 shan1 shang4 gao1 da4 wu2 ji4 。
- zi4 gao1 xie4 xia4 ruo4 ji1 jian4 ， yi4 zhi2 yi4 qu3 yi4 qian1 li3 。
- tuan1 xiong2 chong1 ji2 nai3 beng4 yi4 ， qi2 shi4 bu4 de2 bu4 ran2 er3 。
- qian2 sui4 he2 nu4 jing1 hua2 min2 ， jin4 shu4 yang2 yang2 yin2 bu4 zhi3 。
- hua2 ren2 ben1 zou3 ruo4 feng1 hai4 ， he2 bo2 shi4 zhi1 yi3 wei2 xi4 。
- ya1 ya1 nu4 kou3 que1 ruo4 men2 ， ri4 dan4 xin1 shi2 wan4 wan4 ji4 。
- ming2 tang2 tian1 zi3 sheng4 qie3 shen2 ， dao4 he2 bu4 ren2 jie1 yue1 kui4 。
- he2 bo2 su4 wan2 bu4 ke3 ling4 ， zhi4 cheng2 yi4 gan3 huang2 qie3 wei4 。
- yin3 liu2 pi4 yi4 qu1 gu4 dao4 ， bi4 kou3 bu4 gai3 fan2 guan1 li4 。
- zun1 tu2 lü4 zhi2 zhi2 dong1 xia4 ， zhi3 chi3 mo4 ke3 li2 qi2 ci4 。
- er3 lai2 sui4 xing1 xing2 yi4 zhou1 ， min2 niu2 bao3 chu2 bang1 xian4 fei4 。
- hua2 ren2 ju1 he2 yin3 he2 liu2 ， geng1 he2 zhi1 ruan2 jin4 he2 pen1 。
- jie1 he2 gai3 xiong1 zuo4 min2 fu2 ， wu1 hu1 ming2 tang2 sheng4 tian1 zi3 。

## 注释

## 译文

## 赏析
