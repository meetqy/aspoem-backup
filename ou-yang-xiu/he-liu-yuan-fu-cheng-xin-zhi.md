---
id: ou-yang-xiu-he-liu-yuan-fu-cheng-xin-zhi
title: 和劉原父澄心紙
titlePinyin: he2 liu2 yuan2 fu4 cheng2 xin1 zhi3
titleSlug: he-liu-yuan-fu-cheng-xin-zhi
author: 歐陽修
authorPinyin: ou1 yang2 xiu1
authorSlug: ou-yang-xiu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 君不見曼卿子美真奇才，久已零落埋黄埃。
- 子美生窮死愈貴，殘章斷藁如瓊瑰。
- 曼卿醉題紅粉壁，壁粉已剝昏煙煤。
- 河傾崑崙勢曲折，雪壓太華高崔嵬。
- 自從二子相繼沒，山川氣象皆低摧。
- 君家雖有澄心紙，有敢下筆知誰哉。
- 宣州詩翁餓欲死，黄鵠折翼鳴聲哀。
- 有時得飽好言語，似聽高唱傾金罍。
- 二子雖死此翁在，老手尚能工翦裁。
- 奈何不寄反示我，如棄正論求俳詼。
- 嗟我今衰不復昔，空能把卷闔且開。
- 百年干戈流戰血，一國歌舞今荒臺。
- 當時百物盡精好，往往遺棄淪蒿萊。
- 君從何處得此紙，純堅瑩膩卷百枚。
- 官曹職事喜床暇，臺閣唱和相追陪。
- 文章自古世不乏，間出安知無後來。

## 拼音

- jun1 bu2 jian4 man4 qing1 zi3 mei3 zhen1 qi2 cai2 ， jiu3 yi3 ling2 luo4 mai2 huang2 ai1 。
- zi3 mei3 sheng1 qiong2 si3 yu4 gui4 ， can2 zhang1 duan4 gao3 ru2 qiong2 gui1 。
- man4 qing1 zui4 ti2 hong2 fen3 bi4 ， bi4 fen3 yi3 bao1 hun1 yan1 mei2 。
- he2 qing1 kun1 lun2 shi4 qu1 zhe2 ， xue3 ya1 tai4 hua2 gao1 cui1 wei2 。
- zi4 cong2 er4 zi3 xiang1 ji4 mei2 ， shan1 chuan1 qi4 xiang4 jie1 di1 cui1 。
- jun1 jia1 sui1 you3 cheng2 xin1 zhi3 ， you3 gan3 xia4 bi3 zhi1 shui2 zai1 。
- xuan1 zhou1 shi1 weng1 e4 yu4 si3 ， huang2 hu2 zhe2 yi4 ming2 sheng1 ai1 。
- you3 shi2 de2 bao3 hao3 yan2 yu3 ， si4 ting1 gao1 chang4 qing1 jin1 lei2 。
- er4 zi3 sui1 si3 ci3 weng1 zai4 ， lao3 shou3 shang4 neng2 gong1 jian3 cai2 。
- nai4 he2 bu2 ji4 fan3 shi4 wo3 ， ru2 qi4 zheng4 lun4 qiu2 pai2 hui1 。
- jie1 wo3 jin1 shuai1 bu2 fu4 xi1 ， kong1 neng2 ba3 juan4 he2 qie3 kai1 。
- bai3 nian2 gan1 ge1 liu2 zhan4 xue4 ， yi4 guo2 ge1 wu3 jin1 huang1 tai2 。
- dang1 shi2 bai3 wu4 jin4 jing1 hao3 ， wang3 wang3 yi2 qi4 lun2 hao1 lai2 。
- jun1 cong2 he2 chu3 de2 ci3 zhi3 ， chun2 jian1 ying2 ni4 juan4 bai3 mei2 。
- guan1 cao2 zhi2 shi4 xi3 chuang2 xia2 ， tai2 ge2 chang4 he4 xiang1 zhui1 pei2 。
- wen2 zhang1 zi4 gu3 shi4 bu4 fa2 ， jian4 chu1 an1 zhi1 wu2 hou4 lai2 。

## 注释

## 译文

## 赏析
