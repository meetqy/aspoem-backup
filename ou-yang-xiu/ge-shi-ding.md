---
id: ou-yang-xiu-ge-shi-ding
title: 葛氏鼎
titlePinyin: ge3 shi4 ding3
titleSlug: ge-shi-ding
author: 歐陽修
authorPinyin: ou1 yang2 xiu1
authorSlug: ou-yang-xiu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 大河昔决東南流，蕭條東郡今遺湫。
- 我從故老問其由，云古五鼎藏高丘。
- 地靈川秀草木稠，鬰鬰佳氣蒸常浮。
- 惟物伏見數有周，祕藏奇怪神所搜。
- 天昏地慘鬼哭幽，至寶欲出風雲愁。
- 蕩摇山川失維陬，九龍大戰驅蛟虬。
- 割然岸烈轟雲驫，滑人夜驚鳥嘲啁。
- 婦走抱兒扶白頭，蒼生仰叫黄屋憂。
- 聚徒百萬如蚍蜉，千金一掃隨浮漚。
- 天旋海沸動九州，此鼎始出人間留。
- 滑人得之不敢收，奇模古質非今侔。
- 器大難用識者不，以示世俗遭揶揄。
- 明堂會朝饗諸侯，饔官有品供王羞。
- 調以五味烹全牛，時有用捨吾無求。
- 二三子學雕琳球，見之始驚中歎愀。
- 披荒斵古爭窮蒐，苦語難出聲咿嚘。
- 馬圖出河龜負疇，自古怪說何悠悠。
- 嗟吾老矣不能休，勉彊作詩慙效尤。

## 拼音

- da4 he2 xi1 jue2 dong1 nan2 liu2 ， xiao1 tiao2 dong1 jun4 jin1 yi2 qiu1 。
- wo3 cong2 gu4 lao3 wen4 qi2 you2 ， yun2 gu3 wu3 ding3 cang2 gao1 qiu1 。
- di4 ling2 chuan1 xiu4 cao3 mu4 chou2 ， yu4 yu4 jia1 qi4 zheng1 chang2 fu2 。
- wei2 wu4 fu2 jian4 shu4 you3 zhou1 ， bi4 cang2 qi2 guai4 shen2 suo3 sou1 。
- tian1 hun1 di4 can3 gui3 ku1 you1 ， zhi4 bao3 yu4 chu1 feng1 yun2 chou2 。
- dang4 yao2 shan1 chuan1 shi1 wei2 zou1 ， jiu3 long2 da4 zhan4 qu1 jiao1 qiu2 。
- ge1 ran2 an4 lie4 hong1 yun2 biao1 ， hua2 ren2 ye4 jing1 niao3 chao2 zhou1 。
- fu4 zou3 bao4 er2 fu2 bai2 tou2 ， cang1 sheng1 yang3 jiao4 huang2 wu1 you1 。
- ju4 tu2 bai3 wan4 ru2 pi2 fu2 ， qian1 jin1 yi4 sao3 sui2 fu2 ou1 。
- tian1 xuan2 hai3 fei4 dong4 jiu3 zhou1 ， ci3 ding3 shi3 chu1 ren2 jian4 liu2 。
- hua2 ren2 de2 zhi1 bu4 gan3 shou1 ， qi2 mo2 gu3 zhi4 fei1 jin1 mou2 。
- qi4 da4 nan2 yong4 shi2 zhe3 bu4 ， yi3 shi4 shi4 su2 zao1 ye2 yu2 。
- ming2 tang2 hui4 chao2 xiang3 zhu1 hou2 ， yong1 guan1 you3 pin3 gong4 wang2 xiu1 。
- diao4 yi3 wu3 wei4 peng1 quan2 niu2 ， shi2 you3 yong4 she3 wu2 wu2 qiu2 。
- er4 san1 zi3 xue2 diao1 lin2 qiu2 ， jian4 zhi1 shi3 jing1 zhong1 tan4 qiao3 。
- pi1 huang1 zhuo2 gu3 zheng1 qiong2 sou1 ， ku3 yu3 nan2 chu1 sheng1 yi1 you1 。
- ma3 tu2 chu1 he2 gui1 fu4 chou2 ， zi4 gu3 guai4 shuo1 he2 you1 you1 。
- jie1 wu2 lao3 yi3 bu4 neng2 xiu1 ， mian3 qiang2 zuo4 shi1 can2 xiao4 you2 。

## 注释

## 译文

## 赏析
