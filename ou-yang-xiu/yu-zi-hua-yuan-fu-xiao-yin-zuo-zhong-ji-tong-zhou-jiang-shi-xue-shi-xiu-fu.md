---
id: ou-yang-xiu-yu-zi-hua-yuan-fu-xiao-yin-zuo-zhong-ji-tong-zhou-jiang-shi-xue-shi-xiu-fu
title: 與子華原父小飲坐中寄同州江十學士休復
titlePinyin: yu3 zi3 hua2 yuan2 fu4 xiao3 yin3 zuo4 zhong1 ji4 tong2 zhou1 jiang1 shi2 xue2 shi4 xiu1 fu4
titleSlug: yu-zi-hua-yuan-fu-xiao-yin-zuo-zhong-ji-tong-zhou-jiang-shi-xue-shi-xiu-fu
author: 歐陽修
authorPinyin: ou1 yang2 xiu1
authorSlug: ou-yang-xiu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 歲晚忽不樂，相過偶乘閑。
- 百年纔幾進，一笑得亦艱。
- 有酒醉嘉客，無錢買妖鬟。
- 問予官何爲，侍從聯朝班。
- 朝廷多賢材，何用蒯與菅。
- 白髮垂兩鬢，黄金腰九環。
- 奈何章綬榮，飾此木石頑。
- 於國略無補，有慙常在顔。
- 幸蒙二三友，相與文字間。
- 江子獨捨我，高鴻去難攀。
- 秋風動沙苑，郡閣當南山。
- 吟詠日多暇，詔條寬可頒。
- 寒雲雪紛糅，幽鳥春緜蠻。
- 勝事日向好，思君何時還。

## 拼音

- sui4 wan3 hu1 bu2 le4 ， xiang1 guo4 ou3 cheng2 xian2 。
- bai3 nian2 cai2 ji1 jin4 ， yi2 xiao4 de2 yi4 jian1 。
- you3 jiu3 zui4 jia1 ke4 ， wu2 qian2 mai3 yao1 huan2 。
- wen4 yu3 guan1 he2 wei2 ， shi4 cong2 lian2 chao2 ban1 。
- chao2 ting2 duo1 xian2 cai2 ， he2 yong4 kuai3 yu3 jian1 。
- bai2 fa4 chui2 liang3 bin4 ， huang2 jin1 yao1 jiu3 huan2 。
- nai4 he2 zhang1 shou4 rong2 ， shi4 ci3 mu4 shi2 wan2 。
- wu1 guo2 lüe4 wu2 bu3 ， you3 can2 chang2 zai4 yan2 。
- xing4 meng2 er4 san1 you3 ， xiang1 yu3 wen2 zi4 jian4 。
- jiang1 zi3 du2 she3 wo3 ， gao1 hong2 qu4 nan2 pan1 。
- qiu1 feng1 dong4 sha1 yuan4 ， jun4 ge2 dang1 nan2 shan1 。
- yin2 yong3 ri4 duo1 xia2 ， zhao4 tiao2 kuan1 ke3 ban1 。
- han2 yun2 xue3 fen1 rou2 ， you1 niao3 chun1 mian2 man2 。
- sheng4 shi4 ri4 xiang4 hao3 ， si1 jun1 he2 shi2 huan2 。

## 注释

## 译文

## 赏析
