---
id: ou-yang-xiu-si-er-ting-song-guang-lu-xie-si-cheng-gui-chu-yang-qi-yi
title: 思二亭送光祿謝寺丞歸滁陽  其一
titlePinyin: si1 er4 ting2 song4 guang1 lu4 xie4 si4 cheng2 gui1 chu2 yang2     qi2 yi1
titleSlug: si-er-ting-song-guang-lu-xie-si-cheng-gui-chu-yang-qi-yi
author: 歐陽修
authorPinyin: ou1 yang2 xiu1
authorSlug: ou-yang-xiu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 吾嘗思醉翁，醉翁名自我。
- 山林本我性，章服偶包裹。
- 君恩未知報，進退奚爲可。
- 自非因讒逐，决去焉能果。
- 前時永陽謫，誰與脫韁鎖。
- 山氣無四時，幽花常婀娜。
- 石泉咽然鳴，野艷笑而傞。
- 賓歡正諠譁，翁醉已岌峩。
- 我樂世所悲，眾馳予坎軻。
- 惟茲三二子，嗜好其同頗。
- 因歸謝巖石，爲我刻其左。

## 拼音

- wu2 chang2 si1 zui4 weng1 ， zui4 weng1 ming2 zi4 wo3 。
- shan1 lin2 ben3 wo3 xing4 ， zhang1 fu2 ou3 bao1 guo3 。
- jun1 en1 wei4 zhi1 bao4 ， jin4 tui4 xi1 wei2 ke3 。
- zi4 fei1 yin1 chan2 zhu2 ， jue2 qu4 yan1 neng2 guo3 。
- qian2 shi2 yong3 yang2 zhe2 ， shui2 yu3 tuo1 jiang1 suo3 。
- shan1 qi4 wu2 si4 shi2 ， you1 hua1 chang2 e1 nuo2 。
- shi2 quan2 yan4 ran2 ming2 ， ye3 yan4 xiao4 er2 suo1 。
- bin1 huan1 zheng4 xuan1 hua2 ， weng1 zui4 yi3 ji2 e2 。
- wo3 le4 shi4 suo3 bei1 ， zhong4 chi2 yu3 kan3 ke1 。
- wei2 zi1 san1 er4 zi3 ， shi4 hao4 qi2 tong2 po1 。
- yin1 gui1 xie4 yan2 shi2 ， wei2 wo3 ke4 qi2 zuo3 。

## 注释

## 译文

## 赏析
