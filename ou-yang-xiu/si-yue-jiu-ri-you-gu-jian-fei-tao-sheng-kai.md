---
id: ou-yang-xiu-si-yue-jiu-ri-you-gu-jian-fei-tao-sheng-kai
title: 四月九日幽谷見緋桃盛開
titlePinyin: si4 yue4 jiu3 ri4 you1 gu3 jian4 fei1 tao2 sheng4 kai1
titleSlug: si-yue-jiu-ri-you-gu-jian-fei-tao-sheng-kai
author: 歐陽修
authorPinyin: ou1 yang2 xiu1
authorSlug: ou-yang-xiu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 經年種花滿幽谷，花開不暇把一巵。
- 人生此事尚難必，況欲功名書鼎彝。
- 深紅淺紫看雖好，顔色不柰東風吹。
- 緋桃一樹獨後發，意若待我留芳菲。
- 清香嫩蕊含不吐，日日怪我來何遲。
- 無情草木不解語，向我有意偏依依。
- 羣芳落盡始爛漫，榮枯不與眾豔隨。
- 念花意厚何以報，唯有醉倒花東西。
- 盛開比落猶數日，清罇尚可三四携。

## 拼音

- jing1 nian2 zhong3 hua1 man3 you1 gu3 ， hua1 kai1 bu4 xia2 ba3 yi4 zhi1 。
- ren2 sheng1 ci3 shi4 shang4 nan2 bi4 ， kuang4 yu4 gong1 ming2 shu1 ding3 yi2 。
- shen1 hong2 qian3 zi3 kan4 sui1 hao3 ， yan2 se4 bu2 nai4 dong1 feng1 chui1 。
- fei1 tao2 yi2 shu4 du2 hou4 fa1 ， yi4 ruo4 dai4 wo3 liu2 fang1 fei1 。
- qing1 xiang1 nen4 rui3 han2 bu4 tu3 ， ri4 ri4 guai4 wo3 lai2 he2 chi2 。
- wu2 qing2 cao3 mu4 bu4 jie3 yu3 ， xiang4 wo3 you3 yi4 pian1 yi1 yi1 。
- qun2 fang1 luo4 jin4 shi3 lan4 man4 ， rong2 ku1 bu4 yu3 zhong4 yan4 sui2 。
- nian4 hua1 yi4 hou4 he2 yi3 bao4 ， wei2 you3 zui4 dao3 hua1 dong1 xi1 。
- sheng4 kai1 bi3 luo4 you2 shu4 ri4 ， qing1 zun1 shang4 ke3 san1 si4 xie2 。

## 注释

## 译文

## 赏析
