---
id: ou-yang-xiu-da-xie-jing-shan-yi-gu-wa-yan-ge
title: 答謝景山遺古瓦硯歌
titlePinyin: da2 xie4 jing3 shan1 yi2 gu3 wa3 yan4 ge1
titleSlug: da-xie-jing-shan-yi-gu-wa-yan-ge
author: 歐陽修
authorPinyin: ou1 yang2 xiu1
authorSlug: ou-yang-xiu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 火數四百炎靈銷，誰其代者當塗高。
- 窮姦極酷不易取，始知文景基扃牢。
- 坐揮長喙啄天下，豪傑競起如蝟毛。
- 董呂傕汜相繼死，紹術權備爭咆咻。
- 力彊者勝怯者敗，豈較才德爲功勞。
- 然猶到手不敢取，而使螟蝗生蝮蜪。
- 子丕當初不自耻，敢謂舜禹傳之堯。
- 得之以此失亦此，誰知三馬食一槽。
- 當其盛時爭意氣，叱咤雷雹生風飚。
- 干戈戰罷數功閥，周蔑方召堯無皋。
- 英雄致酒奉高會，巍然銅雀高岧岧。
- 圓歌宛轉激清徵，妙舞左右回纖腰。
- 一朝西陵看拱木，寂寞繐帳空蕭蕭。
- 當時凄涼已可歎，而況後世悲前朝。
- 高臺已傾漸平地，此瓦一墜埋蓬蒿。
- 苔文半滅荒土蝕，戰血曾經野火燒。
- 敗皮弊網各有用，誰使鎸鑱成凸凹。
- 景山筆力若半弩，句遒語老能揮毫。
- 嗟予奪得何所用，簿領朱墨徒紛淆。
- 走官南北未嘗捨，緹襲三四勤緘包。
- 有時屬思欲飛灑，意緒軋軋難抽繰。
- 舟行屢備水神奪，往往冥晦遭風濤。
- 質頑物久有精怪，常恐變化成靈妖。
- 名都所至必傳玩，愛之不換魯寶刀。
- 長歌送我怪且偉，欲報慙愧無瓊瑶。

## 拼音

- huo3 shu4 si4 bai3 yan2 ling2 xiao1 ， shui2 qi2 dai4 zhe3 dang1 tu2 gao1 。
- qiong2 jian1 ji2 ku4 bu2 yi4 qu3 ， shi3 zhi1 wen2 jing3 ji1 jiong1 lao2 。
- zuo4 hui1 chang2 hui4 zhuo2 tian1 xia4 ， hao2 jie2 jing4 qi3 ru2 wei4 mao2 。
- dong3 lü3 que4 si4 xiang1 ji4 si3 ， shao4 shu4 quan2 bei4 zheng1 pao2 xiu1 。
- li4 qiang2 zhe3 sheng4 qie4 zhe3 bai4 ， qi3 jiao4 cai2 de2 wei2 gong1 lao2 。
- ran2 you2 dao4 shou3 bu4 gan3 qu3 ， er2 shi3 ming2 huang2 sheng1 fu4 tao2 。
- zi3 pi1 dang1 chu1 bu2 zi4 chi3 ， gan3 wei4 shun4 yu3 chuan2 zhi1 yao2 。
- de2 zhi1 yi3 ci3 shi1 yi4 ci3 ， shui2 zhi1 san1 ma3 shi2 yi4 cao2 。
- dang1 qi2 sheng4 shi2 zheng1 yi4 qi4 ， chi4 zha4 lei2 bao2 sheng1 feng1 biao1 。
- gan1 ge1 zhan4 ba4 shu4 gong1 fa2 ， zhou1 mie4 fang1 zhao4 yao2 wu2 gao1 。
- ying1 xiong2 zhi4 jiu3 feng4 gao1 hui4 ， wei1 ran2 tong2 que4 gao1 tiao2 tiao2 。
- yuan2 ge1 wan3 zhuan3 ji1 qing1 zhi3 ， miao4 wu3 zuo3 you4 hui2 xian1 yao1 。
- yi4 chao2 xi1 ling2 kan4 gong3 mu4 ， ji4 mo4 sui4 zhang4 kong1 xiao1 xiao1 。
- dang1 shi2 qi1 liang2 yi3 ke3 tan4 ， er2 kuang4 hou4 shi4 bei1 qian2 chao2 。
- gao1 tai2 yi3 qing1 jian4 ping2 di4 ， ci3 wa3 yi2 zhui4 mai2 peng2 hao1 。
- tai2 wen2 ban4 mie4 huang1 tu3 shi2 ， zhan4 xue4 ceng2 jing1 ye3 huo3 shao1 。
- bai4 pi2 bi4 wang3 ge4 you3 yong4 ， shui2 shi3 juan1 chan2 cheng2 tu1 ao1 。
- jing3 shan1 bi3 li4 ruo4 ban4 nu3 ， ju4 qiu2 yu3 lao3 neng2 hui1 hao2 。
- jie1 yu3 duo2 de2 he2 suo3 yong4 ， bo2 ling3 zhu1 mo4 tu2 fen1 xiao2 。
- zou3 guan1 nan2 bei3 wei4 chang2 she3 ， ti2 xi2 san1 si4 qin2 jian1 bao1 。
- you3 shi2 shu3 si1 yu4 fei1 sa3 ， yi4 xu4 ya4 ya4 nan2 chou1 qiao1 。
- zhou1 xing2 lü3 bei4 shui3 shen2 duo2 ， wang3 wang3 ming2 hui4 zao1 feng1 tao1 。
- zhi4 wan2 wu4 jiu3 you3 jing1 guai4 ， chang2 kong3 bian4 hua4 cheng2 ling2 yao1 。
- ming2 dou1 suo3 zhi4 bi4 chuan2 wan2 ， ai4 zhi1 bu2 huan4 lu3 bao3 dao1 。
- chang2 ge1 song4 wo3 guai4 qie3 wei3 ， yu4 bao4 can2 kui4 wu2 qiong2 yao2 。

## 注释

## 译文

## 赏析
