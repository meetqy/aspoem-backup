---
id: ou-yang-xiu-lu-zhu-tang-du-yin
title: 綠竹堂獨飲
titlePinyin: lü4 zhu2 tang2 du2 yin3
titleSlug: lu-zhu-tang-du-yin
author: 歐陽修
authorPinyin: ou1 yang2 xiu1
authorSlug: ou-yang-xiu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 夏篁解籜陰加樛，卧齋公退無喧囂。
- 清和況復值佳月，翠樹好鳥鳴咬咬。
- 芳罇有酒美可酌，胡爲欲飲先長謠。
- 人生暫別客秦楚，尚欲泣淚相攀邀。
- 況茲一訣乃永已，獨使幽夢恨蓬蒿。
- 憶予驅馬別家去，去時柳陌東風高。
- 楚鄉留滯一千里，歸來落盡李與桃。
- 殘花不共一日看，東風送哭聲嗷嗷。
- 洛池不見青春色，白楊但有風蕭蕭。
- 姚黄魏紫開次第，不覺成恨俱零凋。
- 榴花最晚今又拆，紅綠點綴如裙腰。
- 年芳轉新物轉好，逝者日與生期遥。
- 予生本是少年氣，瑳磨牙角爭雄豪。
- 馬遷班固洎歆向，下筆點竄皆嘲嘈。
- 客來共坐說今古，紛紛落盡玉麈毛。
- 彎弓或擬射石虎，又欲醉斬荆江蛟。
- 自言剛氣貯心腹，何爾柔軟爲脂膏。
- 吾聞莊生善齊物，平日吐論奇牙聱。
- 憂從中來不自遣，强叩瓦缶何譊譊。
- 伊人達者尚乃爾，情之所鍾況吾曹。
- 愁填胸中若山積，雖欲强飲如沃焦。
- 乃判自古英壯氣，不有此恨如何消。
- 又聞浮屠說生死，滅沒謂若夢幻泡。
- 前有萬古後萬世，其中一世獨虭蟧。
- 安得獨灑一榻淚，欲助河水增滔滔。
- 古來此事無可奈，不如飲此罇中醪。

## 拼音

- xia4 huang2 jie3 tuo4 yin1 jia1 jiu1 ， wo4 zhai1 gong1 tui4 wu2 xuan1 xiao1 。
- qing1 he2 kuang4 fu4 zhi2 jia1 yue4 ， cui4 shu4 hao3 niao3 ming2 yao3 yao3 。
- fang1 zun1 you3 jiu3 mei3 ke3 zhuo2 ， hu2 wei2 yu4 yin3 xian1 chang2 yao2 。
- ren2 sheng1 zan4 bie2 ke4 qin2 chu3 ， shang4 yu4 qi4 lei4 xiang1 pan1 yao1 。
- kuang4 zi1 yi4 jue2 nai3 yong3 yi3 ， du2 shi3 you1 meng4 hen4 peng2 hao1 。
- yi4 yu3 qu1 ma3 bie2 jia1 qu4 ， qu4 shi2 liu3 mo4 dong1 feng1 gao1 。
- chu3 xiang1 liu2 zhi4 yi4 qian1 li3 ， gui1 lai2 luo4 jin4 li3 yu3 tao2 。
- can2 hua1 bu2 gong4 yi2 ri4 kan4 ， dong1 feng1 song4 ku1 sheng1 ao2 ao2 。
- luo4 chi2 bu2 jian4 qing1 chun1 se4 ， bai2 yang2 dan4 you3 feng1 xiao1 xiao1 。
- yao2 huang2 wei4 zi3 kai1 ci4 di4 ， bu4 jue2 cheng2 hen4 ju4 ling2 diao1 。
- liu2 hua1 zui4 wan3 jin1 you4 chai1 ， hong2 lü4 dian3 zhui4 ru2 qun2 yao1 。
- nian2 fang1 zhuan3 xin1 wu4 zhuan3 hao3 ， shi4 zhe3 ri4 yu3 sheng1 qi1 yao2 。
- yu3 sheng1 ben3 shi4 shao4 nian2 qi4 ， cuo1 mo2 ya2 jiao3 zheng1 xiong2 hao2 。
- ma3 qian1 ban1 gu4 ji4 xin1 xiang4 ， xia4 bi3 dian3 cuan4 jie1 chao2 cao2 。
- ke4 lai2 gong4 zuo4 shuo1 jin1 gu3 ， fen1 fen1 luo4 jin4 yu4 zhu3 mao2 。
- wan1 gong1 huo4 ni3 she4 shi2 hu3 ， you4 yu4 zui4 zhan3 jing1 jiang1 jiao1 。
- zi4 yan2 gang1 qi4 zhu4 xin1 fu4 ， he2 er3 rou2 ruan3 wei2 zhi1 gao1 。
- wu2 wen2 zhuang1 sheng1 shan4 qi2 wu4 ， ping2 ri4 tu3 lun4 qi2 ya2 ao2 。
- you1 cong2 zhong1 lai2 bu2 zi4 qian3 ， qiang2 kou4 wa3 fou3 he2 nao2 nao2 。
- yi1 ren2 da2 zhe3 shang4 nai3 er3 ， qing2 zhi1 suo3 zhong1 kuang4 wu2 cao2 。
- chou2 tian2 xiong1 zhong1 ruo4 shan1 ji1 ， sui1 yu4 qiang2 yin3 ru2 wo4 jiao1 。
- nai3 pan4 zi4 gu3 ying1 zhuang4 qi4 ， bu4 you3 ci3 hen4 ru2 he2 xiao1 。
- you4 wen2 fu2 tu2 shuo1 sheng1 si3 ， mie4 mei2 wei4 ruo4 meng4 huan4 pao4 。
- qian2 you3 wan4 gu3 hou4 wan4 shi4 ， qi2 zhong1 yi2 shi4 du2 diao1 lao2 。
- an1 de2 du2 sa3 yi2 ta4 lei4 ， yu4 zhu4 he2 shui3 zeng1 tao1 tao1 。
- gu3 lai2 ci3 shi4 wu2 ke3 nai4 ， bu4 ru2 yin3 ci3 zun1 zhong1 lao2 。

## 注释

## 译文

## 赏析
