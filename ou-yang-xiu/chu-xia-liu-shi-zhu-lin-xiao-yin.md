---
id: ou-yang-xiu-chu-xia-liu-shi-zhu-lin-xiao-yin
title: 初夏劉氏竹林小飲
titlePinyin: chu1 xia4 liu2 shi4 zhu2 lin2 xiao3 yin3
titleSlug: chu-xia-liu-shi-zhu-lin-xiao-yin
author: 歐陽修
authorPinyin: ou1 yang2 xiu1
authorSlug: ou-yang-xiu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 春榮忽已衰，夏葉換初秀。
- 披荒得深蹊，掃綠蔭清晝。
- 萬竿交已聳，千畝蔚何富。
- 驚雷迸狂鞭，霧籜舒文繡。
- 虛心高自擢，勁節晚愈瘦。
- 雖慚桃李妖，豈愧松柏後。
- 川源湛新霽，林麓洗昏霧。
- 猗猗色可餐，滴滴翠欲溜。
- 況茲夏首月，景物得嘉候。
- 晚蝶舞新黄，孤禽弄清咮。
- 窺深入窗蒙，玩密愛林茂。
- 依依带幽澗，隱隱見孤岫。
- 林蓀縟堪眠，野汲泠可漱。
- 鳴琴瀉山風，高籟發仙奏。
- 暑却自蠲渴，心閑疑愈疚。
- 杯盤雜芬芳，圖籍羅左右。
- 怡然忘簪組，釋若出羈廄。
- 矧予懷一丘，未得解黄綬。
- 官事偶多閑，郊扉須屢叩。
- 新篁漸添林，晚筍堪薦豆。
- 誰邀接䍦公，有酒幸相就。

## 拼音

- chun1 rong2 hu1 yi3 shuai1 ， xia4 ye4 huan4 chu1 xiu4 。
- pi1 huang1 de2 shen1 qi1 ， sao3 lü4 yin1 qing1 zhou4 。
- wan4 gan1 jiao1 yi3 song3 ， qian1 mu3 wei4 he2 fu4 。
- jing1 lei2 beng4 kuang2 bian1 ， wu4 tuo4 shu1 wen2 xiu4 。
- xu1 xin1 gao1 zi4 zhuo2 ， jin4 jie2 wan3 yu4 shou4 。
- sui1 can2 tao2 li3 yao1 ， qi3 kui4 song1 bai3 hou4 。
- chuan1 yuan2 zhan4 xin1 ji4 ， lin2 lu4 xi3 hun1 wu4 。
- yi1 yi1 se4 ke3 can1 ， di1 di1 cui4 yu4 liu1 。
- kuang4 zi1 xia4 shou3 yue4 ， jing3 wu4 de2 jia1 hou4 。
- wan3 die2 wu3 xin1 huang2 ， gu1 qin2 nong4 qing1 zhou4 。
- kui1 shen1 ru4 chuang1 meng2 ， wan2 mi4 ai4 lin2 mao4 。
- yi1 yi1 dai4 you1 jian4 ， yin3 yin3 jian4 gu1 xiu4 。
- lin2 sun1 ru4 kan1 mian2 ， ye3 ji2 ling2 ke3 shu4 。
- ming2 qin2 xie4 shan1 feng1 ， gao1 lai4 fa1 xian1 zou4 。
- shu3 que4 zi4 juan1 ke3 ， xin1 xian2 yi2 yu4 jiu4 。
- bei1 pan2 za2 fen1 fang1 ， tu2 ji2 luo2 zuo3 you4 。
- yi2 ran2 wang4 zan1 zu3 ， shi4 ruo4 chu1 ji1 jiu4 。
- shen3 yu3 huai2 yi4 qiu1 ， wei4 de2 jie3 huang2 shou4 。
- guan1 shi4 ou3 duo1 xian2 ， jiao1 fei1 xu1 lü3 kou4 。
- xin1 huang2 jian4 tian1 lin2 ， wan3 sun3 kan1 jian4 dou4 。
- shui2 yao1 jie1 䍦 gong1 ， you3 jiu3 xing4 xiang1 jiu4 。

## 注释

## 译文

## 赏析
