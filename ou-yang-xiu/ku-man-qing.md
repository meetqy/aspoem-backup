---
id: ou-yang-xiu-ku-man-qing
title: 哭曼卿
titlePinyin: ku1 man4 qing1
titleSlug: ku-man-qing
author: 歐陽修
authorPinyin: ou1 yang2 xiu1
authorSlug: ou-yang-xiu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 嗟我識君晚，君時猶壯夫。
- 信哉天下奇，落落不可拘。
- 軒昂懼驚俗，自隱酒之徒。
- 一飲不計斗，傾河竭崑墟。
- 作詩幾百篇，錦組聯瓊琚。
- 時時出險語，意外研精麤。
- 窮奇變雲煙，搜怪蟠蛟魚。
- 詩成多自寫，筆法顔與虞。
- 旋棄不復惜，所存今幾餘。
- 往往落人間，藏之比明珠。
- 又好題屋壁，虹蜺隨卷舒。
- 遺蹤處處在，餘墨潤不枯。
- 朐山頃歲出，我亦斥江湖。
- 乖離四五載，人事忽焉殊。
- 歸來見京師，心老貌已癯。
- 但驚何其衰，豈意今也無。
- 才高不少下，闊若與世踈。
- 驊騮當少時，其志萬里塗。
- 一旦老伏櫪，猶思主山芻。
- 天兵宿西北，狂兒尚稽誅。
- 而令壯士死，痛惜無賢愚。
- 歸魂渦上田，露草荒春蕪。

## 拼音

- jie1 wo3 shi2 jun1 wan3 ， jun1 shi2 you2 zhuang4 fu1 。
- xin4 zai1 tian1 xia4 qi2 ， luo4 luo4 bu4 ke3 ju1 。
- xuan1 ang2 ju4 jing1 su2 ， zi4 yin3 jiu3 zhi1 tu2 。
- yi4 yin3 bu2 ji4 dou4 ， qing1 he2 jie2 kun1 xu1 。
- zuo4 shi1 ji1 bai3 pian1 ， jin3 zu3 lian2 qiong2 ju1 。
- shi2 shi2 chu1 xian3 yu3 ， yi4 wai4 yan2 jing1 cu1 。
- qiong2 qi2 bian4 yun2 yan1 ， sou1 guai4 pan2 jiao1 yu2 。
- shi1 cheng2 duo1 zi4 xie3 ， bi3 fa3 yan2 yu3 yu2 。
- xuan2 qi4 bu2 fu4 xi1 ， suo3 cun2 jin1 ji1 yu2 。
- wang3 wang3 luo4 ren2 jian4 ， cang2 zhi1 bi3 ming2 zhu1 。
- you4 hao3 ti2 wu1 bi4 ， hong2 ni2 sui2 juan3 shu1 。
- yi2 zong1 chu3 chu3 zai4 ， yu2 mo4 run4 bu4 ku1 。
- qu2 shan1 qing3 sui4 chu1 ， wo3 yi4 chi4 jiang1 hu2 。
- guai1 li2 si4 wu3 zai4 ， ren2 shi4 hu1 yan1 shu1 。
- gui1 lai2 jian4 jing1 shi1 ， xin1 lao3 mao4 yi3 qu2 。
- dan4 jing1 he2 qi2 shuai1 ， qi3 yi4 jin1 ye3 wu2 。
- cai2 gao1 bu4 shao3 xia4 ， kuo4 ruo4 yu3 shi4 shu1 。
- hua2 liu2 dang1 shao3 shi2 ， qi2 zhi4 wan4 li3 tu2 。
- yi2 dan4 lao3 fu2 li4 ， you2 si1 zhu3 shan1 chu2 。
- tian1 bing1 su4 xi1 bei3 ， kuang2 er2 shang4 ji1 zhu1 。
- er2 ling4 zhuang4 shi4 si3 ， tong4 xi1 wu2 xian2 yu2 。
- gui1 hun2 wo1 shang4 tian2 ， lu4 cao3 huang1 chun1 wu2 。

## 注释

## 译文

## 赏析
