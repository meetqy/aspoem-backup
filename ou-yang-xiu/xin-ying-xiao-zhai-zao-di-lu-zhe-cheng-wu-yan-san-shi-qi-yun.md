---
id: ou-yang-xiu-xin-ying-xiao-zhai-zao-di-lu-zhe-cheng-wu-yan-san-shi-qi-yun
title: 新營小齋鑿地爐輒成五言三十七韻
titlePinyin: xin1 ying2 xiao3 zhai1 zao2 di4 lu2 zhe2 cheng2 wu3 yan2 san1 shi2 qi1 yun4
titleSlug: xin-ying-xiao-zhai-zao-di-lu-zhe-cheng-wu-yan-san-shi-qi-yun
author: 歐陽修
authorPinyin: ou1 yang2 xiu1
authorSlug: ou-yang-xiu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 霜降百工休，居者皆入室。
- 墐戶畏初寒，開爐代溫律。
- 規模不盈丈，廣狹足容膝。
- 軒窗共幽窳，竹栢助蒙密。
- 辛勤慚巧宦，窮賤守卑秩。
- 無術政奚爲，有年秋屢實。
- 文書少期會，租訟省鞭抶。
- 地僻與世踈，官閑得身佚。
- 荆蠻苦卑陋，氣候常壹鬰。
- 天日每陰翳，風飆多凜凓。
- 衰顔慘時晚，病骨如寒疾。
- 蠻牀倦晨興，籃輿厭朝出。
- 南山近樵採，僮僕免呵叱。
- 禦歲畜蹲鴟，饋客薦包橘。
- 霜薪吹晶熒，石鼎沸啾唧。
- 披方養丹砂，候節煎秋朮。
- 西鄰有高士，轗軻卧蓬蓽。
- 鶴髮善高談，鮐背更炙熨。
- 披裘屢相就，束縕亦時乞。
- 傳經伏生老，愛酒楊雄吃。
- 晨灰煖餘盃，夜火爆山粟。
- 無言兩忘形，相對或終日。
- 微生慕剛毅，勁强早難屈。
- 自從世欲牽，常恐天性失。
- 仰茲微官祿，養此多病質。
- 省躬由一言，無枉慕三黜。
- 因知吏隱樂，漸使欲心窒。
- 面壁或僧禪，倒冠聊酒逸。
- 螟蛉輕二豪，一馬齊萬物。
- 啟期爲樂三，叔夜不堪七。
- 負薪幸有瘳，舊學頗思述。
- 興亡閱今古，圖籍羅甲乙。
- 魯冊謹會盟，周公彖兇吉。
- 詳明左丘辯，馳騁馬遷筆。
- 金石互鏗鍧，風雲生倏忽。
- 豁爾一開卷，慨然時揜帙。
- 浮沈恣其間，適若遂聱䎲。
- 吾居誰云陋，所得乃非一。
- 五斗豈須慚，憂游歲將畢。

## 拼音

- shuang1 jiang4 bai3 gong1 xiu1 ， ju1 zhe3 jie1 ru4 shi4 。
- jin4 hu4 wei4 chu1 han2 ， kai1 lu2 dai4 wen1 lü4 。
- gui1 mo2 bu4 ying2 zhang4 ， guang3 xia2 zu2 rong2 xi1 。
- xuan1 chuang1 gong4 you1 yu3 ， zhu2 bai3 zhu4 meng2 mi4 。
- xin1 qin2 can2 qiao3 huan4 ， qiong2 jian4 shou3 bei1 zhi4 。
- wu2 shu4 zheng4 xi1 wei2 ， you3 nian2 qiu1 lü3 shi2 。
- wen2 shu1 shao3 qi1 hui4 ， zu1 song4 sheng3 bian1 chi4 。
- di4 pi4 yu3 shi4 shu1 ， guan1 xian2 de2 shen1 yi4 。
- jing1 man2 ku3 bei1 lou4 ， qi4 hou4 chang2 yi1 yu4 。
- tian1 ri4 mei3 yin1 yi4 ， feng1 biao1 duo1 lin3 li4 。
- shuai1 yan2 can3 shi2 wan3 ， bing4 gu3 ru2 han2 ji2 。
- man2 chuang2 juan4 chen2 xing1 ， lan2 yu2 yan4 chao2 chu1 。
- nan2 shan1 jin4 qiao2 cai3 ， tong2 pu2 mian3 he1 chi4 。
- yu4 sui4 chu4 dun1 chi1 ， kui4 ke4 jian4 bao1 ju2 。
- shuang1 xin1 chui1 jing1 ying2 ， shi2 ding3 fei4 jiu1 ji1 。
- pi1 fang1 yang3 dan1 sha1 ， hou4 jie2 jian1 qiu1 zhu2 。
- xi1 lin2 you3 gao1 shi4 ， kan3 ke1 wo4 peng2 bi4 。
- he4 fa4 shan4 gao1 tan2 ， tai2 bei4 geng4 zhi4 yun4 。
- pi1 qiu2 lü3 xiang1 jiu4 ， shu4 yun4 yi4 shi2 qi3 。
- chuan2 jing1 fu2 sheng1 lao3 ， ai4 jiu3 yang2 xiong2 chi1 。
- chen2 hui1 xuan1 yu2 bei1 ， ye4 huo3 bao4 shan1 su4 。
- wu2 yan2 liang3 wang4 xing2 ， xiang1 dui4 huo4 zhong1 ri4 。
- wei1 sheng1 mu4 gang1 yi4 ， jin4 qiang2 zao3 nan2 qu1 。
- zi4 cong2 shi4 yu4 qian1 ， chang2 kong3 tian1 xing4 shi1 。
- yang3 zi1 wei1 guan1 lu4 ， yang3 ci3 duo1 bing4 zhi4 。
- sheng3 gong1 you2 yi4 yan2 ， wu2 wang3 mu4 san1 chu4 。
- yin1 zhi1 li4 yin3 le4 ， jian4 shi3 yu4 xin1 zhi4 。
- mian4 bi4 huo4 seng1 shan4 ， dao3 guan1 liao2 jiu3 yi4 。
- ming2 ling2 qing1 er4 hao2 ， yi4 ma3 qi2 wan4 wu4 。
- qi3 qi1 wei2 le4 san1 ， shu1 ye4 bu4 kan1 qi1 。
- fu4 xin1 xing4 you3 chou1 ， jiu4 xue2 po1 si1 shu4 。
- xing1 wang2 yue4 jin1 gu3 ， tu2 ji2 luo2 jia3 yi3 。
- lu3 ce4 jin3 hui4 meng2 ， zhou1 gong1 tuan4 xiong1 ji2 。
- xiang2 ming2 zuo3 qiu1 bian4 ， chi2 cheng3 ma3 qian1 bi3 。
- jin1 shi2 hu4 keng1 hong1 ， feng1 yun2 sheng1 shu1 hu1 。
- huo1 er3 yi4 kai1 juan4 ， kai3 ran2 shi2 yan3 zhi4 。
- fu2 shen3 zi4 qi2 jian4 ， shi4 ruo4 sui4 ao2 䎲。
- wu2 ju1 shui2 yun2 lou4 ， suo3 de2 nai3 fei1 yi1 。
- wu3 dou3 qi3 xu1 can2 ， you1 you2 sui4 jiang1 bi4 。

## 注释

## 译文

## 赏析
