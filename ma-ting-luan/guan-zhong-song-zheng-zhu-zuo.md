---
id: ma-ting-luan-guan-zhong-song-zheng-zhu-zuo
title: 館中送鄭著作
titlePinyin: guan3 zhong1 song4 zheng4 zhu4 zuo4
titleSlug: guan-zhong-song-zheng-zhu-zuo
author: 馬廷鸞
authorPinyin: ma3 ting2 luan2
authorSlug: ma-ting-luan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 士爲慾心縛，蝸牛粘壁枯。
- 榮華不盈睫，咎責彌八區。
- 不有君子人，中流誰一壺。
- 公懷天台秋，夙昔廊廟須。
- 南宮接東觀，並轡驂天衢。
- 幽憂腸內熱，慷慨涕濡縷。
- 拜疏上虛皇，誦言折姦愚。
- 肝腦非己物，宇宙須人扶。
- 恭惟天王聖，肯使善類孤。
- 一朝擁麾蓋，自詭歌袴襦。
- 黟歙股肱郡，新安文物都。
- 斯文紫陽翁，千載長昭蘇。
- 稻苗新進士，倚公爲播敷。
- 繭絲困窮民，願公薦蒍于。
- 勉哉崇明德，歸來誦唐虞。

## 拼音

- shi4 wei2 yu4 xin1 fu4 ， wo1 niu2 nian2 bi4 ku1 。
- rong2 hua2 bu4 ying2 jie2 ， jiu4 ze2 mi2 ba1 qu1 。
- bu4 you3 jun1 zi3 ren2 ， zhong1 liu2 shui2 yi4 hu2 。
- gong1 huai2 tian1 tai2 qiu1 ， su4 xi1 lang2 miao4 xu1 。
- nan2 gong1 jie1 dong1 guan1 ， bing4 pei4 can1 tian1 qu2 。
- you1 you1 chang2 nei4 re4 ， kang1 kai3 ti4 ru2 lü3 。
- bai4 shu1 shang4 xu1 huang2 ， song4 yan2 zhe2 jian1 yu2 。
- gan1 nao3 fei1 ji3 wu4 ， yu3 zhou4 xu1 ren2 fu2 。
- gong1 wei2 tian1 wang2 sheng4 ， ken3 shi3 shan4 lei4 gu1 。
- yi4 zhao1 yong1 hui1 gai4 ， zi4 gui3 ge1 ku4 ru2 。
- yi1 xi1 gu3 gong1 jun4 ， xin1 an1 wen2 wu4 dou1 。
- si1 wen2 zi3 yang2 weng1 ， qian1 zai4 chang2 zhao1 su1 。
- dao4 miao2 xin1 jin4 shi4 ， yi3 gong1 wei2 bo1 fu1 。
- jian3 si1 kun4 qiong2 min2 ， yuan4 gong1 jian4 wei3 yu2 。
- mian3 zai1 chong2 ming2 de2 ， gui1 lai2 song4 tang2 yu2 。

## 注释

## 译文

## 赏析
