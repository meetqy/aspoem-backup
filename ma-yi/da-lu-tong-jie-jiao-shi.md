---
id: ma-yi-da-lu-tong-jie-jiao-shi
title: 荅盧仝結交詩
titlePinyin: da2 lu2 tong2 jie2 jiao1 shi1
titleSlug: da-lu-tong-jie-jiao-shi
author: 馬異
authorPinyin: ma3 yi4
authorSlug: ma-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 有鳥自南翔，口銜一書扎，達我山之維。
- 開緘金玉煥陸離，乃是盧仝結交詩。
- 此詩峭絕天邊格，力與文星色相射。
- 長河拔作數條絲，太華磨成一拳石。
- 莫嗟獨笑無往還，月中芳桂難追攀。
- 況值亂邦不平年，迴陵倒谷如等閑。
- 與君俯首大艱阻，喙長三尺不得語。
- 因君今日形章句，羨獼猴兮著衣裳。
- 悲蚯蚓兮安翅羽，上天不識察。
- 仰我爲遼天失所，將吾劒兮切淤泥。
- 使良驥兮捕老鼠，昨日脫身卑賤籠。
- 卯星借與老人峯，抱鋤劚地芸芝朮。
- 偃蓋參天舊有松，朮與松兮保身世。
- 臥居居兮起于于，漱潺潺兮聆嘒嘒。
- 道在其中可終歲，不教辜負堯爲帝。
- 燒我荷衣摧我身，回看天地如砥平。
- 鋼刀銼骨不辭去，卑躬君子今明明。
- 俛首辭山心慘惻，白雲雖好戀不得。
- 看雲且擬直須臾，疾風又卷西飛翼。
- 爲報覃懷心結交，死生富貴存後凋。
- 我心不畏朱公叔，君意須防劉孝標。
- 以膠投漆苦不早，就中相去萬里道。
- 河水悠悠山之間，無由把袂攄懷抱。
- 憶仝吟能文，洽臭成蘭薰。
- 不知何處清風夕，擬使張華見陸雲。

## 拼音

- you3 niao3 zi4 nan2 xiang2 ， kou3 xian2 yi4 shu1 zha1 ， da2 wo3 shan1 zhi1 wei2 。
- kai1 jian1 jin1 yu4 huan4 lu4 li2 ， nai3 shi4 lu2 tong2 jie2 jiao1 shi1 。
- ci3 shi1 qiao4 jue2 tian1 bian1 ge2 ， li4 yu3 wen2 xing1 se4 xiang4 she4 。
- chang2 he2 ba2 zuo4 shu4 tiao2 si1 ， tai4 hua2 mo2 cheng2 yi4 quan2 shi2 。
- mo4 jie1 du2 xiao4 wu2 wang3 huan2 ， yue4 zhong1 fang1 gui4 nan2 zhui1 pan1 。
- kuang4 zhi2 luan4 bang1 bu4 ping2 nian2 ， hui2 ling2 dao3 gu3 ru2 deng3 xian2 。
- yu3 jun1 fu3 shou3 da4 jian1 zu3 ， hui4 chang2 san1 chi3 bu4 de2 yu3 。
- yin1 jun1 jin1 ri4 xing2 zhang1 ju4 ， xian4 mi2 hou2 xi1 zhu4 yi1 shang0 。
- bei1 qiu1 yin3 xi1 an1 chi4 yu3 ， shang4 tian1 bu4 shi2 cha2 。
- yang3 wo3 wei2 liao2 tian1 shi1 suo3 ， jiang1 wu2 jian4 xi1 qie4 yu1 ni2 。
- shi3 liang2 ji4 xi1 bu3 lao3 shu3 ， zuo2 ri4 tuo1 shen1 bei1 jian4 long2 。
- mao3 xing1 jie4 yu3 lao3 ren2 feng1 ， bao4 chu2 zhu2 di4 yun2 zhi1 zhu2 。
- yan3 gai4 can1 tian1 jiu4 you3 song1 ， zhu2 yu3 song1 xi1 bao3 shen1 shi4 。
- wo4 ju1 ju1 xi1 qi3 yu2 yu2 ， shu4 chan2 chan2 xi1 ling2 hui4 hui4 。
- dao4 zai4 qi2 zhong1 ke3 zhong1 sui4 ， bu2 jiao4 gu1 fu4 yao2 wei2 di4 。
- shao1 wo3 he2 yi1 cui1 wo3 shen1 ， hui2 kan4 tian1 di4 ru2 di3 ping2 。
- gang1 dao1 cuo4 gu3 bu4 ci2 qu4 ， bei1 gong1 jun1 zi3 jin1 ming2 ming2 。
- fu3 shou3 ci2 shan1 xin1 can3 ce4 ， bai2 yun2 sui1 hao3 lian4 bu4 de2 。
- kan4 yun2 qie3 ni3 zhi2 xu1 yu2 ， ji2 feng1 you4 juan4 xi1 fei1 yi4 。
- wei2 bao4 qin2 huai2 xin1 jie2 jiao1 ， si3 sheng1 fu4 gui4 cun2 hou4 diao1 。
- wo3 xin1 bu2 wei4 zhu1 gong1 shu1 ， jun1 yi4 xu1 fang2 liu2 xiao4 biao1 。
- yi3 jiao1 tou2 qi1 ku3 bu4 zao3 ， jiu4 zhong1 xiang1 qu4 wan4 li3 dao4 。
- he2 shui3 you1 you1 shan1 zhi1 jian4 ， wu2 you2 ba3 mei4 shu1 huai2 bao4 。
- yi4 tong2 yin2 neng2 wen2 ， qia4 chou4 cheng2 lan2 xun1 。
- bu4 zhi1 he2 chu3 qing1 feng1 xi1 ， ni3 shi3 zhang1 hua2 jian4 lu4 yun2 。

## 注释

## 译文

## 赏析
