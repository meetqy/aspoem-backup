---
id: li-zhi-yi-song-mu-rong-ruo-zhi-gong-gan-huan-qing-bin-ning
title: 送慕容若禔公幹環慶邠寧
titlePinyin: song4 mu4 rong2 ruo4 zhi1 gong1 gan4 huan2 qing4 bin1 ning2
titleSlug: song-mu-rong-ruo-zhi-gong-gan-huan-qing-bin-ning
author: 李之儀
authorPinyin: li3 zhi1 yi2
authorSlug: li-zhi-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 四月邊城氣如煮，問龍乞水將致雨。
- 起我獨有泛蓮人，相與授誠香一縷。
- 腹枵不擬謝僧疏，愁對焦枯無告語。
- 君時捧檄不我捨，意欲同分神所怒。
- 此誠未契我輒罷，想望絕疑隔烟霧。
- 一朝報我檄難留，明日清晨離此去。
- 我慙君住本爲我，君行我乃不得祖。
- 固知身世不相期，戚戚安能效兒女。
- 君還我亦脫韁鎖，聞道荆醅如潑乳。
- 使君況是我輩人，便約臨高目東注。
- 經由第一莫遲回，尤物須知原有主。

## 拼音

- si4 yue4 bian1 cheng2 qi4 ru2 zhu3 ， wen4 long2 qi3 shui3 jiang1 zhi4 yu3 。
- qi3 wo3 du2 you3 fan4 lian2 ren2 ， xiang1 yu3 shou4 cheng2 xiang1 yi4 lü3 。
- fu4 xiao1 bu4 ni3 xie4 seng1 shu1 ， chou2 dui4 jiao1 ku1 wu2 gao4 yu3 。
- jun1 shi2 peng3 xi2 bu4 wo3 she3 ， yi4 yu4 tong2 fen1 shen2 suo3 nu4 。
- ci3 cheng2 wei4 qi4 wo3 zhe2 ba4 ， xiang3 wang4 jue2 yi2 ge2 yan1 wu4 。
- yi4 zhao1 bao4 wo3 xi2 nan2 liu2 ， ming2 ri4 qing1 chen2 li2 ci3 qu4 。
- wo3 can2 jun1 zhu4 ben3 wei2 wo3 ， jun1 xing2 wo3 nai3 bu4 de2 zu3 。
- gu4 zhi1 shen1 shi4 bu4 xiang1 qi1 ， qi1 qi1 an1 neng2 xiao4 er2 nü3 。
- jun1 huan2 wo3 yi4 tuo1 jiang1 suo3 ， wen2 dao4 jing1 pei1 ru2 po1 ru3 。
- shi3 jun1 kuang4 shi4 wo3 bei4 ren2 ， bian4 yue1 lin2 gao1 mu4 dong1 zhu4 。
- jing1 you2 di4 yi1 mo4 chi2 hui2 ， you2 wu4 xu1 zhi1 yuan2 you3 zhu3 。

## 注释

## 译文

## 赏析
