---
id: li-zhi-yi-cai-shi-san-ti-zhuo-yue-ting
title: 采石三題 捉月亭
titlePinyin: cai3 shi2 san1 ti2   zhuo1 yue4 ting2
titleSlug: cai-shi-san-ti-zhuo-yue-ting
author: 李之儀
authorPinyin: li3 zhi1 yi2
authorSlug: li-zhi-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 我昔揚帆下廬阜，落帆采石春欲暮。
- 江南江北只見山，欲識錦袍無問處。
- 夜深明月來青天，天水茫茫月連霧。
- 想見扁舟捉月時，江心見月如相遇。
- 醉魂不制月可捉，捉得便將天外去。
- 月在人亡天莫詰，彷彿風流誰與晤。
- 邇來水落洲渚出，隔岸潮迴疑可步。
- 聒耳啁啾不得聞，對案腥臊難下筯。
- 多情禪客饒佳趣，粉飾餘光扶墜緒。
- 欲回古月換今人，到此翛然忘世慮。
- 從來喜誦騎鯨句，亦復買田相近住。
- 會當載酒十分圓，同指虛無問征路。

## 拼音

- wo3 xi1 yang2 fan1 xia4 lu2 fu4 ， luo4 fan1 cai3 shi2 chun1 yu4 mu4 。
- jiang1 nan2 jiang1 bei3 zhi1 jian4 shan1 ， yu4 shi2 jin3 pao2 wu2 wen4 chu3 。
- ye4 shen1 ming2 yue4 lai2 qing1 tian1 ， tian1 shui3 mang2 mang2 yue4 lian2 wu4 。
- xiang3 jian4 pian1 zhou1 zhuo1 yue4 shi2 ， jiang1 xin1 jian4 yue4 ru2 xiang1 yu4 。
- zui4 hun2 bu2 zhi4 yue4 ke3 zhuo1 ， zhuo1 de2 bian4 jiang1 tian1 wai4 qu4 。
- yue4 zai4 ren2 wang2 tian1 mo4 jie2 ， pang2 fu2 feng1 liu2 shui2 yu3 wu4 。
- er3 lai2 shui3 luo4 zhou1 zhu3 chu1 ， ge2 an4 chao2 hui2 yi2 ke3 bu4 。
- guo1 er3 zhou1 jiu1 bu4 de2 wen2 ， dui4 an4 xing1 sao1 nan2 xia4 zhu4 。
- duo1 qing2 shan4 ke4 rao2 jia1 qu4 ， fen3 shi4 yu2 guang1 fu2 zhui4 xu4 。
- yu4 hui2 gu3 yue4 huan4 jin1 ren2 ， dao4 ci3 xiao1 ran2 wang4 shi4 lü4 。
- cong2 lai2 xi3 song4 qi2 jing1 ju4 ， yi4 fu4 mai3 tian2 xiang1 jin4 zhu4 。
- hui4 dang1 zai4 jiu3 shi2 fen1 yuan2 ， tong2 zhi3 xu1 wu2 wen4 zheng1 lu4 。

## 注释

## 译文

## 赏析
