---
id: li-zhi-yi-qi-yan-gu-feng-ji-ti-xue-gong-wei-shi-xiao-yao-ge-jian-song-bo-cheng-zhi-xian-xuan-de-jie-yin-dang-tu-zhi-shu-min-yan-er-fei-suo-wei-shi-ye
title: 七言古風寄題薛公尉氏逍遙閣兼送伯成知縣宣德解印當塗直書民言耳非所謂詩也
titlePinyin: qi1 yan2 gu3 feng1 ji4 ti2 xue1 gong1 wei4 shi4 xiao1 yao2 ge2 jian1 song4 bo2 cheng2 zhi1 xian4 xuan1 de2 jie3 yin4 dang1 tu2 zhi2 shu1 min2 yan2 er3 fei1 suo3 wei4 shi1 ye3
titleSlug: qi-yan-gu-feng-ji-ti-xue-gong-wei-shi-xiao-yao-ge-jian-song-bo-cheng-zhi-xian-xuan-de-jie-yin-dang-tu-zhi-shu-min-yan-er-fei-suo-wei-shi-ye
author: 李之儀
authorPinyin: li3 zhi1 yi2
authorSlug: li-zhi-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 長身少髯復多骨，憶在兒時獲相識。
- 滿朝善類推老成，鄉曲名流誦才德。
- 爾來契闊四十年，停鸞峙鵠欣相傳。
- 我方却歸不自得，但覺和氣如春天。
- 往日朝門炙可熱，今朝吏爨幾無烟。
- 追呼輩伍殆千指，一旦束手蠶如眠。
- 父老相傳語且泣，岌岌流離遽安集。
- 省事以來無此君，豫恐他時莫能及。
- 尺紙胡爲來北闕，樂境危城俄見敚。
- 覆盆雖光亦蹔爾，所惜時間未能雪。
- 稍傳遠近或歎喜，歎者吾民喜者吏。
- 吏至酌酒更相賀，畢竟卷舒須在我。
- 父老沾襟嗟薄福，此理冥冥定誰坐。
- 異時得君逾所聞，杳杳健鶻盤霜旻。
- 信矣此地不可久，空使遺愛傳邦人。
- 邦人姑止聽我語，逍遙閣去天尺五。
- 長身仙翁昔遊戲，日日烟雲泛罇俎。
- 仙翁久已朝紫皇，功行不泯鍾諸郎。
- 扶疏密蔭被所至，遂令此閣如甘棠。
- 我昔西畿數來往，日脚闌干猶可想。
- 塵埃滿袂阻登臨，白髮心期負真賞。
- 六月炎炎汗如洗，江南雨多拍隄水。
- 旗開鼓響船欲發，超然爽意因君起。
- 驊騮一跌愈莫止，大鵬會展滄溟翅。
- 何妨閣下敞高門，更看陰功動閭里。

## 拼音

- chang2 shen1 shao3 ran2 fu4 duo1 gu3 ， yi4 zai4 er2 shi2 huo4 xiang1 shi2 。
- man3 chao2 shan4 lei4 tui1 lao3 cheng2 ， xiang1 qu3 ming2 liu2 song4 cai2 de2 。
- er3 lai2 qi4 kuo4 si4 shi2 nian2 ， ting2 luan2 zhi4 hu2 xin1 xiang1 chuan2 。
- wo3 fang1 que4 gui1 bu2 zi4 de2 ， dan4 jue2 he2 qi4 ru2 chun1 tian1 。
- wang3 ri4 chao2 men2 zhi4 ke3 re4 ， jin1 zhao1 li4 cuan4 ji1 wu2 yan1 。
- zhui1 hu1 bei4 wu3 dai4 qian1 zhi3 ， yi2 dan4 shu4 shou3 can2 ru2 mian2 。
- fu4 lao3 xiang1 chuan2 yu3 qie3 qi4 ， ji2 ji2 liu2 li2 ju4 an1 ji2 。
- sheng3 shi4 yi3 lai2 wu2 ci3 jun1 ， yu4 kong3 ta1 shi2 mo4 neng2 ji2 。
- chi3 zhi3 hu2 wei2 lai2 bei3 que4 ， le4 jing4 wei1 cheng2 e2 jian4 duo2 。
- fu4 pen2 sui1 guang1 yi4 zan4 er3 ， suo3 xi1 shi2 jian4 wei4 neng2 xue3 。
- shao1 chuan2 yuan3 jin4 huo4 tan4 xi3 ， tan4 zhe3 wu2 min2 xi3 zhe3 li4 。
- li4 zhi4 zhuo2 jiu3 geng4 xiang1 he4 ， bi4 jing4 juan3 shu1 xu1 zai4 wo3 。
- fu4 lao3 zhan1 jin1 jie1 bao2 fu2 ， ci3 li3 ming2 ming2 ding4 shui2 zuo4 。
- yi4 shi2 de2 jun1 yu2 suo3 wen2 ， yao3 yao3 jian4 gu3 pan2 shuang1 min2 。
- xin4 yi3 ci3 di4 bu4 ke3 jiu3 ， kong1 shi3 yi2 ai4 chuan2 bang1 ren2 。
- bang1 ren2 gu1 zhi3 ting1 wo3 yu3 ， xiao1 yao2 ge2 qu4 tian1 chi3 wu3 。
- chang2 shen1 xian1 weng1 xi1 you2 xi4 ， ri4 ri4 yan1 yun2 fan4 zun1 zu3 。
- xian1 weng1 jiu3 yi3 chao2 zi3 huang2 ， gong1 xing2 bu4 min3 zhong1 zhu1 lang2 。
- fu2 shu1 mi4 yin1 bei4 suo3 zhi4 ， sui4 ling4 ci3 ge2 ru2 gan1 tang2 。
- wo3 xi1 xi1 ji1 shu4 lai2 wang3 ， ri4 jiao3 lan2 gan1 you2 ke3 xiang3 。
- chen2 ai1 man3 mei4 zu3 deng1 lin2 ， bai2 fa4 xin1 qi1 fu4 zhen1 shang3 。
- liu4 yue4 yan2 yan2 han4 ru2 xi3 ， jiang1 nan2 yu3 duo1 pai1 di1 shui3 。
- qi2 kai1 gu3 xiang3 chuan2 yu4 fa1 ， chao1 ran2 shuang3 yi4 yin1 jun1 qi3 。
- hua2 liu2 yi4 die1 yu4 mo4 zhi3 ， da4 peng2 hui4 zhan3 cang1 ming2 chi4 。
- he2 fang2 ge2 xia4 chang3 gao1 men2 ， geng4 kan4 yin1 gong1 dong4 lü2 li3 。

## 注释

## 译文

## 赏析
