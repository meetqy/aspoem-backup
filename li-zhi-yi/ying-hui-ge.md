---
id: li-zhi-yi-ying-hui-ge
title: 迎暉閣
titlePinyin: ying2 hui1 ge2
titleSlug: ying-hui-ge
author: 李之儀
authorPinyin: li3 zhi1 yi2
authorSlug: li-zhi-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 霜風吹我衣，日短歸路長。
- 放懷即可家，何適非吾鄉。
- 稍聞東南隅，勝致寓一方。
- 超然世外人，雞黍隨低昂。
- 簷甍闢無際，戶牖延初光。
- 孰云日月久，但知歲時康。
- 每逢會心處，萬境不得藏。
- 何當駕修輪，飛雲共回翔。
- 淋漓非所期，遠目聊徜徉。
- 庶幾蟹眼白，打出鵝兒黄。

## 拼音

- shuang1 feng1 chui1 wo3 yi1 ， ri4 duan3 gui1 lu4 chang2 。
- fang4 huai2 ji2 ke3 jia1 ， he2 shi4 fei1 wu2 xiang1 。
- shao1 wen2 dong1 nan2 yu2 ， sheng4 zhi4 yu4 yi4 fang1 。
- chao1 ran2 shi4 wai4 ren2 ， ji1 shu3 sui2 di1 ang2 。
- yan2 meng2 pi4 wu2 ji4 ， hu4 you3 yan2 chu1 guang1 。
- shu2 yun2 ri4 yue4 jiu3 ， dan4 zhi1 sui4 shi2 kang1 。
- mei3 feng2 hui4 xin1 chu3 ， wan4 jing4 bu4 de2 cang2 。
- he2 dang1 jia4 xiu1 lun2 ， fei1 yun2 gong4 hui2 xiang2 。
- lin2 li2 fei1 suo3 qi1 ， yuan3 mu4 liao2 chang2 yang2 。
- shu4 ji1 xie4 yan3 bai2 ， da3 chu1 e2 er2 huang2 。

## 注释

## 译文

## 赏析
