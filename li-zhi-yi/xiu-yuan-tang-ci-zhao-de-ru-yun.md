---
id: li-zhi-yi-xiu-yuan-tang-ci-zhao-de-ru-yun
title: 秀遠堂次趙德孺韵
titlePinyin: xiu4 yuan3 tang2 ci4 zhao4 de2 ru2 yun4
titleSlug: xiu-yuan-tang-ci-zhao-de-ru-yun
author: 李之儀
authorPinyin: li3 zhi1 yi2
authorSlug: li-zhi-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 愛山依山住，如山不少下。
- 山中所有多，惟取不容捨。
- 烟雲實交遊，松竹乃保社。
- 尚欠目所窮，披翦寧問檟。
- 廓然宇宙寬，信矣和無寡。
- 隠隠徹四垂，萬象入坯冶。
- 初疑彩間錯，又若墨勻洒。
- 造化非適然，一一類見假。
- 吾友端可人，韵勝不少野。
- 更將桃李俱，參差移拱把。
- 時哉須自勉，歲月甚奔馬。
- 得難未易失，詎有長年者。
- 何妨倒載歸，日日無虛斝。

## 拼音

- ai4 shan1 yi1 shan1 zhu4 ， ru2 shan1 bu4 shao3 xia4 。
- shan1 zhong1 suo3 you3 duo1 ， wei2 qu3 bu4 rong2 she3 。
- yan1 yun2 shi2 jiao1 you2 ， song1 zhu2 nai3 bao3 she4 。
- shang4 qian4 mu4 suo3 qiong2 ， pi1 jian3 ning2 wen4 jia3 。
- kuo4 ran2 yu3 zhou4 kuan1 ， xin4 yi3 he2 wu2 gua3 。
- yin3 yin3 che4 si4 chui2 ， wan4 xiang4 ru4 pi1 ye3 。
- chu1 yi2 cai3 jian4 cuo4 ， you4 ruo4 mo4 yun2 sa3 。
- zao4 hua4 fei1 shi4 ran2 ， yi1 yi1 lei4 jian4 jia3 。
- wu2 you3 duan1 ke3 ren2 ， yun4 sheng4 bu4 shao3 ye3 。
- geng4 jiang1 tao2 li3 ju4 ， can1 cha4 yi2 gong3 ba3 。
- shi2 zai1 xu1 zi4 mian3 ， sui4 yue4 shen4 ben1 ma3 。
- de2 nan2 wei4 yi4 shi1 ， ju4 you3 chang2 nian2 zhe3 。
- he2 fang2 dao3 zai4 gui1 ， ri4 ri4 wu2 xu1 jia3 。

## 注释

## 译文

## 赏析
