---
id: li-zhi-yi-wei-yang-hui-zhang-man-lao-chen-ying-zhong-fen-yun-de-liu-zi
title: 維揚會張曼老陳瑩中分韵得柳字
titlePinyin: wei2 yang2 hui4 zhang1 man4 lao3 chen2 ying2 zhong1 fen1 yun4 de2 liu3 zi4
titleSlug: wei-yang-hui-zhang-man-lao-chen-ying-zhong-fen-yun-de-liu-zi
author: 李之儀
authorPinyin: li3 zhi1 yi2
authorSlug: li-zhi-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 我生固有地，物物皆可口。
- 身行半天下，荐饑無不有。
- 讀書恨未博，每索多掣肘。
- 一逢可意人，似對靈和柳。
- 老來益落寞，永日類中酒。
- 北舟得二妙，洗盡平生垢。
- 參軍欲陵春，記室寒掛斗。
- 雍容送落日，百衲爲抖擻。
- 崎嶇等外驚，瞥眼自妍醜。
- 真樂極胡越，誰可論不朽。
- 昔人固欣慕，僅欲操箕帚。
- 堂皇幾千仞，未易窺戶牖。
- 逡巡即千里，轉盼百年久。
- 一笑且低回，朱顔今皓首。

## 拼音

- wo3 sheng1 gu4 you3 di4 ， wu4 wu4 jie1 ke3 kou3 。
- shen1 xing2 ban4 tian1 xia4 ， jian4 ji1 wu2 bu4 you3 。
- du2 shu1 hen4 wei4 bo2 ， mei3 suo3 duo1 che4 zhou3 。
- yi4 feng2 ke3 yi4 ren2 ， si4 dui4 ling2 he2 liu3 。
- lao3 lai2 yi4 luo4 mo4 ， yong3 ri4 lei4 zhong1 jiu3 。
- bei3 zhou1 de2 er4 miao4 ， xi3 jin4 ping2 sheng1 gou4 。
- can1 jun1 yu4 ling2 chun1 ， ji4 shi4 han2 gua4 dou4 。
- yong1 rong2 song4 luo4 ri4 ， bai3 na4 wei2 dou3 sou4 。
- qi2 qu1 deng3 wai4 jing1 ， pie1 yan3 zi4 yan2 chou3 。
- zhen1 le4 ji2 hu2 yue4 ， shui2 ke3 lun4 bu4 xiu3 。
- xi1 ren2 gu4 xin1 mu4 ， jin3 yu4 cao1 ji1 zhou3 。
- tang2 huang2 ji1 qian1 ren4 ， wei4 yi4 kui1 hu4 you3 。
- qun1 xun2 ji2 qian1 li3 ， zhuan3 pan4 bai3 nian2 jiu3 。
- yi2 xiao4 qie3 di1 hui2 ， zhu1 yan2 jin1 hao4 shou3 。

## 注释

## 译文

## 赏析
