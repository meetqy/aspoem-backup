---
id: li-zhi-yi-song-bao-ding-qian-bi-wei-qie-yue-xiang-jian-hou-xing
title: 送保定錢弼違且約相見後行
titlePinyin: song4 bao3 ding4 qian2 bi4 wei2 qie3 yue1 xiang1 jian4 hou4 xing2
titleSlug: song-bao-ding-qian-bi-wei-qie-yue-xiang-jian-hou-xing
author: 李之儀
authorPinyin: li3 zhi1 yi2
authorSlug: li-zhi-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 平生不願與物迕，所向未始值坑谷。
- 濁斯濯足清濯纓，世間此理固纖曲。
- 朱顔見君一笑可，兩眼照人光煜煜。
- 深沉不可犯毫髮，遲暮已許同松竹。
- 去年相逢儼如昨，歎我何殊侵曉燭。
- 衰殘壯盛等復虛，且可清樽對殽蔌。
- 軍興百邑不可遏，與期縱橫猶沸粥。
- 念君去替無幾日，頗復驅馳隨檢束。
- 君方撫掌笑我迂，物理循環同一局。
- 有來則受去莫追，忍看紛紛自魚肉。
- 我愧君言但首肯，明朝君去追奔軸。
- 臨行春色已無有，勉强歌呼趨紅綠。
- 思君不見一長吁，忽得書來親愈篤。
- 約我歸來敘離別，滿紙抑揚疑諭蜀。
- 豈知重門鎖白首，迹雖伏櫪心麋鹿。
- 寄聲少作旬浹計，莫便雲間參去鵠。
- 乖離會合杳難量，君能規規如世俗。

## 拼音

- ping2 sheng1 bu2 yuan4 yu3 wu4 wu3 ， suo3 xiang4 wei4 shi3 zhi2 keng1 gu3 。
- zhuo2 si1 zhuo2 zu2 qing1 zhuo2 ying1 ， shi4 jian4 ci3 li3 gu4 xian1 qu3 。
- zhu1 yan2 jian4 jun1 yi2 xiao4 ke3 ， liang3 yan3 zhao4 ren2 guang1 yu4 yu4 。
- shen1 chen2 bu4 ke3 fan4 hao2 fa4 ， chi2 mu4 yi3 xu1 tong2 song1 zhu2 。
- qu4 nian2 xiang1 feng2 yan3 ru2 zuo2 ， tan4 wo3 he2 shu1 qin1 xiao3 zhu2 。
- shuai1 can2 zhuang4 sheng4 deng3 fu4 xu1 ， qie3 ke3 qing1 zun1 dui4 yao2 su4 。
- jun1 xing1 bai3 yi4 bu4 ke3 e4 ， yu3 qi1 zong4 heng2 you2 fei4 zhou1 。
- nian4 jun1 qu4 ti4 wu2 ji1 ri4 ， po1 fu4 qu1 chi2 sui2 jian3 shu4 。
- jun1 fang1 fu3 zhang3 xiao4 wo3 yu1 ， wu4 li3 xun2 huan2 tong2 yi4 ju2 。
- you3 lai2 ze2 shou4 qu4 mo4 zhui1 ， ren3 kan4 fen1 fen1 zi4 yu2 rou4 。
- wo3 kui4 jun1 yan2 dan4 shou3 ken3 ， ming2 chao2 jun1 qu4 zhui1 ben1 zhou2 。
- lin2 xing2 chun1 se4 yi3 wu2 you3 ， mian3 qiang3 ge1 hu1 qu1 hong2 lü4 。
- si1 jun1 bu2 jian4 yi4 chang2 xu1 ， hu1 de2 shu1 lai2 qin1 yu4 du3 。
- yue1 wo3 gui1 lai2 xu4 li2 bie2 ， man3 zhi3 yi4 yang2 yi2 yu4 shu3 。
- qi3 zhi1 zhong4 men2 suo3 bai2 shou3 ， ji4 sui1 fu2 li4 xin1 mi2 lu4 。
- ji4 sheng1 shao3 zuo4 xun2 jia1 ji4 ， mo4 bian4 yun2 jian4 can1 qu4 hu2 。
- guai1 li2 hui4 he2 yao3 nan2 liang2 ， jun1 neng2 gui1 gui1 ru2 shi4 su2 。

## 注释

## 译文

## 赏析
