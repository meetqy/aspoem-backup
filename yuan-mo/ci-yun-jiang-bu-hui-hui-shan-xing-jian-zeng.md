---
id: yuan-mo-ci-yun-jiang-bu-hui-hui-shan-xing-jian-zeng
title: 次韻蔣不回惠山行見贈
titlePinyin: ci4 yun4 jiang3 bu4 hui2 hui4 shan1 xing2 jian4 zeng4
titleSlug: ci-yun-jiang-bu-hui-hui-shan-xing-jian-zeng
author: 袁默
authorPinyin: yuan2 mo4
authorSlug: yuan-mo
dynasty: 唐
dynastyPinyin: tang2
dynastySlug: tang
tags: [] 
---

## 正文

- 九龍山高茂松竹，冉冉嵐光真潑綠。
- 重岡複嶺勢崢嶸，五里垂楊排岸曲。
- 雲生洞口若拖縑，泉落田間如噴玉。
- 公乘若水遺跡在，瀟灑儒冠與僧服。
- 夜蟾清影照寒流，春鳥新聲答寒谷。
- 山畔人家農事閑，長得秋風魚稻熟。
- 太湖光射夕陽間，澗澤相通財必育。
- 一生遊賞心不足，憶與高人時往復。
- 夢魂應是念歸歟，問舍求田無百斛。
- 身名牽制悼人心，收拾未能如水覆。
- 侵尋白髮已盈簪，方此徘徊干寸祿。
- 樂安道人來自蜀，尚爾小官身僕僕。
- 惠然相訪蓋初傾，符采瑩顔神滿目。
- 徐言得道先辟穀，二年粒米不入腹。
- 日南先生韻超俗，授術爲之留五宿。
- 發洩天機指下傳，妙用圓通皆智燭。
- 見我情親逾族屬，勸以修持言滿軸。
- 自慚正類雞伏鵠，敢忘精心循所祝。
- 痊除多謝枕中方，臭腐豈爲刀下肉。
- 斧斤牛羊肆殘毒，古人已況牛山木。
- 深言元氣須引續，起我衰羸丸射鹿。
- 煩胸一訣願相傳，卦體儼然存九六。

## 拼音

- jiu3 long2 shan1 gao1 mao4 song1 zhu2 ， ran3 ran3 lan2 guang1 zhen1 po1 lü4 。
- zhong4 gang1 fu4 ling3 shi4 zheng1 rong2 ， wu3 li3 chui2 yang2 pai2 an4 qu3 。
- yun2 sheng1 dong4 kou3 ruo4 tuo1 jian1 ， quan2 luo4 tian2 jian4 ru2 pen1 yu4 。
- gong1 cheng2 ruo4 shui3 yi2 ji4 zai4 ， xiao1 sa3 ru2 guan1 yu3 seng1 fu2 。
- ye4 chan2 qing1 ying3 zhao4 han2 liu2 ， chun1 niao3 xin1 sheng1 da2 han2 gu3 。
- shan1 pan4 ren2 jia1 nong2 shi4 xian2 ， chang2 de2 qiu1 feng1 yu2 dao4 shu2 。
- tai4 hu2 guang1 she4 xi1 yang2 jian4 ， jian4 ze2 xiang1 tong1 cai2 bi4 yu4 。
- yi4 sheng1 you2 shang3 xin1 bu4 zu2 ， yi4 yu3 gao1 ren2 shi2 wang3 fu4 。
- meng4 hun2 ying1 shi4 nian4 gui1 yu2 ， wen4 she4 qiu2 tian2 wu2 bai3 hu2 。
- shen1 ming2 qian1 zhi4 dao4 ren2 xin1 ， shou1 shi0 wei4 neng2 ru2 shui3 fu4 。
- qin1 xun2 bai2 fa4 yi3 ying2 zan1 ， fang1 ci3 pai2 huai2 gan1 cun4 lu4 。
- le4 an1 dao4 ren2 lai2 zi4 shu3 ， shang4 er3 xiao3 guan1 shen1 pu2 pu2 。
- hui4 ran2 xiang1 fang3 gai4 chu1 qing1 ， fu2 cai3 ying2 yan2 shen2 man3 mu4 。
- xu2 yan2 de2 dao4 xian1 pi4 gu3 ， er4 nian2 li4 mi3 bu2 ru4 fu4 。
- ri4 nan2 xian1 sheng0 yun4 chao1 su2 ， shou4 shu4 wei2 zhi1 liu2 wu3 su4 。
- fa1 xie4 tian1 ji1 zhi3 xia4 chuan2 ， miao4 yong4 yuan2 tong1 jie1 zhi4 zhu2 。
- jian4 wo3 qing2 qin1 yu2 zu2 shu3 ， quan4 yi3 xiu1 chi2 yan2 man3 zhou2 。
- zi4 can2 zheng4 lei4 ji1 fu2 hu2 ， gan3 wang4 jing1 xin1 xun2 suo3 zhu4 。
- quan2 chu2 duo1 xie4 zhen3 zhong1 fang1 ， chou4 fu3 qi3 wei2 dao1 xia4 rou4 。
- fu3 jin1 niu2 yang2 si4 can2 du2 ， gu3 ren2 yi3 kuang4 niu2 shan1 mu4 。
- shen1 yan2 yuan2 qi4 xu1 yin3 xu4 ， qi3 wo3 shuai1 lei2 wan2 she4 lu4 。
- fan2 xiong1 yi4 jue2 yuan4 xiang1 chuan2 ， gua4 ti3 yan3 ran2 cun2 jiu3 liu4 。

## 注释

## 译文

## 赏析
