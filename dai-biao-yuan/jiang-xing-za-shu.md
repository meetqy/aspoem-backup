---
id: dai-biao-yuan-jiang-xing-za-shu
title: 江行雜書
titlePinyin: jiang1 xing2 za2 shu1
titleSlug: jiang-xing-za-shu
author: 戴表元
authorPinyin: dai4 biao3 yuan2
authorSlug: dai-biao-yuan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 荒城日暮秋江長，䆉䅉野熟秋風香。
- 青天茫茫不知處，扁舟卧入菰蒲鄉。
- 波深浪靜魚鴨樂，遥林墮影同飛揚。
- 平生見畫無此本，便欲默寫懸高堂。
- 須臾雷雨漲深墨，漁戶悉閉收牛羊。
- 篙人軟語似憐我，拗蓬蓋頭編蒿牀。
- 此時殘怒尚什七，瀟灑幸爲清蚊蝱。
- 無人靜覺物性出，蚯蚓草蟲歌晚凉。
- 銅山乳竇青最遠，羞縮不似來時妝。
- 但餘田鳥如匹練，雙雙飛點暗烟黄。
- 山川一日幾變態，人事百年安可常。
- 停舟起問魚酒戶，此地幾年成戰場。
- 虹梁羽化新起廢，白骨無數埋前岡。
- 惆悵令人百憂起，飲客正酣歌發狂。
- 坐中悲樂誰竟是，歸來玉兔摇滄浪。

## 拼音

- huang1 cheng2 ri4 mu4 qiu1 jiang1 chang2 ，䆉䅉 ye3 shu2 qiu1 feng1 xiang1 。
- qing1 tian1 mang2 mang2 bu4 zhi1 chu3 ， pian1 zhou1 wo4 ru4 gu1 pu2 xiang1 。
- bo1 shen1 lang4 jing4 yu2 ya1 le4 ， yao2 lin2 duo4 ying3 tong2 fei1 yang2 。
- ping2 sheng1 jian4 hua4 wu2 ci3 ben3 ， bian4 yu4 mo4 xie3 xuan2 gao1 tang2 。
- xu1 yu2 lei2 yu3 zhang3 shen1 mo4 ， yu2 hu4 xi1 bi4 shou1 niu2 yang2 。
- gao1 ren2 ruan3 yu3 si4 lian2 wo3 ， ao4 peng2 gai4 tou2 bian1 hao1 chuang2 。
- ci3 shi2 can2 nu4 shang4 shen2 qi1 ， xiao1 sa3 xing4 wei2 qing1 wen2 meng2 。
- wu2 ren2 jing4 jue2 wu4 xing4 chu1 ， qiu1 yin3 cao3 chong2 ge1 wan3 liang2 。
- tong2 shan1 ru3 dou4 qing1 zui4 yuan3 ， xiu1 suo1 bu2 si4 lai2 shi2 zhuang1 。
- dan4 yu2 tian2 niao3 ru2 pi3 lian4 ， shuang1 shuang1 fei1 dian3 an4 yan1 huang2 。
- shan1 chuan1 yi2 ri4 ji1 bian4 tai4 ， ren2 shi4 bai3 nian2 an1 ke3 chang2 。
- ting2 zhou1 qi3 wen4 yu2 jiu3 hu4 ， ci3 di4 ji1 nian2 cheng2 zhan4 chang3 。
- hong2 liang2 yu3 hua4 xin1 qi3 fei4 ， bai2 gu3 wu2 shu4 mai2 qian2 gang1 。
- chou2 chang4 ling4 ren2 bai3 you1 qi3 ， yin3 ke4 zheng4 han1 ge1 fa1 kuang2 。
- zuo4 zhong1 bei1 le4 shui2 jing4 shi4 ， gui1 lai2 yu4 tu4 yao2 cang1 lang4 。

## 注释

## 译文

## 赏析
