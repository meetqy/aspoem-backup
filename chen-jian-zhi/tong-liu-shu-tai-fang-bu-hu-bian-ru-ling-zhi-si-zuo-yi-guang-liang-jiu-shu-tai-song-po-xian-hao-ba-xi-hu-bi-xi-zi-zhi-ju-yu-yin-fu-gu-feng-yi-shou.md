---
id: chen-jian-zhi-tong-liu-shu-tai-fang-bu-hu-bian-ru-ling-zhi-si-zuo-yi-guang-liang-jiu-shu-tai-song-po-xian-hao-ba-xi-hu-bi-xi-zi-zhi-ju-yu-yin-fu-gu-feng-yi-shou
title: 同劉叔泰放步湖邊入靈芝寺坐依光良久叔泰誦坡仙好把西湖比西子之句予因賦古風一首
titlePinyin: tong2 liu2 shu1 tai4 fang4 bu4 hu2 bian1 ru4 ling2 zhi1 si4 zuo4 yi1 guang1 liang2 jiu3 shu1 tai4 song4 po1 xian1 hao3 ba3 xi1 hu2 bi3 xi1 zi3 zhi1 ju4 yu3 yin1 fu4 gu3 feng1 yi4 shou3
titleSlug: tong-liu-shu-tai-fang-bu-hu-bian-ru-ling-zhi-si-zuo-yi-guang-liang-jiu-shu-tai-song-po-xian-hao-ba-xi-hu-bi-xi-zi-zhi-ju-yu-yin-fu-gu-feng-yi-shou
author: 陳鑒之
authorPinyin: chen2 jian4 zhi1
authorSlug: chen-jian-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 劉郎喚我出，勝處意所便。
- 清寒柳桃風，濃淡杉檜烟。
- 僧廬自生香，步繞古佛前。
- 依光偶不扃，坐數禽聯翩。
- 平林度清磬，遥隄簇歸船。
- 湖山露真態，鷗點溶溶天。
- 形容幾吟筆，剛道妝抹妍。
- 莫作西子看，正如姑射仙。
- 相知喜值予，微笑生清漣。

## 拼音

- liu2 lang2 huan4 wo3 chu1 ， sheng4 chu3 yi4 suo3 bian4 。
- qing1 han2 liu3 tao2 feng1 ， nong2 dan4 shan1 gui4 yan1 。
- seng1 lu2 zi4 sheng1 xiang1 ， bu4 rao4 gu3 fo2 qian2 。
- yi1 guang1 ou3 bu4 jiong1 ， zuo4 shu4 qin2 lian2 pian1 。
- ping2 lin2 du4 qing1 qing4 ， yao2 di1 cu4 gui1 chuan2 。
- hu2 shan1 lu4 zhen1 tai4 ， ou1 dian3 rong2 rong2 tian1 。
- xing2 rong2 ji1 yin2 bi3 ， gang1 dao4 zhuang1 mo3 yan2 。
- mo4 zuo4 xi1 zi3 kan4 ， zheng4 ru2 gu1 she4 xian1 。
- xiang1 zhi1 xi3 zhi2 yu3 ， wei1 xiao4 sheng1 qing1 lian2 。

## 注释

## 译文

## 赏析
