---
id: qiang-zhi-yi-yun-feng-he-si-tu-shi-zhong-xue-er-shi-yun
title: 依韵奉和司徒侍中雪二十韵
titlePinyin: yi1 yun4 feng4 he2 si1 tu2 shi4 zhong1 xue3 er4 shi2 yun4
titleSlug: yi-yun-feng-he-si-tu-shi-zhong-xue-er-shi-yun
author: 强至
authorPinyin: qiang2 zhi4
authorSlug: qiang-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 瑶林紛有蕊，玉海浩無津。
- 蓋地都藏險，漫天不露垠。
- 片輕消鑿落，光冷奪純鈞。
- 賀笏庭前客，歡杯隴上民。
- 清輝交夜月，妙曲次陽春。
- 兔苑誰傳簡，蠶崖自比銀。
- 香沈宵爇麝，烟濕晝炊薪。
- 履沒平三徑，窗明斷一塵。
- 乘時飛更急，带晚賞逾珍。
- 酒合斟瓊液，巾宜頂白綸。
- 分形雖各值，灑潤要皆均。
- 滲野今豐魏，飄筵昔瑞秦。
- 禽疑越貢雉，獸訝晉祥麟。
- 巧到枯株木，偏宜勁節筠。
- 寒林圖似展，粉筆埽初勻。
- 嘗愛漆園吏，寓言姑射神。
- 如公詩具美，揣物意尤親。
- 久作依劉客，難追訪戴人。
- 幕中賡絕唱，席右愧嘉賓。
- 不獨調元手，風騷敵孟醇。

## 拼音

- yao2 lin2 fen1 you3 rui3 ， yu4 hai3 hao4 wu2 jin1 。
- gai4 di4 dou1 cang2 xian3 ， man4 tian1 bu2 lu4 yin2 。
- pian4 qing1 xiao1 zao2 luo4 ， guang1 leng3 duo2 chun2 jun1 。
- he4 hu4 ting2 qian2 ke4 ， huan1 bei1 long3 shang4 min2 。
- qing1 hui1 jiao1 ye4 yue4 ， miao4 qu3 ci4 yang2 chun1 。
- tu4 yuan4 shui2 chuan2 jian3 ， can2 ya2 zi4 bi3 yin2 。
- xiang1 shen3 xiao1 ruo4 she4 ， yan1 shi1 zhou4 chui1 xin1 。
- lü3 mei2 ping2 san1 jing4 ， chuang1 ming2 duan4 yi4 chen2 。
- cheng2 shi2 fei1 geng4 ji2 ， dai4 wan3 shang3 yu2 zhen1 。
- jiu3 he2 zhen1 qiong2 ye4 ， jin1 yi2 ding3 bai2 lun2 。
- fen1 xing2 sui1 ge4 zhi2 ， sa3 run4 yao4 jie1 jun1 。
- shen4 ye3 jin1 feng1 wei4 ， piao1 yan2 xi1 rui4 qin2 。
- qin2 yi2 yue4 gong4 zhi4 ， shou4 ya4 jin4 xiang2 lin2 。
- qiao3 dao4 ku1 zhu1 mu4 ， pian1 yi2 jin4 jie2 yun2 。
- han2 lin2 tu2 si4 zhan3 ， fen3 bi3 sao4 chu1 yun2 。
- chang2 ai4 qi1 yuan2 li4 ， yu4 yan2 gu1 she4 shen2 。
- ru2 gong1 shi1 ju4 mei3 ， chuai1 wu4 yi4 you2 qin1 。
- jiu3 zuo4 yi1 liu2 ke4 ， nan2 zhui1 fang3 dai4 ren2 。
- mu4 zhong1 geng1 jue2 chang4 ， xi2 you4 kui4 jia1 bin1 。
- bu4 du2 diao4 yuan2 shou3 ， feng1 sao1 di2 meng4 chun2 。

## 注释

## 译文

## 赏析
