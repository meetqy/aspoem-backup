---
id: qiang-zhi-tong-pan-guo-bo-zhong-zhai-shi
title: 通判國博中齋詩
titlePinyin: tong1 pan4 guo2 bo2 zhong1 zhai1 shi1
titleSlug: tong-pan-guo-bo-zhong-zhai-shi
author: 强至
authorPinyin: qiang2 zhi4
authorSlug: qiang-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 天下以中爲大本，天地得中能自生。
- 古之聖賢一用中，政刑禮樂萬事平。
- 於戲後世中道喪，政分寬猛刑重輕。
- 禮非儉陋則奢僭，樂不專一須鏘鏗。
- 其間萬事亦頗僻，或過不及誰與繩。
- 今公奮然力追救，大署中字爲齋名。
- 謂中之迹不可見，粲焉其道存六經。
- 尚書洪範有皇極，春秋王道爲權衡。
- 在易之爻貴二五，于詩無邪義甚明。
- 子思著篇究根柢，王通命說垂儀刑。
- 夜探群書味中理，雞鳴而作還奉行。
- 出處語默皆時中，措諸萬事無側傾。
- 有時賓至相與樂，咏歌亦作中和聲。
- 檐前竹樹有中色，四序不改長青青。
- 公今一州貳守政，千里猶變中庸甿。
- 異時朝廷贊天子，擴之四海中道成。
- 至得攝齊升公齋，一聽中論退服膺。

## 拼音

- tian1 xia4 yi3 zhong1 wei2 da4 ben3 ， tian1 di4 de2 zhong1 neng2 zi4 sheng1 。
- gu3 zhi1 sheng4 xian2 yi2 yong4 zhong1 ， zheng4 xing2 li3 le4 wan4 shi4 ping2 。
- wu1 xi4 hou4 shi4 zhong1 dao4 sang1 ， zheng4 fen1 kuan1 meng3 xing2 zhong4 qing1 。
- li3 fei1 jian3 lou4 ze2 she1 jian4 ， le4 bu4 zhuan1 yi4 xu1 qiang1 keng1 。
- qi2 jian4 wan4 shi4 yi4 po1 pi4 ， huo4 guo4 bu4 ji2 shui2 yu3 sheng2 。
- jin1 gong1 fen4 ran2 li4 zhui1 jiu4 ， da4 shu3 zhong1 zi4 wei2 zhai1 ming2 。
- wei4 zhong1 zhi1 ji4 bu4 ke3 jian4 ， can4 yan1 qi2 dao4 cun2 liu4 jing1 。
- shang4 shu1 hong2 fan4 you3 huang2 ji2 ， chun1 qiu1 wang2 dao4 wei2 quan2 heng2 。
- zai4 yi4 zhi1 yao2 gui4 er4 wu3 ， yu2 shi1 wu2 xie2 yi4 shen4 ming2 。
- zi3 si1 zhu4 pian1 jiu1 gen1 di3 ， wang2 tong1 ming4 shuo1 chui2 yi2 xing2 。
- ye4 tan4 qun2 shu1 wei4 zhong1 li3 ， ji1 ming2 er2 zuo4 huan2 feng4 xing2 。
- chu1 chu3 yu3 mo4 jie1 shi2 zhong1 ， cuo4 zhu1 wan4 shi4 wu2 ce4 qing1 。
- you3 shi2 bin1 zhi4 xiang1 yu3 le4 ， yong3 ge1 yi4 zuo4 zhong1 he2 sheng1 。
- yan2 qian2 zhu2 shu4 you3 zhong1 se4 ， si4 xu4 bu4 gai3 chang2 qing1 qing1 。
- gong1 jin1 yi4 zhou1 er4 shou3 zheng4 ， qian1 li3 you2 bian4 zhong1 yong1 meng2 。
- yi4 shi2 chao2 ting2 zan4 tian1 zi3 ， kuo4 zhi1 si4 hai3 zhong1 dao4 cheng2 。
- zhi4 de2 she4 qi2 sheng1 gong1 zhai1 ， yi4 ting1 zhong1 lun4 tui4 fu2 ying1 。

## 注释

## 译文

## 赏析
