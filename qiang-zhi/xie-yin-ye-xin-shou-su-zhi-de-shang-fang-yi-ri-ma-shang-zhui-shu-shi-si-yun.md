---
id: qiang-zhi-xie-yin-ye-xin-shou-su-zhi-de-shang-fang-yi-ri-ma-shang-zhui-shu-shi-si-yun
title: 携印謁新守宿至德上方翌日馬上追書十四韵
titlePinyin: xie2 yin4 ye4 xin1 shou3 su4 zhi4 de2 shang4 fang1 yi4 ri4 ma3 shang4 zhui1 shu1 shi2 si4 yun4
titleSlug: xie-yin-ye-xin-shou-su-zhi-de-shang-fang-yi-ri-ma-shang-zhui-shu-shi-si-yun
author: 强至
authorPinyin: qiang2 zhi4
authorSlug: qiang-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 携符拜州守，半舍度微徑。
- 有僧謁道傍，云我迓邑令。
- 因徐指叢林，佛宇頗嚴浄。
- 願驅大夫馬，一宿憩征鐙。
- 我生嗜煙蘿，聞此愜幽興。
- 乃留驗僧言，金碧果暉映。
- 捨策游上方，塵襟覺疏瑩。
- 山氣亂朝暮，谷響答鐘磬。
- 清風中宵來，雲歛月垂鏡。
- 微吟不知旦，坐席若初定。
- 遂行登修塗，回首謝巖磴。
- 咨予秉微尚，碌碌奚足競。
- 一月兩移府，未暇救民病。
- 徒爲章服裹，折腰損真性。

## 拼音

- xie2 fu2 bai4 zhou1 shou3 ， ban4 she4 du4 wei1 jing4 。
- you3 seng1 ye4 dao4 bang4 ， yun2 wo3 ya4 yi4 ling4 。
- yin1 xu2 zhi3 cong2 lin2 ， fo2 yu3 po1 yan2 jing4 。
- yuan4 qu1 dai4 fu0 ma3 ， yi2 su4 qi4 zheng1 deng1 。
- wo3 sheng1 shi4 yan1 luo2 ， wen2 ci3 qie4 you1 xing1 。
- nai3 liu2 yan4 seng1 yan2 ， jin1 bi4 guo3 hui1 ying4 。
- she3 ce4 you2 shang4 fang1 ， chen2 jin1 jue2 shu1 ying2 。
- shan1 qi4 luan4 zhao1 mu4 ， gu3 xiang3 da2 zhong1 qing4 。
- qing1 feng1 zhong1 xiao1 lai2 ， yun2 lian3 yue4 chui2 jing4 。
- wei1 yin2 bu4 zhi1 dan4 ， zuo4 xi2 ruo4 chu1 ding4 。
- sui4 xing2 deng1 xiu1 tu2 ， hui2 shou3 xie4 yan2 deng4 。
- zi1 yu3 bing3 wei1 shang4 ， lu4 lu4 xi1 zu2 jing4 。
- yi1 yue4 liang3 yi2 fu3 ， wei4 xia2 jiu4 min2 bing4 。
- tu2 wei2 zhang1 fu2 guo3 ， zhe2 yao1 sun3 zhen1 xing4 。

## 注释

## 译文

## 赏析
