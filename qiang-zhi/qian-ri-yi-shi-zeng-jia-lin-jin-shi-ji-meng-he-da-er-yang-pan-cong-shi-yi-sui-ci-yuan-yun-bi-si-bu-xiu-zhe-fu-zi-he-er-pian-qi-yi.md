---
id: qiang-zhi-qian-ri-yi-shi-zeng-jia-lin-jin-shi-ji-meng-he-da-er-yang-pan-cong-shi-yi-sui-ci-yuan-yun-bi-si-bu-xiu-zhe-fu-zi-he-er-pian-qi-yi
title: 前日以詩贈賈麟進士繼蒙和答而楊蟠從事亦隨次元韵鄙思不休輒復自和二篇  其一
titlePinyin: qian2 ri4 yi3 shi1 zeng4 jia3 lin2 jin4 shi4 ji4 meng2 he2 da2 er2 yang2 pan2 cong2 shi4 yi4 sui2 ci4 yuan2 yun4 bi3 si1 bu4 xiu1 zhe2 fu4 zi4 he2 er4 pian1     qi2 yi1
titleSlug: qian-ri-yi-shi-zeng-jia-lin-jin-shi-ji-meng-he-da-er-yang-pan-cong-shi-yi-sui-ci-yuan-yun-bi-si-bu-xiu-zhe-fu-zi-he-er-pian-qi-yi
author: 强至
authorPinyin: qiang2 zhi4
authorSlug: qiang-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 賈生俊辯凌諸老，二十漢廷冠插腦。
- 魁奇遠裔空傳家，慘淡壯年翻却掃。
- 巧心用過金幾緡，憤淚頃乾玉三抱。
- 五湖夢數歸何時，四海形單生不造。
- 鄉宴無心聽鹿鳴，時平有口歌魚藻。
- 每舒意氣拂劍光，懶把窮通叩蓍草。
- 江河飲肺吞阮劉，風月吟腸笑郊島。
- 君才慎勿恃晚成，俗態由來尊少好。
- 衆人競進皆揠苗，獨子甘貧猶嗜棗。
- 囊裝未抵一羽輕，筆力堪支泰山倒。
- 閑身自放壠上耕，愁面誰憐澤邊槁。
- 幽尋騎馬衫覆韉，冷卧乏氈床露藁。
- 無勞兒女憫滯材，豈竟乾坤厄吾道。
- 從前平步封公侯，亦有逢辰出輿皁。
- 光華聖旦髮可晞，涵泳儒流身已澡。
- 收還事業幸未遲，揖取功名須及早。
- 不然一世成虛生，雖曰百年如實夭。
- 公朝富貴弗汝慳，仕路高車似麻稻。

## 拼音

- jia3 sheng1 jun4 bian4 ling2 zhu1 lao3 ， er4 shi2 han4 ting2 guan1 cha1 nao3 。
- kui2 qi2 yuan3 yi4 kong1 chuan2 jia1 ， can3 dan4 zhuang4 nian2 fan1 que4 sao3 。
- qiao3 xin1 yong4 guo4 jin1 ji1 min2 ， fen4 lei4 qing3 qian2 yu4 san1 bao4 。
- wu3 hu2 meng4 shu4 gui1 he2 shi2 ， si4 hai3 xing2 dan1 sheng1 bu2 zao4 。
- xiang1 yan4 wu2 xin1 ting1 lu4 ming2 ， shi2 ping2 you3 kou3 ge1 yu2 zao3 。
- mei3 shu1 yi4 qi4 fu2 jian4 guang1 ， lan3 ba3 qiong2 tong1 kou4 shi1 cao3 。
- jiang1 he2 yin3 fei4 tun1 ruan3 liu2 ， feng1 yue4 yin2 chang2 xiao4 jiao1 dao3 。
- jun1 cai2 shen4 wu4 shi4 wan3 cheng2 ， su2 tai4 you2 lai2 zun1 shao3 hao3 。
- zhong4 ren2 jing4 jin4 jie1 ya4 miao2 ， du2 zi3 gan1 pin2 you2 shi4 zao3 。
- nang2 zhuang1 wei4 di3 yi4 yu3 qing1 ， bi3 li4 kan1 zhi1 tai4 shan1 dao3 。
- xian2 shen1 zi4 fang4 long3 shang4 geng1 ， chou2 mian4 shui2 lian2 ze2 bian1 gao3 。
- you1 xun2 qi2 ma3 shan1 fu4 jian1 ， leng3 wo4 fa2 zhan1 chuang2 lu4 gao3 。
- wu2 lao2 er2 nü3 min3 zhi4 cai2 ， qi3 jing4 qian2 kun1 e4 wu2 dao4 。
- cong2 qian2 ping2 bu4 feng1 gong1 hou2 ， yi4 you3 feng2 chen2 chu1 yu2 zao4 。
- guang1 hua2 sheng4 dan4 fa4 ke3 xi1 ， han2 yong3 ru2 liu2 shen1 yi3 zao3 。
- shou1 huan2 shi4 ye4 xing4 wei4 chi2 ， yi1 qu3 gong1 ming2 xu1 ji2 zao3 。
- bu4 ran2 yi2 shi4 cheng2 xu1 sheng1 ， sui1 yue1 bai3 nian2 ru2 shi2 yao1 。
- gong1 chao2 fu4 gui4 fu2 ru3 qian1 ， shi4 lu4 gao1 ju1 si4 ma2 dao4 。

## 注释

## 译文

## 赏析
