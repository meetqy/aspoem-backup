---
id: qiang-zhi-shang-yun-shi-gong-bu
title: 上運使工部
titlePinyin: shang4 yun4 shi3 gong1 bu4
titleSlug: shang-yun-shi-gong-bu
author: 强至
authorPinyin: qiang2 zhi4
authorSlug: qiang-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 天地慳英氣，人皆所得偏。
- 公乎何卓越，性乃獨純全。
- 精學窺神奧，遺經討聖淵。
- 辭宗師者衆，詩將敵無前。
- 風雅一篇出，邦都萬紙傳。
- 斯文知未墜，大筆救將顛。
- 早聽諸公論，仍推執事賢。
- 松筠貞節勁，金石亮誠堅。
- 嚮受嚴宸寄，嘗持外計權。
- 才良魚遇水，奸墨雀逢鸇。
- 黜陟司當爾，澄清古亦然。
- 裁譏成貝錦，亂曲惡朱絃。
- 未幾恩函改，俄聞使旆遷。
- 彭門勞鎮撫，漢詔許周旋。
- 鈴閣晝開卷，熊轓春行田。
- 坐棠稀訟牒，恭梓接鄉廛。
- 治狀頻稱最，褒章訝未甄。
- 淮州繁轉給，漕柄議登延。
- 旒扆知名舊，朝廷付命專。
- 溫書頒綠檢，要職復青氈。
- 歲赤膏腴地，河膠金穀船。
- 尚繄心計敏，能免國需愆。
- 既足中都食，兼充內帑錢。
- 輸將今底績，留滯矧經年。
- 不俟更書滿，行聆迅召宣。
- 帝猷歸潤色，天下佇陶埏。
- 賤士何爲者，孤蹤最瑣焉。
- 技疏謀鼫鼠，聲泯類寒蟬。
- 七載沾微命，三霜備冗員。
- 謹廉徒自信，朴訥復誰憐。
- 材散良工棄，筋駑善御捐。
- 泥塗寧避辱，溝壑尚憂填。
- 援手惟公易，爲容更孰先。
- 願由門下進，畢力效塵涓。

## 拼音

- tian1 di4 qian1 ying1 qi4 ， ren2 jie1 suo3 de2 pian1 。
- gong1 hu1 he2 zhuo2 yue4 ， xing4 nai3 du2 chun2 quan2 。
- jing1 xue2 kui1 shen2 ao4 ， yi2 jing1 tao3 sheng4 yuan1 。
- ci2 zong1 shi1 zhe3 zhong4 ， shi1 jiang1 di2 wu2 qian2 。
- feng1 ya3 yi4 pian1 chu1 ， bang1 dou1 wan4 zhi3 chuan2 。
- si1 wen2 zhi1 wei4 zhui4 ， da4 bi3 jiu4 jiang1 dian1 。
- zao3 ting1 zhu1 gong1 lun4 ， reng2 tui1 zhi2 shi4 xian2 。
- song1 yun2 zhen1 jie2 jin4 ， jin1 shi2 liang4 cheng2 jian1 。
- xiang4 shou4 yan2 chen2 ji4 ， chang2 chi2 wai4 ji4 quan2 。
- cai2 liang2 yu2 yu4 shui3 ， jian1 mo4 que4 feng2 zhan1 。
- chu4 zhi4 si1 dang1 er3 ， cheng2 qing1 gu3 yi4 ran2 。
- cai2 ji1 cheng2 bei4 jin3 ， luan4 qu3 e4 zhu1 xian2 。
- wei4 ji1 en1 han2 gai3 ， e2 wen2 shi3 pei4 qian1 。
- peng2 men2 lao2 zhen4 fu3 ， han4 zhao4 xu1 zhou1 xuan2 。
- ling2 ge2 zhou4 kai1 juan4 ， xiong2 fan1 chun1 xing2 tian2 。
- zuo4 tang2 xi1 song4 die2 ， gong1 zi3 jie1 xiang1 chan2 。
- zhi4 zhuang4 bin1 cheng1 zui4 ， bao1 zhang1 ya4 wei4 zhen1 。
- huai2 zhou1 fan2 zhuan3 gei3 ， cao2 bing3 yi4 deng1 yan2 。
- liu2 yi3 zhi1 ming2 jiu4 ， chao2 ting2 fu4 ming4 zhuan1 。
- wen1 shu1 ban1 lü4 jian3 ， yao4 zhi2 fu4 qing1 zhan1 。
- sui4 chi4 gao1 yu2 di4 ， he2 jiao1 jin1 gu3 chuan2 。
- shang4 yi1 xin1 ji4 min3 ， neng2 mian3 guo2 xu1 qian1 。
- ji4 zu2 zhong1 du1 shi2 ， jian1 chong1 nei4 tang3 qian2 。
- shu1 jiang1 jin1 di3 ji4 ， liu2 zhi4 shen3 jing1 nian2 。
- bu2 si4 geng4 shu1 man3 ， xing2 ling2 xun4 zhao4 xuan1 。
- di4 you2 gui1 run4 se4 ， tian1 xia4 zhu4 tao2 shan1 。
- jian4 shi4 he2 wei2 zhe3 ， gu1 zong1 zui4 suo3 yan1 。
- ji4 shu1 mou2 shi2 shu3 ， sheng1 min3 lei4 han2 chan2 。
- qi1 zai4 zhan1 wei1 ming4 ， san1 shuang1 bei4 rong3 yuan2 。
- jin3 lian2 tu2 zi4 xin4 ， pu3 ne4 fu4 shui2 lian2 。
- cai2 san4 liang2 gong1 qi4 ， jin1 nu2 shan4 yu4 juan1 。
- ni2 tu2 ning2 bi4 ru3 ， gou1 he4 shang4 you1 tian2 。
- yuan2 shou3 wei2 gong1 yi4 ， wei2 rong2 geng4 shu2 xian1 。
- yuan4 you2 men2 xia4 jin4 ， bi4 li4 xiao4 chen2 juan1 。

## 注释

## 译文

## 赏析
