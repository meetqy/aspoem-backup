---
id: qiang-zhi-ti-yun-zhong-shang-ren-xi-yan
title: 題藴忠上人歙硯
titlePinyin: ti2 yun4 zhong1 shang4 ren2 xi1 yan4
titleSlug: ti-yun-zhong-shang-ren-xi-yan
author: 强至
authorPinyin: qiang2 zhi4
authorSlug: qiang-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 山僧有硯名龍尾，此石來從歙溪水。
- 通明直可照髮毛，瑩滑不容安手指。
- 案上長疑片月生，匣中自有浮雲起。
- 蒼然顔色涵秋波，不學端州誇嫩紫。
- 溪匠琢爲寒瓦形，如從銅雀初飄零。
- 只仍故狀不復改，獨有亂點生繁星。
- 高閑上人妙書札，什襲藏來時一發。
- 拂開輕霧磨烟煤，揮灑霜毫冰紙滑。
- 咄嗟此硯何爲哉，世上別有潤色材。
- 胡不往焉與徘徊，日濡大筆把詔裁，無久滯此空塵埃。

## 拼音

- shan1 seng1 you3 yan4 ming2 long2 wei3 ， ci3 shi2 lai2 cong2 xi1 xi1 shui3 。
- tong1 ming2 zhi2 ke3 zhao4 fa4 mao2 ， ying2 hua2 bu4 rong2 an1 shou3 zhi3 。
- an4 shang4 chang2 yi2 pian4 yue4 sheng1 ， xia2 zhong1 zi4 you3 fu2 yun2 qi3 。
- cang1 ran2 yan2 se4 han2 qiu1 bo1 ， bu4 xue2 duan1 zhou1 kua1 nen4 zi3 。
- xi1 jiang4 zhuo2 wei2 han2 wa3 xing2 ， ru2 cong2 tong2 que4 chu1 piao1 ling2 。
- zhi1 reng2 gu4 zhuang4 bu2 fu4 gai3 ， du2 you3 luan4 dian3 sheng1 fan2 xing1 。
- gao1 xian2 shang4 ren2 miao4 shu1 zha2 ， shen2 xi2 cang2 lai2 shi2 yi4 fa1 。
- fu2 kai1 qing1 wu4 mo2 yan1 mei2 ， hui1 sa3 shuang1 hao2 bing1 zhi3 hua2 。
- duo1 jie1 ci3 yan4 he2 wei2 zai1 ， shi4 shang4 bie2 you3 run4 se4 cai2 。
- hu2 bu4 wang3 yan1 yu3 pai2 huai2 ， ri4 ru2 da4 bi3 ba3 zhao4 cai2 ， wu2 jiu3 zhi4 ci3 kong1 chen2 ai1 。

## 注释

## 译文

## 赏析
