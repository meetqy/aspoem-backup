---
id: qiang-zhi-song-wu-ling-chang-fu-zhi-wu-ping
title: 送吳令常甫之武平
titlePinyin: song4 wu2 ling4 chang2 fu3 zhi1 wu3 ping2
titleSlug: song-wu-ling-chang-fu-zhi-wu-ping
author: 强至
authorPinyin: qiang2 zhi4
authorSlug: qiang-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 朝廷重一邑，悼昔容備員。
- 自嚴薦舉法，頗號近得賢。
- 仕者既擇地，主恩那罄宣。
- 遐封暨惡壤，十必九棄捐。
- 武平杳何所，閩裔天南偏。
- 林密毒虺藏，吐瘴蟠長煙。
- 冬候氣亦暖，里俗衣不綿。
- 舊令昨請代，闕榜張三銓。
- 無人議一往，常甫獨不然。
- 丈夫志四海，豈安廬室邊。
- 畏避屬衰怯，我今幸壯年。
- 所寄有民社，勇去無山川。
- 吳天破新臘，雪片衝離筵。
- 闔坐勸別杯，情厚禱亦虔。
- 藥餌慎勿疏，善保食與眠。
- 柂牙起驚濤，餞車散江壖。
- 吏民前塗奔，爭迎上瀧船。
- 到脩府中謁，首低小侯前。
- 主人知才名，應以塵土憐。
- 下車轉春首，訟未臨婚田。
- 遠人喜新君，有訴恐不先。
- 據案掃滯務，一决如流泉。
- 呼兒伴兒戲，邑事樂靜便。
- 地寬人物稀，林實雜海鮮。
- 荔子委樹旁，毛魚不論錢。
- 飲食信云美，那肯事宴筵。
- 政休寧閑齋，空腸味陳編。
- 他人保無過，歲滿猶自遷。
- 矧君資性好，進業補未全。
- 材長老松幹，氣强直弩弦。
- 坐養青雲資，歸著要路鞭。
- 君家新蔡後，清節能世傳。
- 豈必因賞格，薦狀期聯翩。
- 鄙人忝末契，相識由童顛。
- 憂懷自足感，况復別緒纏。
- 君其慰我私，北鴻附新篇。

## 拼音

- chao2 ting2 zhong4 yi2 yi4 ， dao4 xi1 rong2 bei4 yuan2 。
- zi4 yan2 jian4 ju3 fa3 ， po1 hao4 jin4 de2 xian2 。
- shi4 zhe3 ji4 ze2 di4 ， zhu3 en1 na4 qing4 xuan1 。
- xia2 feng1 ji4 e4 rang3 ， shi2 bi4 jiu3 qi4 juan1 。
- wu3 ping2 yao3 he2 suo3 ， min3 yi4 tian1 nan2 pian1 。
- lin2 mi4 du2 hui1 cang2 ， tu3 zhang4 pan2 chang2 yan1 。
- dong1 hou4 qi4 yi4 nuan3 ， li3 su2 yi1 bu4 mian2 。
- jiu4 ling4 zuo2 qing3 dai4 ， que4 bang3 zhang1 san1 quan2 。
- wu2 ren2 yi4 yi4 wang3 ， chang2 fu3 du2 bu4 ran2 。
- zhang4 fu1 zhi4 si4 hai3 ， qi3 an1 lu2 shi4 bian1 。
- wei4 bi4 shu3 shuai1 qie4 ， wo3 jin1 xing4 zhuang4 nian2 。
- suo3 ji4 you3 min2 she4 ， yong3 qu4 wu2 shan1 chuan1 。
- wu2 tian1 po4 xin1 la4 ， xue3 pian4 chong1 li2 yan2 。
- he2 zuo4 quan4 bie2 bei1 ， qing2 hou4 dao3 yi4 qian2 。
- yao4 er3 shen4 wu4 shu1 ， shan4 bao3 shi2 yu3 mian2 。
- yi2 ya2 qi3 jing1 tao1 ， jian4 ju1 san4 jiang1 ruan2 。
- li4 min2 qian2 tu2 ben1 ， zheng1 ying2 shang4 long2 chuan2 。
- dao4 xiu1 fu3 zhong1 ye4 ， shou3 di1 xiao3 hou2 qian2 。
- zhu3 ren2 zhi1 cai2 ming2 ， ying1 yi3 chen2 tu3 lian2 。
- xia4 ju1 zhuan3 chun1 shou3 ， song4 wei4 lin2 hun1 tian2 。
- yuan3 ren2 xi3 xin1 jun1 ， you3 su4 kong3 bu4 xian1 。
- ju4 an4 sao3 zhi4 wu4 ， yi4 jue2 ru2 liu2 quan2 。
- hu1 er2 ban4 er2 xi4 ， yi4 shi4 le4 jing4 bian4 。
- di4 kuan1 ren2 wu4 xi1 ， lin2 shi2 za2 hai3 xian1 。
- li4 zi3 wei3 shu4 pang2 ， mao2 yu2 bu2 lun4 qian2 。
- yin3 shi2 xin4 yun2 mei3 ， na4 ken3 shi4 yan4 yan2 。
- zheng4 xiu1 ning2 xian2 zhai1 ， kong1 chang2 wei4 chen2 bian1 。
- ta1 ren2 bao3 wu2 guo4 ， sui4 man3 you2 zi4 qian1 。
- shen3 jun1 zi1 xing4 hao3 ， jin4 ye4 bu3 wei4 quan2 。
- cai2 chang2 lao3 song1 gan4 ， qi4 qiang2 zhi2 nu3 xian2 。
- zuo4 yang3 qing1 yun2 zi1 ， gui1 zhu4 yao4 lu4 bian1 。
- jun1 jia1 xin1 cai4 hou4 ， qing1 jie2 neng2 shi4 chuan2 。
- qi3 bi4 yin1 shang3 ge2 ， jian4 zhuang4 qi1 lian2 pian1 。
- bi3 ren2 tian3 mo4 qi4 ， xiang1 shi2 you2 tong2 dian1 。
- you1 huai2 zi4 zu2 gan3 ， kuang4 fu4 bie2 xu4 chan2 。
- jun1 qi2 wei4 wo3 si1 ， bei3 hong2 fu4 xin1 pian1 。

## 注释

## 译文

## 赏析
