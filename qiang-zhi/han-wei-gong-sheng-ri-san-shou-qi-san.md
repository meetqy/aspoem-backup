---
id: qiang-zhi-han-wei-gong-sheng-ri-san-shou-qi-san
title: 韓魏公生日三首  其三
titlePinyin: han2 wei4 gong1 sheng1 ri4 san1 shou3     qi2 san1
titleSlug: han-wei-gong-sheng-ri-san-shou-qi-san
author: 强至
authorPinyin: qiang2 zhi4
authorSlug: qiang-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 玉勒雙牽名騕褭，錦章輕疊瑞麒麟。
- 三朝丞相迎恩賜，萬歲君王寵誕辰。
- 將命綵衣宣漢禮，拜嘉香案望堯仁。
- 太平致去今無迹，造化裨來昔有神。
- 社稷一言嘗定策，色辭九鼎但垂紳。
- 乾坤不負謀謨力，日月難磨富貴身。
- 封國連紆六金印，鄉邦阻駕兩朱輪。
- 行追前訓還英衮，再領群生入大鈞。
- 聊借壽樽傾北海，久叨賓館祝平津。
- 却應從此天文裏，遂指台星作老人。

## 拼音

- yu4 le4 shuang1 qian1 ming2 yao3 niao3 ， jin3 zhang1 qing1 die2 rui4 qi2 lin2 。
- san1 zhao1 cheng2 xiang4 ying2 en1 ci4 ， wan4 sui4 jun1 wang2 chong3 dan4 chen2 。
- jiang1 ming4 cai3 yi1 xuan1 han4 li3 ， bai4 jia1 xiang1 an4 wang4 yao2 ren2 。
- tai4 ping2 zhi4 qu4 jin1 wu2 ji4 ， zao4 hua4 bi4 lai2 xi1 you3 shen2 。
- she4 ji4 yi4 yan2 chang2 ding4 ce4 ， se4 ci2 jiu3 ding3 dan4 chui2 shen1 。
- qian2 kun1 bu2 fu4 mou2 mo2 li4 ， ri4 yue4 nan2 mo2 fu4 gui4 shen1 。
- feng1 guo2 lian2 yu1 liu4 jin1 yin4 ， xiang1 bang1 zu3 jia4 liang3 zhu1 lun2 。
- xing2 zhui1 qian2 xun4 huan2 ying1 gun3 ， zai4 ling3 qun2 sheng1 ru4 da4 jun1 。
- liao2 jie4 shou4 zun1 qing1 bei3 hai3 ， jiu3 dao1 bin1 guan3 zhu4 ping2 jin1 。
- que4 ying1 cong2 ci3 tian1 wen2 li3 ， sui4 zhi3 tai2 xing1 zuo4 lao3 ren2 。

## 注释

## 译文

## 赏析
