---
id: qiang-zhi-song-zhang-chuan-dao-dong-gui-san-shi-ba-yun
title: 送章傳道東歸三十八韵
titlePinyin: song4 zhang1 chuan2 dao4 dong1 gui1 san1 shi2 ba1 yun4
titleSlug: song-zhang-chuan-dao-dong-gui-san-shi-ba-yun
author: 强至
authorPinyin: qiang2 zhi4
authorSlug: qiang-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 一日或數篇，數日哦一軸。
- 夫子之於詩，夜補晝不足。
- 長吟天地間，萬象困題目。
- 天徒飽其才，而特餒其腹。
- 聲名三十載，半百事場屋。
- 今年試春官，淡榜輒不錄。
- 東風吹殘花，客淚迸京轂。
- 回頭謝青雲，却抱來時玉。
- 河陽謁相公，每見輟飯沐。
- 贐金實空囊，禮遇駭僮僕。
- 遂游西諸侯，騎馬度函谷。
- 長安尋素交，零落半丘木。
- 惟有終南山，相看似舊綠。
- 東李雅好客，既親意轉篤。
- 授館如投家，晨杯繼宵燭。
- 羸馬殘青芻，饑僮厭餘肉。
- 予方坐幕府，陷嫉苦流俗。
- 群吠耳且盈，介立趣頗獨。
- 得君倍歡然，坦不置邊幅。
- 論情雖云晚，聞誼固已夙。
- 二章初交鋒，懦氣令避縮。
- 自笑不量力，强和旋取衄。
- 從此遺形骸，留饌或脫粟。
- 有酒時招邀，共醉小軒竹。
- 論議到聖賢，道德富停蓄。
- 豈比篇章流，烟雲繞心曲。
- 飄颻走邊城，新禁察儒服。
- 戎帥不敢延，進退勢俱觸。
- 六月汗霑衣，幾作窮途哭。
- 回來卧旅舍，所得不充欲。
- 鄉思生秋蛩，輕裝遽云促。
- 行當買淮田，晚歲謀退築。
- 予材覺無庸，計慮亦既熟。
- 無資媚要權，與世背馳逐。
- 祗合從漁樵，胡爲苟寸祿。
- 淮吳幸相望，有鄰可容卜。
- 浩歌老吾生，爭食任雞鶩。
- 薄宦猶縻人，歸飛羨黄鵠。

## 拼音

- yi2 ri4 huo4 shu4 pian1 ， shu4 ri4 o4 yi4 zhou2 。
- fu1 zi3 zhi1 wu1 shi1 ， ye4 bu3 zhou4 bu4 zu2 。
- chang2 yin2 tian1 di4 jian4 ， wan4 xiang4 kun4 ti2 mu4 。
- tian1 tu2 bao3 qi2 cai2 ， er2 te4 nei3 qi2 fu4 。
- sheng1 ming2 san1 shi2 zai4 ， ban4 bai3 shi4 chang3 wu1 。
- jin1 nian2 shi4 chun1 guan1 ， dan4 bang3 zhe2 bu2 lu4 。
- dong1 feng1 chui1 can2 hua1 ， ke4 lei4 beng4 jing1 gu3 。
- hui2 tou2 xie4 qing1 yun2 ， que4 bao4 lai2 shi2 yu4 。
- he2 yang2 ye4 xiang4 gong0 ， mei3 jian4 chuo4 fan4 mu4 。
- jin4 jin1 shi2 kong1 nang2 ， li3 yu4 hai4 tong2 pu2 。
- sui4 you2 xi1 zhu1 hou2 ， qi2 ma3 du4 han2 gu3 。
- chang2 an1 xun2 su4 jiao1 ， ling2 luo4 ban4 qiu1 mu4 。
- wei2 you3 zhong1 nan2 shan1 ， xiang1 kan4 si4 jiu4 lü4 。
- dong1 li3 ya3 hao4 ke4 ， ji4 qin1 yi4 zhuan3 du3 。
- shou4 guan3 ru2 tou2 jia1 ， chen2 bei1 ji4 xiao1 zhu2 。
- lei2 ma3 can2 qing1 chu2 ， ji1 tong2 yan4 yu2 rou4 。
- yu3 fang1 zuo4 mu4 fu3 ， xian4 ji2 ku3 liu2 su2 。
- qun2 fei4 er3 qie3 ying2 ， jie4 li4 qu4 po1 du2 。
- de2 jun1 bei4 huan1 ran2 ， tan3 bu2 zhi4 bian1 fu2 。
- lun4 qing2 sui1 yun2 wan3 ， wen2 yi4 gu4 yi3 su4 。
- er4 zhang1 chu1 jiao1 feng1 ， nuo4 qi4 ling4 bi4 suo1 。
- zi4 xiao4 bu2 liang4 li4 ， qiang2 he2 xuan2 qu3 nü4 。
- cong2 ci3 yi2 xing2 hai2 ， liu2 zhuan4 huo4 tuo1 su4 。
- you3 jiu3 shi2 zhao1 yao1 ， gong4 zui4 xiao3 xuan1 zhu2 。
- lun4 yi4 dao4 sheng4 xian2 ， dao4 de2 fu4 ting2 xu4 。
- qi3 bi3 pian1 zhang1 liu2 ， yan1 yun2 rao4 xin1 qu3 。
- piao1 yao2 zou3 bian1 cheng2 ， xin1 jin4 cha2 ru2 fu2 。
- rong2 shuai4 bu4 gan3 yan2 ， jin4 tui4 shi4 ju4 chu4 。
- liu4 yue4 han4 zhan1 yi1 ， ji1 zuo4 qiong2 tu2 ku1 。
- hui2 lai2 wo4 lü3 she4 ， suo3 de2 bu4 chong1 yu4 。
- xiang1 si1 sheng1 qiu1 qiong2 ， qing1 zhuang1 ju4 yun2 cu4 。
- xing2 dang1 mai3 huai2 tian2 ， wan3 sui4 mou2 tui4 zhu4 。
- yu3 cai2 jue2 wu2 yong1 ， ji4 lü4 yi4 ji4 shu2 。
- wu2 zi1 mei4 yao4 quan2 ， yu3 shi4 bei4 chi2 zhu2 。
- zhi1 he2 cong2 yu2 qiao2 ， hu2 wei2 gou3 cun4 lu4 。
- huai2 wu2 xing4 xiang1 wang4 ， you3 lin2 ke3 rong2 bu3 。
- hao4 ge1 lao3 wu2 sheng1 ， zheng1 shi2 ren4 ji1 wu4 。
- bao2 huan4 you2 mi2 ren2 ， gui1 fei1 xian4 huang2 hu2 。

## 注释

## 译文

## 赏析
