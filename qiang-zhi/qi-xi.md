---
id: qiang-zhi-qi-xi
title: 七夕
titlePinyin: qi1 xi1
titleSlug: qi-xi
author: 强至
authorPinyin: qiang2 zhi4
authorSlug: qiang-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 七月七日暑氣徂，此夕何夕樂且娛。
- 世傳牽牛會織女，雨洗雲路迎霞車。
- 初因烏鵲致語錯，經歲一會成闊疏。
- 牛女怒鵲置諸罪，拔毛髠腦如鉗奴。
- 星精會合不可詰，我疑此說終誕虛。
- 又言星能遺人巧，羅列瓜果當庭除。
- 綵絲貫針望星拜，夜深乞巧勞僮愚。
- 吾聞樸散形器作，人奪天巧天無餘。
- 匠心女手劇淫巧，工與造化分錙銖。
- 薦紳大夫一巧宦，坐取公相如指呼。
- 間乘巧言惑主聽，能改荼蘗成甘腴。
- 纖辭麗曲騁文巧，剜刻聖道無完塗。
- 星如有巧更可乞，益恐薄俗難持扶。
- 我願星精遺人拙，一變風化猶古初。

## 拼音

- qi1 yue4 qi1 ri4 shu3 qi4 cu2 ， ci3 xi1 he2 xi1 le4 qie3 yu2 。
- shi4 chuan2 qian1 niu2 hui4 zhi1 nü3 ， yu3 xi3 yun2 lu4 ying2 xia2 ju1 。
- chu1 yin1 wu1 que4 zhi4 yu3 cuo4 ， jing1 sui4 yi2 hui4 cheng2 kuo4 shu1 。
- niu2 nü3 nu4 que4 zhi4 zhu1 zui4 ， ba2 mao2 kun1 nao3 ru2 qian2 nu2 。
- xing1 jing1 hui4 he2 bu4 ke3 jie2 ， wo3 yi2 ci3 shuo1 zhong1 dan4 xu1 。
- you4 yan2 xing1 neng2 yi2 ren2 qiao3 ， luo2 lie4 gua1 guo3 dang1 ting2 chu2 。
- cai3 si1 guan4 zhen1 wang4 xing1 bai4 ， ye4 shen1 qi3 qiao3 lao2 tong2 yu2 。
- wu2 wen2 pu3 san4 xing2 qi4 zuo4 ， ren2 duo2 tian1 qiao3 tian1 wu2 yu2 。
- jiang4 xin1 nü3 shou3 ju4 yin2 qiao3 ， gong1 yu3 zao4 hua4 fen1 zi1 zhu1 。
- jian4 shen1 dai4 fu0 yi4 qiao3 huan4 ， zuo4 qu3 gong1 xiang4 ru2 zhi3 hu1 。
- jian4 cheng2 qiao3 yan2 huo4 zhu3 ting1 ， neng2 gai3 tu2 bo4 cheng2 gan1 yu2 。
- xian1 ci2 li2 qu3 cheng3 wen2 qiao3 ， wan1 ke4 sheng4 dao4 wu2 wan2 tu2 。
- xing1 ru2 you3 qiao3 geng4 ke3 qi3 ， yi4 kong3 bao2 su2 nan2 chi2 fu2 。
- wo3 yuan4 xing1 jing1 yi2 ren2 zhuo1 ， yi2 bian4 feng1 hua4 you2 gu3 chu1 。

## 注释

## 译文

## 赏析
