---
id: qiang-zhi-qian-ri-yi-shi-zeng-jia-lin-jin-shi-ji-meng-he-da-er-yang-pan-cong-shi-yi-sui-ci-yuan-yun-bi-si-bu-xiu-zhe-fu-zi-he-er-pian-qi-er
title: 前日以詩贈賈麟進士繼蒙和答而楊蟠從事亦隨次元韵鄙思不休輒復自和二篇  其二
titlePinyin: qian2 ri4 yi3 shi1 zeng4 jia3 lin2 jin4 shi4 ji4 meng2 he2 da2 er2 yang2 pan2 cong2 shi4 yi4 sui2 ci4 yuan2 yun4 bi3 si1 bu4 xiu1 zhe2 fu4 zi4 he2 er4 pian1     qi2 er4
titleSlug: qian-ri-yi-shi-zeng-jia-lin-jin-shi-ji-meng-he-da-er-yang-pan-cong-shi-yi-sui-ci-yuan-yun-bi-si-bu-xiu-zhe-fu-zi-he-er-pian-qi-er
author: 强至
authorPinyin: qiang2 zhi4
authorSlug: qiang-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 愛君氣幹霜松老，一見相投許肝腦。
- 豈同世上秋葉交，不及歲寒如電掃。
- 有才無命三十强，寂寞吟齋膝長抱。
- 愁來遍踏公卿門，綻褐不縫誰改造。
- 文章直吐元化胚，天樸豈須施斧藻。
- 長篇下筆縱立成，一字未曾傷草草。
- 辭源奔注吞衆人，有似驚潮沒孤島。
- 善君取友論片能，不學常情求百好。
- 琢磨六藝相與游，我愧性靈昏椹棗。
- 平湖綠凈時招邀，爛熳清尊爲君倒。
- 客塗見月凡幾圓，倦馬聲饑奴色槁。
- 路傍甲第欺儒冠，奴厭腥肥馬餘藁。
- 我疑造物偏膏粱，富貴何緣慳有道。
- 貫糜巨室君空囊，朱紫摩肩君衣皁。
- 大鵬寧合安尋常，怒翼天池終刷澡。
- 功名豈必收目前，兩鬢未銀猶得早。
- 顔彭骨朽千萬年，漫與後人論壽夭。
- 君其努力攀青雲，盛醉春風釀香稻。

## 拼音

- ai4 jun1 qi4 gan4 shuang1 song1 lao3 ， yi2 jian4 xiang1 tou2 xu1 gan1 nao3 。
- qi3 tong2 shi4 shang4 qiu1 ye4 jiao1 ， bu4 ji2 sui4 han2 ru2 dian4 sao3 。
- you3 cai2 wu2 ming4 san1 shi2 qiang2 ， ji4 mo4 yin2 zhai1 xi1 chang2 bao4 。
- chou2 lai2 bian4 ta4 gong1 qing1 men2 ， zhan4 he4 bu4 feng2 shui2 gai3 zao4 。
- wen2 zhang1 zhi2 tu3 yuan2 hua4 pei1 ， tian1 pu3 qi3 xu1 shi1 fu3 zao3 。
- chang2 pian1 xia4 bi3 zong4 li4 cheng2 ， yi2 zi4 wei4 ceng2 shang1 cao3 cao3 。
- ci2 yuan2 ben1 zhu4 tun1 zhong4 ren2 ， you3 si4 jing1 chao2 mei2 gu1 dao3 。
- shan4 jun1 qu3 you3 lun4 pian4 neng2 ， bu4 xue2 chang2 qing2 qiu2 bai3 hao3 。
- zuo2 mo0 liu4 yi4 xiang1 yu3 you2 ， wo3 kui4 xing4 ling2 hun1 shen4 zao3 。
- ping2 hu2 lü4 jing4 shi2 zhao1 yao1 ， lan4 man4 qing1 zun1 wei2 jun1 dao3 。
- ke4 tu2 jian4 yue4 fan2 ji1 yuan2 ， juan4 ma3 sheng1 ji1 nu2 se4 gao3 。
- lu4 bang4 jia3 di4 qi1 ru2 guan1 ， nu2 yan4 xing1 fei2 ma3 yu2 gao3 。
- wo3 yi2 zao4 wu4 pian1 gao1 liang2 ， fu4 gui4 he2 yuan2 qian1 you3 dao4 。
- guan4 mi2 ju4 shi4 jun1 kong1 nang2 ， zhu1 zi3 mo2 jian1 jun1 yi1 zao4 。
- da4 peng2 ning2 he2 an1 xun2 chang2 ， nu4 yi4 tian1 chi2 zhong1 shua1 zao3 。
- gong1 ming2 qi3 bi4 shou1 mu4 qian2 ， liang3 bin4 wei4 yin2 you2 de2 zao3 。
- yan2 peng2 gu3 xiu3 qian1 wan4 nian2 ， man4 yu3 hou4 ren2 lun4 shou4 yao1 。
- jun1 qi2 nu3 li4 pan1 qing1 yun2 ， sheng4 zui4 chun1 feng1 niang4 xiang1 dao4 。

## 注释

## 译文

## 赏析
