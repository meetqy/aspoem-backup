---
id: qiang-zhi-jie-chao-yu-han-mi-xue-za-xia-zhe-cheng-yi-pian-cheng-zhu-jiang-zhe-xing-ci-guang-he
title: 詰朝雨寒密雪雜下輒成一篇呈諸匠者幸賜光和
titlePinyin: jie2 chao2 yu3 han2 mi4 xue3 za2 xia4 zhe2 cheng2 yi4 pian1 cheng2 zhu1 jiang4 zhe3 xing4 ci4 guang1 he2
titleSlug: jie-chao-yu-han-mi-xue-za-xia-zhe-cheng-yi-pian-cheng-zhu-jiang-zhe-xing-ci-guang-he
author: 强至
authorPinyin: qiang2 zhi4
authorSlug: qiang-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 飄灑初驚曉，霏微或舞檐。
- 勢應緣雨作，威未抵霜嚴。
- 水面瓊銷液，山頭玉露尖。
- 偏能仁富室，只解虐窮閻。
- 樵凍肩增豎，魚寒手懶箝。
- 助清歸賦筆，送冷入歌簾。
- 退縮悲毚兔，埋藏憤老蟾。
- 旋醒疑酒薄，密擁喜爐添。
- 尚愧侔連璐，纔宜比散鹽。
- 飛輕憂絮妒，落早欠梅兼。
- 真宰恩先漏，豐年兆逆占。
- 綾加侍臣被，彤下使君幨。
- 預促群萌達，前驚百癘潛。
- 尤甚窮臘降，多後世情嫌。

## 拼音

- piao1 sa3 chu1 jing1 xiao3 ， fei1 wei1 huo4 wu3 yan2 。
- shi4 ying1 yuan2 yu3 zuo4 ， wei1 wei4 di3 shuang1 yan2 。
- shui3 mian4 qiong2 xiao1 ye4 ， shan1 tou2 yu4 lu4 jian1 。
- pian1 neng2 ren2 fu4 shi4 ， zhi1 jie3 nüe4 qiong2 yan2 。
- qiao2 dong4 jian1 zeng1 shu4 ， yu2 han2 shou3 lan3 qian2 。
- zhu4 qing1 gui1 fu4 bi3 ， song4 leng3 ru4 ge1 lian2 。
- tui4 suo1 bei1 chan2 tu4 ， mai2 cang2 fen4 lao3 chan2 。
- xuan2 xing3 yi2 jiu3 bao2 ， mi4 yong1 xi3 lu2 tian1 。
- shang4 kui4 mou2 lian2 lu4 ， cai2 yi2 bi3 san4 yan2 。
- fei1 qing1 you1 xu4 du4 ， luo4 zao3 qian4 mei2 jian1 。
- zhen1 zai3 en1 xian1 lou4 ， feng1 nian2 zhao4 ni4 zhan4 。
- ling2 jia1 shi4 chen2 bei4 ， tong2 xia4 shi3 jun1 chan1 。
- yu4 cu4 qun2 meng2 da2 ， qian2 jing1 bai3 li4 qian2 。
- you2 shen4 qiong2 la4 jiang4 ， duo1 hou4 shi4 qing2 xian2 。

## 注释

## 译文

## 赏析
