---
id: li-zhao-qi-cong-zhang-sheng-tu-qi-shi
title: 從張聖塗乞石
titlePinyin: cong2 zhang1 sheng4 tu2 qi3 shi2
titleSlug: cong-zhang-sheng-tu-qi-shi
author: 李昭玘
authorPinyin: li3 zhao1 qi3
authorSlug: li-zhao-qi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 先生築高隠，趣好清且獨。
- 雲龍峰上石，跋草自鏨斸。
- 發竅號陰怪，窮根攬坤腹。
- 山靈不敢愛，鞭叱滿崖谷。
- 危躋已穿履，大載幾折軸。
- 直欲起巖巖，未容買碌碌。
- 心營合天造，指化出神速。
- 突兀傲中巔，憑陵勇雙矗。
- 獸蹲目睥睨，龍攫腰回蹙。
- 縮脰立幽鳥，擎顱卧孤犢。
- 鯨鱗老廉利，相角怒撐觸。
- 軒昂鶴引咮，贔屭鼇跂足。
- 騰空快高思，排峭驚醉目。
- 伊余朅來遊，步百吟周復。
- 願從乞其餘，伴我東牆竹。
- 猿鶴莫相嗔，此客意非俗。
- 常令月色照，敢使塵土辱。
- 日待風雨來，起看空遶屋。

## 拼音

- xian1 sheng0 zhu4 gao1 yin3 ， qu4 hao3 qing1 qie3 du2 。
- yun2 long2 feng1 shang4 shi2 ， ba2 cao3 zi4 zan4 zhu2 。
- fa1 qiao4 hao4 yin1 guai4 ， qiong2 gen1 lan3 kun1 fu4 。
- shan1 ling2 bu4 gan3 ai4 ， bian1 chi4 man3 ya2 gu3 。
- wei1 ji1 yi3 chuan1 lü3 ， da4 zai4 ji1 zhe2 zhou2 。
- zhi2 yu4 qi3 yan2 yan2 ， wei4 rong2 mai3 lu4 lu4 。
- xin1 ying2 he2 tian1 zao4 ， zhi3 hua4 chu1 shen2 su4 。
- tu1 wu4 ao4 zhong1 dian1 ， ping2 ling2 yong3 shuang1 chu4 。
- shou4 dun1 mu4 pi4 ni4 ， long2 jue2 yao1 hui2 cu4 。
- suo1 dou4 li4 you1 niao3 ， qing2 lu2 wo4 gu1 du2 。
- jing1 lin2 lao3 lian2 li4 ， xiang4 jiao3 nu4 cheng1 chu4 。
- xuan1 ang2 he4 yin3 zhou4 ， bi4 xi4 ao2 qi2 zu2 。
- teng2 kong1 kuai4 gao1 si1 ， pai2 qiao4 jing1 zui4 mu4 。
- yi1 yu2 qie4 lai2 you2 ， bu4 bai3 yin2 zhou1 fu4 。
- yuan4 cong2 qi3 qi2 yu2 ， ban4 wo3 dong1 qiang2 zhu2 。
- yuan2 he4 mo4 xiang1 chen1 ， ci3 ke4 yi4 fei1 su2 。
- chang2 ling4 yue4 se4 zhao4 ， gan3 shi3 chen2 tu3 ru3 。
- ri4 dai4 feng1 yu3 lai2 ， qi3 kan4 kong1 rao4 wu1 。

## 注释

## 译文

## 赏析
