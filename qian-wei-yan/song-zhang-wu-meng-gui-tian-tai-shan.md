---
id: qian-wei-yan-song-zhang-wu-meng-gui-tian-tai-shan
title: 送張無夢歸天台山
titlePinyin: song4 zhang1 wu2 meng4 gui1 tian1 tai1 shan1
titleSlug: song-zhang-wu-meng-gui-tian-tai-shan
author: 錢惟演
authorPinyin: qian2 wei2 yan3
authorSlug: qian-wei-yan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 金庭霞標雲半中，巖扉澗戶凌太空。
- 飄飄靈氣際浮景，蟬蛻萬物乘高風。
- 吾君當天坐環極，物色異人方側席。
- 豈因垂釣識羔裘，不假張羅得鳬舄。
- 恩深況遇千齡旦，威顔咫尺隆宸盼。
- 問政應同牧馬言，臨軒幾動猶龍嘆。
- 方瞳玉骨本無羈，馳烟馭氣思東歸。
- 江南芳草正無際，林下羣鶑猶亂飛。
- 浮丘挹袂去何處，五芝同曉仙露晞。
- 人間祕境不可識，千載宸章煥巖壁。

## 拼音

- jin1 ting2 xia2 biao1 yun2 ban4 zhong1 ， yan2 fei1 jian4 hu4 ling2 tai4 kong1 。
- piao1 piao1 ling2 qi4 ji4 fu2 jing3 ， chan2 tui4 wan4 wu4 cheng2 gao1 feng1 。
- wu2 jun1 dang1 tian1 zuo4 huan2 ji2 ， wu4 se4 yi4 ren2 fang1 ce4 xi2 。
- qi3 yin1 chui2 diao4 shi2 gao1 qiu2 ， bu4 jia3 zhang1 luo2 de2 fu2 xi4 。
- en1 shen1 kuang4 yu4 qian1 ling2 dan4 ， wei1 yan2 zhi3 chi3 long2 chen2 pan4 。
- wen4 zheng4 ying1 tong2 mu4 ma3 yan2 ， lin2 xuan1 ji1 dong4 you2 long2 tan4 。
- fang1 tong2 yu4 gu3 ben3 wu2 ji1 ， chi2 yan1 yu4 qi4 si1 dong1 gui1 。
- jiang1 nan2 fang1 cao3 zheng4 wu2 ji4 ， lin2 xia4 qun2 ying1 you2 luan4 fei1 。
- fu2 qiu1 yi4 mei4 qu4 he2 chu3 ， wu3 zhi1 tong2 xiao3 xian1 lu4 xi1 。
- ren2 jian4 bi4 jing4 bu4 ke3 shi2 ， qian1 zai4 chen2 zhang1 huan4 yan2 bi4 。

## 注释

## 译文

## 赏析
