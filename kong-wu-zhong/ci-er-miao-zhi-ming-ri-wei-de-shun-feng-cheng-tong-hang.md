---
id: kong-wu-zhong-ci-er-miao-zhi-ming-ri-wei-de-shun-feng-cheng-tong-hang
title: 祠二廟之明日未得順風呈同行
titlePinyin: ci2 er4 miao4 zhi1 ming2 ri4 wei4 de2 shun4 feng1 cheng2 tong2 hang2
titleSlug: ci-er-miao-zhi-ming-ri-wei-de-shun-feng-cheng-tong-hang
author: 孔武仲
authorPinyin: kong3 wu3 zhong4
authorSlug: kong-wu-zhong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 岳州西祠從古有，控带洞庭湖之口。
- 前對隠顯明滅之湘山，下接淵淪洶湧之長川。
- 茫茫白沙連絕嶼，淡淡古木蟠蒼烟。
- 昭靈王，左安流，右翠帳，朱幡擁前後。
- 鋸牙虎視森兩廂，氣骨生獰欲奔走。
- 我來纜舟日已昏，袍鞾跪聽祠官言。
- 伏興進退如法式，四頋詭譎驚心魂。
- 平明結束舟將解，叱吸仍聞北風大。
- 焚香奏酒殊無計，伏渚藏汀姑有待。
- 二王威神世所傳，鈐攝鬼怪賓靈仙。
- 好風相送勢不難，舒卷造化須臾間。
- 波回草動似有意，舉棹開帆即千里。
- 吟詩賞月岳陽樓，買魚沽酒巴陵市。

## 拼音

- yue4 zhou1 xi1 ci2 cong2 gu3 you3 ， kong4 dai4 dong4 ting2 hu2 zhi1 kou3 。
- qian2 dui4 yin3 xian3 ming2 mie4 zhi1 xiang1 shan1 ， xia4 jie1 yuan1 lun2 xiong1 yong3 zhi1 chang2 chuan1 。
- mang2 mang2 bai2 sha1 lian2 jue2 yu3 ， dan4 dan4 gu3 mu4 pan2 cang1 yan1 。
- zhao1 ling2 wang2 ， zuo3 an1 liu2 ， you4 cui4 zhang4 ， zhu1 fan1 yong1 qian2 hou4 。
- ju4 ya2 hu3 shi4 sen1 liang3 xiang1 ， qi4 gu3 sheng1 ning2 yu4 ben1 zou3 。
- wo3 lai2 lan3 zhou1 ri4 yi3 hun1 ， pao2 xue1 gui4 ting1 ci2 guan1 yan2 。
- fu2 xing1 jin4 tui4 ru2 fa3 shi4 ， si4 e3 gui3 jue2 jing1 xin1 hun2 。
- ping2 ming2 jie2 shu4 zhou1 jiang1 jie3 ， chi4 xi1 reng2 wen2 bei3 feng1 da4 。
- fen2 xiang1 zou4 jiu3 shu1 wu2 ji4 ， fu2 zhu3 cang2 ting1 gu1 you3 dai4 。
- er4 wang2 wei1 shen2 shi4 suo3 chuan2 ， qian2 she4 gui3 guai4 bin1 ling2 xian1 。
- hao3 feng1 xiang1 song4 shi4 bu4 nan2 ， shu1 juan3 zao4 hua4 xu1 yu2 jian4 。
- bo1 hui2 cao3 dong4 si4 you3 yi4 ， ju3 zhao4 kai1 fan1 ji2 qian1 li3 。
- yin2 shi1 shang3 yue4 yue4 yang2 lou2 ， mai3 yu2 gu1 jiu3 ba1 ling2 shi4 。

## 注释

## 译文

## 赏析
