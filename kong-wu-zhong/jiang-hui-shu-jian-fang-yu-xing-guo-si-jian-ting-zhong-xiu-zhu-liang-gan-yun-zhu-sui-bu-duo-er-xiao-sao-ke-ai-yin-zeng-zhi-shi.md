---
id: kong-wu-zhong-jiang-hui-shu-jian-fang-yu-xing-guo-si-jian-ting-zhong-xiu-zhu-liang-gan-yun-zhu-sui-bu-duo-er-xiao-sao-ke-ai-yin-zeng-zhi-shi
title: 江晦叔見訪于興國寺見庭中修竹兩竿云竹雖不多而蕭騷可愛因贈之詩
titlePinyin: jiang1 hui4 shu1 jian4 fang3 yu2 xing1 guo2 si4 jian4 ting2 zhong1 xiu1 zhu2 liang3 gan1 yun2 zhu2 sui1 bu4 duo1 er2 xiao1 sao1 ke3 ai4 yin1 zeng4 zhi1 shi1
titleSlug: jiang-hui-shu-jian-fang-yu-xing-guo-si-jian-ting-zhong-xiu-zhu-liang-gan-yun-zhu-sui-bu-duo-er-xiao-sao-ke-ai-yin-zeng-zhi-shi
author: 孔武仲
authorPinyin: kong3 wu3 zhong4
authorSlug: kong-wu-zhong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 憶昨在江都，聨君城一曲。
- 我家百色無，唯有數竿竹。
- 琅玕淨相倚，蕭灑意常足。
- 君亦時見過，笑語伴幽獨。
- 别來七見春，屢送光景速。
- 京師車馬煩，高塵蔽華屋。
- 僧室日閉關，靜若在巖谷。
- 忽聞剥啄聲，把手叙寒燠。
- 嵌空疉石畔，亦有雙筠緑。
- 動君青雲興，賞眄不移目。
- 愛其蕭騷風，摇此蒼翠玉。
- 有如嗜膾炙，久矣虛其腹。
- 一旦逢割鮮，欣然喜如沃。
- 乃知物外適，可以傲流俗。
- 奉常官事簡，佳集時可卜。
- 軒窗闢深邃，冠帯脫拘束。
- 文枰稍拂拭，白黑看馳逐。
- 更設茶兩旗，何須酒百斛。

## 拼音

- yi4 zuo2 zai4 jiang1 du1 ， lian2 jun1 cheng2 yi4 qu3 。
- wo3 jia1 bai3 se4 wu2 ， wei2 you3 shu4 gan1 zhu2 。
- lang2 gan1 jing4 xiang1 yi3 ， xiao1 sa3 yi4 chang2 zu2 。
- jun1 yi4 shi2 jian4 guo4 ， xiao4 yu3 ban4 you1 du2 。
- bie2 lai2 qi1 jian4 chun1 ， lü3 song4 guang1 jing3 su4 。
- jing1 shi1 ju1 ma3 fan2 ， gao1 chen2 bi4 hua2 wu1 。
- seng1 shi4 ri4 bi4 guan1 ， jing4 ruo4 zai4 yan2 gu3 。
- hu1 wen2 bo1 zhuo2 sheng1 ， ba3 shou3 xu4 han2 yu4 。
- qian4 kong1 die2 shi2 pan4 ， yi4 you3 shuang1 yun2 lü4 。
- dong4 jun1 qing1 yun2 xing1 ， shang3 mian3 bu4 yi2 mu4 。
- ai4 qi2 xiao1 sao1 feng1 ， yao2 ci3 cang1 cui4 yu4 。
- you3 ru2 shi4 kuai4 zhi4 ， jiu3 yi3 xu1 qi2 fu4 。
- yi2 dan4 feng2 ge1 xian1 ， xin1 ran2 xi3 ru2 wo4 。
- nai3 zhi1 wu4 wai4 shi4 ， ke3 yi3 ao4 liu2 su2 。
- feng4 chang2 guan1 shi4 jian3 ， jia1 ji2 shi2 ke3 bu3 。
- xuan1 chuang1 pi4 shen1 sui4 ， guan1 dai4 tuo1 ju1 shu4 。
- wen2 ping2 shao1 fu2 shi4 ， bai2 hei1 kan4 chi2 zhu2 。
- geng4 she4 cha2 liang3 qi2 ， he2 xu1 jiu3 bai3 hu2 。

## 注释

## 译文

## 赏析
