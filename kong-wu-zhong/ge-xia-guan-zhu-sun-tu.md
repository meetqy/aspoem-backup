---
id: kong-wu-zhong-ge-xia-guan-zhu-sun-tu
title: 閣下觀竹笋圖
titlePinyin: ge2 xia4 guan1 zhu2 sun3 tu2
titleSlug: ge-xia-guan-zhu-sun-tu
author: 孔武仲
authorPinyin: kong3 wu3 zhong4
authorSlug: kong-wu-zhong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 我家廬山下，緑竹常陰陰。
- 春雷迸狂籜，萬點羣玉簮。
- 别來經歲時，肌肉塵土侵。
- 歘見此圖面，醒然豁煩襟。
- 方幅藏萬里，環以青山岑。
- 旁飛清泠泉，下有瀟洒林。
- 恍惚如夢到，杖笻聽幽禽。
- 欲投環堵室，浩渺忽難尋。
- 人生諒自苦，一官泳蹄涔。
- 搖尾争光華，豈知滄海深。
- 虞卿衒白璧，季子夸黄金。
- 貪得以忘我，俱非賢達心。
- 何如返鄉國，坡塢窮差參。
- 茅簷當天風，時聽笙簧音。

## 拼音

- wo3 jia1 lu2 shan1 xia4 ， lü4 zhu2 chang2 yin1 yin1 。
- chun1 lei2 beng4 kuang2 tuo4 ， wan4 dian3 qun2 yu4 zan1 。
- bie2 lai2 jing1 sui4 shi2 ， ji1 rou4 chen2 tu3 qin1 。
- xu1 jian4 ci3 tu2 mian4 ， xing3 ran2 huo1 fan2 jin1 。
- fang1 fu2 cang2 wan4 li3 ， huan2 yi3 qing1 shan1 cen2 。
- pang2 fei1 qing1 ling2 quan2 ， xia4 you3 xiao1 sa3 lin2 。
- huang3 hu1 ru2 meng4 dao4 ， zhang4 qiong2 ting1 you1 qin2 。
- yu4 tou2 huan2 du3 shi4 ， hao4 miao3 hu1 nan2 xun2 。
- ren2 sheng1 liang4 zi4 ku3 ， yi4 guan1 yong3 ti2 cen2 。
- yao2 wei3 zheng1 guang1 hua2 ， qi3 zhi1 cang1 hai3 shen1 。
- yu2 qing1 xuan4 bai2 bi4 ， ji4 zi0 kua1 huang2 jin1 。
- tan1 de2 yi3 wang4 wo3 ， ju4 fei1 xian2 da2 xin1 。
- he2 ru2 fan3 xiang1 guo2 ， po1 wu4 qiong2 cha4 can1 。
- mao2 yan2 dang1 tian1 feng1 ， shi2 ting1 sheng1 huang2 yin1 。

## 注释

## 译文

## 赏析
