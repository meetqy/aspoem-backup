---
id: kong-wu-zhong-fu-zhang-yun-sou-fan-dao
title: 賦張芸叟蕃刀
titlePinyin: fu4 zhang1 yun2 sou3 fan1 dao1
titleSlug: fu-zhang-yun-sou-fan-dao
author: 孔武仲
authorPinyin: kong3 wu3 zhong4
authorSlug: kong-wu-zhong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 王師前年下靈州，先生奉詔爲參謀。
- 軍書堆案不足道，欲斬名王懸髑髏。
- 官供器械如山積，裝結雖巧體質浮。
- 傳聞蕃刀最可用，買置不惜千金酧。
- 沙河洗湔血痕盡，瑩若一水横清秋。
- 長庚輝輝奪明月，光景迸溢不可收。
- 軍回倉卒未及試，提挈萬里來荒陬。
- 空齋倒掩閲圖史，深林永日號猩𪕋。
- 揮鳴且欲驚暴客，敢議與國平寃讐。
- 夜郎蒙恩放李白，炎嶺得旨還幽求。
- 輕船共泊長沙岸，幾日對語清湘樓。
- 紅蓮幕中邀客飲，霧雨咫尺迷汀洲。
- 雜花落盡無處覓，官妓遣歸不敢留。
- 清歡未免假外物，共說鐵劍勝倡優。
- 君家所寶世稀有，滿坐傳看驚殊尤。
- 護之太過却銹澁，頑蘚鬱結纒蒼虯。
- 横磨十萬祇虚語，得此已足馳燕幽。
- 今公又應元戎辟，真能寸截鯨鯢不。
- 郗生入幕宜有畫，定遠出塞將封侯。
- 我今喜得隨君去，長江渺渺平天流。
- 路危或恐逢水怪，尾脊崔崒當吾舟。
- 煩公一効佽飛勇，爲公椎鼓傾金甌。

## 拼音

- wang2 shi1 qian2 nian2 xia4 ling2 zhou1 ， xian1 sheng0 feng4 zhao4 wei2 can1 mou2 。
- jun1 shu1 dui1 an4 bu4 zu2 dao4 ， yu4 zhan3 ming2 wang2 xuan2 du2 lou2 。
- guan1 gong4 qi4 xie4 ru2 shan1 ji1 ， zhuang1 jie2 sui1 qiao3 ti3 zhi4 fu2 。
- chuan2 wen2 fan1 dao1 zui4 ke3 yong4 ， mai3 zhi4 bu4 xi1 qian1 jin1 chou2 。
- sha1 he2 xi3 jian1 xue4 hen2 jin4 ， ying2 ruo4 yi4 shui3 heng2 qing1 qiu1 。
- chang2 geng1 hui1 hui1 duo2 ming2 yue4 ， guang1 jing3 beng4 yi4 bu4 ke3 shou1 。
- jun1 hui2 cang1 zu2 wei4 ji2 shi4 ， ti2 qie4 wan4 li3 lai2 huang1 zou1 。
- kong1 zhai1 dao3 yan3 yue4 tu2 shi3 ， shen1 lin2 yong3 ri4 hao4 xing1 𪕋。
- hui1 ming2 qie3 yu4 jing1 bao4 ke4 ， gan3 yi4 yu3 guo2 ping2 yuan1 chou2 。
- ye4 lang2 meng2 en1 fang4 li3 bai2 ， yan2 ling3 de2 zhi3 huan2 you1 qiu2 。
- qing1 chuan2 gong4 bo2 chang2 sha1 an4 ， ji1 ri4 dui4 yu3 qing1 xiang1 lou2 。
- hong2 lian2 mu4 zhong1 yao1 ke4 yin3 ， wu4 yu3 zhi3 chi3 mi2 ting1 zhou1 。
- za2 hua1 luo4 jin4 wu2 chu3 mi4 ， guan1 ji4 qian3 gui1 bu4 gan3 liu2 。
- qing1 huan1 wei4 mian3 jia3 wai4 wu4 ， gong4 shuo1 tie3 jian4 sheng4 chang4 you1 。
- jun1 jia1 suo3 bao3 shi4 xi1 you3 ， man3 zuo4 chuan2 kan4 jing1 shu1 you2 。
- hu4 zhi1 tai4 guo4 que4 xiu4 se4 ， wan2 xian3 yu4 jie2 chan2 cang1 qiu2 。
- heng2 mo2 shi2 wan4 qi2 xu1 yu3 ， de2 ci3 yi3 zu2 chi2 yan4 you1 。
- jin1 gong1 you4 ying1 yuan2 rong2 pi4 ， zhen1 neng2 cun4 jie2 jing1 ni2 bu4 。
- chi1 sheng1 ru4 mu4 yi2 you3 hua4 ， ding4 yuan3 chu1 sai4 jiang1 feng1 hou2 。
- wo3 jin1 xi3 de2 sui2 jun1 qu4 ， chang2 jiang1 miao3 miao3 ping2 tian1 liu2 。
- lu4 wei1 huo4 kong3 feng2 shui3 guai4 ， wei3 ji3 cui1 zu2 dang1 wu2 zhou1 。
- fan2 gong1 yi2 xiao4 ci4 fei1 yong3 ， wei2 gong1 chui2 gu3 qing1 jin1 ou1 。

## 注释

## 译文

## 赏析
