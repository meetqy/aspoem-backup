---
id: kong-wu-zhong-da-feng
title: 大風
titlePinyin: da4 feng1
titleSlug: da-feng
author: 孔武仲
authorPinyin: kong3 wu3 zhong4
authorSlug: kong-wu-zhong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 昔遊江湖上，厭看無限不測之高浪。
- 今栖塵土中，慣聽掀天拔木之狂風。
- 風豪浪狠常相逐，我生此世宜阨窮。
- 浪頭漫漫從海起，客舟摇戰如枯葦。
- 回橰轉尾入深灣，往往三分偷得一分睡。
- 豈如秋宜門東僦屋居，突兀前堂掌平地。
- 風從崑崙溟渤來，平頭疾轉數千里。
- 金鋒相磨衆鬼兵，介馬爭先萬胡騎。
- 㨟搶震壓尤可驚，千妖百怪悲號聲。
- 我時安眠不覺躩然起，爐烟寂滅燈冥冥。
- 褰衣正欲走出户，户未開扃已吹仆。
- 閉門正欲避風來，風入衣襟不肯去。
- 天涯地角兩茫茫，一身渾無逃遁處。
- 明朝撿點窗户間，浮埃委積如丘山。
- 遥知九衢中，馬走廢往還。
- 我欲投書訴風伯，帝閽峨峨不可攀。
- 怒攜干將遶四璧，空有壯氣膨心肝。
- 頗疑猛虎嘯林薄，慘淡陰威動寥廓。
- 又疑土伯夜與風神爭，叱咤喑啞騁獰惡。
- 明當折簡問巫陽，天上誰人司槖籥。

## 拼音

- xi1 you2 jiang1 hu2 shang4 ， yan4 kan4 wu2 xian4 bu2 ce4 zhi1 gao1 lang4 。
- jin1 qi1 chen2 tu3 zhong1 ， guan4 ting1 xian1 tian1 ba2 mu4 zhi1 kuang2 feng1 。
- feng1 hao2 lang4 hen3 chang2 xiang1 zhu2 ， wo3 sheng1 ci3 shi4 yi2 e4 qiong2 。
- lang4 tou2 man4 man4 cong2 hai3 qi3 ， ke4 zhou1 yao2 zhan4 ru2 ku1 wei3 。
- hui2 gao1 zhuan3 wei3 ru4 shen1 wan1 ， wang3 wang3 san1 fen1 tou1 de2 yi4 fen1 shui4 。
- qi3 ru2 qiu1 yi2 men2 dong1 jiu4 wu1 ju1 ， tu1 wu4 qian2 tang2 zhang3 ping2 di4 。
- feng1 cong2 kun1 lun2 ming2 bo2 lai2 ， ping2 tou2 ji2 zhuan3 shu4 qian1 li3 。
- jin1 feng1 xiang1 mo2 zhong4 gui3 bing1 ， jie4 ma3 zheng1 xian1 wan4 hu2 qi2 。
- 㨟 qiang1 zhen4 ya1 you2 ke3 jing1 ， qian1 yao1 bai3 guai4 bei1 hao4 sheng1 。
- wo3 shi2 an1 mian2 bu4 jue2 jue2 ran2 qi3 ， lu2 yan1 ji4 mie4 deng1 ming2 ming2 。
- qian1 yi1 zheng4 yu4 zou3 chu1 hu4 ， hu4 wei4 kai1 jiong1 yi3 chui1 pu2 。
- bi4 men2 zheng4 yu4 bi4 feng1 lai2 ， feng1 ru4 yi1 jin1 bu4 ken3 qu4 。
- tian1 ya2 di4 jiao3 liang3 mang2 mang2 ， yi4 shen1 hun2 wu2 tao2 dun4 chu3 。
- ming2 chao2 jian3 dian3 chuang1 hu0 jian4 ， fu2 ai1 wei3 ji1 ru2 qiu1 shan1 。
- yao2 zhi1 jiu3 qu2 zhong1 ， ma3 zou3 fei4 wang3 huan2 。
- wo3 yu4 tou2 shu1 su4 feng1 bo2 ， di4 hun1 e2 e2 bu4 ke3 pan1 。
- nu4 xie2 gan1 jiang1 rao4 si4 bi4 ， kong1 you3 zhuang4 qi4 peng2 xin1 gan1 。
- po1 yi2 meng3 hu3 xiao4 lin2 bao2 ， can3 dan4 yin1 wei1 dong4 liao2 kuo4 。
- you4 yi2 tu3 bo2 ye4 yu3 feng1 shen2 zheng1 ， chi4 zha4 yin1 ya3 cheng3 ning2 e4 。
- ming2 dang1 zhe2 jian3 wen4 wu1 yang2 ， tian1 shang4 shui2 ren2 si1 tuo2 yue4 。

## 注释

## 译文

## 赏析
