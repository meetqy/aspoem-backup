---
id: kong-wu-zhong-fa-guang-shan
title: 發光山
titlePinyin: fa1 guang1 shan1
titleSlug: fa-guang-shan
author: 孔武仲
authorPinyin: kong3 wu3 zhong4
authorSlug: kong-wu-zhong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 摇摇春霜草頭白，冰如龍蛇當轍迹。
- 天開日麗非偶然，昨夜滿山明月色。
- 憶昨北走關山中，下坂還登百千尺。
- 狂風虛霰何可當，破碎貂狐作巾幘。
- 今朝驛道千里平，而况六幙俱空明。
- 昔何艱險此何易，付予榮枯豈天意。
- 人心既好馬亦驕，騰韁齧轡鳴蕭蕭。
- 我今亦復歌且謡，惠相好者同遊遨。
- 相與馳君之樂郊，從此不嗟衝涉勞。

## 拼音

- yao2 yao2 chun1 shuang1 cao3 tou2 bai2 ， bing1 ru2 long2 she2 dang1 zhe2 ji4 。
- tian1 kai1 ri4 li2 fei1 ou3 ran2 ， zuo2 ye4 man3 shan1 ming2 yue4 se4 。
- yi4 zuo2 bei3 zou3 guan1 shan1 zhong1 ， xia4 ban3 huan2 deng1 bai3 qian1 chi3 。
- kuang2 feng1 xu1 xian4 he2 ke3 dang1 ， po4 sui4 diao1 hu2 zuo4 jin1 ze2 。
- jin1 chao2 yi4 dao4 qian1 li3 ping2 ， er2 kuang4 liu4 mu4 ju4 kong1 ming2 。
- xi1 he2 jian1 xian3 ci3 he2 yi4 ， fu4 yu3 rong2 ku1 qi3 tian1 yi4 。
- ren2 xin1 ji4 hao3 ma3 yi4 jiao1 ， teng2 jiang1 nie4 pei4 ming2 xiao1 xiao1 。
- wo3 jin1 yi4 fu4 ge1 qie3 yao2 ， hui4 xiang1 hao3 zhe3 tong2 you2 ao2 。
- xiang1 yu3 chi2 jun1 zhi1 le4 jiao1 ， cong2 ci3 bu4 jie1 chong1 she4 lao2 。

## 注释

## 译文

## 赏析
