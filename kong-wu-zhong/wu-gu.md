---
id: kong-wu-zhong-wu-gu
title: 五鼓
titlePinyin: wu3 gu3
titleSlug: wu-gu
author: 孔武仲
authorPinyin: kong3 wu3 zhong4
authorSlug: kong-wu-zhong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 夜枕回遠夢，北窗覺微明。
- 遙知扶桑曲，萬頃搖光晶。
- 江海已瀺灂，魚龍俱震驚。
- 大哉陽德敏，頃刻周四溟。
- 天星黯餘照，林飈颯先聲。
- 栖鳥不安巢，世務新營營。
- 陽德固主動，與物皆流行。
- 君子法天時，燕居嘗夙興。
- 流火感隙駒，翰音伺雞鳴。
- 焚香奉真祠，篝衣尋六經。
- 夜氣猶未曉，神觀則愈清。
- 力省功或倍，心虚思彌精。
- 道要處戒定，自伐如刀兵。
- 書紳以自勸，因之遺友生。

## 拼音

- ye4 zhen3 hui2 yuan3 meng4 ， bei3 chuang1 jue2 wei1 ming2 。
- yao2 zhi1 fu2 sang1 qu3 ， wan4 qing3 yao2 guang1 jing1 。
- jiang1 hai3 yi3 chan2 zhuo2 ， yu2 long2 ju4 zhen4 jing1 。
- da4 zai1 yang2 de2 min3 ， qing3 ke4 zhou1 si4 ming2 。
- tian1 xing1 an4 yu2 zhao4 ， lin2 biao1 sa4 xian1 sheng1 。
- qi1 niao3 bu4 an1 chao2 ， shi4 wu4 xin1 ying2 ying2 。
- yang2 de2 gu4 zhu3 dong4 ， yu3 wu4 jie1 liu2 xing2 。
- jun1 zi3 fa3 tian1 shi2 ， yan4 ju1 chang2 su4 xing1 。
- liu2 huo3 gan3 xi4 ju1 ， han4 yin1 si4 ji1 ming2 。
- fen2 xiang1 feng4 zhen1 ci2 ， gou1 yi1 xun2 liu4 jing1 。
- ye4 qi4 you2 wei4 xiao3 ， shen2 guan1 ze2 yu4 qing1 。
- li4 sheng3 gong1 huo4 bei4 ， xin1 xu1 si1 mi2 jing1 。
- dao4 yao4 chu3 jie4 ding4 ， zi4 fa2 ru2 dao1 bing1 。
- shu1 shen1 yi3 zi4 quan4 ， yin1 zhi1 yi2 you3 sheng1 。

## 注释

## 译文

## 赏析
