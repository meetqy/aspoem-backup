---
id: kong-wu-zhong-song-yuan-zhen-fu-guan-he-zhou
title: 送元珍赴官合州
titlePinyin: song4 yuan2 zhen1 fu4 guan1 he2 zhou1
titleSlug: song-yuan-zhen-fu-guan-he-zhou
author: 孔武仲
authorPinyin: kong3 wu3 zhong4
authorSlug: kong-wu-zhong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 羈旅倦京國，春風常閉門。
- 叩門誰過我，云是竹王孫。
- 頎然八尺長，玉質文理温。
- 探之以羣書，浩渺傾崑崙。
- 餘波濯我熱，挹取不計盆。
- 朝落清風窗，暮埽明月軒。
- 傲兀足真趣，不隨車馬喧。
- 動可與俱遊，靜可與忘言。
- 胡爲捨我去，獨指岷江源。
- 偪側鳳翔西，叠嶺如駿奔。
- 滔滔蜀天漏，沉沉山月昏。
- 到官復何時，清秋禾黍翻。
- 冷局自少責，讀書勿忘餐。
- 登臨時自適，吟思攪乾坤。
- 魚雁若可託，篇詩寄湘沅。

## 拼音

- ji1 lü3 juan4 jing1 guo2 ， chun1 feng1 chang2 bi4 men2 。
- kou4 men2 shui2 guo4 wo3 ， yun2 shi4 zhu2 wang2 sun1 。
- qi2 ran2 ba1 chi3 chang2 ， yu4 zhi4 wen2 li3 wen1 。
- tan4 zhi1 yi3 qun2 shu1 ， hao4 miao3 qing1 kun1 lun2 。
- yu2 bo1 zhuo2 wo3 re4 ， yi4 qu3 bu2 ji4 pen2 。
- chao2 luo4 qing1 feng1 chuang1 ， mu4 sao4 ming2 yue4 xuan1 。
- ao4 wu4 zu2 zhen1 qu4 ， bu4 sui2 ju1 ma3 xuan1 。
- dong4 ke3 yu3 ju4 you2 ， jing4 ke3 yu3 wang4 yan2 。
- hu2 wei2 she3 wo3 qu4 ， du2 zhi3 min2 jiang1 yuan2 。
- bi1 ce4 feng4 xiang2 xi1 ， die2 ling3 ru2 jun4 ben1 。
- tao1 tao1 shu3 tian1 lou4 ， chen2 chen2 shan1 yue4 hun1 。
- dao4 guan1 fu4 he2 shi2 ， qing1 qiu1 he2 shu3 fan1 。
- leng3 ju2 zi4 shao3 ze2 ， du2 shu1 wu4 wang4 can1 。
- deng1 lin2 shi2 zi4 shi4 ， yin2 si1 jiao3 qian2 kun1 。
- yu2 yan4 ruo4 ke3 tuo1 ， pian1 shi1 ji4 xiang1 yuan2 。

## 注释

## 译文

## 赏析
