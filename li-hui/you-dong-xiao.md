---
id: li-hui-you-dong-xiao
title: 遊洞霄
titlePinyin: you2 dong4 xiao1
titleSlug: you-dong-xiao
author: 李彙
authorPinyin: li3 hui4
authorSlug: li-hui
dynasty: 唐
dynastyPinyin: tang2
dynastySlug: tang
tags: []
---

## 正文

- 至真方域古今傳，琳館興從漢武年。
- 石作雙門何突兀，山爲九鎖自迴環。
- 仙人隱跡留中路，處士靈壇閟遠巔。
- 甘潔三泉齊湧地，崢嶸一柱獨擎天。
- 群峯繚繞更相挹，五洞縈迂暗接連。
- 當日高崖曾虎伏，于今深穴有龍眠。
- 茂林葱鬰曾鳴鳳，邃宇清虛每聚仙。
- 地貯金丹藏箬下，芝翻白鼠走巖前。
- 宮隨劫火雖灰矣，境異塵寰尚儼然。
- 稍待昇平名遂後，便來居此結良緣。

## 拼音

- zhi4 zhen1 fang1 yu4 gu3 jin1 chuan2 ， lin2 guan3 xing1 cong2 han4 wu3 nian2 。
- shi2 zuo4 shuang1 men2 he2 tu1 wu4 ， shan1 wei2 jiu3 suo3 zi4 hui2 huan2 。
- xian1 ren2 yin3 ji4 liu2 zhong1 lu4 ， chu3 shi4 ling2 tan2 bi4 yuan3 dian1 。
- gan1 jie2 san1 quan2 qi2 yong3 di4 ， zheng1 rong2 yi2 zhu4 du2 qing2 tian1 。
- qun2 feng1 liao2 rao4 geng4 xiang1 yi4 ， wu3 dong4 ying2 yu1 an4 jie1 lian2 。
- dang1 ri4 gao1 ya2 ceng2 hu3 fu2 ， yu2 jin1 shen1 xue2 you3 long2 mian2 。
- mao4 lin2 cong1 yu4 ceng2 ming2 feng4 ， sui4 yu3 qing1 xu1 mei3 ju4 xian1 。
- di4 zhu4 jin1 dan1 cang2 ruo4 xia4 ， zhi1 fan1 bai2 shu3 zou3 yan2 qian2 。
- gong1 sui2 jie2 huo3 sui1 hui1 yi3 ， jing4 yi4 chen2 huan2 shang4 yan3 ran2 。
- shao1 dai4 sheng1 ping2 ming2 sui4 hou4 ， bian4 lai2 ju1 ci3 jie2 liang2 yuan2 。

## 注释

## 译文

## 赏析
