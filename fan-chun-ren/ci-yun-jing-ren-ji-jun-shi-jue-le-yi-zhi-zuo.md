---
id: fan-chun-ren-ci-yun-jing-ren-ji-jun-shi-jue-le-yi-zhi-zuo
title: 次韵景仁寄君實决樂議之作
titlePinyin: ci4 yun4 jing3 ren2 ji4 jun1 shi2 jue2 le4 yi4 zhi1 zuo4
titleSlug: ci-yun-jing-ren-ji-jun-shi-jue-le-yi-zhi-zuo
author: 范純仁
authorPinyin: fan4 chun2 ren2
authorSlug: fan-chun-ren
dynasty: 唐
dynastyPinyin: tang2
dynastySlug: tang
tags: [] 
---

## 正文

- 餘生苦多難，所向招詆讕。
- 前年失二子，悲腸劇刳剜。
- 悸魂念職守，憂患何瀰漫。
- 叫閽輒自陳，聞者爲辛酸。
- 朝恩俯從欲，幸忝留司官。
- 薄廩霑甑釜，尚愧遠祖丹。
- 西都多巨公，賢哲羅衣冠。
- 親炙挹高義，朝夕陪清歡。
- 蒹葭倚白玉，蟻蛭對層巒。
- 肴羞屢陳列，桃梨煩雕鑽。
- 翰林壺冰潔，祕殿朱繩端。
- 遠識固莫測，確論宜不刊。
- 立行皆表的，析埋亡髀髖。
- 從容及議樂，辯論生酒闌。
- 相圃衆如堵，楚戰惴旁觀。
- 辭鋒奮銛利，學海翻波瀾。
- 解带拒班輸，登壇劫齊桓。
- 焚舟却魏武，火牛快田單。
- 守義若據險，持說侔執干。
- 當仁不相讓，食馬幾及肝。
- 聽者如餒人，得味皆珍餐。
- 折衷無聖師，簡編闕且殘。
- 誰能置輕重，愈見制作難。
- 兩家難未解，宜僚徒弄丸。
- 辨璞待炎火，知松須歲寒。
- 善教已乃孚，大器久始完。
- 人雖不我合，留俾後世看。
- 行道匪彊聒，賢藴寧遽殫。
- 用舍繫所逢，明哲固能安。
- 樂天復知命，頤養資廣胖。

## 拼音

- yu2 sheng1 ku3 duo1 nan2 ， suo3 xiang4 zhao1 di3 lan2 。
- qian2 nian2 shi1 er4 zi3 ， bei1 chang2 ju4 ku1 wan1 。
- ji4 hun2 nian4 zhi2 shou3 ， you1 huan4 he2 mi2 man4 。
- jiao4 hun1 zhe2 zi4 chen2 ， wen2 zhe3 wei2 xin1 suan1 。
- chao2 en1 fu3 cong2 yu4 ， xing4 tian3 liu2 si1 guan1 。
- bao2 lin3 zhan1 zeng4 fu3 ， shang4 kui4 yuan3 zu3 dan1 。
- xi1 du1 duo1 ju4 gong1 ， xian2 zhe2 luo2 yi1 guan1 。
- qin1 zhi4 yi4 gao1 yi4 ， zhao1 xi1 pei2 qing1 huan1 。
- jian1 jia1 yi3 bai2 yu4 ， yi3 zhi4 dui4 ceng2 luan2 。
- yao2 xiu1 lü3 chen2 lie4 ， tao2 li2 fan2 diao1 zuan1 。
- han4 lin2 hu2 bing1 jie2 ， bi4 dian4 zhu1 sheng2 duan1 。
- yuan3 shi2 gu4 mo4 ce4 ， que4 lun4 yi2 bu4 kan1 。
- li4 xing2 jie1 biao3 de0 ， xi1 mai2 wang2 bi4 kuan1 。
- cong2 rong2 ji2 yi4 le4 ， bian4 lun4 sheng1 jiu3 lan2 。
- xiang1 pu3 zhong4 ru2 du3 ， chu3 zhan4 zhui4 pang2 guan1 。
- ci2 feng1 fen4 xian1 li4 ， xue2 hai3 fan1 bo1 lan2 。
- jie3 dai4 ju4 ban1 shu1 ， deng1 tan2 jie2 qi2 huan2 。
- fen2 zhou1 que4 wei4 wu3 ， huo3 niu2 kuai4 tian2 dan1 。
- shou3 yi4 ruo4 ju4 xian3 ， chi2 shuo1 mou2 zhi2 gan1 。
- dang1 ren2 bu4 xiang1 rang4 ， shi2 ma3 ji1 ji2 gan1 。
- ting1 zhe3 ru2 nei3 ren2 ， de2 wei4 jie1 zhen1 can1 。
- zhe2 zhong1 wu2 sheng4 shi1 ， jian3 bian1 que4 qie3 can2 。
- shui2 neng2 zhi4 qing1 zhong4 ， yu4 jian4 zhi4 zuo4 nan2 。
- liang3 jia1 nan2 wei4 jie3 ， yi2 liao2 tu2 nong4 wan2 。
- bian4 pu2 dai4 yan2 huo3 ， zhi1 song1 xu1 sui4 han2 。
- shan4 jiao4 yi3 nai3 fu2 ， da4 qi4 jiu3 shi3 wan2 。
- ren2 sui1 bu4 wo3 he2 ， liu2 bi3 hou4 shi4 kan4 。
- hang2 dao4 fei3 qiang2 guo1 ， xian2 yun4 ning2 ju4 dan1 。
- yong4 she4 xi4 suo3 feng2 ， ming2 zhe2 gu4 neng2 an1 。
- le4 tian1 fu4 zhi1 ming4 ， yi2 yang3 zi1 guang3 pang4 。

## 注释

## 译文

## 赏析
