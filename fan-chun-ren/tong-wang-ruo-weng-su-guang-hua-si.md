---
id: fan-chun-ren-tong-wang-ruo-weng-su-guang-hua-si
title: 同王弱翁宿廣化寺
titlePinyin: tong2 wang2 ruo4 weng1 su4 guang3 hua4 si4
titleSlug: tong-wang-ruo-weng-su-guang-hua-si
author: 范純仁
authorPinyin: fan4 chun2 ren2
authorSlug: fan-chun-ren
dynasty: 唐
dynastyPinyin: tang2
dynastySlug: tang
tags: [] 
---

## 正文

- 能知真樂唯吾曹，聲利外物誠無僥。
- 深山窮谷苟遂性，膚體不厭常枯焦。
- 况如佳景擅天巧，會與仁友相追邀。
- 龍門伊洛古今勝，蒼巖翠壁雙岧嶢。
- 疏鑿宛見神禹迹，懷襄既乂熙堯朝。
- 千龕萬宇變佛室，鐘磬梵唄何喧囂。
- 唐僧無畏號神雋，當時聲勢尤翹翹。
- 開山撥壤盡奇秀，樓殿勢若風中飄。
- 高甍垂空插雲翼，連閣跨路馳星橋。
- 深沈神物潛擁護，顯敞燕雀如矜驕。
- 搜奇選勝幸遲日，禪堂解榻眠清宵。
- 灘聲蕭蕭雜群籟，天真不啻聞咸韶。
- 陵晨携策度翠巘，竹溪深處從僧招。
- 融融朝暉射巖谷，雜花爛熳紅欲燒。
- 令人即欲置萬累，百年盡向遊中消。
- 乃知神僊有窟室，我意已欲陵煙霄。

## 拼音

- neng2 zhi1 zhen1 le4 wei2 wu2 cao2 ， sheng1 li4 wai4 wu4 cheng2 wu2 jiao3 。
- shen1 shan1 qiong2 gu3 gou3 sui4 xing4 ， fu1 ti3 bu2 yan4 chang2 ku1 jiao1 。
- kuang4 ru2 jia1 jing3 shan4 tian1 qiao3 ， hui4 yu3 ren2 you3 xiang1 zhui1 yao1 。
- long2 men2 yi1 luo4 gu3 jin1 sheng4 ， cang1 yan2 cui4 bi4 shuang1 tiao2 yao2 。
- shu1 zao2 wan3 jian4 shen2 yu3 ji4 ， huai2 xiang1 ji4 yi4 xi1 yao2 chao2 。
- qian1 kan1 wan4 yu3 bian4 fo2 shi4 ， zhong1 qing4 fan4 bei0 he2 xuan1 xiao1 。
- tang2 seng1 wu2 wei4 hao4 shen2 jun4 ， dang1 shi2 sheng1 shi4 you2 qiao2 qiao2 。
- kai1 shan1 bo1 rang3 jin4 qi2 xiu4 ， lou2 dian4 shi4 ruo4 feng1 zhong1 piao1 。
- gao1 meng2 chui2 kong1 cha1 yun2 yi4 ， lian2 ge2 kua4 lu4 chi2 xing1 qiao2 。
- shen1 shen3 shen2 wu4 qian2 yong1 hu4 ， xian3 chang3 yan4 que4 ru2 jin1 jiao1 。
- sou1 qi2 xuan3 sheng4 xing4 chi2 ri4 ， shan4 tang2 jie3 ta4 mian2 qing1 xiao1 。
- tan1 sheng1 xiao1 xiao1 za2 qun2 lai4 ， tian1 zhen1 bu2 chi4 wen2 xian2 shao2 。
- ling2 chen2 xie2 ce4 du4 cui4 yan3 ， zhu2 xi1 shen1 chu3 cong2 seng1 zhao1 。
- rong2 rong2 chao2 hui1 she4 yan2 gu3 ， za2 hua1 lan4 man4 hong2 yu4 shao1 。
- ling4 ren2 ji2 yu4 zhi4 wan4 lei4 ， bai3 nian2 jin4 xiang4 you2 zhong1 xiao1 。
- nai3 zhi1 shen2 xian1 you3 ku1 shi4 ， wo3 yi4 yi3 yu4 ling2 yan1 xiao1 。

## 注释

## 译文

## 赏析
