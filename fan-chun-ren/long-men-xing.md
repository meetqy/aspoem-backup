---
id: fan-chun-ren-long-men-xing
title: 龍門行
titlePinyin: long2 men2 xing2
titleSlug: long-men-xing
author: 范純仁
authorPinyin: fan4 chun2 ren2
authorSlug: fan-chun-ren
dynasty: 唐
dynastyPinyin: tang2
dynastySlug: tang
tags: [] 
---

## 正文

- 皇圖經野臨中天，北有大河南陸渾。
- 陸渾之下伊之源，直走關塞侵山根。
- 此山不斷亙坤軸，逆爲汝海波濤翻。
- 忽焉天意有不測，疈開峽口流如吞。
- 長波萬練卷空過，貫都會洛風霆奔。
- 崖岸相嶔竦天闕，此號鑿龍爲禹門。
- 石道盤紆入幽邃，杉松隠映皆祇園。
- 下窺朝市但塵土，不與人世同囂喧。
- 天章閣老真相嗣，詔委北陲嚴國藩。
- 前騶驅弩聊盤桓，憑高置酒臨巖軒。
- 是月嘉平臘將盡，春風料峭煙霾昏。
- 圭陰表日景漸正，玉沙透水波先溫。
- 杳杳端闈照宸極，壯以崤函周轘轅。
- 超然宴覽動咨歎，坐預國論慚冥煩。
- 乃知公旦卜洛意，根本繫時亡與存。
- 法宮在今宜有制，上憲太微尊至尊。
- 乘杓布政朝萬玉，莫如洛宅當乾坤。
- 三陵氣象貫星野，慶雲祚百雲來孫。
- 豈唯設險御諸夏，亦以捍患安元元。
- 爲於可爲事乃濟，器大重遷咸有言。
- 賤臣幽退冒及此，願對上前圖籍論。

## 拼音

- huang2 tu2 jing1 ye3 lin2 zhong1 tian1 ， bei3 you3 da4 he2 nan2 lu4 hun2 。
- lu4 hun2 zhi1 xia4 yi1 zhi1 yuan2 ， zhi2 zou3 guan1 sai1 qin1 shan1 gen1 。
- ci3 shan1 bu2 duan4 gen4 kun1 zhou2 ， ni4 wei2 ru3 hai3 bo1 tao1 fan1 。
- hu1 yan1 tian1 yi4 you3 bu2 ce4 ， pi4 kai1 xia2 kou3 liu2 ru2 tun1 。
- chang2 bo1 wan4 lian4 juan4 kong1 guo4 ， guan4 dou1 hui4 luo4 feng1 ting2 ben1 。
- ya2 an4 xiang1 qin1 song3 tian1 que4 ， ci3 hao4 zao2 long2 wei2 yu3 men2 。
- shi2 dao4 pan2 yu1 ru4 you1 sui4 ， shan1 song1 yin3 ying4 jie1 qi2 yuan2 。
- xia4 kui1 chao2 shi4 dan4 chen2 tu3 ， bu4 yu3 ren2 shi4 tong2 xiao1 xuan1 。
- tian1 zhang1 ge2 lao3 zhen1 xiang4 si4 ， zhao4 wei3 bei3 chui2 yan2 guo2 fan1 。
- qian2 zou1 qu1 nu3 liao2 pan2 huan2 ， ping2 gao1 zhi4 jiu3 lin2 yan2 xuan1 。
- shi4 yue4 jia1 ping2 la4 jiang1 jin4 ， chun1 feng1 liao4 qiao4 yan1 mai2 hun1 。
- gui1 yin1 biao3 ri4 jing3 jian4 zheng4 ， yu4 sha1 tou4 shui3 bo1 xian1 wen1 。
- yao3 yao3 duan1 wei2 zhao4 chen2 ji2 ， zhuang4 yi3 xiao2 han2 zhou1 huan4 yuan2 。
- chao1 ran2 yan4 lan3 dong4 zi1 tan4 ， zuo4 yu4 guo2 lun4 can2 ming2 fan2 。
- nai3 zhi1 gong1 dan4 bu3 luo4 yi4 ， gen1 ben3 xi4 shi2 wang2 yu3 cun2 。
- fa3 gong1 zai4 jin1 yi2 you3 zhi4 ， shang4 xian4 tai4 wei1 zun1 zhi4 zun1 。
- cheng2 shao2 bu4 zheng4 chao2 wan4 yu4 ， mo4 ru2 luo4 zhai2 dang1 qian2 kun1 。
- san1 ling2 qi4 xiang4 guan4 xing1 ye3 ， qing4 yun2 zuo4 bai3 yun2 lai2 sun1 。
- qi3 wei2 she4 xian3 yu4 zhu1 xia4 ， yi4 yi3 han4 huan4 an1 yuan2 yuan2 。
- wei2 wu1 ke3 wei2 shi4 nai3 ji4 ， qi4 da4 zhong4 qian1 xian2 you3 yan2 。
- jian4 chen2 you1 tui4 mao4 ji2 ci3 ， yuan4 dui4 shang4 qian2 tu2 ji2 lun4 。

## 注释

## 译文

## 赏析
