---
id: shi-hao-ci-yun-hong-jing-lu-xue
title: 次韻洪景盧雪
titlePinyin: ci4 yun4 hong2 jing3 lu2 xue3
titleSlug: ci-yun-hong-jing-lu-xue
author: 史浩
authorPinyin: shi3 hao4
authorSlug: shi-hao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 瑶臺迥物表，地脈誰解縮。
- 一朝天門開，跬步即瓊屋。
- 靄靄行簇雲，霏霏忽瞇目。
- 初疑蛺蝶驚，故遣兒曹撲。
- 須臾大如席，幾車飛鸞鵠。
- 化工信巧妙，花卉千林足。
- 潔白皎奇姿，光芒渺地軸。
- 清垂寒江釣，靜折空岩竹。
- 唯人在宇內，太倉一粒粟。
- 俯仰得真賞，四坐列羣玉。
- 錦繡張軒牖，珠翠輝華燭。
- 鉢擊筆下成，杯催甕頭熟。
- 檀板襯紅綃，更殢新裁曲。
- 寧知冰氏子，窮歲無半斛。
- 裘褐欲蔽膚，尚待春苗綠。
- 爲瑞豈宜多，晛消胡不速。

## 拼音

- yao2 tai2 jiong3 wu4 biao3 ， di4 mai4 shui2 jie3 suo1 。
- yi4 zhao1 tian1 men2 kai1 ， kui3 bu4 ji2 qiong2 wu1 。
- ai3 ai3 xing2 cu4 yun2 ， fei1 fei1 hu1 mi1 mu4 。
- chu1 yi2 jia2 die2 jing1 ， gu4 qian3 er2 cao2 pu1 。
- xu1 yu2 da4 ru2 xi2 ， ji1 ju1 fei1 luan2 hu2 。
- hua4 gong1 xin4 qiao3 miao4 ， hua1 hui4 qian1 lin2 zu2 。
- jie2 bai2 jiao3 qi2 zi1 ， guang1 mang2 miao3 di4 zhou2 。
- qing1 chui2 han2 jiang1 diao4 ， jing4 zhe2 kong1 yan2 zhu2 。
- wei2 ren2 zai4 yu3 nei4 ， tai4 cang1 yi2 li4 su4 。
- fu3 yang3 de2 zhen1 shang3 ， si4 zuo4 lie4 qun2 yu4 。
- jin3 xiu4 zhang1 xuan1 you3 ， zhu1 cui4 hui1 hua2 zhu2 。
- bo1 ji1 bi3 xia4 cheng2 ， bei1 cui1 weng4 tou2 shu2 。
- tan2 ban3 chen4 hong2 xiao1 ， geng4 ti4 xin1 cai2 qu3 。
- ning2 zhi1 bing1 shi4 zi3 ， qiong2 sui4 wu2 ban4 hu2 。
- qiu2 he4 yu4 bi4 fu1 ， shang4 dai4 chun1 miao2 lü4 。
- wei2 rui4 qi3 yi2 duo1 ， xian4 xiao1 hu2 bu2 su4 。

## 注释

## 译文

## 赏析
