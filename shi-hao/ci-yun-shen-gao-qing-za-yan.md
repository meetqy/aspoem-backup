---
id: shi-hao-ci-yun-shen-gao-qing-za-yan
title: 次韻沈高卿雜言
titlePinyin: ci4 yun4 shen3 gao1 qing1 za2 yan2
titleSlug: ci-yun-shen-gao-qing-za-yan
author: 史浩
authorPinyin: shi3 hao4
authorSlug: shi-hao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 讀書正其遠大者，莫爲蟛蜞專爾雅。
- 儻從紙上覓筌蹄，當識升高必自下。
- 富貴不來將奈何，豈作求食思毀瓦。
- 富貴適來無容心，處以恬然寧滿假。
- 仕官要須得若人，是爲學足美其身。
- 萬方思治徯康濟，當吏立政頻咨詢。
- 從容風俗到淳古，坐可堯舜吾君民。
- 昂頭引頸不愧慚，奚必翰墨誇清新。
- 吁嗟二者理非各，俗儒妄分誠臆度。
- 學成用我鶚在天，不用聊復龜藏殻。
- 名利寵辱尚如許，死生之變良足託。
- 沈子才雄敵萬夫，聲華合與前賢符。
- 君看昔人可炙手，行若市井真屠沽。
- 敝袍陋巷世不如，往往胸次多良圖。
- 廼知富貴本餘事，窮達有命吾生俱。
- 君詩卓絕了無和，我復感激重揚揄。
- 難逢臭味同，勉子謹厥初，毋待桑榆補東隅。

## 拼音

- du2 shu1 zheng4 qi2 yuan3 da4 zhe3 ， mo4 wei2 peng2 qi2 zhuan1 er3 ya3 。
- tang3 cong2 zhi3 shang4 mi4 quan2 ti2 ， dang1 shi2 sheng1 gao1 bi4 zi4 xia4 。
- fu4 gui4 bu4 lai2 jiang1 nai4 he2 ， qi3 zuo4 qiu2 shi2 si1 hui3 wa3 。
- fu4 gui4 shi4 lai2 wu2 rong2 xin1 ， chu3 yi3 tian2 ran2 ning2 man3 jia3 。
- shi4 guan1 yao4 xu1 de2 ruo4 ren2 ， shi4 wei2 xue2 zu2 mei3 qi2 shen1 。
- wan4 fang1 si1 zhi4 xi1 kang1 ji4 ， dang1 li4 li4 zheng4 bin1 zi1 xun2 。
- cong2 rong2 feng1 su2 dao4 chun2 gu3 ， zuo4 ke3 yao2 shun4 wu2 jun1 min2 。
- ang2 tou2 yin3 jing3 bu2 kui4 can2 ， xi1 bi4 han4 mo4 kua1 qing1 xin1 。
- xu1 jie1 er4 zhe3 li3 fei1 ge4 ， su2 ru2 wang4 fen1 cheng2 yi4 duo2 。
- xue2 cheng2 yong4 wo3 e4 zai4 tian1 ， bu2 yong4 liao2 fu4 gui1 cang2 qiao4 。
- ming2 li4 chong3 ru3 shang4 ru2 xu1 ， si3 sheng1 zhi1 bian4 liang2 zu2 tuo1 。
- shen3 zi3 cai2 xiong2 di2 wan4 fu1 ， sheng1 hua2 he2 yu3 qian2 xian2 fu2 。
- jun1 kan4 xi1 ren2 ke3 zhi4 shou3 ， xing2 ruo4 shi4 jing3 zhen1 tu2 gu1 。
- bi4 pao2 lou4 xiang4 shi4 bu4 ru2 ， wang3 wang3 xiong1 ci4 duo1 liang2 tu2 。
- nai3 zhi1 fu4 gui4 ben3 yu2 shi4 ， qiong2 da2 you3 ming4 wu2 sheng1 ju4 。
- jun1 shi1 zhuo2 jue2 le0 wu2 he2 ， wo3 fu4 gan3 ji1 zhong4 yang2 yu2 。
- nan2 feng2 chou4 wei4 tong2 ， mian3 zi3 jin3 jue2 chu1 ， wu2 dai4 sang1 yu2 bu3 dong1 yu2 。

## 注释

## 译文

## 赏析
