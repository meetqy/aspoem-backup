---
id: shi-hao-tong-guan-xu-zhi-chang-you-pian
title: 童丱須知 長幼篇
titlePinyin: tong2 guan4 xu1 zhi1   chang2 you4 pian1
titleSlug: tong-guan-xu-zhi-chang-you-pian
author: 史浩
authorPinyin: shi3 hao4
authorSlug: shi-hao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 父母有男女，兄良必弟悌。
- 天性所稟賦，初不煩法制。
- 如何中道間，鬩牆成背戾。
- 蓋由結婚姻，異姓以女妻。
- 妻不嫻教訓，夫不恤苗裔。
- 怨隙由愛惜，紛爭爲財計。
- 浸潤日已久，同惡遂相濟。
- 昆季若仇敵，長幼絕交際。
- 孤然離索身，何以異狗彘。
- 當思父母心，喜得賢子繼。
- 爲彼慵懦兒，清陰均映蔽。
- 如何我自賢，了不念同蔕。
- 宜罄友于情，金蘭彰夙契。
- 推心更及遠，落地皆魯衛。
- 祥覽何人哉，高風馳萬世。
- 俚言雖不文，將以助棠棣。

## 拼音

- fu4 mu3 you3 nan2 nü3 ， xiong1 liang2 bi4 di4 ti4 。
- tian1 xing4 suo3 bing3 fu4 ， chu1 bu4 fan2 fa3 zhi4 。
- ru2 he2 zhong1 dao4 jian4 ， xi4 qiang2 cheng2 bei4 li4 。
- gai4 you2 jie2 hun1 yin1 ， yi4 xing4 yi3 nü3 qi1 。
- qi1 bu4 xian2 jiao4 xun4 ， fu1 bu2 xu4 miao2 yi4 。
- yuan4 xi4 you2 ai4 xi1 ， fen1 zheng1 wei2 cai2 ji4 。
- jin4 run4 ri4 yi3 jiu3 ， tong2 e4 sui4 xiang1 ji4 。
- kun1 ji4 ruo4 chou2 di2 ， chang2 you4 jue2 jiao1 ji4 。
- gu1 ran2 li2 suo3 shen1 ， he2 yi3 yi4 gou3 zhi4 。
- dang1 si1 fu4 mu3 xin1 ， xi3 de2 xian2 zi3 ji4 。
- wei2 bi3 yong1 nuo4 er2 ， qing1 yin1 jun1 ying4 bi4 。
- ru2 he2 wo3 zi4 xian2 ， liao3 bu2 nian4 tong2 di4 。
- yi2 qing4 you3 yu2 qing2 ， jin1 lan2 zhang1 su4 qi4 。
- tui1 xin1 geng4 ji2 yuan3 ， luo4 di4 jie1 lu3 wei4 。
- xiang2 lan3 he2 ren2 zai1 ， gao1 feng1 chi2 wan4 shi4 。
- li3 yan2 sui1 bu4 wen2 ， jiang1 yi3 zhu4 tang2 di4 。

## 注释

## 译文

## 赏析
