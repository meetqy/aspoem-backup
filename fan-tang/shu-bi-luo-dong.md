---
id: fan-tang-shu-bi-luo-dong
title: 書碧落洞
titlePinyin: shu1 bi4 luo4 dong4
titleSlug: shu-bi-luo-dong
author: 范鏜
authorPinyin: fan4 tang1
authorSlug: fan-tang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 君不見英江碧落之洞之奇異，覽遍堪輿無一二。
- 亂石叢中孕粹精，萬里荒崖啟靈秘。
- 飛來峰喜石玲瓏，後人雕琢徂真風。
- 通天巖穴亦幽敞，有山無水非吾從。
- 錦石半空杳元逕，泉石猶憐未相應。
- 星巖山澤本自佳，却被漁人苦深病。
- 何如此洞妙神工，架空絕壑如長虹。
- 一水中流抱青碧，羣峰掩映迷僊迹。
- 巨靈擘開神禹鑿，怪石崆峒翳寥廓。
- 雲華縹緲聞簫笙，寶室光騰下鸞鶴。
- 初疑河漢通天閽，欲泛星槎一問津。
- 又如悞入桃源滸，□□恐有先秦民。
- 我生僻性耽奇特，每遇勝遊興增逸。
- □來得此慰初心，積慮沈痾恍如失。
- 吳羅二子亦豪英，溪頭飲我雙玉瓶。
- 醉來晞髮雲霜外，一笑林壑生秋聲。
- 洞天福地遍天下，蓬島三山終幻化。
- 會當八極恣神游，小作行窩駐吾駕。

## 拼音

- jun1 bu2 jian4 ying1 jiang1 bi4 luo4 zhi1 dong4 zhi1 qi2 yi4 ， lan3 bian4 kan1 yu2 wu2 yi1 er4 。
- luan4 shi2 cong2 zhong1 yun4 cui4 jing1 ， wan4 li3 huang1 ya2 qi3 ling2 mi4 。
- fei1 lai2 feng1 xi3 shi2 ling2 long2 ， hou4 ren2 diao1 zhuo2 cu2 zhen1 feng1 。
- tong1 tian1 yan2 xue2 yi4 you1 chang3 ， you3 shan1 wu2 shui3 fei1 wu2 cong2 。
- jin3 shi2 ban4 kong1 yao3 yuan2 jing4 ， quan2 shi2 you2 lian2 wei4 xiang1 ying1 。
- xing1 yan2 shan1 ze2 ben3 zi4 jia1 ， que4 bei4 yu2 ren2 ku3 shen1 bing4 。
- he2 ru2 ci3 dong4 miao4 shen2 gong1 ， jia4 kong1 jue2 he4 ru2 chang2 hong2 。
- yi4 shui3 zhong1 liu2 bao4 qing1 bi4 ， qun2 feng1 yan3 ying4 mi2 xian1 ji4 。
- ju4 ling2 bo4 kai1 shen2 yu3 zao2 ， guai4 shi2 kong1 tong2 yi4 liao2 kuo4 。
- yun2 hua2 piao3 miao3 wen2 xiao1 sheng1 ， bao3 shi4 guang1 teng2 xia4 luan2 he4 。
- chu1 yi2 he2 han4 tong1 tian1 hun1 ， yu4 fan4 xing1 cha2 yi2 wen4 jin1 。
- you4 ru2 wu4 ru4 tao2 yuan2 hu3 ，□□ kong3 you3 xian1 qin2 min2 。
- wo3 sheng1 pi4 xing4 dan1 qi2 te4 ， mei3 yu4 sheng4 you2 xing1 zeng1 yi4 。
- □ lai2 de2 ci3 wei4 chu1 xin1 ， ji1 lü4 shen3 ke1 huang3 ru2 shi1 。
- wu2 luo2 er4 zi3 yi4 hao2 ying1 ， xi1 tou2 yin3 wo3 shuang1 yu4 ping2 。
- zui4 lai2 xi1 fa4 yun2 shuang1 wai4 ， yi2 xiao4 lin2 he4 sheng1 qiu1 sheng1 。
- dong4 tian1 fu2 di4 bian4 tian1 xia4 ， peng2 dao3 san1 shan1 zhong1 huan4 hua4 。
- hui4 dang1 ba1 ji2 zi4 shen2 you2 ， xiao3 zuo4 xing2 wo1 zhu4 wu2 jia4 。

## 注释

## 译文

## 赏析
