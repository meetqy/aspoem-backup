---
id: ao-dun-zhou-qing-shuang-tiao-chan-gong-qu
title: 双调・蟾宫曲
titlePinyin: shuang1 tiao2 ・ chan2 gong1 qu3
titleSlug: shuang-tiao-chan-gong-qu
author: 奥敦周卿
authorPinyin: ao4 dun1 zhou1 qing1
authorSlug: ao-dun-zhou-qing
dynasty: 元
dynastyPinyin: yuan2
dynastySlug: yuan
tags: []
---

## 正文

- 西山雨退云收，缥缈楼台，隐隐汀洲。
- 湖水湖烟，画船款棹，妙舞轻讴。
- 野猿搦丹青画手，沙鸥看皓齿明眸。
- 阆苑神州，谢安曾游。
- 更比东山，倒大风流。
- 西湖烟水茫茫，百顷风潭，十里荷香。
- 宜雨宜晴，宜西施淡抹浓妆。
- 尾尾相衔画舫，尽欢声无日不笙簧。
- 春暖花香，岁稔时康。
- 真乃上有天堂，下有苏杭。
- 套数。

## 拼音

- xi1 shan1 yu3 tui4 yun2 shou1 ， piao1 miao3 lou2 tai2 ， yin3 yin3 ting1 zhou1 。
- hu2 shui3 hu2 yan1 ， hua4 chuan2 kuan3 zhao4 ， miao4 wu3 qing1 ou1 。
- ye3 yuan2 nuo4 dan1 qing1 hua4 shou3 ， sha1 ou1 kan4 hao4 chi3 ming2 mou2 。
- lang4 yuan4 shen2 zhou1 ， xie4 an1 ceng2 you2 。
- geng4 bi3 dong1 shan1 ， dao3 da4 feng1 liu2 。
- xi1 hu2 yan1 shui3 mang2 mang2 ， bai3 qing3 feng1 tan2 ， shi2 li3 he2 xiang1 。
- yi2 yu3 yi2 qing2 ， yi2 xi1 shi1 dan4 mo3 nong2 zhuang1 。
- wei3 wei3 xiang1 xian2 hua4 fang3 ， jin4 huan1 sheng1 wu2 ri4 bu4 sheng1 huang2 。
- chun1 nuan3 hua1 xiang1 ， sui4 ren3 shi2 kang1 。
- zhen1 nai3 shang4 you3 tian1 tang2 ， xia4 you3 su1 hang2 。
- tao4 shu4 。

## 注释

## 译文

## 赏析
