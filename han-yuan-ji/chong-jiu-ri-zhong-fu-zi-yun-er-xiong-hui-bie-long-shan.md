---
id: han-yuan-ji-chong-jiu-ri-zhong-fu-zi-yun-er-xiong-hui-bie-long-shan
title: 重九日中甫子雲二兄會別龍山
titlePinyin: chong2 jiu3 ri4 zhong1 fu3 zi3 yun2 er4 xiong1 hui4 bie2 long2 shan1
titleSlug: chong-jiu-ri-zhong-fu-zi-yun-er-xiong-hui-bie-long-shan
author: 韓元吉
authorPinyin: han2 yuan2 ji2
authorSlug: han-yuan-ji
dynasty: 唐
dynastyPinyin: tang2
dynastySlug: tang
tags: [] 
---

## 正文

- 秋風作霜楓葉丹，扁舟未發龍山灣。
- 山頭窣堵半天出，十年笑我幾往還。
- 今年結束值重九，愛此山水照高寒。
- 親朋話別情總厚，兄弟白首仍蒼顔。
- 相留一笑不易得，爭挈美酒羅盤餐。
- 登高正爾在高許，下視擾擾真塵寰。
- 追思姑孰有故事，雅宴亦復同此山。
- 雖云小異得佳客，主人鬚蝟懷胸奸。
- 滄波至今洗遺恨，豈若我輩同清歡。
- 是時郊原新雨足，歷歷煙樹明江干。
- 放懷自知人境異，極目頓覺天宇寬。
- 惜無五絃寄妙手，已有征雁橫雲端。
- 南飛休論九萬里，東游更渡五百灘。
- 明宵酒醒會相憶，夢繞百級憑飛欄。

## 拼音

- qiu1 feng1 zuo4 shuang1 feng1 ye4 dan1 ， pian1 zhou1 wei4 fa1 long2 shan1 wan1 。
- shan1 tou2 su1 du3 ban4 tian1 chu1 ， shi2 nian2 xiao4 wo3 ji1 wang3 huan2 。
- jin1 nian2 jie2 shu4 zhi2 chong2 jiu3 ， ai4 ci3 shan1 shui3 zhao4 gao1 han2 。
- qin1 peng2 hua4 bie2 qing2 zong3 hou4 ， xiong1 di4 bai2 shou3 reng2 cang1 yan2 。
- xiang1 liu2 yi2 xiao4 bu2 yi4 de2 ， zheng1 qie4 mei3 jiu3 luo2 pan2 can1 。
- deng1 gao1 zheng4 er3 zai4 gao1 xu1 ， xia4 shi4 rao3 rao3 zhen1 chen2 huan2 。
- zhui1 si1 gu1 shu2 you3 gu4 shi0 ， ya3 yan4 yi4 fu4 tong2 ci3 shan1 。
- sui1 yun2 xiao3 yi4 de2 jia1 ke4 ， zhu3 ren2 xu1 wei4 huai2 xiong1 jian1 。
- cang1 bo1 zhi4 jin1 xi3 yi2 hen4 ， qi3 ruo4 wo3 bei4 tong2 qing1 huan1 。
- shi4 shi2 jiao1 yuan2 xin1 yu3 zu2 ， li4 li4 yan1 shu4 ming2 jiang1 gan1 。
- fang4 huai2 zi4 zhi1 ren2 jing4 yi4 ， ji2 mu4 dun4 jue2 tian1 yu3 kuan1 。
- xi1 wu2 wu3 xian2 ji4 miao4 shou3 ， yi3 you3 zheng1 yan4 heng2 yun2 duan1 。
- nan2 fei1 xiu1 lun4 jiu3 wan4 li3 ， dong1 you2 geng4 du4 wu3 bai3 tan1 。
- ming2 xiao1 jiu3 xing3 hui4 xiang1 yi4 ， meng4 rao4 bai3 ji2 ping2 fei1 lan2 。

## 注释

## 译文

## 赏析
