---
id: han-yuan-ji-ci-yun-tang-yu-zheng-xi-xue-er-shi-yun
title: 次韵唐與正喜雪二十韵
titlePinyin: ci4 yun4 tang2 yu3 zheng4 xi3 xue3 er4 shi2 yun4
titleSlug: ci-yun-tang-yu-zheng-xi-xue-er-shi-yun
author: 韓元吉
authorPinyin: han2 yuan2 ji2
authorSlug: han-yuan-ji
dynasty: 唐
dynastyPinyin: tang2
dynastySlug: tang
tags: [] 
---

## 正文

- 窮臘逢三白，山城兩換年。
- 破寒初淅瀝，作態正翩翾。
- 倚杖心逾喜，搔頭意自便。
- 直疑填巨壑，豈惜沍長川。
- 宮粉慙施白，仙禽恨奪鮮。
- 銀牀凝露綆，玉柱澀風絃。
- 徑滿巇難認，窗虛隙易穿。
- 共尋瑶草路，俱誦蘂珠篇。
- 獵騎朝羣擁，漁燈夜獨然。
- 凌風幾閬苑，照日盡藍田。
- 賸約佳賓集，先煩好句傳。
- 荷枯疑璧碎，柳細訝絲牽。
- 有士迷青眼，無人笑黑肩。
- 豐年期不日，瑞氣靄非烟。
- 竹密還爭舞，梅疏只鬭妍。
- 輕鷗隨浩蕩，戲蝶伴聯翩。
- 强續麻衣詠，真逢縞带賢。
- 凋零屬國節，片段廣文氈。
- 短棹尋安道，高樓憶仲宣。
- 名駒紛照夜，無復愛連錢。

## 拼音

- qiong2 la4 feng2 san1 bai2 ， shan1 cheng2 liang3 huan4 nian2 。
- po4 han2 chu1 xi1 li4 ， zuo4 tai4 zheng4 pian1 xuan1 。
- yi3 zhang4 xin1 yu2 xi3 ， sao1 tou2 yi4 zi4 bian4 。
- zhi2 yi2 tian2 ju4 he4 ， qi3 xi1 hu4 chang2 chuan1 。
- gong1 fen3 can2 shi1 bai2 ， xian1 qin2 hen4 duo2 xian1 。
- yin2 chuang2 ning2 lu4 geng3 ， yu4 zhu4 se4 feng1 xian2 。
- jing4 man3 xi1 nan2 ren4 ， chuang1 xu1 xi4 yi4 chuan1 。
- gong4 xun2 yao2 cao3 lu4 ， ju4 song4 rui3 zhu1 pian1 。
- lie4 qi2 chao2 qun2 yong1 ， yu2 deng1 ye4 du2 ran2 。
- ling2 feng1 ji1 lang4 yuan4 ， zhao4 ri4 jin4 lan2 tian2 。
- sheng4 yue1 jia1 bin1 ji2 ， xian1 fan2 hao3 ju4 chuan2 。
- he2 ku1 yi2 bi4 sui4 ， liu3 xi4 ya4 si1 qian1 。
- you3 shi4 mi2 qing1 yan3 ， wu2 ren2 xiao4 hei1 jian1 。
- feng1 nian2 qi1 bu2 ri4 ， rui4 qi4 ai3 fei1 yan1 。
- zhu2 mi4 huan2 zheng1 wu3 ， mei2 shu1 zhi1 dou4 yan2 。
- qing1 ou1 sui2 hao4 dang4 ， xi4 die2 ban4 lian2 pian1 。
- qiang2 xu4 ma2 yi1 yong3 ， zhen1 feng2 gao3 dai4 xian2 。
- diao1 ling2 shu3 guo2 jie2 ， pian4 duan4 guang3 wen2 zhan1 。
- duan3 zhao4 xun2 an1 dao4 ， gao1 lou2 yi4 zhong4 xuan1 。
- ming2 ju1 fen1 zhao4 ye4 ， wu2 fu4 ai4 lian2 qian2 。

## 注释

## 译文

## 赏析
