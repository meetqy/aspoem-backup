---
id: han-yuan-ji-tong-bai-guan-san-jing-long-tan-xia-wei-pu-bu
title: 桐柏觀三井龍潭下爲瀑布
titlePinyin: tong2 bai3 guan1 san1 jing3 long2 tan2 xia4 wei2 pu4 bu4
titleSlug: tong-bai-guan-san-jing-long-tan-xia-wei-pu-bu
author: 韓元吉
authorPinyin: han2 yuan2 ji2
authorSlug: han-yuan-ji
dynasty: 唐
dynastyPinyin: tang2
dynastySlug: tang
tags: [] 
---

## 正文

- 一水赴壑如奔雷，兩山壁立堅誰開。
- 山高石限水不去，萬古鬭怒何轟豗。
- 盤渦散作鍾與釜，往往石上相縈迴。
- 泓渟歲久深莫測，人言海眼良可猜。
- 不知蛟龍底無用，局促石竇真窮哉。
- 未能九土霈一雨，尚與千里清炎埃。
- 往時金虯墜玉簡，中使奉詔從天來。
- 百年舊事今寂寞，但有雪浪飛崔嵬。
- 杜鵑花開蘭正發，雙闕萬丈晴雲堆。
- 寒聲徹耳心骨爽，凌風一上吹笙臺。

## 拼音

- yi4 shui3 fu4 he4 ru2 ben1 lei2 ， liang3 shan1 bi4 li4 jian1 shui2 kai1 。
- shan1 gao1 shi2 xian4 shui3 bu2 qu4 ， wan4 gu3 dou4 nu4 he2 hong1 hui1 。
- pan2 wo1 san4 zuo4 zhong1 yu3 fu3 ， wang3 wang3 shi2 shang4 xiang1 ying2 hui2 。
- hong2 ting2 sui4 jiu3 shen1 mo4 ce4 ， ren2 yan2 hai3 yan3 liang2 ke3 cai1 。
- bu4 zhi1 jiao1 long2 di3 wu2 yong4 ， ju2 cu4 shi2 dou4 zhen1 qiong2 zai1 。
- wei4 neng2 jiu3 tu3 pei4 yi4 yu3 ， shang4 yu3 qian1 li3 qing1 yan2 ai1 。
- wang3 shi2 jin1 qiu2 zhui4 yu4 jian3 ， zhong1 shi3 feng4 zhao4 cong2 tian1 lai2 。
- bai3 nian2 jiu4 shi4 jin1 ji4 mo4 ， dan4 you3 xue3 lang4 fei1 cui1 wei2 。
- du4 jian1 hua1 kai1 lan2 zheng4 fa1 ， shuang1 que4 wan4 zhang4 qing2 yun2 dui1 。
- han2 sheng1 che4 er3 xin1 gu3 shuang3 ， ling2 feng1 yi2 shang4 chui1 sheng1 tai2 。

## 注释

## 译文

## 赏析
