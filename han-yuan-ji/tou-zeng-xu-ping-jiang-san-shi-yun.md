---
id: han-yuan-ji-tou-zeng-xu-ping-jiang-san-shi-yun
title: 投贈徐平江三十韵
titlePinyin: tou2 zeng4 xu2 ping2 jiang1 san1 shi2 yun4
titleSlug: tou-zeng-xu-ping-jiang-san-shi-yun
author: 韓元吉
authorPinyin: han2 yuan2 ji2
authorSlug: han-yuan-ji
dynasty: 唐
dynastyPinyin: tang2
dynastySlug: tang
tags: [] 
---

## 正文

- 上聖恢方域，吳門翊帝京。
- 千秋季子國，百雉闔閭城。
- 屏翰資良牧，文昌輟貳卿。
- 龍墀虛紫橐，虎節駐紅旌。
- 河潤功初洽，棠陰政已成。
- 農桑歸愷悌，弦管樂升平。
- 世仰韋公譽，人高白傅名。
- 雲樓凌月府，花島爛蓬瀛。
- 香霧凝春晝，橋虹卧曉晴。
- 清規三不惑，盛事二難并。
- 舊俗寧論化，重臨倍有聲。
- 向來宣使指，曾是格刑清。
- 自覿銅魚拜，欣聞竹馬迎。
- 五湖歌吹滿，兩郡吏民爭。
- 嚴助書頻賜，蕭卿治欲更。
- 還應對宣室，俱議直承明。
- 鼎席猶虛位，戎亭正息兵。
- 安危均注意，中外等持衡。
- 補衮才猷壯，康時智略宏。
- 天津飛驥足，雲路逸鵬程。
- 疇昔參賓從，頑疏荷鑒評。
- 馳驅奉刀筆，談笑接簪纓。
- 夢結閩陬遠，心驚漲潦橫。
- 寄身侔困鮒，盡室逭長鯨。
- 官牒霑微祿，恩波拯再生。
- 膺門憐舊契，禰薦及難兄。
- 未釋鹽車駕，徒懷瓦釜鳴。
- 幾年良自哂，一飽定誰營。
- 洛下裘空敝，新豐酒獨傾。
- 知公行入輔，故吏敢言情。

## 拼音

- shang4 sheng4 hui1 fang1 yu4 ， wu2 men2 yi4 di4 jing1 。
- qian1 qiu1 ji4 zi0 guo2 ， bai3 zhi4 he2 lü2 cheng2 。
- ping2 han4 zi1 liang2 mu4 ， wen2 chang1 chuo4 er4 qing1 。
- long2 chi2 xu1 zi3 tuo2 ， hu3 jie2 zhu4 hong2 jing1 。
- he2 run4 gong1 chu1 qia4 ， tang2 yin1 zheng4 yi3 cheng2 。
- nong2 sang1 gui1 kai3 ti4 ， xian2 guan3 le4 sheng1 ping2 。
- shi4 yang3 wei2 gong1 yu4 ， ren2 gao1 bai2 fu4 ming2 。
- yun2 lou2 ling2 yue4 fu3 ， hua1 dao3 lan4 peng2 ying2 。
- xiang1 wu4 ning2 chun1 zhou4 ， qiao2 hong2 wo4 xiao3 qing2 。
- qing1 gui1 san1 bu2 huo4 ， sheng4 shi4 er4 nan2 bing4 。
- jiu4 su2 ning2 lun4 hua4 ， zhong4 lin2 bei4 you3 sheng1 。
- xiang4 lai2 xuan1 shi3 zhi3 ， ceng2 shi4 ge2 xing2 qing1 。
- zi4 di2 tong2 yu2 bai4 ， xin1 wen2 zhu2 ma3 ying2 。
- wu3 hu2 ge1 chui1 man3 ， liang3 jun4 li4 min2 zheng1 。
- yan2 zhu4 shu1 bin1 ci4 ， xiao1 qing1 zhi4 yu4 geng4 。
- huan2 ying1 dui4 xuan1 shi4 ， ju4 yi4 zhi2 cheng2 ming2 。
- ding3 xi2 you2 xu1 wei4 ， rong2 ting2 zheng4 xi1 bing1 。
- an1 wei1 jun1 zhu4 yi4 ， zhong1 wai4 deng3 chi2 heng2 。
- bu3 gun3 cai2 you2 zhuang4 ， kang1 shi2 zhi4 lüe4 hong2 。
- tian1 jin1 fei1 ji4 zu2 ， yun2 lu4 yi4 peng2 cheng2 。
- chou2 xi1 can1 bin1 cong2 ， wan2 shu1 he2 jian4 ping2 。
- chi2 qu1 feng4 dao1 bi3 ， tan2 xiao4 jie1 zan1 ying1 。
- meng4 jie2 min3 zou1 yuan3 ， xin1 jing1 zhang3 liao2 heng2 。
- ji4 shen1 mou2 kun4 fu4 ， jin4 shi4 huan4 chang2 jing1 。
- guan1 die2 zhan1 wei1 lu4 ， en1 bo1 zheng3 zai4 sheng1 。
- ying1 men2 lian2 jiu4 qi4 ， mi2 jian4 ji2 nan2 xiong1 。
- wei4 shi4 yan2 ju1 jia4 ， tu2 huai2 wa3 fu3 ming2 。
- ji1 nian2 liang2 zi4 shen3 ， yi4 bao3 ding4 shui2 ying2 。
- luo4 xia4 qiu2 kong1 bi4 ， xin1 feng1 jiu3 du2 qing1 。
- zhi1 gong1 xing2 ru4 fu3 ， gu4 li4 gan3 yan2 qing2 。

## 注释

## 译文

## 赏析
