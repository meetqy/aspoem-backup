---
id: han-yuan-ji-xue-zhong-yi-du-diao-han-jiang-xue-fen-yun-de-du-zi
title: 雪中以獨釣寒江雪分韵得獨字
titlePinyin: xue3 zhong1 yi3 du2 diao4 han2 jiang1 xue3 fen1 yun4 de2 du2 zi4
titleSlug: xue-zhong-yi-du-diao-han-jiang-xue-fen-yun-de-du-zi
author: 韓元吉
authorPinyin: han2 yuan2 ji2
authorSlug: han-yuan-ji
dynasty: 唐
dynastyPinyin: tang2
dynastySlug: tang
tags: [] 
---

## 正文

- 常年待三白，此語未免俗。
- 誰言歲將徂，一雪自云足。
- 魃妖與癘鬼，不待巫茢逐。
- 初喜沒馬蹄，還驚上牛目。
- 三日雪不休，冰澌被茆屋。
- 我貧固無事，尚賦一囊粟。
- 長饑望年登，政恐麥不宿。
- 天公豈相撩，饋以萬頃玉。
- 朝來一堪煮，茗椀薦新菊。
- 窗中有佳致，一水卧寒綠。
- 城闉閴在眼，況復見巖谷。
- 相過二三子，共喜醅甕熟。
- 狂歌且暫醉，夜半還秉燭。
- 猶勝杜陵翁，山中掘黄獨。

## 拼音

- chang2 nian2 dai4 san1 bai2 ， ci3 yu3 wei4 mian3 su2 。
- shui2 yan2 sui4 jiang1 cu2 ， yi4 xue3 zi4 yun2 zu2 。
- ba2 yao1 yu3 li4 gui3 ， bu2 dai4 wu1 lie4 zhu2 。
- chu1 xi3 mei2 ma3 ti2 ， huan2 jing1 shang4 niu2 mu4 。
- san1 ri4 xue3 bu4 xiu1 ， bing1 si1 bei4 mao2 wu1 。
- wo3 pin2 gu4 wu2 shi4 ， shang4 fu4 yi4 nang2 su4 。
- chang2 ji1 wang4 nian2 deng1 ， zheng4 kong3 mai4 bu2 su4 。
- tian1 gong1 qi3 xiang1 liao2 ， kui4 yi3 wan4 qing3 yu4 。
- chao2 lai2 yi4 kan1 zhu3 ， ming2 wan3 jian4 xin1 ju2 。
- chuang1 zhong1 you3 jia1 zhi4 ， yi4 shui3 wo4 han2 lü4 。
- cheng2 yin1 qu4 zai4 yan3 ， kuang4 fu4 jian4 yan2 gu3 。
- xiang1 guo4 er4 san1 zi3 ， gong4 xi3 pei1 weng4 shu2 。
- kuang2 ge1 qie3 zan4 zui4 ， ye4 ban4 huan2 bing3 zhu2 。
- you2 sheng4 du4 ling2 weng1 ， shan1 zhong1 jue2 huang2 du2 。

## 注释

## 译文

## 赏析
