---
id: xue-ji-xuan-er-tong-she-fu-e-cheng-pian-jian-he-wen-gao-ge-gu-duan-bu-ke-ji-er-xian-wei-wang-wen-cuo-ci-chi-shen-ke-yi-can-zhu-tai-fu-yu-xi-jian-fu-ci-yuan-yun-xi-chou
title: 二同舍賦鄂城篇見和文高格古端不可及而仙尉王文措辭侈甚可以參諸臺符羽檄間復次元韻戲酬
titlePinyin: er4 tong2 she4 fu4 e4 cheng2 pian1 jian4 he2 wen2 gao1 ge2 gu3 duan1 bu4 ke3 ji2 er2 xian1 wei4 wang2 wen2 cuo4 ci2 chi3 shen4 ke3 yi3 can1 zhu1 tai2 fu2 yu3 xi2 jian4 fu4 ci4 yuan2 yun4 xi4 chou2
titleSlug: er-tong-she-fu-e-cheng-pian-jian-he-wen-gao-ge-gu-duan-bu-ke-ji-er-xian-wei-wang-wen-cuo-ci-chi-shen-ke-yi-can-zhu-tai-fu-yu-xi-jian-fu-ci-yuan-yun-xi-chou
author: 薛季宣
authorPinyin: xue1 ji4 xuan1
authorSlug: xue-ji-xuan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 生春煖律誰能吹，寸心萬里何當馳。
- 威加海內念方國，也思猛士歌雲飛。
- 狂遊不識今與古，闉闍便作潭潭府。
- 試憑野叟問吳婆，賜不如回吾與汝。
- 高高無事幕穹蒼，湖天無雲湖水茫。
- 吳楚爭桑如有頃，東鄂幾人全首領。
- 古時封國今爲墟，此心觀古應焚如。
- 歸歟衲被蓋頭卧，何妨沸鼎遊如魚。
- 舌柔長在强于齒，人間萬事渾如此。
- 君不見老聃彭祖俱長年，火化仙乘□□煙。

## 拼音

- sheng1 chun1 xuan1 lü4 shui2 neng2 chui1 ， cun4 xin1 wan4 li3 he2 dang1 chi2 。
- wei1 jia1 hai3 nei4 nian4 fang1 guo2 ， ye3 si1 meng3 shi4 ge1 yun2 fei1 。
- kuang2 you2 bu4 shi2 jin1 yu3 gu3 ， yin1 du1 bian4 zuo4 tan2 tan2 fu3 。
- shi4 ping2 ye3 sou3 wen4 wu2 po2 ， ci4 bu4 ru2 hui2 wu2 yu3 ru3 。
- gao1 gao1 wu2 shi4 mu4 qiong2 cang1 ， hu2 tian1 wu2 yun2 hu2 shui3 mang2 。
- wu2 chu3 zheng1 sang1 ru2 you3 qing3 ， dong1 e4 ji1 ren2 quan2 shou3 ling3 。
- gu3 shi2 feng1 guo2 jin1 wei2 xu1 ， ci3 xin1 guan1 gu3 ying1 fen2 ru2 。
- gui1 yu2 na4 bei4 gai4 tou2 wo4 ， he2 fang2 fei4 ding3 you2 ru2 yu2 。
- she2 rou2 chang2 zai4 qiang2 yu2 chi3 ， ren2 jian4 wan4 shi4 hun2 ru2 ci3 。
- jun1 bu2 jian4 lao3 dan1 peng2 zu3 ju4 chang2 nian2 ， huo3 hua4 xian1 cheng2 □□ yan1 。

## 注释

## 译文

## 赏析
