---
id: xue-ji-xuan-jiu-fen-fu-ba-qiu
title: 九奮 賦巴丘
titlePinyin: jiu3 fen4   fu4 ba1 qiu1
titleSlug: jiu-fen-fu-ba-qiu
author: 薛季宣
authorPinyin: xue1 ji4 xuan1
authorSlug: xue-ji-xuan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 巴丘兮崢嶸，嶔岑兮洞庭。
- 秋霖兮閣淚，春草兮愁生。
- 巴之蛇兮修之，雲英甲兮火晶。
- 戟微手足兮惟行，雲霧飛騰兮匪翼。
- 知絀信兮天性，展轉委蛇兮至行。
- 朝之遊兮衡岳，莫飯流兮湘曲。
- 鹿焱起兮中洲，人之逐兮悠悠。
- 紛繚亂兮海波弗靜，逐之顛者相望兮莫得持其腰領。
- 鹿冠元兮森槎千角，蛇銜取兮不畏觸。
- 歲三遷而解甲兮骼髏具吐，羌有獲兮故無取。
- 象巨牙之雙植兮，肥腯頑健。
- 肉雞兔虎龍而牛幹兮，得鼠狶爲首面。
- 性羊狠而馬行兮，狗猴心而蛇變。
- 既備此十二神象兮，害于田其不遠。
- 蜿蜒蛇之怒兮，吸無勞乎宛轉。
- 雖有此修鼻駢齒兮，寧復餐而以卷。
- 不勞咀此齒牙兮，害以蛇除。
- 珠顯灼而光明兮，不在短狐之毀譽。
- 遊蘭若兮芳洲，卧香蒲兮翔素流。
- 芷岡兮戲豫，丹穴兮優游。
- 何蜂蟲之陰戾瑣微兮藏形于闇，騎蛇頭而啜之兮墮厥頤而脫頷。
- 阜堆骨兮名陵，風悲雨泣兮千齡萬齡。
- 象種繁兮蛇既斃，欲吞之兮誰能舍。
- 鹿奔兮其復獲，登蛇丘兮涕零零。

## 拼音

- ba1 qiu1 xi1 zheng1 rong2 ， qin1 cen2 xi1 dong4 ting2 。
- qiu1 lin2 xi1 ge2 lei4 ， chun1 cao3 xi1 chou2 sheng1 。
- ba1 zhi1 she2 xi1 xiu1 zhi1 ， yun2 ying1 jia3 xi1 huo3 jing1 。
- ji3 wei1 shou3 zu2 xi1 wei2 xing2 ， yun2 wu4 fei1 teng2 xi1 fei3 yi4 。
- zhi1 chu4 xin4 xi1 tian1 xing4 ， zhan3 zhuan3 wei1 yi2 xi1 zhi4 xing2 。
- chao2 zhi1 you2 xi1 heng2 yue4 ， mo4 fan4 liu2 xi1 xiang1 qu3 。
- lu4 yan4 qi3 xi1 zhong1 zhou1 ， ren2 zhi1 zhu2 xi1 you1 you1 。
- fen1 liao2 luan4 xi1 hai3 bo1 fu2 jing4 ， zhu2 zhi1 dian1 zhe3 xiang1 wang4 xi1 mo4 de2 chi2 qi2 yao1 ling3 。
- lu4 guan1 yuan2 xi1 sen1 cha2 qian1 jiao3 ， she2 xian2 qu3 xi1 bu2 wei4 chu4 。
- sui4 san1 qian1 er2 jie3 jia3 xi1 ge2 lou2 ju4 tu3 ， qiang1 you3 huo4 xi1 gu4 wu2 qu3 。
- xiang4 ju4 ya2 zhi1 shuang1 zhi2 xi1 ， fei2 tu2 wan2 jian4 。
- rou4 ji1 tu4 hu3 long2 er2 niu2 gan4 xi1 ， de2 shu3 xi1 wei2 shou3 mian4 。
- xing4 yang2 hen3 er2 ma3 xing2 xi1 ， gou3 hou2 xin1 er2 she2 bian4 。
- ji4 bei4 ci3 shi2 er4 shen2 xiang4 xi1 ， hai4 yu2 tian2 qi2 bu4 yuan3 。
- wan1 yan2 she2 zhi1 nu4 xi1 ， xi1 wu2 lao2 hu1 wan3 zhuan3 。
- sui1 you3 ci3 xiu1 bi2 pian2 chi3 xi1 ， ning2 fu4 can1 er2 yi3 juan4 。
- bu4 lao2 zui3 ci3 chi3 ya2 xi1 ， hai4 yi3 she2 chu2 。
- zhu1 xian3 zhuo2 er2 guang1 ming2 xi1 ， bu2 zai4 duan3 hu2 zhi1 hui3 yu4 。
- you2 lan2 ruo4 xi1 fang1 zhou1 ， wo4 xiang1 pu2 xi1 xiang2 su4 liu2 。
- zhi3 gang1 xi1 xi4 yu4 ， dan1 xue2 xi1 you1 you2 。
- he2 feng1 chong2 zhi1 yin1 li4 suo3 wei1 xi1 cang2 xing2 yu2 an4 ， qi2 she2 tou2 er2 chuo4 zhi1 xi1 duo4 jue2 yi2 er2 tuo1 han4 。
- fu4 dui1 gu3 xi1 ming2 ling2 ， feng1 bei1 yu3 qi4 xi1 qian1 ling2 wan4 ling2 。
- xiang4 zhong3 fan2 xi1 she2 ji4 bi4 ， yu4 tun1 zhi1 xi1 shui2 neng2 she4 。
- lu4 ben1 xi1 qi2 fu4 huo4 ， deng1 she2 qiu1 xi1 ti4 ling2 ling2 。

## 注释

## 译文

## 赏析
