---
id: xue-ji-xuan-wen-qi-an-za-yong-ban-cheng-cong-shen-shou-qiu-yin-meng-yi-wei-zeng
title: 聞齊安雜詠板成從沈守求印蒙以爲贈
titlePinyin: wen2 qi2 an1 za2 yong3 ban3 cheng2 cong2 shen3 shou3 qiu2 yin4 meng2 yi3 wei2 zeng4
titleSlug: wen-qi-an-za-yong-ban-cheng-cong-shen-shou-qiu-yin-meng-yi-wei-zeng
author: 薛季宣
authorPinyin: xue1 ji4 xuan1
authorSlug: xue-ji-xuan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 軑縣西南弦子國，使君昭代文章伯。
- 氣吞雲夢納東坡，心在江湖輕赤壁。
- 月波蕩漾春山色，崢嶸洲草芊芊碧。
- 政平訟簡暇居多，杖屨逍遥神自適。
- 到眼風光看如畫，罨畫溪干舊遊者。
- 高亭矗立畫不如，坐歗雲屏自天寫。
- 使君好客非春申，一夔已足無餘人。
- 哦詩五百盡清警，立使江山景物新。
- 江山景物古來有，前賢相與天長久。
- 近來百草漸埋沒，頼有此詩爲一剖。
- 使君好善人如己，鋟板巾箱波遠邇。
- 良知何獨此麻城，天下行聞爲商起。
- 我拘官禁儃杭葦，跂望亭高衣带水。
- 高唐想像賦神遊，遊客言詩詩信美。
- 空書從學穆清風，得見異書人見同。
- 解嘲不用潘邠老，祇在先生指顧中。

## 拼音

- dai4 xian4 xi1 nan2 xian2 zi0 guo2 ， shi3 jun1 zhao1 dai4 wen2 zhang1 bo2 。
- qi4 tun1 yun2 meng4 na4 dong1 po1 ， xin1 zai4 jiang1 hu2 qing1 chi4 bi4 。
- yue4 bo1 dang4 yang4 chun1 shan1 se4 ， zheng1 rong2 zhou1 cao3 qian1 qian1 bi4 。
- zheng4 ping2 song4 jian3 xia2 ju1 duo1 ， zhang4 ju4 xiao1 yao2 shen2 zi4 shi4 。
- dao4 yan3 feng1 guang1 kan4 ru2 hua4 ， yan3 hua4 xi1 gan1 jiu4 you2 zhe3 。
- gao1 ting2 chu4 li4 hua4 bu4 ru2 ， zuo4 xiao4 yun2 ping2 zi4 tian1 xie3 。
- shi3 jun1 hao4 ke4 fei1 chun1 shen1 ， yi4 kui2 yi3 zu2 wu2 yu2 ren2 。
- o4 shi1 wu3 bai3 jin4 qing1 jing3 ， li4 shi3 jiang1 shan1 jing3 wu4 xin1 。
- jiang1 shan1 jing3 wu4 gu3 lai2 you3 ， qian2 xian2 xiang1 yu3 tian1 chang2 jiu3 。
- jin4 lai2 bai3 cao3 jian4 mai2 mei2 ， lai4 you3 ci3 shi1 wei2 yi4 pou1 。
- shi3 jun1 hao3 shan4 ren2 ru2 ji3 ， qin3 ban3 jin1 xiang1 bo1 yuan3 er3 。
- liang2 zhi1 he2 du2 ci3 ma2 cheng2 ， tian1 xia4 xing2 wen2 wei2 shang1 qi3 。
- wo3 ju1 guan1 jin4 chan2 hang2 wei3 ， qi2 wang4 ting2 gao1 yi1 dai4 shui3 。
- gao1 tang2 xiang3 xiang4 fu4 shen2 you2 ， you2 ke4 yan2 shi1 shi1 xin4 mei3 。
- kong1 shu1 cong2 xue2 mu4 qing1 feng1 ， de2 jian4 yi4 shu1 ren2 jian4 tong2 。
- jie3 chao2 bu2 yong4 pan1 bin1 lao3 ， qi2 zai4 xian1 sheng0 zhi3 gu4 zhong1 。

## 注释

## 译文

## 赏析
