---
id: xue-ji-xuan-diao-tai-zu-feng-qu-de-feng-bian
title: 釣臺阻風去得風便
titlePinyin: diao4 tai2 zu3 feng1 qu4 de2 feng1 bian4
titleSlug: diao-tai-zu-feng-qu-de-feng-bian
author: 薛季宣
authorPinyin: xue1 ji4 xuan1
authorSlug: xue-ji-xuan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 先生非釣名，魚釣清泠水。
- 太空長廓然，浪迹秋光涘。
- 人憂我何憂，忘怒亦忘喜。
- 建武非漢元，詎有留侯起。
- 神明旋地軸，姓字更七里。
- 雲臺已埋沒，嚴瀨殊清泚。
- 峨峨二釣臺，高插煙霞裏。
- 首陽遠相比，萬祀恒不圮。
- 我來經舊廬，敢卜瞻遺几。
- 東風迴我舟，江步時須艤。
- 仰觀嚴象設，敬拜豁煩鄙。
- 曾臺暢登臨，無復徒仰止。
- 縈迂古道屈，望望扳蘿藟。
- 崇基介巖石，特立端不倚。
- 削成二山碧，平正章如砥。
- 衆山鬰青葱，環合紛碨礧。
- 清塵森萬象，觸睫同一視。
- 古人不可見，可見安仁美。
- 旅情殆忘返，回棹西風駛。
- 青蒲挂一席，入望俄城市。
- 瞥如周變秦，物物非古始。
- 乃知主人意，待我非朱紫。
- 送迎因下風，忙遽均倒屣。
- 烹茶出清泉，盤饌羅雙鯉。
- 飫之以珍饈，浣濯予塵滓。
- 相忘語默間，不假談名理。
- 去留唯我意，今昔交汝爾。
- 此情固冥契，何必親之子。

## 拼音

- xian1 sheng0 fei1 diao4 ming2 ， yu2 diao4 qing1 ling2 shui3 。
- tai4 kong1 chang2 kuo4 ran2 ， lang4 ji4 qiu1 guang1 si4 。
- ren2 you1 wo3 he2 you1 ， wang4 nu4 yi4 wang4 xi3 。
- jian4 wu3 fei1 han4 yuan2 ， ju4 you3 liu2 hou2 qi3 。
- shen2 ming2 xuan2 di4 zhou2 ， xing4 zi4 geng4 qi1 li3 。
- yun2 tai2 yi3 mai2 mei2 ， yan2 lai4 shu1 qing1 ci3 。
- e2 e2 er4 diao4 tai2 ， gao1 cha1 yan1 xia2 li3 。
- shou3 yang2 yuan3 xiang1 bi3 ， wan4 si4 heng2 bu4 pi3 。
- wo3 lai2 jing1 jiu4 lu2 ， gan3 bu3 zhan1 yi2 ji3 。
- dong1 feng1 hui2 wo3 zhou1 ， jiang1 bu4 shi2 xu1 yi3 。
- yang3 guan1 yan2 xiang4 she4 ， jing4 bai4 huo1 fan2 bi3 。
- ceng2 tai2 chang4 deng1 lin2 ， wu2 fu4 tu2 yang3 zhi3 。
- ying2 yu1 gu3 dao4 qu1 ， wang4 wang4 ban1 luo2 lei3 。
- chong2 ji1 jie4 yan2 shi2 ， te4 li4 duan1 bu4 yi3 。
- xiao1 cheng2 er4 shan1 bi4 ， ping2 zheng4 zhang1 ru2 di3 。
- zhong4 shan1 yu4 qing1 cong1 ， huan2 he2 fen1 wei4 lei2 。
- qing1 chen2 sen1 wan4 xiang4 ， chu4 jie2 tong2 yi2 shi4 。
- gu3 ren2 bu4 ke3 jian4 ， ke3 jian4 an1 ren2 mei3 。
- lü3 qing2 dai4 wang4 fan3 ， hui2 zhao4 xi1 feng1 shi3 。
- qing1 pu2 gua4 yi4 xi2 ， ru4 wang4 e2 cheng2 shi4 。
- pie1 ru2 zhou1 bian4 qin2 ， wu4 wu4 fei1 gu3 shi3 。
- nai3 zhi1 zhu3 ren2 yi4 ， dai4 wo3 fei1 zhu1 zi3 。
- song4 ying2 yin1 xia4 feng1 ， mang2 ju4 jun1 dao3 xi3 。
- peng1 cha2 chu1 qing1 quan2 ， pan2 zhuan4 luo2 shuang1 li3 。
- yu4 zhi1 yi3 zhen1 xiu1 ， huan4 zhuo2 yu3 chen2 zi3 。
- xiang1 wang4 yu3 mo4 jian4 ， bu4 jia3 tan2 ming2 li3 。
- qu4 liu2 wei2 wo3 yi4 ， jin1 xi1 jiao1 ru3 er3 。
- ci3 qing2 gu4 ming2 qi4 ， he2 bi4 qin1 zhi1 zi3 。

## 注释

## 译文

## 赏析
