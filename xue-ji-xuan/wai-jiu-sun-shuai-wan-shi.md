---
id: xue-ji-xuan-wai-jiu-sun-shuai-wan-shi
title: 外舅孫帥挽詩
titlePinyin: wai4 jiu4 sun1 shuai4 wan3 shi1
titleSlug: wai-jiu-sun-shuai-wan-shi
author: 薛季宣
authorPinyin: xue1 ji4 xuan1
authorSlug: xue-ji-xuan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 行誼推前輩，繄公學大成。
- 博通行祕府，威德殷長城。
- 筆力千均重，詞源三峽傾。
- 懷珠飆躍浪，杖策穩登瀛。
- 奇節爲繩直，危言襲鳳鳴。
- 弦歌風四甸，領袖服諸生。
- 任付即山鑄，章分煮海程。
- 錢流邦貨重，利半國租贏。
- 政抑豪民折，人知公道行。
- 繡衣休直指，彤矢賜專征。
- 劍戟森營壘，邊陲卧鼓鉦。
- 正辭平楚獄，折簡罷蠻兵。
- 治水防云固，爲魚患不萌。
- 藴含荆玉潤，廉與蜀江清。
- 流馬追前躅，輕裘擁後旌。
- 鸞聲仍噦噦，蠅矢自營營。
- 毋謂鏐金鑠，其如衡石平。
- 功名書冊在，冠冕擲瓢輕。
- 棠棣輝方韡，瓊瑰夢忽驚。
- 人間傅說謝，天上歲星明。
- 有美稱遺愛，無窮企令聲。
- 淚碑兼陌祭，西蜀又南荆。

## 拼音

- xing2 yi4 tui1 qian2 bei4 ， yi1 gong1 xue2 da4 cheng2 。
- bo2 tong1 xing2 bi4 fu3 ， wei1 de2 yin1 chang2 cheng2 。
- bi3 li4 qian1 jun1 zhong4 ， ci2 yuan2 san1 xia2 qing1 。
- huai2 zhu1 biao1 yue4 lang4 ， zhang4 ce4 wen3 deng1 ying2 。
- qi2 jie2 wei2 sheng2 zhi2 ， wei1 yan2 xi2 feng4 ming2 。
- xian2 ge1 feng1 si4 dian4 ， ling3 xiu4 fu2 zhu1 sheng1 。
- ren4 fu4 ji2 shan1 zhu4 ， zhang1 fen1 zhu3 hai3 cheng2 。
- qian2 liu2 bang1 huo4 zhong4 ， li4 ban4 guo2 zu1 ying2 。
- zheng4 yi4 hao2 min2 zhe2 ， ren2 zhi1 gong1 dao4 xing2 。
- xiu4 yi1 xiu1 zhi2 zhi3 ， tong2 shi3 ci4 zhuan1 zheng1 。
- jian4 ji3 sen1 ying2 lei3 ， bian1 chui2 wo4 gu3 zheng1 。
- zheng4 ci2 ping2 chu3 yu4 ， zhe2 jian3 ba4 man2 bing1 。
- zhi4 shui3 fang2 yun2 gu4 ， wei2 yu2 huan4 bu4 meng2 。
- yun4 han2 jing1 yu4 run4 ， lian2 yu3 shu3 jiang1 qing1 。
- liu2 ma3 zhui1 qian2 zhu2 ， qing1 qiu2 yong1 hou4 jing1 。
- luan2 sheng1 reng2 yue3 yue3 ， ying2 shi3 zi4 ying2 ying2 。
- wu2 wei4 liu2 jin1 shuo4 ， qi2 ru2 heng2 shi2 ping2 。
- gong1 ming2 shu1 ce4 zai4 ， guan1 mian3 zhi4 piao2 qing1 。
- tang2 di4 hui1 fang1 wei3 ， qiong2 gui1 meng4 hu1 jing1 。
- ren2 jian4 fu4 shuo1 xie4 ， tian1 shang4 sui4 xing1 ming2 。
- you3 mei3 cheng1 yi2 ai4 ， wu2 qiong2 qi3 ling4 sheng1 。
- lei4 bei1 jian1 mo4 ji4 ， xi1 shu3 you4 nan2 jing1 。

## 注释

## 译文

## 赏析
