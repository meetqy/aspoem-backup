---
id: xue-ji-xuan-wu-ling-xing
title: 武陵行
titlePinyin: wu3 ling2 xing2
titleSlug: wu-ling-xing
author: 薛季宣
authorPinyin: xue1 ji4 xuan1
authorSlug: xue-ji-xuan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 秦君植木咸陽市，秦民血作東流水。
- 秦風薄惡法秋荼，秦郊行人半無趾。
- 祖龍虎視吞六雄，漆城隠隠陵雲起。
- 驪山罷休營阿房，匹夫奮臂爲侯王。
- 重瞳隆準騁逐鹿，非冬積白何雪霜。
- 至人知幾忍徒死，競遵大路逃彼方。
- 從茲不復通上國，不知戈鋋不見德。
- 耕田鑿井自希夷，安居守分無餘職。
- 抱孫養子樂天年，羲皇何遠今其域。
- 自從別祖來避秦，無文不記幾世人。
- 曹劉典午任强弱，歷年六百何紛紜。
- 山中既絕中原路，從更百代猶無聞。
- 武陵野人事漁釣，獨遊沅溪忘故道。
- 泝流探得桃花源，舍舟洞口窮幽討。
- 洞中逸民忻見之，共嗟遺事詢其老。
- 爲言上世絕塵由，殺雞命酒爭獻酬。
- 具聞閫內戰爭事，始知違俗爲優遊。
- 鄙夫何知尚懷土，怱怱須別還中州。
- 塵心已萌淳樸散，桃源咫尺仙凡判。
- 還求不得曰仙鄉，寧知死生無少閒，相望如隔一世間。
- 到今沅山色蒼蒼，流水滔滔花泛泛。

## 拼音

- qin2 jun1 zhi2 mu4 xian2 yang2 shi4 ， qin2 min2 xue4 zuo4 dong1 liu2 shui3 。
- qin2 feng1 bao2 e4 fa3 qiu1 tu2 ， qin2 jiao1 xing2 ren2 ban4 wu2 zhi3 。
- zu3 long2 hu3 shi4 tun1 liu4 xiong2 ， qi1 cheng2 yin3 yin3 ling2 yun2 qi3 。
- li2 shan1 ba4 xiu1 ying2 a1 fang2 ， pi3 fu1 fen4 bi4 wei2 hou2 wang2 。
- zhong4 tong2 long2 zhun3 cheng3 zhu2 lu4 ， fei1 dong1 ji1 bai2 he2 xue3 shuang1 。
- zhi4 ren2 zhi1 ji1 ren3 tu2 si3 ， jing4 zun1 da4 lu4 tao2 bi3 fang1 。
- cong2 zi1 bu2 fu4 tong1 shang4 guo2 ， bu4 zhi1 ge1 chan2 bu2 jian4 de2 。
- geng1 tian2 zao2 jing3 zi4 xi1 yi2 ， an1 ju1 shou3 fen1 wu2 yu2 zhi2 。
- bao4 sun1 yang3 zi3 le4 tian1 nian2 ， xi1 huang2 he2 yuan3 jin1 qi2 yu4 。
- zi4 cong2 bie2 zu3 lai2 bi4 qin2 ， wu2 wen2 bu2 ji4 ji1 shi4 ren2 。
- cao2 liu2 dian3 wu3 ren4 qiang2 ruo4 ， li4 nian2 liu4 bai3 he2 fen1 yun2 。
- shan1 zhong1 ji4 jue2 zhong1 yuan2 lu4 ， cong2 geng4 bai3 dai4 you2 wu2 wen2 。
- wu3 ling2 ye3 ren2 shi4 yu2 diao4 ， du2 you2 yuan2 xi1 wang4 gu4 dao4 。
- su4 liu2 tan4 de2 tao2 hua1 yuan2 ， she4 zhou1 dong4 kou3 qiong2 you1 tao3 。
- dong4 zhong1 yi4 min2 xin1 jian4 zhi1 ， gong4 jie1 yi2 shi4 xun2 qi2 lao3 。
- wei2 yan2 shang4 shi4 jue2 chen2 you2 ， sha1 ji1 ming4 jiu3 zheng1 xian4 chou2 。
- ju4 wen2 kun3 nei4 zhan4 zheng1 shi4 ， shi3 zhi1 wei2 su2 wei2 you1 you2 。
- bi3 fu1 he2 zhi1 shang4 huai2 tu3 ， cong1 cong1 xu1 bie2 huan2 zhong1 zhou1 。
- chen2 xin1 yi3 meng2 chun2 pu3 san4 ， tao2 yuan2 zhi3 chi3 xian1 fan2 pan4 。
- huan2 qiu2 bu4 de2 yue1 xian1 xiang1 ， ning2 zhi1 si3 sheng1 wu2 shao3 xian2 ， xiang1 wang4 ru2 ge2 yi2 shi4 jian4 。
- dao4 jin1 yuan2 shan1 se4 cang1 cang1 ， liu2 shui3 tao1 tao1 hua1 fan4 fan4 。

## 注释

## 译文

## 赏析
