---
id: zhang-yu-niang-yao-qin-yuan
title: 瑶琴怨
titlePinyin: yao2 qin2 yuan4
titleSlug: yao-qin-yuan
author: 張玉孃
authorPinyin: zhang1 yu4 niang2
authorSlug: zhang-yu-niang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 凉蟾吹浪羅衫濕，貪看無眠久延立。
- 欲將高調寄瑶琴，一聲絃斷霜風急。
- 鳳膠難煮令人傷，茫然背向西窗泣。
- 寒機欲把相思織，織又不成心愈戚。
- 掩淚含羞下階看，仰見牛女隔河漢。
- 天河雖隔牛女情，一年一度能相見。
- 獨此絃斷無續期，梧桐葉上不勝悲。
- 抱琴曉對菱花鏡，重恨風從手上吹。

## 拼音

- liang2 chan2 chui1 lang4 luo2 shan1 shi1 ， tan1 kan4 wu2 mian2 jiu3 yan2 li4 。
- yu4 jiang1 gao1 diao4 ji4 yao2 qin2 ， yi4 sheng1 xian2 duan4 shuang1 feng1 ji2 。
- feng4 jiao1 nan2 zhu3 ling4 ren2 shang1 ， mang2 ran2 bei4 xiang4 xi1 chuang1 qi4 。
- han2 ji1 yu4 ba3 xiang1 si1 zhi1 ， zhi1 you4 bu4 cheng2 xin1 yu4 qi1 。
- yan3 lei4 han2 xiu1 xia4 jie1 kan4 ， yang3 jian4 niu2 nü3 ge2 he2 han4 。
- tian1 he2 sui1 ge2 niu2 nü3 qing2 ， yi4 nian2 yi2 du4 neng2 xiang1 jian4 。
- du2 ci3 xian2 duan4 wu2 xu4 qi1 ， wu2 tong2 ye4 shang4 bu2 sheng4 bei1 。
- bao4 qin2 xiao3 dui4 ling2 hua1 jing4 ， zhong4 hen4 feng1 cong2 shou3 shang4 chui1 。

## 注释

## 译文

## 赏析
