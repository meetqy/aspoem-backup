---
id: shi-yuan-wu-you-qing-yuan-dong
title: 遊清源洞
titlePinyin: you2 qing1 yuan2 dong4
titleSlug: you-qing-yuan-dong
author: 釋圓悟
authorPinyin: shi4 yuan2 wu4
authorSlug: shi-yuan-wu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 清旦尋幽洞，攀躋有同遊。
- 霧雨藏諸峰，萬竅響颼颼。
- 樹杪飛磴懸，巖外見客舟。
- 蘚藤垂翠琰，風葉隨清流。
- 百丈崖班駁，千尺木聳修。
- 烏啼暘谷曉，雲淡海城秋。
- 莓苔蝕丹竈，山房花竹幽。
- 疎烟生墟落，遠水浮汀洲。
- 朝斗空壇在，昇仙往事悠。
- 倚闌吟未就，歸屐少遲留。

## 拼音

- qing1 dan4 xun2 you1 dong4 ， pan1 ji1 you3 tong2 you2 。
- wu4 yu3 cang2 zhu1 feng1 ， wan4 qiao4 xiang3 sou1 sou1 。
- shu4 miao3 fei1 deng4 xuan2 ， yan2 wai4 jian4 ke4 zhou1 。
- xian3 teng2 chui2 cui4 yan3 ， feng1 ye4 sui2 qing1 liu2 。
- bai3 zhang4 ya2 ban1 bo2 ， qian1 chi3 mu4 song3 xiu1 。
- wu1 ti2 yang2 gu3 xiao3 ， yun2 dan4 hai3 cheng2 qiu1 。
- mei2 tai2 shi2 dan1 zao4 ， shan1 fang2 hua1 zhu2 you1 。
- shu1 yan1 sheng1 xu1 luo4 ， yuan3 shui3 fu2 ting1 zhou1 。
- chao2 dou4 kong1 tan2 zai4 ， sheng1 xian1 wang3 shi4 you1 。
- yi3 lan2 yin2 wei4 jiu4 ， gui1 ji1 shao3 chi2 liu2 。

## 注释

## 译文

## 赏析
