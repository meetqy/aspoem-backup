---
id: liu-shang-ku-han-huai-duan-gong-jian-shang-cui-zhong-cheng
title: 哭韓淮端公兼上崔中丞
titlePinyin: ku1 han2 huai2 duan1 gong1 jian1 shang4 cui1 zhong1 cheng2
titleSlug: ku-han-huai-duan-gong-jian-shang-cui-zhong-cheng
author: 劉商
authorPinyin: liu2 shang1
authorSlug: liu-shang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 堅貞與和璧，利用歸干將。
- 金玉徒自寶，高賢無比方。
- 挺生巖松姿，孤直凌雪霜。
- 亭亭結清陰，不競桃李芳。
- 讀書哂霸業，翊贊思皇王。
- 千載有疑議，一言能否臧。
- 儒風久淪弊，顏閔壽不長。
- 邦國豈殄瘁，斯人今又亡。
- 別離長春草，存沒隔楚鄉。
- 聞問尚書慟，淚凝向日黃。
- 奄忽薤露晞，杳冥泉夜長。
- 賢愚自修短，天色空蒼蒼。
- 銘旌歛歸魂，荆棘生路傍。
- 門柳日蕭索，繐帷掩空堂。
- 燈孤晦處明，高節歿後彰。
- 芳蘭已灰燼，幕府留餘香。
- 常愛獨坐尊，繡衣如雁行。
- 至今虛左位，言發淚霑裳。

## 拼音

- jian1 zhen1 yu3 he2 bi4 ， li4 yong4 gui1 gan1 jiang1 。
- jin1 yu4 tu2 zi4 bao3 ， gao1 xian2 wu2 bi3 fang0 。
- ting3 sheng1 yan2 song1 zi1 ， gu1 zhi2 ling2 xue3 shuang1 。
- ting2 ting2 jie2 qing1 yin1 ， bu2 jing4 tao2 li3 fang1 。
- du2 shu1 shen3 ba4 ye4 ， yi4 zan4 si1 huang2 wang2 。
- qian1 zai4 you3 yi2 yi4 ， yi4 yan2 neng2 fou3 zang1 。
- ru2 feng1 jiu3 lun2 bi4 ， yan2 min3 shou4 bu4 chang2 。
- bang1 guo2 qi3 tian3 cui4 ， si1 ren2 jin1 you4 wang2 。
- bie2 li2 chang2 chun1 cao3 ， cun2 mei2 ge2 chu3 xiang1 。
- wen2 wen4 shang4 shu1 tong4 ， lei4 ning2 xiang4 ri4 huang2 。
- yan3 hu1 xie4 lu4 xi1 ， yao3 ming2 quan2 ye4 chang2 。
- xian2 yu2 zi4 xiu1 duan3 ， tian1 se4 kong1 cang1 cang1 。
- ming2 jing1 lian3 gui1 hun2 ， jing1 ji2 sheng1 lu4 bang4 。
- men2 liu3 ri4 xiao1 suo3 ， sui4 wei2 yan3 kong1 tang2 。
- deng1 gu1 hui4 chu3 ming2 ， gao1 jie2 mo4 hou4 zhang1 。
- fang1 lan2 yi3 hui1 jin4 ， mu4 fu3 liu2 yu2 xiang1 。
- chang2 ai4 du2 zuo4 zun1 ， xiu4 yi1 ru2 yan4 hang2 。
- zhi4 jin1 xu1 zuo3 wei4 ， yan2 fa1 lei4 zhan1 shang0 。

## 注释

## 译文

## 赏析
