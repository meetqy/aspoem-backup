---
id: yang-yan-zheng-nian-nu-jiao
title: 念奴娇
titlePinyin: nian4 nu2 jiao1
titleSlug: nian-nu-jiao
author: 杨炎正
authorPinyin: yang2 yan2 zheng4
authorSlug: yang-yan-zheng
dynasty: 宋
dynastyPinyin: song4
dynastySlug: song
tags: []
---

## 正文

- 汉天云静，望一星飞过，湘南湘北。
- 当是郴山猿鹤梦，唤起日边消息。
- 羽扇纶巾，浩然乘兴，此意无人识。
- 扁舟千里，但闻清夜横笛。
- 记得天上人间，去年今日，曾作称觞客。
- 明月风烟依旧似，只觉蓬莱悬隔。
- 更恐明朝，诏黄飞下，趣驾冲霄翼。
- 衮衣剑履，望公长在南极。

## 拼音

- han4 tian1 yun2 jing4 ， wang4 yi4 xing1 fei1 guo4 ， xiang1 nan2 xiang1 bei3 。
- dang1 shi4 chen1 shan1 yuan2 he4 meng4 ， huan4 qi3 ri4 bian1 xiao1 xi0 。
- yu3 shan4 guan1 jin1 ， hao4 ran2 cheng2 xing4 ， ci3 yi4 wu2 ren2 shi2 。
- pian1 zhou1 qian1 li3 ， dan4 wen2 qing1 ye4 heng2 di2 。
- ji4 de0 tian1 shang4 ren2 jian1 ， qu4 nian2 jin1 ri4 ， ceng2 zuo4 cheng1 shang1 ke4 。
- ming2 yue4 feng1 yan1 yi1 jiu4 si4 ， zhi1 jue2 peng2 lai2 xuan2 ge2 。
- geng4 kong3 ming2 chao2 ， zhao4 huang2 fei1 xia4 ， qu4 jia4 chong1 xiao1 yi4 。
- gun3 yi1 jian4 lü3 ， wang4 gong1 chang2 zai4 nan2 ji2 。

## 注释

## 译文

## 赏析
