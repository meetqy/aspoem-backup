---
id: liu-zong-yuan-zhong-xian-ling-pi
title: 種仙靈毗
titlePinyin: zhong3 xian1 ling2 pi2
titleSlug: zhong-xian-ling-pi
author: 柳宗元
authorPinyin: liu3 zong1 yuan2
authorSlug: liu-zong-yuan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 窮陋闕自養，癘氣劇囂煩。
- 隆冬乏霜霰，日夕南風溫。
- 杖藜下庭際，曳踵不及門。
- 門有野田吏，慰我飄零魂。
- 及言有靈藥，近在湘西原。
- 服之不盈旬，蹩𨇨皆騰鶱。
- 笑忭前即吏，爲我擢其根。
- 蔚蔚遂充庭，英翹忽已繁。
- 晨起自採曝，杵臼通夜喧。
- 靈和理內藏，攻疾貴自源。
- 擁覆逃積霧，伸舒委餘暄。
- 奇功苟可徵，寧復資蘭蓀。
- 我聞畸人術，一氣中夜存。
- 能令深深息，呼吸還歸跟。
- 疎放固難效，且以藥餌論。
- 痿者不忘起，窮者寧復言。
- 神哉輔吾足，幸及兒女奔。

## 拼音

- qiong2 lou4 que4 zi4 yang3 ， li4 qi4 ju4 xiao1 fan2 。
- long2 dong1 fa2 shuang1 xian4 ， ri4 xi1 nan2 feng1 wen1 。
- zhang4 li2 xia4 ting2 ji4 ， ye4 zhong3 bu4 ji2 men2 。
- men2 you3 ye3 tian2 li4 ， wei4 wo3 piao1 ling2 hun2 。
- ji2 yan2 you3 ling2 yao4 ， jin4 zai4 xiang1 xi1 yuan2 。
- fu2 zhi1 bu4 ying2 xun2 ， bie2 𨇨 jie1 teng2 xian1 。
- xiao4 bian4 qian2 ji2 li4 ， wei2 wo3 zhuo2 qi2 gen1 。
- wei4 wei4 sui4 chong1 ting2 ， ying1 qiao2 hu1 yi3 fan2 。
- chen2 qi3 zi4 cai3 pu4 ， chu3 jiu4 tong1 ye4 xuan1 。
- ling2 he2 li3 nei4 cang2 ， gong1 ji2 gui4 zi4 yuan2 。
- yong1 fu4 tao2 ji1 wu4 ， shen1 shu1 wei3 yu2 xuan1 。
- qi2 gong1 gou3 ke3 zhi3 ， ning2 fu4 zi1 lan2 sun1 。
- wo3 wen2 ji1 ren2 shu4 ， yi2 qi4 zhong1 ye4 cun2 。
- neng2 ling4 shen1 shen1 xi1 ， hu1 xi1 huan2 gui1 gen1 。
- shu1 fang4 gu4 nan2 xiao4 ， qie3 yi3 yao4 er3 lun4 。
- wei3 zhe3 bu2 wang4 qi3 ， qiong2 zhe3 ning2 fu4 yan2 。
- shen2 zai1 fu3 wu2 zu2 ， xing4 ji2 er2 nü3 ben1 。

## 注释

## 译文

## 赏析
