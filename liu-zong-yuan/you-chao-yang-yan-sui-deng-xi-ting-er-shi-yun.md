---
id: liu-zong-yuan-you-chao-yang-yan-sui-deng-xi-ting-er-shi-yun
title: 遊朝陽巖遂登西亭二十韻
titlePinyin: you2 chao2 yang2 yan2 sui4 deng1 xi1 ting2 er4 shi2 yun4
titleSlug: you-chao-yang-yan-sui-deng-xi-ting-er-shi-yun
author: 柳宗元
authorPinyin: liu3 zong1 yuan2
authorSlug: liu-zong-yuan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 謫棄殊隱淪，登陟非遠郊。
- 所懷緩伊鬱，詎欲肩夷巢。
- 高巖瞰清江，幽窟潛神蛟。
- 開曠延陽景，廻薄攢林梢。
- 西亭搆其巓，反字臨呀庨。
- 背瞻星辰興，下見雲雨交。
- 惜非吾鄉土，得以蔭菁茆。
- 羈貫去江介，世仕尚函崤。
- 故墅即灃川，數畝均肥磽。
- 臺館葺荒丘，池塘疏沈坳。
- 會有圭組戀，遂貽山林嘲。
- 薄軀信無庸，瑣屑劇斗筲。
- 囚居固其宜，厚羞久已包。
- 庭除植蓬艾，隟牖懸蠨蛸。
- 所賴山川客，扁舟枉長梢。
- 挹流敵清觴，掇野代嘉肴。
- 適道有高言，取樂非絃匏。
- 逍遙屏幽昧，淡薄辭喧呶。
- 晨雞不余欺，風雨聞嘐嘐。
- 再期永日閒，提挈移中庖。

## 拼音

- zhe2 qi4 shu1 yin3 lun2 ， deng1 zhi4 fei1 yuan3 jiao1 。
- suo3 huai2 huan3 yi1 yu4 ， ju4 yu4 jian1 yi2 chao2 。
- gao1 yan2 kan4 qing1 jiang1 ， you1 ku1 qian2 shen2 jiao1 。
- kai1 kuang4 yan2 yang2 jing3 ， hui2 bao2 zan3 lin2 shao1 。
- xi1 ting2 gou4 qi2 dian1 ， fan3 zi4 lin2 ya0 xiao1 。
- bei4 zhan1 xing1 chen2 xing1 ， xia4 jian4 yun2 yu3 jiao1 。
- xi1 fei1 wu2 xiang1 tu3 ， de2 yi3 yin1 jing1 mao2 。
- ji1 guan4 qu4 jiang1 jie4 ， shi4 shi4 shang4 han2 xiao2 。
- gu4 shu4 ji2 feng1 chuan1 ， shu4 mu3 jun1 fei2 qiao1 。
- tai2 guan3 qi4 huang1 qiu1 ， chi2 tang2 shu1 shen3 ao4 。
- hui4 you3 gui1 zu3 lian4 ， sui4 yi2 shan1 lin2 chao2 。
- bao2 qu1 xin4 wu2 yong1 ， suo3 xie4 ju4 dou4 shao1 。
- qiu2 ju1 gu4 qi2 yi2 ， hou4 xiu1 jiu3 yi3 bao1 。
- ting2 chu2 zhi2 peng2 ai4 ， xi4 you3 xuan2 xiao1 shao1 。
- suo3 lai4 shan1 chuan1 ke4 ， pian1 zhou1 wang3 chang2 shao1 。
- yi4 liu2 di2 qing1 shang1 ， duo1 ye3 dai4 jia1 yao2 。
- shi4 dao4 you3 gao1 yan2 ， qu3 le4 fei1 xian2 pao2 。
- xiao1 yao2 ping2 you1 mei4 ， dan4 bo2 ci2 xuan1 nao2 。
- chen2 ji1 bu4 yu2 qi1 ， feng1 yu3 wen2 jiao1 jiao1 。
- zai4 qi1 yong3 ri4 xian2 ， ti2 qie4 yi2 zhong1 pao2 。

## 注释

## 译文

## 赏析
