---
id: liu-zong-yuan-ji-wei-heng
title: 寄韋珩
titlePinyin: ji4 wei2 heng2
titleSlug: ji-wei-heng
author: 柳宗元
authorPinyin: liu3 zong1 yuan2
authorSlug: liu-zong-yuan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 初拜柳州出東郊，道旁相送皆賢豪。
- 廻眸炫晃別羣玉，獨赴異域穿蓬蒿。
- 炎煙六月咽口鼻，胷鳴肩舉不可逃。
- 桂州西南又千里，灕水鬬石麻蘭高。
- 陰森野葛交蔽日，懸蛇結虺如蒲萄。
- 到官數宿賊滿野，縛壯殺老啼且號。
- 饑行夜坐設方略，籠銅枹鼓手所操。
- 奇瘡釘骨狀如箭，鬼手脫命爭纖毫。
- 今年噬毒得霍疾，支心攪腹戟與刀。
- 邇來氣少筋骨露，蒼白瀄汩盈顛毛。
- 君今矻矻又竄逐，辭賦已復窮詩騷。
- 神兵廟略頻破虜，四溟不日清風濤。
- 聖恩倘忽念行葦，十年踐蹈久已勞。
- 幸因解網入鳥獸，畢命江海終遊遨。
- 願言未果身益老，起望東北心滔滔。

## 拼音

- chu1 bai4 liu3 zhou1 chu1 dong1 jiao1 ， dao4 pang2 xiang1 song4 jie1 xian2 hao2 。
- hui2 mou2 xuan4 huang4 bie2 qun2 yu4 ， du2 fu4 yi4 yu4 chuan1 peng2 hao1 。
- yan2 yan1 liu4 yue4 yan4 kou3 bi2 ， xiong1 ming2 jian1 ju3 bu4 ke3 tao2 。
- gui4 zhou1 xi1 nan2 you4 qian1 li3 ， li2 shui3 dou4 shi2 ma2 lan2 gao1 。
- yin1 sen1 ye3 ge2 jiao1 bi4 ri4 ， xuan2 she2 jie2 hui1 ru2 pu2 tao2 。
- dao4 guan1 shu4 su4 zei2 man3 ye3 ， fu4 zhuang4 sha1 lao3 ti2 qie3 hao4 。
- ji1 xing2 ye4 zuo4 she4 fang1 lüe4 ， long2 tong2 bao1 gu3 shou3 suo3 cao1 。
- qi2 chuang1 ding1 gu3 zhuang4 ru2 jian4 ， gui3 shou3 tuo1 ming4 zheng1 xian1 hao2 。
- jin1 nian2 shi4 du2 de2 huo4 ji2 ， zhi1 xin1 jiao3 fu4 ji3 yu3 dao1 。
- er3 lai2 qi4 shao3 jin1 gu3 lu4 ， cang1 bai2 zhi4 gu3 ying2 dian1 mao2 。
- jun1 jin1 ku1 ku1 you4 cuan4 zhu2 ， ci2 fu4 yi3 fu4 qiong2 shi1 sao1 。
- shen2 bing1 miao4 lüe4 bin1 po4 lu3 ， si4 ming2 bu2 ri4 qing1 feng1 tao1 。
- sheng4 en1 tang3 hu1 nian4 xing2 wei3 ， shi2 nian2 jian4 dao3 jiu3 yi3 lao2 。
- xing4 yin1 jie3 wang3 ru4 niao3 shou4 ， bi4 ming4 jiang1 hai3 zhong1 you2 ao2 。
- yuan4 yan2 wei4 guo3 shen1 yi4 lao3 ， qi3 wang4 dong1 bei3 xin1 tao1 tao1 。

## 注释

## 译文

## 赏析
