---
id: wang-zi-jun-chun-xi-nei-shan-song
title: 淳熙內禪頌
titlePinyin: chun2 xi1 nei4 shan4 song4
titleSlug: chun-xi-nei-shan-song
author: 王子俊
authorPinyin: wang2 zi3 jun4
authorSlug: wang-zi-jun
dynasty: 唐
dynastyPinyin: tang2
dynastySlug: tang
tags: [] 
---

## 正文

- 太初冥冥，孰究孰營。
- 羲儀圖之，靡麗於成。
- 有聖惟勛，疏之瀹之。
- 斧其不條，而荒度之。
- 匪世不阜，匪穹不佑。
- 可燕可守，而勛以不有。
- 乃遜於華，與世爲公。
- 何以告之，曰允執其中。
- 華述厥志，亦以命文命。
- 率克念厥紹，以共闡厥盛。
- 皇皇惟天，而勛則之。
- 絕德與功，紹者克之。
- 我瞻我稽，閲世惟千。
- 泯泯棼棼，曾莫闖厥藩。
- 天將開之，必固培之。
- 厥培以豐，古尚克回之。
- 豈惟回之，視培淺深。
- 軼而躪之，視我斯今。
- 粵歲己酉，二月壬戌。
- 天仗宵嚴，彤廷曉蹕。
- 穆穆壽皇，如天斯臨。
- 羣后在位，奉承玉音。
- 曰予一人，實倦於勤。
- 退處北宮，以篤於親。
- 赫是大寶，畀我聖子。
- 聖子惟睿，天命夙以啟。
- 不吝於權，盍居乃功。
- 釋焉不居，惟壽皇之公。
- 壽皇之公，其孰發之。
- 念我高宗，中心怛之。
- 始時春秋，五十有六。
- 嚮用康寧，以燕遐福。
- 亟其與子，於密退藏。
- 其子爲誰，繄我壽皇。
- 壽皇承之，匪亟匪徐。
- 二十八年，四方於於。
- 國是益孚，生齒益蕃。
- 於野於朝，肅肅閑閑。
- 聖子重暉，如帝之初。
- 於千萬年，曾靡或渝。
- 熟條不根，熟委弗源。
- 念我高宗，允遜孔艱。
- 匪高宗是懷，藝祖之思。
- 洗時之腥，仁涵於肌。
- 靈旗燄燄，平國惟九。
- 其酋既貸，矧彼羣醜。
- 吾子吾孫，吾士大夫。
- 毋刻爾刑，顧質之書。
- 爾有嘉言，爾則我告。
- 我賞我勸，如彼害何悼。
- 不以干戈，而置詩書。
- 維彼槐庭，謂匪儒弗居。
- 列聖一心，諱兵與刑。
- 維鯁言是聽，惟大猷是經。
- 鍾我高宗，啟我壽皇。
- 爰及聖上，篤其明昌。
- 惟是四條，式克至今。
- 藝祖高宗，壽皇之心。
- 匪時匪今，振古之式。
- 式勿替厥度，亦以燕罔極。
- 帝開明堂，百辟來賀。
- 四夷攸同，莫敢或訛。
- 不肅不厲，不震不竦。
- 焯其舊章，貽我垂拱。
- 勛迫大耄，乃禪於華。
- 華逮陟方，俾夏建厥家。
- 孰如高宗，及我壽皇。
- 與齡方昌，而遽晦厥光。
- 帝降而王，功弗德之逮。
- 庸不列五帝，而祖三代。
- 孰如我皇，惟德崇崇。
- 顯號鴻休，蔚其並隆。
- 維時壽皇，萬壽無疆。
- 日三受朝，衮冕煌煌。
- 維時皇上，治益底厥極。
- 親心載寧，萬邦以無斁。
- 萬姓謳歌，於室於塗。
- 微臣作頌，以對於康衢。

## 拼音

- tai4 chu1 ming2 ming2 ， shu2 jiu1 shu2 ying2 。
- xi1 yi2 tu2 zhi1 ， mi2 li2 wu1 cheng2 。
- you3 sheng4 wei2 xun1 ， shu1 zhi1 yue4 zhi1 。
- fu3 qi2 bu4 tiao2 ， er2 huang1 du4 zhi1 。
- fei3 shi4 bu2 fu4 ， fei3 qiong2 bu2 you4 。
- ke3 yan4 ke3 shou3 ， er2 xun1 yi3 bu4 you3 。
- nai3 xun4 wu1 hua2 ， yu3 shi4 wei2 gong1 。
- he2 yi3 gao4 zhi1 ， yue1 yun3 zhi2 qi2 zhong1 。
- hua2 shu4 jue2 zhi4 ， yi4 yi3 ming4 wen2 ming4 。
- lü4 ke4 nian4 jue2 shao4 ， yi3 gong4 chan3 jue2 sheng4 。
- huang2 huang2 wei2 tian1 ， er2 xun1 ze2 zhi1 。
- jue2 de2 yu3 gong1 ， shao4 zhe3 ke4 zhi1 。
- wo3 zhan1 wo3 ji1 ， yue4 shi4 wei2 qian1 。
- min3 min3 fen2 fen2 ， ceng2 mo4 chuang3 jue2 fan1 。
- tian1 jiang1 kai1 zhi1 ， bi4 gu4 pei2 zhi1 。
- jue2 pei2 yi3 feng1 ， gu3 shang4 ke4 hui2 zhi1 。
- qi3 wei2 hui2 zhi1 ， shi4 pei2 qian3 shen1 。
- yi4 er2 lin4 zhi1 ， shi4 wo3 si1 jin1 。
- yue4 sui4 ji3 you3 ， er4 yue4 ren2 xu1 。
- tian1 zhang4 xiao1 yan2 ， tong2 ting2 xiao3 bi4 。
- mu4 mu4 shou4 huang2 ， ru2 tian1 si1 lin2 。
- qun2 hou4 zai4 wei4 ， feng4 cheng0 yu4 yin1 。
- yue1 yu3 yi4 ren2 ， shi2 juan4 wu1 qin2 。
- tui4 chu3 bei3 gong1 ， yi3 du3 wu1 qin1 。
- he4 shi4 da4 bao3 ， bi4 wo3 sheng4 zi3 。
- sheng4 zi3 wei2 rui4 ， tian1 ming4 su4 yi3 qi3 。
- bu2 lin4 wu1 quan2 ， he2 ju1 nai3 gong1 。
- shi4 yan1 bu4 ju1 ， wei2 shou4 huang2 zhi1 gong1 。
- shou4 huang2 zhi1 gong1 ， qi2 shu2 fa1 zhi1 。
- nian4 wo3 gao1 zong1 ， zhong1 xin1 da2 zhi1 。
- shi3 shi2 chun1 qiu1 ， wu3 shi2 you3 liu4 。
- xiang4 yong4 kang1 ning2 ， yi3 yan4 xia2 fu2 。
- ji2 qi2 yu3 zi3 ， wu1 mi4 tui4 cang2 。
- qi2 zi3 wei2 shui2 ， yi1 wo3 shou4 huang2 。
- shou4 huang2 cheng2 zhi1 ， fei3 ji2 fei3 xu2 。
- er4 shi2 ba1 nian2 ， si4 fang1 wu1 wu1 。
- guo2 shi4 yi4 fu2 ， sheng1 chi3 yi4 fan1 。
- wu1 ye3 wu1 chao2 ， su4 su4 xian2 xian2 。
- sheng4 zi3 zhong4 hui1 ， ru2 di4 zhi1 chu1 。
- wu1 qian1 wan4 nian2 ， ceng2 mi2 huo4 yu2 。
- shu2 tiao2 bu4 gen1 ， shu2 wei3 fu2 yuan2 。
- nian4 wo3 gao1 zong1 ， yun3 xun4 kong3 jian1 。
- fei3 gao1 zong1 shi4 huai2 ， yi4 zu3 zhi1 si1 。
- xi3 shi2 zhi1 xing1 ， ren2 han2 wu1 ji1 。
- ling2 qi2 yan4 yan4 ， ping2 guo2 wei2 jiu3 。
- qi2 qiu2 ji4 dai4 ， shen3 bi3 qun2 chou3 。
- wu2 zi3 wu2 sun1 ， wu2 shi4 da4 fu1 。
- wu2 ke4 er3 xing2 ， gu4 zhi4 zhi1 shu1 。
- er3 you3 jia1 yan2 ， er3 ze2 wo3 gao4 。
- wo3 shang3 wo3 quan4 ， ru2 bi3 hai4 he2 dao4 。
- bu4 yi3 gan1 ge1 ， er2 zhi4 shi1 shu1 。
- wei2 bi3 huai2 ting2 ， wei4 fei3 ru2 fu2 ju1 。
- lie4 sheng4 yi4 xin1 ， hui4 bing1 yu3 xing2 。
- wei2 geng3 yan2 shi4 ting1 ， wei2 da4 you2 shi4 jing1 。
- zhong1 wo3 gao1 zong1 ， qi3 wo3 shou4 huang2 。
- yuan2 ji2 sheng4 shang4 ， du3 qi2 ming2 chang1 。
- wei2 shi4 si4 tiao2 ， shi4 ke4 zhi4 jin1 。
- yi4 zu3 gao1 zong1 ， shou4 huang2 zhi1 xin1 。
- fei3 shi2 fei3 jin1 ， zhen4 gu3 zhi1 shi4 。
- shi4 wu4 ti4 jue2 du4 ， yi4 yi3 yan4 wang3 ji2 。
- di4 kai1 ming2 tang2 ， bai3 pi4 lai2 he4 。
- si4 yi2 you1 tong2 ， mo4 gan3 huo4 e2 。
- bu2 su4 bu2 li4 ， bu2 zhen4 bu4 song3 。
- chao1 qi2 jiu4 zhang1 ， yi2 wo3 chui2 gong3 。
- xun1 po4 da4 mao4 ， nai3 shan4 wu1 hua2 。
- hua2 dai3 zhi4 fang1 ， bi3 xia4 jian4 jue2 jia1 。
- shu2 ru2 gao1 zong1 ， ji2 wo3 shou4 huang2 。
- yu3 ling2 fang1 chang1 ， er2 ju4 hui4 jue2 guang1 。
- di4 jiang4 er2 wang2 ， gong1 fu2 de2 zhi1 dai3 。
- yong1 bu2 lie4 wu3 di4 ， er2 zu3 san1 dai4 。
- shu2 ru2 wo3 huang2 ， wei2 de2 chong2 chong2 。
- xian3 hao4 hong2 xiu1 ， wei4 qi2 bing4 long2 。
- wei2 shi2 shou4 huang2 ， wan4 shou4 wu2 jiang1 。
- ri4 san1 shou4 chao2 ， gun3 mian3 huang2 huang2 。
- wei2 shi2 huang2 shang0 ， zhi4 yi4 di3 jue2 ji2 。
- qin1 xin1 zai4 ning2 ， wan4 bang1 yi3 wu2 yi4 。
- wan4 xing4 ou1 ge1 ， wu1 shi4 wu1 tu2 。
- wei1 chen2 zuo4 song4 ， yi3 dui4 wu1 kang1 qu2 。

## 注释

## 译文

## 赏析
