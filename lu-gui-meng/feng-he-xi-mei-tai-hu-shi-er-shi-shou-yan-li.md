---
id: lu-gui-meng-feng-he-xi-mei-tai-hu-shi-er-shi-shou-yan-li
title: 奉和襲美太湖詩二十首 崦裏
titlePinyin: feng4 he2 xi2 mei3 tai4 hu2 shi1 er4 shi2 shou3   yan1 li3
titleSlug: feng-he-xi-mei-tai-hu-shi-er-shi-shou-yan-li
author: 陸龜蒙
authorPinyin: lu4 gui1 meng2
authorSlug: lu-gui-meng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 山橫路若絕，轉檝逢平川。
- 川中水木幽，高下兼良田。
- 溝塍墮微溜，桑柘含疎煙。
- 處處倚蠶箔，家家下魚筌。
- 騃犢臥新𦬻，野禽爭折蓮。
- 試招搔首翁，共語殘陽邊。
- 今來九州內，未得皆恬然。
- 賊陣始吉語，狂波又凶年。
- 吾翁欲何道，守此常安眠。
- 笑我掉頭去，蘆中聞刺船。
- 余知隱地術，可以齊真仙。
- 終當從之遊，庶復全於天。

## 拼音

- shan1 heng2 lu4 ruo4 jue2 ， zhuan3 ji2 feng2 ping2 chuan1 。
- chuan1 zhong1 shui3 mu4 you1 ， gao1 xia4 jian1 liang2 tian2 。
- gou1 cheng2 duo4 wei1 liu1 ， sang1 zhe4 han2 shu1 yan1 。
- chu3 chu3 yi3 can2 bo2 ， jia1 jia1 xia4 yu2 quan2 。
- si4 du2 wo4 xin1 𦬻， ye3 qin2 zheng1 zhe2 lian2 。
- shi4 zhao1 sao1 shou3 weng1 ， gong4 yu3 can2 yang2 bian1 。
- jin1 lai2 jiu3 zhou1 nei4 ， wei4 de2 jie1 tian2 ran2 。
- zei2 zhen4 shi3 ji2 yu3 ， kuang2 bo1 you4 xiong1 nian2 。
- wu2 weng1 yu4 he2 dao4 ， shou3 ci3 chang2 an1 mian2 。
- xiao4 wo3 diao4 tou2 qu4 ， lu2 zhong1 wen2 ci4 chuan2 。
- yu2 zhi1 yin3 di4 shu4 ， ke3 yi3 qi2 zhen1 xian1 。
- zhong1 dang1 cong2 zhi1 you2 ， shu4 fu4 quan2 wu1 tian1 。

## 注释

## 译文

## 赏析
