---
id: lu-gui-meng-he-xi-mei-guan-wa-gong-huai-gu-wu-jue
title: 和襲美館娃宮懷古五絕
titlePinyin: he2 xi2 mei3 guan3 wa2 gong1 huai2 gu3 wu3 jue2
titleSlug: he-xi-mei-guan-wa-gong-huai-gu-wu-jue
author: 陸龜蒙
authorPinyin: lu4 gui1 meng2
authorSlug: lu-gui-meng
dynasty: 唐
dynastyPinyin: tang2
dynastySlug: tang
tags: []
---

## 正文

- 三千雖衣水犀珠，半夜夫差國暗屠。
- 猶有八人皆二八，獨教西子占亡吳。
- 一宮花渚漾漣漪，俀墮鴉鬟出繭眉。
- 可料座中歌舞袖，便將殘節拂降旗。
- 幾多雲榭倚青冥，越焰燒來一片平。
- 此地最應沾恨血，至今春草不勻生。
- 江色分明練繞台，戰帆遙隔綺疏開。
- 波神自厭荒淫主，勾踐樓船穩帖來。
- 寶襪香綦碎曉塵，亂兵誰惜似花人。
- 伯勞應是精靈使，猶向殘陽泣暮春。

## 拼音

- san1 qian1 sui1 yi1 shui3 xi1 zhu1 ， ban4 ye4 fu1 chai1 guo2 an4 tu2 。
- you2 you3 ba1 ren2 jie1 er4 ba1 ， du2 jiao4 xi1 zi3 zhan4 wang2 wu2 。
- yi4 gong1 hua1 zhu3 yang4 lian2 yi1 ， tui3 duo4 ya1 huan2 chu1 jian3 mei2 。
- ke3 liao4 zuo4 zhong1 ge1 wu3 xiu4 ， bian4 jiang1 can2 jie2 fu2 jiang4 qi2 。
- ji1 duo1 yun2 xie4 yi3 qing1 ming2 ， yue4 yan4 shao1 lai2 yi2 pian4 ping2 。
- ci3 di4 zui4 ying1 zhan1 hen4 xue4 ， zhi4 jin1 chun1 cao3 bu4 yun2 sheng1 。
- jiang1 se4 fen1 ming2 lian4 rao4 tai2 ， zhan4 fan1 yao2 ge2 qi3 shu1 kai1 。
- bo1 shen2 zi4 yan4 huang1 yin2 zhu3 ， gou1 jian4 lou2 chuan2 wen3 tie1 lai2 。
- bao3 wa4 xiang1 qi2 sui4 xiao3 chen2 ， luan4 bing1 shui2 xi1 si4 hua1 ren2 。
- bo2 lao2 ying1 shi4 jing1 ling2 shi3 ， you2 xiang4 can2 yang2 qi4 mu4 chun1 。

## 注释

## 译文

## 赏析
