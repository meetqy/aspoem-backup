---
id: lu-gui-meng-ji-huai-hua-yang-dao-shi
title: 寄懷華陽道士
titlePinyin: ji4 huai2 hua2 yang2 dao4 shi0
titleSlug: ji-huai-hua-yang-dao-shi
author: 陸龜蒙
authorPinyin: lu4 gui1 meng2
authorSlug: lu-gui-meng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 華陽門外五芝生，飡罷愁君入杳冥。
- 遙夜獨栖還有夢，昔年相見便忘形。
- 爲分科斗親鉛槧，與說蜉蝣坐竹櫺。
- 醮後幾時歸紫閣，別來終日誦黃庭。
- 閑教辨藥僮名甲，靜識窺巢鶴姓丁。
- 絕澗飲羊春水膩，傍林燒石野煙腥。
- 深沈谷響含疎磬，片段嵐光落畫屏。
- 休採古書探禹穴，自刊新曆鬬堯蓂。
- 珠宮鳳合迎蕭史，玉籍人誰訪蔡經。
- 架上黑椽長褐穩，案頭丹篆小符靈。
- 霓軒入洞齊初月，羽節升壇拜七星。
- 當路獨行衝虎豹，向風孤嘯起雷庭。
- 凝神密室多生白，敘事聊編盡殺青。
- 匝地山川皆暗寫，隱天竽籟祗閑聽。
- 分張火力燒金竈，拂拭苔痕洗酒缾。
- 翠壁上吟朝復暮，暖雲邊臥醉還醒。
- 倚身長短裁筇杖，倩客高低結草亭。
- 直用森嚴朝北帝，愛將清淺問東溟。
- 常思近圃看栽杏，擬借鄰峰伴采苓。
- 揜樹半扉晴靄靄，背琴殘燭曉熒熒。
- 舊來捫虱知王猛，欲去爲龍歎管寧。
- 蟾魄幾應臨蕙帳，漁竿猶尚枕楓汀。
- 銜煙細草無端綠，冒雨閑花作意馨。
- 掠岸驚波沈翡翠，入簷斜照礙蜻蜓。
- 初征漢棧宜飛檄，待破燕山好勒銘。
- 六轡未收千里馬，一囊空負九秋螢。
- 我悲雌伏真方枘，他騁雄材似建瓴。
- 合在深崖齊散朮，自求滄海點流萍。
- 頻拋俗物心還爽，遠憶幽期目剩暝。
- 見買扁舟束真誥，手披仙語任揚舲。

## 拼音

- hua2 yang2 men2 wai4 wu3 zhi1 sheng1 ， can1 ba4 chou2 jun1 ru4 yao3 ming2 。
- yao2 ye4 du2 qi1 huan2 you3 meng4 ， xi1 nian2 xiang1 jian4 bian4 wang4 xing2 。
- wei2 fen1 ke1 dou4 qin1 qian1 qian4 ， yu3 shuo1 fu2 you2 zuo4 zhu2 ling2 。
- jiao4 hou4 ji1 shi2 gui1 zi3 ge2 ， bie2 lai2 zhong1 ri4 song4 huang2 ting2 。
- xian2 jiao4 bian4 yao4 tong2 ming2 jia3 ， jing4 shi2 kui1 chao2 he4 xing4 ding1 。
- jue2 jian4 yin3 yang2 chun1 shui3 ni4 ， bang4 lin2 shao1 shi2 ye3 yan1 xing1 。
- shen1 shen3 gu3 xiang3 han2 shu1 qing4 ， pian4 duan4 lan2 guang1 luo4 hua4 ping2 。
- xiu1 cai3 gu3 shu1 tan4 yu3 xue2 ， zi4 kan1 xin1 li4 dou4 yao2 mi4 。
- zhu1 gong1 feng4 he2 ying2 xiao1 shi3 ， yu4 ji2 ren2 shui2 fang3 cai4 jing1 。
- jia4 shang4 hei1 chuan2 chang2 he4 wen3 ， an4 tou2 dan1 zhuan4 xiao3 fu2 ling2 。
- ni2 xuan1 ru4 dong4 qi2 chu1 yue4 ， yu3 jie2 sheng1 tan2 bai4 qi1 xing1 。
- dang1 lu4 du2 xing2 chong1 hu3 bao4 ， xiang4 feng1 gu1 xiao4 qi3 lei2 ting2 。
- ning2 shen2 mi4 shi4 duo1 sheng1 bai2 ， xu4 shi4 liao2 bian1 jin4 sha1 qing1 。
- za1 di4 shan1 chuan1 jie1 an4 xie3 ， yin3 tian1 yu2 lai4 zhi1 xian2 ting1 。
- fen1 zhang1 huo3 li4 shao1 jin1 zao4 ， fu2 shi4 tai2 hen2 xi3 jiu3 ping2 。
- cui4 bi4 shang4 yin2 chao2 fu4 mu4 ， nuan3 yun2 bian1 wo4 zui4 huan2 xing3 。
- yi3 shen1 chang2 duan3 cai2 qiong2 zhang4 ， qian4 ke4 gao1 di1 jie2 cao3 ting2 。
- zhi2 yong4 sen1 yan2 chao2 bei3 di4 ， ai4 jiang1 qing1 qian3 wen4 dong1 ming2 。
- chang2 si1 jin4 pu3 kan4 zai1 xing4 ， ni3 jie4 lin2 feng1 ban4 cai3 ling2 。
- yan3 shu4 ban4 fei1 qing2 ai3 ai3 ， bei4 qin2 can2 zhu2 xiao3 ying2 ying2 。
- jiu4 lai2 men2 shi1 zhi1 wang2 meng3 ， yu4 qu4 wei2 long2 tan4 guan3 ning2 。
- chan2 po4 ji1 ying1 lin2 hui4 zhang4 ， yu2 gan1 you2 shang4 zhen3 feng1 ting1 。
- xian2 yan1 xi4 cao3 wu2 duan1 lü4 ， mao4 yu3 xian2 hua1 zuo4 yi4 xin1 。
- lüe4 an4 jing1 bo1 shen3 fei3 cui4 ， ru4 yan2 xie2 zhao4 ai4 qing1 ting2 。
- chu1 zheng1 han4 zhan4 yi2 fei1 xi2 ， dai4 po4 yan1 shan1 hao3 le4 ming2 。
- liu4 pei4 wei4 shou1 qian1 li3 ma3 ， yi4 nang2 kong1 fu4 jiu3 qiu1 ying2 。
- wo3 bei1 ci2 fu2 zhen1 fang1 rui4 ， ta1 cheng3 xiong2 cai2 si4 jian4 ling2 。
- he2 zai4 shen1 ya2 qi2 san4 zhu2 ， zi4 qiu2 cang1 hai3 dian3 liu2 ping2 。
- bin1 pao1 su2 wu4 xin1 huan2 shuang3 ， yuan3 yi4 you1 qi1 mu4 sheng4 ming2 。
- jian4 mai3 pian1 zhou1 shu4 zhen1 gao4 ， shou3 pi1 xian1 yu3 ren4 yang2 ling2 。

## 注释

## 译文

## 赏析
