---
id: lu-gui-meng-feng-he-xi-mei-tai-hu-shi-er-shi-shou-shi-ban
title: 奉和襲美太湖詩二十首 石板
titlePinyin: feng4 he2 xi2 mei3 tai4 hu2 shi1 er4 shi2 shou3   shi2 ban3
titleSlug: feng-he-xi-mei-tai-hu-shi-er-shi-shou-shi-ban
author: 陸龜蒙
authorPinyin: lu4 gui1 meng2
authorSlug: lu-gui-meng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 一片倒山屏，何時隳洞門。
- 屹然空闊中，萬古波濤痕。
- 我意上帝命，持來壓泉源。
- 恐爲庚辰官，囚怪力所掀。
- 又疑廣袤次，零落潛驚奔。
- 不然遭霹靂，強半沈無垠。
- 如何造化首，便截秋雲根。
- 往事不足問，奇蹤安可論。
- 吾今病煩暑，據簟常昏昏。
- 欲從石公乞，瑩理平如璊。
- 前後植桂檜，東西置琴尊。
- 盡攜天壤徒，浩唱羲皇言。

## 拼音

- yi2 pian4 dao3 shan1 ping2 ， he2 shi2 hui1 dong4 men2 。
- yi4 ran2 kong1 kuo4 zhong1 ， wan4 gu3 bo1 tao1 hen2 。
- wo3 yi4 shang4 di4 ming4 ， chi2 lai2 ya1 quan2 yuan2 。
- kong3 wei2 geng1 chen2 guan1 ， qiu2 guai4 li4 suo3 xian1 。
- you4 yi2 guang3 mao4 ci4 ， ling2 luo4 qian2 jing1 ben1 。
- bu4 ran2 zao1 pi1 li4 ， qiang2 ban4 shen3 wu2 yin2 。
- ru2 he2 zao4 hua4 shou3 ， bian4 jie2 qiu1 yun2 gen1 。
- wang3 shi4 bu4 zu2 wen4 ， qi2 zong1 an1 ke3 lun4 。
- wu2 jin1 bing4 fan2 shu3 ， ju4 dian4 chang2 hun1 hun1 。
- yu4 cong2 shi2 gong1 qi3 ， ying2 li3 ping2 ru2 men2 。
- qian2 hou4 zhi2 gui4 gui4 ， dong1 xi1 zhi4 qin2 zun1 。
- jin4 xie2 tian1 rang3 tu2 ， hao4 chang4 xi1 huang2 yan2 。

## 注释

## 译文

## 赏析
