---
id: lu-gui-meng-xi-mei-xian-bei-yi-gui-meng-suo-xian-wu-bai-yan-ji-meng-jian-he-fu-shi-rong-chang-zhi-yu-qian-zi-ti-jiang-zhi-zhong-mie-you-cheng-shi-zai-shu-bi-huai-yong-shen-chou-xie
title: 襲美先輩以龜蒙所獻五百言既蒙見和復示榮唱至於千字提獎之重蔑有稱實再抒鄙懷用伸酬謝
titlePinyin: xi2 mei3 xian1 bei4 yi3 gui1 meng2 suo3 xian4 wu3 bai3 yan2 ji4 meng2 jian4 he2 fu4 shi4 rong2 chang4 zhi4 yu2 qian1 zi4 ti2 jiang3 zhi1 zhong4 mie4 you3 cheng1 shi2 zai4 shu1 bi3 huai2 yong4 shen1 chou2 xie4
titleSlug: xi-mei-xian-bei-yi-gui-meng-suo-xian-wu-bai-yan-ji-meng-jian-he-fu-shi-rong-chang-zhi-yu-qian-zi-ti-jiang-zhi-zhong-mie-you-cheng-shi-zai-shu-bi-huai-yong-shen-chou-xie
author: 陸龜蒙
authorPinyin: lu4 gui1 meng2
authorSlug: lu-gui-meng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 洪範分九疇，轉成天下規。
- 河圖孕八卦，煥作玄中奇。
- 先開否臧源，次築經緯基。
- 粵若魯聖出，正當周德衰。
- 越疆必載質，歷國將扶危。
- 諸侯恣崛強，王室方陵遲。
- 歌鳳時不偶，獲麟心益悲。
- 始嗟吾道窮，竟使空言垂。
- 首贊五十易，又刪三百詩。
- 遂令篇籍光，可竝日月姿。
- 向非筆削功，未必無瑕疵。
- 迨至夫子沒，微言散如枝。
- 所宗既不同，所得亦異宜。
- 名法在深刻，虛玄至希夷。
- 自從戰伐來，一派縱橫馳。
- 寒谷生豔木，沸潭結流澌。
- 驚奔失壯士，好惡隨纖兒。
- 嬴氏幷六合，勢尊丞相斯。
- 加於挾書律，盡取坑焚之。
- 南勒會稽頌，北恢胡亥阺。
- 猶懷徧巡狩，不暇親維持。
- 及漢文景後，鴻生方鎃摫。
- 簸揚堯舜風，反作三代吹。
- 飄颻四百載，左右爲藩籬。
- 鄴下曹父子，獵賢甚熊羆。
- 發論若霞駁，裁詩如錦摛。
- 徐王應劉輩，頭角咸相衰。
- 或有妙絕賞，或爲獨步推。
- 或許潤色美，或嫌詆訶癡。
- 倏以中利病，且非混醇醨。
- 雅當乎魏文，麗矣哉陳思。
- 不肯少選妄，恐貽後世嗤。
- 吾祖仗才力，革車蒙虎皮。
- 手持一白旄，直向文場麾。
- 輕若脫鉗釱，豁如抽扊扅。
- 精鋼不足利，騕褭何勞追。
- 大可罩山岳，微堪析毫釐。
- 十體免負贅，百家咸起痿。
- 爭入鬼神奧，不容天地私。
- 一篇邁華藻，萬古無孑遺。
- 刻鵠尚未已，雕龍奮而爲。
- 劉生吐英辯，上下窮高卑。
- 下臻宋與齊，上指軒從羲。
- 豈但標八索，殆將包兩儀。
- 人謠洞野老，騷怨明湘纍。
- 立本以致詰，驅宏來抵隵。
- 清如朔雪嚴，緩若春煙羸。
- 或欲開戶牖，或將飾纓緌。
- 雖非倚天劒，亦是囊中錐。
- 皆由內史意，致得東莞詞。
- 梁元盡索虜，後主終亡隋。
- 哀音但浮脆，豈望分雄雌。
- 吾唐揖讓初，陛列森咎夔。
- 作頌媲吉甫，直言過祖伊。
- 明皇踐中日，墨客肩參差。
- 岳淨秀擢削，海寒光陸離。
- 皆能取穴鳳，盡擬乘雲螭。
- 邇來二十祀，俊造相追隨。
- 余生落其下，亦值文明時。
- 少小不好弄，逡巡奉弓箕。
- 雖然苦貧賤，未省親嚅㖇。
- 秋倚抱風桂，曉烹承露葵。
- 窮年只敗袍，積日無晨炊。
- 遠訪賣藥客，閑尋捕魚師。
- 歸來蠹編上，得以含情窺。
- 抗韻吟比雅，覃思念棿攡。
- 因知昭明前，剖石呈清琪。
- 又嗟昭明後，敗葉埋芳蕤。
- 縱有月旦評，未能天下知。
- 徒爲強貔豹，不免參狐貍。
- 誰蹇行地足，誰抽刺天鬐。
- 誰作河畔草，誰爲洞中芝。
- 誰若靈囿鹿，誰猶清廟犧。
- 誰輕如鴻毛，誰密如凝脂。
- 誰比蜀嚴靜，誰方巴賨貲。
- 誰能釣抃鼇，誰能灼神龜。
- 誰背如水火，誰同若塤篪。
- 誰可作梁棟，誰敢驅谷蠡。
- 用此常不快，無人動交鈹。
- 空消病裏骨，枉白愁中髭。
- 鹿門先生才，大小無不怡。
- 就彼六籍內，說詩直解頤。
- 顧我迷未遠，開懷潰其疑。
- 初開鑿本源，漸乃疏旁支。
- 邃古派泛濫，皇朝光赫曦。
- 揣摩是非際，一一如襟期。
- 李杜氣不易，孟陳節難移。
- 信知君子言，可竝神明蓍。
- 枯腐尚求律，膏肓猶謁醫。
- 況將太牢味，見啗逋懸飢。
- 今來置家地，正枕吳江湄。
- 餌薄鉤不曲，跫然守空坻。
- 嘿坐無影響，唯君欵茅茨。
- 抽書亂籤帙，酌茗煩甌㰕。
- 或伴補缺砌，或偕詣荒祠。
- 孤筇倚煙蔓，細木橫風漪。
- 觸雨妨屝屨，臨流泥江蘺。
- 既狎野人調，甘爲豪士訾。
- 不敢負建鼓，唯憂掉降旗。
- 希君念餘勇，挽袖登文陴。

## 拼音

- hong2 fan4 fen1 jiu3 chou2 ， zhuan3 cheng2 tian1 xia4 gui1 。
- he2 tu2 yun4 ba1 gua4 ， huan4 zuo4 xuan2 zhong1 qi2 。
- xian1 kai1 fou3 zang1 yuan2 ， ci4 zhu4 jing1 wei3 ji1 。
- yue4 ruo4 lu3 sheng4 chu1 ， zheng4 dang1 zhou1 de2 shuai1 。
- yue4 jiang1 bi4 zai4 zhi4 ， li4 guo2 jiang1 fu2 wei1 。
- zhu1 hou2 zi4 jue2 qiang2 ， wang2 shi4 fang1 ling2 chi2 。
- ge1 feng4 shi2 bu4 ou3 ， huo4 lin2 xin1 yi4 bei1 。
- shi3 jie1 wu2 dao4 qiong2 ， jing4 shi3 kong1 yan2 chui2 。
- shou3 zan4 wu3 shi2 yi4 ， you4 shan1 san1 bai3 shi1 。
- sui4 ling4 pian1 ji2 guang1 ， ke3 bing4 ri4 yue4 zi1 。
- xiang4 fei1 bi3 xiao1 gong1 ， wei4 bi4 wu2 xia2 ci1 。
- dai4 zhi4 fu1 zi3 mei2 ， wei1 yan2 san4 ru2 zhi1 。
- suo3 zong1 ji4 bu4 tong2 ， suo3 de2 yi4 yi4 yi2 。
- ming2 fa3 zai4 shen1 ke4 ， xu1 xuan2 zhi4 xi1 yi2 。
- zi4 cong2 zhan4 fa2 lai2 ， yi2 pai4 zong4 heng2 chi2 。
- han2 gu3 sheng1 yan4 mu4 ， fei4 tan2 jie2 liu2 si1 。
- jing1 ben1 shi1 zhuang4 shi4 ， hao3 e4 sui2 xian1 er2 。
- ying2 shi4 bing4 liu4 he2 ， shi4 zun1 cheng2 xiang4 si1 。
- jia1 wu1 xie2 shu1 lü4 ， jin4 qu3 keng1 fen2 zhi1 。
- nan2 le4 hui4 ji1 song4 ， bei3 hui1 hu2 hai4 di3 。
- you2 huai2 bian4 xun2 shou4 ， bu4 xia2 qin1 wei2 chi2 。
- ji2 han4 wen2 jing3 hou4 ， hong2 sheng1 fang1 pai4 gui1 。
- bo4 yang2 yao2 shun4 feng1 ， fan3 zuo4 san1 dai4 chui1 。
- piao1 yao2 si4 bai3 zai4 ， zuo3 you4 wei2 fan1 li2 。
- ye4 xia4 cao2 fu4 zi3 ， lie4 xian2 shen4 xiong2 pi2 。
- fa1 lun4 ruo4 xia2 bo2 ， cai2 shi1 ru2 jin3 chi1 。
- xu2 wang2 ying1 liu2 bei4 ， tou2 jiao3 xian2 xiang1 shuai1 。
- huo4 you3 miao4 jue2 shang3 ， huo4 wei2 du2 bu4 tui1 。
- huo4 xu1 run4 se4 mei3 ， huo4 xian2 di3 he1 chi1 。
- shu1 yi3 zhong1 li4 bing4 ， qie3 fei1 hun4 chun2 li2 。
- ya3 dang1 hu1 wei4 wen2 ， li2 yi3 zai1 chen2 si1 。
- bu4 ken3 shao3 xuan3 wang4 ， kong3 yi2 hou4 shi4 chi1 。
- wu2 zu3 zhang4 cai2 li4 ， ge2 ju1 meng2 hu3 pi2 。
- shou3 chi2 yi4 bai2 mao2 ， zhi2 xiang4 wen2 chang3 hui1 。
- qing1 ruo4 tuo1 qian2 di4 ， huo1 ru2 chou1 yan3 yi2 。
- jing1 gang1 bu4 zu2 li4 ， yao3 niao3 he2 lao2 zhui1 。
- da4 ke3 zhao4 shan1 yue4 ， wei1 kan1 xi1 hao2 li2 。
- shi2 ti3 mian3 fu4 zhui4 ， bai3 jia1 xian2 qi3 wei3 。
- zheng1 ru4 gui3 shen2 ao4 ， bu4 rong2 tian1 di4 si1 。
- yi4 pian1 mai4 hua2 zao3 ， wan4 gu3 wu2 jie2 yi2 。
- ke4 hu2 shang4 wei4 yi3 ， diao1 long2 fen4 er2 wei2 。
- liu2 sheng1 tu3 ying1 bian4 ， shang4 xia4 qiong2 gao1 bei1 。
- xia4 zhen1 song4 yu3 qi2 ， shang4 zhi3 xuan1 cong2 xi1 。
- qi3 dan4 biao1 ba1 suo3 ， dai4 jiang1 bao1 liang3 yi2 。
- ren2 yao2 dong4 ye3 lao3 ， sao1 yuan4 ming2 xiang1 lei2 。
- li4 ben3 yi3 zhi4 jie2 ， qu1 hong2 lai2 di3 xi1 。
- qing1 ru2 shuo4 xue3 yan2 ， huan3 ruo4 chun1 yan1 lei2 。
- huo4 yu4 kai1 hu4 you3 ， huo4 jiang1 shi4 ying1 rui2 。
- sui1 fei1 yi3 tian1 jian4 ， yi4 shi4 nang2 zhong1 zhui1 。
- jie1 you2 nei4 shi3 yi4 ， zhi4 de2 dong1 wan3 ci2 。
- liang2 yuan2 jin4 suo3 lu3 ， hou4 zhu3 zhong1 wang2 sui2 。
- ai1 yin1 dan4 fu2 cui4 ， qi3 wang4 fen1 xiong2 ci2 。
- wu2 tang2 yi1 rang4 chu1 ， bi4 lie4 sen1 jiu4 kui2 。
- zuo4 song4 pi4 ji2 fu3 ， zhi2 yan2 guo4 zu3 yi1 。
- ming2 huang2 jian4 zhong1 ri4 ， mo4 ke4 jian1 can1 cha4 。
- yue4 jing4 xiu4 zhuo2 xiao1 ， hai3 han2 guang1 lu4 li2 。
- jie1 neng2 qu3 xue2 feng4 ， jin4 ni3 cheng2 yun2 chi1 。
- er3 lai2 er4 shi2 si4 ， jun4 zao4 xiang1 zhui1 sui2 。
- yu2 sheng1 luo4 qi2 xia4 ， yi4 zhi2 wen2 ming2 shi2 。
- shao3 xiao3 bu4 hao3 nong4 ， qun1 xun2 feng4 gong1 ji1 。
- sui1 ran2 ku3 pin2 jian4 ， wei4 sheng3 qin1 ru2 㖇。
- qiu1 yi3 bao4 feng1 gui4 ， xiao3 peng1 cheng2 lu4 kui2 。
- qiong2 nian2 zhi1 bai4 pao2 ， ji1 ri4 wu2 chen2 chui1 。
- yuan3 fang3 mai4 yao4 ke4 ， xian2 xun2 bu3 yu2 shi1 。
- gui1 lai2 du4 bian1 shang4 ， de2 yi3 han2 qing2 kui1 。
- kang4 yun4 yin2 bi3 ya3 ， qin2 si1 nian4 ni2 chi1 。
- yin1 zhi1 zhao1 ming2 qian2 ， pou1 shi2 cheng2 qing1 qi2 。
- you4 jie1 zhao1 ming2 hou4 ， bai4 ye4 mai2 fang1 rui2 。
- zong4 you3 yue4 dan4 ping2 ， wei4 neng2 tian1 xia4 zhi1 。
- tu2 wei2 qiang2 pi2 bao4 ， bu4 mian3 can1 hu2 li2 。
- shui2 jian3 xing2 di4 zu2 ， shui2 chou1 ci4 tian1 qi2 。
- shui2 zuo4 he2 pan4 cao3 ， shui2 wei2 dong4 zhong1 zhi1 。
- shui2 ruo4 ling2 you4 lu4 ， shui2 you2 qing1 miao4 xi1 。
- shui2 qing1 ru2 hong2 mao2 ， shui2 mi4 ru2 ning2 zhi1 。
- shui2 bi3 shu3 yan2 jing4 ， shui2 fang1 ba1 cong2 zi1 。
- shui2 neng2 diao4 bian4 ao2 ， shui2 neng2 zhuo2 shen2 gui1 。
- shui2 bei4 ru2 shui3 huo3 ， shui2 tong2 ruo4 xun1 chi2 。
- shui2 ke3 zuo4 liang2 dong4 ， shui2 gan3 qu1 gu3 li2 。
- yong4 ci3 chang2 bu2 kuai4 ， wu2 ren2 dong4 jiao1 pi2 。
- kong1 xiao1 bing4 li3 gu3 ， wang3 bai2 chou2 zhong1 zi1 。
- lu4 men2 xian1 sheng0 cai2 ， da4 xiao3 wu2 bu4 yi2 。
- jiu4 bi3 liu4 ji2 nei4 ， shuo1 shi1 zhi2 jie3 yi2 。
- gu4 wo3 mi2 wei4 yuan3 ， kai1 huai2 kui4 qi2 yi2 。
- chu1 kai1 zao2 ben3 yuan2 ， jian4 nai3 shu1 pang2 zhi1 。
- sui4 gu3 pai4 fan4 lan4 ， huang2 chao2 guang1 he4 xi1 。
- chuai3 mo2 shi4 fei1 ji4 ， yi1 yi1 ru2 jin1 qi1 。
- li3 du4 qi4 bu2 yi4 ， meng4 chen2 jie2 nan2 yi2 。
- xin4 zhi1 jun1 zi3 yan2 ， ke3 bing4 shen2 ming2 shi1 。
- ku1 fu3 shang4 qiu2 lü4 ， gao1 huang1 you2 ye4 yi1 。
- kuang4 jiang1 tai4 lao2 wei4 ， jian4 dan4 bu1 xuan2 ji1 。
- jin1 lai2 zhi4 jia1 di4 ， zheng4 zhen3 wu2 jiang1 mei2 。
- er3 bao2 gou1 bu4 qu3 ， qiong2 ran2 shou3 kong1 di3 。
- hei1 zuo4 wu2 ying3 xiang3 ， wei2 jun1 kuan3 mao2 ci2 。
- chou1 shu1 luan4 qian1 zhi4 ， zhuo2 ming2 fan2 ou1 㰕。
- huo4 ban4 bu3 que1 qi4 ， huo4 xie2 yi4 huang1 ci2 。
- gu1 qiong2 yi3 yan1 man4 ， xi4 mu4 heng2 feng1 yi1 。
- chu4 yu3 fang2 fei4 ju4 ， lin2 liu2 ni2 jiang1 li2 。
- ji4 xia2 ye3 ren2 diao4 ， gan1 wei2 hao2 shi4 zi1 。
- bu4 gan3 fu4 jian4 gu3 ， wei2 you1 diao4 jiang4 qi2 。
- xi1 jun1 nian4 yu2 yong3 ， wan3 xiu4 deng1 wen2 pi2 。

## 注释

## 译文

## 赏析
