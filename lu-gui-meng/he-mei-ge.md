---
id: lu-gui-meng-he-mei-ge
title: 鶴媒歌
titlePinyin: he4 mei2 ge1
titleSlug: he-mei-ge
author: 陸龜蒙
authorPinyin: lu4 gui1 meng2
authorSlug: lu-gui-meng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 偶繫漁舟汀樹枝，因看射鳥令人悲。
- 盤空野鶴忽然下，背翳見媒心不疑。
- 媒閑靜立如無事，清唳時時入遙吹。
- 裴回未忍過南塘，且應同聲就同類。
- 梳翎宛若相逢喜，祗怕纔來又驚起。
- 窺鱗啄藻乍低昂，立定當胸流一矢。
- 媒歡舞躍勢離披，似諂功能邀弩兒。
- 雲飛水宿各自物，妬侶害羣猶爾爲。
- 而況世間有名利，外頭笑語中猜忌。
- 君不見荒陂野鶴陷良媒，同類同聲真可畏。

## 拼音

- ou3 xi4 yu2 zhou1 ting1 shu4 zhi1 ， yin1 kan4 she4 niao3 ling4 ren2 bei1 。
- pan2 kong1 ye3 he4 hu1 ran2 xia4 ， bei4 yi4 jian4 mei2 xin1 bu4 yi2 。
- mei2 xian2 jing4 li4 ru2 wu2 shi4 ， qing1 li4 shi2 shi2 ru4 yao2 chui1 。
- pei2 hui2 wei4 ren3 guo4 nan2 tang2 ， qie3 ying1 tong2 sheng1 jiu4 tong2 lei4 。
- shu1 ling2 wan3 ruo4 xiang1 feng2 xi3 ， zhi1 pa4 cai2 lai2 you4 jing1 qi3 。
- kui1 lin2 zhuo2 zao3 zha4 di1 ang2 ， li4 ding4 dang1 xiong1 liu2 yi4 shi3 。
- mei2 huan1 wu3 yue4 shi4 li2 pi1 ， si4 chan3 gong1 neng2 yao1 nu3 er2 。
- yun2 fei1 shui3 su4 ge4 zi4 wu4 ， du4 lü3 hai4 qun2 you2 er3 wei2 。
- er2 kuang4 shi4 jian4 you3 ming2 li4 ， wai4 tou2 xiao4 yu3 zhong1 cai1 ji4 。
- jun1 bu2 jian4 huang1 bei1 ye3 he4 xian4 liang2 mei2 ， tong2 lei4 tong2 sheng1 zhen1 ke3 wei4 。

## 注释

## 译文

## 赏析
