---
id: lu-gui-meng-za-feng-jiu-shou
title: 雜諷九首
titlePinyin: za2 feng3 jiu3 shou3
titleSlug: za-feng-jiu-shou
author: 陸龜蒙
authorPinyin: lu4 gui1 meng2
authorSlug: lu-gui-meng
dynasty: 唐
dynastyPinyin: tang2
dynastySlug: tang
tags: []
---

## 正文

- 紅蠶緣枯桑，青繭大如甕。人爭捩其臂，羿矢亦不中。
- 微微待賢祿，一一希入夢。縱操上古言，口噤難即貢。
- 蛟龍在怒水，拔取牙角弄。丹穴如可遊，家家畜孤鳳。
- 凶門尚兒戲，戰血波澒溶。社鬼苟有靈，誰能遏秋慟。
- 童麋來觸犀，德力不相及。伊無愜心事，只有碎首泣。
- 況將鵬虱校，數又百與十。攻如餓鴟叫，勢若脫兔急。
- 斯為朽關鍵，怒犖抉以入。年來橫干戈，未見拔城邑。
- 得非佐饔者，齒齒待啜汁。羈維豪傑輩，四駭方少縶。
- 此皆乘時利，縱舍在呼吸。吾欲斧其吭，無雷動幽蟄。
- 鴚鵝慘于冰，陸立懷所適。斯人道仍閟，不得不嗚呃。
- 當時布衣士，亦作天子客。至今東方生，滿口自誇白。
- 終為萬乘交，談笑無所隔。致君非有書，乃是堯舜畫。
- 只今侯門峻，日掃貧賤跡。朝趨九韶音，暮列五鼎食。
- 如聞恭儉語，謇謇事夕惕。可拍伊牧肩，功名被金石。
- 赤舌可燒城，讒邪易為伍。詩人疾之甚，取俾投豺虎。
- 長風吹窾木，始有音韻吐。無木亦無風，笙簧由喜怒。
- 女媧煉五石，天缺猶可補。當其利口銜，罅漏不複數。
- 元精遺萬類，雙目如牖戶。非是既相參，重瞳亦為瞽。
- 東南有狂兕，獵者西北矢。利塵白冥冥，獨此清夜止。
- 無人語其事，偶坐窺天紀。安得東壁明，洪洪用墳史。
- 搜揚好古士，一以罄雲水。流堪灑菁英，風足去稗秕。
- 如能出奇計，坐可平賊壘。徐陳羲皇道，高駕太平軌。
- 攫疏成特雄，濯垢為具美。貢賢當上賞，景福視所履。
- 永播南熏音，垂之萬年耳。
- 有檗何青青，空城雪霜裏。千林盡枯槁，苦節獨不死。
- 他遭匠石顧，總入犧黃美。遂得保天年，私心未為恥。
- 高從宿梟怪，下亦容螻蟻。大廈若掄材，亭亭托君子。
- 左右佩劍者，彼此亦相笑。趨時與閉門，喧寂不同調。
- 潛機取聲利，自許臻乎妙。志士以神窺，慚然真可吊。
- 天之發遐籟，大小隨萬竅。魁其壚冶姿，形質惟所召。
- 鞀笙磬竽瑟，是必登清廟。伊聖不可欺，誰能守蓬藋。
- 橫笛喝秋風，清商入疏越。君居不夜城，肯怨孤戍月。
- 吳兵甚犀利，太白光突兀。日已費千金，廑聞侵一撥。
- 豈無惡年少，縱酒遊俠窟。募為敢死軍，去以梟叛卒。
- 豈無中林士，貫穿學問骨。兵法五十家，浩蕩如溟渤。
- 高懸鹿皮睡，清澗時依樾。分已諾煙霞，全遺事幹謁。
- 既非格猛獸，未可輕華髮。北面師其謀，幾能止征伐。
- 何妨秦堇勇，又有曹劌說。堯舜尚詢芻，公乎聽無忽。
- 朝為壯士歌，暮為壯士歌。壯士心獨苦，傍人謂之何。
- 古鐵久不快，倚天無處磨。將來易水上，猶足生寒波。
- 捷可搏飛狖，健能超橐駝。群兒被堅利，索手安馮河。
- 驚飆掃長林，直木謝橢科。嚴霜凍大澤，僵龍不如蛇。
- 昔者天血碧，吾徒安歎嗟。

## 拼音

- hong2 can2 yuan2 ku1 sang1 ， qing1 jian3 da4 ru2 weng4 。 ren2 zheng1 lie4 qi2 bi4 ， yi4 shi3 yi4 bu4 zhong1 。
- wei1 wei1 dai4 xian2 lu4 ， yi1 yi1 xi1 ru4 meng4 。 zong4 cao1 shang4 gu3 yan2 ， kou3 jin4 nan2 ji2 gong4 。
- jiao1 long2 zai4 nu4 shui3 ， ba2 qu3 ya2 jiao3 nong4 。 dan1 xue2 ru2 ke3 you2 ， jia1 jia1 chu4 gu1 feng4 。
- xiong1 men2 shang4 er2 xi4 ， zhan4 xue4 bo1 hong4 rong2 。 she4 gui3 gou3 you3 ling2 ， shui2 neng2 e4 qiu1 tong4 。
- tong2 mi2 lai2 chu4 xi1 ， de2 li4 bu4 xiang1 ji2 。 yi1 wu2 qie4 xin1 shi4 ， zhi3 you3 sui4 shou3 qi4 。
- kuang4 jiang1 peng2 shi1 xiao4 ， shu4 you4 bai3 yu3 shi2 。 gong1 ru2 e4 chi1 jiao4 ， shi4 ruo4 tuo1 tu4 ji2 。
- si1 wei2 xiu3 guan1 jian4 ， nu4 luo4 jue2 yi3 ru4 。 nian2 lai2 heng2 gan1 ge1 ， wei4 jian4 ba2 cheng2 yi4 。
- de2 fei1 zuo3 yong1 zhe3 ， chi3 chi3 dai4 chuo4 zhi1 。 ji1 wei2 hao2 jie2 bei4 ， si4 hai4 fang1 shao3 zhi2 。
- ci3 jie1 cheng2 shi2 li4 ， zong4 she4 zai4 hu1 xi1 。 wu2 yu4 fu3 qi2 keng1 ， wu2 lei2 dong4 you1 zhe2 。
- ge1 e2 can3 yu2 bing1 ， lu4 li4 huai2 suo3 shi4 。 si1 ren2 dao4 reng2 bi4 ， bu4 de2 bu4 wu1 e4 。
- dang1 shi2 bu4 yi1 shi4 ， yi4 zuo4 tian1 zi3 ke4 。 zhi4 jin1 dong1 fang1 sheng1 ， man3 kou3 zi4 kua1 bai2 。
- zhong1 wei2 wan4 cheng2 jiao1 ， tan2 xiao4 wu2 suo3 ge2 。 zhi4 jun1 fei1 you3 shu1 ， nai3 shi4 yao2 shun4 hua4 。
- zhi1 jin1 hou2 men2 jun4 ， ri4 sao3 pin2 jian4 ji4 。 chao2 qu1 jiu3 shao2 yin1 ， mu4 lie4 wu3 ding3 shi2 。
- ru2 wen2 gong1 jian3 yu3 ， jian3 jian3 shi4 xi1 ti4 。 ke3 pai1 yi1 mu4 jian1 ， gong1 ming2 bei4 jin1 shi2 。
- chi4 she2 ke3 shao1 cheng2 ， chan2 xie2 yi4 wei2 wu3 。 shi1 ren2 ji2 zhi1 shen4 ， qu3 bi3 tou2 chai2 hu3 。
- chang2 feng1 chui1 kuan3 mu4 ， shi3 you3 yin1 yun4 tu3 。 wu2 mu4 yi4 wu2 feng1 ， sheng1 huang2 you2 xi3 nu4 。
- nü3 wa1 lian4 wu3 shi2 ， tian1 que1 you2 ke3 bu3 。 dang1 qi2 li4 kou3 xian2 ， xia4 lou4 bu2 fu4 shu4 。
- yuan2 jing1 yi2 wan4 lei4 ， shuang1 mu4 ru2 you3 hu4 。 fei1 shi4 ji4 xiang1 can1 ， zhong4 tong2 yi4 wei2 gu3 。
- dong1 nan2 you3 kuang2 si4 ， lie4 zhe3 xi1 bei3 shi3 。 li4 chen2 bai2 ming2 ming2 ， du2 ci3 qing1 ye4 zhi3 。
- wu2 ren2 yu3 qi2 shi4 ， ou3 zuo4 kui1 tian1 ji4 。 an1 de2 dong1 bi4 ming2 ， hong2 hong2 yong4 fen2 shi3 。
- sou1 yang2 hao3 gu3 shi4 ， yi4 yi3 qing4 yun2 shui3 。 liu2 kan1 sa3 jing1 ying1 ， feng1 zu2 qu4 bai4 bi3 。
- ru2 neng2 chu1 qi2 ji4 ， zuo4 ke3 ping2 zei2 lei3 。 xu2 chen2 xi1 huang2 dao4 ， gao1 jia4 tai4 ping2 gui3 。
- jue2 shu1 cheng2 te4 xiong2 ， zhuo2 gou4 wei2 ju4 mei3 。 gong4 xian2 dang1 shang4 shang3 ， jing3 fu2 shi4 suo3 lü3 。
- yong3 bo1 nan2 xun1 yin1 ， chui2 zhi1 wan4 nian2 er3 。
- you3 bo4 he2 qing1 qing1 ， kong1 cheng2 xue3 shuang1 li3 。 qian1 lin2 jin4 ku1 gao3 ， ku3 jie2 du2 bu4 si3 。
- ta1 zao1 jiang4 shi2 gu4 ， zong3 ru4 xi1 huang2 mei3 。 sui4 de2 bao3 tian1 nian2 ， si1 xin1 wei4 wei2 chi3 。
- gao1 cong2 su4 xiao1 guai4 ， xia4 yi4 rong2 lou2 yi3 。 da4 sha4 ruo4 lun1 cai2 ， ting2 ting2 tuo1 jun1 zi3 。
- zuo3 you4 pei4 jian4 zhe3 ， bi3 ci3 yi4 xiang1 xiao4 。 qu1 shi2 yu3 bi4 men2 ， xuan1 ji4 bu4 tong2 diao4 。
- qian2 ji1 qu3 sheng1 li4 ， zi4 xu1 zhen1 hu1 miao4 。 zhi4 shi4 yi3 shen2 kui1 ， can2 ran2 zhen1 ke3 diao4 。
- tian1 zhi1 fa1 xia2 lai4 ， da4 xiao3 sui2 wan4 qiao4 。 kui2 qi2 lu2 ye3 zi1 ， xing2 zhi4 wei2 suo3 zhao4 。
- tao2 sheng1 qing4 yu2 se4 ， shi4 bi4 deng1 qing1 miao4 。 yi1 sheng4 bu4 ke3 qi1 ， shui2 neng2 shou3 peng2 diao4 。
- heng2 di2 he1 qiu1 feng1 ， qing1 shang1 ru4 shu1 yue4 。 jun1 ju1 bu2 ye4 cheng2 ， ken3 yuan4 gu1 shu4 yue4 。
- wu2 bing1 shen4 xi1 li4 ， tai4 bai2 guang1 tu1 wu4 。 ri4 yi3 fei4 qian1 jin1 ， jin3 wen2 qin1 yi4 bo1 。
- qi3 wu2 e4 nian2 shao4 ， zong4 jiu3 you2 xia2 ku1 。 mu4 wei2 gan3 si3 jun1 ， qu4 yi3 xiao1 pan4 zu2 。
- qi3 wu2 zhong1 lin2 shi4 ， guan4 chuan1 xue2 wen4 gu3 。 bing1 fa3 wu3 shi2 jia1 ， hao4 dang4 ru2 ming2 bo2 。
- gao1 xuan2 lu4 pi2 shui4 ， qing1 jian4 shi2 yi1 yue4 。 fen1 yi3 nuo4 yan1 xia2 ， quan2 yi2 shi4 gan4 ye4 。
- ji4 fei1 ge2 meng3 shou4 ， wei4 ke3 qing1 hua2 fa4 。 bei3 mian4 shi1 qi2 mou2 ， ji1 neng2 zhi3 zheng1 fa2 。
- he2 fang2 qin2 jin3 yong3 ， you4 you3 cao2 gui4 shuo1 。 yao2 shun4 shang4 xun2 chu2 ， gong1 hu1 ting1 wu2 hu1 。
- chao2 wei2 zhuang4 shi4 ge1 ， mu4 wei2 zhuang4 shi4 ge1 。 zhuang4 shi4 xin1 du2 ku3 ， bang4 ren2 wei4 zhi1 he2 。
- gu3 tie3 jiu3 bu2 kuai4 ， yi3 tian1 wu2 chu3 mo2 。 jiang1 lai2 yi4 shui3 shang4 ， you2 zu2 sheng1 han2 bo1 。
- jie2 ke3 bo2 fei1 you4 ， jian4 neng2 chao1 tuo2 tuo2 。 qun2 er2 bei4 jian1 li4 ， suo3 shou3 an1 feng2 he2 。
- jing1 biao1 sao3 chang2 lin2 ， zhi2 mu4 xie4 tuo3 ke1 。 yan2 shuang1 dong4 da4 ze2 ， jiang1 long2 bu4 ru2 she2 。
- xi1 zhe3 tian1 xue4 bi4 ， wu2 tu2 an1 tan4 jie1 。

## 注释

## 译文

## 赏析
