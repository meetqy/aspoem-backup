---
id: lu-gui-meng-feng-he-xi-mei-tai-hu-shi-er-shi-shou-ru-lin-wu-dong
title: 奉和襲美太湖詩二十首 入林屋洞
titlePinyin: feng4 he2 xi2 mei3 tai4 hu2 shi1 er4 shi2 shou3   ru4 lin2 wu1 dong4
titleSlug: feng-he-xi-mei-tai-hu-shi-er-shi-shou-ru-lin-wu-dong
author: 陸龜蒙
authorPinyin: lu4 gui1 meng2
authorSlug: lu-gui-meng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 知名十小天，林屋當第九。
- 題之爲左神，理之以天后。
- 魁堆辟邪輩，左右專備守。
- 自非方瞳人，不敢窺洞口。
- 唯君好奇士，復嘯忘情友。
- 致傘在風林，低冠入雲竇。
- 中深劇苔井，傍坎纔藥臼。
- 石角忽支頤，藤根時束肘。
- 初爲大幽怖，漸見微明誘。
- 屹若造靈封，森如達仙藪。
- 嘗聞白芝秀，狀與琅花偶。
- 又坐紫泉光，甘如酌天酒。
- 何人能挹嚼，餌以代漿糗。
- 却笑探五符，徒勞步雙斗。
- 真君不可見，焚盥空遲久。
- 眷戀玉碣文，行行但迴首。

## 拼音

- zhi1 ming2 shi2 xiao3 tian1 ， lin2 wu1 dang1 di4 jiu3 。
- ti2 zhi1 wei2 zuo3 shen2 ， li3 zhi1 yi3 tian1 hou4 。
- kui2 dui1 bi4 xie2 bei4 ， zuo3 you4 zhuan1 bei4 shou3 。
- zi4 fei1 fang1 tong2 ren2 ， bu4 gan3 kui1 dong4 kou3 。
- wei2 jun1 hao4 qi2 shi4 ， fu4 xiao4 wang4 qing2 you3 。
- zhi4 san3 zai4 feng1 lin2 ， di1 guan1 ru4 yun2 dou4 。
- zhong1 shen1 ju4 tai2 jing3 ， bang4 kan3 cai2 yao4 jiu4 。
- shi2 jiao3 hu1 zhi1 yi2 ， teng2 gen1 shi2 shu4 zhou3 。
- chu1 wei2 da4 you1 bu4 ， jian4 jian4 wei1 ming2 you4 。
- yi4 ruo4 zao4 ling2 feng1 ， sen1 ru2 da2 xian1 sou3 。
- chang2 wen2 bai2 zhi1 xiu4 ， zhuang4 yu3 lang2 hua1 ou3 。
- you4 zuo4 zi3 quan2 guang1 ， gan1 ru2 zhuo2 tian1 jiu3 。
- he2 ren2 neng2 yi4 jiao2 ， er3 yi3 dai4 jiang1 qiu3 。
- que4 xiao4 tan4 wu3 fu2 ， tu2 lao2 bu4 shuang1 dou4 。
- zhen1 jun1 bu4 ke3 jian4 ， fen2 guan4 kong1 chi2 jiu3 。
- juan4 lian4 yu4 jie2 wen2 ， hang2 hang2 dan4 hui2 shou3 。

## 注释

## 译文

## 赏析
