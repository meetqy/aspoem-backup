---
id: lu-gui-meng-xi-mei-jian-ti-jiao-ju-shi-shou-yin-ci-yun-chou-zhi-yi-shen-rong-xie
title: 襲美見題郊居十首，因次韻酬之以伸榮謝
titlePinyin: xi2 mei3 jian4 ti2 jiao1 ju1 shi2 shou3 ， yin1 ci4 yun4 chou2 zhi1 yi3 shen1 rong2 xie4
titleSlug: xi-mei-jian-ti-jiao-ju-shi-shou-yin-ci-yun-chou-zhi-yi-shen-rong-xie
author: 陸龜蒙
authorPinyin: lu4 gui1 meng2
authorSlug: lu-gui-meng
dynasty: 唐
dynastyPinyin: tang2
dynastySlug: tang
tags: []
---

## 正文

- 近來唯樂靜，移傍故城居。閑打修琴料，時封謝藥書。
- 夜停江上鳥，晴曬篋中魚。出亦圖何事，無勞置棧車。
- 倩人醫病樹，看僕補衡茅。散發還同阮，無心敢慕巢。
- 簡便書露竹，尊待破霜匏。日好林間坐，煙蘿近欲交。
- 倭僧留海紙，山匠制雲床。懶外應無敵，貧中直是王。
- 池平鷗思喜，花盡蝶情忙。欲問新秋計，菱絲一畝強。
- 故山空自擲，當路竟誰知。只有經時策，全無養拙資。
- 病深憐灸客，炊晚信樵兒。謾欲陳風俗，周官未采詩。
- 福地能容塹，玄關詎有扉。靜思瓊版字，閑洗鐵筇衣。
- 鳥破涼煙下，人沖暮雨歸。故園秋草夢，猶記綠微微。
- 水影沉魚器，鄰聲動緯車。燕輕捎墜葉，蜂懶臥燋花。
- 說史評諸例，論兵到百家。明時如不用，歸去種桑麻。
- 禹穴奇編缺，雷平異境殘。靜吟封籙檢，歸興削帆竿。
- 白石堪為飯，青蘿好作冠。幾時當斗柄，同上步罡壇。
- 強起披衣坐，徐行處暑天。上階來鬥雀，移樹去驚蟬。
- 莫問鹽車駿，誰看醬瓿玄。黃金如可化，相近買雲泉。
- 野入青蕪巷，陂侵白竹門。風高開栗刺，沙淺露芹根。
- 迸鼠緣藤桁，饑烏立石盆。東吳雖不改，誰是武王孫。
- 疏慵真有素，時勢盡無能。風月雖為敵，林泉幸未憎。
- 酒材經夏闕，詩債待秋徴。只有君同癖，閑來對曲肱。

## 拼音

- jin4 lai2 wei2 le4 jing4 ， yi2 bang4 gu4 cheng2 ju1 。 xian2 da3 xiu1 qin2 liao4 ， shi2 feng1 xie4 yao4 shu1 。
- ye4 ting2 jiang1 shang4 niao3 ， qing2 shai4 qie4 zhong1 yu2 。 chu1 yi4 tu2 he2 shi4 ， wu2 lao2 zhi4 zhan4 ju1 。
- qian4 ren2 yi1 bing4 shu4 ， kan4 pu2 bu3 heng2 mao2 。 san4 fa1 huan2 tong2 ruan3 ， wu2 xin1 gan3 mu4 chao2 。
- jian3 bian4 shu1 lu4 zhu2 ， zun1 dai4 po4 shuang1 pao2 。 ri4 hao3 lin2 jian4 zuo4 ， yan1 luo2 jin4 yu4 jiao1 。
- wo1 seng1 liu2 hai3 zhi3 ， shan1 jiang4 zhi4 yun2 chuang2 。 lan3 wai4 ying1 wu2 di2 ， pin2 zhong1 zhi2 shi4 wang2 。
- chi2 ping2 ou1 si1 xi3 ， hua1 jin4 die2 qing2 mang2 。 yu4 wen4 xin1 qiu1 ji4 ， ling2 si1 yi4 mu3 qiang2 。
- gu4 shan1 kong1 zi4 zhi4 ， dang1 lu4 jing4 shui2 zhi1 。 zhi3 you3 jing1 shi2 ce4 ， quan2 wu2 yang3 zhuo1 zi1 。
- bing4 shen1 lian2 jiu3 ke4 ， chui1 wan3 xin4 qiao2 er2 。 man2 yu4 chen2 feng1 su2 ， zhou1 guan1 wei4 cai3 shi1 。
- fu2 di4 neng2 rong2 qian4 ， xuan2 guan1 ju4 you3 fei1 。 jing4 si1 qiong2 ban3 zi4 ， xian2 xi3 tie3 qiong2 yi1 。
- niao3 po4 liang2 yan1 xia4 ， ren2 chong1 mu4 yu3 gui1 。 gu4 yuan2 qiu1 cao3 meng4 ， you2 ji4 lü4 wei1 wei1 。
- shui3 ying3 chen2 yu2 qi4 ， lin2 sheng1 dong4 wei3 ju1 。 yan4 qing1 shao1 zhui4 ye4 ， feng1 lan3 wo4 jiao1 hua1 。
- shuo1 shi3 ping2 zhu1 li4 ， lun4 bing1 dao4 bai3 jia1 。 ming2 shi2 ru2 bu2 yong4 ， gui1 qu4 zhong3 sang1 ma2 。
- yu3 xue2 qi2 bian1 que1 ， lei2 ping2 yi4 jing4 can2 。 jing4 yin2 feng1 lu4 jian3 ， gui1 xing1 xiao1 fan1 gan1 。
- bai2 shi2 kan1 wei2 fan4 ， qing1 luo2 hao3 zuo4 guan1 。 ji1 shi2 dang1 dou3 bing3 ， tong2 shang4 bu4 gang1 tan2 。
- qiang2 qi3 pi1 yi1 zuo4 ， xu2 hang2 chu3 shu3 tian1 。 shang4 jie1 lai2 dou4 que4 ， yi2 shu4 qu4 jing1 chan2 。
- mo4 wen4 yan2 ju1 jun4 ， shui2 kan4 jiang4 bu4 xuan2 。 huang2 jin1 ru2 ke3 hua4 ， xiang1 jin4 mai3 yun2 quan2 。
- ye3 ru4 qing1 wu2 xiang4 ， bei1 qin1 bai2 zhu2 men2 。 feng1 gao1 kai1 li4 ci4 ， sha1 qian3 lu4 qin2 gen1 。
- beng4 shu3 yuan2 teng2 heng2 ， ji1 wu1 li4 shi2 pen2 。 dong1 wu2 sui1 bu4 gai3 ， shui2 shi4 wu3 wang2 sun1 。
- shu1 yong1 zhen1 you3 su4 ， shi2 shi4 jin4 wu2 neng2 。 feng1 yue4 sui1 wei2 di2 ， lin2 quan2 xing4 wei4 zeng1 。
- jiu3 cai2 jing1 xia4 que4 ， shi1 zhai4 dai4 qiu1 zhi3 。 zhi3 you3 jun1 tong2 pi3 ， xian2 lai2 dui4 qu1 gong1 。

## 注释

## 译文

## 赏析
