---
id: zhao-ru-dang-xie-ye-shui-xin-zuo-xian-ming
title: 謝葉水心作先銘
titlePinyin: xie4 ye4 shui3 xin1 zuo4 xian1 ming2
titleSlug: xie-ye-shui-xin-zuo-xian-ming
author: 趙汝譡
authorPinyin: zhao4 ru3 dang3
authorSlug: zhao-ru-dang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 隙駒日月馳，拱木霜露莘。
- 孤生望蒼旻，永念負慈地。
- 內德不越閫，先銘欲存世。
- 以茲瀝丹素，延首冀嘉惠。
- 大匠斡九京，篇成重覃思。
- 發函已百拜，陳廟復三喟。
- 石之表故阡，脩麓出光氣。
- 耿如瞻其親，端用貽爾類。
- 道歸統會闊，躬探玄頤祕。
- 雲章開人文，天筆垂古製。
- 照照訓典立，亹亹倫紀備。
- 遂登秦漢前，上與騷雅儷。
- 碑板落東南，貝玉失瓌異。
- 膏濡淪朽骨，黼藻被幽隧。
- 史職補王明，陋巷壓高位。
- 餘波揚懿則，懼忝弗克嗣。
- 士恢宇宙心，學竟聖賢事。
- 整駕期遠造，爲基戒中墜。
- 嶽峻尚可攀，海深安可計。
- 勗哉奉格言，沒齒無敢替。

## 拼音

- xi4 ju1 ri4 yue4 chi2 ， gong3 mu4 shuang1 lu4 shen1 。
- gu1 sheng1 wang4 cang1 min2 ， yong3 nian4 fu4 ci2 di4 。
- nei4 de2 bu2 yue4 kun3 ， xian1 ming2 yu4 cun2 shi4 。
- yi3 zi1 li4 dan1 su4 ， yan2 shou3 ji4 jia1 hui4 。
- da4 jiang4 wo4 jiu3 jing1 ， pian1 cheng2 zhong4 qin2 si1 。
- fa1 han2 yi3 bai3 bai4 ， chen2 miao4 fu4 san1 kui4 。
- shi2 zhi1 biao3 gu4 qian1 ， xiu1 lu4 chu1 guang1 qi4 。
- geng3 ru2 zhan1 qi2 qin1 ， duan1 yong4 yi2 er3 lei4 。
- dao4 gui1 tong3 hui4 kuo4 ， gong1 tan4 xuan2 yi2 bi4 。
- yun2 zhang1 kai1 ren2 wen2 ， tian1 bi3 chui2 gu3 zhi4 。
- zhao4 zhao4 xun4 dian3 li4 ， wei3 wei3 lun2 ji4 bei4 。
- sui4 deng1 qin2 han4 qian2 ， shang4 yu3 sao1 ya3 li4 。
- bei1 ban3 luo4 dong1 nan2 ， bei4 yu4 shi1 gui1 yi4 。
- gao1 ru2 lun2 xiu3 gu3 ， fu3 zao3 bei4 you1 sui4 。
- shi3 zhi2 bu3 wang2 ming2 ， lou4 xiang4 ya1 gao1 wei4 。
- yu2 bo1 yang2 yi4 ze2 ， ju4 tian3 fu2 ke4 si4 。
- shi4 hui1 yu3 zhou4 xin1 ， xue2 jing4 sheng4 xian2 shi4 。
- zheng3 jia4 qi1 yuan3 zao4 ， wei2 ji1 jie4 zhong1 zhui4 。
- yue4 jun4 shang4 ke3 pan1 ， hai3 shen1 an1 ke3 ji4 。
- xu4 zai1 feng4 ge2 yan2 ， mei2 chi3 wu2 gan3 ti4 。

## 注释

## 译文

## 赏析
