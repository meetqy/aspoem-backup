---
id: zhao-ru-dang-yu-gu-tai
title: 鬰孤臺
titlePinyin: yu4 gu1 tai2
titleSlug: yu-gu-tai
author: 趙汝譡
authorPinyin: zhao4 ru3 dang3
authorSlug: zhao-ru-dang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 杖藜登高臺，四遠披天風。
- 清川漾光遠，碧嶂含姿濃。
- 閭井滿後前，雉譙夾西東。
- 雄爲一州表，闊會群境從。
- 摧頹久籠鶴，迅逸遐征鴻。
- 矯首望丹闕，煙氛多翳蒙。
- 南方少佳月，竟歲四五逢。
- 稍喜今夕霽，迥當凉秋中。
- 衰影朗在照，空庭恣鳴蛩。
- 石欄葉露下，吟思殊未終。

## 拼音

- zhang4 li2 deng1 gao1 tai2 ， si4 yuan3 pi1 tian1 feng1 。
- qing1 chuan1 yang4 guang1 yuan3 ， bi4 zhang4 han2 zi1 nong2 。
- lü2 jing3 man3 hou4 qian2 ， zhi4 qiao2 jia1 xi1 dong1 。
- xiong2 wei2 yi4 zhou1 biao3 ， kuo4 hui4 qun2 jing4 cong2 。
- cui1 tui2 jiu3 long2 he4 ， xun4 yi4 xia2 zheng1 hong2 。
- jiao3 shou3 wang4 dan1 que4 ， yan1 fen1 duo1 yi4 meng2 。
- nan2 fang1 shao3 jia1 yue4 ， jing4 sui4 si4 wu3 feng2 。
- shao1 xi3 jin1 xi1 ji4 ， jiong3 dang1 liang2 qiu1 zhong1 。
- shuai1 ying3 lang3 zai4 zhao4 ， kong1 ting2 zi4 ming2 qiong2 。
- shi2 lan2 ye4 lu4 xia4 ， yin2 si1 shu1 wei4 zhong1 。

## 注释

## 译文

## 赏析
