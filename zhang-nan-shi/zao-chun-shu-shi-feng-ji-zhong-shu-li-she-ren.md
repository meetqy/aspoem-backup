---
id: zhang-nan-shi-zao-chun-shu-shi-feng-ji-zhong-shu-li-she-ren
title: 早春書事奉寄中書李舍人
titlePinyin: zao3 chun1 shu1 shi4 feng4 ji4 zhong1 shu1 li3 she4 ren2
titleSlug: zao-chun-shu-shi-feng-ji-zhong-shu-li-she-ren
author: 張南史
authorPinyin: zhang1 nan2 shi3
authorSlug: zhang-nan-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 儒服山東士，衡門洛下居。
- 風塵遊上路，簡冊委空廬。
- 戎馬生郊日，賢人避地初。
- 竄身初浩蕩，投跡豈躊躇。
- 翠羽憐窮鳥，瓊枝顧散樗。
- 還令親道術，倒欲混樵漁。
- 敝緼袍多補，飛蓬鬢少梳。
- 誦詩陪賈誼，酌酒伴應璩。
- 鶴膝兵家備，鳧茨儉歲儲。
- 泊舟依野水，開逕接園蔬。
- 暫閱新山澤，長懷故里閭。
- 思賢乘朗月，覽古到荒墟。
- 在竹慙充箭，爲蘭幸免鋤。
- 那堪聞相府，更遣詣公車。
- 蹇足終難進，嚬眉竟未舒。
- 事從因病止，生寄負恩餘。
- 不見神仙久，無由鄙恡祛。
- 帝庭張禮樂，天閣繡簪裾。
- 日色浮青瑣，香煙近玉除。
- 神清王子敬，氣逐馬相如。
- 銅漏時常靜，金門步轉徐。
- 唯看五字表，不記八行書。
- 宿昔投知己，周旋謝起予。
- 祇應高位隔，詎是故情疎。
- 爲報周多士，須憐楚子虛。
- 一身從棄置，四節苦居諸。
- 柳發三條陌，花飛六輔渠。
- 靈盤浸沆瀣，龍首映儲胥。
- 北海樽留客，西江水救魚。
- 長安同日遠，不敢詠歸歟。

## 拼音

- ru2 fu2 shan1 dong1 shi4 ， heng2 men2 luo4 xia4 ju1 。
- feng1 chen2 you2 shang4 lu4 ， jian3 ce4 wei3 kong1 lu2 。
- rong2 ma3 sheng1 jiao1 ri4 ， xian2 ren2 bi4 di4 chu1 。
- cuan4 shen1 chu1 hao4 dang4 ， tou2 ji4 qi3 chou2 chu2 。
- cui4 yu3 lian2 qiong2 niao3 ， qiong2 zhi1 gu4 san4 chu1 。
- huan2 ling4 qin1 dao4 shu4 ， dao3 yu4 hun4 qiao2 yu2 。
- bi4 yun4 pao2 duo1 bu3 ， fei1 peng2 bin4 shao3 shu1 。
- song4 shi1 pei2 jia3 yi4 ， zhuo2 jiu3 ban4 ying1 qu2 。
- he4 xi1 bing1 jia1 bei4 ， fu2 ci2 jian3 sui4 chu3 。
- bo2 zhou1 yi1 ye3 shui3 ， kai1 jing4 jie1 yuan2 shu1 。
- zan4 yue4 xin1 shan1 ze2 ， chang2 huai2 gu4 li3 lü2 。
- si1 xian2 cheng2 lang3 yue4 ， lan3 gu3 dao4 huang1 xu1 。
- zai4 zhu2 can2 chong1 jian4 ， wei2 lan2 xing4 mian3 chu2 。
- na4 kan1 wen2 xiang4 fu3 ， geng4 qian3 yi4 gong1 ju1 。
- jian3 zu2 zhong1 nan2 jin4 ， pin2 mei2 jing4 wei4 shu1 。
- shi4 cong2 yin1 bing4 zhi3 ， sheng1 ji4 fu4 en1 yu2 。
- bu2 jian4 shen2 xian1 jiu3 ， wu2 you2 bi3 lin4 qu1 。
- di4 ting2 zhang1 li3 le4 ， tian1 ge2 xiu4 zan1 ju1 。
- ri4 se4 fu2 qing1 suo3 ， xiang1 yan1 jin4 yu4 chu2 。
- shen2 qing1 wang2 zi3 jing4 ， qi4 zhu2 ma3 xiang1 ru2 。
- tong2 lou4 shi2 chang2 jing4 ， jin1 men2 bu4 zhuan3 xu2 。
- wei2 kan4 wu3 zi4 biao3 ， bu2 ji4 ba1 hang2 shu1 。
- su4 xi1 tou2 zhi1 ji3 ， zhou1 xuan2 xie4 qi3 yu3 。
- qi2 ying1 gao1 wei4 ge2 ， ju4 shi4 gu4 qing2 shu1 。
- wei2 bao4 zhou1 duo1 shi4 ， xu1 lian2 chu3 zi3 xu1 。
- yi4 shen1 cong2 qi4 zhi4 ， si4 jie2 ku3 ju1 zhu1 。
- liu3 fa1 san1 tiao2 mo4 ， hua1 fei1 liu4 fu3 qu2 。
- ling2 pan2 jin4 hang4 xie4 ， long2 shou3 ying4 chu3 xu1 。
- bei3 hai3 zun1 liu2 ke4 ， xi1 jiang1 shui3 jiu4 yu2 。
- chang2 an1 tong2 ri4 yuan3 ， bu4 gan3 yong3 gui1 yu2 。

## 注释

## 译文

## 赏析
