---
id: lu-wen-gui-bei-ru-mu-ling-guan-jie-shan-shi-beng-sha-bei-feng-chen-qi-xing-ren-liang-ku-yin-zuo
title: 北入穆陵關皆山石崩沙北風塵起行人良苦因作
titlePinyin: bei3 ru4 mu4 ling2 guan1 jie1 shan1 shi2 beng1 sha1 bei3 feng1 chen2 qi3 xing2 ren2 liang2 ku3 yin1 zuo4
titleSlug: bei-ru-mu-ling-guan-jie-shan-shi-beng-sha-bei-feng-chen-qi-xing-ren-liang-ku-yin-zuo
author: 陸文圭
authorPinyin: lu4 wen2 gui1
authorSlug: lu-wen-gui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 大風北來沙觸面，行人咫尺不相見。
- 寒日無光天地晦，一似項劉睢水戰。
- 四山确犖路摧車，磵壑涓流長一線。
- 土簷烟突兩三家，鬼貌鵠形何物變。
- 葛盧牛語誰能別，公冶禽言難復辨。
- 古磁濁酒時招飲，破甕酸虀聊自薦。
- 吾聞臨菑稱鉅麗，十二山河據形便。
- 姑尤聊攝舊提封，夷吾小白初營建。
- 三歸反坫侈國中，九合衣裳出幽鄄。
- 孟姜洵美共翱翔，稷下群遊逞雄辯。
- 盛衰氣脈不可測，往來今古更相禪。
- 干戈流徙人物換，水火崩騰陵谷轉。
- 會使雍門重感慨，無復蘇秦昔誇羨。
- 山東負海猶如此，六合茫茫難臯遍。
- 安得長劍倚白雲，手抉狂飈清九縣。

## 拼音

- da4 feng1 bei3 lai2 sha1 chu4 mian4 ， xing2 ren2 zhi3 chi3 bu4 xiang1 jian4 。
- han2 ri4 wu2 guang1 tian1 di4 hui4 ， yi2 si4 xiang4 liu2 sui1 shui3 zhan4 。
- si4 shan1 que4 luo4 lu4 cui1 ju1 ， jian4 he4 juan1 liu2 chang2 yi2 xian4 。
- tu3 yan2 yan1 tu1 liang3 san1 jia1 ， gui3 mao4 hu2 xing2 he2 wu4 bian4 。
- ge3 lu2 niu2 yu3 shui2 neng2 bie2 ， gong1 ye3 qin2 yan2 nan2 fu4 bian4 。
- gu3 ci2 zhuo2 jiu3 shi2 zhao1 yin3 ， po4 weng4 suan1 ji1 liao2 zi4 jian4 。
- wu2 wen2 lin2 zi1 cheng1 ju4 li2 ， shi2 er4 shan1 he2 ju4 xing2 bian4 。
- gu1 you2 liao2 she4 jiu4 ti2 feng1 ， yi2 wu2 xiao3 bai2 chu1 ying2 jian4 。
- san1 gui1 fan3 dian4 chi3 guo2 zhong1 ， jiu3 he2 yi1 shang0 chu1 you1 juan4 。
- meng4 jiang1 xun2 mei3 gong4 ao2 xiang2 ， ji4 xia4 qun2 you2 cheng3 xiong2 bian4 。
- sheng4 shuai1 qi4 mai4 bu4 ke3 ce4 ， wang3 lai2 jin1 gu3 geng4 xiang1 shan4 。
- gan1 ge1 liu2 xi3 ren2 wu4 huan4 ， shui3 huo3 beng1 teng2 ling2 gu3 zhuan3 。
- hui4 shi3 yong1 men2 zhong4 gan3 kai3 ， wu2 fu4 su1 qin2 xi1 kua1 xian4 。
- shan1 dong1 fu4 hai3 you2 ru2 ci3 ， liu4 he2 mang2 mang2 nan2 gao1 bian4 。
- an1 de2 chang2 jian4 yi3 bai2 yun2 ， shou3 jue2 kuang2 biao1 qing1 jiu3 xian4 。

## 注释

## 译文

## 赏析
