---
id: lu-wen-gui-ji-mao-ti-wu-jiang-chang-qiao-er-shou
title: 己卯題吳江長橋二首
titlePinyin: ji3 mao3 ti2 wu2 jiang1 chang2 qiao2 er4 shou3
titleSlug: ji-mao-ti-wu-jiang-chang-qiao-er-shou
author: 陸文圭
authorPinyin: lu4 wen2 gui1
authorSlug: lu-wen-gui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 瓜步投鞭濕馬尾，吳江猶是衣带水。
- 陽侯不敢駕風濤，神劍自斷長虹死。
- 木罌夜半飛渡軍，縛筏驅丁命如蟻。
- 波心兩龍忽跳出，一聲金鼓波神泣。
- 興廢相望五六載，斜陽獨倚欄干立。
- 酒酹波神叫不應，劍鋩冷浸秋蒲碧。
- 江頭朱欄四千尺，一望初疑幾十里。
- 左約江流右截湖，橋東出日橋西雨。
- 漁歌答響遠相失，群雁旅泊迷葭葦。
- 荒村獨木橫野渡，深厲纔能濕衣履。
- 乘輿足受兩三人，猶當杠梁涉溱洧。
- 書生眼力小如甕，一臯巨麗心驚喜。
- 吁嗟人力不可到，毋乃神功役山鬼。
- 憶昔燕兵下江浙，馬逸風騣卷灘尾。
- 長驅水陸一時進，錢塘破竹從風靡。
- 川流衰竭王氣盡，成敗反復固其理。
- 汴師平南將彬美，南人死恨樊若水。
- 采石浮橋一夕成，曉出降幡人姓李。

## 拼音

- gua1 bu4 tou2 bian1 shi1 ma3 wei3 ， wu2 jiang1 you2 shi4 yi1 dai4 shui3 。
- yang2 hou2 bu4 gan3 jia4 feng1 tao1 ， shen2 jian4 zi4 duan4 chang2 hong2 si3 。
- mu4 ying1 ye4 ban4 fei1 du4 jun1 ， fu4 fa2 qu1 ding1 ming4 ru2 yi3 。
- bo1 xin1 liang3 long2 hu1 tiao4 chu1 ， yi4 sheng1 jin1 gu3 bo1 shen2 qi4 。
- xing1 fei4 xiang1 wang4 wu3 liu4 zai4 ， xie2 yang2 du2 yi3 lan2 gan1 li4 。
- jiu3 lei4 bo1 shen2 jiao4 bu4 ying1 ， jian4 mang2 leng3 jin4 qiu1 pu2 bi4 。
- jiang1 tou2 zhu1 lan2 si4 qian1 chi3 ， yi2 wang4 chu1 yi2 ji1 shi2 li3 。
- zuo3 yue1 jiang1 liu2 you4 jie2 hu2 ， qiao2 dong1 chu1 ri4 qiao2 xi1 yu3 。
- yu2 ge1 da2 xiang3 yuan3 xiang1 shi1 ， qun2 yan4 lü3 bo2 mi2 jia1 wei3 。
- huang1 cun1 du2 mu4 heng2 ye3 du4 ， shen1 li4 cai2 neng2 shi1 yi1 lü3 。
- cheng2 yu2 zu2 shou4 liang3 san1 ren2 ， you2 dang1 gang4 liang2 she4 zhen1 wei3 。
- shu1 sheng1 yan3 li4 xiao3 ru2 weng4 ， yi4 gao1 ju4 li2 xin1 jing1 xi3 。
- xu1 jie1 ren2 li4 bu4 ke3 dao4 ， wu2 nai3 shen2 gong1 yi4 shan1 gui3 。
- yi4 xi1 yan4 bing1 xia4 jiang1 zhe4 ， ma3 yi4 feng1 zong1 juan4 tan1 wei3 。
- chang2 qu1 shui3 lu4 yi4 shi2 jin4 ， qian2 tang2 po4 zhu2 cong2 feng1 mi2 。
- chuan1 liu2 shuai1 jie2 wang2 qi4 jin4 ， cheng2 bai4 fan3 fu4 gu4 qi2 li3 。
- bian4 shi1 ping2 nan2 jiang1 bin1 mei3 ， nan2 ren2 si3 hen4 fan2 ruo4 shui3 。
- cai3 shi2 fu2 qiao2 yi4 xi1 cheng2 ， xiao3 chu1 jiang4 fan1 ren2 xing4 li3 。

## 注释

## 译文

## 赏析
