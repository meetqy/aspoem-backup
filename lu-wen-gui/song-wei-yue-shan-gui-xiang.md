---
id: lu-wen-gui-song-wei-yue-shan-gui-xiang
title: 送衛月山歸鄉
titlePinyin: song4 wei4 yue4 shan1 gui1 xiang1
titleSlug: song-wei-yue-shan-gui-xiang
author: 陸文圭
authorPinyin: lu4 wen2 gui1
authorSlug: lu-wen-gui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 臚傳居第一，科目艷當年。
- 慷慨誅奸佞，從容秉政權。
- 諸孫今白屋，舊物止青氈。
- 幾見黄粱熟，何當鐵硯穿。
- 書聲月廡下，燈影雨窗前。
- 學者師王式，時人老伏虔。
- 不令官濟濟，空負腹便便。
- 桑葚鴞偏惡，桐花鳳可憐。
- 縱無當食祿，猶有可耕田。
- 卒卒纔傾蓋，依依願執鞭。
- 二翁俱耄矣，一別重凄然。
- 握手出門去，桂花香滿船。

## 拼音

- lu2 chuan2 ju1 di4 yi1 ， ke1 mu4 yan4 dang1 nian2 。
- kang1 kai3 zhu1 jian1 ning4 ， cong2 rong2 bing3 zheng4 quan2 。
- zhu1 sun1 jin1 bai2 wu1 ， jiu4 wu4 zhi3 qing1 zhan1 。
- ji1 jian4 huang2 liang2 shu2 ， he2 dang1 tie3 yan4 chuan1 。
- shu1 sheng1 yue4 wu3 xia4 ， deng1 ying3 yu3 chuang1 qian2 。
- xue2 zhe3 shi1 wang2 shi4 ， shi2 ren2 lao3 fu2 qian2 。
- bu2 ling4 guan1 ji4 ji4 ， kong1 fu4 fu4 bian4 bian4 。
- sang1 shen4 xiao1 pian1 e4 ， tong2 hua1 feng4 ke3 lian2 。
- zong4 wu2 dang1 shi2 lu4 ， you2 you3 ke3 geng1 tian2 。
- zu2 zu2 cai2 qing1 gai4 ， yi1 yi1 yuan4 zhi2 bian1 。
- er4 weng1 ju4 mao4 yi3 ， yi4 bie2 zhong4 qi1 ran2 。
- wo4 shou3 chu1 men2 qu4 ， gui4 hua1 xiang1 man3 chuan2 。

## 注释

## 译文

## 赏析
