---
id: lu-wen-gui-song-lu-tong-zhi-bei-shang-er-shou-qi-yi
title: 送陸同知北上二首  其一
titlePinyin: song4 lu4 tong2 zhi1 bei3 shang4 er4 shou3     qi2 yi1
titleSlug: song-lu-tong-zhi-bei-shang-er-shou-qi-yi
author: 陸文圭
authorPinyin: lu4 wen2 gui1
authorSlug: lu-wen-gui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 浙尾带荒江，土與材俱薄。
- 吳季獨終隠，楚黄亦晚錯。
- 餘子不足數，眼明見卓落。
- 騄駬初歷塊，青萍新淬鍔。
- 齒少逾老心，事邇存遠略。
- 百金重氣義，千里赴言諾。
- 可期功名會，兼受生死託。
- 宦途入幽薊，詩句留殿閣。
- 出佐紫陽城，一麾真小却。
- 炳燭照吏奸，良劑痊民瘼。
- 一庭秋水凈，萬戶春風樂。
- 河內泣留恂，并州永思郭。
- 歸裝乍林丘，趣騎已沙漠。
- 梅花古驛寒，別酒故人酌。
- 徑北道邳徐，迂西趨汴洛。
- 宮闕臯盛麗，山川想寥廓。
- 成臯歎楚戰，砥柱窺禹鑿。
- 舊邦弔二虢，古邑辨三亳。
- 望諸墓猶存，戲馬臺如昨。
- 燕趙誇蛾眉，雲代珍狐貉。
- 壯士多屠沽，逸人或岩壑。
- 訪古記宜勒，登高賦須作。
- 訂訛青簡在，得句錦囊著。
- 明年衣繡歸，頗願聞其略。
- 鴻鵠看高翔，苕枝伏燕雀。
- 贈言愧非顔，出處其志略。

## 拼音

- zhe4 wei3 dai4 huang1 jiang1 ， tu3 yu3 cai2 ju4 bao2 。
- wu2 ji4 du2 zhong1 yin3 ， chu3 huang2 yi4 wan3 cuo4 。
- yu2 zi3 bu4 zu2 shu4 ， yan3 ming2 jian4 zhuo2 luo4 。
- lu4 er3 chu1 li4 kuai4 ， qing1 ping2 xin1 cui4 e4 。
- chi3 shao3 yu2 lao3 xin1 ， shi4 er3 cun2 yuan3 lüe4 。
- bai3 jin1 zhong4 qi4 yi4 ， qian1 li3 fu4 yan2 nuo4 。
- ke3 qi1 gong1 ming2 hui4 ， jian1 shou4 sheng1 si3 tuo1 。
- huan4 tu2 ru4 you1 ji4 ， shi1 ju4 liu2 dian4 ge2 。
- chu1 zuo3 zi3 yang2 cheng2 ， yi4 hui1 zhen1 xiao3 que4 。
- bing3 zhu2 zhao4 li4 jian1 ， liang2 ji4 quan2 min2 mo4 。
- yi4 ting2 qiu1 shui3 jing4 ， wan4 hu4 chun1 feng1 le4 。
- he2 nei4 qi4 liu2 xun2 ， bing1 zhou1 yong3 si1 guo1 。
- gui1 zhuang1 zha4 lin2 qiu1 ， qu4 qi2 yi3 sha1 mo4 。
- mei2 hua1 gu3 yi4 han2 ， bie2 jiu3 gu4 ren2 zhuo2 。
- jing4 bei3 dao4 pi1 xu2 ， yu1 xi1 qu1 bian4 luo4 。
- gong1 que4 gao1 sheng4 li2 ， shan1 chuan1 xiang3 liao2 kuo4 。
- cheng2 gao1 tan4 chu3 zhan4 ， di3 zhu4 kui1 yu3 zao2 。
- jiu4 bang1 diao4 er4 guo2 ， gu3 yi4 bian4 san1 bo2 。
- wang4 zhu1 mu4 you2 cun2 ， xi4 ma3 tai2 ru2 zuo2 。
- yan4 zhao4 kua1 e2 mei2 ， yun2 dai4 zhen1 hu2 mo4 。
- zhuang4 shi4 duo1 tu2 gu1 ， yi4 ren2 huo4 yan2 he4 。
- fang3 gu3 ji4 yi2 le4 ， deng1 gao1 fu4 xu1 zuo4 。
- ding4 e2 qing1 jian3 zai4 ， de2 ju4 jin3 nang2 zhu4 。
- ming2 nian2 yi1 xiu4 gui1 ， po1 yuan4 wen2 qi2 lüe4 。
- hong2 hu2 kan4 gao1 xiang2 ， tiao2 zhi1 fu2 yan4 que4 。
- zeng4 yan2 kui4 fei1 yan2 ， chu1 chu3 qi2 zhi4 lüe4 。

## 注释

## 译文

## 赏析
