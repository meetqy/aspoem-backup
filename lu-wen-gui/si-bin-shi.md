---
id: lu-wen-gui-si-bin-shi
title: 泗濱石
titlePinyin: si4 bin1 shi2
titleSlug: si-bin-shi
author: 陸文圭
authorPinyin: lu4 wen2 gui1
authorSlug: lu-wen-gui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 荆山石有玉，楚國無人知。
- 再獻猶弗售，抱璞空自悲。
- 他日遇良工，乃始稱其奇。
- 寶傳數百載，邯鄲又得之。
- 秦人請城易，趙氏以爲疑。
- 不予寧負曲，予之恐見欺。
- 相如奉使往，持璧指瑕疵。
- 衝冠遽如許，睨柱欲何爲。
- 衣褐已歸趙，湯鑊安足辭。
- 奇哉古若人，掩卷空嗟咨。
- 是非定百世，成敗止一時。
- 天生此尤物，前後成禍基。
- 有美當韞匵，衒鬻誠非宜。
- 和氏不待價，刖足將尤誰。
- 人才國輕重，璧豈係安危。
- 相如真暴虎，雖死悔莫追。
- 二子有遺憾，仲尼真吾師。
- 泗濱一片石，不染自成緇。
- 上有華林字，疑是故物遺。
- 春官雅好古，傳載煩文移。
- 主人不敢惜，持貢白玉墀。
- 埋光經幾年，不與賞音期。
- 無意博連城，得失輕毫釐。
- 二事擬非倫，聊以資吾詩。

## 拼音

- jing1 shan1 shi2 you3 yu4 ， chu3 guo2 wu2 ren2 zhi1 。
- zai4 xian4 you2 fu2 shou4 ， bao4 pu2 kong1 zi4 bei1 。
- ta1 ri4 yu4 liang2 gong1 ， nai3 shi3 cheng1 qi2 qi2 。
- bao3 chuan2 shu4 bai3 zai4 ， han2 dan1 you4 de2 zhi1 。
- qin2 ren2 qing3 cheng2 yi4 ， zhao4 shi4 yi3 wei2 yi2 。
- bu4 yu3 ning2 fu4 qu3 ， yu3 zhi1 kong3 jian4 qi1 。
- xiang1 ru2 feng4 shi3 wang3 ， chi2 bi4 zhi3 xia2 ci1 。
- chong1 guan1 ju4 ru2 xu1 ， ni4 zhu4 yu4 he2 wei2 。
- yi1 he4 yi3 gui1 zhao4 ， tang1 huo4 an1 zu2 ci2 。
- qi2 zai1 gu3 ruo4 ren2 ， yan3 juan4 kong1 jie1 zi1 。
- shi4 fei1 ding4 bai3 shi4 ， cheng2 bai4 zhi3 yi4 shi2 。
- tian1 sheng1 ci3 you2 wu4 ， qian2 hou4 cheng2 huo4 ji1 。
- you3 mei3 dang1 yun4 du2 ， xuan4 yu4 cheng2 fei1 yi2 。
- he2 shi4 bu2 dai4 jia4 ， yue4 zu2 jiang1 you2 shui2 。
- ren2 cai2 guo2 qing1 zhong4 ， bi4 qi3 xi4 an1 wei1 。
- xiang1 ru2 zhen1 bao4 hu3 ， sui1 si3 hui3 mo4 zhui1 。
- er4 zi3 you3 yi2 han4 ， zhong4 ni2 zhen1 wu2 shi1 。
- si4 bin1 yi2 pian4 shi2 ， bu4 ran3 zi4 cheng2 zi1 。
- shang4 you3 hua2 lin2 zi4 ， yi2 shi4 gu4 wu4 yi2 。
- chun1 guan1 ya3 hao3 gu3 ， chuan2 zai4 fan2 wen2 yi2 。
- zhu3 ren2 bu4 gan3 xi1 ， chi2 gong4 bai2 yu4 chi2 。
- mai2 guang1 jing1 ji1 nian2 ， bu4 yu3 shang3 yin1 qi1 。
- wu2 yi4 bo2 lian2 cheng2 ， de2 shi1 qing1 hao2 li2 。
- er4 shi4 ni3 fei1 lun2 ， liao2 yi3 zi1 wu2 shi1 。

## 注释

## 译文

## 赏析
