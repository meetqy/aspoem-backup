---
id: yang-xuan-yi-ri-qu
title: 一日曲
titlePinyin: yi2 ri4 qu3
titleSlug: yi-ri-qu
author: 楊軒
authorPinyin: yang2 xuan1
authorSlug: yang-xuan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 妾家鄧侯國，肯愧邯鄲姝。
- 世本富繒綺，嬌愛比明珠。
- 十五學組紃，未嘗開戶樞。
- 十六失所適，姓名傾里閭。
- 十七善歌舞，使君邀宴娛。
- 自茲著樂府，不得同羅敷。
- 凉溫忽荏苒，屢接朝大夫。
- 相歡不及情，何異逢路衢。
- 昨日一見郎，目色曾不渝。
- 結愛從此篤，暫隔猶恐疏。
- 如何遂從官，去涉千里途。
- 郎跨青驄馬，妾乘白雪駒。
- 送郎郎未遠，別妾妾仍孤。
- 不如水中鱗，雙雙依綠蒲。
- 不如雲間鵠，兩兩下平湖。
- 魚鳥尚可託，妾今誰與俱。
- 去去約春華，終朝怨日賒。
- 一心思君子，便擬見梅花。
- 梅花幾時吐，頻掐闌干數。
- 東風若見郎，重爲歌金縷。

## 拼音

- qie4 jia1 deng4 hou2 guo2 ， ken3 kui4 han2 dan1 shu1 。
- shi4 ben3 fu4 zeng1 qi3 ， jiao1 ai4 bi3 ming2 zhu1 。
- shi2 wu3 xue2 zu3 xun2 ， wei4 chang2 kai1 hu4 shu1 。
- shi2 liu4 shi1 suo3 shi4 ， xing4 ming2 qing1 li3 lü2 。
- shi2 qi1 shan4 ge1 wu3 ， shi3 jun1 yao1 yan4 yu2 。
- zi4 zi1 zhu4 le4 fu3 ， bu4 de2 tong2 luo2 fu1 。
- liang2 wen1 hu1 ren3 ran3 ， lü3 jie1 chao2 dai4 fu0 。
- xiang1 huan1 bu4 ji2 qing2 ， he2 yi4 feng2 lu4 qu2 。
- zuo2 ri4 yi2 jian4 lang2 ， mu4 se4 ceng2 bu4 yu2 。
- jie2 ai4 cong2 ci3 du3 ， zan4 ge2 you2 kong3 shu1 。
- ru2 he2 sui4 cong2 guan1 ， qu4 she4 qian1 li3 tu2 。
- lang2 kua4 qing1 cong1 ma3 ， qie4 cheng2 bai2 xue3 ju1 。
- song4 lang2 lang2 wei4 yuan3 ， bie2 qie4 qie4 reng2 gu1 。
- bu4 ru2 shui3 zhong1 lin2 ， shuang1 shuang1 yi1 lü4 pu2 。
- bu4 ru2 yun2 jian4 hu2 ， liang3 liang3 xia4 ping2 hu2 。
- yu2 niao3 shang4 ke3 tuo1 ， qie4 jin1 shui2 yu3 ju4 。
- qu4 qu4 yue1 chun1 hua2 ， zhong1 chao2 yuan4 ri4 she1 。
- yi4 xin1 si0 jun1 zi3 ， bian4 ni3 jian4 mei2 hua1 。
- mei2 hua1 ji1 shi2 tu3 ， bin1 qia1 lan2 gan1 shu4 。
- dong1 feng1 ruo4 jian4 lang2 ， zhong4 wei2 ge1 jin1 lü3 。

## 注释

## 译文

## 赏析
