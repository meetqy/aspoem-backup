---
id: shi-jie-xia-ma
title: 蝦蟆
titlePinyin: xia1 ma0
titleSlug: xia-ma
author: 石介
authorPinyin: shi2 jie4
authorSlug: shi-jie
dynasty: 唐
dynastyPinyin: tang2
dynastySlug: tang
tags: [] 
---

## 正文

- 夏雨下數尺，流水滿池泓。
- 蝦蟆爲得時，晝夜鳴不停。
- 幾日飽欲死，腹圓如罌瓶。
- 巨吻自開闔，短項或縮盈。
- 時於土坎間，突出兩眼睛。
- 是何癡形骸，能吐惡音聲。
- 嗟哉爾肉膻，不中爲犧牲。
- 嗟哉爾聲粗，不中和人情。
- 殊不自量力，更欲睥睨橫海之鱣鯨。
- 自謂天地間，獨馳善鳴名。
- 萬物聒皆龏，不知鐘鼓欽欽，雷霆閎閎。
- 應龍戢腦入海底，鳳凰舉翼摩青冥。
- 此時各默默，以避蝦蟆鳴。
- 何時雨歇水澤涸，青臭泥中露醜形。
- 失水無能爲，兩脚不解行。
- 乾渴以至死，盡把枯殻填土坑。

## 拼音

- xia4 yu3 xia4 shu4 chi3 ， liu2 shui3 man3 chi2 hong2 。
- xia1 ma0 wei2 de2 shi2 ， zhou4 ye4 ming2 bu4 ting2 。
- ji1 ri4 bao3 yu4 si3 ， fu4 yuan2 ru2 ying1 ping2 。
- ju4 wen3 zi4 kai1 he2 ， duan3 xiang4 huo4 suo1 ying2 。
- shi2 wu1 tu3 kan3 jian4 ， tu1 chu1 liang3 yan3 jing0 。
- shi4 he2 chi1 xing2 hai2 ， neng2 tu3 e4 yin1 sheng1 。
- jie1 zai1 er3 rou4 shan1 ， bu4 zhong1 wei2 xi1 sheng1 。
- jie1 zai1 er3 sheng1 cu1 ， bu4 zhong1 he2 ren2 qing2 。
- shu1 bu2 zi4 liang4 li4 ， geng4 yu4 pi4 ni4 heng2 hai3 zhi1 zhan1 jing1 。
- zi4 wei4 tian1 di4 jian4 ， du2 chi2 shan4 ming2 ming2 。
- wan4 wu4 guo1 jie1 gong1 ， bu4 zhi1 zhong1 gu3 qin1 qin1 ， lei2 ting2 hong2 hong2 。
- ying1 long2 ji2 nao3 ru4 hai3 di3 ， feng4 huang2 ju3 yi4 mo2 qing1 ming2 。
- ci3 shi2 ge4 mo4 mo4 ， yi3 bi4 xia1 ma0 ming2 。
- he2 shi2 yu3 xie1 shui3 ze2 he2 ， qing1 chou4 ni2 zhong1 lu4 chou3 xing2 。
- shi1 shui3 wu2 neng2 wei2 ， liang3 jiao3 bu4 jie3 xing2 。
- qian2 ke3 yi3 zhi4 si3 ， jin4 ba3 ku1 qiao4 tian2 tu3 keng1 。

## 注释

## 译文

## 赏析
