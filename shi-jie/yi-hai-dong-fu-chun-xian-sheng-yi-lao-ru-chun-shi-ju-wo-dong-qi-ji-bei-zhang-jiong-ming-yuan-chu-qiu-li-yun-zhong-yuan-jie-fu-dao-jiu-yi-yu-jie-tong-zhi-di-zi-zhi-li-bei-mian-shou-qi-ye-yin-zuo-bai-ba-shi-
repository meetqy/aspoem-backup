---
id: shi-jie-yi-hai-dong-fu-chun-xian-sheng-yi-lao-ru-chun-shi-ju-wo-dong-qi-ji-bei-zhang-jiong-ming-yuan-chu-qiu-li-yun-zhong-yuan-jie-fu-dao-jiu-yi-yu-jie-tong-zhi-di-zi-zhi-li-bei-mian-shou-qi-ye-yin-zuo-bai-ba-shi-er-yan-xiang-mian
title: 乙亥冬富春先生以老儒醇師居我東齊濟北張泂明遠楚丘李縕仲淵皆服道就義與介同執弟子之禮北面受其業因作百八十二言相勉
titlePinyin: yi3 hai4 dong1 fu4 chun1 xian1 sheng0 yi3 lao3 ru2 chun2 shi1 ju1 wo3 dong1 qi2 ji4 bei3 zhang1 jiong3 ming2 yuan3 chu3 qiu1 li3 yun4 zhong4 yuan1 jie1 fu2 dao4 jiu4 yi4 yu3 jie4 tong2 zhi2 di4 zi3 zhi1 li3 bei3 mian4 shou4 qi2 ye4 yin1 zuo4 bai3 ba1 shi2 er4 yan2 xiang1 mian3
titleSlug: yi-hai-dong-fu-chun-xian-sheng-yi-lao-ru-chun-shi-ju-wo-dong-qi-ji-bei-zhang-jiong-ming-yuan-chu-qiu-li-yun-zhong-yuan-jie-fu-dao-jiu-yi-yu-jie-tong-zhi-di-zi-zhi-li-bei-mian-shou-qi-ye-yin-zuo-bai-ba-shi-er-yan-xiang-mian
author: 石介
authorPinyin: shi2 jie4
authorSlug: shi-jie
dynasty: 唐
dynastyPinyin: tang2
dynastySlug: tang
tags: [] 
---

## 正文

- 鳳凰飛來衆鳥隨，神龍遊處羣魚嬉。
- 先生道德如韓孟，四方學者爭奔馳。
- 濟北張泂壯且勇，楚丘李縕少而奇。
- 二子磊落頗驚俗，泰山石介更過之。
- 三人堂堂負英氣，胸中拳攣蟠蛟螭。
- 道可服兮身可屈，北面受業尊爲師。
- 先生晨起坐堂上，口諷大易春秋辭。
- 洪音琅琅響齒牙，鼓簧孔子與宓羲。
- 先生居前三子後，恂恂如在汾河湄。
- 續作六經豈必讓，焉無房杜廊廟資。
- 吁嗟斯文敝已久，天生吾輩同扶持。
- 二子勉旃吾不惰，先生大用終有時。
- 當以斯文施天下，豈徒玩書心神疲。

## 拼音

- feng4 huang2 fei1 lai2 zhong4 niao3 sui2 ， shen2 long2 you2 chu3 qun2 yu2 xi1 。
- xian1 sheng0 dao4 de2 ru2 han2 meng4 ， si4 fang1 xue2 zhe3 zheng1 ben1 chi2 。
- ji4 bei3 zhang1 jiong3 zhuang4 qie3 yong3 ， chu3 qiu1 li3 yun4 shao3 er2 qi2 。
- er4 zi3 lei3 luo4 po1 jing1 su2 ， tai4 shan1 shi2 jie4 geng4 guo4 zhi1 。
- san1 ren2 tang2 tang2 fu4 ying1 qi4 ， xiong1 zhong1 quan2 luan2 pan2 jiao1 chi1 。
- dao4 ke3 fu2 xi1 shen1 ke3 qu1 ， bei3 mian4 shou4 ye4 zun1 wei2 shi1 。
- xian1 sheng0 chen2 qi3 zuo4 tang2 shang4 ， kou3 feng3 da4 yi4 chun1 qiu1 ci2 。
- hong2 yin1 lang2 lang2 xiang3 chi3 ya2 ， gu3 huang2 kong3 zi3 yu3 mi4 xi1 。
- xian1 sheng0 ju1 qian2 san1 zi3 hou4 ， xun2 xun2 ru2 zai4 fen2 he2 mei2 。
- xu4 zuo4 liu4 jing1 qi3 bi4 rang4 ， yan1 wu2 fang2 du4 lang2 miao4 zi1 。
- xu1 jie1 si1 wen2 bi4 yi3 jiu3 ， tian1 sheng1 wu2 bei4 tong2 fu2 chi2 。
- er4 zi3 mian3 zhan1 wu2 bu2 duo4 ， xian1 sheng0 da4 yong4 zhong1 you3 shi2 。
- dang1 yi3 si1 wen2 shi1 tian1 xia4 ， qi3 tu2 wan2 shu1 xin1 shen2 pi2 。

## 注释

## 译文

## 赏析
