---
id: shi-jie-ji-ming-fu-xi-dao
title: 寄明復熙道
titlePinyin: ji4 ming2 fu4 xi1 dao4
titleSlug: ji-ming-fu-xi-dao
author: 石介
authorPinyin: shi2 jie4
authorSlug: shi-jie
dynasty: 唐
dynastyPinyin: tang2
dynastySlug: tang
tags: [] 
---

## 正文

- 四五十年來，斯文何屯蹇。
- 雅正遂彫缺，浮薄競相扇。
- 在上無宗主，淫哇千萬變。
- 後生益纂組，少年事彫篆。
- 仁義僅消亡，聖經亦離散。
- 其徒日已多，天下過大半。
- 路塞不可闢，甚於楊墨患。
- 辭之使廓如，才比孟子淺。
- 患大恐不救，有時淚如霰。
- 大賢爲時生，去聖猶未遠。
- 昔日到汶上，熙道始相見。
- 知道在熙道，一見不敢慢。
- 尊之如韓孟，與道作藩翰。
- 今春來南都，明復去京輦。
- 未識心相通，所懷恨未展。
- 明復無羈縛，我有守官限。
- 南走三百里，訪我殊不倦。
- 劇談露胸臆，胸臆無畔岸。
- 高文見事業，事業盈編簡。
- 一一皇霸略，縱橫小管晏。
- 磊磊王相才，上下包周漢。
- 二賢信命世，實爲有道見。
- 天使扶斯文，淳風應可逭。
- 我綴二賢末，材駑媿款段。

## 拼音

- si4 wu3 shi2 nian2 lai2 ， si1 wen2 he2 tun2 jian3 。
- ya3 zheng4 sui4 diao1 que1 ， fu2 bo2 jing4 xiang1 shan4 。
- zai4 shang4 wu2 zong1 zhu3 ， yin2 wa1 qian1 wan4 bian4 。
- hou4 sheng1 yi4 zuan3 zu3 ， shao4 nian2 shi4 diao1 zhuan4 。
- ren2 yi4 jin3 xiao1 wang2 ， sheng4 jing1 yi4 li2 san4 。
- qi2 tu2 ri4 yi3 duo1 ， tian1 xia4 guo4 da4 ban4 。
- lu4 sai1 bu4 ke3 pi4 ， shen4 wu1 yang2 mo4 huan4 。
- ci2 zhi1 shi3 kuo4 ru2 ， cai2 bi3 meng4 zi3 qian3 。
- huan4 da4 kong3 bu2 jiu4 ， you3 shi2 lei4 ru2 xian4 。
- da4 xian2 wei2 shi2 sheng1 ， qu4 sheng4 you2 wei4 yuan3 。
- xi1 ri4 dao4 wen4 shang4 ， xi1 dao4 shi3 xiang1 jian4 。
- zhi1 dao4 zai4 xi1 dao4 ， yi2 jian4 bu4 gan3 man4 。
- zun1 zhi1 ru2 han2 meng4 ， yu3 dao4 zuo4 fan1 han4 。
- jin1 chun1 lai2 nan2 du1 ， ming2 fu4 qu4 jing1 nian3 。
- wei4 shi2 xin1 xiang1 tong1 ， suo3 huai2 hen4 wei4 zhan3 。
- ming2 fu4 wu2 ji1 fu4 ， wo3 you3 shou3 guan1 xian4 。
- nan2 zou3 san1 bai3 li3 ， fang3 wo3 shu1 bu2 juan4 。
- ju4 tan2 lu4 xiong1 yi4 ， xiong1 yi4 wu2 pan4 an4 。
- gao1 wen2 jian4 shi4 ye4 ， shi4 ye4 ying2 bian1 jian3 。
- yi1 yi1 huang2 ba4 lüe4 ， zong4 heng2 xiao3 guan3 yan4 。
- lei3 lei3 wang2 xiang1 cai2 ， shang4 xia4 bao1 zhou1 han4 。
- er4 xian2 xin4 ming4 shi4 ， shi2 wei2 you3 dao4 jian4 。
- tian1 shi3 fu2 si1 wen2 ， chun2 feng1 ying1 ke3 huan4 。
- wo3 zhui4 er4 xian2 mo4 ， cai2 nu2 kui4 kuan3 duan4 。

## 注释

## 译文

## 赏析
