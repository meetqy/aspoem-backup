---
id: shi-jie-song-li-sheng-ye-zhang-hou
title: 送李生謁張侯
titlePinyin: song4 li3 sheng1 ye4 zhang1 hou2
titleSlug: song-li-sheng-ye-zhang-hou
author: 石介
authorPinyin: shi2 jie4
authorSlug: shi-jie
dynasty: 唐
dynastyPinyin: tang2
dynastySlug: tang
tags: [] 
---

## 正文

- 李生長七尺，栖栖長自弔。
- 一飲酒一石，常懷酒甕小。
- 一食牛一腔，平生未曾飽。
- 負劍出門去，滿眼荒榛道。
- 行行何所適，淚下沾襟袍。
- 李生且收涕，不足苦悲悼。
- 非無咸池音，夔曠世所少。
- 不識伯樂氏，飛黄徧牛皁。
- 我聞張侯者，其人非草草。
- 六經探精微，九流得指要。
- 荀況或言兵，杜牧曾深考。
- 縱橫文武術，難以尋常較。
- 磊磊公侯器，可以鎮浮躁。
- 子將丈二矛，試向伊前掉。
- 見子伊心喜，扶子出泥淖。
- 王濟牛心炙，李生應得咬。

## 拼音

- li3 sheng1 chang2 qi1 chi3 ， qi1 qi1 chang2 zi4 diao4 。
- yi4 yin3 jiu3 yi4 shi2 ， chang2 huai2 jiu3 weng4 xiao3 。
- yi4 shi2 niu2 yi4 qiang1 ， ping2 sheng1 wei4 ceng2 bao3 。
- fu4 jian4 chu1 men2 qu4 ， man3 yan3 huang1 zhen1 dao4 。
- hang2 hang2 he2 suo3 shi4 ， lei4 xia4 zhan1 jin1 pao2 。
- li3 sheng1 qie3 shou1 ti4 ， bu4 zu2 ku3 bei1 dao4 。
- fei1 wu2 xian2 chi2 yin1 ， kui2 kuang4 shi4 suo3 shao3 。
- bu4 shi2 bo2 le4 shi4 ， fei1 huang2 bian4 niu2 zao4 。
- wo3 wen2 zhang1 hou2 zhe3 ， qi2 ren2 fei1 cao3 cao3 。
- liu4 jing1 tan4 jing1 wei1 ， jiu3 liu2 de2 zhi3 yao4 。
- xun2 kuang4 huo4 yan2 bing1 ， du4 mu4 ceng2 shen1 kao3 。
- zong4 heng2 wen2 wu3 shu4 ， nan2 yi3 xun2 chang2 jiao4 。
- lei3 lei3 gong1 hou2 qi4 ， ke3 yi3 zhen4 fu2 zao4 。
- zi3 jiang1 zhang4 er4 mao2 ， shi4 xiang4 yi1 qian2 diao4 。
- jian4 zi3 yi1 xin1 xi3 ， fu2 zi3 chu1 ni2 nao4 。
- wang2 ji4 niu2 xin1 zhi4 ， li3 sheng1 ying1 de2 yao3 。

## 注释

## 译文

## 赏析
