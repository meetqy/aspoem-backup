---
id: shi-jie-bian-qu
title: 汴渠
titlePinyin: bian4 qu2
titleSlug: bian-qu
author: 石介
authorPinyin: shi2 jie4
authorSlug: shi-jie
dynasty: 唐
dynastyPinyin: tang2
dynastySlug: tang
tags: [] 
---

## 正文

- 隋帝荒宴遊，厚地刳爲溝。
- 萬舸東南行，四海困橫流。
- 義旗舉晉陽，錦帆入揚州。
- 揚州竟不返，京邑爲墟丘。
- 吁哉汴渠水，至今病不瘳。
- 世言汴水利，我爲汴水憂。
- 利害吾豈知，吾試言其由。
- 汴水濬且長，汴流湍且遒。
- 千里泄地氣，萬世勞人謀。
- 舳艣相屬進，餽運曾無休。
- 一人奉口腹，百姓竭膏油。
- 民力輸公家，斗粟不敢收。
- 州侯共王都，尺租不敢留。
- 太倉粟峨峨，冗兵食無羞。
- 上林錢朽貫，樂官求徘優。
- 吾欲塞汴水，吾欲壞官舟。
- 請君簡賜予，請君節財求。
- 王畿方千里，邦國用足周。
- 盡省轉運使，重封富民侯。
- 天下無移粟，一州食一州。

## 拼音

- sui2 di4 huang1 yan4 you2 ， hou4 di4 ku1 wei2 gou1 。
- wan4 ge3 dong1 nan2 xing2 ， si4 hai3 kun4 heng2 liu2 。
- yi4 qi2 ju3 jin4 yang2 ， jin3 fan1 ru4 yang2 zhou1 。
- yang2 zhou1 jing4 bu4 fan3 ， jing1 yi4 wei2 xu1 qiu1 。
- xu1 zai1 bian4 qu2 shui3 ， zhi4 jin1 bing4 bu4 chou1 。
- shi4 yan2 bian4 shui3 li4 ， wo3 wei2 bian4 shui3 you1 。
- li4 hai4 wu2 qi3 zhi1 ， wu2 shi4 yan2 qi2 you2 。
- bian4 shui3 jun4 qie3 chang2 ， bian4 liu2 tuan1 qie3 qiu2 。
- qian1 li3 xie4 di4 qi4 ， wan4 shi4 lao2 ren2 mou2 。
- zhu2 lu3 xiang1 shu3 jin4 ， kui4 yun4 ceng2 wu2 xiu1 。
- yi4 ren2 feng4 kou3 fu4 ， bai3 xing4 jie2 gao4 you2 。
- min2 li4 shu1 gong1 jia0 ， dou4 su4 bu4 gan3 shou1 。
- zhou1 hou2 gong4 wang2 du1 ， chi3 zu1 bu4 gan3 liu2 。
- tai4 cang1 su4 e2 e2 ， rong3 bing1 shi2 wu2 xiu1 。
- shang4 lin2 qian2 xiu3 guan4 ， le4 guan1 qiu2 pai2 you1 。
- wu2 yu4 sai1 bian4 shui3 ， wu2 yu4 huai4 guan1 zhou1 。
- qing3 jun1 jian3 ci4 yu3 ， qing3 jun1 jie2 cai2 qiu2 。
- wang2 ji1 fang1 qian1 li3 ， bang1 guo2 yong4 zu2 zhou1 。
- jin4 sheng3 zhuan3 yun4 shi3 ， zhong4 feng1 fu4 min2 hou2 。
- tian1 xia4 wu2 yi2 su4 ， yi4 zhou1 shi2 yi4 zhou1 。

## 注释

## 译文

## 赏析
