---
id: lu-wei-lao-qi-tian-le
title: 齐天乐
titlePinyin: qi2 tian1 le4
titleSlug: qi-tian-le
author: 吕渭老
authorPinyin: lü3 wei4 lao3
authorSlug: lu-wei-lao
dynasty: 宋
dynastyPinyin: song4
dynastySlug: song
tags: []
---

## 正文

- 香红飘没明春水，寒食万家游舫。
- 整整斜斜，疏疏密密，帘缬旗红相望。
- 江波荡漾。
- 称彩舰龙舟，绣衣霞桨。
- 舞楫争先，歌笑箫鼓乱清唱。
- 重来刘郎又老，对故园桃红春晚，尽成惆怅。
- 泪雨难晴，愁眉又结，翻覆十年手掌。
- 如今怎向。
- 念舞板歌尘，远如天上。
- 斜日回舟，醉魂空舞扬。

## 拼音

- xiang1 hong2 piao1 mei2 ming2 chun1 shui3 ， han2 shi2 wan4 jia1 you2 fang3 。
- zheng3 zheng3 xie2 xie2 ， shu1 shu1 mi4 mi4 ， lian2 xie2 qi2 hong2 xiang1 wang4 。
- jiang1 bo1 dang4 yang4 。
- cheng1 cai3 jian4 long2 zhou1 ， xiu4 yi1 xia2 jiang3 。
- wu3 ji2 zheng1 xian1 ， ge1 xiao4 xiao1 gu3 luan4 qing1 chang4 。
- chong2 lai2 liu2 lang2 you4 lao3 ， dui4 gu4 yuan2 tao2 hong2 chun1 wan3 ， jin4 cheng2 chou2 chang4 。
- lei4 yu3 nan2 qing2 ， chou2 mei2 you4 jie2 ， fan1 fu4 shi2 nian2 shou3 zhang3 。
- ru2 jin1 zen3 xiang4 。
- nian4 wu3 ban3 ge1 chen2 ， yuan3 ru2 tian1 shang4 。
- xie2 ri4 hui2 zhou1 ， zui4 hun2 kong1 wu3 yang2 。

## 注释

## 译文

## 赏析
