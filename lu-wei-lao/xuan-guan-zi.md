---
id: lu-wei-lao-xuan-guan-zi
title: 选冠子
titlePinyin: xuan3 guan1 zi0
titleSlug: xuan-guan-zi
author: 吕渭老
authorPinyin: lü3 wei4 lao3
authorSlug: lu-wei-lao
dynasty: 宋
dynastyPinyin: song4
dynastySlug: song
tags: []
---

## 正文

- 雨湿花房，风斜燕子，池阁昼长春晚。
- 檀盘战象，宝局铺棋，筹画未分还懒。
- 谁念少年，齿怯梅酸，病疏霞盏。
- 正青钱遮路，绿丝明水，倦寻歌扇。
- 空记得、小阁题名，红笺青制，灯火夜深裁剪。
- 明眸似水，妙语如弦，不觉晓霜鸡唤。
- 闻道近来，筝谱慵看，金铺长掩。
- 瘦一枝梅影，回首江南路远。

## 拼音

- yu3 shi1 hua1 fang2 ， feng1 xie2 yan4 zi0 ， chi2 ge2 zhou4 chang2 chun1 wan3 。
- tan2 pan2 zhan4 xiang4 ， bao3 ju2 pu4 qi2 ， chou2 hua4 wei4 fen1 hai2 lan3 。
- shui2 nian4 shao4 nian2 ， chi3 qie4 mei2 suan1 ， bing4 shu1 xia2 zhan3 。
- zheng4 qing1 qian2 zhe1 lu4 ， lü4 si1 ming2 shui3 ， juan4 xun2 ge1 shan4 。
- kong1 ji4 de2 、 xiao3 ge2 ti2 ming2 ， hong2 jian1 qing1 zhi4 ， deng1 huo3 ye4 shen1 cai2 jian3 。
- ming2 mou2 si4 shui3 ， miao4 yu3 ru2 xian2 ， bu4 jue2 xiao3 shuang1 ji1 huan4 。
- wen2 dao4 jin4 lai2 ， zheng1 pu3 yong1 kan4 ， jin1 pu4 chang2 yan3 。
- shou4 yi4 zhi1 mei2 ying3 ， hui2 shou3 jiang1 nan2 lu4 yuan3 。

## 注释

## 译文

## 赏析
