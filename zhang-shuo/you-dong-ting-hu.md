---
id: zhang-shuo-you-dong-ting-hu
title: 遊洞庭湖
titlePinyin: you2 dong4 ting2 hu2
titleSlug: you-dong-ting-hu
author: 張說
authorPinyin: zhang1 shuo1
authorSlug: zhang-shuo
dynasty: 唐
dynastyPinyin: tang2
dynastySlug: tang
tags: [] 
---

## 正文

- 平湖曉望分，仙嶠氣氛氳。
- 鼓枻乘清渚，尋峰弄白雲。
- 江寒天一色，日靜水重紋。
- 樹坐參猿嘯，沙行入鷺羣。
- 緣源斑篠密，罥徑綠蘿紛。
- 洞穴傳虛應，楓林覺自熏。
- 雙童有靈藥，願取獻明君。

## 拼音

- ping2 hu2 xiao3 wang4 fen1 ， xian1 jiao4 qi4 fen1 yun1 。
- gu3 yi4 cheng2 qing1 zhu3 ， xun2 feng1 nong4 bai2 yun2 。
- jiang1 han2 tian1 yi2 se4 ， ri4 jing4 shui3 zhong4 wen2 。
- shu4 zuo4 can1 yuan2 xiao4 ， sha1 xing2 ru4 lu4 qun2 。
- yuan2 yuan2 ban1 xiao3 mi4 ， juan4 jing4 lü4 luo2 fen1 。
- dong4 xue2 chuan2 xu1 ying1 ， feng1 lin2 jue2 zi4 xun1 。
- shuang1 tong2 you3 ling2 yao4 ， yuan4 qu3 xian4 ming2 jun1 。

## 注释

## 译文

## 赏析
