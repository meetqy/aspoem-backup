---
id: zhang-shuo-dong-dou-pu-yan-si-shou
title: 東都酺宴四首
titlePinyin: dong1 dou1 pu2 yan4 si4 shou3
titleSlug: dong-dou-pu-yan-si-shou
author: 張說
authorPinyin: zhang1 shuo1
authorSlug: zhang-shuo
dynasty: 唐
dynastyPinyin: tang2
dynastySlug: tang
tags: []
---

## 正文

- 重華升寶曆，軒帝眇閒居。政成天子孝，俗返上皇初。
- 忘味因觀樂，歡心寄合酺。自憐疲馬意，戀戀主恩餘。
- 朱城塵曀滅，翠幕景情開。震震靈鼉起，翔翔舞鳳來。
- 雕盤裝草樹，綺乘結樓臺。共喜光華日，酣歌捧玉杯。
- 曉月調金闕，朝暾對玉盤。爭馳群鳥散，鬥伎百花團。
- 遇聖人知幸，承恩物自歡。洛橋將舉燭，醉舞拂歸鞍。
- 愷宴惟今席，餘歡殊未窮。入雲歌嫋嫋，向日伎叢叢。
- 駛管催酣興，留關待曲終。長安若為樂，應與萬方同。

## 拼音

- zhong4 hua2 sheng1 bao3 li4 ， xuan1 di4 miao3 xian2 ju1 。 zheng4 cheng2 tian1 zi3 xiao4 ， su2 fan3 shang4 huang2 chu1 。
- wang4 wei4 yin1 guan1 le4 ， huan1 xin1 ji4 he2 pu2 。 zi4 lian2 pi2 ma3 yi4 ， lian4 lian4 zhu3 en1 yu2 。
- zhu1 cheng2 chen2 yi4 mie4 ， cui4 mu4 jing3 qing2 kai1 。 zhen4 zhen4 ling2 tuo2 qi3 ， xiang2 xiang2 wu3 feng4 lai2 。
- diao1 pan2 zhuang1 cao3 shu4 ， qi3 cheng2 jie2 lou2 tai2 。 gong4 xi3 guang1 hua2 ri4 ， han1 ge1 peng3 yu4 bei1 。
- xiao3 yue4 diao4 jin1 que4 ， chao2 tun1 dui4 yu4 pan2 。 zheng1 chi2 qun2 niao3 san4 ， dou4 ji4 bai3 hua1 tuan2 。
- yu4 sheng4 ren2 zhi1 xing4 ， cheng2 en1 wu4 zi4 huan1 。 luo4 qiao2 jiang1 ju3 zhu2 ， zui4 wu3 fu2 gui1 an1 。
- kai3 yan4 wei2 jin1 xi2 ， yu2 huan1 shu1 wei4 qiong2 。 ru4 yun2 ge1 niao3 niao3 ， xiang4 ri4 ji4 cong2 cong2 。
- shi3 guan3 cui1 han1 xing1 ， liu2 guan1 dai4 qu3 zhong1 。 chang2 an1 ruo4 wei2 le4 ， ying1 yu3 wan4 fang1 tong2 。

## 注释

## 译文

## 赏析
