---
id: guan-xiu-gui-dong-yang-lin-qi-shang-du-shi-jun-qi-shou
title: 歸東陽臨岐上杜使君七首
titlePinyin: gui1 dong1 yang2 lin2 qi2 shang4 du4 shi3 jun1 qi1 shou3
titleSlug: gui-dong-yang-lin-qi-shang-du-shi-jun-qi-shou
author: 貫休
authorPinyin: guan4 xiu1
authorSlug: guan-xiu
dynasty: 唐
dynastyPinyin: tang2
dynastySlug: tang
tags: []
---

## 正文

- 小謝清高大謝才，聖君令泰此方來。
- 一從到後常無事，鈴閣公庭滿綠苔。
- 紅錦帳中歌白雪，烏皮幾畔撫青英。
- 不知何物為心地，賽卻澄江徹底清。
- 誰報田中有黑蟲，一家齋戒減仙容。
- 分憂若也皆如此，天下家家有剩舂。
- 憂民心切出沖炎，禾稼如雲喜氣兼。
- 林下閒人亦何幸，也隨旌旆到銀尖。
- 方恐獄中桃樹出，忽聞枯木卻生煙。
- 褚祥為郡曾如此，卻恐當時是偶然。
- 枯骨縱橫遍水湄，盡收為塚碧參差。
- 分明為報精靈輩，好送旌旗到鳳池。
- 舍魯依劉一片雲，好風吹去遠纖塵。
- 猶期明月清風夜，來作西園第八人。

## 拼音

- xiao3 xie4 qing1 gao1 da4 xie4 cai2 ， sheng4 jun1 ling4 tai4 ci3 fang1 lai2 。
- yi4 cong2 dao4 hou4 chang2 wu2 shi4 ， ling2 ge2 gong1 ting2 man3 lü4 tai2 。
- hong2 jin3 zhang4 zhong1 ge1 bai2 xue3 ， wu1 pi2 ji1 pan4 fu3 qing1 ying1 。
- bu4 zhi1 he2 wu4 wei2 xin1 di4 ， sai4 que4 cheng2 jiang1 che4 di3 qing1 。
- shui2 bao4 tian2 zhong1 you3 hei1 chong2 ， yi4 jia1 zhai1 jie4 jian3 xian1 rong2 。
- fen1 you1 ruo4 ye3 jie1 ru2 ci3 ， tian1 xia4 jia1 jia1 you3 sheng4 chong1 。
- you1 min2 xin1 qie1 chu1 chong1 yan2 ， he2 jia4 ru2 yun2 xi3 qi4 jian1 。
- lin2 xia4 xian2 ren2 yi4 he2 xing4 ， ye3 sui2 jing1 pei4 dao4 yin2 jian1 。
- fang1 kong3 yu4 zhong1 tao2 shu4 chu1 ， hu1 wen2 ku1 mu4 que4 sheng1 yan1 。
- chu3 xiang2 wei2 jun4 ceng2 ru2 ci3 ， que4 kong3 dang1 shi2 shi4 ou3 ran2 。
- ku1 gu3 zong4 heng2 bian4 shui3 mei2 ， jin4 shou1 wei2 zhong3 bi4 can1 cha4 。
- fen1 ming2 wei2 bao4 jing1 ling2 bei4 ， hao3 song4 jing1 qi2 dao4 feng4 chi2 。
- she4 lu3 yi1 liu2 yi2 pian4 yun2 ， hao3 feng1 chui1 qu4 yuan3 xian1 chen2 。
- you2 qi1 ming2 yue4 qing1 feng1 ye4 ， lai2 zuo4 xi1 yuan2 di4 ba1 ren2 。

## 注释

## 译文

## 赏析
