---
id: guan-xiu-shang-sun-shi-jun
title: 上孫使君
titlePinyin: shang4 sun1 shi3 jun1
titleSlug: shang-sun-shi-jun
author: 貫休
authorPinyin: guan4 xiu1
authorSlug: guan-xiu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 聖主得賢臣，天地方交泰。
- 恭惟嶽精粹，多出於昭代。
- 君侯握文鏡，獨立塵埃外。
- 王演俗容儀，崔陵小風概。
- 馨香擁蘭雪，峻秀高嵩岱。
- 嵇松領歲寒，莊劒無礱淬。
- 威稜玉霜直，匠石金槌大。
- 詩穿明月珠，道拍安期背。
- 中興鸞鳳集，直道風雲會。
- 萬卷似無書，三山如歷塊。
- 德乎天所縱，清矣誰堪對。
- 有法在朝端，無塵到冠蓋。
- 具瞻從密勿，旦夕調鼎鼐。
- 爲君整衢尊，爲君戢蕃塞。
- 豈知吾后意，憂此毘陵最。
- 親手賜彤弓，蒼生是繄賴。
- 下車鄰寇散，是物冰壺內。
- 龔遂【愛】廉平，次公太繁碎。
- 袴襦砧動地，父母歌闤闠。
- □雪鏁戈鋋，非煙遶旌斾。
- 寧思子產冰，肯羨任棠薤。
- 忽如春再來，不獨天重戴。
- 昂藏海嶠鶴，冷碧仙庭檜。
- 物物動和氣，家家有新態。
- 芙蓉開帟幕，錦帳無纖壒。
- 鼓角穿凍雲，恩波動耕耒。
- 奸回改精魄，禮教書紳帶。
- 必于堯舜日，還似房杜輩。
- 野人有章句，格力亦慷慨。
- 若不入丘門，世間更誰愛。

## 拼音

- sheng4 zhu3 de2 xian2 chen2 ， tian1 di4 fang1 jiao1 tai4 。
- gong1 wei2 yue4 jing1 cui4 ， duo1 chu1 wu1 zhao1 dai4 。
- jun1 hou2 wo4 wen2 jing4 ， du2 li4 chen2 ai1 wai4 。
- wang2 yan3 su2 rong2 yi2 ， cui1 ling2 xiao3 feng1 gai4 。
- xin1 xiang1 yong1 lan2 xue3 ， jun4 xiu4 gao1 song1 dai4 。
- ji1 song1 ling3 sui4 han2 ， zhuang1 jian4 wu2 long2 cui4 。
- wei1 leng2 yu4 shuang1 zhi2 ， jiang4 shi2 jin1 chui2 da4 。
- shi1 chuan1 ming2 yue4 zhu1 ， dao4 pai1 an1 qi1 bei4 。
- zhong1 xing1 luan2 feng4 ji2 ， zhi2 dao4 feng1 yun2 hui4 。
- wan4 juan4 si4 wu2 shu1 ， san1 shan1 ru2 li4 kuai4 。
- de2 hu1 tian1 suo3 zong4 ， qing1 yi3 shui2 kan1 dui4 。
- you3 fa3 zai4 chao2 duan1 ， wu2 chen2 dao4 guan1 gai4 。
- ju4 zhan1 cong2 mi4 wu4 ， dan4 xi1 diao4 ding3 nai4 。
- wei2 jun1 zheng3 qu2 zun1 ， wei2 jun1 ji2 fan1 sai1 。
- qi3 zhi1 wu2 hou4 yi4 ， you1 ci3 pi2 ling2 zui4 。
- qin1 shou3 ci4 tong2 gong1 ， cang1 sheng1 shi4 yi1 lai4 。
- xia4 ju1 lin2 kou4 san4 ， shi4 wu4 bing1 hu2 nei4 。
- gong1 sui4 【 ai4 】 lian2 ping2 ， ci4 gong1 tai4 fan2 sui4 。
- ku4 ru2 zhen1 dong4 di4 ， fu4 mu3 ge1 huan2 hui4 。
- □ xue3 suo3 ge1 chan2 ， fei1 yan1 rao4 jing1 pei4 。
- ning2 si1 zi3 chan3 bing1 ， ken3 xian4 ren4 tang2 xie4 。
- hu1 ru2 chun1 zai4 lai2 ， bu4 du2 tian1 zhong4 dai4 。
- ang2 cang2 hai3 jiao4 he4 ， leng3 bi4 xian1 ting2 gui4 。
- wu4 wu4 dong4 he2 qi4 ， jia1 jia1 you3 xin1 tai4 。
- fu2 rong2 kai1 yi4 mu4 ， jin3 zhang4 wu2 xian1 ai4 。
- gu3 jiao3 chuan1 dong4 yun2 ， en1 bo1 dong4 geng1 lei3 。
- jian1 hui2 gai3 jing1 po4 ， li3 jiao4 shu1 shen1 dai4 。
- bi4 yu2 yao2 shun4 ri4 ， huan2 si4 fang2 du4 bei4 。
- ye3 ren2 you3 zhang1 ju4 ， ge2 li4 yi4 kang1 kai3 。
- ruo4 bu2 ru4 qiu1 men2 ， shi4 jian4 geng4 shui2 ai4 。

## 注释

## 译文

## 赏析
