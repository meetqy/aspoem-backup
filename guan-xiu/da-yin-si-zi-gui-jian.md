---
id: guan-xiu-da-yin-si-zi-gui-jian
title: 大隱四字龜鑑
titlePinyin: da4 yin3 si4 zi4 gui1 jian4
titleSlug: da-yin-si-zi-gui-jian
author: 貫休
authorPinyin: guan4 xiu1
authorSlug: guan-xiu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 在塵出塵，如何處身？
- 見善努力，見惡莫親。
- 縱居暗室，如對大賓。
- 樂情養性，逢危守貧。
- 如愚不愚，修仁得仁。
- 謙讓爲本，孤高作鄰。
- 少出爲貴，少語最珍。
- 學無廢日，時習知新。
- 榮辱慎動，是非勿詢。
- 常切責己，切忌尤人。
- 抱璞刖足，興文厄陳。
- 古聖尚比，吾徒奚伸？
- 安問世俗，自任天真。
- 奇哉快哉，坦蕩怡神。
- （同前卷上之下。
- ）。

## 拼音

- zai4 chen2 chu1 chen2 ， ru2 he2 chu3 shen1 ？
- jian4 shan4 nu3 li4 ， jian4 e4 mo4 qin1 。
- zong4 ju1 an4 shi4 ， ru2 dui4 da4 bin1 。
- le4 qing2 yang3 xing4 ， feng2 wei1 shou3 pin2 。
- ru2 yu2 bu0 yu2 ， xiu1 ren2 de2 ren2 。
- qian1 rang4 wei2 ben3 ， gu1 gao1 zuo4 lin2 。
- shao3 chu1 wei2 gui4 ， shao3 yu3 zui4 zhen1 。
- xue2 wu2 fei4 ri4 ， shi2 xi2 zhi1 xin1 。
- rong2 ru3 shen4 dong4 ， shi4 fei1 wu4 xun2 。
- chang2 qie4 ze2 ji3 ， qie4 ji4 you2 ren2 。
- bao4 pu2 yue4 zu2 ， xing1 wen2 e4 chen2 。
- gu3 sheng4 shang4 bi3 ， wu2 tu2 xi1 shen1 ？
- an1 wen4 shi4 su2 ， zi4 ren4 tian1 zhen1 。
- qi2 zai1 kuai4 zai1 ， tan3 dang4 yi2 shen2 。
- （ tong2 qian2 juan3 shang4 zhi1 xia4 。
- ）。

## 注释

## 译文

## 赏析
