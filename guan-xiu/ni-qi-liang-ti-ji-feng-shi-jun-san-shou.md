---
id: guan-xiu-ni-qi-liang-ti-ji-feng-shi-jun-san-shou
title: 擬齊梁體寄馮使君三首
titlePinyin: ni3 qi2 liang2 ti3 ji4 feng2 shi3 jun1 san1 shou3
titleSlug: ni-qi-liang-ti-ji-feng-shi-jun-san-shou
author: 貫休
authorPinyin: guan4 xiu1
authorSlug: guan-xiu
dynasty: 唐
dynastyPinyin: tang2
dynastySlug: tang
tags: []
---

## 正文

- 庭鳥多好音，相呼灌木中。竹房更何有，還如鳥巢空。
- 賴逢富人侯，真東晉謝公。煌煌發令姿，珂佩鳴丁冬。
- 故山有深霞，未如旌旗紅。慚非衛霍松，何以當清風。
- 露益蟬聲長，蕙蘭垂紫帶。清吟待明月，孤雲忽為蓋。
- 伊余石林人，本是燒畬輩。頻接謝公棋，輸多未曾賽。
- 大道貴無心，聖賢為始慕。秋空共澄潔，美玉同貞素。
- 偉哉桐江守，雌黃出金口。為文能廢興，談道弭空有。
- 雪林槁枯者，坐石聽亦久。還疑紫磨身，成居靈運後。

## 拼音

- ting2 niao3 duo1 hao3 yin1 ， xiang1 hu1 guan4 mu4 zhong1 。 zhu2 fang2 geng4 he2 you3 ， huan2 ru2 niao3 chao2 kong1 。
- lai4 feng2 fu4 ren2 hou2 ， zhen1 dong1 jin4 xie4 gong1 。 huang2 huang2 fa1 ling4 zi1 ， ke1 pei4 ming2 ding1 dong1 。
- gu4 shan1 you3 shen1 xia2 ， wei4 ru2 jing1 qi2 hong2 。 can2 fei1 wei4 huo4 song1 ， he2 yi3 dang1 qing1 feng1 。
- lu4 yi4 chan2 sheng1 chang2 ， hui4 lan2 chui2 zi3 dai4 。 qing1 yin2 dai4 ming2 yue4 ， gu1 yun2 hu1 wei2 gai4 。
- yi1 yu2 shi2 lin2 ren2 ， ben3 shi4 shao1 she1 bei4 。 bin1 jie1 xie4 gong1 qi2 ， shu1 duo1 wei4 ceng2 sai4 。
- da4 dao4 gui4 wu2 xin1 ， sheng4 xian2 wei2 shi3 mu4 。 qiu1 kong1 gong4 cheng2 jie2 ， mei3 yu4 tong2 zhen1 su4 。
- wei3 zai1 tong2 jiang1 shou3 ， ci2 huang2 chu1 jin1 kou3 。 wei2 wen2 neng2 fei4 xing1 ， tan2 dao4 mi3 kong1 you3 。
- xue3 lin2 gao3 ku1 zhe3 ， zuo4 shi2 ting1 yi4 jiu3 。 huan2 yi2 zi3 mo2 shen1 ， cheng2 ju1 ling2 yun4 hou4 。

## 注释

## 译文

## 赏析
