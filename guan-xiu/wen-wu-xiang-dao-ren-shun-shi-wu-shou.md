---
id: guan-xiu-wen-wu-xiang-dao-ren-shun-shi-wu-shou
title: 聞無相道人順世五首
titlePinyin: wen2 wu2 xiang1 dao4 ren2 shun4 shi4 wu3 shou3
titleSlug: wen-wu-xiang-dao-ren-shun-shi-wu-shou
author: 貫休
authorPinyin: guan4 xiu1
authorSlug: guan-xiu
dynasty: 唐
dynastyPinyin: tang2
dynastySlug: tang
tags: []
---

## 正文

- 一事不經營，孤峰長老情。惟餐橡子餅，愛說道君兄。
- 池藕香狸掘，山神白日行。又聞行腳也，何處化群生。
- 自昔尋師日，顛峰絕頂頭。雖聞不相似，特地使人愁。
- 庭樹雪摧殘，上有白獮猴。大哉法中龍，去去不可留。
- 常思將道者，高論地爐傍。迂談無世味，夜深山木僵。
- 下山遭離亂，多病惟深藏。一別三十年，煙水空茫茫。
- 石霜既順世，吾師亦不住。杉桂有猩猩，糠秕無句句。
- 土肥多孟蕨，道老如嬰孺。莫比優曇花，斯人更難遇。
- 百千萬億偈，共他勿交涉。所以那老人，密傳與迦葉。
- 吾師得此法，不論劫不劫。去矣不可留，無蹤若為躡。

## 拼音

- yi2 shi4 bu4 jing1 ying2 ， gu1 feng1 chang2 lao3 qing2 。 wei2 can1 xiang4 zi0 bing3 ， ai4 shuo1 dao4 jun1 xiong1 。
- chi2 ou3 xiang1 li2 jue2 ， shan1 shen2 bai2 ri4 xing2 。 you4 wen2 xing2 jiao3 ye3 ， he2 chu3 hua4 qun2 sheng1 。
- zi4 xi1 xun2 shi1 ri4 ， dian1 feng1 jue2 ding3 tou2 。 sui1 wen2 bu4 xiang1 si4 ， te4 di4 shi3 ren2 chou2 。
- ting2 shu4 xue3 cui1 can2 ， shang4 you3 bai2 xian3 hou2 。 da4 zai1 fa3 zhong1 long2 ， qu4 qu4 bu4 ke3 liu2 。
- chang2 si1 jiang1 dao4 zhe3 ， gao1 lun4 di4 lu2 bang4 。 yu1 tan2 wu2 shi4 wei4 ， ye4 shen1 shan1 mu4 jiang1 。
- xia4 shan1 zao1 li2 luan4 ， duo1 bing4 wei2 shen1 cang2 。 yi4 bie2 san1 shi2 nian2 ， yan1 shui3 kong1 mang2 mang2 。
- shi2 shuang1 ji4 shun4 shi4 ， wu2 shi1 yi4 bu2 zhu4 。 shan1 gui4 you3 xing1 xing0 ， kang1 bi3 wu2 ju4 ju4 。
- tu3 fei2 duo1 meng4 jue2 ， dao4 lao3 ru2 ying1 ru2 。 mo4 bi3 you1 tan2 hua1 ， si1 ren2 geng4 nan2 yu4 。
- bai3 qian1 wan4 yi4 ji4 ， gong4 ta1 wu4 jiao1 she4 。 suo3 yi3 na4 lao3 ren2 ， mi4 chuan2 yu3 jia1 ye4 。
- wu2 shi1 de2 ci3 fa3 ， bu2 lun4 jie2 bu0 jie2 。 qu4 yi3 bu4 ke3 liu2 ， wu2 zong1 ruo4 wei2 nie4 。

## 注释

## 译文

## 赏析
