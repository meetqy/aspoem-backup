---
id: guan-xiu-heng-chui-qu-ci-ru-sai-qu
title: 橫吹曲辭：入塞曲
titlePinyin: heng2 chui1 qu3 ci2 ： ru4 sai1 qu3
titleSlug: heng-chui-qu-ci-ru-sai-qu
author: 貫休
authorPinyin: guan4 xiu1
authorSlug: guan-xiu
dynasty: 唐
dynastyPinyin: tang2
dynastySlug: tang
tags: []
---

## 正文

- 單于烽火動，都護去天涯。別賜黃金甲，親臨白玉墀。
- 塞垣須靜謐，師旅審安危。定遠條支寵，如今勝古時。
- 方見將軍貴，分明對冕旒。聖恩如遠被，狂虜不難收。
- 臣節唯期死，功勳敢望侯。終辭修裏第，從此出皇州。
- 百里精兵動，參差便渡遼。如何好白日，亦照此天驕。
- 遠樹深疑賊，驚蓬迥似雕。凱歌何日唱，磧路共天遙。

## 拼音

- dan1 yu2 feng1 huo3 dong4 ， dou1 hu4 qu4 tian1 ya2 。 bie2 ci4 huang2 jin1 jia3 ， qin1 lin2 bai2 yu4 chi2 。
- sai1 yuan2 xu1 jing4 mi4 ， shi1 lü3 shen3 an1 wei1 。 ding4 yuan3 tiao2 zhi1 chong3 ， ru2 jin1 sheng4 gu3 shi2 。
- fang1 jian4 jiang1 jun1 gui4 ， fen1 ming2 dui4 mian3 liu2 。 sheng4 en1 ru2 yuan3 bei4 ， kuang2 lu3 bu4 nan2 shou1 。
- chen2 jie2 wei2 qi1 si3 ， gong1 xun1 gan3 wang4 hou2 。 zhong1 ci2 xiu1 li3 di4 ， cong2 ci3 chu1 huang2 zhou1 。
- bai3 li3 jing1 bing1 dong4 ， can1 cha4 bian4 du4 liao2 。 ru2 he2 hao3 bai2 ri4 ， yi4 zhao4 ci3 tian1 jiao1 。
- yuan3 shu4 shen1 yi2 zei2 ， jing1 peng2 jiong3 si4 diao1 。 kai3 ge1 he2 ri4 chang4 ， qi4 lu4 gong4 tian1 yao2 。

## 注释

## 译文

## 赏析
