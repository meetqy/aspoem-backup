---
id: guan-xiu-wen-chi-song-shu-dao-shi-xia-shi
title: 聞赤松舒道士下世
titlePinyin: wen2 chi4 song1 shu1 dao4 shi0 xia4 shi4
titleSlug: wen-chi-song-shu-dao-shi-xia-shi
author: 貫休
authorPinyin: guan4 xiu1
authorSlug: guan-xiu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 地變賢人喪，瘡痍不可觀。
- 一聞消息苦，千種破除難。
- 陰騭那虛擲，深山近始安。
- 玄關評兔角，玉器琢雞冠。
- 傲野高難狎，融怡美不殫。
- 冀迎新渥澤，遽逐逝波瀾。
- 蛻殼埋金隧，飛精駕錦鸞。
- 傾摧千仞壁，枯歇一株蘭。
- 仙廟詩雖繼，苔牆篆必鞔。
- 煙霞成片黯，松桂著行乾。
- 影拄溪流咽，堂扃隟月寒。
- 寂寥遺藥犬，縹緲想瓊竿。
- 伊昔相尋遠，留連幾盡歡。
- 論詩花作席，炙菌葉爲盤。
- 彭伉心相似，承禎趣一般。
- 琴彈溪月側，棊次砌雲殘。
- 儵忽成千古，飄零見百端。
- 荆囊春浩浩，吳越浪漫漫。
- 已矣紅霞子，空留白石壇。
- 無弦亦須絕，回首一長歎。

## 拼音

- di4 bian4 xian2 ren2 sang1 ， chuang1 yi2 bu4 ke3 guan1 。
- yi4 wen2 xiao1 xi0 ku3 ， qian1 zhong3 po4 chu2 nan2 。
- yin1 zhi4 na4 xu1 zhi4 ， shen1 shan1 jin4 shi3 an1 。
- xuan2 guan1 ping2 tu4 jiao3 ， yu4 qi4 zhuo2 ji1 guan1 。
- ao4 ye3 gao1 nan2 xia2 ， rong2 yi2 mei3 bu4 dan1 。
- ji4 ying2 xin1 wo4 ze2 ， ju4 zhu2 shi4 bo1 lan2 。
- tui4 ke2 mai2 jin1 sui4 ， fei1 jing1 jia4 jin3 luan2 。
- qing1 cui1 qian1 ren4 bi4 ， ku1 xie1 yi4 zhu1 lan2 。
- xian1 miao4 shi1 sui1 ji4 ， tai2 qiang2 zhuan4 bi4 man2 。
- yan1 xia2 cheng2 pian4 an4 ， song1 gui4 zhu4 xing2 qian2 。
- ying3 zhu3 xi1 liu2 yan4 ， tang2 jiong1 xi4 yue4 han2 。
- ji4 liao2 yi2 yao4 quan3 ， piao3 miao3 xiang3 qiong2 gan1 。
- yi1 xi1 xiang1 xun2 yuan3 ， liu2 lian2 ji1 jin4 huan1 。
- lun4 shi1 hua1 zuo4 xi2 ， zhi4 jun1 ye4 wei2 pan2 。
- peng2 kang4 xin1 xiang1 si4 ， cheng2 zhen1 qu4 yi4 ban1 。
- qin2 dan4 xi1 yue4 ce4 ， qi2 ci4 qi4 yun2 can2 。
- shu1 hu1 cheng2 qian1 gu3 ， piao1 ling2 jian4 bai3 duan1 。
- jing1 nang2 chun1 hao4 hao4 ， wu2 yue4 lang4 man4 man4 。
- yi3 yi3 hong2 xia2 zi3 ， kong1 liu2 bai2 shi2 tan2 。
- wu2 xian2 yi4 xu1 jue2 ， hui2 shou3 yi4 chang2 tan4 。

## 注释

## 译文

## 赏析
