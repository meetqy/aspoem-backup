---
id: ye-yin-bie-ke-shan
title: 別可山
titlePinyin: bie2 ke3 shan1
titleSlug: bie-ke-shan
author: 葉茵
authorPinyin: ye4 yin1
authorSlug: ye-yin
dynasty: 唐
dynastyPinyin: tang2
dynastySlug: tang
tags: [] 
---

## 正文

- 松江之左，可漁可農。
- 古樹陰陰，碧波溶溶。
- 子契予好，携家而從。
- 載笑載語，乃棹輕篷。
- 冥訪前脩，天隨室邇。
- 中心孔嘉，爰居爰止。
- 有薰自南，景物清美。
- 槐柳于前，煩歊潜弭。
- 我有旨酒，與子酌之。
- 既醉且舞，且歌而詩。
- 陶然樂只，厥情怡怡。
- 一日舍去，豈不念茲。
- 客懷先秋，興言欲別。
- 屢止屢辭，行計已决。
- 送子于舟，期我乎雪。
- 敬哉前邁，于時炎熱。
- 惆悵若失，延佇長津。
- 復面猶賒，柰何夕晨。
- 豈無他友，白首如新。
- 念子實繁，融融天真。
- 北山有梅，南山有雲。
- 下有猿鶴，中有隠君。
- 千里命駕，予敢不厪。
- 乃志必獲，載歌斯文。

## 拼音

- song1 jiang1 zhi1 zuo3 ， ke3 yu2 ke3 nong2 。
- gu3 shu4 yin1 yin1 ， bi4 bo1 rong2 rong2 。
- zi3 qi4 yu3 hao3 ， xie2 jia1 er2 cong2 。
- zai4 xiao4 zai4 yu3 ， nai3 zhao4 qing1 peng2 。
- ming2 fang3 qian2 xiu1 ， tian1 sui2 shi4 er3 。
- zhong1 xin1 kong3 jia1 ， yuan2 ju1 yuan2 zhi3 。
- you3 xun1 zi4 nan2 ， jing3 wu4 qing1 mei3 。
- huai2 liu3 yu2 qian2 ， fan2 xiao1 qian2 mi3 。
- wo3 you3 zhi3 jiu3 ， yu3 zi3 zhuo2 zhi1 。
- ji4 zui4 qie3 wu3 ， qie3 ge1 er2 shi1 。
- tao2 ran2 le4 zhi1 ， jue2 qing2 yi2 yi2 。
- yi2 ri4 she3 qu4 ， qi3 bu2 nian4 zi1 。
- ke4 huai2 xian1 qiu1 ， xing1 yan2 yu4 bie2 。
- lü3 zhi3 lü3 ci2 ， xing2 ji4 yi3 jue2 。
- song4 zi3 yu2 zhou1 ， qi1 wo3 hu1 xue3 。
- jing4 zai1 qian2 mai4 ， yu2 shi2 yan2 re4 。
- chou2 chang4 ruo4 shi1 ， yan2 zhu4 chang2 jin1 。
- fu4 mian4 you2 she1 ， nai4 he2 xi1 chen2 。
- qi3 wu2 ta1 you3 ， bai2 shou3 ru2 xin1 。
- nian4 zi3 shi2 fan2 ， rong2 rong2 tian1 zhen1 。
- bei3 shan1 you3 mei2 ， nan2 shan1 you3 yun2 。
- xia4 you3 yuan2 he4 ， zhong1 you3 yin3 jun1 。
- qian1 li3 ming4 jia4 ， yu3 gan3 bu4 jin3 。
- nai3 zhi4 bi4 huo4 ， zai4 ge1 si1 wen2 。

## 注释

## 译文

## 赏析
