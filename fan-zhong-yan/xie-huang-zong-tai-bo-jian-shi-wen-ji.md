---
id: fan-zhong-yan-xie-huang-zong-tai-bo-jian-shi-wen-ji
title: 謝黄惣太博見示文集
titlePinyin: xie4 huang2 zong3 tai4 bo2 jian4 shi4 wen2 ji2
titleSlug: xie-huang-zong-tai-bo-jian-shi-wen-ji
author: 范仲淹
authorPinyin: fan4 zhong4 yan1
authorSlug: fan-zhong-yan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 松桂有嘉色，不與衆芳期。
- 金石有正聲，詎將羣響隨。
- 君子著雅言，以道不以時。
- 仰止江夏公，大醇無小疵。
- 孜孜經緯心，落落教化辭。
- 上有帝皇道，下有人臣規。
- 邈與聖賢會，豈以富貴移。
- 誰言荆棘滋，獨此生蘭芝。
- 誰言鼃黽繁，獨此蟠龍龜。
- 豈徒一時異，將爲千古奇。
- 願此周召風，達我堯舜知。
- 致之諷諫路，陞之誥命司。
- 二雅正得失，五典陳雍熙。
- 頌聲格九廟，王澤及四夷。
- 自然天下文，不復迷宗師。

## 拼音

- song1 gui4 you3 jia1 se4 ， bu4 yu3 zhong4 fang1 qi1 。
- jin1 shi2 you3 zheng4 sheng1 ， ju4 jiang1 qun2 xiang3 sui2 。
- jun1 zi3 zhu4 ya3 yan2 ， yi3 dao4 bu4 yi3 shi2 。
- yang3 zhi3 jiang1 xia4 gong1 ， da4 chun2 wu2 xiao3 ci1 。
- zi1 zi1 jing1 wei3 xin1 ， luo4 luo4 jiao4 hua4 ci2 。
- shang4 you3 di4 huang2 dao4 ， xia4 you3 ren2 chen2 gui1 。
- miao3 yu3 sheng4 xian2 hui4 ， qi3 yi3 fu4 gui4 yi2 。
- shui2 yan2 jing1 ji2 zi1 ， du2 ci3 sheng1 lan2 zhi1 。
- shui2 yan2 wa1 min3 fan2 ， du2 ci3 pan2 long2 gui1 。
- qi3 tu2 yi4 shi2 yi4 ， jiang1 wei2 qian1 gu3 qi2 。
- yuan4 ci3 zhou1 zhao4 feng1 ， da2 wo3 yao2 shun4 zhi1 。
- zhi4 zhi1 feng3 jian4 lu4 ， sheng1 zhi1 gao4 ming4 si1 。
- er4 ya3 zheng4 de2 shi1 ， wu3 dian3 chen2 yong1 xi1 。
- song4 sheng1 ge2 jiu3 miao4 ， wang2 ze2 ji2 si4 yi2 。
- zi4 ran2 tian1 xia4 wen2 ， bu2 fu4 mi2 zong1 shi1 。

## 注释

## 译文

## 赏析
