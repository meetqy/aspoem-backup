---
id: fan-zhong-yan-ting-zhen-shang-ren-qin-ge
title: 聽真上人琴歌
titlePinyin: ting1 zhen1 shang4 ren2 qin2 ge1
titleSlug: ting-zhen-shang-ren-qin-ge
author: 范仲淹
authorPinyin: fan4 zhong4 yan1
authorSlug: fan-zhong-yan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 銀潢耿耿霜稜稜，西軒月色寒如冰。
- 上人一叩朱絲繩，萬籟不起秋光凝。
- 伏羲歸天忽千古，我聞遺音淚如雨。
- 嗟嗟不及鄭衛兒，北里南鄰競歌舞。
- 競歌舞，何時休，師襄堂上心悠悠。
- 擊浮金，戞鳴玉，老龍秋啼蒼海底，幼猿暮嘯寒山曲。
- 隴頭琴瑟咽流泉，洞庭蕭蕭落寒木。
- 此聲感物何太靈，十二銜珠下仙鵠。
- 爲予再奏南風詩，神人和暢舜無爲。
- 爲余試彈廣陵散，鬼物悲哀晉方亂。
- 乃知聖人情慮深，將治四海先治琴。
- 興亡哀樂不我遁，坐中可見天下心。
- 感公遺我正始音，何以報之千黄金。

## 拼音

- yin2 huang2 geng3 geng3 shuang1 leng2 leng2 ， xi1 xuan1 yue4 se4 han2 ru2 bing1 。
- shang4 ren2 yi2 kou4 zhu1 si1 sheng2 ， wan4 lai4 bu4 qi3 qiu1 guang1 ning2 。
- fu2 xi1 gui1 tian1 hu1 qian1 gu3 ， wo3 wen2 yi2 yin1 lei4 ru2 yu3 。
- jie1 jie1 bu4 ji2 zheng4 wei4 er2 ， bei3 li3 nan2 lin2 jing4 ge1 wu3 。
- jing4 ge1 wu3 ， he2 shi2 xiu1 ， shi1 xiang1 tang2 shang4 xin1 you1 you1 。
- ji1 fu2 jin1 ， jia2 ming2 yu4 ， lao3 long2 qiu1 ti2 cang1 hai3 di3 ， you4 yuan2 mu4 xiao4 han2 shan1 qu3 。
- long3 tou2 qin2 se4 yan4 liu2 quan2 ， dong4 ting2 xiao1 xiao1 luo4 han2 mu4 。
- ci3 sheng1 gan3 wu4 he2 tai4 ling2 ， shi2 er4 xian2 zhu1 xia4 xian1 hu2 。
- wei2 yu3 zai4 zou4 nan2 feng1 shi1 ， shen2 ren2 he2 chang4 shun4 wu2 wei2 。
- wei2 yu2 shi4 dan4 guang3 ling2 san4 ， gui3 wu4 bei1 ai1 jin4 fang1 luan4 。
- nai3 zhi1 sheng4 ren2 qing2 lü4 shen1 ， jiang1 zhi4 si4 hai3 xian1 zhi4 qin2 。
- xing1 wang2 ai1 le4 bu4 wo3 dun4 ， zuo4 zhong1 ke3 jian4 tian1 xia4 xin1 。
- gan3 gong1 yi2 wo3 zheng4 shi3 yin1 ， he2 yi3 bao4 zhi1 qian1 huang2 jin1 。

## 注释

## 译文

## 赏析
