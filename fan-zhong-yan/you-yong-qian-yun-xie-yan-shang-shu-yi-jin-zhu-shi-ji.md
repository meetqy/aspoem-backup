---
id: fan-zhong-yan-you-yong-qian-yun-xie-yan-shang-shu-yi-jin-zhu-shi-ji
title: 又用前韻謝晏尚書以近著示及
titlePinyin: you4 yong4 qian2 yun4 xie4 yan4 shang4 shu1 yi3 jin4 zhu4 shi4 ji2
titleSlug: you-yong-qian-yun-xie-yan-shang-shu-yi-jin-zhu-shi-ji
author: 范仲淹
authorPinyin: fan4 zhong4 yan1
authorSlug: fan-zhong-yan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 祖述賢人業，何因降玄鄉。
- 周公舊才美，夫子近文章。
- 逸氣彌衝斗，雄源甚決潢。
- 月中靈桂老，春外寶芝芳。
- 遠似天無翳，清如塞有霜。
- 日星圖舜禹，金石頌成康。
- 渦曲風騷盛，營丘學校光。
- 至精含變化，大手鑿洪荒。
- 崧嶽詞欺甫，甘泉價掩揚。
- 滿朝當諷誦，終古豈遺忘。
- 恍若探龍際，森疑履虎傍。
- 半生游此道，觀海特茫茫。

## 拼音

- zu3 shu4 xian2 ren2 ye4 ， he2 yin1 jiang4 xuan2 xiang1 。
- zhou1 gong1 jiu4 cai2 mei3 ， fu1 zi3 jin4 wen2 zhang1 。
- yi4 qi4 mi2 chong1 dou4 ， xiong2 yuan2 shen4 jue2 huang2 。
- yue4 zhong1 ling2 gui4 lao3 ， chun1 wai4 bao3 zhi1 fang1 。
- yuan3 si4 tian1 wu2 yi4 ， qing1 ru2 sai1 you3 shuang1 。
- ri4 xing1 tu2 shun4 yu3 ， jin1 shi2 song4 cheng2 kang1 。
- wo1 qu3 feng1 sao1 sheng4 ， ying2 qiu1 xue2 xiao4 guang1 。
- zhi4 jing1 han2 bian4 hua4 ， da4 shou3 zao2 hong2 huang1 。
- song1 yue4 ci2 qi1 fu3 ， gan1 quan2 jia4 yan3 yang2 。
- man3 chao2 dang1 feng3 song4 ， zhong1 gu3 qi3 yi2 wang4 。
- huang3 ruo4 tan4 long2 ji4 ， sen1 yi2 lü3 hu3 bang4 。
- ban4 sheng1 you2 ci3 dao4 ， guan1 hai3 te4 mang2 mang2 。

## 注释

## 译文

## 赏析
