---
id: jia-dao-wan-yue
title: 翫月
titlePinyin: wan2 yue4
titleSlug: wan-yue
author: 賈島
authorPinyin: jia3 dao3
authorSlug: jia-dao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 寒月破東北，賈生立西南。
- 西南立倚何，立倚青青杉。
- 近月有數星，星名未詳諳。
- 但愛杉倚月，我倚杉爲三。
- 月乃不上杉，上杉難相參。
- 眙𥈭子細視，睛瞳桂枝劖。
- 目常有熱疾，久視無煩炎。
- 以手捫衣裳，零露已濡霑。
- 久立雙足凍，時向股䏶淹。
- 立久病足折，兀然黐膠黏。
- 他人應已睡，轉喜此景恬。
- 此景亦胡及，而我苦淫耽。
- 無異市井人，見金不知廉。
- 不知此夜中，幾人同無厭。
- 待得上頂看，未擬歸枕函。
- 強步望寢齋，步步情不堪。
- 步到竹叢西，東望如隔簾。
- 却坐竹叢外，清思刮幽潛。
- 量知愛月人，身願化爲蟾。

## 拼音

- han2 yue4 po4 dong1 bei3 ， jia3 sheng1 li4 xi1 nan2 。
- xi1 nan2 li4 yi3 he2 ， li4 yi3 qing1 qing1 shan1 。
- jin4 yue4 you3 shu4 xing1 ， xing1 ming2 wei4 xiang2 an1 。
- dan4 ai4 shan1 yi3 yue4 ， wo3 yi3 shan1 wei2 san1 。
- yue4 nai3 bu2 shang4 shan1 ， shang4 shan1 nan2 xiang1 can1 。
- yi2 𥈭 zi3 xi4 shi4 ， jing1 tong2 gui4 zhi1 chan2 。
- mu4 chang2 you3 re4 ji2 ， jiu3 shi4 wu2 fan2 yan2 。
- yi3 shou3 men2 yi1 shang0 ， ling2 lu4 yi3 ru2 zhan1 。
- jiu3 li4 shuang1 zu2 dong4 ， shi2 xiang4 gu3 䏶 yan1 。
- li4 jiu3 bing4 zu2 zhe2 ， wu4 ran2 chi1 jiao1 nian2 。
- ta1 ren2 ying1 yi3 shui4 ， zhuan3 xi3 ci3 jing3 tian2 。
- ci3 jing3 yi4 hu2 ji2 ， er2 wo3 ku3 yin2 dan1 。
- wu2 yi4 shi4 jing3 ren2 ， jian4 jin1 bu4 zhi1 lian2 。
- bu4 zhi1 ci3 ye4 zhong1 ， ji1 ren2 tong2 wu2 yan4 。
- dai4 de2 shang4 ding3 kan4 ， wei4 ni3 gui1 zhen3 han2 。
- qiang2 bu4 wang4 qin3 zhai1 ， bu4 bu4 qing2 bu4 kan1 。
- bu4 dao4 zhu2 cong2 xi1 ， dong1 wang4 ru2 ge2 lian2 。
- que4 zuo4 zhu2 cong2 wai4 ， qing1 si1 gua1 you1 qian2 。
- liang2 zhi1 ai4 yue4 ren2 ， shen1 yuan4 hua4 wei2 chan2 。

## 注释

## 译文

## 赏析
