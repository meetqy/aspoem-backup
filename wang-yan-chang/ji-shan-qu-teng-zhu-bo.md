---
id: wang-yan-chang-ji-shan-qu-teng-zhu-bo
title: 寄山臞滕主簿
titlePinyin: ji4 shan1 qu2 teng2 zhu3 bo2
titleSlug: ji-shan-qu-teng-zhu-bo
author: 汪炎昶
authorPinyin: wang1 yan2 chang3
authorSlug: wang-yan-chang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 臞仙非臞惟少肥，風骨聳峭無妍姿。
- 有口不餐世上味，頗黎琢盌盛珠璣。
- 手挼脚踏思爛熳，筆頭芳香擷江蘺。
- 出古彝鼎或莫識，欲爲平淡愈崛奇。
- 論攢衆口每如此，近日始讀閲古詩。
- 瘦勁老硬鐵詰曲，齟齬不棘險不巇。
- 此天與才未易學，太白吻喉賀肝脾。
- 我喜欲絕彼乃怪，頸被驚縮牢如龜。
- 深閟龍宮足瑰詭，犀燃惜僅一二窺。
- 詠歌盛功代有作，吉甫宗元愈奚斯。
- 鏗轟炳耀震宇宙，蕩滌萬世清風吹。
- 先生筆力妙如許，模雲繪月豈所宜。
- 何不飛霞綴爲佩，駟以玉虯翼兩螭。
- 直從崑崙閬風苑，橫絕四海窺荒維。
- 左拔太華取巉絕，右抉星宿分芒輝。
- 一跳突入東壁府，滌硯倒瀉銀河漪。
- 咀盤嚼誥繼雅頌，音被簫韶記之夔。
- 與儀鸞鳳舞百獸，垂億萬載無窮期。
- 夜夢群仙領此語，曰不如此材無施。
- 先生首塗定何日，願執鞭弭長相隨。

## 拼音

- qu2 xian1 fei1 qu2 wei2 shao3 fei2 ， feng1 gu3 song3 qiao4 wu2 yan2 zi1 。
- you3 kou3 bu4 can1 shi4 shang4 wei4 ， po1 li2 zhuo2 wan3 sheng4 zhu1 ji1 。
- shou3 ruo2 jiao3 ta4 si1 lan4 man4 ， bi3 tou2 fang1 xiang1 xie2 jiang1 li2 。
- chu1 gu3 yi2 ding3 huo4 mo4 shi2 ， yu4 wei2 ping2 dan4 yu4 jue2 qi2 。
- lun4 zan3 zhong4 kou3 mei3 ru2 ci3 ， jin4 ri4 shi3 du2 yue4 gu3 shi1 。
- shou4 jin4 lao3 ying4 tie3 jie2 qu3 ， ju3 yu3 bu4 ji2 xian3 bu4 xi1 。
- ci3 tian1 yu3 cai2 wei4 yi4 xue2 ， tai4 bai2 wen3 hou2 he4 gan1 pi2 。
- wo3 xi3 yu4 jue2 bi3 nai3 guai4 ， jing3 bei4 jing1 suo1 lao2 ru2 gui1 。
- shen1 bi4 long2 gong1 zu2 gui1 gui3 ， xi1 ran2 xi1 jin3 yi1 er4 kui1 。
- yong3 ge1 sheng4 gong1 dai4 you3 zuo4 ， ji2 fu3 zong1 yuan2 yu4 xi1 si1 。
- keng1 hong1 bing3 yao4 zhen4 yu3 zhou4 ， dang4 di2 wan4 shi4 qing1 feng1 chui1 。
- xian1 sheng0 bi3 li4 miao4 ru2 xu1 ， mo2 yun2 hui4 yue4 qi3 suo3 yi2 。
- he2 bu4 fei1 xia2 zhui4 wei2 pei4 ， si4 yi3 yu4 qiu2 yi4 liang3 chi1 。
- zhi2 cong2 kun1 lun2 lang4 feng1 yuan4 ， heng2 jue2 si4 hai3 kui1 huang1 wei2 。
- zuo3 ba2 tai4 hua2 qu3 chan2 jue2 ， you4 jue2 xing1 xiu4 fen1 mang2 hui1 。
- yi2 tiao4 tu1 ru4 dong1 bi4 fu3 ， di2 yan4 dao3 xie4 yin2 he2 yi1 。
- zui3 pan2 jiao2 gao4 ji4 ya3 song4 ， yin1 bei4 xiao1 shao2 ji4 zhi1 kui2 。
- yu3 yi2 luan2 feng4 wu3 bai3 shou4 ， chui2 yi4 wan4 zai4 wu2 qiong2 qi1 。
- ye4 meng4 qun2 xian1 ling3 ci3 yu3 ， yue1 bu4 ru2 ci3 cai2 wu2 shi1 。
- xian1 sheng0 shou3 tu2 ding4 he2 ri4 ， yuan4 zhi2 bian1 mi3 chang2 xiang1 sui2 。

## 注释

## 译文

## 赏析
