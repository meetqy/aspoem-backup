---
id: pi-ri-xiu-qi-ai-shi-lu-zheng-jun
title: 七愛詩：盧征君
titlePinyin: qi1 ai4 shi1 ： lu2 zheng1 jun1
titleSlug: qi-ai-shi-lu-zheng-jun
author: 皮日休
authorPinyin: pi2 ri4 xiu1
authorSlug: pi-ri-xiu
dynasty: 唐
dynastyPinyin: tang2
dynastySlug: tang
tags: []
---

## 正文

- 吾愛盧征君，高臥嵩山裏。百辟未一顧，三征方暫起。
- 坦腹對宰相，岸幘揖天子。建禮門前吟，金鑾殿裏醉。
- 天下皆餔糟，征君獨潔己。天下皆樂聞，征君獨洗耳。
- 天下皆懷羞，征君獨多恥。銀黃不妨懸，赤紱不妨被。
- 而於心抱中，獨作羲皇地。籃輿一雲返，泥詔褒不已。
- 再看緱山雲，重酌嵩陽水。放曠書裏終，逍遙醉中死。
- 吾謂伊與周，不若征君貴。吾謂巢與許，不若征君義。
- 高名無階級，逸跡絕涯涘。萬世唐書中，逸名不可比。
- 粵吾慕真隱，強以骨肉累。如教不為名，敢有征君志。

## 拼音

- wu2 ai4 lu2 zheng1 jun1 ， gao1 wo4 song1 shan1 li3 。 bai3 pi4 wei4 yi2 gu4 ， san1 zheng1 fang1 zan4 qi3 。
- tan3 fu4 dui4 zai3 xiang4 ， an4 ze2 yi1 tian1 zi3 。 jian4 li3 men2 qian2 yin2 ， jin1 luan2 dian4 li3 zui4 。
- tian1 xia4 jie1 bu1 zao1 ， zheng1 jun1 du2 jie2 ji3 。 tian1 xia4 jie1 le4 wen2 ， zheng1 jun1 du2 xi3 er3 。
- tian1 xia4 jie1 huai2 xiu1 ， zheng1 jun1 du2 duo1 chi3 。 yin2 huang2 bu4 fang2 xuan2 ， chi4 fu2 bu4 fang2 bei4 。
- er2 wu1 xin1 bao4 zhong1 ， du2 zuo4 xi1 huang2 di4 。 lan2 yu2 yi4 yun2 fan3 ， ni2 zhao4 bao1 bu4 yi3 。
- zai4 kan4 gou1 shan1 yun2 ， zhong4 zhuo2 song1 yang2 shui3 。 fang4 kuang4 shu1 li3 zhong1 ， xiao1 yao2 zui4 zhong1 si3 。
- wu2 wei4 yi1 yu3 zhou1 ， bu2 ruo4 zheng1 jun1 gui4 。 wu2 wei4 chao2 yu3 xu1 ， bu2 ruo4 zheng1 jun1 yi4 。
- gao1 ming2 wu2 jie1 ji2 ， yi4 ji4 jue2 ya2 si4 。 wan4 shi4 tang2 shu1 zhong1 ， yi4 ming2 bu4 ke3 bi3 。
- yue4 wu2 mu4 zhen1 yin3 ， qiang2 yi3 gu3 rou4 lei4 。 ru2 jiao4 bu4 wei2 ming2 ， gan3 you3 zheng1 jun1 zhi4 。

## 注释

## 译文

## 赏析
