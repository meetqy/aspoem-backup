---
id: pi-ri-xiu-lu-wang-du-xiang-yang-qi-jiu-chuan-jian-zeng-wu-bai-yan-guo-bao-yong-cai-mi-you-cheng-shi-ran-xiang-yang-nang-shi-li-li-zai-mu-fu-qi-jiu-chuan-suo-wei-zai-zhe-han-yang-wang-ze-zong-she-yuan-xun-meng-hao-ran-ze-wen-zhang-da-jiang-yu-ci-er-zan-zhi-yin-er-ji-da-yi-shi-ren-wu-yan-bu-chou-zhi-yi-ye-ci-yun
title: 魯望讀《襄陽耆舊傳》，見贈五百言，過褒庸材，靡有稱是。然襄陽曩事歷歷在目，夫《耆舊傳》所未載者，漢陽王則宗社元勛，孟浩然則文章大匠，予次而贊之，因而寄答，亦詩人無言不酬之義也，次韻
titlePinyin: lu3 wang4 du2 《 xiang1 yang2 qi2 jiu4 chuan2 》 ， jian4 zeng4 wu3 bai3 yan2 ， guo4 bao1 yong1 cai2 ， mi2 you3 cheng1 shi4 。 ran2 xiang1 yang2 nang3 shi4 li4 li4 zai4 mu4 ， fu1 《 qi2 jiu4 chuan2 》 suo3 wei4 zai4 zhe3 ， han4 yang2 wang2 ze2 zong1 she4 yuan2 xun1 ， meng4 hao4 ran2 ze2 wen2 zhang1 da4 jiang4 ， yu3 ci4 er2 zan4 zhi1 ， yin1 er2 ji4 da2 ， yi4 shi1 ren2 wu2 yan2 bu4 chou2 zhi1 yi4 ye3 ， ci4 yun4
titleSlug: lu-wang-du-xiang-yang-qi-jiu-chuan-jian-zeng-wu-bai-yan-guo-bao-yong-cai-mi-you-cheng-shi-ran-xiang-yang-nang-shi-li-li-zai-mu-fu-qi-jiu-chuan-suo-wei-zai-zhe-han-yang-wang-ze-zong-she-yuan-xun-meng-hao-ran-ze-wen-zhang-da-jiang-yu-ci-er-zan-zhi-yin-er-ji-da-yi-shi-ren-wu-yan-bu-chou-zhi-yi-ye-ci-yun
author: 皮日休
authorPinyin: pi2 ri4 xiu1
authorSlug: pi-ri-xiu
dynasty: 唐
dynastyPinyin: tang2
dynastySlug: tang
tags: []
---

## 正文

- 漢水碧于天，南荊廓然秀。廬羅遵古俗，鄢郢迷昔囿。
- 幽奇無得狀，巉絕不能究。興替忽矣新，山川悄然舊。
- 斑斑生造士，一一應玄宿。巴庸乃嶮岨，屈景實豪右。
- 是非既自分，涇渭不相就。粵自靈均來，清才若天漱。
- 偉哉泂上隱，卓爾隆中耨。始將麋鹿狎，遂與麒麟鬥。
- 萬乘不可謁，千鐘固非茂。爰從景升死，境上多兵候。
- 檀溪試戈船，峴嶺屯貝胄。寂寞數百年，質唯包礫琇。
- 上玄賞唐德，生賢命之授。是為漢陽王，帝曰俞爾奏。
- 巨德聳神鬼，宏才轢前後。勢端唯金莖，質古乃玉豆。
- 行葉蔭大椿，詞源吐洪溜。六成清廟音，一柱明堂構。
- 在昔房陵遷，圓穹正中漏。繄王揭然出，上下拓宇宙。
- 俯視三事者，騃騃若童幼。低摧護中興，若鳳視其鷇。
- 遇險必伸足，逢誅將引脰。既正北極尊，遂治眾星謬。
- 重聞章陵幸，再見岐陽狩。日似新刮膜，天如重熨縐。
- 易政疾似欬，求賢甚於購。化之未期年，民安而國富。
- 翼衛兩舜趨，鉤陳十堯驟。忽然遺相印，如羿卸其彀。
- 奸幸卻乘釁，播遷遂終壽。遺廟屹峰崿，功名紛組繡。
- 開元文物盛，孟子生荊岫。斯文縱奇巧，秦璽新雕鏤。
- 甘窮臥牛衣，受辱對狗竇。思變如易爻，才通似玄首。
- 秘于龍宮室，怪於天篆籀。知者競欲戴，嫉者或將詬。
- 任達且百觚，遂為當時陋。既作才鬼終，恐為仙籍售。
- 予生二賢末，得作升木狖。兼濟與獨善，俱敢懷其臭。
- 江漢稱炳靈，克明嗣清晝。繼彼欲為三，如醨如醇酎。
- 既見陸夫子，駑心卻伏廄。結彼世外交，遇之於邂逅。
- 兩鶴思競閑，雙松格爭瘦。唯恐別仙才，漣漣涕襟袖。

## 拼音

- han4 shui3 bi4 yu2 tian1 ， nan2 jing1 kuo4 ran2 xiu4 。 lu2 luo2 zun1 gu3 su2 ， yan1 ying3 mi2 xi1 you4 。
- you1 qi2 wu2 de2 zhuang4 ， chan2 jue2 bu4 neng2 jiu1 。 xing1 ti4 hu1 yi3 xin1 ， shan1 chuan1 qiao3 ran2 jiu4 。
- ban1 ban1 sheng1 zao4 shi4 ， yi1 yi1 ying1 xuan2 su4 。 ba1 yong1 nai3 xian3 qu1 ， qu1 jing3 shi2 hao2 you4 。
- shi4 fei1 ji4 zi4 fen1 ， jing1 wei4 bu4 xiang1 jiu4 。 yue4 zi4 ling2 jun1 lai2 ， qing1 cai2 ruo4 tian1 shu4 。
- wei3 zai1 jiong3 shang4 yin3 ， zhuo2 er3 long2 zhong1 nou4 。 shi3 jiang1 mi2 lu4 xia2 ， sui4 yu3 qi2 lin2 dou4 。
- wan4 cheng2 bu4 ke3 ye4 ， qian1 zhong1 gu4 fei1 mao4 。 yuan2 cong2 jing3 sheng1 si3 ， jing4 shang4 duo1 bing1 hou4 。
- tan2 xi1 shi4 ge1 chuan2 ， xian4 ling3 tun2 bei4 zhou4 。 ji4 mo4 shu4 bai3 nian2 ， zhi4 wei2 bao1 li4 xiu4 。
- shang4 xuan2 shang3 tang2 de2 ， sheng1 xian2 ming4 zhi1 shou4 。 shi4 wei2 han4 yang2 wang2 ， di4 yue1 yu2 er3 zou4 。
- ju4 de2 song3 shen2 gui3 ， hong2 cai2 li4 qian2 hou4 。 shi4 duan1 wei2 jin1 jing4 ， zhi4 gu3 nai3 yu4 dou4 。
- xing2 ye4 yin1 da4 chun1 ， ci2 yuan2 tu3 hong2 liu1 。 liu4 cheng2 qing1 miao4 yin1 ， yi2 zhu4 ming2 tang2 gou4 。
- zai4 xi1 fang2 ling2 qian1 ， yuan2 qiong2 zheng4 zhong1 lou4 。 yi1 wang2 jie1 ran2 chu1 ， shang4 xia4 tuo4 yu3 zhou4 。
- fu3 shi4 san1 shi4 zhe3 ， si4 si4 ruo4 tong2 you4 。 di1 cui1 hu4 zhong1 xing1 ， ruo4 feng4 shi4 qi2 kou4 。
- yu4 xian3 bi4 shen1 zu2 ， feng2 zhu1 jiang1 yin3 dou4 。 ji4 zheng4 bei3 ji2 zun1 ， sui4 zhi4 zhong4 xing1 miu4 。
- zhong4 wen2 zhang1 ling2 xing4 ， zai4 jian4 qi2 yang2 shou4 。 ri4 si4 xin1 gua1 mo2 ， tian1 ru2 zhong4 yun4 zhou4 。
- yi4 zheng4 ji2 si4 kai4 ， qiu2 xian2 shen4 wu1 gou4 。 hua4 zhi1 wei4 qi1 nian2 ， min2 an1 er2 guo2 fu4 。
- yi4 wei4 liang3 shun4 qu1 ， gou1 chen2 shi2 yao2 zhou4 。 hu1 ran2 yi2 xiang1 yin4 ， ru2 yi4 xie4 qi2 gou4 。
- jian1 xing4 que4 cheng2 xin4 ， bo1 qian1 sui4 zhong1 shou4 。 yi2 miao4 yi4 feng1 e4 ， gong1 ming2 fen1 zu3 xiu4 。
- kai1 yuan2 wen2 wu4 sheng4 ， meng4 zi3 sheng1 jing1 xiu4 。 si1 wen2 zong4 qi2 qiao3 ， qin2 xi3 xin1 diao1 lou4 。
- gan1 qiong2 wo4 niu2 yi1 ， shou4 ru3 dui4 gou3 dou4 。 si1 bian4 ru2 yi4 yao2 ， cai2 tong1 si4 xuan2 shou3 。
- mi4 yu2 long2 gong1 shi4 ， guai4 wu1 tian1 zhuan4 zhou4 。 zhi1 zhe3 jing4 yu4 dai4 ， ji2 zhe3 huo4 jiang1 gou4 。
- ren4 da2 qie3 bai3 gu1 ， sui4 wei2 dang1 shi2 lou4 。 ji4 zuo4 cai2 gui3 zhong1 ， kong3 wei2 xian1 ji2 shou4 。
- yu3 sheng1 er4 xian2 mo4 ， de2 zuo4 sheng1 mu4 you4 。 jian1 ji4 yu3 du2 shan4 ， ju4 gan3 huai2 qi2 chou4 。
- jiang1 han4 cheng1 bing3 ling2 ， ke4 ming2 si4 qing1 zhou4 。 ji4 bi3 yu4 wei2 san1 ， ru2 li2 ru2 chun2 zhou4 。
- ji4 jian4 lu4 fu1 zi3 ， nu2 xin1 que4 fu2 jiu4 。 jie2 bi3 shi4 wai4 jiao1 ， yu4 zhi1 wu1 xie4 hou4 。
- liang3 he4 si1 jing4 xian2 ， shuang1 song1 ge2 zheng1 shou4 。 wei2 kong3 bie2 xian1 cai2 ， lian2 lian2 ti4 jin1 xiu4 。

## 注释

## 译文

## 赏析
