---
id: pi-ri-xiu-er-you-shi-xu-shi
title: 二遊詩 徐詩
titlePinyin: er4 you2 shi1   xu2 shi1
titleSlug: er-you-shi-xu-shi
author: 皮日休
authorPinyin: pi2 ri4 xiu1
authorSlug: pi-ri-xiu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 東莞爲著姓，奕代皆雋喆。
- 強學取科第，名聲盡孤揭。
- 自爲方州來，清操稱凜冽。
- 唯寫墳籍多，必云清俸絕。
- 宣毫利若風，剡紙光於月。
- 札吏指欲胼，萬通排未闋。
- 樓船若夏屋，欲載如垤㙞。
- 轉徙入吳都，縱橫礙門闑。
- 縹囊輕似霧，緗帙殷於血。
- 以此爲基構，將斯用貽厥。
- 重於通侯印，貴却全師節。
- 我愛參卿道，承家能介潔。
- 潮田五萬步，草屋十餘楶。
- 微宦不能去，歸來坐如刖。
- 保茲萬卷書，守慎如羈紲。
- 念我曾苦心，相逢無間別。
- 引之看祕寶，任得窮披閱。
- 軸閑翠鈿剝，籤古紅牙折。
- 帙解帶芸香，卷開和桂屑。
- 枕兼石鋒刃，榻共松瘡癤。
- 一臥寂無諠，數編看盡徹。
- 或攜歸廨宇，或把穿林樾。
- 挈過太湖風，抱宿支硎雪。
- 如斯未星紀，悉得分毫末。
- 翦除幽僻藪，滌蕩玄微窟。
- 學海正狂波，予頭向中𭮷。
- 聖人患不學，垂誡尤爲切。
- 苟昧古與今，何殊瘖共 {目闋}。
- 昔之慕經史，有以傭筆札。
- 何況遇斯文，借之不曾輟。
- 吾衣任縠纑，吾食甘糠覈。
- 其道苟可光，斯文那自伐。
- 何竹青堪殺，何蒲重好截。
- 如能盈兼兩，便足酬飢渴。
- 有此競苟榮，聞之兼可噦。
- 東臯耨煙雨，南嶺提薇蕨。
- 何以謝徐君，公車不聞設。

## 拼音

- dong1 wan3 wei2 zhu4 xing4 ， yi4 dai4 jie1 jun4 zhe2 。
- qiang2 xue2 qu3 ke1 di4 ， ming2 sheng1 jin4 gu1 jie1 。
- zi4 wei2 fang1 zhou1 lai2 ， qing1 cao1 cheng1 lin3 lie4 。
- wei2 xie3 fen2 ji2 duo1 ， bi4 yun2 qing1 feng4 jue2 。
- xuan1 hao2 li4 ruo4 feng1 ， yan3 zhi3 guang1 wu1 yue4 。
- zha2 li4 zhi3 yu4 pian2 ， wan4 tong1 pai2 wei4 que4 。
- lou2 chuan2 ruo4 xia4 wu1 ， yu4 zai4 ru2 die2 㙞。
- zhuan3 xi3 ru4 wu2 dou1 ， zong4 heng2 ai4 men2 nie4 。
- piao3 nang2 qing1 si4 wu4 ， xiang1 zhi4 yin1 wu1 xue4 。
- yi3 ci3 wei2 ji1 gou4 ， jiang1 si1 yong4 yi2 jue2 。
- zhong4 wu1 tong1 hou2 yin4 ， gui4 que4 quan2 shi1 jie2 。
- wo3 ai4 can1 qing1 dao4 ， cheng2 jia1 neng2 jie4 jie2 。
- chao2 tian2 wu3 wan4 bu4 ， cao3 wu1 shi2 yu2 jie2 。
- wei1 huan4 bu4 neng2 qu4 ， gui1 lai2 zuo4 ru2 yue4 。
- bao3 zi1 wan4 juan4 shu1 ， shou3 shen4 ru2 ji1 xie4 。
- nian4 wo3 ceng2 ku3 xin1 ， xiang1 feng2 wu2 jian4 bie2 。
- yin3 zhi1 kan4 bi4 bao3 ， ren4 de2 qiong2 pi1 yue4 。
- zhou2 xian2 cui4 dian4 bao1 ， qian1 gu3 hong2 ya2 zhe2 。
- zhi4 jie3 dai4 yun2 xiang1 ， juan4 kai1 he2 gui4 xie4 。
- zhen3 jian1 shi2 feng1 ren4 ， ta4 gong4 song1 chuang1 jie1 。
- yi2 wo4 ji4 wu2 xuan1 ， shu4 bian1 kan4 jin4 che4 。
- huo4 xie2 gui1 xie4 yu3 ， huo4 ba3 chuan1 lin2 yue4 。
- qie4 guo4 tai4 hu2 feng1 ， bao4 su4 zhi1 xing2 xue3 。
- ru2 si1 wei4 xing1 ji4 ， xi1 de2 fen1 hao2 mo4 。
- jian3 chu2 you1 pi4 sou3 ， di2 dang4 xuan2 wei1 ku1 。
- xue2 hai3 zheng4 kuang2 bo1 ， yu3 tou2 xiang4 zhong1 𭮷。
- sheng4 ren2 huan4 bu4 xue2 ， chui2 jie4 you2 wei2 qie4 。
- gou3 mei4 gu3 yu3 jin1 ， he2 shu1 yin1 gong4  { mu4 que4 }。
- xi1 zhi1 mu4 jing1 shi3 ， you3 yi3 yong1 bi3 zha2 。
- he2 kuang4 yu4 si1 wen2 ， jie4 zhi1 bu4 ceng2 chuo4 。
- wu2 yi1 ren4 hu2 lu2 ， wu2 shi2 gan1 kang1 he2 。
- qi2 dao4 gou3 ke3 guang1 ， si1 wen2 na4 zi4 fa2 。
- he2 zhu2 qing1 kan1 sha1 ， he2 pu2 zhong4 hao3 jie2 。
- ru2 neng2 ying2 jian1 liang3 ， bian4 zu2 chou2 ji1 ke3 。
- you3 ci3 jing4 gou3 rong2 ， wen2 zhi1 jian1 ke3 yue3 。
- dong1 gao1 nou4 yan1 yu3 ， nan2 ling3 ti2 wei1 jue2 。
- he2 yi3 xie4 xu2 jun1 ， gong1 ju1 bu4 wen2 she4 。

## 注释

## 译文

## 赏析
