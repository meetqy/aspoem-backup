---
id: pi-ri-xiu-tai-hu-shi-tou-long-tan
title: 太湖詩 投龍潭
titlePinyin: tai4 hu2 shi1   tou2 long2 tan2
titleSlug: tai-hu-shi-tou-long-tan
author: 皮日休
authorPinyin: pi2 ri4 xiu1
authorSlug: pi-ri-xiu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 龜山下最深，惡氣何洋溢。
- 涎水瀑龍巢，腥風卷蛟室。
- 曉來林岑靜，獰色如怒日。
- 氣涌撲炱煤，波澄埽純漆。
- 下有水君府，貝闕光比櫛。
- 左右列介臣，縱橫守鱗卒。
- 月中珠母見，煙際楓人出。
- 生犀不敢燒，水怪恐摧捽。
- 時有慕道者，作彼投龍術。
- 端巖持碧簡，齋戒揮紫筆。
- 兼以金蜿蜒，投之光焌律。
- 琴高坐赤鯉，何許縱仙逸。
- 我願與之遊，茲焉託靈質。

## 拼音

- gui1 shan1 xia4 zui4 shen1 ， e4 qi4 he2 yang2 yi4 。
- xian2 shui3 pu4 long2 chao2 ， xing1 feng1 juan4 jiao1 shi4 。
- xiao3 lai2 lin2 cen2 jing4 ， ning2 se4 ru2 nu4 ri4 。
- qi4 yong3 pu1 tai2 mei2 ， bo1 cheng2 sao4 chun2 qi1 。
- xia4 you3 shui3 jun1 fu3 ， bei4 que4 guang1 bi3 zhi4 。
- zuo3 you4 lie4 jie4 chen2 ， zong4 heng2 shou3 lin2 zu2 。
- yue4 zhong1 zhu1 mu3 jian4 ， yan1 ji4 feng1 ren2 chu1 。
- sheng1 xi1 bu4 gan3 shao1 ， shui3 guai4 kong3 cui1 zuo2 。
- shi2 you3 mu4 dao4 zhe3 ， zuo4 bi3 tou2 long2 shu4 。
- duan1 yan2 chi2 bi4 jian3 ， zhai1 jie4 hui1 zi3 bi3 。
- jian1 yi3 jin1 wan1 yan2 ， tou2 zhi1 guang1 jun4 lü4 。
- qin2 gao1 zuo4 chi4 li3 ， he2 xu1 zong4 xian1 yi4 。
- wo3 yuan4 yu3 zhi1 you2 ， zi1 yan1 tuo1 ling2 zhi4 。

## 注释

## 译文

## 赏析
