---
id: pi-ri-xiu-gong-zhai-si-yong-xin-zhu
title: 公齋四詠 新竹
titlePinyin: gong1 zhai1 si4 yong3   xin1 zhu2
titleSlug: gong-zhai-si-yong-xin-zhu
author: 皮日休
authorPinyin: pi2 ri4 xiu1
authorSlug: pi-ri-xiu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 笠澤多異竹，移之植後楹。
- 一架三百本，綠沈森冥冥。
- 圓緊珊瑚節，釤利翡翠翎。
- 儼若青帝仗，矗如紫姑屏。
- 槭槭微風度，漠漠輕靄生。
- 如神語鈞天，似樂奏洞庭。
- 一玩九藏冷，再聞百骸醒。
- 有根可以執，有𥳇可以馨。
- 願稟君子操，不敢先凋零。

## 拼音

- li4 ze2 duo1 yi4 zhu2 ， yi2 zhi1 zhi2 hou4 ying2 。
- yi2 jia4 san1 bai3 ben3 ， lü4 shen3 sen1 ming2 ming2 。
- yuan2 jin3 shan1 hu2 jie2 ， shan1 li4 fei3 cui4 ling2 。
- yan3 ruo4 qing1 di4 zhang4 ， chu4 ru2 zi3 gu1 ping2 。
- qi4 qi4 wei1 feng1 du4 ， mo4 mo4 qing1 ai3 sheng1 。
- ru2 shen2 yu3 jun1 tian1 ， si4 le4 zou4 dong4 ting2 。
- yi4 wan2 jiu3 cang2 leng3 ， zai4 wen2 bai3 hai2 xing3 。
- you3 gen1 ke3 yi3 zhi2 ， you3 𥳇 ke3 yi3 xin1 。
- yuan4 bing3 jun1 zi3 cao1 ， bu4 gan3 xian1 diao1 ling2 。

## 注释

## 译文

## 赏析
