---
id: pi-ri-xiu-qi-ai-shi-bai-tai-fu
title: 七愛詩 白太傅
titlePinyin: qi1 ai4 shi1   bai2 tai4 fu4
titleSlug: qi-ai-shi-bai-tai-fu
author: 皮日休
authorPinyin: pi2 ri4 xiu1
authorSlug: pi-ri-xiu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 吾愛白樂天，逸才生自然。
- 誰謂辭翰器，乃是經綸賢。
- 歘從浮豔詩，作得典誥篇。
- 立身百行足，爲文六藝全。
- 清望逸內署，直聲驚諫垣。
- 所刺必有思，所臨必可傳。
- 忘形任詩酒，寄傲徧林泉。
- 所望標文柄，所希持化權。
- 何期遇訾毀，中道多左遷。
- 天下皆汲汲，樂天獨怡然。
- 天下皆悶悶，樂天獨舍旃。
- 高吟辭兩掖，清嘯罷三川。
- 處世似孤鶴，遺榮同脫蟬。
- 仕若不得志，可爲龜鏡焉。

## 拼音

- wu2 ai4 bai2 le4 tian1 ， yi4 cai2 sheng1 zi4 ran2 。
- shui2 wei4 ci2 han4 qi4 ， nai3 shi4 jing1 lun2 xian2 。
- xu1 cong2 fu2 yan4 shi1 ， zuo4 de2 dian3 gao4 pian1 。
- li4 shen1 bai3 xing2 zu2 ， wei2 wen2 liu4 yi4 quan2 。
- qing1 wang4 yi4 nei4 shu3 ， zhi2 sheng1 jing1 jian4 yuan2 。
- suo3 ci4 bi4 you3 si1 ， suo3 lin2 bi4 ke3 chuan2 。
- wang4 xing2 ren4 shi1 jiu3 ， ji4 ao4 bian4 lin2 quan2 。
- suo3 wang4 biao1 wen2 bing3 ， suo3 xi1 chi2 hua4 quan2 。
- he2 qi1 yu4 zi1 hui3 ， zhong1 dao4 duo1 zuo3 qian1 。
- tian1 xia4 jie1 ji2 ji2 ， le4 tian1 du2 yi2 ran2 。
- tian1 xia4 jie1 men4 men4 ， le4 tian1 du2 she4 zhan1 。
- gao1 yin2 ci2 liang3 ye4 ， qing1 xiao4 ba4 san1 chuan1 。
- chu3 shi4 si4 gu1 he4 ， yi2 rong2 tong2 tuo1 chan2 。
- shi4 ruo4 bu4 de2 zhi4 ， ke3 wei2 gui1 jing4 yan1 。

## 注释

## 译文

## 赏析
