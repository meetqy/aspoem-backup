---
id: pi-ri-xiu-tai-hu-shi-ru-lin-wu-dong
title: 太湖詩 入林屋洞
titlePinyin: tai4 hu2 shi1   ru4 lin2 wu1 dong4
titleSlug: tai-hu-shi-ru-lin-wu-dong
author: 皮日休
authorPinyin: pi2 ri4 xiu1
authorSlug: pi-ri-xiu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 齋心已三日，筋骨如煙輕。
- 腰下佩金獸，手中持火鈴。
- 幽塘四百里，中有日月精。
- 連亙三十六，各各爲玉京。
- 自非心至誠，必被神物烹。
- 顧余慕大道，不能惜微生。
- 遂招放曠侶，同作幽憂行。
- 其門纔函丈，初若盤薄硎。
- 洞氣黑昳𥄴，苔髮紅鬇鬡。
- 試足值坎窞，低頭避崢嶸。
- 攀緣不知倦，怪異焉敢驚。
- 匍匐一百步，稍稍策可橫。
- 忽然白蝙蝠，來撲松炬明。
- 人語散澒洞，石響高玲玎。
- 脚底龍蛇氣，頭上波濤聲。
- 有時若服匿，偪仄如見繃。
- 俄爾造平澹，豁然逢光晶。
- 金堂似鐫出，玉座如琢成。
- 前有方丈沼，凝碧融人【睛】。
- 雲漿湛不動，璚露涵而馨。
- 漱之恐減算，酌之必延齡。
- 愁爲三官責，不敢攜一 {賏 / 缶|瓦}。
- 昔云夏后氏，於此藏真經。
- 刻之以紫琳，祕之以丹瓊。
- 期之以萬祀，守之以百靈。
- 焉得彼丈人，竊之不加刑。
- 石匱一以出，左神俄不扃。
- 禹書既云得，吳國由是傾。
- 蘚縫纔半尺，中有怪物腥。
- 欲去既嚄唶，將迴又伶俜。
- 却遵舊時道，半日出杳冥。
- 屨泥惹石髓，衣濕霑雲英。
- 玄籙乏仙骨，青文無絳名。
- 雖然入陰宮，不得朝上清。
- 對彼神仙窟，自厭濁俗形。
- 却憎造物者，遣我騎文星。

## 拼音

- zhai1 xin1 yi3 san1 ri4 ， jin1 gu3 ru2 yan1 qing1 。
- yao1 xia4 pei4 jin1 shou4 ， shou3 zhong1 chi2 huo3 ling2 。
- you1 tang2 si4 bai3 li3 ， zhong1 you3 ri4 yue4 jing1 。
- lian2 gen4 san1 shi2 liu4 ， ge4 ge4 wei2 yu4 jing1 。
- zi4 fei1 xin1 zhi4 cheng2 ， bi4 bei4 shen2 wu4 peng1 。
- gu4 yu2 mu4 da4 dao4 ， bu4 neng2 xi1 wei1 sheng1 。
- sui4 zhao1 fang4 kuang4 lü3 ， tong2 zuo4 you1 you1 xing2 。
- qi2 men2 cai2 han2 zhang4 ， chu1 ruo4 pan2 bao2 xing2 。
- dong4 qi4 hei1 yi4 𥄴， tai2 fa4 hong2 zheng1 ning2 。
- shi4 zu2 zhi2 kan3 dan4 ， di1 tou2 bi4 zheng1 rong2 。
- pan1 yuan2 bu4 zhi1 juan4 ， guai4 yi4 yan1 gan3 jing1 。
- pu2 fu2 yi4 bai3 bu4 ， shao1 shao1 ce4 ke3 heng2 。
- hu1 ran2 bai2 bian1 fu2 ， lai2 pu1 song1 ju4 ming2 。
- ren2 yu3 san4 hong4 dong4 ， shi2 xiang3 gao1 ling2 ding1 。
- jiao3 di3 long2 she2 qi4 ， tou2 shang4 bo1 tao1 sheng1 。
- you3 shi2 ruo4 fu2 ni4 ， bi1 ze4 ru2 jian4 beng1 。
- e2 er3 zao4 ping2 dan4 ， huo4 ran2 feng2 guang1 jing1 。
- jin1 tang2 si4 juan1 chu1 ， yu4 zuo4 ru2 zhuo2 cheng2 。
- qian2 you3 fang1 zhang4 zhao3 ， ning2 bi4 rong2 ren2 【 jing1 】。
- yun2 jiang1 zhan4 bu2 dong4 ， jue2 lu4 han2 er2 xin1 。
- shu4 zhi1 kong3 jian3 suan4 ， zhuo2 zhi1 bi4 yan2 ling2 。
- chou2 wei2 san1 guan1 ze2 ， bu4 gan3 xie2 yi1  { ying1  /  fou3 | wa3 }。
- xi1 yun2 xia4 hou4 shi4 ， wu1 ci3 cang2 zhen1 jing1 。
- ke4 zhi1 yi3 zi3 lin2 ， bi4 zhi1 yi3 dan1 qiong2 。
- qi1 zhi1 yi3 wan4 si4 ， shou3 zhi1 yi3 bai3 ling2 。
- yan1 de2 bi3 zhang4 ren2 ， qie4 zhi1 bu4 jia1 xing2 。
- shi2 kui4 yi4 yi3 chu1 ， zuo3 shen2 e2 bu4 jiong1 。
- yu3 shu1 ji4 yun2 de2 ， wu2 guo2 you2 shi4 qing1 。
- xian3 feng2 cai2 ban4 chi3 ， zhong1 you3 guai4 wu0 xing1 。
- yu4 qu4 ji4 huo1 jie4 ， jiang1 hui2 you4 ling2 ping1 。
- que4 zun1 jiu4 shi2 dao4 ， ban4 ri4 chu1 yao3 ming2 。
- ju4 ni2 re3 shi2 sui3 ， yi1 shi1 zhan1 yun2 ying1 。
- xuan2 lu4 fa2 xian1 gu3 ， qing1 wen2 wu2 jiang4 ming2 。
- sui1 ran2 ru4 yin1 gong1 ， bu4 de2 chao2 shang4 qing1 。
- dui4 bi3 shen2 xian1 ku1 ， zi4 yan4 zhuo2 su2 xing2 。
- que4 zeng1 zao4 wu4 zhe3 ， qian3 wo3 qi2 wen2 xing1 。

## 注释

## 译文

## 赏析
