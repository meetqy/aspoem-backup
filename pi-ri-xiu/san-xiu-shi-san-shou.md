---
id: pi-ri-xiu-san-xiu-shi-san-shou
title: 三羞詩三首
titlePinyin: san1 xiu1 shi1 san1 shou3
titleSlug: san-xiu-shi-san-shou
author: 皮日休
authorPinyin: pi2 ri4 xiu1
authorSlug: pi-ri-xiu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 吾聞古君子，介介勵其節。
- 入門疑儲宮，撫己思鈇鉞。
- 志者若不退，佞者何由達。
- 君臣一殽膳，家國共殘殺。
- 此道見於今，永思心若裂。
- 王臣方謇謇，佐我無玷缺。
- 如何以謀計，中道生芽蘗。
- 憲司遵故典，分道播南越。
- 蒼惶出班行，家室不容別。
- 玄鬢行爲霜，清淚立成血。
- 乘遽劇飛鳥，就傳過風發。
- 嗟吾何爲者，叨在造士列。
- 獻文不上第，歸于淮之汭。
- 蹇蹄可再犇，退羽可後歇。
- 利則侶軒裳，塞則友松月。
- 而於方寸內，未有是愁結。
- 未爲祿食仕，俯不媿粱糲。
- 未爲冠冕人，死不慙忠烈。
- 如何有是心，不能叩丹闕。
- 赫赫負君歸，南山采芝蕨。

## 拼音

- wu2 wen2 gu3 jun1 zi3 ， jie4 jie4 li4 qi2 jie2 。
- ru4 men2 yi2 chu3 gong1 ， fu3 ji3 si1 fu1 yue4 。
- zhi4 zhe3 ruo4 bu2 tui4 ， ning4 zhe3 he2 you2 da2 。
- jun1 chen2 yi4 yao2 shan4 ， jia1 guo2 gong4 can2 sha1 。
- ci3 dao4 jian4 wu1 jin1 ， yong3 si1 xin1 ruo4 lie4 。
- wang2 chen2 fang1 jian3 jian3 ， zuo3 wo3 wu2 dian4 que1 。
- ru2 he2 yi3 mou2 ji4 ， zhong1 dao4 sheng1 ya2 bo4 。
- xian4 si1 zun1 gu4 dian3 ， fen1 dao4 bo1 nan2 yue4 。
- cang1 huang2 chu1 ban1 xing2 ， jia1 shi4 bu4 rong2 bie2 。
- xuan2 bin4 xing2 wei2 shuang1 ， qing1 lei4 li4 cheng2 xue4 。
- cheng2 ju4 ju4 fei1 niao3 ， jiu4 chuan2 guo4 feng1 fa1 。
- jie1 wu2 he2 wei2 zhe3 ， dao1 zai4 zao4 shi4 lie4 。
- xian4 wen2 bu2 shang4 di4 ， gui1 yu2 huai2 zhi1 rui4 。
- jian3 ti2 ke3 zai4 ben1 ， tui4 yu3 ke3 hou4 xie1 。
- li4 ze2 lü3 xuan1 shang0 ， sai1 ze2 you3 song1 yue4 。
- er2 wu1 fang1 cun4 nei4 ， wei4 you3 shi4 chou2 jie2 。
- wei4 wei2 lu4 shi2 shi4 ， fu3 bu2 kui4 liang2 li4 。
- wei4 wei2 guan1 mian3 ren2 ， si3 bu4 can2 zhong1 lie4 。
- ru2 he2 you3 shi4 xin1 ， bu4 neng2 kou4 dan1 que4 。
- he4 he4 fu4 jun1 gui1 ， nan2 shan1 cai3 zhi1 jue2 。

## 注释

## 译文

## 赏析
