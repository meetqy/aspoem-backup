---
id: pi-ri-xiu-xin-qiu-yan-huai-ji-lu-wang-san-shi-yun
title: 新秋言懷寄魯望三十韻
titlePinyin: xin1 qiu1 yan2 huai2 ji4 lu3 wang4 san1 shi2 yun4
titleSlug: xin-qiu-yan-huai-ji-lu-wang-san-shi-yun
author: 皮日休
authorPinyin: pi2 ri4 xiu1
authorSlug: pi-ri-xiu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 新秋入破宅，疎澹若平郊。
- 戶牖深如窟，詩書亂似巢。
- 移牀驚蟋蟀，拂匣動蠨蛸。
- 靜把泉華掬，閑拈乳管敲。
- 檜身渾箇矮，石面得能䫜。
- 小桂如拳葉，新松似手梢。
- 鶴鳴轉清角，鶻下撲金𩩉。
- 合藥還慵服，爲文亦嬾抄。
- 煩心入夜醒，疾首帶涼抓。
- 杉葉尖如鏃，藤絲靭似鞘。
- 僨田含紫芋，低蔓隱青匏。
- 老柏渾如疥，陰苔忽似膠。
- 王餘落敗塹，胡孟入空庖。
- 度日忘冠帶，經時憶酒肴。
- 有心同木偶，無舌並金鐃。
- 興欲添玄測，狂將換易爻。
- 達人唯落落，俗士自譊譊。
- 底力將排難，何顏用解嘲。
- 欲銷毀後骨，空轉坐來胞。
- 猶豫應難抱，狐疑不易包。
- 等閑逢毒蠚，容易遇咆哮。
- 時事方千蝎，公途正二崤。
- 名微甘世棄，性拙任時拋。
- 白日須投分，青雲合定交。
- 仕應同五柳，歸莫捨三茅。
- 澗鹿從來去，煙蘿任溷殽。
- 狙公鬧後戲，雲母病來𦾱。
- 從此居方丈，終非競斗筲。
- 道窮應鬼遣，性拙必天教。
- 無限疎慵事，憑君解一瓟。

## 拼音

- xin1 qiu1 ru4 po4 zhai2 ， shu1 dan4 ruo4 ping2 jiao1 。
- hu4 you3 shen1 ru2 ku1 ， shi1 shu1 luan4 si4 chao2 。
- yi2 chuang2 jing1 xi1 shuai4 ， fu2 xia2 dong4 xiao1 shao1 。
- jing4 ba3 quan2 hua2 ju1 ， xian2 nian1 ru3 guan3 qiao1 。
- gui4 shen1 hun2 ge4 ai3 ， shi2 mian4 de2 neng2 䫜。
- xiao3 gui4 ru2 quan2 ye4 ， xin1 song1 si4 shou3 shao1 。
- he4 ming2 zhuan3 qing1 jiao3 ， gu3 xia4 pu1 jin1 𩩉。
- he2 yao4 huan2 yong1 fu2 ， wei2 wen2 yi4 lan3 chao1 。
- fan2 xin1 ru4 ye4 xing3 ， ji2 shou3 dai4 liang2 zhua1 。
- shan1 ye4 jian1 ru2 zu2 ， teng2 si1 ren4 si4 qiao4 。
- fen4 tian2 han2 zi3 yu4 ， di1 man4 yin3 qing1 pao2 。
- lao3 bai3 hun2 ru2 jie4 ， yin1 tai2 hu1 si4 jiao1 。
- wang2 yu2 luo4 bai4 qian4 ， hu2 meng4 ru4 kong1 pao2 。
- du4 ri4 wang4 guan1 dai4 ， jing1 shi2 yi4 jiu3 yao2 。
- you3 xin1 tong2 mu4 ou3 ， wu2 she2 bing4 jin1 nao2 。
- xing1 yu4 tian1 xuan2 ce4 ， kuang2 jiang1 huan4 yi4 yao2 。
- da2 ren2 wei2 luo4 luo4 ， su2 shi4 zi4 nao2 nao2 。
- di3 li4 jiang1 pai2 nan2 ， he2 yan2 yong4 jie3 chao2 。
- yu4 xiao1 hui3 hou4 gu3 ， kong1 zhuan3 zuo4 lai2 bao1 。
- you2 yu4 ying1 nan2 bao4 ， hu2 yi2 bu2 yi4 bao1 。
- deng3 xian2 feng2 du2 he1 ， rong2 yi4 yu4 pao2 xiao4 。
- shi2 shi4 fang1 qian1 xie1 ， gong1 tu2 zheng4 er4 xiao2 。
- ming2 wei1 gan1 shi4 qi4 ， xing4 zhuo1 ren4 shi2 pao1 。
- bai2 ri4 xu1 tou2 fen1 ， qing1 yun2 he2 ding4 jiao1 。
- shi4 ying1 tong2 wu3 liu3 ， gui1 mo4 she3 san1 mao2 。
- jian4 lu4 cong2 lai2 qu4 ， yan1 luo2 ren4 hun4 yao2 。
- ju1 gong1 nao4 hou4 xi4 ， yun2 mu3 bing4 lai2 𦾱。
- cong2 ci3 ju1 fang1 zhang4 ， zhong1 fei1 jing4 dou4 shao1 。
- dao4 qiong2 ying1 gui3 qian3 ， xing4 zhuo1 bi4 tian1 jiao4 。
- wu2 xian4 shu1 yong1 shi4 ， ping2 jun1 jie3 yi4 bo2 。

## 注释

## 译文

## 赏析
