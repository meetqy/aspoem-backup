---
id: pi-ri-xiu-bei-shan-yuan-bi-shu-lian-ju
title: 北禪院避暑聯句
titlePinyin: bei3 shan4 yuan4 bi4 shu3 lian2 ju4
titleSlug: bei-shan-yuan-bi-shu-lian-ju
author: 皮日休
authorPinyin: pi2 ri4 xiu1
authorSlug: pi-ri-xiu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 歊蒸何處避，來入戴顒宅。
- 逍遙脫單絞，放曠拋輕策。
- 爬搔林下風，偃仰澗中石。
- 殘蟬煙外響，野鶴沙中跡。
- 到此失煩襟，蕭然揖禪伯。
- 藤懸疊霜蛻，桂倚支雲錫。
- 清陰豎毛髮，爽氣舒筋脈。
- 逐幽隨竹書，選勝鋪苮席。
- 魚跳上紫芡，蝶化緣青壁。
- 心是玉蓮徒，耳爲金磬敵。
- 吾宗昔高尚，志在羲皇易。
- 豈獨斷韋編，幾將刓鐵擿。
- 天書既屢降，野抱難自適。
- 一入承明廬，盱衡論今昔。
- 流光不容寸，斯道甘枉尺。
- 既起謝儒玄，亦飜商羽翼。
- 封章帷幄徧，夢寐江湖白。
- 擺落函谷塵，高欹華陽幘。
- 詔去雲無信，歸來鶴相識。
- 半病奪牛公，全慵捕魚客。
- 少微光一點，落此芒磔索。
- 釋子問池塘，門人廢幽賾。
- 堪悲東序寶，忽變西方籍。
- 不見步兵詩，空懷康樂屐。
- 高名不可效，勝境徒堪惜。
- 墨沼轉疎蕪，玄齋踰闃寂。
- 遲遲不可去，涼颸滿杉柏。
- 日下洲島清，煙生苾蒭碧。
- 俱懷出塵想，共有吟詩癖。
- 終與淨名遊，還來雪山覓。

## 拼音

- xiao1 zheng1 he2 chu3 bi4 ， lai2 ru4 dai4 yong2 zhai2 。
- xiao1 yao2 tuo1 dan1 jiao3 ， fang4 kuang4 pao1 qing1 ce4 。
- pa2 sao1 lin2 xia4 feng1 ， yan3 yang3 jian4 zhong1 shi2 。
- can2 chan2 yan1 wai4 xiang3 ， ye3 he4 sha1 zhong1 ji4 。
- dao4 ci3 shi1 fan2 jin1 ， xiao1 ran2 yi1 shan4 bo2 。
- teng2 xuan2 die2 shuang1 tui4 ， gui4 yi3 zhi1 yun2 xi1 。
- qing1 yin1 shu4 mao2 fa4 ， shuang3 qi4 shu1 jin1 mai4 。
- zhu2 you1 sui2 zhu2 shu1 ， xuan3 sheng4 pu1 xian1 xi2 。
- yu2 tiao4 shang4 zi3 qian4 ， die2 hua4 yuan2 qing1 bi4 。
- xin1 shi4 yu4 lian2 tu2 ， er3 wei2 jin1 qing4 di2 。
- wu2 zong1 xi1 gao1 shang4 ， zhi4 zai4 xi1 huang2 yi4 。
- qi3 du2 duan4 wei2 bian1 ， ji1 jiang1 wan2 tie3 ti1 。
- tian1 shu1 ji4 lü3 jiang4 ， ye3 bao4 nan2 zi4 shi4 。
- yi2 ru4 cheng2 ming2 lu2 ， xu1 heng2 lun4 jin1 xi1 。
- liu2 guang1 bu4 rong2 cun4 ， si1 dao4 gan1 wang3 chi3 。
- ji4 qi3 xie4 ru2 xuan2 ， yi4 fan1 shang1 yu3 yi4 。
- feng1 zhang1 wei2 wo4 bian4 ， meng4 mei4 jiang1 hu2 bai2 。
- bai3 luo4 han2 gu3 chen2 ， gao1 qi1 hua2 yang2 ze2 。
- zhao4 qu4 yun2 wu2 xin4 ， gui1 lai2 he4 xiang1 shi2 。
- ban4 bing4 duo2 niu2 gong1 ， quan2 yong1 bu3 yu2 ke4 。
- shao3 wei1 guang1 yi4 dian3 ， luo4 ci3 mang2 zhe2 suo3 。
- shi4 zi3 wen4 chi2 tang2 ， men2 ren2 fei4 you1 ze2 。
- kan1 bei1 dong1 xu4 bao3 ， hu1 bian4 xi1 fang1 ji2 。
- bu2 jian4 bu4 bing1 shi1 ， kong1 huai2 kang1 le4 ji1 。
- gao1 ming2 bu4 ke3 xiao4 ， sheng4 jing4 tu2 kan1 xi1 。
- mo4 zhao3 zhuan3 shu1 wu2 ， xuan2 zhai1 yu2 qu4 ji4 。
- chi2 chi2 bu4 ke3 qu4 ， liang2 si1 man3 shan1 bai3 。
- ri4 xia4 zhou1 dao3 qing1 ， yan1 sheng1 bi4 chu2 bi4 。
- ju4 huai2 chu1 chen2 xiang3 ， gong4 you3 yin2 shi1 pi3 。
- zhong1 yu3 jing4 ming2 you2 ， huan2 lai2 xue3 shan1 mi4 。

## 注释

## 译文

## 赏析
