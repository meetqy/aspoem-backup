---
id: pi-ri-xiu-zheng-le-fu-shi-pian-zu-qi-yuan
title: 正樂府十篇 卒妻怨
titlePinyin: zheng4 le4 fu3 shi2 pian1   zu2 qi1 yuan4
titleSlug: zheng-le-fu-shi-pian-zu-qi-yuan
author: 皮日休
authorPinyin: pi2 ri4 xiu1
authorSlug: pi-ri-xiu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 河湟戍卒去，一半多不迴。
- 家有半菽食，身爲一囊灰。
- 官吏按其籍，伍中斥其妻。
- 處處魯人髽，家家杞婦哀。
- 少者任所歸，老者無所攜。
- 況當札瘥年，米粒如瓊瑰。
- 纍纍作餓殍，見之心若摧。
- 其夫死鋒刃，其室委塵埃。
- 其命即用矣，其賞安在哉。
- 豈無黔敖恩，救此窮餓骸。
- 誰知白屋士，念此飜欸欸。

## 拼音

- he2 huang2 shu4 zu2 qu4 ， yi2 ban4 duo1 bu4 hui2 。
- jia1 you3 ban4 shu1 shi2 ， shen1 wei2 yi4 nang2 hui1 。
- guan1 li4 an4 qi2 ji2 ， wu3 zhong1 chi4 qi2 qi1 。
- chu3 chu3 lu3 ren2 zhua1 ， jia1 jia1 qi3 fu4 ai1 。
- shao3 zhe3 ren4 suo3 gui1 ， lao3 zhe3 wu2 suo3 xie2 。
- kuang4 dang1 zha2 chai4 nian2 ， mi3 li4 ru2 qiong2 gui1 。
- lei2 lei2 zuo4 e4 piao3 ， jian4 zhi1 xin1 ruo4 cui1 。
- qi2 fu1 si3 feng1 ren4 ， qi2 shi4 wei3 chen2 ai1 。
- qi2 ming4 ji2 yong4 yi3 ， qi2 shang3 an1 zai4 zai1 。
- qi3 wu2 qian2 ao2 en1 ， jiu4 ci3 qiong2 e4 hai2 。
- shui2 zhi1 bai2 wu1 shi4 ， nian4 ci3 fan1 ai3 ai3 。

## 注释

## 译文

## 赏析
