---
id: wu-ju-shui-long-yin
title: 水龙吟
titlePinyin: shui3 long2 yin2
titleSlug: shui-long-yin
author: 吴琚
authorPinyin: wu2 ju1
authorSlug: wu-ju
dynasty: 宋
dynastyPinyin: song4
dynastySlug: song
tags: []
---

## 正文

- 紫皇高宴萧台，双成戏击琼包碎。
- 何人为把，银河水翦，甲兵都洗。
- 玉样乾坤，八荒同色，了无尘翳。
- 喜冰销太液，暖融鳷鹊，端门晓、班初退。
- 圣主忧民深意。
- 转鸿钧、满天和气。
- 太平有象，三宫二圣，万年千岁。
- 双玉杯深，五云楼迥，不妨频醉。
- 细看来、不是飞花，片片是、丰年瑞。

## 拼音

- zi3 huang2 gao1 yan4 xiao1 tai2 ， shuang1 cheng2 xi4 ji1 qiong2 bao1 sui4 。
- he2 ren2 wei4 ba3 ， yin2 he2 shui3 jian3 ， jia3 bing1 dou1 xi3 。
- yu4 yang4 qian2 kun1 ， ba1 huang1 tong2 se4 ， liao3 wu2 chen2 yi4 。
- xi3 bing1 xiao1 tai4 ye4 ， nuan3 rong2 zhi1 que4 ， duan1 men2 xiao3 、 ban1 chu1 tui4 。
- sheng4 zhu3 you1 min2 shen1 yi4 。
- zhuan3 hong2 jun1 、 man3 tian1 he2 qi4 。
- tai4 ping2 you3 xiang4 ， san1 gong1 er4 sheng4 ， wan4 nian2 qian1 sui4 。
- shuang1 yu4 bei1 shen1 ， wu3 yun2 lou2 jiong3 ， bu4 fang2 pin2 zui4 。
- xi4 kan4 lai2 、 bu2 shi4 fei1 hua1 ， pian4 pian4 shi4 、 feng1 nian2 rui4 。

## 注释

## 译文

## 赏析
