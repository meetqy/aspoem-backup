---
id: zhao-fan-yong-sun-yong-chang-li-yun
title: 詠筍用昌黎韻
titlePinyin: yong3 sun3 yong4 chang1 li2 yun4
titleSlug: yong-sun-yong-chang-li-yun
author: 趙蕃
authorPinyin: zhao4 fan1
authorSlug: zhao-fan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 山居何所用，種竹並楹軒。
- 聽雨宵忘寐，摇風日破煩。
- 春來仍引蔓，雨後競添孫。
- 迸砌思移石，妨池欲廢盆。
- 隄防虞採掘，檢束費晨昏。
- 自是林深茂，非因地獨溫。
- 有朋如角立，布陣似爭騫。
- 戢戢株雖短，駸駸勢已存。
- 却行纔避碍，逆曳遂難垠。
- 婢喜頻留步，兒欣屢發言。
- 縱橫從可目，散漫孰尋根。
- 蟻敗須攻穴，羊侵要補藩。
- 驟驚疑瓦合，還訝若車奔。
- 豈害偏藏徑，何妨便滿園。
- 擁培規我力，振拔果誰恩。
- 坐見身長塹，行看籜蔽垣。
- 苔俱滋濕暈，蘭與王芳蓀。
- 未肯低前輩，終當及次番。
- 萬杉真浪說，千橘更何論。
- 蹇傲冬方見，陰森夏乃繁。
- 務令收晚節，忍把助朝餐。
- 此日聊成隠，它年定改門。
- 韓公留句偉，侯喜漫名掀。
- 韻險言無麗，搜窮筆殆髠。
- 直將攄鬰悶，底用役神魂。
- 示子斯同作，哦吟莫接暾。

## 拼音

- shan1 ju1 he2 suo3 yong4 ， zhong3 zhu2 bing4 ying2 xuan1 。
- ting1 yu3 xiao1 wang4 mei4 ， yao2 feng1 ri4 po4 fan2 。
- chun1 lai2 reng2 yin3 man4 ， yu3 hou4 jing4 tian1 sun1 。
- beng4 qi4 si1 yi2 shi2 ， fang2 chi2 yu4 fei4 pen2 。
- di1 fang2 yu2 cai3 jue2 ， jian3 shu4 fei4 chen2 hun1 。
- zi4 shi4 lin2 shen1 mao4 ， fei1 yin1 di4 du2 wen1 。
- you3 peng2 ru2 jiao3 li4 ， bu4 zhen4 si4 zheng1 qian1 。
- ji2 ji2 zhu1 sui1 duan3 ， qin1 qin1 shi4 yi3 cun2 。
- que4 xing2 cai2 bi4 ai4 ， ni4 ye4 sui4 nan2 yin2 。
- bi4 xi3 bin1 liu2 bu4 ， er2 xin1 lü3 fa1 yan2 。
- zong4 heng2 cong2 ke3 mu4 ， san3 man4 shu2 xun2 gen1 。
- yi3 bai4 xu1 gong1 xue2 ， yang2 qin1 yao4 bu3 fan1 。
- zhou4 jing1 yi2 wa3 he2 ， huan2 ya4 ruo4 ju1 ben1 。
- qi3 hai4 pian1 cang2 jing4 ， he2 fang2 bian4 man3 yuan2 。
- yong1 pei2 gui1 wo3 li4 ， zhen4 ba2 guo3 shui2 en1 。
- zuo4 jian4 shen1 chang2 qian4 ， xing2 kan4 tuo4 bi4 yuan2 。
- tai2 ju4 zi1 shi1 yun4 ， lan2 yu3 wang2 fang1 sun1 。
- wei4 ken3 di1 qian2 bei4 ， zhong1 dang1 ji2 ci4 fan1 。
- wan4 shan1 zhen1 lang4 shuo1 ， qian1 ju2 geng4 he2 lun4 。
- jian3 ao4 dong1 fang1 jian4 ， yin1 sen1 xia4 nai3 fan2 。
- wu4 ling4 shou1 wan3 jie2 ， ren3 ba3 zhu4 chao2 can1 。
- ci3 ri4 liao2 cheng2 yin3 ， ta1 nian2 ding4 gai3 men2 。
- han2 gong1 liu2 ju4 wei3 ， hou2 xi3 man4 ming2 xian1 。
- yun4 xian3 yan2 wu2 li2 ， sou1 qiong2 bi3 dai4 kun1 。
- zhi2 jiang1 shu1 yu4 men4 ， di3 yong4 yi4 shen2 hun2 。
- shi4 zi3 si1 tong2 zuo4 ， o4 yin2 mo4 jie1 tun1 。

## 注释

## 译文

## 赏析
