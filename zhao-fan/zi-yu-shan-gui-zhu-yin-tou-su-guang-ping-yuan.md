---
id: zhao-fan-zi-yu-shan-gui-zhu-yin-tou-su-guang-ping-yuan
title: 自玉山歸竹隠投宿廣平院
titlePinyin: zi4 yu4 shan1 gui1 zhu2 yin3 tou2 su4 guang3 ping2 yuan4
titleSlug: zi-yu-shan-gui-zhu-yin-tou-su-guang-ping-yuan
author: 趙蕃
authorPinyin: zhao4 fan1
authorSlug: zhao-fan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 久客倦城市，薄言歸田廬。
- 秣馬待日歛，顛風忽來俱。
- 橫策徑成去，撲撲埃滿鬚。
- 晴雷隠虛空，數雨如投珠。
- 渴甚念茗飲，遲回尋梵居。
- 少焉復前邁，行行過烟墟。
- 但驚田疇間，有似槁復蘇。
- 及經道途衝，餘流尚通渠。
- 乃悟適來雨，咫尺或有無。
- 天公本何心，分龍信非誣。
- 自茲到吾棲，崗嶺更複迂。
- 山窮偶逢寺，可以休僕痡。
- 投鞍議食事，僅具粥一盂。
- 道人吾故人，問我來崎嶇。
- 既能設瓜果，村酒亦復沽。
- 我愧非淵明，僧誠遠公徒。
- 停杯竟高枕，夢境知何如。
- 明當带星起，草露徒侵裾。
- 還家一何忙，視竹齊架書。
- 優哉且自適，休問瓶無儲。

## 拼音

- jiu3 ke4 juan4 cheng2 shi4 ， bao2 yan2 gui1 tian2 lu2 。
- mo4 ma3 dai4 ri4 lian3 ， dian1 feng1 hu1 lai2 ju4 。
- heng2 ce4 jing4 cheng2 qu4 ， pu1 pu1 ai1 man3 xu1 。
- qing2 lei2 yin3 xu1 kong1 ， shu4 yu3 ru2 tou2 zhu1 。
- ke3 shen4 nian4 ming2 yin3 ， chi2 hui2 xun2 fan4 ju1 。
- shao3 yan1 fu4 qian2 mai4 ， hang2 hang2 guo4 yan1 xu1 。
- dan4 jing1 tian2 chou2 jian4 ， you3 si4 gao3 fu4 su1 。
- ji2 jing1 dao4 tu2 chong1 ， yu2 liu2 shang4 tong1 qu2 。
- nai3 wu4 shi4 lai2 yu3 ， zhi3 chi3 huo4 you3 wu2 。
- tian1 gong1 ben3 he2 xin1 ， fen1 long2 xin4 fei1 wu1 。
- zi4 zi1 dao4 wu2 qi1 ， gang3 ling3 geng4 fu4 yu1 。
- shan1 qiong2 ou3 feng2 si4 ， ke3 yi3 xiu1 pu2 pu1 。
- tou2 an1 yi4 shi2 shi4 ， jin3 ju4 zhou1 yi4 yu2 。
- dao4 ren2 wu2 gu4 ren2 ， wen4 wo3 lai2 qi2 qu1 。
- ji4 neng2 she4 gua1 guo3 ， cun1 jiu3 yi4 fu4 gu1 。
- wo3 kui4 fei1 yuan1 ming2 ， seng1 cheng2 yuan3 gong1 tu2 。
- ting2 bei1 jing4 gao1 zhen3 ， meng4 jing4 zhi1 he2 ru2 。
- ming2 dang1 dai4 xing1 qi3 ， cao3 lu4 tu2 qin1 ju1 。
- huan2 jia1 yi4 he2 mang2 ， shi4 zhu2 qi2 jia4 shu1 。
- you1 zai1 qie3 zi4 shi4 ， xiu1 wen4 ping2 wu2 chu3 。

## 注释

## 译文

## 赏析
