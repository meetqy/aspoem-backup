---
id: zhao-fan-shi-er-ri-deng-lie-xiu-ting-you-she-kong-wo-zhe-qu-zhi-jian-fu-zhuo-qian-sha-quan-deng-da-chu-zhi-qiu-ping-ge-er-gui-fu-shi-yi-shou
title: 十二日登列岫亭有設空幄者去之薦福酌淺沙泉登大楚之秋屏閣而歸賦詩一首
titlePinyin: shi2 er4 ri4 deng1 lie4 xiu4 ting2 you3 she4 kong1 wo4 zhe3 qu4 zhi1 jian4 fu2 zhuo2 qian3 sha1 quan2 deng1 da4 chu3 zhi1 qiu1 ping2 ge2 er2 gui1 fu4 shi1 yi4 shou3
titleSlug: shi-er-ri-deng-lie-xiu-ting-you-she-kong-wo-zhe-qu-zhi-jian-fu-zhuo-qian-sha-quan-deng-da-chu-zhi-qiu-ping-ge-er-gui-fu-shi-yi-shou
author: 趙蕃
authorPinyin: zhao4 fan1
authorSlug: zhao-fan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 軒亭著難穩，名字又惡同。
- 譬猶死得謚，美惡百代公。
- 維洪之厭原，茲爲衆山雄。
- 何許千萬間，可以屏障充。
- 不於春夏時，刻畫仍遺冬。
- 豈非即其西，故取摇落中。
- 所得正且盡，評自曾南豐。
- 是令登賦士，談說口不容。
- 我留豫章城，十日雨且風。
- 重尋湖上宅，再叩仙佛宮。
- 未行北沙門，憂心實忡忡。
- 落日擬進棹，殷勤謝篙工。
- 我遊有未盡，汝去何匆匆。
- 肩輿天寧寺，高下一逕通。
- 其誰列翠幕，正爾遮青松。
- 欲住不得久，傍觀南平鐘。
- 清澄淺沙泉，一酌醒我胸。
- 秋屏適跬步，直上如凌空。
- 回觀列岫亭，有見真附庸。
- 玄暉彈丸句，固足名壤穹。
- 後人竟攘取，榜識千家逢。
- 况茲如許山，詎止窗戶供。
- 脊記題葆真，疑未經此翁。

## 拼音

- xuan1 ting2 zhu4 nan2 wen3 ， ming2 zi4 you4 e4 tong2 。
- pi4 you2 si3 de2 shi4 ， mei3 e4 bai3 dai4 gong1 。
- wei2 hong2 zhi1 yan4 yuan2 ， zi1 wei2 zhong4 shan1 xiong2 。
- he2 xu1 qian1 wan4 jian4 ， ke3 yi3 ping2 zhang4 chong1 。
- bu4 wu1 chun1 xia4 shi2 ， ke4 hua4 reng2 yi2 dong1 。
- qi3 fei1 ji2 qi2 xi1 ， gu4 qu3 yao2 luo4 zhong1 。
- suo3 de2 zheng4 qie3 jin4 ， ping2 zi4 ceng2 nan2 feng1 。
- shi4 ling4 deng1 fu4 shi4 ， tan2 shuo1 kou3 bu4 rong2 。
- wo3 liu2 yu4 zhang1 cheng2 ， shi2 ri4 yu3 qie3 feng1 。
- zhong4 xun2 hu2 shang4 zhai2 ， zai4 kou4 xian1 fo2 gong1 。
- wei4 xing2 bei3 sha1 men2 ， you1 xin1 shi2 chong1 chong1 。
- luo4 ri4 ni3 jin4 zhao4 ， yin1 qin2 xie4 gao1 gong1 。
- wo3 you2 you3 wei4 jin4 ， ru3 qu4 he2 cong1 cong1 。
- jian1 yu2 tian1 ning2 si4 ， gao1 xia4 yi2 jing4 tong1 。
- qi2 shui2 lie4 cui4 mu4 ， zheng4 er3 zhe1 qing1 song1 。
- yu4 zhu4 bu4 de2 jiu3 ， bang4 guan1 nan2 ping2 zhong1 。
- qing1 cheng2 qian3 sha1 quan2 ， yi4 zhuo2 xing3 wo3 xiong1 。
- qiu1 ping2 shi4 kui3 bu4 ， zhi2 shang4 ru2 ling2 kong1 。
- hui2 guan1 lie4 xiu4 ting2 ， you3 jian4 zhen1 fu4 yong1 。
- xuan2 hui1 dan4 wan2 ju4 ， gu4 zu2 ming2 rang3 qiong2 。
- hou4 ren2 jing4 rang3 qu3 ， bang3 shi2 qian1 jia1 feng2 。
- kuang4 zi1 ru2 xu1 shan1 ， ju4 zhi3 chuang1 hu4 gong4 。
- ji3 ji4 ti2 bao3 zhen1 ， yi2 wei4 jing1 ci3 weng1 。

## 注释

## 译文

## 赏析
