---
id: zhao-fan-er-ri-wan-de-shao-kong-ou-yue-du-ji-wu-he-zhui-huo-fen-zhe-shu-ye-jin-cheng-gu-ju-zhi-kui-xi-zhi-yi-cheng-ming-shu-zhong-wei
title: 二日晚得少空偶閲杜集無何墜火焚者數葉謹成古句致愧惜之意呈明叔仲威
titlePinyin: er4 ri4 wan3 de2 shao3 kong1 ou3 yue4 du4 ji2 wu2 he2 zhui4 huo3 fen2 zhe3 shu4 ye4 jin3 cheng2 gu3 ju4 zhi4 kui4 xi1 zhi1 yi4 cheng2 ming2 shu1 zhong4 wei1
titleSlug: er-ri-wan-de-shao-kong-ou-yue-du-ji-wu-he-zhui-huo-fen-zhe-shu-ye-jin-cheng-gu-ju-zhi-kui-xi-zhi-yi-cheng-ming-shu-zhong-wei
author: 趙蕃
authorPinyin: zhao4 fan1
authorSlug: zhao-fan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 去年鼠齧涪翁文，今年火攻少陵詩。
- 雖云成毀有定數，天意於此可逆知。
- 我之所嗜何足計，上有先墨顔之姿。
- 况渠詩本貫忠義，在處神物宜護持。
- 向來一字且莫補，脫此千百何繇追。
- 我詩不工空自欺，天意豈欲警戒之。
- 不然身當貧到骨，俱應蓄此瑰瑋詞。
- 又疑風來勸勤讀，邂逅俾之遭禍奇。
- 平生學易未有得，損益二卦須湛思。
- 詩成書以示我友，不惟自訟仍求規。

## 拼音

- qu4 nian2 shu3 nie4 fu2 weng1 wen2 ， jin1 nian2 huo3 gong1 shao3 ling2 shi1 。
- sui1 yun2 cheng2 hui3 you3 ding4 shu4 ， tian1 yi4 wu1 ci3 ke3 ni4 zhi1 。
- wo3 zhi1 suo3 shi4 he2 zu2 ji4 ， shang4 you3 xian1 mo4 yan2 zhi1 zi1 。
- kuang4 qu2 shi1 ben3 guan4 zhong1 yi4 ， zai4 chu3 shen2 wu4 yi2 hu4 chi2 。
- xiang4 lai2 yi2 zi4 qie3 mo4 bu3 ， tuo1 ci3 qian1 bai3 he2 yao2 zhui1 。
- wo3 shi1 bu4 gong1 kong1 zi4 qi1 ， tian1 yi4 qi3 yu4 jing3 jie4 zhi1 。
- bu4 ran2 shen1 dang1 pin2 dao4 gu3 ， ju4 ying1 xu4 ci3 gui1 wei3 ci2 。
- you4 yi2 feng1 lai2 quan4 qin2 du2 ， xie4 hou4 bi3 zhi1 zao1 huo4 qi2 。
- ping2 sheng1 xue2 yi4 wei4 you3 de2 ， sun3 yi4 er4 gua4 xu1 zhan4 si1 。
- shi1 cheng2 shu1 yi3 shi4 wo3 you3 ， bu4 wei2 zi4 song4 reng2 qiu2 gui1 。

## 注释

## 译文

## 赏析
