---
id: zhao-fan-you-huai-er-shou-qi-er
title: 有懷二首  其二
titlePinyin: you3 huai2 er4 shou3     qi2 er4
titleSlug: you-huai-er-shou-qi-er
author: 趙蕃
authorPinyin: zhao4 fan1
authorSlug: zhao-fan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 憶我官白下，梅蘂破臘前。
- 維時初識君，共呼江南船。
- 我作七字句，君答如倒弦。
- 自茲三年遊，如箎復如塤。
- 中間雖契闊，會合踵不旋。
- 東閣坐明潔，意釣行方便。
- 快閣誦長句，觀山酌幽泉。
- 別來歲云暮，書札迥莫傳。
- 客授比安否，曾氏稱好賢。
- 況乃我畏友，於君寧間言。
- 生涯富黄卷，代寶餘青氈。
- 酒色湛若空，弟兄皆璧連。
- 吾事豈不濟，寧當論歲年。
- 日者大雨雪，我行政金淵。
- 朝躋遍田野，夜夢惟江天。
- 梅花且復開，雪屋鳴溜懸。
- 思君不可見，使返徒悁悁。

## 拼音

- yi4 wo3 guan1 bai2 xia4 ， mei2 rui3 po4 la4 qian2 。
- wei2 shi2 chu1 shi2 jun1 ， gong4 hu1 jiang1 nan2 chuan2 。
- wo3 zuo4 qi1 zi4 ju4 ， jun1 da2 ru2 dao3 xian2 。
- zi4 zi1 san1 nian2 you2 ， ru2 chi2 fu4 ru2 xun1 。
- zhong1 jian4 sui1 qi4 kuo4 ， hui4 he2 zhong3 bu4 xuan2 。
- dong1 ge2 zuo4 ming2 jie2 ， yi4 diao4 xing2 fang1 bian4 。
- kuai4 ge2 song4 chang2 ju4 ， guan1 shan1 zhuo2 you1 quan2 。
- bie2 lai2 sui4 yun2 mu4 ， shu1 zha2 jiong3 mo4 chuan2 。
- ke4 shou4 bi3 an1 fou3 ， ceng2 shi4 cheng1 hao3 xian2 。
- kuang4 nai3 wo3 wei4 you3 ， wu1 jun1 ning2 jian4 yan2 。
- sheng1 ya2 fu4 huang2 juan4 ， dai4 bao3 yu2 qing1 zhan1 。
- jiu3 se4 zhan4 ruo4 kong1 ， di4 xiong0 jie1 bi4 lian2 。
- wu2 shi4 qi3 bu2 ji4 ， ning2 dang1 lun4 sui4 nian2 。
- ri4 zhe3 da4 yu3 xue3 ， wo3 xing2 zheng4 jin1 yuan1 。
- chao2 ji1 bian4 tian2 ye3 ， ye4 meng4 wei2 jiang1 tian1 。
- mei2 hua1 qie3 fu4 kai1 ， xue3 wu1 ming2 liu1 xuan2 。
- si1 jun1 bu4 ke3 jian4 ， shi3 fan3 tu2 yuan1 yuan1 。

## 注释

## 译文

## 赏析
