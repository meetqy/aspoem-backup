---
id: zhao-fan-ming-shu-tong-zhou-jian-bie-wu-yong-he
title: 明叔同舟見別於永和
titlePinyin: ming2 shu1 tong2 zhou1 jian4 bie2 wu1 yong3 he2
titleSlug: ming-shu-tong-zhou-jian-bie-wu-yong-he
author: 趙蕃
authorPinyin: zhao4 fan1
authorSlug: zhao-fan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 砲雲忽作空中起，坐覺相顧移表裏。
- 兒曹厭靜欣聚落，數問篙師行幾里。
- 人生到處如燕鴻，南北故憐無定耳。
- 有時相與說舊遊，此味猶如蠹書紙。
- 秋風日夜催落水，我鬢半霜那足倚。
- 況堪忽忽新悼亡，忍並高山對流水。
- 陳侯於我四海人，氣合能同舊州里。
- 向來風雨嬾出門，今乃江程勞玉趾。

## 拼音

- pao4 yun2 hu1 zuo4 kong1 zhong1 qi3 ， zuo4 jue2 xiang1 gu4 yi2 biao3 li3 。
- er2 cao2 yan4 jing4 xin1 ju4 luo4 ， shu4 wen4 gao1 shi1 xing2 ji1 li3 。
- ren2 sheng1 dao4 chu3 ru2 yan4 hong2 ， nan2 bei3 gu4 lian2 wu2 ding4 er3 。
- you3 shi2 xiang1 yu3 shuo1 jiu4 you2 ， ci3 wei4 you2 ru2 du4 shu1 zhi3 。
- qiu1 feng1 ri4 ye4 cui1 luo4 shui3 ， wo3 bin4 ban4 shuang1 na4 zu2 yi3 。
- kuang4 kan1 hu1 hu1 xin1 dao4 wang2 ， ren3 bing4 gao1 shan1 dui4 liu2 shui3 。
- chen2 hou2 wu1 wo3 si4 hai3 ren2 ， qi4 he2 neng2 tong2 jiu4 zhou1 li3 。
- xiang4 lai2 feng1 yu3 lan3 chu1 men2 ， jin1 nai3 jiang1 cheng2 lao2 yu4 zhi3 。

## 注释

## 译文

## 赏析
