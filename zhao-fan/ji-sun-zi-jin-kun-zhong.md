---
id: zhao-fan-ji-sun-zi-jin-kun-zhong
title: 寄孫子進昆仲
titlePinyin: ji4 sun1 zi3 jin4 kun1 zhong4
titleSlug: ji-sun-zi-jin-kun-zhong
author: 趙蕃
authorPinyin: zhao4 fan1
authorSlug: zhao-fan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 霜風入枯葦，客枕那能安。
- 起尋短燈檠，捐書復慵看。
- 緬思平生遊，平陸多奔湍。
- 懷哉豈無人，荆吳路漫漫。
- 大孫行秘書，今古靡不觀。
- 天文號隠奧，坐使十載殫。
- 溢而爲文章，卷舒見波瀾。
- 丞哉亦奇士，老不卑小官。
- 詩成太白豪，笑殺東野寒。
- 酒酣或看劍，肯爲無魚彈。
- 儀也節更苦，凜若誰能干。
- 譬之於草木，青松蔽春蘭。
- 不願太官賜，自愛苜蓿盤。
- 相携住荆溪，冥鴻渺雲端。
- 釀泉飲佳客，採溪薦朝餐。
- 不負風月佳，始知天地寬。
- 我欲往從之，買船斬釣竿。
- 富春訪嚴陵，吳淞覓張翰。
- 人生鮮如意，高趣况易闌。
- 君毋輕此樂，此樂非游般。

## 拼音

- shuang1 feng1 ru4 ku1 wei3 ， ke4 zhen3 na4 neng2 an1 。
- qi3 xun2 duan3 deng1 qing2 ， juan1 shu1 fu4 yong1 kan4 。
- mian3 si1 ping2 sheng1 you2 ， ping2 lu4 duo1 ben1 tuan1 。
- huai2 zai1 qi3 wu2 ren2 ， jing1 wu2 lu4 man4 man4 。
- da4 sun1 xing2 mi4 shu1 ， jin1 gu3 mi2 bu4 guan1 。
- tian1 wen2 hao4 yin3 ao4 ， zuo4 shi3 shi2 zai4 dan1 。
- yi4 er2 wei2 wen2 zhang1 ， juan3 shu1 jian4 bo1 lan2 。
- cheng2 zai1 yi4 qi2 shi4 ， lao3 bu4 bei1 xiao3 guan1 。
- shi1 cheng2 tai4 bai2 hao2 ， xiao4 sha1 dong1 ye3 han2 。
- jiu3 han1 huo4 kan4 jian4 ， ken3 wei2 wu2 yu2 dan4 。
- yi2 ye3 jie2 geng4 ku3 ， lin3 ruo4 shui2 neng2 gan4 。
- pi4 zhi1 wu1 cao3 mu4 ， qing1 song1 bi4 chun1 lan2 。
- bu2 yuan4 tai4 guan1 ci4 ， zi4 ai4 mu4 xu0 pan2 。
- xiang1 xie2 zhu4 jing1 xi1 ， ming2 hong2 miao3 yun2 duan1 。
- niang4 quan2 yin3 jia1 ke4 ， cai3 xi1 jian4 chao2 can1 。
- bu2 fu4 feng1 yue4 jia1 ， shi3 zhi1 tian1 di4 kuan1 。
- wo3 yu4 wang3 cong2 zhi1 ， mai3 chuan2 zhan3 diao4 gan1 。
- fu4 chun1 fang3 yan2 ling2 ， wu2 song1 mi4 zhang1 han4 。
- ren2 sheng1 xian1 ru2 yi4 ， gao1 qu4 kuang4 yi4 lan2 。
- jun1 wu2 qing1 ci3 le4 ， ci3 le4 fei1 you2 ban1 。

## 注释

## 译文

## 赏析
