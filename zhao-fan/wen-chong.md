---
id: zhao-fan-wen-chong
title: 聞舂
titlePinyin: wen2 chong1
titleSlug: wen-chong
author: 趙蕃
authorPinyin: zhao4 fan1
authorSlug: zhao-fan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 我居田野間，糴米如賃傭。
- 晴天得曬暴，雨日還燎烘。
- 晝役薪水事，故嘗多夜舂。
- 簸之有餘穀，再以瓶罍充。
- 時時付手碓，玉粒勝腐紅。
- 三年食官倉，塵土填腹胸。
- 歸乃值歲歉，半菽了不供。
- 餬口於四方，指囷其誰逢。
- 啼號蹔遠耳，夢寐深有攻。
- 宦遊竟何得，不如學爲農。
- 水旱縱莫逃，穮蔉年會豐。
- 因聞村舂聲，竟曉成噞喁。

## 拼音

- wo3 ju1 tian2 ye3 jian4 ， di2 mi3 ru2 lin4 yong1 。
- qing2 tian1 de2 shai4 bao4 ， yu3 ri4 huan2 liao2 hong1 。
- zhou4 yi4 xin1 shui3 shi4 ， gu4 chang2 duo1 ye4 chong1 。
- bo4 zhi1 you3 yu2 gu3 ， zai4 yi3 ping2 lei2 chong1 。
- shi2 shi2 fu4 shou3 dui4 ， yu4 li4 sheng4 fu3 hong2 。
- san1 nian2 shi2 guan1 cang1 ， chen2 tu3 tian2 fu4 xiong1 。
- gui1 nai3 zhi2 sui4 qian4 ， ban4 shu1 le0 bu2 gong4 。
- hu2 kou3 wu1 si4 fang1 ， zhi3 qun1 qi2 shui2 feng2 。
- ti2 hao4 zan4 yuan3 er3 ， meng4 mei4 shen1 you3 gong1 。
- huan4 you2 jing4 he2 de2 ， bu4 ru2 xue2 wei2 nong2 。
- shui3 han4 zong4 mo4 tao2 ， biao1 gun3 nian2 hui4 feng1 。
- yin1 wen2 cun1 chong1 sheng1 ， jing4 xiao3 cheng2 yan3 yong2 。

## 注释

## 译文

## 赏析
