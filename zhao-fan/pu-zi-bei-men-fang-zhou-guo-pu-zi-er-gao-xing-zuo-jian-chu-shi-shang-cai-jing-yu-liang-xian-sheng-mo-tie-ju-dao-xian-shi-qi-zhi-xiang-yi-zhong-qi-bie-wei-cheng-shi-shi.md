---
id: zhao-fan-pu-zi-bei-men-fang-zhou-guo-pu-zi-er-gao-xing-zuo-jian-chu-shi-shang-cai-jing-yu-liang-xian-sheng-mo-tie-ju-dao-xian-shi-qi-zhi-xiang-yi-zhong-qi-bie-wei-cheng-shi-shi
title: 僕自北門放舟過溥子而告行坐間出示上蔡景迂兩先生墨帖具道先世契之詳益重其別爲成是詩
titlePinyin: pu2 zi4 bei3 men2 fang4 zhou1 guo4 pu3 zi3 er2 gao4 xing2 zuo4 jian4 chu1 shi4 shang4 cai4 jing3 yu1 liang3 xian1 sheng0 mo4 tie1 ju4 dao4 xian1 shi4 qi4 zhi1 xiang2 yi4 zhong4 qi2 bie2 wei2 cheng2 shi4 shi1
titleSlug: pu-zi-bei-men-fang-zhou-guo-pu-zi-er-gao-xing-zuo-jian-chu-shi-shang-cai-jing-yu-liang-xian-sheng-mo-tie-ju-dao-xian-shi-qi-zhi-xiang-yi-zhong-qi-bie-wei-cheng-shi-shi
author: 趙蕃
authorPinyin: zhao4 fan1
authorSlug: zhao-fan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 扁舟過辭君，落日繫高柳。
- 愧君惜遠別，留我飲以酒。
- 夜深不知罷，感歎屢執手。
- 書題見晁謝，光怪森在牖。
- 憶昔蓬山老，實與文靖友。
- 同登靖康朝，諫疏猶在不。
- 吾人世其家，樹立敢自後。
- 君才真杞梓，如我乃枯朽。
- 漂流偶相值，稱我不容口。
- 君今非少壯，我亦驚老醜。
- 相逢定何日，相勉敢不厚。
- 老農誠有言，良田務除莠。

## 拼音

- pian1 zhou1 guo4 ci2 jun1 ， luo4 ri4 xi4 gao1 liu3 。
- kui4 jun1 xi1 yuan3 bie2 ， liu2 wo3 yin3 yi3 jiu3 。
- ye4 shen1 bu4 zhi1 ba4 ， gan3 tan4 lü3 zhi2 shou3 。
- shu1 ti2 jian4 chao2 xie4 ， guang1 guai4 sen1 zai4 you3 。
- yi4 xi1 peng2 shan1 lao3 ， shi2 yu3 wen2 jing4 you3 。
- tong2 deng1 jing4 kang1 chao2 ， jian4 shu1 you2 zai4 bu4 。
- wu2 ren2 shi4 qi2 jia1 ， shu4 li4 gan3 zi4 hou4 。
- jun1 cai2 zhen1 qi3 zi3 ， ru2 wo3 nai3 ku1 xiu3 。
- piao1 liu2 ou3 xiang1 zhi2 ， cheng1 wo3 bu4 rong2 kou3 。
- jun1 jin1 fei1 shao3 zhuang4 ， wo3 yi4 jing1 lao3 chou3 。
- xiang1 feng2 ding4 he2 ri4 ， xiang1 mian3 gan3 bu2 hou4 。
- lao3 nong2 cheng2 you3 yan2 ， liang2 tian2 wu4 chu2 you3 。

## 注释

## 译文

## 赏析
