---
id: zhao-fan-zhong-fu-wei-zhi-yu-zhai
title: 重賦畏知寓齋
titlePinyin: zhong4 fu4 wei4 zhi1 yu4 zhai1
titleSlug: zhong-fu-wei-zhi-yu-zhai
author: 趙蕃
authorPinyin: zhao4 fan1
authorSlug: zhao-fan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 君昔少年日，起家官帝城。
- 諸公盛稱許，往往動得名。
- 夷途一步趨，可到公與卿。
- 永懷松柏堅，高謝桃李榮。
- 謚齋廼曰漸，毫髮無妄行。
- 惟時尹夫子，猶躬南山耕。
- 是公妙言語，一字與不輕。
- 銘能爲君述，君志益以明。
- 蹉跎才幾何，白髮殆數莖。
- 低回尚前銜，牢落方南征。
- 瀟湘清絕地，屈賈放逐情。
- 感今重惻古，慨嘆識此生。
- 究竟漸之義，顧未忘蘗萌。
- 彼哉少年事，老矣夫何營。
- 徹之易以寓，俯夢仰輒驚。
- 何止宦爲客，身悟浮雲更。
- 南軒子張子，好學如玄成。
- 奮然吐長句，真覺萬戶輕。
- 尹張志則異，與君盡同盟。
- 見君極空洞，不比小器盈。
- 嗣宗絕臧否，白眼常若瞠。
- 司馬萬事好，是中差自宏。
- 看君接物際，二士蓋熟評。
- 君今家山居，扁榜猶在桁。
- 傍陳漆園書，立參輿倚衡。
- 因茲大有得，居窮亦如亨。
- 嗟我道學晚，頗困塵網攖。
- 性又多忤物，舉足逢溝阬。
- 誓將過君齋，指南問初程。
- 但恐持寸莛，莫致洪鐘鳴。

## 拼音

- jun1 xi1 shao4 nian2 ri4 ， qi3 jia1 guan1 di4 cheng2 。
- zhu1 gong1 sheng4 cheng1 xu1 ， wang3 wang3 dong4 de2 ming2 。
- yi2 tu2 yi2 bu4 qu1 ， ke3 dao4 gong1 yu3 qing1 。
- yong3 huai2 song1 bai3 jian1 ， gao1 xie4 tao2 li3 rong2 。
- shi4 zhai1 nai3 yue1 jian4 ， hao2 fa4 wu2 wang4 xing2 。
- wei2 shi2 yin3 fu1 zi3 ， you2 gong1 nan2 shan1 geng1 。
- shi4 gong1 miao4 yan2 yu3 ， yi2 zi4 yu3 bu4 qing1 。
- ming2 neng2 wei2 jun1 shu4 ， jun1 zhi4 yi4 yi3 ming2 。
- cuo1 tuo2 cai2 ji1 he2 ， bai2 fa4 dai4 shu4 jing4 。
- di1 hui2 shang4 qian2 xian2 ， lao2 luo4 fang1 nan2 zheng1 。
- xiao1 xiang1 qing1 jue2 di4 ， qu1 jia3 fang4 zhu2 qing2 。
- gan3 jin1 zhong4 ce4 gu3 ， kai3 tan4 shi2 ci3 sheng1 。
- jiu1 jing4 jian4 zhi1 yi4 ， gu4 wei4 wang4 bo4 meng2 。
- bi3 zai1 shao4 nian2 shi4 ， lao3 yi3 fu1 he2 ying2 。
- che4 zhi1 yi4 yi3 yu4 ， fu3 meng4 yang3 zhe2 jing1 。
- he2 zhi3 huan4 wei2 ke4 ， shen1 wu4 fu2 yun2 geng4 。
- nan2 xuan1 zi3 zhang1 zi3 ， hao3 xue2 ru2 xuan2 cheng2 。
- fen4 ran2 tu3 chang2 ju4 ， zhen1 jue2 wan4 hu4 qing1 。
- yin3 zhang1 zhi4 ze2 yi4 ， yu3 jun1 jin4 tong2 meng2 。
- jian4 jun1 ji2 kong1 dong4 ， bu4 bi3 xiao3 qi4 ying2 。
- si4 zong1 jue2 zang1 pi3 ， bai2 yan3 chang2 ruo4 cheng1 。
- si1 ma3 wan4 shi4 hao3 ， shi4 zhong1 cha4 zi4 hong2 。
- kan4 jun1 jie1 wu4 ji4 ， er4 shi4 gai4 shu2 ping2 。
- jun1 jin1 jia1 shan1 ju1 ， bian3 bang3 you2 zai4 heng2 。
- bang4 chen2 qi1 yuan2 shu1 ， li4 can1 yu2 yi3 heng2 。
- yin1 zi1 da4 you3 de2 ， ju1 qiong2 yi4 ru2 heng1 。
- jie1 wo3 dao4 xue2 wan3 ， po1 kun4 chen2 wang3 ying1 。
- xing4 you4 duo1 wu3 wu4 ， ju3 zu2 feng2 gou1 keng1 。
- shi4 jiang1 guo4 jun1 zhai1 ， zhi3 nan2 wen4 chu1 cheng2 。
- dan4 kong3 chi2 cun4 ting2 ， mo4 zhi4 hong2 zhong1 ming2 。

## 注释

## 译文

## 赏析
