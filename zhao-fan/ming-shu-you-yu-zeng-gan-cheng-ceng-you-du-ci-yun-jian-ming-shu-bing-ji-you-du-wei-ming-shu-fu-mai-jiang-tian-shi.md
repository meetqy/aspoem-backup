---
id: zhao-fan-ming-shu-you-yu-zeng-gan-cheng-ceng-you-du-ci-yun-jian-ming-shu-bing-ji-you-du-wei-ming-shu-fu-mai-jiang-tian-shi
title: 明叔有語贈贛丞曾幼度次韻簡明叔并寄幼度爲明叔賦買江天詩
titlePinyin: ming2 shu1 you3 yu3 zeng4 gan4 cheng2 ceng2 you4 du4 ci4 yun4 jian3 ming2 shu1 bing4 ji4 you4 du4 wei2 ming2 shu1 fu4 mai3 jiang1 tian1 shi1
titleSlug: ming-shu-you-yu-zeng-gan-cheng-ceng-you-du-ci-yun-jian-ming-shu-bing-ji-you-du-wei-ming-shu-fu-mai-jiang-tian-shi
author: 趙蕃
authorPinyin: zhao4 fan1
authorSlug: zhao-fan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 詩成要落天地間，太虛明月相往還。
- 聲名或覺四海隘，身乃憔悴窮閉關。
- 詩中妙理超生死，何但不以彼易此。
- 我來白下豈徒然，簿書鳬鶩非吾事。
- 陳君一見投紵衣，刺天翼並青冥垂。
- 楚人不悞玉在璞，山川終用騂之犁。
- 曾侯願識今已後，因君示我詩到手。
- 不惟我輩獨識真，異饌珍羞甘衆口。
- 幾思插翅飛墮前，漫看璧月缺復圓。
- 符移催來定不遠，挐音不見聞擔肩。
- 世人千金買嬋娟，我視棄去如浮烟。
- 萬言杯水世所捐，顧欲頼以無窮傳。

## 拼音

- shi1 cheng2 yao4 luo4 tian1 di4 jian4 ， tai4 xu1 ming2 yue4 xiang4 wang3 huan2 。
- sheng1 ming2 huo4 jue2 si4 hai3 ai4 ， shen1 nai3 qiao2 cui4 qiong2 bi4 guan1 。
- shi1 zhong1 miao4 li3 chao1 sheng1 si3 ， he2 dan4 bu4 yi3 bi3 yi4 ci3 。
- wo3 lai2 bai2 xia4 qi3 tu2 ran2 ， bo2 shu1 fu2 wu4 fei1 wu2 shi4 。
- chen2 jun1 yi2 jian4 tou2 zhu4 yi1 ， ci4 tian1 yi4 bing4 qing1 ming2 chui2 。
- chu3 ren2 bu2 wu4 yu4 zai4 pu2 ， shan1 chuan1 zhong1 yong4 xing1 zhi1 li2 。
- ceng2 hou2 yuan4 shi2 jin1 yi3 hou4 ， yin1 jun1 shi4 wo3 shi1 dao4 shou3 。
- bu4 wei2 wo3 bei4 du2 shi2 zhen1 ， yi4 zhuan4 zhen1 xiu1 gan1 zhong4 kou3 。
- ji1 si1 cha1 chi4 fei1 duo4 qian2 ， man4 kan4 bi4 yue4 que1 fu4 yuan2 。
- fu2 yi2 cui1 lai2 ding4 bu4 yuan3 ， na2 yin1 bu2 jian4 wen2 dan1 jian1 。
- shi4 ren2 qian1 jin1 mai3 chan2 juan1 ， wo3 shi4 qi4 qu4 ru2 fu2 yan1 。
- wan4 yan2 bei1 shui3 shi4 suo3 juan1 ， gu4 yu4 lai4 yi3 wu2 qiong2 chuan2 。

## 注释

## 译文

## 赏析
