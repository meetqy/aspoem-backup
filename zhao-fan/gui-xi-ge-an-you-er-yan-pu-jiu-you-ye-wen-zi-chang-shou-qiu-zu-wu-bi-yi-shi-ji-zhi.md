---
id: zhao-fan-gui-xi-ge-an-you-er-yan-pu-jiu-you-ye-wen-zi-chang-shou-qiu-zu-wu-bi-yi-shi-ji-zhi
title: 貴溪隔岸有二巖僕舊遊也聞子暢受秋租於彼以詩寄之
titlePinyin: gui4 xi1 ge2 an4 you3 er4 yan2 pu2 jiu4 you2 ye3 wen2 zi3 chang4 shou4 qiu1 zu1 wu1 bi3 yi3 shi1 ji4 zhi1
titleSlug: gui-xi-ge-an-you-er-yan-pu-jiu-you-ye-wen-zi-chang-shou-qiu-zu-wu-bi-yi-shi-ji-zhi
author: 趙蕃
authorPinyin: zhao4 fan1
authorSlug: zhao-fan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 黄巖嶄絕人人居，徐巖蟠鬰處士廬。
- 扁舟半載泊南岸，折梅看雪頻携壺。
- 黄巖夾道松百株，風來迎送齊笙竽。
- 壇崩殿古黄冠癯，懸巖石刻墨可模。
- 徐巖觸目多荒蕪，啼嘯往往紛鼪鼯。
- 廢基斷砌或有無，名字不復知誰渠。
- 聞君奉檄方受租，播糠瞇目莫與娛。
- 作詩爲君道何如，尋幽速遣從騎驅。
- 賦成孰寄當念吾，不用寒溫枉素書。

## 拼音

- huang2 yan2 zhan3 jue2 ren2 ren2 ju1 ， xu2 yan2 pan2 yu4 chu3 shi4 lu2 。
- bian3 zhou1 ban4 zai4 bo2 nan2 an4 ， zhe2 mei2 kan4 xue3 bin1 xie2 hu2 。
- huang2 yan2 jia1 dao4 song1 bai3 zhu1 ， feng1 lai2 ying2 song4 qi2 sheng1 yu2 。
- tan2 beng1 dian4 gu3 huang2 guan1 qu2 ， xuan2 yan2 shi2 ke4 mo4 ke3 mo2 。
- xu2 yan2 chu4 mu4 duo1 huang1 wu2 ， ti2 xiao4 wang3 wang3 fen1 sheng1 wu2 。
- fei4 ji1 duan4 qi4 huo4 you3 wu2 ， ming2 zi4 bu2 fu4 zhi1 shui2 qu2 。
- wen2 jun1 feng4 xi2 fang1 shou4 zu1 ， bo1 kang1 mi1 mu4 mo4 yu3 yu2 。
- zuo4 shi1 wei2 jun1 dao4 he2 ru2 ， xun2 you1 su4 qian3 cong2 qi2 qu1 。
- fu4 cheng2 shu2 ji4 dang1 nian4 wu2 ， bu2 yong4 han2 wen1 wang3 su4 shu1 。

## 注释

## 译文

## 赏析
