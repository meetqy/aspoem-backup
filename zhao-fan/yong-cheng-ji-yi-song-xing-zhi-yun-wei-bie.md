---
id: zhao-fan-yong-cheng-ji-yi-song-xing-zhi-yun-wei-bie
title: 用程季儀送行之韻爲別
titlePinyin: yong4 cheng2 ji4 yi2 song4 xing2 zhi1 yun4 wei2 bie2
titleSlug: yong-cheng-ji-yi-song-xing-zhi-yun-wei-bie
author: 趙蕃
authorPinyin: zhao4 fan1
authorSlug: zhao-fan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 過江今幾年，遺俗不屢見。
- 縱餘門戶稱，直有冠裳變。
- 惟君河洛間，南走楚粵遍。
- 雖從科詔求，未脫褐衣賤。
- 芬然蘭三薰，粹矣金百鍊。
- 潭潭務中澄，煜煜鄙外絢。
- 遂登南軒門，如識伊川面。
- 周旋苟有得，喜躍幾成抃。
- 淵深保戰兢，鴆毒戒安宴。
- 於今過城南，政似趨無倦。
- 儒冠蓋多端，劇論如合戰。
- 試評季路勇，孰與之反殿。
- 前日我辭君，炎風尚交扇。
- 祗今君別我，餘暑已堪餞。
- 歲序急推遷，吾行甚流轉。
- 爝火詎當陽，雨雪寧待晛。
- 孤唳豈潜聲，卑飛終掛罥。
- 小令泊扁舟，暫爲瀝破研。
- 我如浩然歸，君異方朔薦。
- 契闊方自茲，追隨復何便。

## 拼音

- guo4 jiang1 jin1 ji1 nian2 ， yi2 su2 bu4 lü3 jian4 。
- zong4 yu2 men2 hu4 cheng1 ， zhi2 you3 guan1 shang0 bian4 。
- wei2 jun1 he2 luo4 jian4 ， nan2 zou3 chu3 yue4 bian4 。
- sui1 cong2 ke1 zhao4 qiu2 ， wei4 tuo1 he4 yi1 jian4 。
- fen1 ran2 lan2 san1 xun1 ， cui4 yi3 jin1 bai3 lian4 。
- tan2 tan2 wu4 zhong1 cheng2 ， yu4 yu4 bi3 wai4 xuan4 。
- sui4 deng1 nan2 xuan1 men2 ， ru2 shi2 yi1 chuan1 mian4 。
- zhou1 xuan2 gou3 you3 de2 ， xi3 yue4 ji1 cheng2 bian4 。
- yuan1 shen1 bao3 zhan4 jing1 ， zhen4 du2 jie4 an1 yan4 。
- wu1 jin1 guo4 cheng2 nan2 ， zheng4 si4 qu1 wu2 juan4 。
- ru2 guan1 gai4 duo1 duan1 ， ju4 lun4 ru2 he2 zhan4 。
- shi4 ping2 ji4 lu4 yong3 ， shu2 yu3 zhi1 fan3 dian4 。
- qian2 ri4 wo3 ci2 jun1 ， yan2 feng1 shang4 jiao1 shan4 。
- zhi1 jin1 jun1 bie2 wo3 ， yu2 shu3 yi3 kan1 jian4 。
- sui4 xu4 ji2 tui1 qian1 ， wu2 xing2 shen4 liu2 zhuan3 。
- jue2 huo3 ju4 dang1 yang2 ， yu3 xue3 ning2 dai4 xian4 。
- gu1 li4 qi3 qian2 sheng1 ， bei1 fei1 zhong1 gua4 juan4 。
- xiao3 ling4 bo2 pian1 zhou1 ， zan4 wei2 li4 po4 yan2 。
- wo3 ru2 hao4 ran2 gui1 ， jun1 yi4 fang1 shuo4 jian4 。
- qi4 kuo4 fang1 zi4 zi1 ， zhui1 sui2 fu4 he2 bian4 。

## 注释

## 译文

## 赏析
