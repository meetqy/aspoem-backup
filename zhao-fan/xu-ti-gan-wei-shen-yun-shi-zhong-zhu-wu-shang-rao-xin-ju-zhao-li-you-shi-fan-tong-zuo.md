---
id: zhao-fan-xu-ti-gan-wei-shen-yun-shi-zhong-zhu-wu-shang-rao-xin-ju-zhao-li-you-shi-fan-tong-zuo
title: 徐提幹爲沈運使種竹於上饒新居昭禮有詩蕃同作
titlePinyin: xu2 ti2 gan4 wei2 shen3 yun4 shi3 zhong3 zhu2 wu1 shang4 rao2 xin1 ju1 zhao1 li3 you3 shi1 fan1 tong2 zuo4
titleSlug: xu-ti-gan-wei-shen-yun-shi-zhong-zhu-wu-shang-rao-xin-ju-zhao-li-you-shi-fan-tong-zuo
author: 趙蕃
authorPinyin: zhao4 fan1
authorSlug: zhao-fan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 玉谿佳山水，不減閬州南。
- 新居助幽深，所欠萬竹參。
- 徐郎亦好事，知公幽趣耽。
- 過溪買龍雛，雲根破烟嵐。
- 地形擇便宜，土壤泉亦甘。
- 春雷一番筍，要戒園翁饞。
- 鄰里約來往，要須開徑三。
- 風月無常主，平分未爲貪。
- 定有王子猷，造門不輿藍。
- 嘯詠忘主賓，用意端不凡。
- 政爾功名迫，此事未易譚。
- 待公幅巾歸，我亦脫青衫。

## 拼音

- yu4 xi1 jia1 shan1 shui3 ， bu4 jian3 lang4 zhou1 nan2 。
- xin1 ju1 zhu4 you1 shen1 ， suo3 qian4 wan4 zhu2 can1 。
- xu2 lang2 yi4 hao3 shi4 ， zhi1 gong1 you1 qu4 dan1 。
- guo4 xi1 mai3 long2 chu2 ， yun2 gen1 po4 yan1 lan2 。
- di4 xing2 ze2 pian2 yi0 ， tu3 rang3 quan2 yi4 gan1 。
- chun1 lei2 yi4 fan1 sun3 ， yao4 jie4 yuan2 weng1 chan2 。
- lin2 li3 yue1 lai2 wang3 ， yao4 xu1 kai1 jing4 san1 。
- feng1 yue4 wu2 chang2 zhu3 ， ping2 fen1 wei4 wei2 tan1 。
- ding4 you3 wang2 zi3 you2 ， zao4 men2 bu4 yu2 lan2 。
- xiao4 yong3 wang4 zhu3 bin1 ， yong4 yi4 duan1 bu4 fan2 。
- zheng4 er3 gong1 ming2 po4 ， ci3 shi4 wei4 yi4 tan2 。
- dai4 gong1 fu2 jin1 gui1 ， wo3 yi4 tuo1 qing1 shan1 。

## 注释

## 译文

## 赏析
