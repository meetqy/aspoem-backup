---
id: shi-da-zu-nan-pu
title: 南浦
titlePinyin: nan2 pu3
titleSlug: nan-pu
author: 史达祖
authorPinyin: shi3 da2 zu3
authorSlug: shi-da-zu
dynasty: 宋
dynastyPinyin: song4
dynastySlug: song
tags: []
---

## 正文

- 玉树晓飞香，待倩它、和愁点破妆镜。
- 轻嫩一天春，平白地、都护雨昏烟暝。
- 幽花露湿，定应独把阑干凭。
- 谢屐未蜡，安排共文鹓，重游芳径。
- 年来梦里扬州，怕事随歌残，情趁云冷。
- 娇眄隔东风，无人会、莺燕暗中心性。
- 深盟纵约，尽同晴雨全无定。
- 海棠梦在，相思过西园，秋千红影。

## 拼音

- yu4 shu4 xiao3 fei1 xiang1 ， dai4 qian4 ta1 、 he2 chou2 dian3 po4 zhuang1 jing4 。
- qing1 nen4 yi4 tian1 chun1 ， ping2 bai2 di4 、 du1 hu4 yu3 hun1 yan1 ming2 。
- you1 hua1 lu4 shi1 ， ding4 ying4 du2 ba3 lan2 gan1 ping2 。
- xie4 ji1 wei4 la4 ， an1 pai2 gong4 wen2 yuan1 ， chong2 you2 fang1 jing4 。
- nian2 lai2 meng4 li3 yang2 zhou1 ， pa4 shi4 sui2 ge1 can2 ， qing2 chen4 yun2 leng3 。
- jiao1 mian3 ge2 dong1 feng1 ， wu2 ren2 hui4 、 ying1 yan4 an4 zhong1 xin1 xing4 。
- shen1 meng2 zong4 yue1 ， jin4 tong2 qing2 yu3 quan2 wu2 ding4 。
- hai3 tang2 meng4 zai4 ， xiang1 si1 guo4 xi1 yuan2 ， qiu1 qian1 hong2 ying3 。

## 注释

## 译文

## 赏析
