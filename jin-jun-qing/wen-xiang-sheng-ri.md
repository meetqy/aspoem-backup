---
id: jin-jun-qing-wen-xiang-sheng-ri
title: 文相生日
titlePinyin: wen2 xiang1 sheng1 ri4
titleSlug: wen-xiang-sheng-ri
author: 金君卿
authorPinyin: jin1 jun1 qing1
authorSlug: jin-jun-qing
dynasty: 唐
dynastyPinyin: tang2
dynastySlug: tang
tags: [] 
---

## 正文

- 聖賢不世出，會合未可知。
- 朝廷餘百年，天將右重熙。
- 經綸須得人，公爲生斯時。
- 維時秋九月，爽氣橫海涯。
- 三葉凋階蓂，嘉夢符熊羆。
- 豈特鍾嶽靈，囊括昴與箕。
- 夾山州之望，罄竭敢自私。
- 復疑於其來，釋老親抱持。
- 道貌瑩襁褓，公相乃餘姿。
- 勝衣惜寸陰，問學俱忘疲。
- 過目已解悟，知妙初無師。
- 峨冠踐場屋，發策趨丹墀。
- 儒館聊稅息，偉望臨華夷。
- 知公離能盡，荆公每嗟咨。
- 謂與公所學，展矣無可疑。
- 所憂異世習，老不見設施。
- 勃興得神考，丞弼須臯夔。
- 公始在勸講，朝夕輸論思。
- 君臣由一德，協合踰塤篪。
- 法度日新美，小不遺毫釐。
- 銜恤俄去位，虛佇同調饑。
- 迨歸不閱歲，再遷居近司。
- 荆公鎮江左，成績憂廢隳。
- 潤色固頼何，可但如曹隨。
- 一朝困憸言，補外垂士朞。
- 眷倚晚益厚，爰立茲可期。
- 先帝遣神游，登用多非宜。
- 恭默久不言，狙詐事謾欺。
- 經始稽典墳，利澤覃四維。
- 反指爲虛政，屏棄無孑遺。
- 勳舊比共驩，東南困流離。
- 高懷信安恬，國爾關盛衰。
- 所增在式廓，上帝初耆之。
- 年來闢四門，比德皆紛披。
- 羣才得彙征，靈光動晨曦。
- 而公屈方面，疑歎均一辭。
- 肇此始生日，川至來繁禧。
- 矧上思肯構，繩墨繄誰尸。
- 典策備廣庭，三節方星馳。
- 歸與廟堂上，百辟勞瞻儀。
- 步趨謝几杖，康寧見期頤。
- 阜俗猶禔身，溫飽兼惸嫠。
- 陶冶既禮樂，於變無澆漓。
- 英聲播金石，是皆出人爲。
- 公媲自黥劓，了不見成虧。
- 莊周肆詆訿，所以尊孔尼。
- 發揮自公手，千載無沉迷。
- 邦人申壽祝，稚艾肩相隨。
- 具幸公少留，此語真愚癡。

## 拼音

- sheng4 xian2 bu2 shi4 chu1 ， hui4 he2 wei4 ke3 zhi1 。
- chao2 ting2 yu2 bai3 nian2 ， tian1 jiang1 you4 zhong4 xi1 。
- jing1 lun2 xu1 de2 ren2 ， gong1 wei2 sheng1 si1 shi2 。
- wei2 shi2 qiu1 jiu3 yue4 ， shuang3 qi4 heng2 hai3 ya2 。
- san1 ye4 diao1 jie1 mi4 ， jia1 meng4 fu2 xiong2 pi2 。
- qi3 te4 zhong1 yue4 ling2 ， nang2 kuo4 mao3 yu3 ji1 。
- jia1 shan1 zhou1 zhi1 wang4 ， qing4 jie2 gan3 zi4 si1 。
- fu4 yi2 wu1 qi2 lai2 ， shi4 lao3 qin1 bao4 chi2 。
- dao4 mao4 ying2 qiang3 bao3 ， gong1 xiang4 nai3 yu2 zi1 。
- sheng4 yi1 xi1 cun4 yin1 ， wen4 xue2 ju4 wang4 pi2 。
- guo4 mu4 yi3 jie3 wu4 ， zhi1 miao4 chu1 wu2 shi1 。
- e2 guan1 jian4 chang3 wu1 ， fa1 ce4 qu1 dan1 chi2 。
- ru2 guan3 liao2 shui4 xi1 ， wei3 wang4 lin2 hua2 yi2 。
- zhi1 gong1 li2 neng2 jin4 ， jing1 gong1 mei3 jie1 zi1 。
- wei4 yu3 gong1 suo3 xue2 ， zhan3 yi3 wu2 ke3 yi2 。
- suo3 you1 yi4 shi4 xi2 ， lao3 bu2 jian4 she4 shi1 。
- bo2 xing1 de2 shen2 kao3 ， cheng2 bi4 xu1 gao1 kui2 。
- gong1 shi3 zai4 quan4 jiang3 ， zhao1 xi1 shu1 lun4 si1 。
- jun1 chen2 you2 yi4 de2 ， xie2 he2 yu2 xun1 chi2 。
- fa3 du4 ri4 xin1 mei3 ， xiao3 bu4 yi2 hao2 li2 。
- xian2 xu4 e2 qu4 wei4 ， xu1 zhu4 tong2 diao4 ji1 。
- dai4 gui1 bu2 yue4 sui4 ， zai4 qian1 ju1 jin4 si1 。
- jing1 gong1 zhen4 jiang1 zuo3 ， cheng2 ji4 you1 fei4 hui1 。
- run4 se4 gu4 lai4 he2 ， ke3 dan4 ru2 cao2 sui2 。
- yi4 zhao1 kun4 xian1 yan2 ， bu3 wai4 chui2 shi4 ji1 。
- juan4 yi3 wan3 yi4 hou4 ， yuan2 li4 zi1 ke3 qi1 。
- xian1 di4 qian3 shen2 you2 ， deng1 yong4 duo1 fei1 yi2 。
- gong1 mo4 jiu3 bu4 yan2 ， ju1 zha4 shi4 man2 qi1 。
- jing1 shi3 ji1 dian3 fen2 ， li4 ze2 qin2 si4 wei2 。
- fan3 zhi3 wei2 xu1 zheng4 ， ping2 qi4 wu2 jie2 yi2 。
- xun1 jiu4 bi3 gong4 huan1 ， dong1 nan2 kun4 liu2 li2 。
- gao1 huai2 xin4 an1 tian2 ， guo2 er3 guan1 sheng4 shuai1 。
- suo3 zeng1 zai4 shi4 kuo4 ， shang4 di4 chu1 qi2 zhi1 。
- nian2 lai2 pi4 si4 men2 ， bi3 de2 jie1 fen1 pi1 。
- qun2 cai2 de2 hui4 zheng1 ， ling2 guang1 dong4 chen2 xi1 。
- er2 gong1 qu1 fang1 mian4 ， yi2 tan4 jun1 yi4 ci2 。
- zhao4 ci3 shi3 sheng1 ri4 ， chuan1 zhi4 lai2 fan2 xi3 。
- shen3 shang4 si1 ken3 gou4 ， sheng2 mo4 yi1 shui2 shi1 。
- dian3 ce4 bei4 guang3 ting2 ， san1 jie2 fang1 xing1 chi2 。
- gui1 yu3 miao4 tang2 shang4 ， bai3 pi4 lao2 zhan1 yi2 。
- bu4 qu1 xie4 ji3 zhang4 ， kang1 ning2 jian4 qi1 yi2 。
- fu4 su2 you2 zhi1 shen1 ， wen1 bao3 jian1 qiong2 li2 。
- tao2 ye3 ji4 li3 le4 ， wu1 bian4 wu2 jiao1 li2 。
- ying1 sheng1 bo1 jin1 shi2 ， shi4 jie1 chu1 ren2 wei2 。
- gong1 pi4 zi4 qing2 yi4 ， liao3 bu2 jian4 cheng2 kui1 。
- zhuang1 zhou1 si4 di3 zi3 ， suo3 yi3 zun1 kong3 ni2 。
- fa1 hui1 zi4 gong1 shou3 ， qian1 zai4 wu2 chen2 mi2 。
- bang1 ren2 shen1 shou4 zhu4 ， zhi4 ai4 jian1 xiang1 sui2 。
- ju4 xing4 gong1 shao3 liu2 ， ci3 yu3 zhen1 yu2 chi1 。

## 注释

## 译文

## 赏析
