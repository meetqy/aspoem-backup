---
id: zhang-jiu-ling-gan-yu-shi-er-shou
title: 感遇十二首
titlePinyin: gan3 yu4 shi2 er4 shou3
titleSlug: gan-yu-shi-er-shou
author: 張九齡
authorPinyin: zhang1 jiu3 ling2
authorSlug: zhang-jiu-ling
dynasty: 唐
dynastyPinyin: tang2
dynastySlug: tang
tags: []
---

## 正文

- 蘭葉春葳蕤，桂華秋皎潔。欣欣此生意，自爾為佳節。
- 誰知林棲者，聞風坐相悅。草木有本心，何求美人折。
- 幽林歸獨臥，滯慮洗孤清。持此謝高鳥，因之傳遠情。
- 日夕懷空意，人誰感至精。飛沉理自隔，何所慰吾誠。
- 魚遊樂深池，鳥棲欲高枝。嗟爾蜉蝣羽，薨薨亦何為。
- 有生豈不化，所感奚若斯。神理日微滅，吾心安得知。
- 浩歎楊朱子，徒然泣路岐。
- 孤鴻海上來，池潢不敢顧。側見雙翠鳥，巢在三珠樹。
- 矯矯珍木巔，得無金丸懼。美服患人指，高明逼神惡。
- 今我遊冥冥，弋者何所慕。
- 吳越數千里，夢寐今夕見。形骸非我親，衾枕即鄉縣。
- 化蝶猶不識，川魚安可羨。海上有仙山，歸期覺神變。
- 西日下山隱，北風乘夕流。燕雀感昏旦，簷楹呼匹儔。
- 鴻鵠雖自遠，哀音非所求。貴人棄疵賤，下士嘗殷憂。
- 眾情累外物，恕己忘內修。感歎長如此，使我心悠悠。
- 江南有丹橘，經冬猶綠林。豈伊地氣暖，自有歲寒心。
- 可以薦嘉客，奈何阻重深。運命唯所遇，迴圈不可尋。
- 徒言樹桃李，此木豈無陰。
- 永日徒離憂，臨風懷蹇修。美人何處所，孤客空悠悠。
- 青鳥跂不至，朱鱉誰雲浮。夜分起躑躅，時逝曷淹留。
- 抱影吟中夜，誰聞此歎息。美人適異方，庭樹含幽色。
- 白雲愁不見，滄海飛無翼。鳳凰一朝來，竹花斯可食。
- 漢上有遊女，求思安可得。袖中一劄書，欲寄雙飛翼。
- 冥冥愁不見，耿耿徒緘憶。紫蘭秀空蹊，皓露奪幽色。
- 馨香歲欲晚，感歎情何極。白雲在南山，日暮長太息。
- 我有異鄉憶，宛在雲溶溶。憑此目不覯，要之心所鐘。
- 但欲附高鳥，安敢攀飛龍。至精無感遇，悲惋填心胸。
- 歸來扣寂寞，人願天豈從。
- 閉門跡群化，憑林結所思。嘯歎此寒木，疇昔乃芳蕤。
- 朝陽鳳安在，日暮蟬獨悲。浩思極中夜，深嗟欲待誰。
- 所懷誠已矣，既往不可追。鼎食非吾事，雲仙嘗我期。
- 胡越方杳杳，車馬何遲遲。天壤一何異，幽嘿臥簾帷。

## 拼音

- lan2 ye4 chun1 wei1 rui2 ， gui4 hua2 qiu1 jiao3 jie2 。 xin1 xin1 ci3 sheng1 yi4 ， zi4 er3 wei2 jia1 jie2 。
- shui2 zhi1 lin2 qi1 zhe3 ， wen2 feng1 zuo4 xiang1 yue4 。 cao3 mu4 you3 ben3 xin1 ， he2 qiu2 mei3 ren2 zhe2 。
- you1 lin2 gui1 du2 wo4 ， zhi4 lü4 xi3 gu1 qing1 。 chi2 ci3 xie4 gao1 niao3 ， yin1 zhi1 chuan2 yuan3 qing2 。
- ri4 xi1 huai2 kong1 yi4 ， ren2 shui2 gan3 zhi4 jing1 。 fei1 chen2 li3 zi4 ge2 ， he2 suo3 wei4 wu2 cheng2 。
- yu2 you2 le4 shen1 chi2 ， niao3 qi1 yu4 gao1 zhi1 。 jie1 er3 fu2 you2 yu3 ， hong1 hong1 yi4 he2 wei2 。
- you3 sheng1 qi3 bu2 hua4 ， suo3 gan3 xi1 ruo4 si1 。 shen2 li3 ri4 wei1 mie4 ， wu2 xin1 an1 de2 zhi1 。
- hao4 tan4 yang2 zhu1 zi3 ， tu2 ran2 qi4 lu4 qi2 。
- gu1 hong2 hai3 shang4 lai2 ， chi2 huang2 bu4 gan3 gu4 。 ce4 jian4 shuang1 cui4 niao3 ， chao2 zai4 san1 zhu1 shu4 。
- jiao3 jiao3 zhen1 mu4 dian1 ， de2 wu2 jin1 wan2 ju4 。 mei3 fu2 huan4 ren2 zhi3 ， gao1 ming2 bi1 shen2 e4 。
- jin1 wo3 you2 ming2 ming2 ， yi4 zhe3 he2 suo3 mu4 。
- wu2 yue4 shu4 qian1 li3 ， meng4 mei4 jin1 xi1 jian4 。 xing2 hai2 fei1 wo3 qin1 ， qin1 zhen3 ji2 xiang1 xian4 。
- hua4 die2 you2 bu4 shi2 ， chuan1 yu2 an1 ke3 xian4 。 hai3 shang4 you3 xian1 shan1 ， gui1 qi1 jue2 shen2 bian4 。
- xi1 ri4 xia4 shan1 yin3 ， bei3 feng1 cheng2 xi1 liu2 。 yan4 que4 gan3 hun1 dan4 ， yan2 ying2 hu1 pi3 chou2 。
- hong2 hu2 sui1 zi4 yuan3 ， ai1 yin1 fei1 suo3 qiu2 。 gui4 ren2 qi4 ci1 jian4 ， xia4 shi4 chang2 yin1 you1 。
- zhong4 qing2 lei4 wai4 wu4 ， shu4 ji3 wang4 nei4 xiu1 。 gan3 tan4 chang2 ru2 ci3 ， shi3 wo3 xin1 you1 you1 。
- jiang1 nan2 you3 dan1 ju2 ， jing1 dong1 you2 lü4 lin2 。 qi3 yi1 di4 qi4 nuan3 ， zi4 you3 sui4 han2 xin1 。
- ke3 yi3 jian4 jia1 ke4 ， nai4 he2 zu3 zhong4 shen1 。 yun4 ming4 wei2 suo3 yu4 ， hui2 quan1 bu4 ke3 xun2 。
- tu2 yan2 shu4 tao2 li3 ， ci3 mu4 qi3 wu2 yin1 。
- yong3 ri4 tu2 li2 you1 ， lin2 feng1 huai2 jian3 xiu1 。 mei3 ren2 he2 chu3 suo3 ， gu1 ke4 kong1 you1 you1 。
- qing1 niao3 qi2 bu2 zhi4 ， zhu1 bie1 shui2 yun2 fu2 。 ye4 fen1 qi3 zhi2 zhu2 ， shi2 shi4 he2 yan1 liu2 。
- bao4 ying3 yin2 zhong1 ye4 ， shui2 wen2 ci3 tan4 xi1 。 mei3 ren2 shi4 yi4 fang1 ， ting2 shu4 han2 you1 se4 。
- bai2 yun2 chou2 bu2 jian4 ， cang1 hai3 fei1 wu2 yi4 。 feng4 huang2 yi4 zhao1 lai2 ， zhu2 hua1 si1 ke3 shi2 。
- han4 shang4 you3 you2 nü3 ， qiu2 si1 an1 ke3 de2 。 xiu4 zhong1 yi4 zha1 shu1 ， yu4 ji4 shuang1 fei1 yi4 。
- ming2 ming2 chou2 bu2 jian4 ， geng3 geng3 tu2 jian1 yi4 。 zi3 lan2 xiu4 kong1 qi1 ， hao4 lu4 duo2 you1 se4 。
- xin1 xiang1 sui4 yu4 wan3 ， gan3 tan4 qing2 he2 ji2 。 bai2 yun2 zai4 nan2 shan1 ， ri4 mu4 chang2 tai4 xi1 。
- wo3 you3 yi4 xiang1 yi4 ， wan3 zai4 yun2 rong2 rong2 。 ping2 ci3 mu4 bu2 gou4 ， yao4 zhi1 xin1 suo3 zhong1 。
- dan4 yu4 fu4 gao1 niao3 ， an1 gan3 pan1 fei1 long2 。 zhi4 jing1 wu2 gan3 yu4 ， bei1 wan3 tian2 xin1 xiong1 。
- gui1 lai2 kou4 ji4 mo4 ， ren2 yuan4 tian1 qi3 cong2 。
- bi4 men2 ji4 qun2 hua4 ， ping2 lin2 jie2 suo3 si1 。 xiao4 tan4 ci3 han2 mu4 ， chou2 xi1 nai3 fang1 rui2 。
- chao2 yang2 feng4 an1 zai4 ， ri4 mu4 chan2 du2 bei1 。 hao4 si1 ji2 zhong1 ye4 ， shen1 jie1 yu4 dai4 shui2 。
- suo3 huai2 cheng2 yi3 yi3 ， ji4 wang3 bu4 ke3 zhui1 。 ding3 shi2 fei1 wu2 shi4 ， yun2 xian1 chang2 wo3 qi1 。
- hu2 yue4 fang1 yao3 yao3 ， ju1 ma3 he2 chi2 chi2 。 tian1 rang3 yi4 he2 yi4 ， you1 hei1 wo4 lian2 wei2 。

## 注释

## 译文

## 赏析
