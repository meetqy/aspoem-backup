---
id: zhang-jiu-ling-feng-he-li-bu-cui-shang-shu-yu-hou-da-ming-chao-tang-wang-nan-shan
title: 奉和吏部崔尚書雨後大明朝堂望南山
titlePinyin: feng4 he2 li4 bu4 cui1 shang4 shu1 yu3 hou4 da4 ming2 chao2 tang2 wang4 nan2 shan1
titleSlug: feng-he-li-bu-cui-shang-shu-yu-hou-da-ming-chao-tang-wang-nan-shan
author: 張九齡
authorPinyin: zhang1 jiu3 ling2
authorSlug: zhang-jiu-ling
dynasty: 唐
dynastyPinyin: tang2
dynastySlug: tang
tags: [] 
---

## 正文

- 迢遞終南頂，朝朝閶闔前。
- 朅來青綺外，高在翠微先。
- 雙鳳褰爲闕，羣龍儼若仙。
- 還知到玄圃，更是謁甘泉。
- 夜雨塵初滅，秋空月正懸。
- 詭容紛入望，霽色宛成妍。
- 東極華陰踐，西彌嶓冢連。
- 奔峰出嶺外，瀑水落雲邊。
- 漢帝宮將苑，商君陌與阡。
- 林華鋪近甸，煙靄遶晴川。
- 既庶仁斯及，分憂政已宣。
- 山公啓事罷，吉甫頌聲傳。
- 濟濟金門步，洋洋玉樹篇。
- 徒歌雖有屬，清越豈同年。

## 拼音

- tiao2 di4 zhong1 nan2 ding3 ， chao2 chao2 chang1 he2 qian2 。
- qie4 lai2 qing1 qi3 wai4 ， gao1 zai4 cui4 wei1 xian1 。
- shuang1 feng4 qian1 wei2 que4 ， qun2 long2 yan3 ruo4 xian1 。
- huan2 zhi1 dao4 xuan2 pu3 ， geng4 shi4 ye4 gan1 quan2 。
- ye4 yu3 chen2 chu1 mie4 ， qiu1 kong1 yue4 zheng4 xuan2 。
- gui3 rong2 fen1 ru4 wang4 ， ji4 se4 wan3 cheng2 yan2 。
- dong1 ji2 hua2 yin1 jian4 ， xi1 mi2 bo1 zhong3 lian2 。
- ben1 feng1 chu1 ling3 wai4 ， pu4 shui3 luo4 yun2 bian1 。
- han4 di4 gong1 jiang1 yuan4 ， shang1 jun1 mo4 yu3 qian1 。
- lin2 hua2 pu1 jin4 dian4 ， yan1 ai3 rao4 qing2 chuan1 。
- ji4 shu4 ren2 si1 ji2 ， fen1 you1 zheng4 yi3 xuan1 。
- shan1 gong1 qi3 shi4 ba4 ， ji2 fu3 song4 sheng1 chuan2 。
- ji4 ji4 jin1 men2 bu4 ， yang2 yang2 yu4 shu4 pian1 。
- tu2 ge1 sui1 you3 shu3 ， qing1 yue4 qi3 tong2 nian2 。

## 注释

## 译文

## 赏析
