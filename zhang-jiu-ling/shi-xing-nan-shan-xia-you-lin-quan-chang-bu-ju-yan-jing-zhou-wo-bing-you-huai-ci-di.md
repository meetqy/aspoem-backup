---
id: zhang-jiu-ling-shi-xing-nan-shan-xia-you-lin-quan-chang-bu-ju-yan-jing-zhou-wo-bing-you-huai-ci-di
title: 始興南山下有林泉嘗卜居焉荆州臥病有懷此地
titlePinyin: shi3 xing1 nan2 shan1 xia4 you3 lin2 quan2 chang2 bu3 ju1 yan1 jing1 zhou1 wo4 bing4 you3 huai2 ci3 di4
titleSlug: shi-xing-nan-shan-xia-you-lin-quan-chang-bu-ju-yan-jing-zhou-wo-bing-you-huai-ci-di
author: 張九齡
authorPinyin: zhang1 jiu3 ling2
authorSlug: zhang-jiu-ling
dynasty: 唐
dynastyPinyin: tang2
dynastySlug: tang
tags: [] 
---

## 正文

- 出處各有在，何者爲陸沈。
- 幸無迫賤事，聊可祛迷襟。
- 世路少夷坦，孟門未嶇嶔。
- 多慙入火術，常惕履冰心。
- 一跌不自保，萬全焉可尋。
- 行行念歸路，眇眇惜光陰。
- 浮生如過隙，先達已吾箴。
- 敢忘丘山施，亦云年病侵。
- 力衰在所養，時謝良不任。
- 但憶舊棲息，願言遂窺臨。
- 雲間日孤秀，山下面清深。
- 蘿蔦自爲幄，風泉何必琴。
- 歸此老吾老，還當日千金。

## 拼音

- chu1 chu3 ge4 you3 zai4 ， he2 zhe3 wei2 lu4 shen3 。
- xing4 wu2 po4 jian4 shi4 ， liao2 ke3 qu1 mi2 jin1 。
- shi4 lu4 shao3 yi2 tan3 ， meng4 men2 wei4 qu1 qin1 。
- duo1 can2 ru4 huo3 shu4 ， chang2 ti4 lü3 bing1 xin1 。
- yi4 die1 bu2 zi4 bao3 ， wan4 quan2 yan1 ke3 xun2 。
- hang2 hang2 nian4 gui1 lu4 ， miao3 miao3 xi1 guang1 yin1 。
- fu2 sheng1 ru2 guo4 xi4 ， xian1 da2 yi3 wu2 zhen1 。
- gan3 wang4 qiu1 shan1 shi1 ， yi4 yun2 nian2 bing4 qin1 。
- li4 shuai1 zai4 suo3 yang3 ， shi2 xie4 liang2 bu2 ren4 。
- dan4 yi4 jiu4 qi1 xi1 ， yuan4 yan2 sui4 kui1 lin2 。
- yun2 jian4 ri4 gu1 xiu4 ， shan1 xia4 mian4 qing1 shen1 。
- luo2 niao3 zi4 wei2 wo4 ， feng1 quan2 he2 bi4 qin2 。
- gui1 ci3 lao3 wu2 lao3 ， huan2 dang1 ri4 qian1 jin1 。

## 注释

## 译文

## 赏析
