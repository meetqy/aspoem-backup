---
id: zhang-jiu-ling-jiu-yue-jiu-ri-deng-long-shan
title: 九月九日登龍山
titlePinyin: jiu3 yue4 jiu3 ri4 deng1 long2 shan1
titleSlug: jiu-yue-jiu-ri-deng-long-shan
author: 張九齡
authorPinyin: zhang1 jiu3 ling2
authorSlug: zhang-jiu-ling
dynasty: 唐
dynastyPinyin: tang2
dynastySlug: tang
tags: [] 
---

## 正文

- 郡庭常窘束，涼野求昭曠。
- 楚客凜秋時，桓公舊臺上。
- 清明風日好，歷落江山望。
- 極遠何蕭條，中留坐惆悵。
- 東彌夏首闊，西拒荆門壯。
- 夷險雖異時，古今豈殊狀。
- 先賢杳不接，故老猶可訪。
- 投弔傷昔人，揮斤感前匠。
- 自爲本疎散，未始忘幽尚。
- 際會非有欲，往來是无妄。
- 爲邦復多幸，去國殊遷放。
- 且汎籬下菊，還聆郢中唱。
- 灌園亦何爲，於陵乃逃相。

## 拼音

- jun4 ting2 chang2 jiong3 shu4 ， liang2 ye3 qiu2 zhao1 kuang4 。
- chu3 ke4 lin3 qiu1 shi2 ， huan2 gong1 jiu4 tai2 shang4 。
- qing1 ming2 feng1 ri4 hao3 ， li4 luo4 jiang1 shan1 wang4 。
- ji2 yuan3 he2 xiao1 tiao2 ， zhong1 liu2 zuo4 chou2 chang4 。
- dong1 mi2 xia4 shou3 kuo4 ， xi1 ju4 jing1 men2 zhuang4 。
- yi2 xian3 sui1 yi4 shi2 ， gu3 jin1 qi3 shu1 zhuang4 。
- xian1 xian2 yao3 bu4 jie1 ， gu4 lao3 you2 ke3 fang3 。
- tou2 diao4 shang1 xi1 ren2 ， hui1 jin1 gan3 qian2 jiang4 。
- zi4 wei2 ben3 shu1 san4 ， wei4 shi3 wang4 you1 shang4 。
- ji4 hui4 fei1 you3 yu4 ， wang3 lai2 shi4 wu2 wang4 。
- wei2 bang1 fu4 duo1 xing4 ， qu4 guo2 shu1 qian1 fang4 。
- qie3 fan4 li2 xia4 ju2 ， huan2 ling2 ying3 zhong1 chang4 。
- guan4 yuan2 yi4 he2 wei2 ， wu1 ling2 nai3 tao2 xiang1 。

## 注释

## 译文

## 赏析
