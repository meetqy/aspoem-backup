---
id: zhang-jiu-ling-feng-he-sheng-zhi-rui-xue-pian
title: 奉和聖製瑞雪篇
titlePinyin: feng4 he2 sheng4 zhi4 rui4 xue3 pian1
titleSlug: feng-he-sheng-zhi-rui-xue-pian
author: 張九齡
authorPinyin: zhang1 jiu3 ling2
authorSlug: zhang-jiu-ling
dynasty: 唐
dynastyPinyin: tang2
dynastySlug: tang
tags: [] 
---

## 正文

- 萬年春，三朝日，上御明臺旅庭實。
- 初瑞雪兮霏微，俄同雲兮蒙密。
- 此時騷切陰風生，先過金殿有餘清。
- 信宿嬋娟飛雪度，能使玉人俱掩嫮。
- 皓皓樓前月初白，紛紛陌上塵皆素。
- 昨訝驕陽積數旬，始知和氣待迎新。
- 匪惟在人利，曾是扶天意。
- 天意豈云遙，雪下不崇朝。
- 皇情玩無斁，雪委方盈尺。
- 草樹紛早榮，京坻宛先積。
- 君恩誠謂何，歲稔復人和。
- 預數斯箱慶，應如此雪多。
- 朝冕旒兮載悅，想籉笠兮農節。
- 倚瑤琴兮或歌，續薰風兮瑞雪。
- 福浸昌，應尤盛，瑞雪年年常感聖。
- 願以柏梁作，長爲柳花詠。

## 拼音

- wan4 nian2 chun1 ， san1 zhao1 ri4 ， shang4 yu4 ming2 tai2 lü3 ting2 shi2 。
- chu1 rui4 xue3 xi1 fei1 wei1 ， e2 tong2 yun2 xi1 meng2 mi4 。
- ci3 shi2 sao1 qie4 yin1 feng1 sheng1 ， xian1 guo4 jin1 dian4 you3 yu2 qing1 。
- xin4 su4 chan2 juan1 fei1 xue3 du4 ， neng2 shi3 yu4 ren2 ju4 yan3 hu4 。
- hao4 hao4 lou2 qian2 yue4 chu1 bai2 ， fen1 fen1 mo4 shang4 chen2 jie1 su4 。
- zuo2 ya4 jiao1 yang2 ji1 shu4 xun2 ， shi3 zhi1 he2 qi4 dai4 ying2 xin1 。
- fei3 wei2 zai4 ren2 li4 ， ceng2 shi4 fu2 tian1 yi4 。
- tian1 yi4 qi3 yun2 yao2 ， xue3 xia4 bu4 chong2 chao2 。
- huang2 qing2 wan2 wu2 yi4 ， xue3 wei3 fang1 ying2 chi3 。
- cao3 shu4 fen1 zao3 rong2 ， jing1 di3 wan3 xian1 ji1 。
- jun1 en1 cheng2 wei4 he2 ， sui4 ren3 fu4 ren2 he2 。
- yu4 shu4 si1 xiang1 qing4 ， ying1 ru2 ci3 xue3 duo1 。
- chao2 mian3 liu2 xi1 zai4 yue4 ， xiang3 tai2 li4 xi1 nong2 jie2 。
- yi3 yao2 qin2 xi1 huo4 ge1 ， xu4 xun1 feng1 xi1 rui4 xue3 。
- fu2 jin4 chang1 ， ying1 you2 sheng4 ， rui4 xue3 nian2 nian2 chang2 gan3 sheng4 。
- yuan4 yi3 bai3 liang2 zuo4 ， chang2 wei2 liu3 hua1 yong3 。

## 注释

## 译文

## 赏析
