---
id: zhang-jiu-ling-jiu-du-xian-lou
title: 九度仙樓
titlePinyin: jiu3 du4 xian1 lou2
titleSlug: jiu-du-xian-lou
author: 張九齡
authorPinyin: zhang1 jiu3 ling2
authorSlug: zhang-jiu-ling
dynasty: 唐
dynastyPinyin: tang2
dynastySlug: tang
tags: [] 
---

## 正文

- 誰斷巨鰲足？連山分一股。
- 誰跨海上鵬？壓作參差羽。
- 應是女媧輩，化工揮巧斧。
- 掀翻煮石雲，大塊將天補。
- 渣滓至今在，縣瓴分注乳。
- 磊落擲遐荒，齟齬不合土。
- 忙惊日月過，晃漾空中舞。
- 裒益問巨靈，谽谺礙臂武。
- 塞罅制逆流，努力跡駢拇。
- 神禹四載僕，九年梗作雨。
- 紆回殺拗區，澎湃亂飛鼓。
- 漫下祖龍鞭，六丁擭舟府。
- 漫發熊繹矢，非石又非虎。
- 數狹不能制，伊誰可再侮。
- 曾把蓬萊輪，難將此物賭。
- 羅浮亦可移，此物不可取。
- 肋斗出盤山，粗能踞地主。
- 芝田第九層，最上蕙生圃。
- （見同治十三年刊《直隸澧州志》卷二四）（按：嘉慶《石門縣志》卷四九收此詩，署「唐張九淵」。
- ）。

## 拼音

- shui2 duan4 ju4 ao2 zu2 ？ lian2 shan1 fen1 yi4 gu3 。
- shui2 kua4 hai3 shang4 peng2 ？ ya1 zuo4 can1 cha4 yu3 。
- ying1 shi4 nü3 wa1 bei4 ， hua4 gong1 hui1 qiao3 fu3 。
- xian1 fan1 zhu3 shi2 yun2 ， da4 kuai4 jiang1 tian1 bu3 。
- zha1 zi3 zhi4 jin1 zai4 ， xian4 ling2 fen1 zhu4 ru3 。
- lei3 luo4 zhi4 xia2 huang1 ， ju3 yu3 bu4 he2 tu3 。
- mang2 jing1 ri4 yue4 guo4 ， huang4 yang4 kong1 zhong1 wu3 。
- pou2 yi4 wen4 ju4 ling2 ， han1 xia1 ai4 bi4 wu3 。
- sai1 xia4 zhi4 ni4 liu2 ， nu3 li4 ji4 pian2 mu3 。
- shen2 yu3 si4 zai4 pu2 ， jiu3 nian2 geng3 zuo4 yu3 。
- yu1 hui2 sha1 ao4 qu1 ， peng2 pai4 luan4 fei1 gu3 。
- man4 xia4 zu3 long2 bian1 ， liu4 ding1 huo4 zhou1 fu3 。
- man4 fa1 xiong2 yi4 shi3 ， fei1 shi2 you4 fei1 hu3 。
- shu4 xia2 bu4 neng2 zhi4 ， yi1 shui2 ke3 zai4 wu3 。
- ceng2 ba3 peng2 lai2 lun2 ， nan2 jiang1 ci3 wu4 du3 。
- luo2 fu2 yi4 ke3 yi2 ， ci3 wu4 bu4 ke3 qu3 。
- lei4 dou4 chu1 pan2 shan1 ， cu1 neng2 ju4 di4 zhu3 。
- zhi1 tian2 di4 jiu3 ceng2 ， zui4 shang4 hui4 sheng1 pu3 。
- （ jian4 tong2 zhi4 shi2 san1 nian2 kan1 《 zhi2 li4 li3 zhou1 zhi4 》 juan4 er4 si4 ）（ an4 ： jia1 qing4 《 shi2 men2 xian4 zhi4 》 juan4 si4 jiu3 shou1 ci3 shi1 ， shu3 「 tang2 zhang1 jiu3 yuan1 」。
- ）。

## 注释

## 译文

## 赏析
