---
id: gao-si-de-mo-shi-shi-xing
title: 莫恃勢行
titlePinyin: mo4 shi4 shi4 xing2
titleSlug: mo-shi-shi-xing
author: 高斯得
authorPinyin: gao1 si1 de2
authorSlug: gao-si-de
dynasty: 唐
dynastyPinyin: tang2
dynastySlug: tang
tags: [] 
---

## 正文

- 夜燈讀書史，摽然撫予胸。
- 奇哉天下士，英雄見略同。
- 子長嘆息羋家事，謂勢於人將有窮。
- 謫仙作詩戒鯨鯢，亦云勿恃風濤之勢如白龍。
- 乃知世上夸毗子，控摶外物終成空。
- 君不見寡大夫圍初得楚，章華臺前汗成雨。
- 鄭田周鼎哆然求，齊桓晉文何足數。
- 一朝乾谿萬衆潰，饑卧獨枕涓人股。
- 君不見夫差稱霸會黄池，諸侯不敢捩眼窺。
- 臨盟爭長莫敢拒，吳竟爲先晉次之。
- 中原甫歸敗笠澤，甬東百家悕可悲。
- 君不見趙家主父尤雄强，吞滅代北如驅羊。
- 詐稱使者入秦地，威風驚倒秦昭王。
- 暮年立子一失計，探鷇沙丘終餓亡。
- 誦詩讀史餘，更披金匱書。
- 章蔡與秦韓，往事尤可吁。
- 惇欲族誅元祐人，薦福鑱碑立諸京。
- 紹興五十三家檜掌股，慶元五十九人侂牙齦。
- 章蔡投荒韓授首，秦亦奄奄泉下人。
- 當時氣勢動山嶽，如今一窖寒灰塵。
- 後來視今猶視昔，哀哉踵路雙輈傾。
- 三書讀罷燈亦暗，齁齁一枕東方明。

## 拼音

- ye4 deng1 du2 shu1 shi3 ， biao1 ran2 fu3 yu3 xiong1 。
- qi2 zai1 tian1 xia4 shi4 ， ying1 xiong2 jian4 lüe4 tong2 。
- zi3 chang2 tan4 xi1 mi3 jia1 shi4 ， wei4 shi4 wu1 ren2 jiang1 you3 qiong2 。
- zhe2 xian1 zuo4 shi1 jie4 jing1 ni2 ， yi4 yun2 wu4 shi4 feng1 tao1 zhi1 shi4 ru2 bai2 long2 。
- nai3 zhi1 shi4 shang4 kua1 pi2 zi3 ， kong4 tuan2 wai4 wu4 zhong1 cheng2 kong1 。
- jun1 bu2 jian4 gua3 dai4 fu0 wei2 chu1 de2 chu3 ， zhang1 hua2 tai2 qian2 han4 cheng2 yu3 。
- zheng4 tian2 zhou1 ding3 duo1 ran2 qiu2 ， qi2 huan2 jin4 wen2 he2 zu2 shu4 。
- yi4 zhao1 qian2 xi1 wan4 zhong4 kui4 ， ji1 wo4 du2 zhen3 juan1 ren2 gu3 。
- jun1 bu2 jian4 fu1 chai1 cheng1 ba4 hui4 huang2 chi2 ， zhu1 hou2 bu4 gan3 lie4 yan3 kui1 。
- lin2 meng2 zheng1 chang2 mo4 gan3 ju4 ， wu2 jing4 wei2 xian1 jin4 ci4 zhi1 。
- zhong1 yuan2 fu3 gui1 bai4 li4 ze2 ， yong3 dong1 bai3 jia1 xi1 ke3 bei1 。
- jun1 bu2 jian4 zhao4 jia1 zhu3 fu4 you2 xiong2 qiang2 ， tun1 mie4 dai4 bei3 ru2 qu1 yang2 。
- zha4 cheng1 shi3 zhe3 ru4 qin2 di4 ， wei1 feng1 jing1 dao3 qin2 zhao1 wang2 。
- mu4 nian2 li4 zi3 yi4 shi1 ji4 ， tan4 kou4 sha1 qiu1 zhong1 e4 wang2 。
- song4 shi1 du2 shi3 yu2 ， geng4 pi1 jin1 kui4 shu1 。
- zhang1 cai4 yu3 qin2 han2 ， wang3 shi4 you2 ke3 xu1 。
- dun1 yu4 zu2 zhu1 yuan2 you4 ren2 ， jian4 fu2 chan2 bei1 li4 zhu1 jing1 。
- shao4 xing1 wu3 shi2 san1 jia1 gui4 zhang3 gu3 ， qing4 yuan2 wu3 shi2 jiu3 ren2 tuo1 ya2 yin2 。
- zhang1 cai4 tou2 huang1 han2 shou4 shou3 ， qin2 yi4 yan3 yan3 quan2 xia4 ren2 。
- dang1 shi2 qi4 shi4 dong4 shan1 yue4 ， ru2 jin1 yi2 jiao4 han2 hui1 chen2 。
- hou4 lai2 shi4 jin1 you2 shi4 xi1 ， ai1 zai1 zhong3 lu4 shuang1 zhou1 qing1 。
- san1 shu1 du2 ba4 deng1 yi4 an4 ， hou1 hou1 yi4 zhen3 dong1 fang1 ming2 。

## 注释

## 译文

## 赏析
