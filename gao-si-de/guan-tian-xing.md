---
id: gao-si-de-guan-tian-xing
title: 官田行
titlePinyin: guan1 tian2 xing2
titleSlug: guan-tian-xing
author: 高斯得
authorPinyin: gao1 si1 de2
authorSlug: gao-si-de
dynasty: 唐
dynastyPinyin: tang2
dynastySlug: tang
tags: [] 
---

## 正文

- 噫呼嘻樂哉，咸淳三年之秋大有年。
- 近自浙河東西江與淮，遠及七閩二廣連四川。
- 黄雲一望千萬里，莫辨東西南北阡。
- 甌窶汙邪滿溝塍，秧馬折軸擔頳肩。
- 天公更好事，十日不打雨。
- 三邊不動塵，穡人更何慮。
- 自從田歸官，百姓糟糠難。
- 况復連年苦饑饉，草根木實爲珍餐。
- 嵯峨殍骨橫千里，待得今年能者幾。
- 只道伸眉得一笑，酒肉淋漓渾舍喜。
- 誰知一粒不入腸，總是公家主家米。
- 夜聞東家鄰，偃仰啼孤婢。
- 我問汝爲誰，答云無食無兒窮婦人。
- 今年公田分司官吏惡，那有遺秉滯穗霑饑貧。
- 大家京坁那復有，惜米如珠藏在囷。
- 我聞唐家天子即位當四年，天下斗米惟三錢。
- 我皇不減貞觀主，相公亦如房杜賢。
- 奈何米價百倍踰貞觀，此病豈得無其源。
- 嗚呼噫嘻，我知之矣。
- 自從買公田，豐年亦凶年。
- 此何人哉，悠悠蒼天。
- 更有一事尤堪怪，欲說未說心先怕。
- 今年處處皆有秋，何故天台大水獨無一粒收。
- 一粒不收猶自可，臣水王，君火囚，此事頗關宗社憂。
- 書生守經論白黑，無乃將身豺贙投。

## 拼音

- yi1 hu1 xi1 le4 zai1 ， xian2 chun2 san1 nian2 zhi1 qiu1 da4 you3 nian2 。
- jin4 zi4 zhe4 he2 dong1 xi1 jiang1 yu3 huai2 ， yuan3 ji2 qi1 min3 er4 guang3 lian2 si4 chuan1 。
- huang2 yun2 yi2 wang4 qian1 wan4 li3 ， mo4 bian4 dong1 xi1 nan2 bei3 qian1 。
- ou1 ju4 wu1 xie2 man3 gou1 cheng2 ， yang1 ma3 zhe2 zhou2 dan1 cheng1 jian1 。
- tian1 gong1 geng4 hao3 shi4 ， shi2 ri4 bu4 da3 yu3 。
- san1 bian1 bu2 dong4 chen2 ， se4 ren2 geng4 he2 lü4 。
- zi4 cong2 tian2 gui1 guan1 ， bai3 xing4 zao1 kang1 nan2 。
- kuang4 fu4 lian2 nian2 ku3 ji1 jin3 ， cao3 gen1 mu4 shi2 wei2 zhen1 can1 。
- cuo2 e2 piao3 gu3 heng2 qian1 li3 ， dai4 de2 jin1 nian2 neng2 zhe3 ji1 。
- zhi1 dao4 shen1 mei2 de2 yi2 xiao4 ， jiu3 rou4 lin2 li2 hun2 she4 xi3 。
- shui2 zhi1 yi2 li4 bu2 ru4 chang2 ， zong3 shi4 gong1 jia0 zhu3 jia1 mi3 。
- ye4 wen2 dong1 jia1 lin2 ， yan3 yang3 ti2 gu1 bi4 。
- wo3 wen4 ru3 wei2 shui2 ， da2 yun2 wu2 shi2 wu2 er2 qiong2 fu4 ren2 。
- jin1 nian2 gong1 tian2 fen1 si1 guan1 li4 e4 ， na4 you3 yi2 bing3 zhi4 sui4 zhan1 ji1 pin2 。
- da4 jia1 jing1 zhi3 na4 fu4 you3 ， xi1 mi3 ru2 zhu1 cang2 zai4 qun1 。
- wo3 wen2 tang2 jia1 tian1 zi3 ji2 wei4 dang1 si4 nian2 ， tian1 xia4 dou4 mi3 wei2 san1 qian2 。
- wo3 huang2 bu4 jian3 zhen1 guan1 zhu3 ， xiang4 gong0 yi4 ru2 fang2 du4 xian2 。
- nai4 he2 mi3 jia4 bai3 bei4 yu2 zhen1 guan1 ， ci3 bing4 qi3 de2 wu2 qi2 yuan2 。
- wu1 hu1 yi1 xi1 ， wo3 zhi1 zhi1 yi3 。
- zi4 cong2 mai3 gong1 tian2 ， feng1 nian2 yi4 xiong1 nian2 。
- ci3 he2 ren2 zai1 ， you1 you1 cang1 tian1 。
- geng4 you3 yi2 shi4 you2 kan1 guai4 ， yu4 shuo1 wei4 shuo1 xin1 xian1 pa4 。
- jin1 nian2 chu3 chu3 jie1 you3 qiu1 ， he2 gu4 tian1 tai2 da4 shui3 du2 wu2 yi2 li4 shou1 。
- yi2 li4 bu4 shou1 you2 zi4 ke3 ， chen2 shui3 wang2 ， jun1 huo3 qiu2 ， ci3 shi4 po1 guan1 zong1 she4 you1 。
- shu1 sheng1 shou3 jing1 lun4 bai2 hei1 ， wu2 nai3 jiang1 shen1 chai2 xuan4 tou2 。

## 注释

## 译文

## 赏析
