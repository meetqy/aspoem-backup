---
id: gao-si-de-zi-xu-liu-shi-yun
title: 自敘六十韻
titlePinyin: zi4 xu4 liu4 shi2 yun4
titleSlug: zi-xu-liu-shi-yun
author: 高斯得
authorPinyin: gao1 si1 de2
authorSlug: gao-si-de
dynasty: 唐
dynastyPinyin: tang2
dynastySlug: tang
tags: [] 
---

## 正文

- 蒼蒼大峩山，高標致青天。
- 西江走其下，東井躔其顛。
- 積此二儀氣，鍾爲萬古賢。
- 粵從揚馬來，作者接項肩。
- 我家高陽氏，遂古已嬋嫣。
- 爰及開府公，世德乃昭宣。
- 挺生六男子，如鼇海上連。
- 逢時供世用，報國或軀捐。
- 二季遇明主，皇極佐後先。
- 英芬播家國，餘輝照山川。
- 咨予食舊德，一綫千鈞懸。
- 結髮日礱砥，植節圖貞堅。
- 龍飛四十春，先皇始招延。
- 絳侯正驕主，答策聊相鎸。
- 無心得天下，人力何有焉。
- 有司矜其愚，寘之龜列前。
- 先人既死城，□遭禍愈挻。
- 挈身歸君父，叨沐登史筵。
- 是時嘉熙末，大臣私自便。
- 抗疏警其偷，側目尤讒言。
- 未幾孽嵩來，當國恣且專。
- 白發竝相議，一斥踰三年。
- 祁公俄入相，招我赤城邊。
- 公尋薨于位，游老司陶甄。
- 蓄縮多畏忌，百壬閙煎煎。
- 汲黯又妄發，羣厖益呀喧。
- 卧家百餘日，遂棹嚴灘船。
- 偶乘浙東傳，入手埋輪權。
- 南床有婦翁，出柙流饞涎。
- 劾章格不下，使者反歸田。
- 流落經七載，那復凌翔鵷。
- 淳祐更化瑟，弓旌羅八纏。
- 例叨赤車使，收召湘江壖。
- 南宮甫踰月，遂玷蓬萊仙。
- 仍侍玉皇案，兼操金匱篇。
- 主恩海嶽比，每欲輸塵涓。
- 謝吳對持鉉，國勢如舟偏。
- 薰蕕共一器，兩黨操戈鋋。
- 予與趙徐輩，放逐紛聯翩。
- 吳公亦去相，國事堪潸然。
- 荏苒兵難作，擾攘紛戈鋋。
- 吳公再秉鈞，首議賈生篇。
- 諸梁尚當路，公願竟以愆。
- 亡何事大異，萊國冤南遷。
- 國忠亂天經，黨禍何連延。
- 傷哉淳祐士，蕭艾化蘭荃。
- 腰金空照地，噤如秋後蟬。
- 嗟我亦何人，趙璧乃獨全。
- 挂舌坐林間，嫠憂耿無眠。
- 一旦彗星出，應詔言數千。
- 歷數蔡京罪，請收賈充權。
- 書遏不得上，龍髯已飛天。
- 尚有聞戒集，祕之未敢傳。
- 其間朝陽吟，好事達湖弦。
- 幾欲齒姦鈇，終虞隕深淵。
- 偃蹇踰十載，冰山尚頑堅。
- 不學李拾遺，盡付酒家錢。
- 不學杜拾遺，窮愁詩自傳。
- 聖涯浩無際，前路渺以緜。
- 且復繫寸景，終予犀革編。

## 拼音

- cang1 cang1 da4 e2 shan1 ， gao1 biao1 zhi4 qing1 tian1 。
- xi1 jiang1 zou3 qi2 xia4 ， dong1 jing3 chan2 qi2 dian1 。
- ji1 ci3 er4 yi2 qi4 ， zhong1 wei2 wan4 gu3 xian2 。
- yue4 cong2 yang2 ma3 lai2 ， zuo4 zhe3 jie1 xiang4 jian1 。
- wo3 jia1 gao1 yang2 shi4 ， sui4 gu3 yi3 chan2 yan1 。
- yuan2 ji2 kai1 fu3 gong1 ， shi4 de2 nai3 zhao1 xuan1 。
- ting3 sheng1 liu4 nan2 zi3 ， ru2 ao2 hai3 shang4 lian2 。
- feng2 shi2 gong4 shi4 yong4 ， bao4 guo2 huo4 qu1 juan1 。
- er4 ji4 yu4 ming2 zhu3 ， huang2 ji2 zuo3 hou4 xian1 。
- ying1 fen1 bo1 jia1 guo2 ， yu2 hui1 zhao4 shan1 chuan1 。
- zi1 yu3 shi2 jiu4 de2 ， yi2 xian4 qian1 jun1 xuan2 。
- jie2 fa4 ri4 long2 di3 ， zhi2 jie2 tu2 zhen1 jian1 。
- long2 fei1 si4 shi2 chun1 ， xian1 huang2 shi3 zhao1 yan2 。
- jiang4 hou2 zheng4 jiao1 zhu3 ， da2 ce4 liao2 xiang1 juan1 。
- wu2 xin1 de2 tian1 xia4 ， ren2 li4 he2 you3 yan1 。
- you3 si1 jin1 qi2 yu2 ， zhi4 zhi1 gui1 lie4 qian2 。
- xian1 ren2 ji4 si3 cheng2 ，□ zao1 huo4 yu4 shan1 。
- qie4 shen1 gui1 jun1 fu4 ， dao1 mu4 deng1 shi3 yan2 。
- shi4 shi2 jia1 xi1 mo4 ， da4 chen2 si1 zi4 bian4 。
- kang4 shu1 jing3 qi2 tou1 ， ce4 mu4 you2 chan2 yan2 。
- wei4 ji1 nie4 song1 lai2 ， dang1 guo2 zi4 qie3 zhuan1 。
- bai2 fa1 bing4 xiang1 yi4 ， yi2 chi4 yu2 san1 nian2 。
- qi2 gong1 e2 ru4 xiang1 ， zhao1 wo3 chi4 cheng2 bian1 。
- gong1 xun2 hong1 yu2 wei4 ， you2 lao3 si1 tao2 zhen1 。
- xu4 suo1 duo1 wei4 ji4 ， bai3 ren2 nao4 jian1 jian1 。
- ji2 an4 you4 wang4 fa1 ， qun2 mang2 yi4 ya0 xuan1 。
- wo4 jia1 bai3 yu2 ri4 ， sui4 zhao4 yan2 tan1 chuan2 。
- ou3 cheng2 zhe4 dong1 chuan2 ， ru4 shou3 mai2 lun2 quan2 。
- nan2 chuang2 you3 fu4 weng1 ， chu1 xia2 liu2 chan2 xian2 。
- he2 zhang1 ge2 bu2 xia4 ， shi3 zhe3 fan3 gui1 tian2 。
- liu2 luo4 jing1 qi1 zai4 ， na4 fu4 ling2 xiang2 yuan1 。
- chun2 you4 geng4 hua4 se4 ， gong1 jing1 luo2 ba1 chan2 。
- li4 dao1 chi4 ju1 shi3 ， shou1 zhao4 xiang1 jiang1 ruan2 。
- nan2 gong1 fu3 yu2 yue4 ， sui4 dian4 peng2 lai2 xian1 。
- reng2 shi4 yu4 huang2 an4 ， jian1 cao1 jin1 kui4 pian1 。
- zhu3 en1 hai3 yue4 bi3 ， mei3 yu4 shu1 chen2 juan1 。
- xie4 wu2 dui4 chi2 xuan4 ， guo2 shi4 ru2 zhou1 pian1 。
- xun1 you2 gong4 yi2 qi4 ， liang3 dang3 cao1 ge1 chan2 。
- yu3 yu3 zhao4 xu2 bei4 ， fang4 zhu2 fen1 lian2 pian1 。
- wu2 gong1 yi4 qu4 xiang1 ， guo2 shi4 kan1 shan1 ran2 。
- ren3 ran3 bing1 nan2 zuo4 ， rao3 rang3 fen1 ge1 chan2 。
- wu2 gong1 zai4 bing3 jun1 ， shou3 yi4 jia3 sheng1 pian1 。
- zhu1 liang2 shang4 dang1 lu4 ， gong1 yuan4 jing4 yi3 qian1 。
- wang2 he2 shi4 da4 yi4 ， lai2 guo2 yuan1 nan2 qian1 。
- guo2 zhong1 luan4 tian1 jing1 ， dang3 huo4 he2 lian2 yan2 。
- shang1 zai1 chun2 you4 shi4 ， xiao1 ai4 hua4 lan2 quan2 。
- yao1 jin1 kong1 zhao4 di4 ， jin4 ru2 qiu1 hou4 chan2 。
- jie1 wo3 yi4 he2 ren2 ， zhao4 bi4 nai3 du2 quan2 。
- gua4 she2 zuo4 lin2 jian4 ， li2 you1 geng3 wu2 mian2 。
- yi2 dan4 hui4 xing1 chu1 ， ying1 zhao4 yan2 shu4 qian1 。
- li4 shu4 cai4 jing1 zui4 ， qing3 shou1 jia3 chong1 quan2 。
- shu1 e4 bu4 de2 shang4 ， long2 ran2 yi3 fei1 tian1 。
- shang4 you3 wen2 jie4 ji2 ， bi4 zhi1 wei4 gan3 chuan2 。
- qi2 jian4 chao2 yang2 yin2 ， hao3 shi4 da2 hu2 xian2 。
- ji1 yu4 chi3 jian1 fu1 ， zhong1 yu2 yun3 shen1 yuan1 。
- yan3 jian3 yu2 shi2 zai4 ， bing1 shan1 shang4 wan2 jian1 。
- bu4 xue2 li3 shi2 yi2 ， jin4 fu4 jiu3 jia1 qian2 。
- bu4 xue2 du4 shi2 yi2 ， qiong2 chou2 shi1 zi4 chuan2 。
- sheng4 ya2 hao4 wu2 ji4 ， qian2 lu4 miao3 yi3 mian2 。
- qie3 fu4 xi4 cun4 jing3 ， zhong1 yu3 xi1 ge2 bian1 。

## 注释

## 译文

## 赏析
