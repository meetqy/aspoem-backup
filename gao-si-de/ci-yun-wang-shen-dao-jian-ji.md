---
id: gao-si-de-ci-yun-wang-shen-dao-jian-ji
title: 次韻王深道見寄
titlePinyin: ci4 yun4 wang2 shen1 dao4 jian4 ji4
titleSlug: ci-yun-wang-shen-dao-jian-ji
author: 高斯得
authorPinyin: gao1 si1 de2
authorSlug: gao-si-de
dynasty: 唐
dynastyPinyin: tang2
dynastySlug: tang
tags: [] 
---

## 正文

- 虛齋隠几坐，憂思來萬端。
- 我带舊盈骼，忽復數孔寬。
- 追思昔迷復，驅馳困塵鞍。
- 終蹈世塗險，衽席生瀧灘。
- 平生仗忠信，意若無驚湍。
- 雖有被野羅，何篡凌風翰。
- 嫠憂抱耿耿，進退良獨難。
- 亦欲紉蕙茝，殷勤奉所歡。
- 終疑薛居州，一暴難勝寒。
- 衆陰日夜長，正氣日以單。
- 國枋落熏腐，民生困貪殘。
- 言路久榛棘，肉食咸空餐。
- 蹇予宿嗜好，與世殊鹹酸。
- 柰何不自愛，當門植芳蘭。
- 故效五柳君，歸求容膝安。
- 我友在天末，洞我腸與肝。
- 新詩妙鎸發，字如湯銘盤。
- 盍簪眇無因，東望慨其歎。
- 遥聞病新愈，致我囊中丹。
- 願君彊吞咀，百年永相看。

## 拼音

- xu1 zhai1 yin3 ji3 zuo4 ， you1 si1 lai2 wan4 duan1 。
- wo3 dai4 jiu4 ying2 ge2 ， hu1 fu4 shu4 kong3 kuan1 。
- zhui1 si1 xi1 mi2 fu4 ， qu1 chi2 kun4 chen2 an1 。
- zhong1 dao3 shi4 tu2 xian3 ， ren4 xi2 sheng1 long2 tan1 。
- ping2 sheng1 zhang4 zhong1 xin4 ， yi4 ruo4 wu2 jing1 tuan1 。
- sui1 you3 bei4 ye3 luo2 ， he2 cuan4 ling2 feng1 han4 。
- li2 you1 bao4 geng3 geng3 ， jin4 tui4 liang2 du2 nan2 。
- yi4 yu4 ren4 hui4 chai3 ， yin1 qin2 feng4 suo3 huan1 。
- zhong1 yi2 xue1 ju1 zhou1 ， yi2 bao4 nan2 sheng4 han2 。
- zhong4 yin1 ri4 ye4 chang2 ， zheng4 qi4 ri4 yi3 dan1 。
- guo2 fang1 luo4 xun1 fu3 ， min2 sheng1 kun4 tan1 can2 。
- yan2 lu4 jiu3 zhen1 ji2 ， rou4 shi2 xian2 kong1 can1 。
- jian3 yu3 su4 shi4 hao4 ， yu3 shi4 shu1 xian2 suan1 。
- nai4 he2 bu2 zi4 ai4 ， dang1 men2 zhi2 fang1 lan2 。
- gu4 xiao4 wu3 liu3 jun1 ， gui1 qiu2 rong2 xi1 an1 。
- wo3 you3 zai4 tian1 mo4 ， dong4 wo3 chang2 yu3 gan1 。
- xin1 shi1 miao4 juan1 fa1 ， zi4 ru2 tang1 ming2 pan2 。
- he2 zan1 miao3 wu2 yin1 ， dong1 wang4 kai3 qi2 tan4 。
- yao2 wen2 bing4 xin1 yu4 ， zhi4 wo3 nang2 zhong1 dan1 。
- yuan4 jun1 qiang2 tun1 zui3 ， bai3 nian2 yong3 xiang1 kan4 。

## 注释

## 译文

## 赏析
