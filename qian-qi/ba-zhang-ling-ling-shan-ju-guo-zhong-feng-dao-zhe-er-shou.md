---
id: qian-qi-ba-zhang-ling-ling-shan-ju-guo-zhong-feng-dao-zhe-er-shou
title: 罷章陵令山居過中峰道者二首
titlePinyin: ba4 zhang1 ling2 ling4 shan1 ju1 guo4 zhong1 feng1 dao4 zhe3 er4 shou3
titleSlug: ba-zhang-ling-ling-shan-ju-guo-zhong-feng-dao-zhe-er-shou
author: 錢起
authorPinyin: qian2 qi3
authorSlug: qian-qi
dynasty: 唐
dynastyPinyin: tang2
dynastySlug: tang
tags: []
---

## 正文

- 寧辭園令秩，不改淵明調。解印無與言，見山始一笑。
- 幽人還絕境，誰道苦奔峭。隨雲剩渡溪，出門更垂釣。
- 吾廬青霞裏，窗樹玄猿嘯。微月清風來，方知散發妙。
- 丘壑趣如此，暮年始棲偃。賴遇無心雲，不笑歸來晚。
- 鳴鳩拂紅枝，初服傍清畎。昨日山僧來，猶嫌嘉遁淺。
- 托君紫陽家，路滅心更遠。梯雲創其居，抱犢上絕巘。
- 杏田溪一曲，霞境峰幾轉。路石掛飛泉，謝公應在眼。
- 願言攜手去，采藥長不返。

## 拼音

- ning2 ci2 yuan2 ling4 zhi4 ， bu4 gai3 yuan1 ming2 diao4 。 jie3 yin4 wu2 yu3 yan2 ， jian4 shan1 shi3 yi2 xiao4 。
- you1 ren2 huan2 jue2 jing4 ， shui2 dao4 ku3 ben1 qiao4 。 sui2 yun2 sheng4 du4 xi1 ， chu1 men2 geng4 chui2 diao4 。
- wu2 lu2 qing1 xia2 li3 ， chuang1 shu4 xuan2 yuan2 xiao4 。 wei1 yue4 qing1 feng1 lai2 ， fang1 zhi1 san4 fa1 miao4 。
- qiu1 he4 qu4 ru2 ci3 ， mu4 nian2 shi3 qi1 yan3 。 lai4 yu4 wu2 xin1 yun2 ， bu2 xiao4 gui1 lai2 wan3 。
- ming2 jiu1 fu2 hong2 zhi1 ， chu1 fu2 bang4 qing1 quan3 。 zuo2 ri4 shan1 seng1 lai2 ， you2 xian2 jia1 dun4 qian3 。
- tuo1 jun1 zi3 yang2 jia1 ， lu4 mie4 xin1 geng4 yuan3 。 ti1 yun2 chuang4 qi2 ju1 ， bao4 du2 shang4 jue2 yan3 。
- xing4 tian2 xi1 yi4 qu3 ， xia2 jing4 feng1 ji1 zhuan3 。 lu4 shi2 gua4 fei1 quan2 ， xie4 gong1 ying1 zai4 yan3 。
- yuan4 yan2 xie2 shou3 qu4 ， cai3 yao4 chang2 bu4 fan3 。

## 注释

## 译文

## 赏析
