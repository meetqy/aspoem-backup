---
id: liu-yan-shi-lang-dong
title: 石廊洞
titlePinyin: shi2 lang2 dong4
titleSlug: shi-lang-dong
author: 劉弇
authorPinyin: liu2 yan3
authorSlug: liu-yan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 君不見仙家三十六洞天，西南大半盤蒼巔。
- 此外元陽擅嶄絕，况有石廊人喜傳。
- 碧蓮參差隅地湧，徙倚危梯飛螮蝀。
- 陰陰洞戶半空開，一縷聯凹愁寄種。
- 萬鈞崔嵬挂礧石，吁可怪兮若飛動。
- 天然湫面尋丈間，寒掬初慳媼神捧。
- 紫崖蒙茸瑶草秀，懸泉涓涓挹天酒。
- 淑靈豈即乾坤私，窟宅宛是神仙舊。
- 飛鳥點影陽光回，遊子履深驚殷雷。
- 九夏三冬自回斡，雨暘寒燠爭喧豗。
- 神物奄有似無謂，突兀古廟當巖隈。
- 鼪鼯笑舞助怪變，落日愁絕松風哀。
- 瞰臨一方殆天意，累露之疑此其是。
- 仙乎仙乎胡不歸，忍使秋燐泣陰鬼。

## 拼音

- jun1 bu2 jian4 xian1 jia1 san1 shi2 liu4 dong4 tian1 ， xi1 nan2 da4 ban4 pan2 cang1 dian1 。
- ci3 wai4 yuan2 yang2 shan4 zhan3 jue2 ， kuang4 you3 shi2 lang2 ren2 xi3 chuan2 。
- bi4 lian2 can1 cha4 yu2 di4 yong3 ， xi3 yi3 wei1 ti1 fei1 di4 dong1 。
- yin1 yin1 dong4 hu4 ban4 kong1 kai1 ， yi4 lü3 lian2 ao1 chou2 ji4 zhong3 。
- wan4 jun1 cui1 wei2 gua4 lei2 shi2 ， xu1 ke3 guai4 xi1 ruo4 fei1 dong4 。
- tian1 ran2 qiu1 mian4 xun2 zhang4 jian4 ， han2 ju1 chu1 qian1 ao3 shen2 peng3 。
- zi3 ya2 meng2 rong2 yao2 cao3 xiu4 ， xuan2 quan2 juan1 juan1 yi4 tian1 jiu3 。
- shu1 ling2 qi3 ji2 qian2 kun1 si1 ， ku1 zhai2 wan3 shi4 shen2 xian1 jiu4 。
- fei1 niao3 dian3 ying3 yang2 guang1 hui2 ， you2 zi3 lü3 shen1 jing1 yin1 lei2 。
- jiu3 xia4 san1 dong1 zi4 hui2 wo4 ， yu3 yang2 han2 yu4 zheng1 xuan1 hui1 。
- shen2 wu4 yan3 you3 si4 wu2 wei4 ， tu1 wu4 gu3 miao4 dang1 yan2 wei1 。
- sheng1 wu2 xiao4 wu3 zhu4 guai4 bian4 ， luo4 ri4 chou2 jue2 song1 feng1 ai1 。
- kan4 lin2 yi4 fang1 dai4 tian1 yi4 ， lei4 lu4 zhi1 yi2 ci3 qi2 shi4 。
- xian1 hu1 xian1 hu1 hu2 bu4 gui1 ， ren3 shi3 qiu1 lin2 qi4 yin1 gui3 。

## 注释

## 译文

## 赏析
