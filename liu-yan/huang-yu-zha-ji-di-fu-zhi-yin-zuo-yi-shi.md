---
id: liu-yan-huang-yu-zha-ji-di-fu-zhi-yin-zuo-yi-shi
title: 黄魚鮓寄狄復之因佐以詩
titlePinyin: huang2 yu2 zha3 ji4 di2 fu4 zhi1 yin1 zuo3 yi3 shi1
titleSlug: huang-yu-zha-ji-di-fu-zhi-yin-zuo-yi-shi
author: 劉弇
authorPinyin: liu2 yan3
authorSlug: liu-yan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 魚有健且脩，供庖厥名鱣。
- 紛紛水豢中，嗜者貪肥鮮。
- 頷根束短喙，鮎皮突鱏肩。
- 十月天風高，三櫺潦聲乾。
- 修蛇列長罛，獵獵排曉湍。
- 魚師頓艤䑰，柔鬐掛鈎竿。
- 小固不足數，大或斤盈千。
- 丹膚染霜鍔，疏鱗脫連錢。
- 吳儂喜健噉，日取充羞盤。
- 我食幸有餘，鮓法得新傳。
- 薑芹間紅糝，漬以春醅瀾。
- 置暖恐後熟，羃塵防弗蠲。
- 興來發新坩，正喜供饞咽。
- 瓊蕤附骨脆，黄臘豐脂團。
- 麋臡信非工，豈復數蚳蝝。
- 醢馬試何事，屠虹祇誇謾。
- 福州甖如斗，密覆恨不寬。
- 勤勤寄我友，持以敵琅玕。
- 君識茂先比，舉臠知所然。
- 此味勝他味，勿作等閒看。

## 拼音

- yu2 you3 jian4 qie3 xiu1 ， gong4 pao2 jue2 ming2 zhan1 。
- fen1 fen1 shui3 huan4 zhong1 ， shi4 zhe3 tan1 fei2 xian1 。
- han4 gen1 shu4 duan3 hui4 ， nian2 pi2 tu1 xun2 jian1 。
- shi2 yue4 tian1 feng1 gao1 ， san1 ling2 liao2 sheng1 qian2 。
- xiu1 she2 lie4 chang2 gu1 ， lie4 lie4 pai2 xiao3 tuan1 。
- yu2 shi1 dun4 yi3 䑰， rou2 qi2 gua4 gou1 gan1 。
- xiao3 gu4 bu4 zu2 shu4 ， da4 huo4 jin1 ying2 qian1 。
- dan1 fu1 ran3 shuang1 e4 ， shu1 lin2 tuo1 lian2 qian2 。
- wu2 nong2 xi3 jian4 dan4 ， ri4 qu3 chong1 xiu1 pan2 。
- wo3 shi2 xing4 you3 yu2 ， zha3 fa3 de2 xin1 chuan2 。
- jiang1 qin2 jian4 hong2 san3 ， zi4 yi3 chun1 pei1 lan2 。
- zhi4 nuan3 kong3 hou4 shu2 ， mi4 chen2 fang2 fu2 juan1 。
- xing1 lai2 fa1 xin1 gan1 ， zheng4 xi3 gong4 chan2 yan4 。
- qiong2 rui2 fu4 gu3 cui4 ， huang2 la4 feng1 zhi1 tuan2 。
- mi2 ni2 xin4 fei1 gong1 ， qi3 fu4 shu4 chi2 yuan2 。
- hai3 ma3 shi4 he2 shi4 ， tu2 hong2 qi2 kua1 man2 。
- fu2 zhou1 ying1 ru2 dou4 ， mi4 fu4 hen4 bu4 kuan1 。
- qin2 qin2 ji4 wo3 you3 ， chi2 yi3 di2 lang2 gan1 。
- jun1 shi2 mao4 xian1 bi3 ， ju3 luan2 zhi1 suo3 ran2 。
- ci3 wei4 sheng4 ta1 wei4 ， wu4 zuo4 deng3 xian2 kan4 。

## 注释

## 译文

## 赏析
