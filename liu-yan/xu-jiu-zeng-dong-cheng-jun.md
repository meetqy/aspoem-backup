---
id: liu-yan-xu-jiu-zeng-dong-cheng-jun
title: 敘舊贈董承君
titlePinyin: xu4 jiu4 zeng4 dong3 cheng2 jun1
titleSlug: xu-jiu-zeng-dong-cheng-jun
author: 劉弇
authorPinyin: liu2 yan3
authorSlug: liu-yan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 搖搖不根舟，瀰漫隨所適。
- 朝辭呂梁險，暮駭瞿塘迫。
- 長波送日月，漭與雲海隔。
- 晚從天末歸，良愧故人識。
- 夫子吾土傑，久任詞翰責。
- 刺手翻天漿，灑作弔古墨。
- 班班出素藴，想見豹姿澤。
- 憶昨長淮壖，半面欣相得。
- 君時天涯官，我亦西風客。
- 薰弦破愁顔，爽抱洗連璧。
- 吳岑刻玉瘦，吟對挹佳色。
- 頹年瞥眼過，十見溪草碧。
- 鍾陵旅學子，官况秋蟬翼。
- 彯撇愧西崦，弔影心惻惻。
- {鬼夔} 魖競揶揄，甚者得鴟嚇。
- 由來次公狂，僅免陳遵謫。
- 敢意今者見，依然得江國。
- 鄉情比重裘，暖氣回肘腋。
- 南閭與東阡，間躡車馬迹。
- 古人重交契，遠有千里憶。
- 連牆彼何人，老死不相覿。
- 張陳汩勢利，光初竟何益。
- 青原秀撞天，螺水藍膏擘。
- 襟期方未央，更約浮我白。

## 拼音

- yao2 yao2 bu4 gen1 zhou1 ， mi2 man4 sui2 suo3 shi4 。
- chao2 ci2 lü3 liang2 xian3 ， mu4 hai4 qu2 tang2 po4 。
- chang2 bo1 song4 ri4 yue4 ， mang3 yu3 yun2 hai3 ge2 。
- wan3 cong2 tian1 mo4 gui1 ， liang2 kui4 gu4 ren2 shi2 。
- fu1 zi3 wu2 tu3 jie2 ， jiu3 ren4 ci2 han4 ze2 。
- ci4 shou3 fan1 tian1 jiang1 ， sa3 zuo4 diao4 gu3 mo4 。
- ban1 ban1 chu1 su4 yun4 ， xiang3 jian4 bao4 zi1 ze2 。
- yi4 zuo2 chang2 huai2 ruan2 ， ban4 mian4 xin1 xiang1 de2 。
- jun1 shi2 tian1 ya2 guan1 ， wo3 yi4 xi1 feng1 ke4 。
- xun1 xian2 po4 chou2 yan2 ， shuang3 bao4 xi3 lian2 bi4 。
- wu2 cen2 ke4 yu4 shou4 ， yin2 dui4 yi4 jia1 se4 。
- tui2 nian2 pie1 yan3 guo4 ， shi2 jian4 xi1 cao3 bi4 。
- zhong1 ling2 lü3 xue2 zi3 ， guan1 kuang4 qiu1 chan2 yi4 。
- piao1 pie3 kui4 xi1 yan1 ， diao4 ying3 xin1 ce4 ce4 。
- { gui3 kui2 }  xu1 jing4 ye2 yu2 ， shen4 zhe3 de2 chi1 he4 。
- you2 lai2 ci4 gong1 kuang2 ， jin3 mian3 chen2 zun1 zhe2 。
- gan3 yi4 jin1 zhe3 jian4 ， yi1 ran2 de2 jiang1 guo2 。
- xiang1 qing2 bi3 zhong4 qiu2 ， nuan3 qi4 hui2 zhou3 ye4 。
- nan2 lü2 yu3 dong1 qian1 ， jian4 nie4 ju1 ma3 ji4 。
- gu3 ren2 zhong4 jiao1 qi4 ， yuan3 you3 qian1 li3 yi4 。
- lian2 qiang2 bi3 he2 ren2 ， lao3 si3 bu2 xiang4 di2 。
- zhang1 chen2 gu3 shi4 li4 ， guang1 chu1 jing4 he2 yi4 。
- qing1 yuan2 xiu4 zhuang4 tian1 ， luo2 shui3 lan2 gao1 bo4 。
- jin1 qi1 fang1 wei4 yang1 ， geng4 yue1 fu2 wo3 bai2 。

## 注释

## 译文

## 赏析
