---
id: liu-yan-zeng-jia-zhong-wu
title: 贈賈仲武
titlePinyin: zeng4 jia3 zhong4 wu3
titleSlug: zeng-jia-zhong-wu
author: 劉弇
authorPinyin: liu2 yan3
authorSlug: liu-yan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 賈侯器宇何軒昂，下視齪齪真秕糠。
- 眉分八字髭根黄，自許忠膽鐵石剛。
- 彫弓一挽一石强，錦臂錯出虬青蒼。
- 匣劍排射星斗光，壯心飛過祁連傍。
- 架鷹朝按血染裳，鐵驄騎出轡鬧裝。
- 健兒前呵檛列行，捷矢齊指雲中鶬。
- 豈惟武力稱擅場，亦有文價騰焜煌。
- 新詩字字古錦囊，清論灑落飛天潢。
- 險韵千百敢獨當，管鋒落紙鏗琳琅。
- 古文探討屋壁藏，史傳山岳遺毫芒。
- 酒酣往往歌慨慷，連卷大白鯨吞航。
- 自云疇昔富文章，家在冀北邊一方。
- 天書屢膺貢州鄉，雲衢卜日橫騫翔。
- 中間落泊志不償，武科拉取如截肪。
- 况有豪氣十丈長，蟠蟄僅類絆驌驦。
- 苦恨天驕久頡頏，撫臂便覺大袂攘。
- 坐縻歲月耗囷倉，口厭醇釀飽肉粱。
- 吾非斯人可相望，要且報國真不忘。
- 我來自東甫春陽，邂逅紺宇同一觴。
- 幅巾輕蓰追徜徉，促膝調笑初無妨。
- 自知投分出泛常，豁如餒腹得糗粻。
- 短長不復置形相，落去䁹睨决壅防。
- 嵇生轉覺嗜鍛忙，高陽還因酒發狂。
- 漫叟戲規祇攪腸，㗦嘈不減笛弄羌。
- 截竹岳頂掀滄浪，撥雲春茗誇頭湯。
- 爽齒旋復行蔗漿，黄金大顆披橘穰。
- 插首往往羅幽芳，頃茲行樂殊未央。
- 更辱邀我臨山岡，大壺載酒冽鼻香。
- 果飣梨栗庖麏麞，韓劉黄胡狄與張。
- 一一瀟灑雜珮珩，高談終日佛老莊。
- 妙理密契矢插房，絕倒頓足爭蹌踉。
- 罷去追惜成悢悢，誰謂夫君氣特揚。
- 投以大句尤加詳，啟函愜興劇爬瘍。
- 忽疑寫睇臨望羊，高躋欲斧李杜吭。
- 麟鳳自是品物祥，邀予屬和馳縑緗。
- 直取夷險分駑良，九牛犒師始落鋩。
- 正喜先獲大臠嘗，洪河下湧淼沛滂。
- 囚屯衆鬼納大荒，脫走束縛投桁楊，濘郎瞰臨獲與臧。
- 滿注羿矢連九暘，沉魂夜泣青女霜。
- 此來繼辱厚意將，殆欲引轍觀怒螗。
- 狗尾續貂彌足傷，雕胡未易加糠䵃。
- 摶空方見一鶚颺，短翮便可槍榆枋。
- 咄嗟豈得不知量，區區瑣碎久嗜菖。
- 食魚誰敢期大魴，尚欲勉强牽牛箱。
- 無鹽弄姿映康莊，難工祗益羞姬姜。
- 聊將瓦礫酬琮璜，終愧後乘非騰驤。

## 拼音

- jia3 hou2 qi4 yu3 he2 xuan1 ang2 ， xia4 shi4 chuo4 chuo4 zhen1 bi3 kang1 。
- mei2 fen1 ba1 zi4 zi1 gen1 huang2 ， zi4 xu1 zhong1 dan3 tie3 shi2 gang1 。
- diao1 gong1 yi4 wan3 yi4 shi2 qiang2 ， jin3 bi4 cuo4 chu1 qiu2 qing1 cang1 。
- xia2 jian4 pai2 she4 xing1 dou3 guang1 ， zhuang4 xin1 fei1 guo4 qi2 lian2 bang4 。
- jia4 ying1 chao2 an4 xue4 ran3 shang0 ， tie3 cong1 qi2 chu1 pei4 nao4 zhuang1 。
- jian4 er2 qian2 he1 zhua1 lie4 xing2 ， jie2 shi3 qi2 zhi3 yun2 zhong1 cang1 。
- qi3 wei2 wu3 li4 cheng1 shan4 chang3 ， yi4 you3 wen2 jia4 teng2 kun1 huang2 。
- xin1 shi1 zi4 zi4 gu3 jin3 nang2 ， qing1 lun4 sa3 luo4 fei1 tian1 huang2 。
- xian3 yun4 qian1 bai3 gan3 du2 dang1 ， guan3 feng1 luo4 zhi3 keng1 lin2 lang2 。
- gu3 wen2 tan4 tao3 wu1 bi4 cang2 ， shi3 chuan2 shan1 yue4 yi2 hao2 mang2 。
- jiu3 han1 wang3 wang3 ge1 kai3 kang1 ， lian2 juan4 da4 bai2 jing1 tun1 hang2 。
- zi4 yun2 chou2 xi1 fu4 wen2 zhang1 ， jia1 zai4 ji4 bei3 bian1 yi4 fang1 。
- tian1 shu1 lü3 ying1 gong4 zhou1 xiang1 ， yun2 qu2 bu3 ri4 heng2 qian1 xiang2 。
- zhong1 jian4 luo4 bo2 zhi4 bu4 chang2 ， wu3 ke1 la1 qu3 ru2 jie2 fang2 。
- kuang4 you3 hao2 qi4 shi2 zhang4 chang2 ， pan2 zhe2 jin3 lei4 ban4 su4 shuang1 。
- ku3 hen4 tian1 jiao1 jiu3 jie2 hang2 ， fu3 bi4 bian4 jue2 da4 mei4 rang3 。
- zuo4 mi2 sui4 yue4 hao4 qun1 cang1 ， kou3 yan4 chun2 niang4 bao3 rou4 liang2 。
- wu2 fei1 si1 ren2 ke3 xiang1 wang4 ， yao4 qie3 bao4 guo2 zhen1 bu2 wang4 。
- wo3 lai2 zi4 dong1 fu3 chun1 yang2 ， xie4 hou4 gan4 yu3 tong2 yi4 shang1 。
- fu2 jin1 qing1 xi3 zhui1 chang2 yang2 ， cu4 xi1 diao4 xiao4 chu1 wu2 fang2 。
- zi4 zhi1 tou2 fen1 chu1 fan4 chang2 ， huo1 ru2 nei3 fu4 de2 qiu3 zhang1 。
- duan3 chang2 bu2 fu4 zhi4 xing2 xiang4 ， luo4 qu4 䁹 ni4 jue2 yong1 fang2 。
- ji1 sheng1 zhuan3 jue2 shi4 duan4 mang2 ， gao1 yang2 huan2 yin1 jiu3 fa1 kuang2 。
- man4 sou3 xi4 gui1 qi2 jiao3 chang2 ，㗦 cao2 bu4 jian3 di2 nong4 qiang1 。
- jie2 zhu2 yue4 ding3 xian1 cang1 lang4 ， bo1 yun2 chun1 ming2 kua1 tou2 tang1 。
- shuang3 chi3 xuan2 fu4 xing2 zhe4 jiang1 ， huang2 jin1 da4 ke1 pi1 ju2 rang2 。
- cha1 shou3 wang3 wang3 luo2 you1 fang1 ， qing3 zi1 xing2 le4 shu1 wei4 yang1 。
- geng4 ru3 yao1 wo3 lin2 shan1 gang1 ， da4 hu2 zai4 jiu3 lie4 bi2 xiang1 。
- guo3 ding4 li2 li4 pao2 jun1 zhang1 ， han2 liu2 huang2 hu2 di2 yu3 zhang1 。
- yi1 yi1 xiao1 sa3 za2 pei4 heng2 ， gao1 tan2 zhong1 ri4 fo2 lao3 zhuang1 。
- miao4 li3 mi4 qi4 shi3 cha1 fang2 ， jue2 dao3 dun4 zu2 zheng1 qiang1 liang4 。
- ba4 qu4 zhui1 xi1 cheng2 liang4 liang4 ， shui2 wei4 fu1 jun1 qi4 te4 yang2 。
- tou2 yi3 da4 ju4 you2 jia1 xiang2 ， qi3 han2 qie4 xing1 ju4 pa2 yang2 。
- hu1 yi2 xie3 di4 lin2 wang4 yang2 ， gao1 ji1 yu4 fu3 li3 du4 keng1 。
- lin2 feng4 zi4 shi4 pin3 wu4 xiang2 ， yao1 yu3 shu3 he2 chi2 jian1 xiang1 。
- zhi2 qu3 yi2 xian3 fen1 nu2 liang2 ， jiu3 niu2 kao4 shi1 shi3 luo4 mang2 。
- zheng4 xi3 xian1 huo4 da4 luan2 chang2 ， hong2 he2 xia4 yong3 miao3 pei4 pang1 。
- qiu2 tun2 zhong4 gui3 na4 da4 huang1 ， tuo1 zou3 shu4 fu4 tou2 heng2 yang2 ， ning4 lang2 kan4 lin2 huo4 yu3 zang1 。
- man3 zhu4 yi4 shi3 lian2 jiu3 yang2 ， chen2 hun2 ye4 qi4 qing1 nü3 shuang1 。
- ci3 lai2 ji4 ru3 hou4 yi4 jiang1 ， dai4 yu4 yin3 zhe2 guan1 nu4 tang2 。
- gou3 wei3 xu4 diao1 mi2 zu2 shang1 ， diao1 hu2 wei4 yi4 jia1 kang1 䵃。
- tuan2 kong1 fang1 jian4 yi2 e4 yang2 ， duan3 he2 bian4 ke3 qiang1 yu2 fang1 。
- duo1 jie1 qi3 de2 bu4 zhi1 liang2 ， qu1 qu1 suo3 sui4 jiu3 shi4 chang1 。
- shi2 yu2 shui2 gan3 qi1 da4 fang2 ， shang4 yu4 mian3 qiang3 qian1 niu2 xiang1 。
- wu2 yan2 nong4 zi1 ying4 kang1 zhuang1 ， nan2 gong1 zhi1 yi4 xiu1 ji1 jiang1 。
- liao2 jiang1 wa3 li4 chou2 cong2 huang2 ， zhong1 kui4 hou4 cheng2 fei1 teng2 xiang1 。

## 注释

## 译文

## 赏析
