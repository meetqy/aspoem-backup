---
id: liu-yan-zou-bi-da-guo-zi-long-gou-ji
title: 走筆答郭子隆勾稽
titlePinyin: zou3 bi3 da2 guo1 zi3 long2 gou1 ji1
titleSlug: zou-bi-da-guo-zi-long-gou-ji
author: 劉弇
authorPinyin: liu2 yan3
authorSlug: liu-yan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 春歸幾何時，綠樹陰已滿。
- 蕭條子雲巷，誰借吹噓暖。
- 常日雙柴扉，深扃類休澣。
- 稚燕掠翩翾，疏蟬弄淒斷。
- 擷芳聊自娛，併食習成懶。
- 嶷嶷棲鸞郎，蝸居間三款。
- 兒童憚逢迎，應客事謾誕。
- 謝絕高軒榮，祗增鼯鼠短。
- 頼君不吾靳，尚復斗筲算。
- 南薰破笑語，慇懃接誾侃。
- 酸然梅雨天，煩襟斗湔浣。
- 波瀾信苦孔，風力到微管。
- 加有建安作，大軸舒憤懣。
- 力關神臂弓，傳以青玉笴。
- 自宜造英莖，豈直駢組纂。
- 居然膚寸毫，搜刔入稀罕。
- 諷疾頰渦飛，把持手爭盥。
- 索然貧窶家，連挹茂陵碗。
- 久矣吾衰頹，占數還鄙酇。
- 長年苦中乾，更事筋駑緩。
- 比雁自不材，方木宜登散。
- 赫如千尺光，旁爍幽隘窾。
- 處此得無猜，神觀迷町疃。
- 誰如富青箱，利器未施䂎。
- 匹馬青螺城，戢束聊授館。
- 愧無青田核，相與申燕衎。
- 曾是翻瓦甌，掇疏仍瀹卵。
- 雖非夸雕俎，猶喜從跣袒。
- 吾人重解携，茲游未應纘。
- 行看赤驥駒，萬里修程坦。

## 拼音

- chun1 gui1 ji1 he2 shi2 ， lü4 shu4 yin1 yi3 man3 。
- xiao1 tiao2 zi3 yun2 xiang4 ， shui2 jie4 chui1 xu1 nuan3 。
- chang2 ri4 shuang1 chai2 fei1 ， shen1 jiong1 lei4 xiu1 huan4 。
- zhi4 yan4 lüe4 pian1 xuan1 ， shu1 chan2 nong4 qi1 duan4 。
- xie2 fang1 liao2 zi4 yu2 ， bing4 shi2 xi2 cheng2 lan3 。
- yi2 yi2 qi1 luan2 lang2 ， wo1 ju1 jian4 san1 kuan3 。
- er2 tong2 dan4 feng2 ying2 ， ying1 ke4 shi4 man2 dan4 。
- xie4 jue2 gao1 xuan1 rong2 ， zhi1 zeng1 wu2 shu3 duan3 。
- lai4 jun1 bu4 wu2 jin4 ， shang4 fu4 dou4 shao1 suan4 。
- nan2 xun1 po4 xiao4 yu3 ， yin1 qin2 jie1 yin2 kan3 。
- suan1 ran2 mei2 yu3 tian1 ， fan2 jin1 dou4 jian1 huan4 。
- bo1 lan2 xin4 ku3 kong3 ， feng1 li4 dao4 wei1 guan3 。
- jia1 you3 jian4 an1 zuo4 ， da4 zhou2 shu1 fen4 men4 。
- li4 guan1 shen2 bi4 gong1 ， chuan2 yi3 qing1 yu4 gan3 。
- zi4 yi2 zao4 ying1 jing4 ， qi3 zhi2 pian2 zu3 zuan3 。
- ju1 ran2 fu1 cun4 hao2 ， sou1 jue2 ru4 xi1 han0 。
- feng3 ji2 jia2 wo1 fei1 ， ba3 chi2 shou3 zheng1 guan4 。
- suo3 ran2 pin2 ju4 jia1 ， lian2 yi4 mao4 ling2 wan3 。
- jiu3 yi3 wu2 shuai1 tui2 ， zhan4 shu4 huan2 bi3 zan4 。
- chang2 nian2 ku3 zhong1 qian2 ， geng1 shi4 jin1 nu2 huan3 。
- bi3 yan4 zi4 bu4 cai2 ， fang1 mu4 yi2 deng1 san4 。
- he4 ru2 qian1 chi3 guang1 ， pang2 shuo4 you1 ai4 kuan3 。
- chu3 ci3 de2 wu2 cai1 ， shen2 guan1 mi2 ting3 tuan3 。
- shui2 ru2 fu4 qing1 xiang1 ， li4 qi4 wei4 shi1 䂎。
- pi3 ma3 qing1 luo2 cheng2 ， ji2 shu4 liao2 shou4 guan3 。
- kui4 wu2 qing1 tian2 he2 ， xiang1 yu3 shen1 yan4 kan4 。
- ceng2 shi4 fan1 wa3 ou1 ， duo1 shu1 reng2 yue4 luan3 。
- sui1 fei1 kua1 diao1 zu3 ， you2 xi3 cong2 xian3 tan3 。
- wu2 ren2 zhong4 jie3 xie2 ， zi1 you2 wei4 ying1 zuan3 。
- xing2 kan4 chi4 ji4 ju1 ， wan4 li3 xiu1 cheng2 tan3 。

## 注释

## 译文

## 赏析
