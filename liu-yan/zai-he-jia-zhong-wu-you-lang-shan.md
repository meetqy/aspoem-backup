---
id: liu-yan-zai-he-jia-zhong-wu-you-lang-shan
title: 再和賈仲武遊狼山
titlePinyin: zai4 he2 jia3 zhong4 wu3 you2 lang2 shan1
titleSlug: zai-he-jia-zhong-wu-you-lang-shan
author: 劉弇
authorPinyin: liu2 yan3
authorSlug: liu-yan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 尋春古原頭，林梢過朝霂。
- 狼山連東南，擅美此其獨。
- 摶鵬岌駭勢，潑黛森孤麓。
- 宜樵葉堆松，供茹萌抽竹。
- 區區介丘北，回視一何䠞。
- 渾疑杳靄中，爽氣每先蓄。
- 掬泉弄幽清，渴肺初欣沃。
- 噓雲出羽蓋，入鳥洞胸腹。
- 茫茫宇宙間，千里得寸目。
- 照髮射冷翠，襲裳來遠馥。
- 根株吐乾坤，要會控水陸。
- 高躋頂初絕，却轉道彌複。
- 楩楠間桐櫧，干霄非一木。
- 覃覃闢寶構，殿閣輝丹綠。
- 禪客稻餌珠，騷人楮留玉。
- 遊嫌後時追，賞貴前期卜。
- 睠彼市井徒，乾沒走丹轂。
- 老死不一到，動輟取攣束。
- 誰知吾輩遊，趣尚非搐縮。
- 拂衣便成往，握手不嫌黷。
- 句外氣爭豪，禪中機鬭速。
- 無爲苦役役，坐自絆馳足。
- 紛紛簿領間，與物商直曲。
- 會須擺紅塵，更著輕鞭逐。

## 拼音

- xun2 chun1 gu3 yuan2 tou2 ， lin2 shao1 guo4 chao2 mu4 。
- lang2 shan1 lian2 dong1 nan2 ， shan4 mei3 ci3 qi2 du2 。
- tuan2 peng2 ji2 hai4 shi4 ， po1 dai4 sen1 gu1 lu4 。
- yi2 qiao2 ye4 dui1 song1 ， gong4 ru2 meng2 chou1 zhu2 。
- qu1 qu1 jie4 qiu1 bei3 ， hui2 shi4 yi4 he2 䠞。
- hun2 yi2 yao3 ai3 zhong1 ， shuang3 qi4 mei3 xian1 xu4 。
- ju1 quan2 nong4 you1 qing1 ， ke3 fei4 chu1 xin1 wo4 。
- xu1 yun2 chu1 yu3 gai4 ， ru4 niao3 dong4 xiong1 fu4 。
- mang2 mang2 yu3 zhou4 jian4 ， qian1 li3 de2 cun4 mu4 。
- zhao4 fa4 she4 leng3 cui4 ， xi2 shang0 lai2 yuan3 fu4 。
- gen1 zhu1 tu3 qian2 kun1 ， yao4 hui4 kong4 shui3 lu4 。
- gao1 ji1 ding3 chu1 jue2 ， que4 zhuan3 dao4 mi2 fu4 。
- pian2 nan2 jian4 tong2 zhu1 ， gan1 xiao1 fei1 yi2 mu4 。
- qin2 qin2 pi4 bao3 gou4 ， dian4 ge2 hui1 dan1 lü4 。
- shan4 ke4 dao4 er3 zhu1 ， sao1 ren2 chu3 liu2 yu4 。
- you2 xian2 hou4 shi2 zhui1 ， shang3 gui4 qian2 qi1 bu3 。
- juan4 bi3 shi4 jing3 tu2 ， qian2 mei2 zou3 dan1 gu3 。
- lao3 si3 bu4 yi2 dao4 ， dong4 chuo4 qu3 luan2 shu4 。
- shui2 zhi1 wu2 bei4 you2 ， qu4 shang4 fei1 chu4 suo1 。
- fu2 yi1 bian4 cheng2 wang3 ， wo4 shou3 bu4 xian2 du2 。
- ju4 wai4 qi4 zheng1 hao2 ， shan4 zhong1 ji1 dou4 su4 。
- wu2 wei2 ku3 yi4 yi4 ， zuo4 zi4 ban4 chi2 zu2 。
- fen1 fen1 bo2 ling3 jian4 ， yu3 wu4 shang1 zhi2 qu3 。
- hui4 xu1 bai3 hong2 chen2 ， geng4 zhu4 qing1 bian1 zhu2 。

## 注释

## 译文

## 赏析
