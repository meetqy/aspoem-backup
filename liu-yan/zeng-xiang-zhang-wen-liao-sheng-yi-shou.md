---
id: liu-yan-zeng-xiang-zhang-wen-liao-sheng-yi-shou
title: 贈相掌文廖生一首
titlePinyin: zeng4 xiang1 zhang3 wen2 liao4 sheng1 yi4 shou3
titleSlug: zeng-xiang-zhang-wen-liao-sheng-yi-shou
author: 劉弇
authorPinyin: liu2 yan3
authorSlug: liu-yan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 廖生術天與，如鑑掛高墀。
- 能以禍福語，感動諸奔馳。
- 至有不旋踵，坐獲百萬貲。
- 推排鬼氣奪，擯斥海岳移。
- 自云前十年，負術驤螺湄。
- 鬧中出雙掌，得子如沙披。
- 乃今十年後，所契了不疑。
- 况有遠大語，未易論銖錙。
- 曾聞物外償，不若君家詩。
- 吾謂廖生曰，一詩何補爲。
- 生云等詩爾，我則如渴饑。
- 一詩固不惜，爲生試言之。
- 天地有文理，俯仰自可推。
- 有文在其掌，乃晉魯嬰兒。
- 方其表異態，覽者初亦癡。
- 生當千年後，把握論蓍龜。
- 顧生勿輕許，角立非生誰。

## 拼音

- liao4 sheng1 shu4 tian1 yu3 ， ru2 jian4 gua4 gao1 chi2 。
- neng2 yi3 huo4 fu2 yu3 ， gan3 dong4 zhu1 ben1 chi2 。
- zhi4 you3 bu4 xuan2 zhong3 ， zuo4 huo4 bai3 wan4 zi1 。
- tui1 pai2 gui3 qi4 duo2 ， bin4 chi4 hai3 yue4 yi2 。
- zi4 yun2 qian2 shi2 nian2 ， fu4 shu4 xiang1 luo2 mei2 。
- nao4 zhong1 chu1 shuang1 zhang3 ， de2 zi3 ru2 sha1 pi1 。
- nai3 jin1 shi2 nian2 hou4 ， suo3 qi4 le0 bu4 yi2 。
- kuang4 you3 yuan3 da4 yu3 ， wei4 yi4 lun4 zhu1 zi1 。
- ceng2 wen2 wu4 wai4 chang2 ， bu2 ruo4 jun1 jia1 shi1 。
- wu2 wei4 liao4 sheng1 yue1 ， yi4 shi1 he2 bu3 wei2 。
- sheng1 yun2 deng3 shi1 er3 ， wo3 ze2 ru2 ke3 ji1 。
- yi4 shi1 gu4 bu4 xi1 ， wei2 sheng1 shi4 yan2 zhi1 。
- tian1 di4 you3 wen2 li3 ， fu3 yang3 zi4 ke3 tui1 。
- you3 wen2 zai4 qi2 zhang3 ， nai3 jin4 lu3 ying1 er2 。
- fang1 qi2 biao3 yi4 tai4 ， lan3 zhe3 chu1 yi4 chi1 。
- sheng1 dang1 qian1 nian2 hou4 ， ba3 wo4 lun4 shi1 gui1 。
- gu4 sheng1 wu4 qing1 xu1 ， jiao3 li4 fei1 sheng1 shui2 。

## 注释

## 译文

## 赏析
