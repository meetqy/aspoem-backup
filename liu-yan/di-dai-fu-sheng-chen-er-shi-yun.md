---
id: liu-yan-di-dai-fu-sheng-chen-er-shi-yun
title: 狄大夫生辰二十韵
titlePinyin: di2 dai4 fu0 sheng1 chen2 er4 shi2 yun4
titleSlug: di-dai-fu-sheng-chen-er-shi-yun
author: 劉弇
authorPinyin: liu2 yan3
authorSlug: liu-yan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 一指斗魁天陸北，五新蓂葉帝階傍。
- 降神山嶽全儲秀，遍射桑蓬驟發祥。
- 廄暖共看駒汗血，玉靈爭記水流方。
- 家臨人物先賢楚，祖擅功名大國梁。
- 孝穆撫摩驚秀整，升卿標識見蕃昌。
- 芝蘭庭戶真難得，雕鶚風雲自不常。
- 頭角人間知有子，星辰天上早占郎。
- 州緣綠髮臨來好，路到青梯上正長。
- 濯濯柳姿今識緒，汪汪陂量舊傳黄。
- 警虛比戶沉宵柝，愛結曾陰轉曉棠。
- 座上藍田神更潤，匣中干越智彌藏。
- 龜魚腰重黄金刻，珠玉胸開古錦囊。
- 放雀籠樊饒奮翥，饋魚尊俎稱淋浪。
- 旄倪芹塊懸私禱，譜牒松椿入短章。
- 季諾往蒙新睠渥，膺門仍出舊恩光。
- 昂頭竟類田方馬，賀厦空循考父牆。
- 堆玉巑岏方刮眼，橫雲䆉稏已登場。
- 光回愛日庭希訟，喜動前旌客薦觴。
- 况復斕斑衣上淚，不妨瀟灑醉中鄉。
- 願符魯什昌而熾，更擁箕疇壽且康。

## 拼音

- yi4 zhi3 dou4 kui2 tian1 lu4 bei3 ， wu3 xin1 mi4 ye4 di4 jie1 bang4 。
- jiang4 shen2 shan1 yue4 quan2 chu3 xiu4 ， bian4 she4 sang1 peng2 zhou4 fa1 xiang2 。
- jiu4 nuan3 gong4 kan4 ju1 han4 xue4 ， yu4 ling2 zheng1 ji4 shui3 liu2 fang1 。
- jia1 lin2 ren2 wu4 xian1 xian2 chu3 ， zu3 shan4 gong1 ming2 da4 guo2 liang2 。
- xiao4 mu4 fu3 mo2 jing1 xiu4 zheng3 ， sheng1 qing1 biao1 shi2 jian4 fan1 chang1 。
- zhi1 lan2 ting2 hu4 zhen1 nan2 de2 ， diao1 e4 feng1 yun2 zi4 bu4 chang2 。
- tou2 jiao3 ren2 jian4 zhi1 you3 zi3 ， xing1 chen2 tian1 shang4 zao3 zhan4 lang2 。
- zhou1 yuan2 lü4 fa4 lin2 lai2 hao3 ， lu4 dao4 qing1 ti1 shang4 zheng4 chang2 。
- zhuo2 zhuo2 liu3 zi1 jin1 shi2 xu4 ， wang1 wang1 bei1 liang2 jiu4 chuan2 huang2 。
- jing3 xu1 bi3 hu4 chen2 xiao1 tuo4 ， ai4 jie2 ceng2 yin1 zhuan3 xiao3 tang2 。
- zuo4 shang4 lan2 tian2 shen2 geng4 run4 ， xia2 zhong1 gan1 yue4 zhi4 mi2 cang2 。
- gui1 yu2 yao1 zhong4 huang2 jin1 ke4 ， zhu1 yu4 xiong1 kai1 gu3 jin3 nang2 。
- fang4 que4 long2 fan2 rao2 fen4 zhu4 ， kui4 yu2 zun1 zu3 cheng1 lin2 lang4 。
- mao2 ni2 qin2 kuai4 xuan2 si1 dao3 ， pu3 die2 song1 chun1 ru4 duan3 zhang1 。
- ji4 nuo4 wang3 meng2 xin1 juan4 wo4 ， ying1 men2 reng2 chu1 jiu4 en1 guang1 。
- ang2 tou2 jing4 lei4 tian2 fang1 ma3 ， he4 sha4 kong1 xun2 kao3 fu4 qiang2 。
- dui1 yu4 cuan2 wan2 fang1 gua1 yan3 ， heng2 yun2 䆉 ya4 yi3 deng1 chang3 。
- guang1 hui2 ai4 ri4 ting2 xi1 song4 ， xi3 dong4 qian2 jing1 ke4 jian4 shang1 。
- kuang4 fu4 lan2 ban1 yi1 shang4 lei4 ， bu4 fang2 xiao1 sa3 zui4 zhong1 xiang1 。
- yuan4 fu2 lu3 shen2 chang1 er2 chi4 ， geng4 yong1 ji1 chou2 shou4 qie3 kang1 。

## 注释

## 译文

## 赏析
