---
id: liu-yan-song-yuan-ju-gong-yuan-xiu-zhou-qian-xia
title: 送元舉宮苑秀州鈐轄
titlePinyin: song4 yuan2 ju3 gong1 yuan4 xiu4 zhou1 qian2 xia2
titleSlug: song-yuan-ju-gong-yuan-xiu-zhou-qian-xia
author: 劉弇
authorPinyin: liu2 yan3
authorSlug: liu-yan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 插犀頭角何崢嶸，紫棠色照長弓騂。
- 不學蠹魚只浪死，聊因躍馬酬生平。
- 奏書明光覓自試，臣有膽武前無勍。
- 俞音一朝九天下，瑩膏瘦鐵虬鏗鳴。
- 坐上少年勿遽起，請聽此日吳趨行。
- 吳中風物妙絕殺，槜李髹碧輝連甍。
- 紫崖陰洞泄神秘，霓旌羽帔嬉仙靈。
- 鱸肥閟滑匕筯好，鷗眠鳬浴波瀾明。
- 突烟晝恬夜柝死，元戎退案休千兵。
- 詩成青天送白眼，由拳灑作千鴉驚。
- 金船爛漫貯春色，葉底數花餘幾英。
- 吳酸挨腸去宿滯，楚舞挑客留瘦情。
- 功名成就付偶爾，要是行樂寬吾齡。
- 迢迢汴水滴油駛，暖烟畫鷁酣雙旌。
- 回頭應笑東方生，胡爲索米長安城。

## 拼音

- cha1 xi1 tou2 jiao3 he2 zheng1 rong2 ， zi3 tang2 se4 zhao4 chang2 gong1 xing1 。
- bu4 xue2 du4 yu2 zhi1 lang4 si3 ， liao2 yin1 yue4 ma3 chou2 sheng1 ping2 。
- zou4 shu1 ming2 guang1 mi4 zi4 shi4 ， chen2 you3 dan3 wu3 qian2 wu2 qing2 。
- yu2 yin1 yi4 zhao1 jiu3 tian1 xia4 ， ying2 gao1 shou4 tie3 qiu2 keng1 ming2 。
- zuo4 shang4 shao4 nian2 wu4 ju4 qi3 ， qing3 ting1 ci3 ri4 wu2 qu1 xing2 。
- wu2 zhong1 feng1 wu4 miao4 jue2 sha1 ， zui4 li3 xiu1 bi4 hui1 lian2 meng2 。
- zi3 ya2 yin1 dong4 xie4 shen2 mi4 ， ni2 jing1 yu3 pei4 xi1 xian1 ling2 。
- lu2 fei2 bi4 hua2 bi3 zhu4 hao3 ， ou1 mian2 fu2 yu4 bo1 lan2 ming2 。
- tu1 yan1 zhou4 tian2 ye4 tuo4 si3 ， yuan2 rong2 tui4 an4 xiu1 qian1 bing1 。
- shi1 cheng2 qing1 tian1 song4 bai2 yan3 ， you2 quan2 sa3 zuo4 qian1 ya1 jing1 。
- jin1 chuan2 lan4 man4 zhu4 chun1 se4 ， ye4 di3 shu4 hua1 yu2 ji1 ying1 。
- wu2 suan1 ai1 chang2 qu4 su4 zhi4 ， chu3 wu3 tiao1 ke4 liu2 shou4 qing2 。
- gong1 ming2 cheng2 jiu4 fu4 ou3 er3 ， yao4 shi0 xing2 le4 kuan1 wu2 ling2 。
- tiao2 tiao2 bian4 shui3 di1 you2 shi3 ， nuan3 yan1 hua4 yi4 han1 shuang1 jing1 。
- hui2 tou2 ying1 xiao4 dong1 fang1 sheng1 ， hu2 wei2 suo3 mi3 chang2 an1 cheng2 。

## 注释

## 译文

## 赏析
