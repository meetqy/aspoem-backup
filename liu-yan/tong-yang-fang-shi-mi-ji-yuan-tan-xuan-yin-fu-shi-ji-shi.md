---
id: liu-yan-tong-yang-fang-shi-mi-ji-yuan-tan-xuan-yin-fu-shi-ji-shi
title: 同楊方士弭楫圓潭漩因賦詩即事
titlePinyin: tong2 yang2 fang1 shi4 mi3 ji2 yuan2 tan2 xuan2 yin1 fu4 shi1 ji2 shi4
titleSlug: tong-yang-fang-shi-mi-ji-yuan-tan-xuan-yin-fu-shi-ji-shi
author: 劉弇
authorPinyin: liu2 yan3
authorSlug: liu-yan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 媼神臂陰關，一水下辰卯。
- 青玉走萬岑，收來不容稍。
- 盪爲無涯津，谽谺究深窅。
- 誰乎張嚵咽，吞嚼爭一飽。
- 復疑刺秦魄，環柱怒方拗。
- 直前孰長驅，橫騖孰侵鈔。
- 或來浩無旁，或去削如剽。
- 長年雷車轟，盡心轉蓬掃。
- 舂容送日月，汩𣹜亂昏曉。
- 老蛟非無須，一掬擅囷窌。
- 鯿魴雜鰍鰕，嬉沫佐陰傲。
- 翩彼晉高真，羽駕殄遺狡。
- 直下錮三泉，所補决非小。
- 今無垂涎憂，過者色猶愀。
- 蒼波耆舊空，斷石風烟老。
- 琳宮跨崚嶒，像設儼緗縹。
- 爾來南北帆，坐閱幾飛鳥。
- 我作六月游，未覺煩暑到。
- 撫舊感徂遷，商功愧論報。
- 方寸洗濯心，得君此同調。

## 拼音

- ao3 shen2 bi4 yin1 guan1 ， yi4 shui3 xia4 chen2 mao3 。
- qing1 yu4 zou3 wan4 cen2 ， shou1 lai2 bu4 rong2 shao1 。
- dang4 wei2 wu2 ya2 jin1 ， han1 xia1 jiu1 shen1 yao3 。
- shui2 hu1 zhang1 chan2 yan4 ， tun1 jiao2 zheng1 yi4 bao3 。
- fu4 yi2 ci4 qin2 po4 ， huan2 zhu4 nu4 fang1 ao4 。
- zhi2 qian2 shu2 chang2 qu1 ， heng2 wu4 shu2 qin1 chao1 。
- huo4 lai2 hao4 wu2 pang2 ， huo4 qu4 xiao1 ru2 piao1 。
- chang2 nian2 lei2 ju1 hong1 ， jin4 xin1 zhuan3 peng2 sao3 。
- chong1 rong2 song4 ri4 yue4 ， gu3 𣹜 luan4 hun1 xiao3 。
- lao3 jiao1 fei1 wu2 xu1 ， yi4 ju1 shan4 qun1 jiao4 。
- bian1 fang2 za2 qiu1 xia1 ， xi1 mo4 zuo3 yin1 ao4 。
- pian1 bi3 jin4 gao1 zhen1 ， yu3 jia4 tian3 yi2 jiao3 。
- zhi2 xia4 gu4 san1 quan2 ， suo3 bu3 jue2 fei1 xiao3 。
- jin1 wu2 chui2 xian2 you1 ， guo4 zhe3 se4 you2 qiao3 。
- cang1 bo1 qi2 jiu4 kong1 ， duan4 shi2 feng1 yan1 lao3 。
- lin2 gong1 kua4 ling2 ceng2 ， xiang4 she4 yan3 xiang1 piao3 。
- er3 lai2 nan2 bei3 fan1 ， zuo4 yue4 ji1 fei1 niao3 。
- wo3 zuo4 liu4 yue4 you2 ， wei4 jue2 fan2 shu3 dao4 。
- fu3 jiu4 gan3 cu2 qian1 ， shang1 gong1 kui4 lun4 bao4 。
- fang1 cun4 xi3 zhuo2 xin1 ， de2 jun1 ci3 tong2 diao4 。

## 注释

## 译文

## 赏析
