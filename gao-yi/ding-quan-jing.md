---
id: gao-yi-ding-quan-jing
title: 定泉井
titlePinyin: ding4 quan2 jing3
titleSlug: ding-quan-jing
author: 高頤
authorPinyin: gao1 yi2
authorSlug: gao-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 方師鑿破天地髓，碧龍吹出冰霜寒。
- 一泓清澄絕泥滓，萬竅號勳無波瀾。
- 倒海翻江俱是幻，貯風留月得真觀。
- 我來酌飲冷徹骨，飄飄此身在霄漢。
- 惠山之泉甘如飴，但隨茗碗爭新奇。
- 廉泉讓水名匪欺，祗以賢者爲品題。
- 此泉源流本曹溪，名之以定實亦宜。
- 嘗試以手測其涯，雨不泛溢旱不虧。
- 莫言此乏蜿蜒姿，蟲行蛭動皆可疑。
- 咫尺中閒涵世界，寂然心印本無礙。
- 不與兒童攪水渾，留照鬚眉長自在。

## 拼音

- fang1 shi1 zao2 po4 tian1 di4 sui3 ， bi4 long2 chui1 chu1 bing1 shuang1 han2 。
- yi4 hong2 qing1 cheng2 jue2 ni2 zi3 ， wan4 qiao4 hao4 xun1 wu2 bo1 lan2 。
- dao3 hai3 fan1 jiang1 ju4 shi4 huan4 ， zhu4 feng1 liu2 yue4 de2 zhen1 guan1 。
- wo3 lai2 zhuo2 yin3 leng3 che4 gu3 ， piao1 piao1 ci3 shen1 zai4 xiao1 han4 。
- hui4 shan1 zhi1 quan2 gan1 ru2 yi2 ， dan4 sui2 ming2 wan3 zheng1 xin1 qi2 。
- lian2 quan2 rang4 shui3 ming2 fei3 qi1 ， zhi1 yi3 xian2 zhe3 wei2 pin3 ti2 。
- ci3 quan2 yuan2 liu2 ben3 cao2 xi1 ， ming2 zhi1 yi3 ding4 shi2 yi4 yi2 。
- chang2 shi4 yi3 shou3 ce4 qi2 ya2 ， yu3 bu2 fan4 yi4 han4 bu4 kui1 。
- mo4 yan2 ci3 fa2 wan1 yan2 zi1 ， chong2 xing2 zhi4 dong4 jie1 ke3 yi2 。
- zhi3 chi3 zhong1 xian2 han2 shi4 jie4 ， ji4 ran2 xin1 yin4 ben3 wu2 ai4 。
- bu4 yu3 er2 tong2 jiao3 shui3 hun2 ， liu2 zhao4 xu1 mei2 chang2 zi4 zai4 。

## 注释

## 译文

## 赏析
