---
id: huang-fu-ran-xian-ju-zuo
title: 閑居作
titlePinyin: xian2 ju1 zuo4
titleSlug: xian-ju-zuo
author: 皇甫冉
authorPinyin: huang2 fu3 ran3
authorSlug: huang-fu-ran
dynasty: 唐
dynastyPinyin: tang2
dynastySlug: tang
tags: [] 
---

## 正文

- 多病辭官罷，閑居作賦成。
- 圖書唯藥籙，飲食止藜羹。
- 學謝淹中術，詩無鄴下名。
- 不堪趨建禮，詎是厭承明。
- 已輟金門步，方從石路行。
- 遠山期道士，高柳覓先生。
- 性懶尤因疾，家貧自省營。
- 種苗雖尚短，穀價幸全輕。
- 篇詠投康樂，壺觴就步兵。
- 何人肯相訪，開戶一逢迎。

## 拼音

- duo1 bing4 ci2 guan1 ba4 ， xian2 ju1 zuo4 fu4 cheng2 。
- tu2 shu1 wei2 yao4 lu4 ， yin3 shi2 zhi3 li2 geng1 。
- xue2 xie4 yan1 zhong1 shu4 ， shi1 wu2 ye4 xia4 ming2 。
- bu4 kan1 qu1 jian4 li3 ， ju4 shi4 yan4 cheng2 ming2 。
- yi3 chuo4 jin1 men2 bu4 ， fang1 cong2 shi2 lu4 xing2 。
- yuan3 shan1 qi1 dao4 shi0 ， gao1 liu3 mi4 xian1 sheng0 。
- xing4 lan3 you2 yin1 ji2 ， jia1 pin2 zi4 xing3 ying2 。
- zhong3 miao2 sui1 shang4 duan3 ， gu3 jia4 xing4 quan2 qing1 。
- pian1 yong3 tou2 kang1 le4 ， hu2 shang1 jiu4 bu4 bing1 。
- he2 ren2 ken3 xiang1 fang3 ， kai1 hu4 yi4 feng2 ying2 。

## 注释

## 译文

## 赏析
