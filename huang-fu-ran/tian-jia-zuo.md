---
id: huang-fu-ran-tian-jia-zuo
title: 田家作
titlePinyin: tian2 jia1 zuo4
titleSlug: tian-jia-zuo
author: 皇甫冉
authorPinyin: huang2 fu3 ran3
authorSlug: huang-fu-ran
dynasty: 唐
dynastyPinyin: tang2
dynastySlug: tang
tags: [] 
---

## 正文

- 臥見高原燒，閑尋空谷泉。
- 土膏消臘後，麥隴發春前。
- 藥驗桐君錄，心齊莊子篇。
- 荒村三數處，衰柳百餘年。
- 好就山僧去，時過野舍眠。
- 汲流寧厭遠，卜地本求偏。
- 向子諳樵路，陶家置黍田。
- 雪峰明晚景，風雁急寒天。
- 且復冠名鶡，寧知冕戴蟬。
- 問津夫子倦，荷蓧丈人賢。
- 顧物皆從爾，求心正儻然。
- 稽康嬾慢性，祗自戀風煙。

## 拼音

- wo4 jian4 gao1 yuan2 shao1 ， xian2 xun2 kong1 gu3 quan2 。
- tu3 gao1 xiao1 la4 hou4 ， mai4 long3 fa1 chun1 qian2 。
- yao4 yan4 tong2 jun1 lu4 ， xin1 qi2 zhuang1 zi3 pian1 。
- huang1 cun1 san1 shu4 chu3 ， shuai1 liu3 bai3 yu2 nian2 。
- hao3 jiu4 shan1 seng1 qu4 ， shi2 guo4 ye3 she4 mian2 。
- ji2 liu2 ning2 yan4 yuan3 ， bu3 di4 ben3 qiu2 pian1 。
- xiang4 zi3 an1 qiao2 lu4 ， tao2 jia1 zhi4 shu3 tian2 。
- xue3 feng1 ming2 wan3 jing3 ， feng1 yan4 ji2 han2 tian1 。
- qie3 fu4 guan4 ming2 he2 ， ning2 zhi1 mian3 dai4 chan2 。
- wen4 jin1 fu1 zi3 juan4 ， he2 diao4 zhang4 ren2 xian2 。
- gu4 wu4 jie1 cong2 er3 ， qiu2 xin1 zheng4 tang3 ran2 。
- ji1 kang1 lan3 man4 xing4 ， zhi1 zi4 lian4 feng1 yan1 。

## 注释

## 译文

## 赏析
