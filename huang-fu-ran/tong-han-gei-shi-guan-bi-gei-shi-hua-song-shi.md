---
id: huang-fu-ran-tong-han-gei-shi-guan-bi-gei-shi-hua-song-shi
title: 同韓給事觀畢給事畫松石
titlePinyin: tong2 han2 gei3 shi4 guan1 bi4 gei3 shi4 hua4 song1 shi2
titleSlug: tong-han-gei-shi-guan-bi-gei-shi-hua-song-shi
author: 皇甫冉
authorPinyin: huang2 fu3 ran3
authorSlug: huang-fu-ran
dynasty: 唐
dynastyPinyin: tang2
dynastySlug: tang
tags: [] 
---

## 正文

- 海嶠微茫那得到，楚關迢遞心空憶。
- 夕郎善畫巖間松，遠意幽姿此何極。
- 千條萬葉紛異狀，虎伏螭盤爭勁力。
- 扶疎半映晚天青，凝澹全和曙雲黑。
- 煙籠月照安可道，雨濕風吹未曾息。
- 能將積雪辨晴光，每與連峰作寒色。
- 龍樓不競繁花吐，騎省偏宜遙夜直。
- 羅浮道士訪移來，少室山僧舊應識。
- 掖垣深沈晝無事，終日亭亭在人側。
- 古槐衰柳寧足論，還對罘罳列行植。

## 拼音

- hai3 jiao4 wei1 mang2 na4 de2 dao4 ， chu3 guan1 tiao2 di4 xin1 kong1 yi4 。
- xi1 lang2 shan4 hua4 yan2 jian4 song1 ， yuan3 yi4 you1 zi1 ci3 he2 ji2 。
- qian1 tiao2 wan4 ye4 fen1 yi4 zhuang4 ， hu3 fu2 chi1 pan2 zheng1 jin4 li4 。
- fu2 shu1 ban4 ying4 wan3 tian1 qing1 ， ning2 dan4 quan2 he2 shu3 yun2 hei1 。
- yan1 long2 yue4 zhao4 an1 ke3 dao4 ， yu3 shi1 feng1 chui1 wei4 ceng2 xi1 。
- neng2 jiang1 ji1 xue3 bian4 qing2 guang1 ， mei3 yu3 lian2 feng1 zuo4 han2 se4 。
- long2 lou2 bu2 jing4 fan2 hua1 tu3 ， qi2 sheng3 pian1 yi2 yao2 ye4 zhi2 。
- luo2 fu2 dao4 shi0 fang3 yi2 lai2 ， shao3 shi4 shan1 seng1 jiu4 ying1 shi2 。
- ye4 yuan2 shen1 shen3 zhou4 wu2 shi4 ， zhong1 ri4 ting2 ting2 zai4 ren2 ce4 。
- gu3 huai2 shuai1 liu3 ning2 zu2 lun4 ， huan2 dui4 fu2 si1 lie4 xing2 zhi2 。

## 注释

## 译文

## 赏析
