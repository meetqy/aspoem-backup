---
id: wang-ji-guo-han-gu-cheng
title: 過漢故城
titlePinyin: guo4 han4 gu4 cheng2
titleSlug: guo-han-gu-cheng
author: 王績
authorPinyin: wang2 ji4
authorSlug: wang-ji
dynasty: 唐
dynastyPinyin: tang2
dynastySlug: tang
tags: [] 
---

## 正文

- 大漢昔未定，強秦猶擅場。
- 中原逐鹿罷，高祖鬱龍驤。
- 經始謀帝坐，茲焉壯未央。
- 規模窮棟宇，表裏浚城隍。
- 羣后崇長樂，中朝增建章。
- 鉤陳被蘭錡，樂府奏芝房。
- 翡翠明珠帳，鴛鴦白玉堂。
- 清晨寶鼎食，閑夜鬱金香。
- 天馬來東道，佳人傾北方。
- 何其赫隆盛，自謂保靈長。
- 歷數有時盡，哀平嗟不昌。
- 冰堅成巨猾，火德遂頹綱。
- 奧位匪虛校，貪天竟速亡。
- 魂神吁社稷，豺虎鬬巖廊。
- 金狄移灞岸，銅盤向洛陽。
- 君王無處所，年代幾荒涼。
- 宮闕誰家域，蓁蕪罥我裳。
- 井田唯有草，海水變爲桑。
- 在昔高門內，於今岐路傍。
- 餘基不可識，古墓列成行。
- 狐兔驚魍魎，鴟鴞嚇獝狂。
- 空城寒日晚，平野暮雲黃。
- 烈烈焚青棘，蕭蕭吹白楊。
- 千秋幷萬歲，空使詠歌傷。

## 拼音

- da4 han4 xi1 wei4 ding4 ， qiang2 qin2 you2 shan4 chang3 。
- zhong1 yuan2 zhu2 lu4 ba4 ， gao1 zu3 yu4 long2 xiang1 。
- jing1 shi3 mou2 di4 zuo4 ， zi1 yan1 zhuang4 wei4 yang1 。
- gui1 mo2 qiong2 dong4 yu3 ， biao3 li3 jun4 cheng2 huang2 。
- qun2 hou4 chong2 chang2 le4 ， zhong1 chao2 zeng1 jian4 zhang1 。
- gou1 chen2 bei4 lan2 qi2 ， le4 fu3 zou4 zhi1 fang2 。
- fei3 cui4 ming2 zhu1 zhang4 ， yuan1 yang1 bai2 yu4 tang2 。
- qing1 chen2 bao3 ding3 shi2 ， xian2 ye4 yu4 jin1 xiang1 。
- tian1 ma3 lai2 dong1 dao4 ， jia1 ren2 qing1 bei3 fang1 。
- he2 qi2 he4 long2 sheng4 ， zi4 wei4 bao3 ling2 chang2 。
- li4 shu4 you3 shi2 jin4 ， ai1 ping2 jie1 bu4 chang1 。
- bing1 jian1 cheng2 ju4 hua2 ， huo3 de2 sui4 tui2 gang1 。
- ao4 wei4 fei3 xu1 xiao4 ， tan1 tian1 jing4 su4 wang2 。
- hun2 shen2 xu1 she4 ji4 ， chai2 hu3 dou4 yan2 lang2 。
- jin1 di2 yi2 ba4 an4 ， tong2 pan2 xiang4 luo4 yang2 。
- jun1 wang2 wu2 chu3 suo3 ， nian2 dai4 ji1 huang1 liang2 。
- gong1 que4 shui2 jia1 yu4 ， zhen1 wu2 juan4 wo3 shang0 。
- jing3 tian2 wei2 you3 cao3 ， hai3 shui3 bian4 wei2 sang1 。
- zai4 xi1 gao1 men2 nei4 ， wu1 jin1 qi2 lu4 bang4 。
- yu2 ji1 bu4 ke3 shi2 ， gu3 mu4 lie4 cheng2 xing2 。
- hu2 tu4 jing1 wang3 liang3 ， chi1 xiao1 he4 xu4 kuang2 。
- kong1 cheng2 han2 ri4 wan3 ， ping2 ye3 mu4 yun2 huang2 。
- lie4 lie4 fen2 qing1 ji2 ， xiao1 xiao1 chui1 bai2 yang2 。
- qian1 qiu1 bing4 wan4 sui4 ， kong1 shi3 yong3 ge1 shang1 。

## 注释

## 译文

## 赏析
