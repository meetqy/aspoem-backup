---
id: wang-ji-chun-zhuang-zou-bi
title: 春莊走筆
titlePinyin: chun1 zhuang1 zou3 bi3
titleSlug: chun-zhuang-zou-bi
author: 王績
authorPinyin: wang2 ji4
authorSlug: wang-ji
dynasty: 唐
dynastyPinyin: tang2
dynastySlug: tang
tags: [] 
---

## 正文

- 野客元圖靜，田家本惡諠。
- 枕山通箘閣，臨磵創茅軒。
- 約略栽新柳，隨宜作小園。
- 草依三徑合，花接四隣繁。
- 野婦調中饋，山朋促上樽。
- 曉羹猶未糝，春酒不須溫。
- 賣藥開東鋪，租田向北村。
- 夢中逢櫟社，醉裏覓桃源。
- 猪肝時入饌，犢鼻即裁褌。
- 自覺勳名薄，方知道義尊。
- 所嗟同志少，無處可忘言。

## 拼音

- ye3 ke4 yuan2 tu2 jing4 ， tian2 jia1 ben3 e4 xuan1 。
- zhen3 shan1 tong1 jun4 ge2 ， lin2 jian4 chuang4 mao2 xuan1 。
- yue1 lüe4 zai1 xin1 liu3 ， sui2 yi2 zuo4 xiao3 yuan2 。
- cao3 yi1 san1 jing4 he2 ， hua1 jie1 si4 lin2 fan2 。
- ye3 fu4 diao4 zhong1 kui4 ， shan1 peng2 cu4 shang4 zun1 。
- xiao3 geng1 you2 wei4 san3 ， chun1 jiu3 bu4 xu1 wen1 。
- mai4 yao4 kai1 dong1 pu1 ， zu1 tian2 xiang4 bei3 cun1 。
- meng4 zhong1 feng2 li4 she4 ， zui4 li3 mi4 tao2 yuan2 。
- zhu1 gan1 shi2 ru4 zhuan4 ， du2 bi2 ji2 cai2 kun1 。
- zi4 jue2 xun1 ming2 bao2 ， fang1 zhi1 dao4 yi4 zun1 。
- suo3 jie1 tong2 zhi4 shao3 ， wu2 chu3 ke3 wang4 yan2 。

## 注释

## 译文

## 赏析
