---
id: shi-de-hong-lian-shui-guan-yin-xiang-zan
title: 漣水觀音像贊
titlePinyin: lian2 shui3 guan1 yin1 xiang4 zan4
titleSlug: lian-shui-guan-yin-xiang-zan
author: 釋德洪
authorPinyin: shi4 de2 hong2
authorSlug: shi-de-hong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 聲音語言形體絕，何以稱爲光世音。
- 聲音語言生滅法，何以又稱寂静音。
- 凡有聲音語言法，是耳所觸非眼境。
- 而此菩薩名觀音，是以眼觀聲音相。
- 聲音若能到眼處，則耳能見諸色法。
- 若耳實不可以見，則眼觀聲是寂滅。
- 見聞既不能分隔，清浄寶覺自圓融。
- 以無執故則有光，雖有千臂如兩手。
- 以無分别故寂滅，雖有千手如一身。
- 既無分别亦無執，雖有千眼兩目同。
- 故稱光音寂静音，及觀世音三種異。
- 稽首對現妙色身，徧一切處如虚空。
- 妙哉此像非筆畫，厭足佛子欣慕心。
- 藕絲銖衣春霧白，覆此随好光明聚。
- 一切衆生熱惱滅，我手方捨甘露枝。
- 唯佛子因心清浄，如水澄澈月清亮。
- 借於畫工百巧技，如暗室眼以燈見。
- 了知此畫非工有，謂燈能見其可哉。
- 我無此像乃能贊，如眼見物不自見。
- 自能說偈不蓄像，眼有見矣燈亦可。
- 願持此大解脱門，施衆生作無所畏。
- 世世但無礙辯才，稱贊觀世音功德。

## 拼音

- sheng1 yin1 yu3 yan2 xing2 ti3 jue2 ， he2 yi3 cheng1 wei2 guang1 shi4 yin1 。
- sheng1 yin1 yu3 yan2 sheng1 mie4 fa3 ， he2 yi3 you4 cheng1 ji4 jing4 yin1 。
- fan2 you3 sheng1 yin1 yu3 yan2 fa3 ， shi4 er3 suo3 chu4 fei1 yan3 jing4 。
- er2 ci3 pu2 sa4 ming2 guan1 yin1 ， shi4 yi3 yan3 guan1 sheng1 yin1 xiang1 。
- sheng1 yin1 ruo4 neng2 dao4 yan3 chu3 ， ze2 er3 neng2 jian4 zhu1 se4 fa3 。
- ruo4 er3 shi2 bu4 ke3 yi3 jian4 ， ze2 yan3 guan1 sheng1 shi4 ji4 mie4 。
- jian4 wen2 ji4 bu4 neng2 fen1 ge2 ， qing1 jing4 bao3 jue2 zi4 yuan2 rong2 。
- yi3 wu2 zhi2 gu4 ze2 you3 guang1 ， sui1 you3 qian1 bi4 ru2 liang3 shou3 。
- yi3 wu2 fen1 bie2 gu4 ji4 mie4 ， sui1 you3 qian1 shou3 ru2 yi4 shen1 。
- ji4 wu2 fen1 bie2 yi4 wu2 zhi2 ， sui1 you3 qian1 yan3 liang3 mu4 tong2 。
- gu4 cheng1 guang1 yin1 ji4 jing4 yin1 ， ji2 guan1 shi4 yin1 san1 zhong3 yi4 。
- qi3 shou3 dui4 xian4 miao4 se4 shen1 ， bian4 yi2 qie4 chu3 ru2 xu1 kong1 。
- miao4 zai1 ci3 xiang4 fei1 bi3 hua4 ， yan4 zu2 fo2 zi3 xin1 mu4 xin1 。
- ou3 si1 zhu1 yi1 chun1 wu4 bai2 ， fu4 ci3 sui2 hao3 guang1 ming2 ju4 。
- yi2 qie4 zhong4 sheng1 re4 nao3 mie4 ， wo3 shou3 fang1 she3 gan1 lu4 zhi1 。
- wei2 fo2 zi3 yin1 xin1 qing1 jing4 ， ru2 shui3 cheng2 che4 yue4 qing1 liang4 。
- jie4 wu1 hua4 gong1 bai3 qiao3 ji4 ， ru2 an4 shi4 yan3 yi3 deng1 jian4 。
- liao3 zhi1 ci3 hua4 fei1 gong1 you3 ， wei4 deng1 neng2 jian4 qi2 ke3 zai1 。
- wo3 wu2 ci3 xiang4 nai3 neng2 zan4 ， ru2 yan3 jian4 wu4 bu2 zi4 jian4 。
- zi4 neng2 shuo1 ji4 bu2 xu4 xiang4 ， yan3 you3 jian4 yi3 deng1 yi4 ke3 。
- yuan4 chi2 ci3 da4 jie3 tuo1 men2 ， shi1 zhong4 sheng1 zuo4 wu2 suo3 wei4 。
- shi4 shi4 dan4 wu2 ai4 bian4 cai2 ， cheng1 zan4 guan1 shi4 yin1 gong1 de2 。

## 注释

## 译文

## 赏析
