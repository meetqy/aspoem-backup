---
id: shi-de-hong-tong-chao-ran-wu-chen-fan-bo-lin-si-fen-ti-de-bai-zi
title: 同超然無塵飯柏林寺分題得柏字
titlePinyin: tong2 chao1 ran2 wu2 chen2 fan4 bo2 lin2 si4 fen1 ti2 de2 bai3 zi4
titleSlug: tong-chao-ran-wu-chen-fan-bo-lin-si-fen-ti-de-bai-zi
author: 釋德洪
authorPinyin: shi4 de2 hong2
authorSlug: shi-de-hong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 沙村宿雨餘，炊烟淡寒色。
- 山墟蠶市休，野飯漁舟隔。
- 忽逢柳際門，知有道人宅。
- 扣扉山答響，童子出迎客。
- 空庭竟何有，凍死千歲柏。
- 鐘鳴食時至，老僧揖就席。
- 香秔定宿舂，露葵應曉摘。
- 羌饑一飯美，何啻萬錢直。
- 風軒納山翠，引手捫石壁。
- 愛此玉崔嵬，歲久自崩拆。
- 下有洄渦泉，甘涼冰齒頰。
- 勿輕一脉微，去漲萬頃澤。
- 吾行無疾徐，住佳去亦得。
- 欲收有聲畫，絕景爲摹刻。
- 興來勿復緩，轉顧成陳迹。

## 拼音

- sha1 cun1 su4 yu3 yu2 ， chui1 yan1 dan4 han2 se4 。
- shan1 xu1 can2 shi4 xiu1 ， ye3 fan4 yu2 zhou1 ge2 。
- hu1 feng2 liu3 ji4 men2 ， zhi1 you3 dao4 ren2 zhai2 。
- kou4 fei1 shan1 da2 xiang3 ， tong2 zi3 chu1 ying2 ke4 。
- kong1 ting2 jing4 he2 you3 ， dong4 si3 qian1 sui4 bai3 。
- zhong1 ming2 shi2 shi2 zhi4 ， lao3 seng1 yi1 jiu4 xi2 。
- xiang1 jing1 ding4 su4 chong1 ， lu4 kui2 ying1 xiao3 zhai1 。
- qiang1 ji1 yi2 fan4 mei3 ， he2 chi4 wan4 qian2 zhi2 。
- feng1 xuan1 na4 shan1 cui4 ， yin3 shou3 men2 shi2 bi4 。
- ai4 ci3 yu4 cui1 wei2 ， sui4 jiu3 zi4 beng1 chai1 。
- xia4 you3 hui2 wo1 quan2 ， gan1 liang2 bing1 chi3 jia2 。
- wu4 qing1 yi2 mai4 wei1 ， qu4 zhang3 wan4 qing3 ze2 。
- wu2 xing2 wu2 ji2 xu2 ， zhu4 jia1 qu4 yi4 de2 。
- yu4 shou1 you3 sheng1 hua4 ， jue2 jing3 wei2 mo2 ke4 。
- xing1 lai2 wu4 fu4 huan3 ， zhuan3 gu4 cheng2 chen2 ji4 。

## 注释

## 译文

## 赏析
