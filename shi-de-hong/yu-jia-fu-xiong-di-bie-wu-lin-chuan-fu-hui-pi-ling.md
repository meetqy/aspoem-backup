---
id: shi-de-hong-yu-jia-fu-xiong-di-bie-wu-lin-chuan-fu-hui-pi-ling
title: 與嘉父兄弟别於臨川復會毗陵
titlePinyin: yu3 jia1 fu4 xiong1 di4 bie2 wu1 lin2 chuan1 fu4 hui4 pi2 ling2
titleSlug: yu-jia-fu-xiong-di-bie-wu-lin-chuan-fu-hui-pi-ling
author: 釋德洪
authorPinyin: shi4 de2 hong2
authorSlug: shi-de-hong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 君家兄弟萬人傑，何止才容誇兩絕。
- 憶昨江南山盡頭，西津渡口曾相别。
- 君時慘然縗制中，行將扶護歸吳越。
- 我亦買舟還故山，社燕秋鴻那忍說。
- 客中不覺舟壑走，邇來飄忽經歲月。
- 毗陵那料又相逢，喜君美髯冰玉頰。
- 竹軒堆髻話臨川，清論無窮如鋸屑。
- 意消已覺在秋鄉，坐令五月失炎熱。
- 歸來喜甚不成寐，起步空庭聽風葉。
- 念君姓名懸睿想，吳江未可停舟楫。
- 欲看騕褭付王良，相鼎煩君爲調燮。
- 平生無求任所見，往往撩人面紅冽。
- 恃君猶作故人看，此詩聊當名紙謁。

## 拼音

- jun1 jia1 xiong1 di4 wan4 ren2 jie2 ， he2 zhi3 cai2 rong2 kua1 liang3 jue2 。
- yi4 zuo2 jiang1 nan2 shan1 jin4 tou2 ， xi1 jin1 du4 kou3 ceng2 xiang1 bie2 。
- jun1 shi2 can3 ran2 cui1 zhi4 zhong1 ， xing2 jiang1 fu2 hu4 gui1 wu2 yue4 。
- wo3 yi4 mai3 zhou1 huan2 gu4 shan1 ， she4 yan4 qiu1 hong2 na4 ren3 shuo1 。
- ke4 zhong1 bu4 jue2 zhou1 he4 zou3 ， er3 lai2 piao1 hu1 jing1 sui4 yue4 。
- pi2 ling2 na4 liao4 you4 xiang1 feng2 ， xi3 jun1 mei3 ran2 bing1 yu4 jia2 。
- zhu2 xuan1 dui1 ji4 hua4 lin2 chuan1 ， qing1 lun4 wu2 qiong2 ru2 ju4 xie4 。
- yi4 xiao1 yi3 jue2 zai4 qiu1 xiang1 ， zuo4 ling4 wu3 yue4 shi1 yan2 re4 。
- gui1 lai2 xi3 shen4 bu4 cheng2 mei4 ， qi3 bu4 kong1 ting2 ting1 feng1 ye4 。
- nian4 jun1 xing4 ming2 xuan2 rui4 xiang3 ， wu2 jiang1 wei4 ke3 ting2 zhou1 ji2 。
- yu4 kan4 yao3 niao3 fu4 wang2 liang2 ， xiang1 ding3 fan2 jun1 wei2 diao4 xie4 。
- ping2 sheng1 wu2 qiu2 ren4 suo3 jian4 ， wang3 wang3 liao2 ren2 mian4 hong2 lie4 。
- shi4 jun1 you2 zuo4 gu4 ren2 kan4 ， ci3 shi1 liao2 dang1 ming2 zhi3 ye4 。

## 注释

## 译文

## 赏析
