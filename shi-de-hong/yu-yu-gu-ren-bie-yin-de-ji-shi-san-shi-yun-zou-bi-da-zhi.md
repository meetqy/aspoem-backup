---
id: shi-de-hong-yu-yu-gu-ren-bie-yin-de-ji-shi-san-shi-yun-zou-bi-da-zhi
title: 予與故人别因得寄詩三十韻走筆答之
titlePinyin: yu3 yu3 gu4 ren2 bie2 yin1 de2 ji4 shi1 san1 shi2 yun4 zou3 bi3 da2 zhi1
titleSlug: yu-yu-gu-ren-bie-yin-de-ji-shi-san-shi-yun-zou-bi-da-zhi
author: 釋德洪
authorPinyin: shi4 de2 hong2
authorSlug: shi-de-hong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 天不逸羣君獨立，洞徹心胸秋色入。
- 於中堆積萬卷餘，筆力至處風雷集。
- 刃游理窟無全牛，端與腐儒到固執。
- 昔年囊綻露微鋩，已陟雲梯最高級。
- 縱令大醉賦凌雲，玄珠閉眼從頭拾。
- 森張秀骨真神駒，顧盻絕塵那可縶。
- □□亦是個中流，恨不識君只依悒。
- 西園道人工文章，覽詩愧歎不復習。
- 野僧頑鈍誰比數，而得聽君論軻伋。
- 别來三月鄙吝萌，閙聞傳習新詩什。
- 翻瀾妙語驚倒人，氣燄霜鋒光熠熠。
- 此詩初得喜未展，烏鳴下啄雞得粒。
- 初如積水窺落霞，淺碧穠紅相間輯。
- 又如霜曉聽邊風，十萬軍聲何翕翕。
- 筆鋒正鋭物象貧，降旌狼籍詩魔泣。
- 嶔嶔太白不得儔，倔强退之自莫及。
- 蠅頭細字好生書，爲君卷束藏幽笈。
- 嗟予衰老百無能，園圃自鋤瓶自汲。
- 人間萬事一笑空，流年忽忽將三十。
- 形骸念念非昔人，暗中負去何其急。
- 朅來蹇剥猶可哂，兩眼欲昏愁淚澀。
- 擎盂専作口腹謀，骨立侯門聽與給。
- 舊山歸去成蹉跎，半年飄泊留城邑。
- 詩源荒涸如廢池，淺穴敗隄微有濕。
- 不量更擬和陽春，枯木鑽膏竹瀝汁。
- 夜樓無語立西風，月華如水清堪挹。
- 君居若耶溪水東，我舍秋河半山隰。
- 露冷亦應思故人，篋有緹衣餘十襲。
- 碧光當户應可掬，頑翠撐天空嶪岌。
- 撚須落日意無窮，片片催詩暮雲歙。
- 知君今作蟠泥翁，頭角那能久埋戢。
- 妙齡素有廊廟具，破衮煩君重補緝。
- 我亦東西南北人，從君預可揩杖笠。
- 早晚風雲際會時，雷震一聲龍起蟄。

## 拼音

- tian1 bu2 yi4 qun2 jun1 du2 li4 ， dong4 che4 xin1 xiong1 qiu1 se4 ru4 。
- wu1 zhong1 dui1 ji1 wan4 juan4 yu2 ， bi3 li4 zhi4 chu3 feng1 lei2 ji2 。
- ren4 you2 li3 ku1 wu2 quan2 niu2 ， duan1 yu3 fu3 ru2 dao4 gu4 zhi2 。
- xi1 nian2 nang2 zhan4 lu4 wei1 mang2 ， yi3 zhi4 yun2 ti1 zui4 gao1 ji2 。
- zong4 ling4 da4 zui4 fu4 ling2 yun2 ， xuan2 zhu1 bi4 yan3 cong2 tou2 shi2 。
- sen1 zhang1 xiu4 gu3 zhen1 shen2 ju1 ， gu4 xi4 jue2 chen2 na4 ke3 zhi2 。
- □□ yi4 shi4 ge4 zhong1 liu2 ， hen4 bu4 shi2 jun1 zhi1 yi1 yi4 。
- xi1 yuan2 dao4 ren2 gong1 wen2 zhang1 ， lan3 shi1 kui4 tan4 bu2 fu4 xi2 。
- ye3 seng1 wan2 dun4 shui2 bi3 shu4 ， er2 de2 ting1 jun1 lun4 ke1 ji2 。
- bie2 lai2 san1 yue4 bi3 lin4 meng2 ， nao4 wen2 chuan2 xi2 xin1 shi1 shen2 。
- fan1 lan2 miao4 yu3 jing1 dao3 ren2 ， qi4 yan4 shuang1 feng1 guang1 yi4 yi4 。
- ci3 shi1 chu1 de2 xi3 wei4 zhan3 ， wu1 ming2 xia4 zhuo2 ji1 de2 li4 。
- chu1 ru2 ji1 shui3 kui1 luo4 xia2 ， qian3 bi4 nong2 hong2 xiang1 jian4 ji2 。
- you4 ru2 shuang1 xiao3 ting1 bian1 feng1 ， shi2 wan4 jun1 sheng1 he2 xi1 xi1 。
- bi3 feng1 zheng4 rui4 wu4 xiang4 pin2 ， jiang4 jing1 lang2 ji2 shi1 mo2 qi4 。
- qin1 qin1 tai4 bai2 bu4 de2 chou2 ， jue2 jiang4 tui4 zhi1 zi4 mo4 ji2 。
- ying2 tou2 xi4 zi4 hao3 sheng1 shu1 ， wei2 jun1 juan4 shu4 cang2 you1 ji2 。
- jie1 yu3 shuai1 lao3 bai3 wu2 neng2 ， yuan2 pu3 zi4 chu2 ping2 zi4 ji2 。
- ren2 jian4 wan4 shi4 yi2 xiao4 kong1 ， liu2 nian2 hu1 hu1 jiang1 san1 shi2 。
- xing2 hai2 nian4 nian4 fei1 xi1 ren2 ， an4 zhong1 fu4 qu4 he2 qi2 ji2 。
- qie4 lai2 jian3 bao1 you2 ke3 shen3 ， liang3 yan3 yu4 hun1 chou2 lei4 se4 。
- qing2 yu2 zhuan1 zuo4 kou3 fu4 mou2 ， gu3 li4 hou2 men2 ting1 yu3 gei3 。
- jiu4 shan1 gui1 qu4 cheng2 cuo1 tuo2 ， ban4 nian2 piao1 bo2 liu2 cheng2 yi4 。
- shi1 yuan2 huang1 he2 ru2 fei4 chi2 ， qian3 xue2 bai4 di1 wei1 you3 shi1 。
- bu4 liang2 geng4 ni3 he2 yang2 chun1 ， ku1 mu4 zuan1 gao1 zhu2 li4 zhi1 。
- ye4 lou2 wu2 yu3 li4 xi1 feng1 ， yue4 hua2 ru2 shui3 qing1 kan1 yi4 。
- jun1 ju1 ruo4 ye1 xi1 shui3 dong1 ， wo3 she4 qiu1 he2 ban4 shan1 xi2 。
- lu4 leng3 yi4 ying1 si1 gu4 ren2 ， qie4 you3 ti2 yi1 yu2 shi2 xi2 。
- bi4 guang1 dang1 hu4 ying1 ke3 ju1 ， wan2 cui4 cheng1 tian1 kong1 ye4 ji2 。
- nian3 xu1 luo4 ri4 yi4 wu2 qiong2 ， pian4 pian4 cui1 shi1 mu4 yun2 xi1 。
- zhi1 jun1 jin1 zuo4 pan2 ni2 weng1 ， tou2 jiao3 na4 neng2 jiu3 mai2 ji2 。
- miao4 ling2 su4 you3 lang2 miao4 ju4 ， po4 gun3 fan2 jun1 zhong4 bu3 ji2 。
- wo3 yi4 dong1 xi1 nan2 bei3 ren2 ， cong2 jun1 yu4 ke3 kai1 zhang4 li4 。
- zao3 wan3 feng1 yun2 ji4 hui4 shi2 ， lei2 zhen4 yi4 sheng1 long2 qi3 zhe2 。

## 注释

## 译文

## 赏析
