---
id: shi-de-hong-xiu-jiang-feng-shi-men-hui-shang-ren-jiang-bei-xing-qi-shi-er-yu-fang-nan-you-heng-yue-zuo-ci-song-zhi
title: 秀江逢石門徽上人將北行乞食而予方南游衡嶽作此送之
titlePinyin: xiu4 jiang1 feng2 shi2 men2 hui1 shang4 ren2 jiang1 bei3 xing2 qi3 shi2 er2 yu3 fang1 nan2 you2 heng2 yue4 zuo4 ci3 song4 zhi1
titleSlug: xiu-jiang-feng-shi-men-hui-shang-ren-jiang-bei-xing-qi-shi-er-yu-fang-nan-you-heng-yue-zuo-ci-song-zhi
author: 釋德洪
authorPinyin: shi4 de2 hong2
authorSlug: shi-de-hong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 筠袁唇齒邦，一水連清碧。
- 朝行筠溪邊，暮見秀江色。
- 忽聞兒童音，乃知身是客。
- 獨歸江上寺，杖笠倚空壁。
- 犀顱會四海，香火自朝夕。
- 相逢作熟視，面數心莫識。
- 但記石門時，笑頰清光溢。
- 驚定喜失聲，卒語成小立。
- 是時夜氣清，隙月金蛇擲。
- 念君當北行，鉢飯從誰乞。
- 我雖能少留，秋燕社已逼。
- 一懽偶然耳，分首成陳迹。
- 他年何處逢，話此空歎惜。

## 拼音

- yun2 yuan2 chun2 chi3 bang1 ， yi4 shui3 lian2 qing1 bi4 。
- chao2 xing2 yun2 xi1 bian1 ， mu4 jian4 xiu4 jiang1 se4 。
- hu1 wen2 er2 tong2 yin1 ， nai3 zhi1 shen1 shi4 ke4 。
- du2 gui1 jiang1 shang4 si4 ， zhang4 li4 yi3 kong1 bi4 。
- xi1 lu2 hui4 si4 hai3 ， xiang1 huo3 zi4 zhao1 xi1 。
- xiang1 feng2 zuo4 shu2 shi4 ， mian4 shu4 xin1 mo4 shi2 。
- dan4 ji4 shi2 men2 shi2 ， xiao4 jia2 qing1 guang1 yi4 。
- jing1 ding4 xi3 shi1 sheng1 ， zu2 yu3 cheng2 xiao3 li4 。
- shi4 shi2 ye4 qi4 qing1 ， xi4 yue4 jin1 she2 zhi4 。
- nian4 jun1 dang1 bei3 xing2 ， bo1 fan4 cong2 shui2 qi3 。
- wo3 sui1 neng2 shao3 liu2 ， qiu1 yan4 she4 yi3 bi1 。
- yi4 huan1 ou3 ran2 er3 ， fen1 shou3 cheng2 chen2 ji4 。
- ta1 nian2 he2 chu3 feng2 ， hua4 ci3 kong1 tan4 xi1 。

## 注释

## 译文

## 赏析
