---
id: shi-de-hong-lian-shui-guan-yin-hua-xiang-zan
title: 漣水觀音畫像贊
titlePinyin: lian2 shui3 guan1 yin1 hua4 xiang4 zan4
titleSlug: lian-shui-guan-yin-hua-xiang-zan
author: 釋德洪
authorPinyin: shi4 de2 hong2
authorSlug: shi-de-hong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 稽首浄聖甘露門，無量勝身徧沙界。
- 應諸衆生心所求，譬如春色花萬卉。
- 西方肅殺憂愁地，故住寶陀落伽山。
- 此方教體在音聞，故稱名者得解脱。
- 一切衆生殺心盛，癡暗不見不發心。
- 故現鷹巢蚌蛤中，亦作畫師畫其像。
- 菩薩豈有種種心，皆其悲願力如是。
- 何人毫端寄逸想，幻出百福莊嚴身。
- 屹然欲動千光集，譬如將回紫金山。
- 瞭然欲瞬衆生好，譬如欲坼青蓮花。
- 蠻奴水王来獻誠，想見細雨天花落。
- 衆生五濁熱惱中，色欲愛見所熏炙。
- 忽然覩此寶月相，一切毛孔皆清浄。
- 成此不思議功德，皆因上人心所獻。
- 願我早熏知見香，願我常披慈忍服。
- 願魔障山速崩裂，願大智慧常現前。
- 心精遺聞證圓通，自然静極光通達。
- 我當定如觀世音，一切衆生願如我。

## 拼音

- qi3 shou3 jing4 sheng4 gan1 lu4 men2 ， wu2 liang2 sheng4 shen1 bian4 sha1 jie4 。
- ying1 zhu1 zhong4 sheng1 xin1 suo3 qiu2 ， pi4 ru2 chun1 se4 hua1 wan4 hui4 。
- xi1 fang1 su4 sha1 you1 chou2 di4 ， gu4 zhu4 bao3 tuo2 luo4 jia1 shan1 。
- ci3 fang1 jiao4 ti3 zai4 yin1 wen2 ， gu4 cheng1 ming2 zhe3 de2 jie3 tuo1 。
- yi2 qie4 zhong4 sheng1 sha1 xin1 sheng4 ， chi1 an4 bu2 jian4 bu4 fa1 xin1 。
- gu4 xian4 ying1 chao2 bang4 ha2 zhong1 ， yi4 zuo4 hua4 shi1 hua4 qi2 xiang4 。
- pu2 sa4 qi3 you3 zhong3 zhong3 xin1 ， jie1 qi2 bei1 yuan4 li4 ru2 shi4 。
- he2 ren2 hao2 duan1 ji4 yi4 xiang3 ， huan4 chu1 bai3 fu2 zhuang1 yan2 shen1 。
- yi4 ran2 yu4 dong4 qian1 guang1 ji2 ， pi4 ru2 jiang1 hui2 zi3 jin1 shan1 。
- liao4 ran2 yu4 shun4 zhong4 sheng1 hao3 ， pi4 ru2 yu4 che4 qing1 lian2 hua1 。
- man2 nu2 shui3 wang2 lai2 xian4 cheng2 ， xiang3 jian4 xi4 yu3 tian1 hua1 luo4 。
- zhong4 sheng1 wu3 zhuo2 re4 nao3 zhong1 ， se4 yu4 ai4 jian4 suo3 xun1 zhi4 。
- hu1 ran2 du3 ci3 bao3 yue4 xiang4 ， yi2 qie4 mao2 kong3 jie1 qing1 jing4 。
- cheng2 ci3 bu4 si1 yi4 gong1 de2 ， jie1 yin1 shang4 ren2 xin1 suo3 xian4 。
- yuan4 wo3 zao3 xun1 zhi1 jian4 xiang1 ， yuan4 wo3 chang2 pi1 ci2 ren3 fu2 。
- yuan4 mo2 zhang4 shan1 su4 beng1 lie4 ， yuan4 da4 zhi4 hui4 chang2 xian4 qian2 。
- xin1 jing1 yi2 wen2 zheng4 yuan2 tong1 ， zi4 ran2 jing4 ji2 guang1 tong1 da2 。
- wo3 dang1 ding4 ru2 guan1 shi4 yin1 ， yi2 qie4 zhong4 sheng1 yuan4 ru2 wo3 。

## 注释

## 译文

## 赏析
