---
id: shi-de-hong-ci-yun-xue-zhong-guo-wu-gang
title: 次韻雪中過武岡
titlePinyin: ci4 yun4 xue3 zhong1 guo4 wu3 gang1
titleSlug: ci-yun-xue-zhong-guo-wu-gang
author: 釋德洪
authorPinyin: shi4 de2 hong2
authorSlug: shi-de-hong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 今年湘山三尺雪，大松夜倒蒼崖冽。
- 曉驚誰推華藏界，墮我坐前光不滅。
- 駝裘石丞鄣泥馬，壯士甲趨花灑鐵。
- 空齋夜對故人榻，妙語霏霏如鋸屑。
- 窗寒霧暗日生東，恍疑珥筆明光宫。
- 蹁躚欲點朱藍袂，一聲雲斧山玲瓏。
- 明年麥秋歌歲豐，夜香横目祠上穹。
- 太平無象天有道，塞塵蠻雨長濛濛。
- 歸來笑卧北窗下，侍兒簇花閙清夜。
- 老尋清境幾成癖，一觥滿引酬譏罵。
- 應思和月踏層冰，快意暗驚夢猶怕。
- 詩成字字如貫珠，乞與人間不知價。

## 拼音

- jin1 nian2 xiang1 shan1 san1 chi3 xue3 ， da4 song1 ye4 dao3 cang1 ya2 lie4 。
- xiao3 jing1 shui2 tui1 hua2 cang2 jie4 ， duo4 wo3 zuo4 qian2 guang1 bu2 mie4 。
- tuo2 qiu2 shi2 cheng2 zhang1 ni2 ma3 ， zhuang4 shi4 jia3 qu1 hua1 sa3 tie3 。
- kong1 zhai1 ye4 dui4 gu4 ren2 ta4 ， miao4 yu3 fei1 fei1 ru2 ju4 xie4 。
- chuang1 han2 wu4 an4 ri4 sheng1 dong1 ， huang3 yi2 er3 bi3 ming2 guang1 gong1 。
- pian2 xian1 yu4 dian3 zhu1 lan2 mei4 ， yi4 sheng1 yun2 fu3 shan1 ling2 long2 。
- ming2 nian2 mai4 qiu1 ge1 sui4 feng1 ， ye4 xiang1 heng2 mu4 ci2 shang4 qiong2 。
- tai4 ping2 wu2 xiang4 tian1 you3 dao4 ， sai1 chen2 man2 yu3 chang2 meng2 meng2 。
- gui1 lai2 xiao4 wo4 bei3 chuang1 xia4 ， shi4 er2 cu4 hua1 nao4 qing1 ye4 。
- lao3 xun2 qing1 jing4 ji1 cheng2 pi3 ， yi4 gong1 man3 yin3 chou2 ji1 ma4 。
- ying1 si1 he2 yue4 ta4 ceng2 bing1 ， kuai4 yi4 an4 jing1 meng4 you2 pa4 。
- shi1 cheng2 zi4 zi4 ru2 guan4 zhu1 ， qi3 yu3 ren2 jian4 bu4 zhi1 jia4 。

## 注释

## 译文

## 赏析
