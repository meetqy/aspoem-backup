---
id: shi-de-hong-chen-ying-zhong-you-zuo-si-jian-zhe-lian-xiang-jian-wu-xing-hua-tong-du-xiang-jiang-su-dao-lin-si-ye-lun-hua-yan-zong
title: 陳瑩中由左司諫謫廉相見於興化同渡湘江宿道林寺夜論華嚴宗
titlePinyin: chen2 ying2 zhong1 you2 zuo3 si1 jian4 zhe2 lian2 xiang1 jian4 wu1 xing1 hua4 tong2 du4 xiang1 jiang1 su4 dao4 lin2 si4 ye4 lun4 hua2 yan2 zong1
titleSlug: chen-ying-zhong-you-zuo-si-jian-zhe-lian-xiang-jian-wu-xing-hua-tong-du-xiang-jiang-su-dao-lin-si-ye-lun-hua-yan-zong
author: 釋德洪
authorPinyin: shi4 de2 hong2
authorSlug: shi-de-hong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 范韓醉倒眠荒丘，撼之不應民始愁。
- 天生公副天下望，雷霆聲名塞九州。
- 立朝嚴冷傳鐵面，坐令鼠輩驚魚頭。
- 上前論事傷太直，逆鱗投笏來南陬。
- 長沙共渡一水碧，中流笑語驚沙鷗。
- 湘西古寺夜對榻，高論自破千人浮。
- 華藏法界在掌握，遇緣即宗甘自由。
- 世驚海隅在萬里，我視閻浮同一漚。
- 坐中忽舉毗盧印，印海印毛皆徧周。
- 大哉此法本無礙，從公一游容我不。

## 拼音

- fan4 han2 zui4 dao3 mian2 huang1 qiu1 ， han4 zhi1 bu4 ying1 min2 shi3 chou2 。
- tian1 sheng1 gong1 fu4 tian1 xia4 wang4 ， lei2 ting2 sheng1 ming2 sai1 jiu3 zhou1 。
- li4 chao2 yan2 leng3 chuan2 tie3 mian4 ， zuo4 ling4 shu3 bei4 jing1 yu2 tou2 。
- shang4 qian2 lun4 shi4 shang1 tai4 zhi2 ， ni4 lin2 tou2 hu4 lai2 nan2 zou1 。
- chang2 sha1 gong4 du4 yi4 shui3 bi4 ， zhong1 liu2 xiao4 yu3 jing1 sha1 ou1 。
- xiang1 xi1 gu3 si4 ye4 dui4 ta4 ， gao1 lun4 zi4 po4 qian1 ren2 fu2 。
- hua2 cang2 fa3 jie4 zai4 zhang3 wo4 ， yu4 yuan2 ji2 zong1 gan1 zi4 you2 。
- shi4 jing1 hai3 yu2 zai4 wan4 li3 ， wo3 shi4 yan2 fu2 tong2 yi4 ou1 。
- zuo4 zhong1 hu1 ju3 pi2 lu2 yin4 ， yin4 hai3 yin4 mao2 jie1 bian4 zhou1 。
- da4 zai1 ci3 fa3 ben3 wu2 ai4 ， cong2 gong1 yi4 you2 rong2 wo3 bu4 。

## 注释

## 译文

## 赏析
