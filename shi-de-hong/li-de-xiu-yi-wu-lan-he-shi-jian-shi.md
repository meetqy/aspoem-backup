---
id: shi-de-hong-li-de-xiu-yi-wu-lan-he-shi-jian-shi
title: 李德修以烏蘭河石見示
titlePinyin: li3 de2 xiu1 yi3 wu1 lan2 he2 shi2 jian4 shi4
titleSlug: li-de-xiu-yi-wu-lan-he-shi-jian-shi
author: 釋德洪
authorPinyin: shi4 de2 hong2
authorSlug: shi-de-hong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 烏蘭洲塞夏國口，大河天來箭激溜。
- 排空但聞地喘吼，勢撞石壁欲穿透。
- 石堅捍之不肯受，攧雷濺雪喧夜晝。
- 千年石骨亦不朽，碎爲青紅雜怪醜。
- 疆埸久空爛甲胄，舉觴天子千萬壽。
- 李侯横槊千騎後，望雲賦詩劍礙肘。
- 徐涉河流馬俯齅，下馬得之等瓊玖。
- 萬里來歸亦何有，出以示我爲拊手。
- 笑君兒嬉忘白首，李侯氣如春在柳。
- 大河西虜置懷袖，君徒自珍世不售。
- 敲門那能易升斗，功名偶然夢豈久。
- 道人乃爾自薄厚，此石笑汝汝慚否。

## 拼音

- wu1 lan2 zhou1 sai1 xia4 guo2 kou3 ， da4 he2 tian1 lai2 jian4 ji1 liu1 。
- pai2 kong1 dan4 wen2 di4 chuan3 hou3 ， shi4 zhuang4 shi2 bi4 yu4 chuan1 tou4 。
- shi2 jian1 han4 zhi1 bu4 ken3 shou4 ， dian1 lei2 jian4 xue3 xuan1 ye4 zhou4 。
- qian1 nian2 shi2 gu3 yi4 bu4 xiu3 ， sui4 wei2 qing1 hong2 za2 guai4 chou3 。
- jiang1 yi4 jiu3 kong1 lan4 jia3 zhou4 ， ju3 shang1 tian1 zi3 qian1 wan4 shou4 。
- li3 hou2 heng2 shuo4 qian1 qi2 hou4 ， wang4 yun2 fu4 shi1 jian4 ai4 zhou3 。
- xu2 she4 he2 liu2 ma3 fu3 xiu4 ， xia4 ma3 de2 zhi1 deng3 qiong2 jiu3 。
- wan4 li3 lai2 gui1 yi4 he2 you3 ， chu1 yi3 shi4 wo3 wei2 fu3 shou3 。
- xiao4 jun1 er2 xi1 wang4 bai2 shou3 ， li3 hou2 qi4 ru2 chun1 zai4 liu3 。
- da4 he2 xi1 lu3 zhi4 huai2 xiu4 ， jun1 tu2 zi4 zhen1 shi4 bu2 shou4 。
- qiao1 men2 na4 neng2 yi4 sheng1 dou3 ， gong1 ming2 ou3 ran2 meng4 qi3 jiu3 。
- dao4 ren2 nai3 er3 zi4 bao2 hou4 ， ci3 shi2 xiao4 ru3 ru3 can2 fou3 。

## 注释

## 译文

## 赏析
