---
id: shi-de-hong-zai-you-san-xia-zeng-wen-shang-ren
title: 再游三峽贈文上人
titlePinyin: zai4 you2 san1 xia2 zeng4 wen2 shang4 ren2
titleSlug: zai-you-san-xia-zeng-wen-shang-ren
author: 釋德洪
authorPinyin: shi4 de2 hong2
authorSlug: shi-de-hong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 肉身大士延平公，眉毛如雪聲如鐘。
- 東坡醉眼亦多耳，信口呼作僧中龍。
- 坐令玉色煙巒裏，晨鐘暮鼓三千指。
- 而今滑冷撼不應，青燈白塔臨寒水。
- 上人談笑有精色，聞是延平坐中客。
- 紫霄峰下曾相逢，别來幾何頭已白。
- 地爐夜語尋前事，當日交游半生死。
- 與君等是三眠蠶，浮世百年那免此。
- 我尋舊游聊自娛，忽然見君懽有餘。
- 一笑且從吾所適，後會重來知有無。

## 拼音

- rou4 shen1 da4 shi4 yan2 ping2 gong1 ， mei2 mao0 ru2 xue3 sheng1 ru2 zhong1 。
- dong1 po1 zui4 yan3 yi4 duo1 er3 ， xin4 kou3 hu1 zuo4 seng1 zhong1 long2 。
- zuo4 ling4 yu4 se4 yan1 luan2 li3 ， chen2 zhong1 mu4 gu3 san1 qian1 zhi3 。
- er2 jin1 hua2 leng3 han4 bu4 ying1 ， qing1 deng1 bai2 ta3 lin2 han2 shui3 。
- shang4 ren2 tan2 xiao4 you3 jing1 se4 ， wen2 shi4 yan2 ping2 zuo4 zhong1 ke4 。
- zi3 xiao1 feng1 xia4 ceng2 xiang1 feng2 ， bie2 lai2 ji1 he2 tou2 yi3 bai2 。
- di4 lu2 ye4 yu3 xun2 qian2 shi4 ， dang1 ri4 jiao1 you2 ban4 sheng1 si3 。
- yu3 jun1 deng3 shi4 san1 mian2 can2 ， fu2 shi4 bai3 nian2 na4 mian3 ci3 。
- wo3 xun2 jiu4 you2 liao2 zi4 yu2 ， hu1 ran2 jian4 jun1 huan1 you3 yu2 。
- yi2 xiao4 qie3 cong2 wu2 suo3 shi4 ， hou4 hui4 zhong4 lai2 zhi1 you3 wu2 。

## 注释

## 译文

## 赏析
