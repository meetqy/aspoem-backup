---
id: shi-de-hong-quan-xue-ci-xu-shi-chuan-yun
title: 勸學次徐師川韻
titlePinyin: quan4 xue2 ci4 xu2 shi1 chuan1 yun4
titleSlug: quan-xue-ci-xu-shi-chuan-yun
author: 釋德洪
authorPinyin: shi4 de2 hong2
authorSlug: shi-de-hong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 掲陽濱瘴海，苦霧搏蠻煙。
- 自古無衣冠，安得禮義傳。
- 韓子見而歎，豈是終棄捐。
- 選士得趙德，講學與周旋。
- 遂爲鄉里榮，士慕舊而先。
- 却後三十載，才者森排肩。
- 東甌贅華夏，西漢爲邊沿。
- 民俗號殷富，亦有佳林泉。
- 黠者事商販，朴者工力田。
- 自隋迄于唐，稍知慕華軒。
- 乃有歐陽生，粹然而出焉。
- 古文有師法，學問知淵源。
- 其後賢者至，雜遝盛中原。
- 至今號多士，富貴爭熏天。
- 江南佳麗地，南昌富山川。
- 幽谷抱歐峰，西山秀氣連。
- 地靈祕奇運，當有命世賢。
- 山輝玉韜石，水媚珠懷淵。
- 君看烏衣裏，俊雅爭清妍。
- 治朝開三舍，精揀無遺篇。
- 幸當勤燈火，無忘臨簡編。
- 會看起白屋，寧遭犯青錢。
- 大當到三事，小當步八磚。
- 趙德歐陽生，豈獨令居前。
- 努力各自勵，請視徐子言。
- 窮耕有惡歲，惰農無豐年。
- 言小可喻大，歲晏宜勉旃。

## 拼音

- jie1 yang2 bin1 zhang4 hai3 ， ku3 wu4 bo2 man2 yan1 。
- zi4 gu3 wu2 yi1 guan1 ， an1 de2 li3 yi4 chuan2 。
- han2 zi3 jian4 er2 tan4 ， qi3 shi4 zhong1 qi4 juan1 。
- xuan3 shi4 de2 zhao4 de2 ， jiang3 xue2 yu3 zhou1 xuan2 。
- sui4 wei2 xiang1 li3 rong2 ， shi4 mu4 jiu4 er2 xian1 。
- que4 hou4 san1 shi2 zai4 ， cai2 zhe3 sen1 pai2 jian1 。
- dong1 ou1 zhui4 hua2 xia4 ， xi1 han4 wei2 bian1 yan2 。
- min2 su2 hao4 yin1 fu4 ， yi4 you3 jia1 lin2 quan2 。
- xia2 zhe3 shi4 shang1 fan4 ， pu3 zhe3 gong1 li4 tian2 。
- zi4 sui2 qi4 yu2 tang2 ， shao1 zhi1 mu4 hua2 xuan1 。
- nai3 you3 ou1 yang2 sheng1 ， cui4 ran2 er2 chu1 yan1 。
- gu3 wen2 you3 shi1 fa3 ， xue2 wen4 zhi1 yuan1 yuan2 。
- qi2 hou4 xian2 zhe3 zhi4 ， za2 ta4 sheng4 zhong1 yuan2 。
- zhi4 jin1 hao4 duo1 shi4 ， fu4 gui4 zheng1 xun1 tian1 。
- jiang1 nan2 jia1 li2 di4 ， nan2 chang1 fu4 shan1 chuan1 。
- you1 gu3 bao4 ou1 feng1 ， xi1 shan1 xiu4 qi4 lian2 。
- di4 ling2 bi4 qi2 yun4 ， dang1 you3 ming4 shi4 xian2 。
- shan1 hui1 yu4 tao1 shi2 ， shui3 mei4 zhu1 huai2 yuan1 。
- jun1 kan4 wu1 yi1 li3 ， jun4 ya3 zheng1 qing1 yan2 。
- zhi4 chao2 kai1 san1 she4 ， jing1 jian3 wu2 yi2 pian1 。
- xing4 dang1 qin2 deng1 huo3 ， wu2 wang4 lin2 jian3 bian1 。
- hui4 kan4 qi3 bai2 wu1 ， ning2 zao1 fan4 qing1 qian2 。
- da4 dang1 dao4 san1 shi4 ， xiao3 dang1 bu4 ba1 zhuan1 。
- zhao4 de2 ou1 yang2 sheng1 ， qi3 du2 ling4 ju1 qian2 。
- nu3 li4 ge4 zi4 li4 ， qing3 shi4 xu2 zi3 yan2 。
- qiong2 geng1 you3 e4 sui4 ， duo4 nong2 wu2 feng1 nian2 。
- yan2 xiao3 ke3 yu4 da4 ， sui4 yan4 yi2 mian3 zhan1 。

## 注释

## 译文

## 赏析
