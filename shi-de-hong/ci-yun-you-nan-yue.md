---
id: shi-de-hong-ci-yun-you-nan-yue
title: 次韻游南嶽
titlePinyin: ci4 yun4 you2 nan2 yue4
titleSlug: ci-yun-you-nan-yue
author: 釋德洪
authorPinyin: shi4 de2 hong2
authorSlug: shi-de-hong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 退之倔强遷掲陽，道經衡山愛青蒼。
- 逸羣駿氣不可禦，頓塵初控青絲韁。
- 朝雲偶開豈有意，妙意放浪高稱揚。
- 我生少小善詩律，讀之坐令身世忘。
- 朅來結友本上座，南遊私喜初心償。
- 橘洲看雪已清絕，更櫂野航浮碧湘。
- 忽驚萬峰上雲雨，走棟飛檐雲雨旁。
- 知誰憑欄俯落日，跳丸一笑千嵒光。
- 紫金雞含一粒粟，磨塼作鏡傳遺芳。
- 小庵自披慈忍服，十方普熏知見香。
- 巉巉玉骨撼不應，但誦妙偈聲琅琅。
- 只今般若臺前路，過者拳拳加敬莊。
- 我尋遺迹恍自失，譬如一葦航渺茫。
- 三生爲掃坐禪石，往事令人思建康。
- 紹隆佛種有神足，九旬妙義談汪洋。
- 當年以法施窮乏，無數珠璣曾斗量。
- 而今但有樓觀好，再拜顧瞻空涕滂。
- 我公王事獲勝踐，自謂此樂非尋常。
- 情高賦詩亦感慨，十年出處何明詳。
- 竹軒莫涼暑雨過，風簷把玩情激昂。
- 初如冰輪湧東崦，漻漻雲幕方高張。
- 俄如奇兵出不意，鐵衣雪刃森堂堂。
- 細窺如春在花柳，芳心皺眼開包藏。
- 魂驚豪氣立毛髪，風檣駕浪犇龍驤。
- 韻如玉色映晴晝，清如碧瓦粲曉霜。
- 適如醉鄉識歸路，醇如燒春浮玉觴。
- 意公前身是太白，醉貌宜披雲錦裳。
- 芳津浣匙飯雲子，美液澆齒嘗瓊漿。
- 吾聞高辭殆天得，寧論結髪翰墨場。
- 酸寒鳥迹無足道，坐令藉湜仆且僵。
- 皆言筆端有五色，不然古錦纒肺腸。
- 夜闌掩卷耿不寐，空庭曳履心彷徨。
- 譬如三伏黄塵道，坐令炎燄欣清涼。
- 又如病鶴長側腦，仰看千仞孤鸞翔。
- 嗟余膽大亦欲和，韻險恍疑登太行。
- 何時坐隅乞詩藁，襟量懸知容攫攘。
- 吾恐斯文將斷絕，長哦披髪下大荒。
- 兒曹乃欲犯矢石，洪鐘何異施莛芒。
- 公如珠玉在淵石，榮輝草木皆煌煌。
- 讀其詩律似仙曲，不雜人間笙與簧。
- 我非賞音空嘆息，擬欲學之嗟未遑。
- 遙憐與僧登絕頂，意適暗驚人世忙。
- 詩成氣焰如項籍，叱吒千人誰敢當。
- 自嫌白髪世不要，萬回歌舞聊佯狂。
- 盤珠豈有影迹露，霧豹不欲文彩彰。
- 那知湘上偶邂后，氣岸欣逢許子將。
- 霜鬢須面一破笑，城隅古寺眠閒房。
- 心知貴賤不同調，且復抵掌談江鄉。
- □□暇日陪杖履，對公豈敢談文章。
- 兹遊正類羊叔子，湛□與山俱不忘。

## 拼音

- tui4 zhi1 jue2 jiang4 qian1 jie1 yang2 ， dao4 jing1 heng2 shan1 ai4 qing1 cang1 。
- yi4 qun2 jun4 qi4 bu4 ke3 yu4 ， dun4 chen2 chu1 kong4 qing1 si1 jiang1 。
- chao2 yun2 ou3 kai1 qi3 you3 yi4 ， miao4 yi4 fang4 lang4 gao1 cheng1 yang2 。
- wo3 sheng1 shao3 xiao3 shan4 shi1 lü4 ， du2 zhi1 zuo4 ling4 shen1 shi4 wang4 。
- qie4 lai2 jie2 you3 ben3 shang4 zuo4 ， nan2 you2 si1 xi3 chu1 xin1 chang2 。
- ju2 zhou1 kan4 xue3 yi3 qing1 jue2 ， geng4 zhao4 ye3 hang2 fu2 bi4 xiang1 。
- hu1 jing1 wan4 feng1 shang4 yun2 yu3 ， zou3 dong4 fei1 yan2 yun2 yu3 pang2 。
- zhi1 shui2 ping2 lan2 fu3 luo4 ri4 ， tiao4 wan2 yi2 xiao4 qian1 yan2 guang1 。
- zi3 jin1 ji1 han2 yi2 li4 su4 ， mo2 zhuan1 zuo4 jing4 chuan2 yi2 fang1 。
- xiao3 an1 zi4 pi1 ci2 ren3 fu2 ， shi2 fang1 pu3 xun1 zhi1 jian4 xiang1 。
- chan2 chan2 yu4 gu3 han4 bu4 ying1 ， dan4 song4 miao4 ji4 sheng1 lang2 lang2 。
- zhi1 jin1 bo1 re3 tai2 qian2 lu4 ， guo4 zhe3 quan2 quan2 jia1 jing4 zhuang1 。
- wo3 xun2 yi2 ji4 huang3 zi4 shi1 ， pi4 ru2 yi4 wei3 hang2 miao3 mang2 。
- san1 sheng1 wei2 sao3 zuo4 shan4 shi2 ， wang3 shi4 ling4 ren2 si1 jian4 kang1 。
- shao4 long2 fo2 zhong3 you3 shen2 zu2 ， jiu3 xun2 miao4 yi4 tan2 wang1 yang2 。
- dang1 nian2 yi3 fa3 shi1 qiong2 fa2 ， wu2 shu4 zhu1 ji1 ceng2 dou3 liang2 。
- er2 jin1 dan4 you3 lou2 guan1 hao3 ， zai4 bai4 gu4 zhan1 kong1 ti4 pang1 。
- wo3 gong1 wang2 shi4 huo4 sheng4 jian4 ， zi4 wei4 ci3 le4 fei1 xun2 chang2 。
- qing2 gao1 fu4 shi1 yi4 gan3 kai3 ， shi2 nian2 chu1 chu3 he2 ming2 xiang2 。
- zhu2 xuan1 mo4 liang2 shu3 yu3 guo4 ， feng1 yan2 ba3 wan2 qing2 ji1 ang2 。
- chu1 ru2 bing1 lun2 yong3 dong1 yan1 ， liao2 liao2 yun2 mu4 fang1 gao1 zhang1 。
- e2 ru2 qi2 bing1 chu1 bu2 yi4 ， tie3 yi1 xue3 ren4 sen1 tang2 tang2 。
- xi4 kui1 ru2 chun1 zai4 hua1 liu3 ， fang1 xin1 zhou4 yan3 kai1 bao1 cang2 。
- hun2 jing1 hao2 qi4 li4 mao2 fa4 ， feng1 qiang2 jia4 lang4 ben1 long2 xiang1 。
- yun4 ru2 yu4 se4 ying4 qing2 zhou4 ， qing1 ru2 bi4 wa3 can4 xiao3 shuang1 。
- shi4 ru2 zui4 xiang1 shi2 gui1 lu4 ， chun2 ru2 shao1 chun1 fu2 yu4 shang1 。
- yi4 gong1 qian2 shen1 shi4 tai4 bai2 ， zui4 mao4 yi2 pi1 yun2 jin3 shang0 。
- fang1 jin1 huan4 chi2 fan4 yun2 zi3 ， mei3 ye4 jiao1 chi3 chang2 qiong2 jiang1 。
- wu2 wen2 gao1 ci2 dai4 tian1 de2 ， ning2 lun4 jie2 fa4 han4 mo4 chang3 。
- suan1 han2 niao3 ji4 wu2 zu2 dao4 ， zuo4 ling4 jie4 shi2 pu2 qie3 jiang1 。
- jie1 yan2 bi3 duan1 you3 wu3 se4 ， bu4 ran2 gu3 jin3 chan2 fei4 chang2 。
- ye4 lan2 yan3 juan4 geng3 bu2 mei4 ， kong1 ting2 ye4 lü3 xin1 pang2 huang2 。
- pi4 ru2 san1 fu2 huang2 chen2 dao4 ， zuo4 ling4 yan2 yan4 xin1 qing1 liang2 。
- you4 ru2 bing4 he4 chang2 ce4 nao3 ， yang3 kan4 qian1 ren4 gu1 luan2 xiang2 。
- jie1 yu2 dan3 da4 yi4 yu4 he2 ， yun4 xian3 huang3 yi2 deng1 tai4 hang2 。
- he2 shi2 zuo4 yu2 qi3 shi1 gao3 ， jin1 liang2 xuan2 zhi1 rong2 jue2 rang3 。
- wu2 kong3 si1 wen2 jiang1 duan4 jue2 ， chang2 o4 pi1 fa4 xia4 da4 huang1 。
- er2 cao2 nai3 yu4 fan4 shi3 shi2 ， hong2 zhong1 he2 yi4 shi1 ting2 mang2 。
- gong1 ru2 zhu1 yu4 zai4 yuan1 shi2 ， rong2 hui1 cao3 mu4 jie1 huang2 huang2 。
- du2 qi2 shi1 lü4 si4 xian1 qu3 ， bu4 za2 ren2 jian4 sheng1 yu3 huang2 。
- wo3 fei1 shang3 yin1 kong1 tan4 xi1 ， ni3 yu4 xue2 zhi1 jie1 wei4 huang2 。
- yao2 lian2 yu3 seng1 deng1 jue2 ding3 ， yi4 shi4 an4 jing1 ren2 shi4 mang2 。
- shi1 cheng2 qi4 yan4 ru2 xiang4 ji2 ， chi4 zha4 qian1 ren2 shui2 gan3 dang1 。
- zi4 xian2 bai2 fa4 shi4 bu2 yao4 ， wan4 hui2 ge1 wu3 liao2 yang2 kuang2 。
- pan2 zhu1 qi3 you3 ying3 ji4 lu4 ， wu4 bao4 bu2 yu4 wen2 cai3 zhang1 。
- na4 zhi1 xiang1 shang4 ou3 xie4 hou4 ， qi4 an4 xin1 feng2 xu1 zi3 jiang1 。
- shuang1 bin4 xu1 mian4 yi2 po4 xiao4 ， cheng2 yu2 gu3 si4 mian2 xian2 fang2 。
- xin1 zhi1 gui4 jian4 bu4 tong2 diao4 ， qie3 fu4 di3 zhang3 tan2 jiang1 xiang1 。
- □□ xia2 ri4 pei2 zhang4 lü3 ， dui4 gong1 qi3 gan3 tan2 wen2 zhang1 。
- zi1 you2 zheng4 lei4 yang2 shu1 zi0 ， zhan4 □ yu3 shan1 ju4 bu2 wang4 。

## 注释

## 译文

## 赏析
