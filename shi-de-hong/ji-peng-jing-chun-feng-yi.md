---
id: shi-de-hong-ji-peng-jing-chun-feng-yi
title: 寄彭景醇奉議
titlePinyin: ji4 peng2 jing3 chun2 feng4 yi4
titleSlug: ji-peng-jing-chun-feng-yi
author: 釋德洪
authorPinyin: shi4 de2 hong2
authorSlug: shi-de-hong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 我庵湘山麓，君家湘江尾。
- 共看湘山雲，同飲湘江水。
- 君有負郭田，飽食驕穉世。
- 小兒探井臼，大兒了租税。
- 我獨生事拙，饘粥每不繼。
- 君如李大夫，時時容乞米。
- 永懷湖山堂，風物自閑美。
- 楞嚴初讀罷，篆冷空窗几。
- 微風拾殘紅，幽鳥妨春睡。
- 蒼苔滿門巷，榆柳陰覆砌。
- 杖策亦窺園，悠然望層翠。
- 歲時無營爲，祭奠修家禮。
- 自覺去幼安，正復不遠耳。
- 遙知讀此詩，忻然開笑齒。

## 拼音

- wo3 an1 xiang1 shan1 lu4 ， jun1 jia1 xiang1 jiang1 wei3 。
- gong4 kan4 xiang1 shan1 yun2 ， tong2 yin3 xiang1 jiang1 shui3 。
- jun1 you3 fu4 guo1 tian2 ， bao3 shi2 jiao1 zhi4 shi4 。
- xiao3 er2 tan4 jing3 jiu4 ， da4 er2 le0 zu1 shui4 。
- wo3 du2 sheng1 shi4 zhuo1 ， zhan1 zhou1 mei3 bu2 ji4 。
- jun1 ru2 li3 dai4 fu0 ， shi2 shi2 rong2 qi3 mi3 。
- yong3 huai2 hu2 shan1 tang2 ， feng1 wu4 zi4 xian2 mei3 。
- leng2 yan2 chu1 du2 ba4 ， zhuan4 leng3 kong1 chuang1 ji3 。
- wei1 feng1 shi2 can2 hong2 ， you1 niao3 fang2 chun1 shui4 。
- cang1 tai2 man3 men2 xiang4 ， yu2 liu3 yin1 fu4 qi4 。
- zhang4 ce4 yi4 kui1 yuan2 ， you1 ran2 wang4 ceng2 cui4 。
- sui4 shi2 wu2 ying2 wei2 ， ji4 dian4 xiu1 jia1 li3 。
- zi4 jue2 qu4 you4 an1 ， zheng4 fu4 bu4 yuan3 er3 。
- yao2 zhi1 du2 ci3 shi1 ， xin1 ran2 kai1 xiao4 chi3 。

## 注释

## 译文

## 赏析
