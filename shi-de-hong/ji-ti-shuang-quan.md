---
id: shi-de-hong-ji-ti-shuang-quan
title: 寄題雙泉
titlePinyin: ji4 ti2 shuang1 quan2
titleSlug: ji-ti-shuang-quan
author: 釋德洪
authorPinyin: shi4 de2 hong2
authorSlug: shi-de-hong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 閻公立朝時，凛然古遺直。
- 孤忠捍世波，砥柱屹挺特。
- 一旦成千古，埋玉秀山側。
- 至今山中泉，實以配公德。
- 欲知其源深，下漲千頃澤。
- 沙渠走清快，石井湛紺碧。
- 譬如澠與淄，相去無尋尺。
- 日光毎下徹，山影必倒植。
- 倚欄應忻然，遊鱗見尾脊。
- 知誰念純孝，滿掬種白石。
- 粲然生玉英，冥感吁莫測。
- 泉旁有精舍，聞多登覧適。
- 何時同二老，追逐扶瘦策。
- 詩成坐假寐，夢歷秋山赤。
- 想見環珮清，繞除餘響滴。

## 拼音

- yan2 gong1 li4 chao2 shi2 ， lin3 ran2 gu3 yi2 zhi2 。
- gu1 zhong1 han4 shi4 bo1 ， di3 zhu4 yi4 ting3 te4 。
- yi2 dan4 cheng2 qian1 gu3 ， mai2 yu4 xiu4 shan1 ce4 。
- zhi4 jin1 shan1 zhong1 quan2 ， shi2 yi3 pei4 gong1 de2 。
- yu4 zhi1 qi2 yuan2 shen1 ， xia4 zhang3 qian1 qing3 ze2 。
- sha1 qu2 zou3 qing1 kuai4 ， shi2 jing3 zhan4 gan4 bi4 。
- pi4 ru2 mian3 yu3 zi1 ， xiang1 qu4 wu2 xun2 chi3 。
- ri4 guang1 mei3 xia4 che4 ， shan1 ying3 bi4 dao3 zhi2 。
- yi3 lan2 ying1 xin1 ran2 ， you2 lin2 jian4 wei3 ji3 。
- zhi1 shui2 nian4 chun2 xiao4 ， man3 ju1 zhong3 bai2 shi2 。
- can4 ran2 sheng1 yu4 ying1 ， ming2 gan3 xu1 mo4 ce4 。
- quan2 pang2 you3 jing1 she4 ， wen2 duo1 deng1 lan3 shi4 。
- he2 shi2 tong2 er4 lao3 ， zhui1 zhu2 fu2 shou4 ce4 。
- shi1 cheng2 zuo4 jia3 mei4 ， meng4 li4 qiu1 shan1 chi4 。
- xiang3 jian4 huan2 pei4 qing1 ， rao4 chu2 yu2 xiang3 di1 。

## 注释

## 译文

## 赏析
