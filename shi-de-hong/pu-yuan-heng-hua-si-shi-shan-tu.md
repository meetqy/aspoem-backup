---
id: shi-de-hong-pu-yuan-heng-hua-si-shi-shan-tu
title: 蒲元亨畫四時扇圖
titlePinyin: pu2 yuan2 heng1 hua4 si4 shi2 shan4 tu2
titleSlug: pu-yuan-heng-hua-si-shi-shan-tu
author: 釋德洪
authorPinyin: shi4 de2 hong2
authorSlug: shi-de-hong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 畫工妙物無不可，誰能筆端自忘我。
- 醉蒲睡著呼不聞，但見解衣盤礴臝。
- 起來潄墨滋破硯，霜綃只尺開紈扇。
- 點綴四時無不有，但覺眼前紅綠眩。
- 雲破連峰青碧開，林梢時復見樓臺。
- 斷橋落日空流水，爲問秦人安在哉。
- 春山杳靄知何處，夏木森森蔽雲雨。
- 秋陰未破雪滿山，笑指千峰欲歸去。
- 看山對客憶蛾眉，客去愁多自不知。
- 滿眼匡廬看畫軸，平生坐媿虎頭癡。
- 萬事浮雲定何有，白鶴歸來千載後。
- 江山長在身世忙，歲月不移舟壑走。
- 對此未歸心欲折，借君玉斧修圓月。
- 會看談笑滿清風，詎使人間畏炎熱。

## 拼音

- hua4 gong1 miao4 wu4 wu2 bu4 ke3 ， shui2 neng2 bi3 duan1 zi4 wang4 wo3 。
- zui4 pu2 shui4 zhu4 hu1 bu4 wen2 ， dan4 jian4 jie3 yi1 pan2 bo2 luo3 。
- qi3 lai2 shu4 mo4 zi1 po4 yan4 ， shuang1 xiao1 zhi1 chi3 kai1 wan2 shan4 。
- dian3 zhui4 si4 shi2 wu2 bu4 you3 ， dan4 jue2 yan3 qian2 hong2 lü4 xuan4 。
- yun2 po4 lian2 feng1 qing1 bi4 kai1 ， lin2 shao1 shi2 fu4 jian4 lou2 tai2 。
- duan4 qiao2 luo4 ri4 kong1 liu2 shui3 ， wei2 wen4 qin2 ren2 an1 zai4 zai1 。
- chun1 shan1 yao3 ai3 zhi1 he2 chu3 ， xia4 mu4 sen1 sen1 bi4 yun2 yu3 。
- qiu1 yin1 wei4 po4 xue3 man3 shan1 ， xiao4 zhi3 qian1 feng1 yu4 gui1 qu4 。
- kan4 shan1 dui4 ke4 yi4 e2 mei2 ， ke4 qu4 chou2 duo1 zi4 bu4 zhi1 。
- man3 yan3 kuang1 lu2 kan4 hua4 zhou2 ， ping2 sheng1 zuo4 kui4 hu3 tou2 chi1 。
- wan4 shi4 fu2 yun2 ding4 he2 you3 ， bai2 he4 gui1 lai2 qian1 zai4 hou4 。
- jiang1 shan1 chang2 zai4 shen1 shi4 mang2 ， sui4 yue4 bu4 yi2 zhou1 he4 zou3 。
- dui4 ci3 wei4 gui1 xin1 yu4 zhe2 ， jie4 jun1 yu4 fu3 xiu1 yuan2 yue4 。
- hui4 kan4 tan2 xiao4 man3 qing1 feng1 ， ju4 shi3 ren2 jian4 wei4 yan2 re4 。

## 注释

## 译文

## 赏析
