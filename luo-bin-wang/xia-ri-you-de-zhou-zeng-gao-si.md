---
id: luo-bin-wang-xia-ri-you-de-zhou-zeng-gao-si
title: 夏日遊德州贈高四
titlePinyin: xia4 ri4 you2 de2 zhou1 zeng4 gao1 si4
titleSlug: xia-ri-you-de-zhou-zeng-gao-si
author: 駱賓王
authorPinyin: luo4 bin1 wang2
authorSlug: luo-bin-wang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 日觀鄰全趙，星臨俯舊吳。
- 鬲津開巨浸，稽阜鎮名都。
- 紫雲浮劍匣，青山孕寶符。
- 封疆恢霸道，問鼎競雄圖。
- 神光包四大，皇威震八區。
- 風煙通地軸，星象正天樞。
- 天樞限南北，地軸殊鄉國。
- 闢門通舜賓，比屋封堯德。
- 言謝垂鉤隱，來參負鼎職。
- 天子不見知，羣公詎相識。
- 未展從東駿，空戢圖南翼。
- 時命欲何言，撫膺長嘆息。
- 嘆息將如何，遊人意氣多。
- 白雪梁山曲，寒風易水歌。
- 泣魏傷吳起，思趙切廉頗。
- 淒斷韓王劍，生死翟公羅。
- 羅悲翟公意，劍負韓王氣。
- 驕餌去易論，忌途良可畏。
- 夙昔懷江海，平生混涇渭。
- 千載契風雲，一言忘賤貴。
- 去去訪林泉，空谷有遺賢。
- 言投爵里刺，來泛野人船。
- 締交君贈縞，投分我忘筌。
- 成風郢匠斲，流水伯牙弦。
- 牙弦忘道術，漳濱恣閑逸。
- 聊安張蔚廬，詎掃陳蕃室。
- 虛室狎招尋，敬愛混浮沈。
- 一諾黃金信，三復白珪心。
- 霜松貞雅節，月桂朗沖襟。
- 靈臺萬頃濬，學府九流深。
- 談玄明毀璧，拾紫陋籝金。
- 鷺濤開碧海，鳳彩綴詞林。
- 林虛星華映，水澈霞光淨。
- 霞水兩分紅，川源四望通。
- 霧卷天山靜，煙銷太史空。
- 鳥聲流向薄，蝶影亂芳叢。
- 柳陰低槧水，荷氣上薰風。
- 風月芳菲節，物華紛可悅。
- 將歡促席賞，遽爾又歸別。
- 積水帶吳門，通波連禹穴。
- 贈言雖欲盡，機心庶應絕。
- 潘岳本自閑，梁鴻不因熱。
- 一瓢欣狎道，三月聊棲拙。
- 棲拙隱金華，狎道訪仙查。
- 放曠愚公谷，消散野人家。
- 一頃南山豆，五色東陵瓜。
- 野衣裁薜葉，山酒酌藤花。
- 白雲離望遠，青谿隱路賒。
- 儻憶幽巖桂，猶冀折疎麻。

## 拼音

- ri4 guan1 lin2 quan2 zhao4 ， xing1 lin2 fu3 jiu4 wu2 。
- ge2 jin1 kai1 ju4 jin4 ， ji1 fu4 zhen4 ming2 dou1 。
- zi3 yun2 fu2 jian4 xia2 ， qing1 shan1 yun4 bao3 fu2 。
- feng1 jiang1 hui1 ba4 dao4 ， wen4 ding3 jing4 xiong2 tu2 。
- shen2 guang1 bao1 si4 da4 ， huang2 wei1 zhen4 ba1 qu1 。
- feng1 yan1 tong1 di4 zhou2 ， xing1 xiang4 zheng4 tian1 shu1 。
- tian1 shu1 xian4 nan2 bei3 ， di4 zhou2 shu1 xiang1 guo2 。
- pi4 men2 tong1 shun4 bin1 ， bi3 wu1 feng1 yao2 de2 。
- yan2 xie4 chui2 gou1 yin3 ， lai2 can1 fu4 ding3 zhi2 。
- tian1 zi3 bu2 jian4 zhi1 ， qun2 gong1 ju4 xiang1 shi2 。
- wei4 zhan3 cong2 dong1 jun4 ， kong1 ji2 tu2 nan2 yi4 。
- shi2 ming4 yu4 he2 yan2 ， fu3 ying1 chang2 tan4 xi1 。
- tan4 xi1 jiang1 ru2 he2 ， you2 ren2 yi4 qi4 duo1 。
- bai2 xue3 liang2 shan1 qu3 ， han2 feng1 yi4 shui3 ge1 。
- qi4 wei4 shang1 wu2 qi3 ， si1 zhao4 qie4 lian2 po1 。
- qi1 duan4 han2 wang2 jian4 ， sheng1 si3 zhai2 gong1 luo2 。
- luo2 bei1 zhai2 gong1 yi4 ， jian4 fu4 han2 wang2 qi4 。
- jiao1 er3 qu4 yi4 lun4 ， ji4 tu2 liang2 ke3 wei4 。
- su4 xi1 huai2 jiang1 hai3 ， ping2 sheng1 hun4 jing1 wei4 。
- qian1 zai4 qi4 feng1 yun2 ， yi4 yan2 wang4 jian4 gui4 。
- qu4 qu4 fang3 lin2 quan2 ， kong1 gu3 you3 yi2 xian2 。
- yan2 tou2 jue2 li3 ci4 ， lai2 fan4 ye3 ren2 chuan2 。
- di4 jiao1 jun1 zeng4 gao3 ， tou2 fen1 wo3 wang4 quan2 。
- cheng2 feng1 ying3 jiang4 zhuo2 ， liu2 shui3 bo2 ya2 xian2 。
- ya2 xian2 wang4 dao4 shu4 ， zhang1 bin1 zi4 xian2 yi4 。
- liao2 an1 zhang1 wei4 lu2 ， ju4 sao3 chen2 fan1 shi4 。
- xu1 shi4 xia2 zhao1 xun2 ， jing4 ai4 hun4 fu2 shen3 。
- yi2 nuo4 huang2 jin1 xin4 ， san1 fu4 bai2 gui1 xin1 。
- shuang1 song1 zhen1 ya3 jie2 ， yue4 gui4 lang3 chong1 jin1 。
- ling2 tai2 wan4 qing3 jun4 ， xue2 fu3 jiu3 liu2 shen1 。
- tan2 xuan2 ming2 hui3 bi4 ， shi2 zi3 lou4 ying2 jin1 。
- lu4 tao1 kai1 bi4 hai3 ， feng4 cai3 zhui4 ci2 lin2 。
- lin2 xu1 xing1 hua2 ying4 ， shui3 che4 xia2 guang1 jing4 。
- xia2 shui3 liang3 fen1 hong2 ， chuan1 yuan2 si4 wang4 tong1 。
- wu4 juan4 tian1 shan1 jing4 ， yan1 xiao1 tai4 shi3 kong1 。
- niao3 sheng1 liu2 xiang4 bao2 ， die2 ying3 luan4 fang1 cong2 。
- liu3 yin1 di1 qian4 shui3 ， he2 qi4 shang4 xun1 feng1 。
- feng1 yue4 fang1 fei1 jie2 ， wu4 hua2 fen1 ke3 yue4 。
- jiang1 huan1 cu4 xi2 shang3 ， ju4 er3 you4 gui1 bie2 。
- ji1 shui3 dai4 wu2 men2 ， tong1 bo1 lian2 yu3 xue2 。
- zeng4 yan2 sui1 yu4 jin4 ， ji1 xin1 shu4 ying1 jue2 。
- pan1 yue4 ben3 zi4 xian2 ， liang2 hong2 bu4 yin1 re4 。
- yi4 piao2 xin1 xia2 dao4 ， san1 yue4 liao2 qi1 zhuo1 。
- qi1 zhuo1 yin3 jin1 hua2 ， xia2 dao4 fang3 xian1 cha2 。
- fang4 kuang4 yu2 gong1 gu3 ， xiao1 san4 ye3 ren2 jia1 。
- yi4 qing3 nan2 shan1 dou4 ， wu3 se4 dong1 ling2 gua1 。
- ye3 yi1 cai2 bi4 ye4 ， shan1 jiu3 zhuo2 teng2 hua1 。
- bai2 yun2 li2 wang4 yuan3 ， qing1 xi1 yin3 lu4 she1 。
- tang3 yi4 you1 yan2 gui4 ， you2 ji4 zhe2 shu1 ma2 。

## 注释

## 译文

## 赏析
