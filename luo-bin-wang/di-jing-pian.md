---
id: luo-bin-wang-di-jing-pian
title: 帝京篇
titlePinyin: di4 jing1 pian1
titleSlug: di-jing-pian
author: 駱賓王
authorPinyin: luo4 bin1 wang2
authorSlug: luo-bin-wang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 山河千里國，城闕九重門。
- 不覩皇居壯，安知天子尊。
- 皇居帝里崤函谷，鶉野龍山侯甸服。
- 五緯連影集星躔，八水分流橫地軸。
- 秦塞重關一百二，漢家離宮三十六。
- 桂殿嶔岑對玉樓，椒房窈窕連金屋。
- 三條九陌麗城隈，萬戶千門平旦開。
- 複道斜通鳷鵲觀，交衢直指鳳皇臺。
- 劍履南宮入，簪纓北闕來。
- 聲名冠寰宇，文物象昭回。
- 鉤陳肅蘭戺，璧沼浮槐市。
- 銅羽應風回，金莖承露起。
- 校文天祿閣，習戰昆明水。
- 朱邸抗平臺，黃扉通戚里。
- 平臺戚里帶崇墉，炊金饌玉待鳴鐘。
- 小堂綺帳三千戶，大道青樓十二重。
- 寶蓋雕鞍金絡馬，蘭窗繡柱玉盤龍。
- 繡柱璇題粉壁映，鏘金鳴玉王侯盛。
- 王侯貴人多近臣，朝遊北里暮南鄰。
- 陸賈分金將讌喜，陳遵投轄正留賓。
- 趙李經過密，蕭朱交結親。
- 丹鳳朱城白日暮，青牛紺幰紅塵度。
- 俠客珠彈垂楊道，倡婦銀鉤采桑路。
- 倡家桃李自芳菲，京華遊俠盛輕肥。
- 延年女弟雙鳳入，羅敷使君千騎歸。
- 同心結縷帶，連理織成衣。
- 春朝桂尊尊百味，秋夜蘭燈燈九微。
- 翠幌珠簾不獨映，清歌寶瑟自相依。
- 且論三萬六千是，寧知四十九年非。
- 古來榮利若浮雲，人生倚伏信難分。
- 始見田竇相移奪，俄聞衞霍有功勳。
- 未厭金陵氣，先開石槨文。
- 朱門無復張公子，灞亭誰畏李將軍。
- 相顧百齡皆有待，居然萬化咸應改。
- 桂枝芳氣已銷亡，柏梁高宴今何在？
- 春去春來苦自馳，爭名爭利徒爾爲。
- 久留郎署終難遇，空掃相門誰見知。
- 當時一旦擅豪華，自言千載長驕奢。
- 倏忽摶風生羽翼，須臾失浪委泥沙。
- 黃雀徒巢桂，青門遂種瓜。
- 黃金銷鑠素絲變，一貴一賤交情見。
- 紅顏宿昔白頭新，脫粟布衣輕故人。
- 故人有湮淪，新知無意氣。
- 灰死韓安國，羅傷翟廷尉。
- 已矣哉，歸去來。
- 馬卿辭蜀多文藻，揚雄仕漢乏良媒。
- 三冬自矜誠足用，十年不調幾邅回。
- 汲黯薪逾積，孫弘閣未開。
- 誰惜長沙傅，獨負洛陽才。

## 拼音

- shan1 he2 qian1 li3 guo2 ， cheng2 que4 jiu3 chong2 men2 。
- bu4 du3 huang2 ju1 zhuang4 ， an1 zhi1 tian1 zi3 zun1 。
- huang2 ju1 di4 li3 xiao2 han2 gu3 ， chun2 ye3 long2 shan1 hou2 dian4 fu2 。
- wu3 wei3 lian2 ying3 ji2 xing1 chan2 ， ba1 shui3 fen4 liu2 heng2 di4 zhou2 。
- qin2 sai1 zhong4 guan1 yi4 bai3 er4 ， han4 jia1 li2 gong1 san1 shi2 liu4 。
- gui4 dian4 qin1 cen2 dui4 yu4 lou2 ， jiao1 fang2 yao3 tiao3 lian2 jin1 wu1 。
- san1 tiao2 jiu3 mo4 li2 cheng2 wei1 ， wan4 hu4 qian1 men2 ping2 dan4 kai1 。
- fu4 dao4 xie2 tong1 zhi1 que4 guan1 ， jiao1 qu2 zhi2 zhi3 feng4 huang2 tai2 。
- jian4 lü3 nan2 gong1 ru4 ， zan1 ying1 bei3 que4 lai2 。
- sheng1 ming2 guan1 huan2 yu3 ， wen2 wu4 xiang4 zhao1 hui2 。
- gou1 chen2 su4 lan2 shi4 ， bi4 zhao3 fu2 huai2 shi4 。
- tong2 yu3 ying1 feng1 hui2 ， jin1 jing4 cheng2 lu4 qi3 。
- xiao4 wen2 tian1 lu4 ge2 ， xi2 zhan4 kun1 ming2 shui3 。
- zhu1 di3 kang4 ping2 tai2 ， huang2 fei1 tong1 qi1 li3 。
- ping2 tai2 qi1 li3 dai4 chong2 yong1 ， chui1 jin1 zhuan4 yu4 dai4 ming2 zhong1 。
- xiao3 tang2 qi3 zhang4 san1 qian1 hu4 ， da4 dao4 qing1 lou2 shi2 er4 zhong4 。
- bao3 gai4 diao1 an1 jin1 luo4 ma3 ， lan2 chuang1 xiu4 zhu4 yu4 pan2 long2 。
- xiu4 zhu4 xuan2 ti2 fen3 bi4 ying4 ， qiang1 jin1 ming2 yu4 wang2 hou2 sheng4 。
- wang2 hou2 gui4 ren2 duo1 jin4 chen2 ， chao2 you2 bei3 li3 mu4 nan2 lin2 。
- lu4 jia3 fen1 jin1 jiang1 yan4 xi3 ， chen2 zun1 tou2 xia2 zheng4 liu2 bin1 。
- zhao4 li3 jing1 guo4 mi4 ， xiao1 zhu1 jiao1 jie2 qin1 。
- dan1 feng4 zhu1 cheng2 bai2 ri4 mu4 ， qing1 niu2 gan4 xian3 hong2 chen2 du4 。
- xia2 ke4 zhu1 dan4 chui2 yang2 dao4 ， chang4 fu4 yin2 gou1 cai3 sang1 lu4 。
- chang4 jia1 tao2 li3 zi4 fang1 fei1 ， jing1 hua2 you2 xia2 sheng4 qing1 fei2 。
- yan2 nian2 nü3 di4 shuang1 feng4 ru4 ， luo2 fu1 shi3 jun1 qian1 qi2 gui1 。
- tong2 xin1 jie2 lü3 dai4 ， lian2 li3 zhi1 cheng2 yi1 。
- chun1 chao2 gui4 zun1 zun1 bai3 wei4 ， qiu1 ye4 lan2 deng1 deng1 jiu3 wei1 。
- cui4 huang3 zhu1 lian2 bu4 du2 ying4 ， qing1 ge1 bao3 se4 zi4 xiang1 yi1 。
- qie3 lun4 san1 wan4 liu4 qian1 shi4 ， ning2 zhi1 si4 shi2 jiu3 nian2 fei1 。
- gu3 lai2 rong2 li4 ruo4 fu2 yun2 ， ren2 sheng1 yi3 fu2 xin4 nan2 fen1 。
- shi3 jian4 tian2 dou4 xiang1 yi2 duo2 ， e2 wen2 wei4 huo4 you3 gong1 xun1 。
- wei4 yan4 jin1 ling2 qi4 ， xian1 kai1 shi2 guo3 wen2 。
- zhu1 men2 wu2 fu4 zhang1 gong1 zi3 ， ba4 ting2 shui2 wei4 li3 jiang1 jun1 。
- xiang1 gu4 bai3 ling2 jie1 you3 dai4 ， ju1 ran2 wan4 hua4 xian2 ying1 gai3 。
- gui4 zhi1 fang1 qi4 yi3 xiao1 wang2 ， bai3 liang2 gao1 yan4 jin1 he2 zai4 ？
- chun1 qu4 chun1 lai2 ku3 zi4 chi2 ， zheng1 ming2 zheng1 li4 tu2 er3 wei2 。
- jiu3 liu2 lang2 shu3 zhong1 nan2 yu4 ， kong1 sao3 xiang1 men2 shui2 jian4 zhi1 。
- dang1 shi2 yi2 dan4 shan4 hao2 hua2 ， zi4 yan2 qian1 zai4 chang2 jiao1 she1 。
- shu1 hu1 tuan2 feng1 sheng1 yu3 yi4 ， xu1 yu2 shi1 lang4 wei3 ni2 sha1 。
- huang2 que4 tu2 chao2 gui4 ， qing1 men2 sui4 zhong3 gua1 。
- huang2 jin1 xiao1 shuo4 su4 si1 bian4 ， yi2 gui4 yi2 jian4 jiao1 qing0 jian4 。
- hong2 yan2 su4 xi1 bai2 tou2 xin1 ， tuo1 su4 bu4 yi1 qing1 gu4 ren2 。
- gu4 ren2 you3 yan1 lun2 ， xin1 zhi1 wu2 yi4 qi4 。
- hui1 si3 han2 an1 guo2 ， luo2 shang1 zhai2 ting2 wei4 。
- yi3 yi3 zai1 ， gui1 qu4 lai2 。
- ma3 qing1 ci2 shu3 duo1 wen2 zao3 ， yang2 xiong2 shi4 han4 fa2 liang2 mei2 。
- san1 dong1 zi4 jin1 cheng2 zu2 yong4 ， shi2 nian2 bu2 diao4 ji1 zhan1 hui2 。
- ji2 an4 xin1 yu2 ji1 ， sun1 hong2 ge2 wei4 kai1 。
- shui2 xi1 chang2 sha1 fu4 ， du2 fu4 luo4 yang2 cai2 。

## 注释

## 译文

## 赏析
