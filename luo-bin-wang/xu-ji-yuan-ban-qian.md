---
id: luo-bin-wang-xu-ji-yuan-ban-qian
title: 敘寄員半千
titlePinyin: xu4 ji4 yuan2 ban4 qian1
titleSlug: xu-ji-yuan-ban-qian
author: 駱賓王
authorPinyin: luo4 bin1 wang2
authorSlug: luo-bin-wang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 薄宦三河道，自負十餘年。
- 不應驚若厲，秪爲直如弦。
- 坐歷山川險，吁嗟陵谷遷。
- 長吟空抱膝，短翮詎沖天。
- 魂歸滄海上，望斷白雲前。
- 釣名勞拾紫，隱迹自談玄。
- 不學多能聖，徒思鴻寶仙。
- 斯志良難已，此道豈徒然。
- 嗟爲刀筆吏，恥從繩墨牽。
- 岐路情雖狎，人倫地本偏。
- 長揖謝時事，獨往訪林泉。
- 寄言二三子，生死不來旋。

## 拼音

- bao2 huan4 san1 he2 dao4 ， zi4 fu4 shi2 yu2 nian2 。
- bu4 ying1 jing1 ruo4 li4 ， di1 wei2 zhi2 ru2 xian2 。
- zuo4 li4 shan1 chuan1 xian3 ， xu1 jie1 ling2 gu3 qian1 。
- chang2 yin2 kong1 bao4 xi1 ， duan3 he2 ju4 chong1 tian1 。
- hun2 gui1 cang1 hai3 shang4 ， wang4 duan4 bai2 yun2 qian2 。
- diao4 ming2 lao2 shi2 zi3 ， yin3 ji4 zi4 tan2 xuan2 。
- bu4 xue2 duo1 neng2 sheng4 ， tu2 si1 hong2 bao3 xian1 。
- si1 zhi4 liang2 nan2 yi3 ， ci3 dao4 qi3 tu2 ran2 。
- jie1 wei2 dao1 bi3 li4 ， chi3 cong2 sheng2 mo4 qian1 。
- qi2 lu4 qing2 sui1 xia2 ， ren2 lun2 di4 ben3 pian1 。
- chang2 yi1 xie4 shi2 shi4 ， du2 wang3 fang3 lin2 quan2 。
- ji4 yan2 er4 san1 zi3 ， sheng1 si3 bu4 lai2 xuan2 。

## 注释

## 译文

## 赏析
