---
id: luo-bin-wang-le-dai-fu-wan-ci-wu-shou
title: 樂大夫挽詞五首
titlePinyin: le4 dai4 fu0 wan3 ci2 wu3 shou3
titleSlug: le-dai-fu-wan-ci-wu-shou
author: 駱賓王
authorPinyin: luo4 bin1 wang2
authorSlug: luo-bin-wang
dynasty: 唐
dynastyPinyin: tang2
dynastySlug: tang
tags: []
---

## 正文

- 可歎浮生促，籲嗟此路難。丘陵一起恨，言笑幾時歡。
- 蕭索郊埏晚，荒涼井徑寒。誰當門下客，獨見有任安。
- 蒿裏誰家地，松門何代丘。百年三萬日，一別幾千秋。
- 返照寒無影，窮泉凍不流。居然同物化，何處欲藏舟。
- 昔去梅笳發，今來薤露晞。彤騶朝帝闕，丹旐背王畿。
- 城郭猶疑是，原陵稍覺非。九原如可作，千載與誰歸。
- 一旦先朝菌，千秋掩夜台。青烏新兆去，白馬故人來。
- 草露當春泣，松風向暮哀。寧知荒壟外，吊鶴自裴徊。
- 忽見泉台路，猶疑水鏡懸。何如開白日，非複睹青天。
- 華表迎千歲，幽扃送百年。獨嗟流水引，長掩伯牙弦。

## 拼音

- ke3 tan4 fu2 sheng1 cu4 ， yu4 jie1 ci3 lu4 nan2 。 qiu1 ling2 yi4 qi3 hen4 ， yan2 xiao4 ji1 shi2 huan1 。
- xiao1 suo3 jiao1 shan1 wan3 ， huang1 liang2 jing3 jing4 han2 。 shui2 dang1 men2 xia4 ke4 ， du2 jian4 you3 ren4 an1 。
- hao1 li3 shui2 jia1 di4 ， song1 men2 he2 dai4 qiu1 。 bai3 nian2 san1 wan4 ri4 ， yi4 bie2 ji1 qian1 qiu1 。
- fan3 zhao4 han2 wu2 ying3 ， qiong2 quan2 dong4 bu4 liu2 。 ju1 ran2 tong2 wu4 hua4 ， he2 chu3 yu4 cang2 zhou1 。
- xi1 qu4 mei2 jia1 fa1 ， jin1 lai2 xie4 lu4 xi1 。 tong2 zou1 chao2 di4 que4 ， dan1 zhao4 bei4 wang2 ji1 。
- cheng2 guo1 you2 yi2 shi4 ， yuan2 ling2 shao1 jue2 fei1 。 jiu3 yuan2 ru2 ke3 zuo4 ， qian1 zai4 yu3 shui2 gui1 。
- yi2 dan4 xian1 chao2 jun1 ， qian1 qiu1 yan3 ye4 tai2 。 qing1 wu1 xin1 zhao4 qu4 ， bai2 ma3 gu4 ren2 lai2 。
- cao3 lu4 dang1 chun1 qi4 ， song1 feng1 xiang4 mu4 ai1 。 ning2 zhi1 huang1 long3 wai4 ， diao4 he4 zi4 pei2 huai2 。
- hu1 jian4 quan2 tai2 lu4 ， you2 yi2 shui3 jing4 xuan2 。 he2 ru2 kai1 bai2 ri4 ， fei1 fu4 du3 qing1 tian1 。
- hua2 biao3 ying2 qian1 sui4 ， you1 jiong1 song4 bai3 nian2 。 du2 jie1 liu2 shui3 yin3 ， chang2 yan3 bo2 ya2 xian2 。

## 注释

## 译文

## 赏析
