---
id: luo-bin-wang-zao-qiu-chu-sai-ji-dong-tai-xiang-zheng-xue-shi
title: 早秋出塞寄東臺詳正學士
titlePinyin: zao3 qiu1 chu1 sai4 ji4 dong1 tai2 xiang2 zheng4 xue2 shi4
titleSlug: zao-qiu-chu-sai-ji-dong-tai-xiang-zheng-xue-shi
author: 駱賓王
authorPinyin: luo4 bin1 wang2
authorSlug: luo-bin-wang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 促駕踰三水，長驅望五原。
- 天階分斗極，地理接樓煩。
- 溪月明關隴，戎雲聚塞垣。
- 山川殊物候，風壤異涼喧。
- 戍古秋塵合，沙寒宿霧繁。
- 昔余迷學步，投迹忝詞源。
- 蘭渚浮延閣，蓬山款禁園。
- 彯纓陪紱冕，載筆偶璵璠。
- 汲冢寧詳蠹，秦牢詎辨冤。
- 一朝從篚服，千里騖輕軒。
- 鄉夢隨魂斷，邊聲入聽喧。
- 南圖終鎩翮，北上遽催轅。
- 弔影慙連茹，浮生倦觸藩。
- 數奇何以託，桃李自無言。

## 拼音

- cu4 jia4 yu2 san1 shui3 ， chang2 qu1 wang4 wu3 yuan2 。
- tian1 jie1 fen1 dou4 ji2 ， di4 li3 jie1 lou2 fan2 。
- xi1 yue4 ming2 guan1 long3 ， rong2 yun2 ju4 sai1 yuan2 。
- shan1 chuan1 shu1 wu4 hou4 ， feng1 rang3 yi4 liang2 xuan1 。
- shu4 gu3 qiu1 chen2 he2 ， sha1 han2 su4 wu4 fan2 。
- xi1 yu2 mi2 xue2 bu4 ， tou2 ji4 tian3 ci2 yuan2 。
- lan2 zhu3 fu2 yan2 ge2 ， peng2 shan1 kuan3 jin4 yuan2 。
- piao1 ying1 pei2 fu2 mian3 ， zai4 bi3 ou3 yu2 fan2 。
- ji2 zhong3 ning2 xiang2 du4 ， qin2 lao2 ju4 bian4 yuan1 。
- yi4 zhao1 cong2 fei3 fu2 ， qian1 li3 wu4 qing1 xuan1 。
- xiang1 meng4 sui2 hun2 duan4 ， bian1 sheng1 ru4 ting1 xuan1 。
- nan2 tu2 zhong1 sha1 he2 ， bei3 shang4 ju4 cui1 yuan2 。
- diao4 ying3 can2 lian2 ru2 ， fu2 sheng1 juan4 chu4 fan1 。
- shu4 qi2 he2 yi3 tuo1 ， tao2 li3 zi4 wu2 yan2 。

## 注释

## 译文

## 赏析
