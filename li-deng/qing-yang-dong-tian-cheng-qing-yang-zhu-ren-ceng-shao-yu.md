---
id: li-deng-qing-yang-dong-tian-cheng-qing-yang-zhu-ren-ceng-shao-yu
title: 青陽洞天呈青陽主人曾少裕
titlePinyin: qing1 yang2 dong4 tian1 cheng2 qing1 yang2 zhu3 ren2 ceng2 shao3 yu4
titleSlug: qing-yang-dong-tian-cheng-qing-yang-zhu-ren-ceng-shao-yu
author: 利登
authorPinyin: li4 deng1
authorSlug: li-deng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 兩崖蒼蒼峭天柱，停策崖邊喚舟渡。
- 青巾羽客打舟來，驚起靈蛇絕溪去。
- 千年神漿不自惜，萬里晴天安得雨。
- 但見飛流落半空，空中此水來何處。
- 岩下猶涵太古泉，安知上不通銀浦。
- 蒼藤半濕苔蘚昏，石罅無根迸孤樹。
- 洞門一隙僅通人，可惜鑿空開洞府。
- 乾坤明晦自有時，突然棟宇那非數。
- 開闢豈無人到來，岩崖尚絕猿猱路。
- 先生朝昏息丹岩，萬壑歸心心不語。
- 瑶磬一聲天壁寒，白雲紫霧驚相顧。

## 拼音

- liang3 ya2 cang1 cang1 qiao4 tian1 zhu4 ， ting2 ce4 ya2 bian1 huan4 zhou1 du4 。
- qing1 jin1 yu3 ke4 da3 zhou1 lai2 ， jing1 qi3 ling2 she2 jue2 xi1 qu4 。
- qian1 nian2 shen2 jiang1 bu2 zi4 xi1 ， wan4 li3 qing2 tian1 an1 de2 yu3 。
- dan4 jian4 fei1 liu2 luo4 ban4 kong1 ， kong1 zhong1 ci3 shui3 lai2 he2 chu3 。
- yan2 xia4 you2 han2 tai4 gu3 quan2 ， an1 zhi1 shang4 bu4 tong1 yin2 pu3 。
- cang1 teng2 ban4 shi1 tai2 xian3 hun1 ， shi2 xia4 wu2 gen1 beng4 gu1 shu4 。
- dong4 men2 yi2 xi4 jin3 tong1 ren2 ， ke3 xi1 zao2 kong1 kai1 dong4 fu3 。
- qian2 kun1 ming2 hui4 zi4 you3 shi2 ， tu1 ran2 dong4 yu3 na4 fei1 shu4 。
- kai1 pi4 qi3 wu2 ren2 dao4 lai2 ， yan2 ya2 shang4 jue2 yuan2 nao2 lu4 。
- xian1 sheng0 chao2 hun1 xi1 dan1 yan2 ， wan4 he4 gui1 xin1 xin1 bu4 yu3 。
- yao2 qing4 yi4 sheng1 tian1 bi4 han2 ， bai2 yun2 zi3 wu4 jing1 xiang1 gu4 。

## 注释

## 译文

## 赏析
