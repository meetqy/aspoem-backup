---
id: chen-fu-liang-xing-xiang-xi-yu-jian-liu-gong-du-zhou-ming-shu
title: 行湘喜雨簡劉公度周明叔
titlePinyin: xing2 xiang1 xi3 yu3 jian3 liu2 gong1 du4 zhou1 ming2 shu1
titleSlug: xing-xiang-xi-yu-jian-liu-gong-du-zhou-ming-shu
author: 陳傅良
authorPinyin: chen2 fu4 liang2
authorSlug: chen-fu-liang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 將行客有戒，正熱人不禁。
- 出門一昔雨，解纜十日陰。
- 湘山益以碧，湘水益以深。
- 天光接雲夢，野暝蒙衡郴。
- 蠅無盤中蹟，蟬有木末音。
- 顧乃廢枕簟，爰方索衣衾。
- 我起問夾岸，往歲孰與今。
- 衡茅或數間，叢竹皆十尋。
- 蒲蓮間華實，鷗鷺時浮沉。
- 老穉各有得，漁樵不相侵。
- 早插禾欲孕，新炊粟如金。
- 爲之失倦游，於以成孤斟。
- 永懷泛湘人，屈賈多愁吟。
- 往者亦此境，今者亦此心。
- 空名但千載，佳思誰一襟。
- 時哉不可失，浯溪更駸駸。

## 拼音

- jiang1 xing2 ke4 you3 jie4 ， zheng4 re4 ren2 bu4 jin1 。
- chu1 men2 yi4 xi1 yu3 ， jie3 lan3 shi2 ri4 yin1 。
- xiang1 shan1 yi4 yi3 bi4 ， xiang1 shui3 yi4 yi3 shen1 。
- tian1 guang1 jie1 yun2 meng4 ， ye3 ming2 meng2 heng2 chen1 。
- ying2 wu2 pan2 zhong1 ji4 ， chan2 you3 mu4 mo4 yin1 。
- gu4 nai3 fei4 zhen3 dian4 ， yuan2 fang1 suo3 yi1 qin1 。
- wo3 qi3 wen4 jia1 an4 ， wang3 sui4 shu2 yu3 jin1 。
- heng2 mao2 huo4 shu4 jian4 ， cong2 zhu2 jie1 shi2 xun2 。
- pu2 lian2 jian4 hua2 shi2 ， ou1 lu4 shi2 fu2 chen2 。
- lao3 zhi4 ge4 you3 de2 ， yu2 qiao2 bu4 xiang1 qin1 。
- zao3 cha1 he2 yu4 yun4 ， xin1 chui1 su4 ru2 jin1 。
- wei2 zhi1 shi1 juan4 you2 ， wu1 yi3 cheng2 gu1 zhen1 。
- yong3 huai2 fan4 xiang1 ren2 ， qu1 jia3 duo1 chou2 yin2 。
- wang3 zhe3 yi4 ci3 jing4 ， jin1 zhe3 yi4 ci3 xin1 。
- kong1 ming2 dan4 qian1 zai4 ， jia1 si1 shui2 yi4 jin1 。
- shi2 zai1 bu4 ke3 shi1 ， wu2 xi1 geng4 qin1 qin1 。

## 注释

## 译文

## 赏析
