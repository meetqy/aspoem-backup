---
id: chen-fu-liang-wen-ye-zheng-ze-yue-cang-jing-ci-qi-song-ke-yun-yi-wen-zhi
title: 聞葉正則閲藏經次其送客韵以問之
titlePinyin: wen2 ye4 zheng4 ze2 yue4 cang2 jing1 ci4 qi2 song4 ke4 yun4 yi3 wen4 zhi1
titleSlug: wen-ye-zheng-ze-yue-cang-jing-ci-qi-song-ke-yun-yi-wen-zhi
author: 陳傅良
authorPinyin: chen2 fu4 liang2
authorSlug: chen-fu-liang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 順水去吳會，逆水來夔門。
- 萬古逆順舟，以斗占旦昏。
- 曩余好百家，信不及魯論。
- 初亦半喜愕，久之乍亡存。
- 白髮一無成，頗識委與源。
- 風停波自平，却視消長痕。
- 六經夫如何，夫子手所翻。
- 恒言但桑稼，怪志無鵬鵾。
- 規圓而矩方，往往萬巧攢。
- 諸儒各有得，長短賢若干。
- 玉帛相會盟，兵車相并吞。
- 一語苟暗合，羣生皆晏溫。
- 經成今幾年，嘗試以是觀。
- 此道未軻死，此書未秦燔。
- 猶之斗經天，於以生蓋渾。
- 西方亦人豪，國自爲乾坤。
- 書來入中州，坐使學者奔。
- 君豈捨從之，或但遊其藩。
- 吾聞欲乘槎，鑿空訪河根。
- 孰與瞻斗車，把柁行江湍。

## 拼音

- shun4 shui3 qu4 wu2 hui4 ， ni4 shui3 lai2 kui2 men2 。
- wan4 gu3 ni4 shun4 zhou1 ， yi3 dou4 zhan4 dan4 hun1 。
- nang3 yu2 hao3 bai3 jia1 ， xin4 bu4 ji2 lu3 lun4 。
- chu1 yi4 ban4 xi3 e4 ， jiu3 zhi1 zha4 wang2 cun2 。
- bai2 fa4 yi4 wu2 cheng2 ， po1 shi2 wei3 yu3 yuan2 。
- feng1 ting2 bo1 zi4 ping2 ， que4 shi4 xiao1 chang2 hen2 。
- liu4 jing1 fu1 ru2 he2 ， fu1 zi3 shou3 suo3 fan1 。
- heng2 yan2 dan4 sang1 jia4 ， guai4 zhi4 wu2 peng2 kun1 。
- gui1 yuan2 er2 ju3 fang1 ， wang3 wang3 wan4 qiao3 zan3 。
- zhu1 ru2 ge4 you3 de2 ， chang2 duan3 xian2 ruo4 gan1 。
- yu4 bo2 xiang1 hui4 meng2 ， bing1 ju1 xiang1 bing4 tun1 。
- yi4 yu3 gou3 an4 he2 ， qun2 sheng1 jie1 yan4 wen1 。
- jing1 cheng2 jin1 ji1 nian2 ， chang2 shi4 yi3 shi4 guan1 。
- ci3 dao4 wei4 ke1 si3 ， ci3 shu1 wei4 qin2 fan2 。
- you2 zhi1 dou4 jing1 tian1 ， wu1 yi3 sheng1 gai4 hun2 。
- xi1 fang1 yi4 ren2 hao2 ， guo2 zi4 wei2 qian2 kun1 。
- shu1 lai2 ru4 zhong1 zhou1 ， zuo4 shi3 xue2 zhe3 ben1 。
- jun1 qi3 she3 cong2 zhi1 ， huo4 dan4 you2 qi2 fan1 。
- wu2 wen2 yu4 cheng2 cha2 ， zao2 kong1 fang3 he2 gen1 。
- shu2 yu3 zhan1 dou4 ju1 ， ba3 tuo2 xing2 jiang1 tuan1 。

## 注释

## 译文

## 赏析
