---
id: gong-zong-yuan-liu-yue-yin
title: 六月吟
titlePinyin: liu4 yue4 yin2
titleSlug: liu-yue-yin
author: 龔宗元
authorPinyin: gong1 zong1 yuan2
authorSlug: gong-zong-yuan
dynasty: 唐
dynastyPinyin: tang2
dynastySlug: tang
tags: []
---

## 正文

- 曦輪獵野枯杉松，火焚泰華雲如峰。
- 天地爐中赤煙起，江湖喣沫烹魚龍。
- 生獰渴獸脣焦斷，峻翮無聲落晴漢。
- 饑民逃生不逃熱，血迸背皮流若汗。
- 玉宇清宮徹羅綺，渴嚼冰壺森貝齒。
- 炎風隔斷真珠簾，池口金龍吐寒水。
- 象牀珍簟凝流波，瓊樓待月微酣歌。
- 王孫晝夜縱娛樂，不知苦熱還如何。

## 拼音

- xi1 lun2 lie4 ye3 ku1 shan1 song1 ， huo3 fen2 tai4 hua2 yun2 ru2 feng1 。
- tian1 di4 lu2 zhong1 chi4 yan1 qi3 ， jiang1 hu2 xu3 mo4 peng1 yu2 long2 。
- sheng1 ning2 ke3 shou4 chun2 jiao1 duan4 ， jun4 he2 wu2 sheng1 luo4 qing2 han4 。
- ji1 min2 tao2 sheng1 bu4 tao2 re4 ， xue4 beng4 bei4 pi2 liu2 ruo4 han4 。
- yu4 yu3 qing1 gong1 che4 luo2 qi3 ， ke3 jiao2 bing1 hu2 sen1 bei4 chi3 。
- yan2 feng1 ge2 duan4 zhen1 zhu1 lian2 ， chi2 kou3 jin1 long2 tu3 han2 shui3 。
- xiang4 chuang2 zhen1 dian4 ning2 liu2 bo1 ， qiong2 lou2 dai4 yue4 wei1 han1 ge1 。
- wang2 sun1 zhou4 ye4 zong4 yu2 le4 ， bu4 zhi1 ku3 re4 huan2 ru2 he2 。

## 注释

## 译文

## 赏析
