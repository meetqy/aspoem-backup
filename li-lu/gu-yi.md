---
id: li-lu-gu-yi
title: 古意
titlePinyin: gu3 yi4
titleSlug: gu-yi
author: 李呂
authorPinyin: li3 lü3
authorSlug: li-lu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 鴟鴞嘲鳳凰，飛鳴競啾啾。
- 鳳兮問彼鴞，見憎何因由。
- 我居在丹穴，下瑞暫來遊。
- 梧桐與竹實，食息無外求。
- 爾本挾妖怪，隠身向陰幽。
- 所至興禍事，觜爪藏戈矛。
- 晝伏作鼠態，白日照可羞。
- 臭腐適其願，惡類自與儔。
- 志尚素不同，何殊風馬牛。
- 嗟予月旦評，豈論汝劣優。
- 汝道自取薄，安得妄怨尤。
- 自古盜憎主，何異鴟輩流。
- 有如夫子聖，武叔非宿仇。
- 臧倉沮孟氏，豈爲魯君謀。
- 但當礪風節，汝自曲如鈎。

## 拼音

- chi1 xiao1 chao2 feng4 huang2 ， fei1 ming2 jing4 jiu1 jiu1 。
- feng4 xi1 wen4 bi3 xiao1 ， jian4 zeng1 he2 yin1 you2 。
- wo3 ju1 zai4 dan1 xue2 ， xia4 rui4 zan4 lai2 you2 。
- wu2 tong2 yu3 zhu2 shi2 ， shi2 xi1 wu2 wai4 qiu2 。
- er3 ben3 xie2 yao1 guai4 ， yin3 shen1 xiang4 yin1 you1 。
- suo3 zhi4 xing1 huo4 shi4 ， zi1 zhua3 cang2 ge1 mao2 。
- zhou4 fu2 zuo4 shu3 tai4 ， bai2 ri4 zhao4 ke3 xiu1 。
- chou4 fu3 shi4 qi2 yuan4 ， e4 lei4 zi4 yu3 chou2 。
- zhi4 shang4 su4 bu4 tong2 ， he2 shu1 feng1 ma3 niu2 。
- jie1 yu3 yue4 dan4 ping2 ， qi3 lun4 ru3 lie4 you1 。
- ru3 dao4 zi4 qu3 bao2 ， an1 de2 wang4 yuan4 you2 。
- zi4 gu3 dao4 zeng1 zhu3 ， he2 yi4 chi1 bei4 liu2 。
- you3 ru2 fu1 zi3 sheng4 ， wu3 shu1 fei1 su4 chou2 。
- zang1 cang1 ju3 meng4 shi4 ， qi3 wei2 lu3 jun1 mou2 。
- dan4 dang1 li4 feng1 jie2 ， ru3 zi4 qu3 ru2 gou1 。

## 注释

## 译文

## 赏析
