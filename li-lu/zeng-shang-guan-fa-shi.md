---
id: li-lu-zeng-shang-guan-fa-shi
title: 贈上官法師
titlePinyin: zeng4 shang4 guan1 fa3 shi1
titleSlug: zeng-shang-guan-fa-shi
author: 李呂
authorPinyin: li3 lü3
authorSlug: li-lu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 法官道家流，修奉有年所。
- 靈驗感人多，時賢贈詩句。
- 一日來訪予，三揖進賓廡。
- 函袖出異書，雷文加釋注。
- 滌手徧披閲，因果皆有據。
- 紛紛秦漢後，死者畧可覩。
- 權量巧心計，悖道忘君父。
- 貪淫蔑仁義，往往涴斤斧。
- 質經吾聖人，有理無其故。
- 迨乎震夷伯，隠慝才顯露。
- 嗟乎三代前，樸實猶近古。
- 後者業雖熾，日甚造罪苦。
- 不然子之書，何迺遽有許。
- 自居田野間，茲事聞亦屢。
- 又知今視昔，已復不勝數。
- 蠢彼無知輩，徒誦孝悌語。
- 人貌犬彘心，埋頭入穢污。
- 俯仰多厚顔，劬勞忍深負。
- 目前恣爲樂，遑恤盈墨簿。
- 願子持此書，鑱石置通衢。
- 比屋得大誡，毋致煩天誅。
- 下愚終不移，自取任從渠。
- 有能用斯言，僊籍登不誣。
- 脫或秘弗示，與道終懸殊。
- 述此贈行色，子其信否乎。

## 拼音

- fa3 guan1 dao4 jia1 liu2 ， xiu1 feng4 you3 nian2 suo3 。
- ling2 yan4 gan3 ren2 duo1 ， shi2 xian2 zeng4 shi1 ju4 。
- yi2 ri4 lai2 fang3 yu3 ， san1 yi1 jin4 bin1 wu3 。
- han2 xiu4 chu1 yi4 shu1 ， lei2 wen2 jia1 shi4 zhu4 。
- di2 shou3 bian4 pi1 yue4 ， yin1 guo3 jie1 you3 ju4 。
- fen1 fen1 qin2 han4 hou4 ， si3 zhe3 lüe4 ke3 du3 。
- quan2 liang2 qiao3 xin1 ji4 ， bei4 dao4 wang4 jun1 fu4 。
- tan1 yin2 mie4 ren2 yi4 ， wang3 wang3 wo4 jin1 fu3 。
- zhi4 jing1 wu2 sheng4 ren2 ， you3 li3 wu2 qi2 gu4 。
- dai4 hu1 zhen4 yi2 bo2 ， yin3 te4 cai2 xian3 lu4 。
- jie1 hu1 san1 dai4 qian2 ， pu3 shi2 you2 jin4 gu3 。
- hou4 zhe3 ye4 sui1 chi4 ， ri4 shen4 zao4 zui4 ku3 。
- bu4 ran2 zi3 zhi1 shu1 ， he2 nai3 ju4 you3 xu1 。
- zi4 ju1 tian2 ye3 jian4 ， zi1 shi4 wen2 yi4 lü3 。
- you4 zhi1 jin1 shi4 xi1 ， yi3 fu4 bu2 sheng4 shu4 。
- chun3 bi3 wu2 zhi1 bei4 ， tu2 song4 xiao4 ti4 yu3 。
- ren2 mao4 quan3 zhi4 xin1 ， mai2 tou2 ru4 hui4 wu1 。
- fu3 yang3 duo1 hou4 yan2 ， qu2 lao2 ren3 shen1 fu4 。
- mu4 qian2 zi4 wei2 le4 ， huang2 xu4 ying2 mo4 bo2 。
- yuan4 zi3 chi2 ci3 shu1 ， chan2 shi2 zhi4 tong1 qu2 。
- bi3 wu1 de2 da4 jie4 ， wu2 zhi4 fan2 tian1 zhu1 。
- xia4 yu2 zhong1 bu4 yi2 ， zi4 qu3 ren4 cong2 qu2 。
- you3 neng2 yong4 si1 yan2 ， xian1 ji2 deng1 bu4 wu1 。
- tuo1 huo4 mi4 fu2 shi4 ， yu3 dao4 zhong1 xuan2 shu1 。
- shu4 ci3 zeng4 xing2 se4 ， zi3 qi2 xin4 fou3 hu1 。

## 注释

## 译文

## 赏析
