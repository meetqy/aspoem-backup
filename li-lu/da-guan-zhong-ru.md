---
id: li-lu-da-guan-zhong-ru
title: 答官仲儒
titlePinyin: da2 guan1 zhong4 ru2
titleSlug: da-guan-zhong-ru
author: 李呂
authorPinyin: li3 lü3
authorSlug: li-lu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 風俗去古遠，人僞日敗常。
- 故知取士法，時焉立紀綱。
- 設科發自漢，糊名始於唐。
- 前輩務實學，倡道頼歐陽。
- 當世所得盛，登用多俊良。
- 倒指幾百年，講求屢更張。
- 邇來取進士，輕快好文章。
- 唾手鑱雁塔，轉身簉鴛行。
- 莫論稽古力，所貴時學長。
- 自顧本迂拙，下語愁肺腸。
- 雖云事場屋，浪逐槐花忙。
- 竟如卞和璧，三獻足已傷。
- 既然違好尚，敢不知括囊。
- 釀渚溪之泉，可以供酒漿。
- 拾東園之果，可以資餱糧。
- 耦語古聖賢，曝背傲羲黄。
- 義命要不媿，胡爲乎皇皇。
- 故人弗予棄，妙句深激昂。
- 清逸庾謝迫，風騷屈宋旁。
- 報言乏瓊琚，微吟頻寒螿。

## 拼音

- feng1 su2 qu4 gu3 yuan3 ， ren2 wei3 ri4 bai4 chang2 。
- gu4 zhi1 qu3 shi4 fa3 ， shi2 yan1 li4 ji4 gang1 。
- she4 ke1 fa1 zi4 han4 ， hu2 ming2 shi3 wu1 tang2 。
- qian2 bei4 wu4 shi2 xue2 ， chang4 dao4 lai4 ou1 yang2 。
- dang1 shi4 suo3 de2 sheng4 ， deng1 yong4 duo1 jun4 liang2 。
- dao3 zhi3 ji1 bai3 nian2 ， jiang3 qiu2 lü3 geng4 zhang1 。
- er3 lai2 qu3 jin4 shi4 ， qing1 kuai4 hao3 wen2 zhang1 。
- tuo4 shou3 chan2 yan4 ta3 ， zhuan3 shen1 zao4 yuan1 xing2 。
- mo4 lun4 ji1 gu3 li4 ， suo3 gui4 shi2 xue2 chang2 。
- zi4 gu4 ben3 yu1 zhuo1 ， xia4 yu3 chou2 fei4 chang2 。
- sui1 yun2 shi4 chang3 wu1 ， lang4 zhu2 huai2 hua1 mang2 。
- jing4 ru2 bian4 he2 bi4 ， san1 xian4 zu2 yi3 shang1 。
- ji4 ran2 wei2 hao3 shang4 ， gan3 bu4 zhi1 kuo4 nang2 。
- niang4 zhu3 xi1 zhi1 quan2 ， ke3 yi3 gong4 jiu3 jiang1 。
- shi2 dong1 yuan2 zhi1 guo3 ， ke3 yi3 zi1 hou2 liang2 。
- ou3 yu3 gu3 sheng4 xian2 ， pu4 bei4 ao4 xi1 huang2 。
- yi4 ming4 yao4 bu2 kui4 ， hu2 wei2 hu1 huang2 huang2 。
- gu4 ren2 fu2 yu3 qi4 ， miao4 ju4 shen1 ji1 ang2 。
- qing1 yi4 yu3 xie4 po4 ， feng1 sao1 qu1 song4 pang2 。
- bao4 yan2 fa2 qiong2 ju1 ， wei1 yin2 bin1 han2 jiang1 。

## 注释

## 译文

## 赏析
