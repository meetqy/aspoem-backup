---
id: ye-meng-de-you-ming-ri-fu-tong-dun-li-zong-ling-wu-de-su-yun-shi-zhang-si-tai-guo-tian-xi-si-deng-yu-hua-tai-zai-yong-qian-yun
title: 又明日復同惇立總領吴德素運使章思台過天禧寺登雨花臺再用前韻
titlePinyin: you4 ming2 ri4 fu4 tong2 dun1 li4 zong3 ling3 wu2 de2 su4 yun4 shi3 zhang1 si1 tai2 guo4 tian1 xi3 si4 deng1 yu3 hua1 tai2 zai4 yong4 qian2 yun4
titleSlug: you-ming-ri-fu-tong-dun-li-zong-ling-wu-de-su-yun-shi-zhang-si-tai-guo-tian-xi-si-deng-yu-hua-tai-zai-yong-qian-yun
author: 葉夢得
authorPinyin: ye4 meng4 de2
authorSlug: ye-meng-de
dynasty: 唐
dynastyPinyin: tang2
dynastySlug: tang
tags: [] 
---

## 正文

- 言經朱雀桁，復度白雞年。
- 謝公不可見，廢壘蔓草纒。
- 三日瞰坰牧，所懷多昔賢。
- 陂陀北城墩，誰可作九泉。
- 石頭控峥嶸，目盡西南天。
- 定都記孔明，赤壁方凱旋。
- 惟初鼎足計，用意良已虔。
- 更作長干行，秦淮亂清漣。
- 殘春掃餘花，密葉未有蟬。
- 高臺略四遠，綠野浮芊眠。
- 午陰久未移，幽景爲我延。
- 使君固不凡，况有嘉客先。
- 老大百念息，爨餘豈遺烟。
- 了知塵外心，本自無間然。

## 拼音

- yan2 jing1 zhu1 que4 heng2 ， fu4 du4 bai2 ji1 nian2 。
- xie4 gong1 bu4 ke3 jian4 ， fei4 lei3 man4 cao3 chan2 。
- san1 ri4 kan4 jiong1 mu4 ， suo3 huai2 duo1 xi1 xian2 。
- po1 tuo2 bei3 cheng2 dun1 ， shui2 ke3 zuo4 jiu3 quan2 。
- shi2 tou2 kong4 zheng1 rong2 ， mu4 jin4 xi1 nan2 tian1 。
- ding4 du1 ji4 kong3 ming2 ， chi4 bi4 fang1 kai3 xuan2 。
- wei2 chu1 ding3 zu2 ji4 ， yong4 yi4 liang2 yi3 qian2 。
- geng4 zuo4 chang2 gan1 xing2 ， qin2 huai2 luan4 qing1 lian2 。
- can2 chun1 sao3 yu2 hua1 ， mi4 ye4 wei4 you3 chan2 。
- gao1 tai2 lüe4 si4 yuan3 ， lü4 ye3 fu2 qian1 mian2 。
- wu3 yin1 jiu3 wei4 yi2 ， you1 jing3 wei2 wo3 yan2 。
- shi3 jun1 gu4 bu4 fan2 ， kuang4 you3 jia1 ke4 xian1 。
- lao3 da4 bai3 nian4 xi1 ， cuan4 yu2 qi3 yi2 yan1 。
- liao3 zhi1 chen2 wai4 xin1 ， ben3 zi4 wu2 jian4 ran2 。

## 注释

## 译文

## 赏析
