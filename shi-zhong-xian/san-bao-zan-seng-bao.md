---
id: shi-zhong-xian-san-bao-zan-seng-bao
title: 三寶讚 僧寶
titlePinyin: san1 bao3 zan4   seng1 bao3
titleSlug: san-bao-zan-seng-bao
author: 釋重顯
authorPinyin: shi4 zhong4 xian3
authorSlug: shi-zhong-xian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 方袍圓頂義何宣，續焰千燈豈小緣。
- 花雨座前猶滯相，虎馴庵畔尚稽詮。
- 巖栖塚宿難依望，鶴貌雲心迥灑然。
- 寶杖夜鳴寒嶠月，銅瓶秋潄碧潭煙。
- 名標練若澄諠猾，迹念昏衢警睡眠。
- 林下雅爲方外客，人間堪作火中蓮。
- 情高不是超三際，道在非同入四禪。
- 浮世勉誰知逝水，深峰甘自聼飛泉。
- 苾蒭草馥僧祇後，玳瑁盂傳古佛先。
- 珍重覺皇有真子，坤維高步列金田。

## 拼音

- fang1 pao2 yuan2 ding3 yi4 he2 xuan1 ， xu4 yan4 qian1 deng1 qi3 xiao3 yuan2 。
- hua1 yu3 zuo4 qian2 you2 zhi4 xiang1 ， hu3 xun4 an1 pan4 shang4 ji1 quan2 。
- yan2 qi1 zhong3 su4 nan2 yi1 wang4 ， he4 mao4 yun2 xin1 jiong3 sa3 ran2 。
- bao3 zhang4 ye4 ming2 han2 jiao4 yue4 ， tong2 ping2 qiu1 shu4 bi4 tan2 yan1 。
- ming2 biao1 lian4 ruo4 cheng2 xuan1 hua2 ， ji4 nian4 hun1 qu2 jing3 shui4 mian2 。
- lin2 xia4 ya3 wei2 fang1 wai4 ke4 ， ren2 jian4 kan1 zuo4 huo3 zhong1 lian2 。
- qing2 gao1 bu2 shi4 chao1 san1 ji4 ， dao4 zai4 fei1 tong2 ru4 si4 shan4 。
- fu2 shi4 mian3 shui2 zhi1 shi4 shui3 ， shen1 feng1 gan1 zi4 ting1 fei1 quan2 。
- bi4 chu2 cao3 fu4 seng1 qi2 hou4 ， dai4 mao4 yu2 chuan2 gu3 fo2 xian1 。
- zhen1 zhong4 jue2 huang2 you3 zhen1 zi3 ， kun1 wei2 gao1 bu4 lie4 jin1 tian2 。

## 注释

## 译文

## 赏析
