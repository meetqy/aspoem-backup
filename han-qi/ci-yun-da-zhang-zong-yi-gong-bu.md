---
id: han-qi-ci-yun-da-zhang-zong-yi-gong-bu
title: 次韻答張宗益工部
titlePinyin: ci4 yun4 da2 zhang1 zong1 yi4 gong1 bu4
titleSlug: ci-yun-da-zhang-zong-yi-gong-bu
author: 韓琦
authorPinyin: han2 qi2
authorSlug: han-qi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 昔忝臨漳守，娛心自退公。
- 閑愁放天上，真境得壺中。
- 燕處雖云適，規模惜未豐。
- 恢園隳舊堞，困宇出新工。
- 材品珍方用，花名異始充。
- 泉分洹水堰，梁下鄴城宮。
- 今始推良牧，褒辭借病翁。
- 笙鏞諧廟瑟，珠玉滿郵筒。
- 詎敢矜前政，徒知偃下風。
- 北堂留衣錦，西巘峻維嵩。
- 休逸簷梢月，榮歸浪襯虹。
- 班條多暇日，清賞此何窮。

## 拼音

- xi1 tian3 lin2 zhang1 shou3 ， yu2 xin1 zi4 tui4 gong1 。
- xian2 chou2 fang4 tian1 shang4 ， zhen1 jing4 de2 hu2 zhong1 。
- yan4 chu3 sui1 yun2 shi4 ， gui1 mo2 xi1 wei4 feng1 。
- hui1 yuan2 hui1 jiu4 die2 ， kun4 yu3 chu1 xin1 gong1 。
- cai2 pin3 zhen1 fang1 yong4 ， hua1 ming2 yi4 shi3 chong1 。
- quan2 fen1 huan2 shui3 yan4 ， liang2 xia4 ye4 cheng2 gong1 。
- jin1 shi3 tui1 liang2 mu4 ， bao1 ci2 jie4 bing4 weng1 。
- sheng1 yong1 xie2 miao4 se4 ， zhu1 yu4 man3 you2 tong3 。
- ju4 gan3 jin1 qian2 zheng4 ， tu2 zhi1 yan3 xia4 feng1 。
- bei3 tang2 liu2 yi1 jin3 ， xi1 yan3 jun4 wei2 song1 。
- xiu1 yi4 yan2 shao1 yue4 ， rong2 gui1 lang4 chen4 hong2 。
- ban1 tiao2 duo1 xia2 ri4 ， qing1 shang3 ci3 he2 qiong2 。

## 注释

## 译文

## 赏析
