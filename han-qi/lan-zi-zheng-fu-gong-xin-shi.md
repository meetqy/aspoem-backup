---
id: han-qi-lan-zi-zheng-fu-gong-xin-shi
title: 覽資政富公新詩
titlePinyin: lan3 zi1 zheng4 fu4 gong1 xin1 shi1
titleSlug: lan-zi-zheng-fu-gong-xin-shi
author: 韓琦
authorPinyin: han2 qi2
authorSlug: han-qi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 賢輔于朝廷，中外唯所用。
- 中則翊萬樞，天業日以重。
- 外則泰一方，君治亦云共。
- 公今得淮康，大厦輟隆棟。
- 惠政聊一施，萬室絕愁痛。
- 獄訟不復煩，甘脆誠足奉。
- 優游爲文章，六義本規諷。
- 長篇燦臣軸，郵驛邈見送。
- 發函捧瓊瑰，再拜喜吟誦。
- 高調既古雅，奇格復豪縱。
- 鈞天張廣樂，累夕駭谷夢。
- 宛馬歷夷途，萬里不可控。
- 李杜若復生，屈伏事非恐。
- 況夫淺淺流，固莫測源洞。
- 何時衮衣歸，瞻望慰民眾。
- 事業追夔龍，風烈陋姚宋。
- 曰賡元首歌，間助薰琴弄。
- 太平告成功，郊廟形嘉頌。
- 九奏人神和，舞獸而儀鳳。
- 休聞狼跋詩，萬世發長慟。

## 拼音

- xian2 fu3 yu2 chao2 ting2 ， zhong1 wai4 wei2 suo3 yong4 。
- zhong1 ze2 yi4 wan4 shu1 ， tian1 ye4 ri4 yi3 zhong4 。
- wai4 ze2 tai4 yi4 fang1 ， jun1 zhi4 yi4 yun2 gong4 。
- gong1 jin1 de2 huai2 kang1 ， da4 sha4 chuo4 long2 dong4 。
- hui4 zheng4 liao2 yi4 shi1 ， wan4 shi4 jue2 chou2 tong4 。
- yu4 song4 bu2 fu4 fan2 ， gan1 cui4 cheng2 zu2 feng4 。
- you1 you2 wei2 wen2 zhang1 ， liu4 yi4 ben3 gui1 feng3 。
- chang2 pian1 can4 chen2 zhou2 ， you2 yi4 miao3 jian4 song4 。
- fa1 han2 peng3 qiong2 gui1 ， zai4 bai4 xi3 yin2 song4 。
- gao1 diao4 ji4 gu3 ya3 ， qi2 ge2 fu4 hao2 zong4 。
- jun1 tian1 zhang1 guang3 le4 ， lei4 xi1 hai4 gu3 meng4 。
- wan3 ma3 li4 yi2 tu2 ， wan4 li3 bu4 ke3 kong4 。
- li3 du4 ruo4 fu4 sheng1 ， qu1 fu2 shi4 fei1 kong3 。
- kuang4 fu1 qian3 qian3 liu2 ， gu4 mo4 ce4 yuan2 dong4 。
- he2 shi2 gun3 yi1 gui1 ， zhan1 wang4 wei4 min2 zhong4 。
- shi4 ye4 zhui1 kui2 long2 ， feng1 lie4 lou4 yao2 song4 。
- yue1 geng1 yuan2 shou3 ge1 ， jian4 zhu4 xun1 qin2 nong4 。
- tai4 ping2 gao4 cheng2 gong1 ， jiao1 miao4 xing2 jia1 song4 。
- jiu3 zou4 ren2 shen2 he2 ， wu3 shou4 er2 yi2 feng4 。
- xiu1 wen2 lang2 ba2 shi1 ， wan4 shi4 fa1 chang2 tong4 。

## 注释

## 译文

## 赏析
