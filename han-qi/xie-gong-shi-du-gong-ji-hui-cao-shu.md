---
id: han-qi-xie-gong-shi-du-gong-ji-hui-cao-shu
title: 謝宮師杜公寄惠草書
titlePinyin: xie4 gong1 shi1 du4 gong1 ji4 hui4 cao3 shu1
titleSlug: xie-gong-shi-du-gong-ji-hui-cao-shu
author: 韓琦
authorPinyin: han2 qi2
authorSlug: han-qi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 公之德業天下重，四海萬物思壞罏。
- 太平之策未全發，先朝請老叩帝居。
- 天子只欲勵薄俗，不惜一夔從二疏。
- 公持儉節出天性，下建萬世清風孤。
- 歸卜睢陽旋營第，棟宇僅足容妻孥。
- 自此閒燕何所樂，非絲非竹非歌壺。
- 經史日與聖賢遇，參以吟詠爲自娛。
- 興來弄翰尤得意，真楷之外精草書。
- 因書乞得字數幅，伯英筋肉羲之膚。
- 字體真渾遠到古，神馬初見八卦圖。
- 精神熠熠欲飛動，鸞鳳鼓舞龍蛇攄。
- 天姿瘦硬斥俗軟，狂藤束纏巖松枯。
- 中含婉媚更可愛，十葩萬萼爭春敷。
- 開合向背一皆好，造化欲衒天工夫。
- 張旭雖顛懷素逸，較以年力非公徒。
- 公今眉壽俯八十，老筆勁健自古無。
- 固知大賢不世出，百福來萃相所扶。
- 公之佳壻蘇子美，得公一二名已沽。
- 矜奇恃儁頗自放，質之公法慙豪麤。
- 乘歡捧以示僚屬，一坐聳駭歎且呼。
- 便欲刻石傳不朽，荒邊匠拙無人模。
- 歸來一一戒兒姪，秘重世與家諜俱。
- 重巾密橐置吾室，寶護直比驪頷珠。
- 神物孰敢容易探，電雹霹靂來須臾。

## 拼音

- gong1 zhi1 de2 ye4 tian1 xia4 zhong4 ， si4 hai3 wan4 wu4 si1 huai4 lu2 。
- tai4 ping2 zhi1 ce4 wei4 quan2 fa1 ， xian1 chao2 qing3 lao3 kou4 di4 ju1 。
- tian1 zi3 zhi1 yu4 li4 bao2 su2 ， bu4 xi1 yi4 kui2 cong2 er4 shu1 。
- gong1 chi2 jian3 jie2 chu1 tian1 xing4 ， xia4 jian4 wan4 shi4 qing1 feng1 gu1 。
- gui1 bu3 sui1 yang2 xuan2 ying2 di4 ， dong4 yu3 jin3 zu2 rong2 qi1 nu2 。
- zi4 ci3 xian2 yan4 he2 suo3 le4 ， fei1 si1 fei1 zhu2 fei1 ge1 hu2 。
- jing1 shi3 ri4 yu3 sheng4 xian2 yu4 ， can1 yi3 yin2 yong3 wei2 zi4 yu2 。
- xing1 lai2 nong4 han4 you2 de2 yi4 ， zhen1 kai3 zhi1 wai4 jing1 cao3 shu1 。
- yin1 shu1 qi3 de2 zi4 shu4 fu2 ， bo2 ying1 jin1 rou4 xi1 zhi1 fu1 。
- zi4 ti3 zhen1 hun2 yuan3 dao4 gu3 ， shen2 ma3 chu1 jian4 ba1 gua4 tu2 。
- jing1 shen2 yi4 yi4 yu4 fei1 dong4 ， luan2 feng4 gu3 wu3 long2 she2 shu1 。
- tian1 zi1 shou4 ying4 chi4 su2 ruan3 ， kuang2 teng2 shu4 chan2 yan2 song1 ku1 。
- zhong1 han2 wan3 mei4 geng4 ke3 ai4 ， shi2 pa1 wan4 e4 zheng1 chun1 fu1 。
- kai1 he2 xiang4 bei4 yi4 jie1 hao3 ， zao4 hua4 yu4 xuan4 tian1 gong1 fu0 。
- zhang1 xu4 sui1 dian1 huai2 su4 yi4 ， jiao4 yi3 nian2 li4 fei1 gong1 tu2 。
- gong1 jin1 mei2 shou4 fu3 ba1 shi2 ， lao3 bi3 jin4 jian4 zi4 gu3 wu2 。
- gu4 zhi1 da4 xian2 bu2 shi4 chu1 ， bai3 fu2 lai2 cui4 xiang1 suo3 fu2 。
- gong1 zhi1 jia1 xu4 su1 zi3 mei3 ， de2 gong1 yi1 er4 ming2 yi3 gu1 。
- jin1 qi2 shi4 jun4 po1 zi4 fang4 ， zhi4 zhi1 gong1 fa3 can2 hao2 cu1 。
- cheng2 huan1 peng3 yi3 shi4 liao2 shu3 ， yi2 zuo4 song3 hai4 tan4 qie3 hu1 。
- bian4 yu4 ke4 shi2 chuan2 bu4 xiu3 ， huang1 bian1 jiang4 zhuo1 wu2 ren2 mo2 。
- gui1 lai2 yi1 yi1 jie4 er2 zhi2 ， mi4 zhong4 shi4 yu3 jia1 die2 ju4 。
- zhong4 jin1 mi4 tuo2 zhi4 wu2 shi4 ， bao3 hu4 zhi2 bi3 li2 han4 zhu1 。
- shen2 wu4 shu2 gan3 rong2 yi4 tan4 ， dian4 bao2 pi1 li4 lai2 xu1 yu2 。

## 注释

## 译文

## 赏析
