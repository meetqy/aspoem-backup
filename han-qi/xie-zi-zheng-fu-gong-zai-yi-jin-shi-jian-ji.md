---
id: han-qi-xie-zi-zheng-fu-gong-zai-yi-jin-shi-jian-ji
title: 謝資政富公再以近詩見寄
titlePinyin: xie4 zi1 zheng4 fu4 gong1 zai4 yi3 jin4 shi1 jian4 ji4
titleSlug: xie-zi-zheng-fu-gong-zai-yi-jin-shi-jian-ji
author: 韓琦
authorPinyin: han2 qi2
authorSlug: han-qi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 惟公之所存，致后協二典。
- 當入相天子，賢業遂大展。
- 萬類隨坯陶，四時無盭舛。
- 如保守一藩，疢甚斥和扁。
- 遂令康濟功，鬰抑未恢顯。
- 寄懷吟詠間，唯以道自遣。
- 公才如河源，渾渾日東演。
- 洪濤奔巨海，萬里縱傾卷。
- 小哉西北流，孰可議深淺。
- 公思如天匠，春物歸裁剸。
- 珍叢與奇葩，萬態極婉孌。
- 一一得天真，倣象困雕剪。
- 河源無時窮，天匠非世辨。
- 湖爲每成編，遂以貺罷輭。
- 裸壤本無知，安足道文冕。
- 俚耳固不通，烏用奏姑洗。
- 我實知公心，愛我久益腆。
- 誘我進學勤，要在納諸善。
- 我素荷公德，公教不敢踐。
- 諷誦復宗師，夙夜以自勉。

## 拼音

- wei2 gong1 zhi1 suo3 cun2 ， zhi4 hou4 xie2 er4 dian3 。
- dang1 ru4 xiang1 tian1 zi3 ， xian2 ye4 sui4 da4 zhan3 。
- wan4 lei4 sui2 pi1 tao2 ， si4 shi2 wu2 li4 chuan3 。
- ru2 bao3 shou3 yi4 fan1 ， chen4 shen4 chi4 he2 bian3 。
- sui4 ling4 kang1 ji4 gong1 ， yu4 yi4 wei4 hui1 xian3 。
- ji4 huai2 yin2 yong3 jian4 ， wei2 yi3 dao4 zi4 qian3 。
- gong1 cai2 ru2 he2 yuan2 ， hun2 hun2 ri4 dong1 yan3 。
- hong2 tao1 ben1 ju4 hai3 ， wan4 li3 zong4 qing1 juan4 。
- xiao3 zai1 xi1 bei3 liu2 ， shu2 ke3 yi4 shen1 qian3 。
- gong1 si1 ru2 tian1 jiang4 ， chun1 wu4 gui1 cai2 tuan2 。
- zhen1 cong2 yu3 qi2 pa1 ， wan4 tai4 ji2 wan3 luan2 。
- yi1 yi1 de2 tian1 zhen1 ， fang3 xiang4 kun4 diao1 jian3 。
- he2 yuan2 wu2 shi2 qiong2 ， tian1 jiang4 fei1 shi4 bian4 。
- hu2 wei2 mei3 cheng2 bian1 ， sui4 yi3 kuang4 ba4 ruan3 。
- luo3 rang3 ben3 wu2 zhi1 ， an1 zu2 dao4 wen2 mian3 。
- li3 er3 gu4 bu4 tong1 ， wu1 yong4 zou4 gu1 xi3 。
- wo3 shi2 zhi1 gong1 xin1 ， ai4 wo3 jiu3 yi4 tian3 。
- you4 wo3 jin4 xue2 qin2 ， yao4 zai4 na4 zhu1 shan4 。
- wo3 su4 he2 gong1 de2 ， gong1 jiao4 bu4 gan3 jian4 。
- feng3 song4 fu4 zong1 shi1 ， su4 ye4 yi3 zi4 mian3 。

## 注释

## 译文

## 赏析
