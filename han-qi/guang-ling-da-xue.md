---
id: han-qi-guang-ling-da-xue
title: 廣陵大雪
titlePinyin: guang3 ling2 da4 xue3
titleSlug: guang-ling-da-xue
author: 韓琦
authorPinyin: han2 qi2
authorSlug: han-qi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 淮南常歲冬猶燠，今年陰沴何嚴酷。
- 黑雲漫天一月昏，大雪飛揚平壓屋。
- 風力軒號助其勢，擺撼琳瑯摧凍木。
- 通宵徹晝不暫停，堆積樓臺滿溪谷。
- 有時造出可憐態，柳絮梨花亂紛撲。
- 乘溫變化雨聲來，度日階庭恣淋漉。
- 幾縈寒霰不成絲，驟集踈簷還掛瀑。
- 蟄蛙得意欲跳擲，幽鷺無情成挫辱。
- 罾魚江叟冰透蓑，賣炭野翁泥沒輻。
- 閭閻細民誠可哀，三市不喧游手束。
- 牛衣破解突無烟，餓犬聲微饑子哭。
- 我聞上天主時澤，亦有常數滋農穀。
- 膏潤均於一歲中，是謂年豐調玉燭。
- 此來盛冬過爾多，却慮麥秋欠霑足。
- 太守憂民仰天祝，願曙氛霾看晴旭。
- 望晴不晴無奈何，擁被醉眠頭更縮。

## 拼音

- huai2 nan2 chang2 sui4 dong1 you2 yu4 ， jin1 nian2 yin1 li4 he2 yan2 ku4 。
- hei1 yun2 man4 tian1 yi1 yue4 hun1 ， da4 xue3 fei1 yang2 ping2 ya1 wu1 。
- feng1 li4 xuan1 hao4 zhu4 qi2 shi4 ， bai3 han4 lin2 lang2 cui1 dong4 mu4 。
- tong1 xiao1 che4 zhou4 bu2 zan4 ting2 ， dui1 ji1 lou2 tai2 man3 xi1 gu3 。
- you3 shi2 zao4 chu1 ke3 lian2 tai4 ， liu3 xu4 li2 hua1 luan4 fen1 pu1 。
- cheng2 wen1 bian4 hua4 yu3 sheng1 lai2 ， du4 ri4 jie1 ting2 zi4 lin2 lu4 。
- ji1 ying2 han2 xian4 bu4 cheng2 si1 ， zhou4 ji2 shu1 yan2 huan2 gua4 pu4 。
- zhe2 wa1 de2 yi4 yu4 tiao4 zhi4 ， you1 lu4 wu2 qing2 cheng2 cuo4 ru3 。
- zeng1 yu2 jiang1 sou3 bing1 tou4 suo1 ， mai4 tan4 ye3 weng1 ni2 mei2 fu2 。
- lü2 yan2 xi4 min2 cheng2 ke3 ai1 ， san1 shi4 bu4 xuan1 you2 shou3 shu4 。
- niu2 yi1 po4 jie3 tu1 wu2 yan1 ， e4 quan3 sheng1 wei1 ji1 zi3 ku1 。
- wo3 wen2 shang4 tian1 zhu3 shi2 ze2 ， yi4 you3 chang2 shu4 zi1 nong2 gu3 。
- gao1 run4 jun1 wu1 yi2 sui4 zhong1 ， shi4 wei4 nian2 feng1 diao4 yu4 zhu2 。
- ci3 lai2 sheng4 dong1 guo4 er3 duo1 ， que4 lü4 mai4 qiu1 qian4 zhan1 zu2 。
- tai4 shou3 you1 min2 yang3 tian1 zhu4 ， yuan4 shu3 fen1 mai2 kan4 qing2 xu4 。
- wang4 qing2 bu0 qing2 wu2 nai4 he2 ， yong1 bei4 zui4 mian2 tou2 geng4 suo1 。

## 注释

## 译文

## 赏析
