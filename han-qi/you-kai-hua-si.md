---
id: han-qi-you-kai-hua-si
title: 遊開化寺
titlePinyin: you2 kai1 hua4 si4
titleSlug: you-kai-hua-si
author: 韓琦
authorPinyin: han2 qi2
authorSlug: han-qi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 開化得勝地，崇侈何代作。
- 全山鑱佛身，萬木亙高閣。
- 突然數百尺，較力陋禹鑿。
- 峰巒翠環合，與寺爲郛郭。
- 煙霞無四時，爲我張幄幙。
- 飛泉乘空來，直在庭砌落。
- 松柏森成行，鬭狀蛟龍惡。
- 如整萬人陣，偏伍不敢錯。
- 春芳難悉名，紅紫競灼灼。
- 點綴巖壁間，圖畫曾未若。
- 距城纔一舍，曠絕類霄堮。
- 噫吾何自勞，日窘吏事縛。
- 到官踰二朞，未克造林壑。
- 引疾得鄉邦，晝錦行遂著。
- 猛拋公几煩，不負真境約。
- 精廬始一登，百慮已澄擴。
- 徘徊延賓僚，開席盛燕酌。
- 歌留嶺上雲，吹亂風前鐸。
- 勿譏清賞累，粗繼東山樂。
- 數刻方暫歡，俄景忽西薄。
- 歸鞅下危岑，眷戀心欲却。
- 何處無林泉，隔閡牽寵爵。
- 終期報國家，功業效涓勺。
- 連露乞骸章，不待七十削。
- 歸來解朝紳，放意任衡霍。
- 超然出世紛，安步適沖漠。
- 山蔬充盤筵，村釀滿瓢杓。
- 吾壽此其全，何必不死藥。

## 拼音

- kai1 hua4 de2 sheng4 di4 ， chong2 chi3 he2 dai4 zuo4 。
- quan2 shan1 chan2 fo2 shen1 ， wan4 mu4 gen4 gao1 ge2 。
- tu1 ran2 shu4 bai3 chi3 ， jiao4 li4 lou4 yu3 zao2 。
- feng1 luan2 cui4 huan2 he2 ， yu3 si4 wei2 fu2 guo1 。
- yan1 xia2 wu2 si4 shi2 ， wei2 wo3 zhang1 wo4 mu4 。
- fei1 quan2 cheng2 kong1 lai2 ， zhi2 zai4 ting2 qi4 luo4 。
- song1 bai3 sen1 cheng2 xing2 ， dou4 zhuang4 jiao1 long2 e4 。
- ru2 zheng3 wan4 ren2 zhen4 ， pian1 wu3 bu4 gan3 cuo4 。
- chun1 fang1 nan2 xi1 ming2 ， hong2 zi3 jing4 zhuo2 zhuo2 。
- dian3 zhui4 yan2 bi4 jian4 ， tu2 hua4 ceng2 wei4 ruo4 。
- ju4 cheng2 cai2 yi2 she4 ， kuang4 jue2 lei4 xiao1 e4 。
- yi1 wu2 he2 zi4 lao2 ， ri4 jiong3 li4 shi4 fu4 。
- dao4 guan1 yu2 er4 ji1 ， wei4 ke4 zao4 lin2 he4 。
- yin3 ji2 de2 xiang1 bang1 ， zhou4 jin3 xing2 sui4 zhu4 。
- meng3 pao1 gong1 ji3 fan2 ， bu2 fu4 zhen1 jing4 yue1 。
- jing1 lu2 shi3 yi4 deng1 ， bai3 lü4 yi3 cheng2 kuo4 。
- pai2 huai2 yan2 bin1 liao2 ， kai1 xi2 sheng4 yan4 zhuo2 。
- ge1 liu2 ling3 shang4 yun2 ， chui1 luan4 feng1 qian2 duo2 。
- wu4 ji1 qing1 shang3 lei4 ， cu1 ji4 dong1 shan1 le4 。
- shu4 ke4 fang1 zan4 huan1 ， e2 jing3 hu1 xi1 bao2 。
- gui1 yang1 xia4 wei1 cen2 ， juan4 lian4 xin1 yu4 que4 。
- he2 chu3 wu2 lin2 quan2 ， ge2 he2 qian1 chong3 jue2 。
- zhong1 qi1 bao4 guo2 jia1 ， gong1 ye4 xiao4 juan1 shao2 。
- lian2 lu4 qi3 hai2 zhang1 ， bu2 dai4 qi1 shi2 xiao1 。
- gui1 lai2 jie3 chao2 shen1 ， fang4 yi4 ren4 heng2 huo4 。
- chao1 ran2 chu1 shi4 fen1 ， an1 bu4 shi4 chong1 mo4 。
- shan1 shu1 chong1 pan2 yan2 ， cun1 niang4 man3 piao2 shao2 。
- wu2 shou4 ci3 qi2 quan2 ， he2 bi4 bu4 si3 yao4 。

## 注释

## 译文

## 赏析
