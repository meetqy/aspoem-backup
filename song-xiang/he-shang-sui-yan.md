---
id: song-xiang-he-shang-sui-yan
title: 河上歲晏
titlePinyin: he2 shang4 sui4 yan4
titleSlug: he-shang-sui-yan
author: 宋庠
authorPinyin: song4 xiang2
authorSlug: song-xiang
dynasty: 唐
dynastyPinyin: tang2
dynastySlug: tang
tags: []
---

## 正文

- 久覺宦情薄，何堪星歲徂。
- 冰魚寒不動，沙鶴晚相呼。
- 日短揮戈舍，天閒造物爐。
- 河澄諸浦涸，山禿萬林枯。
- 感爲中來遠，心因不倚孤。
- 虛名三品祿，懦政五州符。
- 稷契熙媯祚，蕭張翼漢圖。
- 曩賢真命世，今忝劇非夫。
- 狐偃腥臊肉，隨何腐爛儒。
- 是非均一馬，多少任雙鳬。
- 念老歸歟嘆，銘恩蕞爾軀。
- 風聲猶栗烈，酒意近屠蘇。
- 薛縣能琴客，桓家善笛奴。
- 歌吟聊自適，何必矢嘉謨。

## 拼音

- jiu3 jue2 huan4 qing2 bao2 ， he2 kan1 xing1 sui4 cu2 。
- bing1 yu2 han2 bu2 dong4 ， sha1 he4 wan3 xiang1 hu1 。
- ri4 duan3 hui1 ge1 she4 ， tian1 xian2 zao4 wu4 lu2 。
- he2 cheng2 zhu1 pu3 he2 ， shan1 tu1 wan4 lin2 ku1 。
- gan3 wei2 zhong1 lai2 yuan3 ， xin1 yin1 bu4 yi3 gu1 。
- xu1 ming2 san1 pin3 lu4 ， nuo4 zheng4 wu3 zhou1 fu2 。
- ji4 qi4 xi1 gui1 zuo4 ， xiao1 zhang1 yi4 han4 tu2 。
- nang3 xian2 zhen1 ming4 shi4 ， jin1 tian3 ju4 fei1 fu1 。
- hu2 yan3 xing1 sao1 rou4 ， sui2 he2 fu3 lan4 ru2 。
- shi4 fei1 jun1 yi4 ma3 ， duo1 shao3 ren4 shuang1 fu2 。
- nian4 lao3 gui1 yu2 tan4 ， ming2 en1 zui4 er3 qu1 。
- feng1 sheng1 you2 li4 lie4 ， jiu3 yi4 jin4 tu2 su1 。
- xue1 xian4 neng2 qin2 ke4 ， huan2 jia1 shan4 di2 nu2 。
- ge1 yin2 liao2 zi4 shi4 ， he2 bi4 shi3 jia1 mo2 。

## 注释

## 译文

## 赏析
