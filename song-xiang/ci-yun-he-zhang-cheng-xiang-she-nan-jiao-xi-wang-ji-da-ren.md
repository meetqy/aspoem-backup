---
id: song-xiang-ci-yun-he-zhang-cheng-xiang-she-nan-jiao-xi-wang-ji-da-ren
title: 次韵和張丞相攝南郊喜王畿大稔
titlePinyin: ci4 yun4 he2 zhang1 cheng2 xiang4 she4 nan2 jiao1 xi3 wang2 ji1 da4 ren3
titleSlug: ci-yun-he-zhang-cheng-xiang-she-nan-jiao-xi-wang-ji-da-ren
author: 宋庠
authorPinyin: song4 xiang2
authorSlug: song-xiang
dynasty: 唐
dynastyPinyin: tang2
dynastySlug: tang
tags: []
---

## 正文

- 上衮躬祠節，鳴騶出禁城。
- 傅霖前灑潤，堯壤徧深耕。
- 野色華兼實，歡謠斷復賡。
- 民依大鈞播，政絕侈心萌。
- 秋斂蠲徭版，鄉酺竚醉罌。
- 露黄開徑菊，霜紫落園荆。
- 蹲芋連區熟，飴荼蔽隰榮。
- 日圍銜漢苑，天極抱秦京。
- 聖旦千齡會，時功萬寶成。
- 福釐前席問，元首載歌明。
- 亮采神龜合，摛文瑞鵲驚。
- 徒慚下里曲，仰頌泰階平。

## 拼音

- shang4 gun3 gong1 ci2 jie2 ， ming2 zou1 chu1 jin4 cheng2 。
- fu4 lin2 qian2 sa3 run4 ， yao2 rang3 bian4 shen1 geng1 。
- ye3 se4 hua2 jian1 shi2 ， huan1 yao2 duan4 fu4 geng1 。
- min2 yi1 da4 jun1 bo1 ， zheng4 jue2 chi3 xin1 meng2 。
- qiu1 lian3 juan1 yao2 ban3 ， xiang1 pu2 zhu4 zui4 ying1 。
- lu4 huang2 kai1 jing4 ju2 ， shuang1 zi3 luo4 yuan2 jing1 。
- dun1 yu4 lian2 qu1 shu2 ， yi2 tu2 bi4 xi2 rong2 。
- ri4 wei2 xian2 han4 yuan4 ， tian1 ji2 bao4 qin2 jing1 。
- sheng4 dan4 qian1 ling2 hui4 ， shi2 gong1 wan4 bao3 cheng2 。
- fu2 li2 qian2 xi2 wen4 ， yuan2 shou3 zai4 ge1 ming2 。
- liang4 cai3 shen2 gui1 he2 ， chi1 wen2 rui4 que4 jing1 。
- tu2 can2 xia4 li3 qu3 ， yang3 song4 tai4 jie1 ping2 。

## 注释

## 译文

## 赏析
