---
id: song-xiang-he-can-zheng-ding-shi-lang-cong-jia-chu-lie
title: 和參政丁侍郎從駕出獵
titlePinyin: he2 can1 zheng4 ding1 shi4 lang2 cong2 jia4 chu1 lie4
titleSlug: he-can-zheng-ding-shi-lang-cong-jia-chu-lie
author: 宋庠
authorPinyin: song4 xiang2
authorSlug: song-xiang
dynasty: 唐
dynastyPinyin: tang2
dynastySlug: tang
tags: []
---

## 正文

- 詔蹕承冬令，郊畿闢狩場。
- 鈎陳來作衛，袀服正騰裝。
- 表野千旌合，舒圍萬騎張。
- 清塵風效職，捧轡日呈祥。
- 寶畤遥驚翟，天弧即射狼。
- 林空平陸險，雲斷見鷹揚。
- 猛圈聊夸漢，恩羅遂祝湯。
- 數功浮白飲，均惠割鮮嘗。
- 別苑黄山外，仙城北斗傍。
- 輔臣忠力盛，餘思滿雕章。

## 拼音

- zhao4 bi4 cheng2 dong1 ling4 ， jiao1 ji1 pi4 shou4 chang3 。
- gou1 chen2 lai2 zuo4 wei4 ， jun1 fu2 zheng4 teng2 zhuang1 。
- biao3 ye3 qian1 jing1 he2 ， shu1 wei2 wan4 qi2 zhang1 。
- qing1 chen2 feng1 xiao4 zhi2 ， peng3 pei4 ri4 cheng2 xiang2 。
- bao3 zhi4 yao2 jing1 zhai2 ， tian1 hu2 ji2 she4 lang2 。
- lin2 kong1 ping2 lu4 xian3 ， yun2 duan4 jian4 ying1 yang2 。
- meng3 quan1 liao2 kua1 han4 ， en1 luo2 sui4 zhu4 tang1 。
- shu4 gong1 fu2 bai2 yin3 ， jun1 hui4 ge1 xian1 chang2 。
- bie2 yuan4 huang2 shan1 wai4 ， xian1 cheng2 bei3 dou4 bang4 。
- fu3 chen2 zhong1 li4 sheng4 ， yu2 si1 man3 diao1 zhang1 。

## 注释

## 译文

## 赏析
