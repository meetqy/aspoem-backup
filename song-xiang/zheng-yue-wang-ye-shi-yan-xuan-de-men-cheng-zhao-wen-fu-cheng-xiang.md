---
id: song-xiang-zheng-yue-wang-ye-shi-yan-xuan-de-men-cheng-zhao-wen-fu-cheng-xiang
title: 正月望夜侍宴宣德門呈昭文富丞相
titlePinyin: zheng1 yue4 wang4 ye4 shi4 yan4 xuan1 de2 men2 cheng2 zhao1 wen2 fu4 cheng2 xiang4
titleSlug: zheng-yue-wang-ye-shi-yan-xuan-de-men-cheng-zhao-wen-fu-cheng-xiang
author: 宋庠
authorPinyin: song4 xiang2
authorSlug: song-xiang
dynasty: 唐
dynastyPinyin: tang2
dynastySlug: tang
tags: []
---

## 正文

- 帝闕開金狄，仙輿下玉京。
- 建春天上斗，不夜海邊城。
- 佛火依山出，星榆夾道明。
- 清塵隨漢蹕，紫氣護軒營。
- 皓月樓前近，鮮風仗裏經。
- 煙雲供瑞色，簫鼓獻歡聲。
- 梵宇千花落，祠光衆雉驚。
- 宸儀收寶扇，台座冠朝纓。
- 客守宮門燎，鷄傳徼署更。
- 皇杯頻矚勸，應爲泰階平。

## 拼音

- di4 que4 kai1 jin1 di2 ， xian1 yu2 xia4 yu4 jing1 。
- jian4 chun1 tian1 shang4 dou4 ， bu2 ye4 hai3 bian1 cheng2 。
- fo2 huo3 yi1 shan1 chu1 ， xing1 yu2 jia1 dao4 ming2 。
- qing1 chen2 sui2 han4 bi4 ， zi3 qi4 hu4 xuan1 ying2 。
- hao4 yue4 lou2 qian2 jin4 ， xian1 feng1 zhang4 li3 jing1 。
- yan1 yun2 gong4 rui4 se4 ， xiao1 gu3 xian4 huan1 sheng1 。
- fan4 yu3 qian1 hua1 luo4 ， ci2 guang1 zhong4 zhi4 jing1 。
- chen2 yi2 shou1 bao3 shan4 ， tai2 zuo4 guan1 chao2 ying1 。
- ke4 shou3 gong1 men2 liao2 ， ji1 chuan2 jiao3 shu3 geng4 。
- huang2 bei1 bin1 zhu3 quan4 ， ying1 wei2 tai4 jie1 ping2 。

## 注释

## 译文

## 赏析
