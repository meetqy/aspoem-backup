---
id: song-xiang-can-zheng-dong-ping-shi-lang-dan-chen-ji-de
title: 參政東平侍郎誕辰紀德
titlePinyin: can1 zheng4 dong1 ping2 shi4 lang2 dan4 chen2 ji4 de2
titleSlug: can-zheng-dong-ping-shi-lang-dan-chen-ji-de
author: 宋庠
authorPinyin: song4 xiang2
authorSlug: song-xiang
dynasty: 唐
dynastyPinyin: tang2
dynastySlug: tang
tags: []
---

## 正文

- 帝業資寅亮，鴻鈞翊太寧。
- 天開釣璜胄，家襲降崧靈。
- 復九萌陽管，生三瑞砌蓂。
- 毓賢茲表日，衛世遂傳經。
- 覽德重光旦，參機茂宰庭。
- 羣生倚舟檝，萬化入丹青。
- 坐納藏山史，追論象服刑。
- 前籌罄中悃，吉棟石基扃。
- 國竚汾陽考，人祈衛武齡。
- 孤心知所嚮，帝座六符星。

## 拼音

- di4 ye4 zi1 yin2 liang4 ， hong2 jun1 yi4 tai4 ning2 。
- tian1 kai1 diao4 huang2 zhou4 ， jia1 xi2 jiang4 song1 ling2 。
- fu4 jiu3 meng2 yang2 guan3 ， sheng1 san1 rui4 qi4 mi4 。
- yu4 xian2 zi1 biao3 ri4 ， wei4 shi4 sui4 chuan2 jing1 。
- lan3 de2 chong2 guang1 dan4 ， can1 ji1 mao4 zai3 ting2 。
- qun2 sheng1 yi3 zhou1 ji2 ， wan4 hua4 ru4 dan1 qing1 。
- zuo4 na4 cang2 shan1 shi3 ， zhui1 lun4 xiang4 fu2 xing2 。
- qian2 chou2 qing4 zhong1 kun3 ， ji2 dong4 shi2 ji1 jiong1 。
- guo2 zhu4 fen2 yang2 kao3 ， ren2 qi2 wei4 wu3 ling2 。
- gu1 xin1 zhi1 suo3 xiang4 ， di4 zuo4 liu4 fu2 xing1 。

## 注释

## 译文

## 赏析
