---
id: song-xiang-zheng-yue-wang-ye-wen-ying-deng-zhi-sheng-zhai-zhong-gu-zuo-yin-xie-suo-huai
title: 正月望夜聞影燈之盛齋中孤坐因寫所懷
titlePinyin: zheng1 yue4 wang4 ye4 wen2 ying3 deng1 zhi1 sheng4 zhai1 zhong1 gu1 zuo4 yin1 xie3 suo3 huai2
titleSlug: zheng-yue-wang-ye-wen-ying-deng-zhi-sheng-zhai-zhong-gu-zuo-yin-xie-suo-huai
author: 宋庠
authorPinyin: song4 xiang2
authorSlug: song-xiang
dynasty: 唐
dynastyPinyin: tang2
dynastySlug: tang
tags: []
---

## 正文

- 漢家太一昏祠日，寶炬神燈徧京室。
- 仁壽先從殿裏開，纖阿正傍樓前出。
- 傳聞陌上樂康年，寶騎如龍人若仙。
- 驂驔始見斗城曲，爛熳還逢星漢邊。
- 妍歌巧笑競賡續，萬狀晶熒奪人目。
- 洛橋羅韈自生塵，楚國香纓不藏燭。
- 五侯四姓共豪華，況乃經過趙李家。
- 迷路非關武陵水，添妝祗爲壽陽花。
- 九門啟鑰光如晝，若箇游人不回首。
- 春宵病客獨無悰，挾冊焚香坐虛牖。
- 坐久更闌可奈何，著書自古窮愁多。
- 鐘磬笙竽盡鄰里，誰能載酒來相過。

## 拼音

- han4 jia1 tai4 yi4 hun1 ci2 ri4 ， bao3 ju4 shen2 deng1 bian4 jing1 shi4 。
- ren2 shou4 xian1 cong2 dian4 li3 kai1 ， xian1 a1 zheng4 bang4 lou2 qian2 chu1 。
- chuan2 wen2 mo4 shang4 le4 kang1 nian2 ， bao3 qi2 ru2 long2 ren2 ruo4 xian1 。
- can1 dian4 shi3 jian4 dou4 cheng2 qu3 ， lan4 man4 huan2 feng2 xing1 han4 bian1 。
- yan2 ge1 qiao3 xiao4 jing4 geng1 xu4 ， wan4 zhuang4 jing1 ying2 duo2 ren2 mu4 。
- luo4 qiao2 luo2 wa1 zi4 sheng1 chen2 ， chu3 guo2 xiang1 ying1 bu4 cang2 zhu2 。
- wu3 hou2 si4 xing4 gong4 hao2 hua2 ， kuang4 nai3 jing1 guo4 zhao4 li3 jia1 。
- mi2 lu4 fei1 guan1 wu3 ling2 shui3 ， tian1 zhuang1 zhi1 wei2 shou4 yang2 hua1 。
- jiu3 men2 qi3 yue4 guang1 ru2 zhou4 ， ruo4 ge4 you2 ren2 bu4 hui2 shou3 。
- chun1 xiao1 bing4 ke4 du2 wu2 cong2 ， xie2 ce4 fen2 xiang1 zuo4 xu1 you3 。
- zuo4 jiu3 geng4 lan2 ke3 nai4 he2 ， zhu4 shu1 zi4 gu3 qiong2 chou2 duo1 。
- zhong1 qing4 sheng1 yu2 jin4 lin2 li3 ， shui2 neng2 zai4 jiu3 lai2 xiang1 guo4 。

## 注释

## 译文

## 赏析
