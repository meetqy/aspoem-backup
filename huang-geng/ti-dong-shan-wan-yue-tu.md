---
id: huang-geng-ti-dong-shan-wan-yue-tu
title: 題東山玩月圖
titlePinyin: ti2 dong1 shan1 wan2 yue4 tu2
titleSlug: ti-dong-shan-wan-yue-tu
author: 黄庚
authorPinyin: huang2 geng1
authorSlug: huang-geng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 斜陽紅盡暮雲碧，一片天光涵水色。
- 海濤擁出爛銀盤，千里嬋娟共今夕。
- 主人領客登東山，踏碎寒光看秋液。
- 星河倒影浸空明，露華漙玉夜氣清。
- 馮夷激水水欲立，海若辟易天吳驚。
- 孤舟捲帆泊烟嶼，古木撼壑生秋聲。
- 憑高人在金鰲背，閒看潮生烟渚外。
- 老龍翻海雲氣寒，長鯨捲雪浪花碎。
- 茫茫萬頃滄浪中，屹立孤峰鎖蒼翠。
- 山巔掃石羅樽罍，賓主傳杯不放杯。
- 騷客掀髯賦詩去，山童踏月携琴來。
- 劇談浩飲不知醉，仰天大笑歡顔開。
- 倒著接䍦欲起舞，乾坤清氣入肺腑。
- 天邊風月空四時，眼底江山自千古。
- 謝安躡屐遊東山，袁宏登舟宴牛渚。
- 庾亮南樓今在不，坡仙赤壁知何許。
- 滿眼往事轉頭空，千年人物俱塵土。
- 人生光景若湍流，霜痕易點雙鬢秋。
- 胸中勿著塵俗事，眉間休鎖名利愁。
- 我輩適意在行樂，古人所以秉燭遊。
- 月山追憶舊遊地，盡寫風烟入縑素。
- 我來見畫如見景，想像高唐猶可賦。
- 諸君後會應可期，雲萍合散今何之。
- 安得扁舟澉川去，日與杖履相追隨。
- 登山把酒醉明月，共看此畫歌此詩。

## 拼音

- xie2 yang2 hong2 jin4 mu4 yun2 bi4 ， yi2 pian4 tian1 guang1 han2 shui3 se4 。
- hai3 tao1 yong1 chu1 lan4 yin2 pan2 ， qian1 li3 chan2 juan1 gong4 jin1 xi1 。
- zhu3 ren2 ling3 ke4 deng1 dong1 shan1 ， ta4 sui4 han2 guang1 kan4 qiu1 ye4 。
- xing1 he2 dao4 ying3 jin4 kong1 ming2 ， lu4 hua2 tuan2 yu4 ye4 qi4 qing1 。
- feng2 yi2 ji1 shui3 shui3 yu4 li4 ， hai3 ruo4 pi4 yi4 tian1 wu2 jing1 。
- gu1 zhou1 juan3 fan1 bo2 yan1 yu3 ， gu3 mu4 han4 he4 sheng1 qiu1 sheng1 。
- ping2 gao1 ren2 zai4 jin1 ao2 bei4 ， xian2 kan4 chao2 sheng1 yan1 zhu3 wai4 。
- lao3 long2 fan1 hai3 yun2 qi4 han2 ， chang2 jing1 juan3 xue3 lang4 hua1 sui4 。
- mang2 mang2 wan4 qing3 cang1 lang4 zhong1 ， yi4 li4 gu1 feng1 suo3 cang1 cui4 。
- shan1 dian1 sao3 shi2 luo2 zun1 lei2 ， bin1 zhu3 chuan2 bei1 bu2 fang4 bei1 。
- sao1 ke4 xian1 ran2 fu4 shi1 qu4 ， shan1 tong2 ta4 yue4 xie2 qin2 lai2 。
- ju4 tan2 hao4 yin3 bu4 zhi1 zui4 ， yang3 tian1 da4 xiao4 huan1 yan2 kai1 。
- dao3 zhu4 jie1 䍦 yu4 qi3 wu3 ， qian2 kun1 qing1 qi4 ru4 fei4 fu3 。
- tian1 bian1 feng1 yue4 kong1 si4 shi2 ， yan3 di3 jiang1 shan1 zi4 qian1 gu3 。
- xie4 an1 nie4 ji1 you2 dong1 shan1 ， yuan2 hong2 deng1 zhou1 yan4 niu2 zhu3 。
- yu3 liang4 nan2 lou2 jin1 zai4 bu4 ， po1 xian1 chi4 bi4 zhi1 he2 xu1 。
- man3 yan3 wang3 shi4 zhuan3 tou2 kong1 ， qian1 nian2 ren2 wu4 ju4 chen2 tu3 。
- ren2 sheng1 guang1 jing3 ruo4 tuan1 liu2 ， shuang1 hen2 yi4 dian3 shuang1 bin4 qiu1 。
- xiong1 zhong1 wu4 zhu4 chen2 su2 shi4 ， mei2 jian4 xiu1 suo3 ming2 li4 chou2 。
- wo3 bei4 shi4 yi4 zai4 hang2 le4 ， gu3 ren2 suo3 yi3 bing3 zhu2 you2 。
- yue4 shan1 zhui1 yi4 jiu4 you2 di4 ， jin4 xie3 feng1 yan1 ru4 jian1 su4 。
- wo3 lai2 jian4 hua4 ru2 jian4 jing3 ， xiang3 xiang4 gao1 tang2 you2 ke3 fu4 。
- zhu1 jun1 hou4 hui4 ying1 ke3 qi1 ， yun2 ping2 he2 san4 jin1 he2 zhi1 。
- an1 de2 pian1 zhou1 gan3 chuan1 qu4 ， ri4 yu3 zhang4 lü3 xiang1 zhui1 sui2 。
- deng1 shan1 ba3 jiu3 zui4 ming2 yue4 ， gong4 kan4 ci3 hua4 ge1 ci3 shi1 。

## 注释

## 译文

## 赏析
