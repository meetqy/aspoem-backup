---
id: li-yi-xiang-he-ge-ci-cong-jun-you-ku-le-xing
title: 相和歌辭 從軍有苦樂行
titlePinyin: xiang1 he2 ge1 ci2   cong2 jun1 you3 ku3 le4 xing2
titleSlug: xiang-he-ge-ci-cong-jun-you-ku-le-xing
author: 李益
authorPinyin: li3 yi4
authorSlug: li-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 勞者且勿歌，我欲送君觴。
- 從軍有苦樂，此曲樂未央。
- 僕本居隴上，隴水斷人腸。
- 東過秦宮路，宮路入咸陽。
- 時逢漢帝出，諫獵至長楊。
- 詎馳游俠窟，非結少年場。
- 一旦承嘉惠，輕命重恩光。
- 秉筆參帷帟，從軍至朔方。
- 邊地多陰風，草木自淒涼。
- 斷絕海雲去，出沒胡沙長。
- 參差引雁翼，隱轔騰軍裝。
- 劒文夜如水，馬汗凍成霜。
- 俠氣五都少，矜功六郡良。
- 山河起目前，睚眦死路傍。
- 北逐驅獯虜，西臨復舊疆。
- 昔還賦餘資，今出乃贏糧。
- 一矢弢夏服，我弓不再張。
- 寄言丈夫雄，苦樂身自當。

## 拼音

- lao2 zhe3 qie3 wu4 ge1 ， wo3 yu4 song4 jun1 shang1 。
- cong2 jun1 you3 ku3 le4 ， ci3 qu3 le4 wei4 yang1 。
- pu2 ben3 ju1 long3 shang4 ， long3 shui3 duan4 ren2 chang2 。
- dong1 guo4 qin2 gong1 lu4 ， gong1 lu4 ru4 xian2 yang2 。
- shi2 feng2 han4 di4 chu1 ， jian4 lie4 zhi4 chang2 yang2 。
- ju4 chi2 you2 xia2 ku1 ， fei1 jie2 shao4 nian2 chang3 。
- yi2 dan4 cheng2 jia1 hui4 ， qing1 ming4 zhong4 en1 guang1 。
- bing3 bi3 can1 wei2 yi4 ， cong2 jun1 zhi4 shuo4 fang1 。
- bian1 di4 duo1 yin1 feng1 ， cao3 mu4 zi4 qi1 liang2 。
- duan4 jue2 hai3 yun2 qu4 ， chu1 mei2 hu2 sha1 chang2 。
- can1 cha4 yin3 yan4 yi4 ， yin3 lin2 teng2 jun1 zhuang1 。
- jian4 wen2 ye4 ru2 shui3 ， ma3 han4 dong4 cheng2 shuang1 。
- xia2 qi4 wu3 dou1 shao3 ， jin1 gong1 liu4 jun4 liang2 。
- shan1 he2 qi3 mu4 qian2 ， ya2 zi4 si3 lu4 bang4 。
- bei3 zhu2 qu1 xun1 lu3 ， xi1 lin2 fu4 jiu4 jiang1 。
- xi1 huan2 fu4 yu2 zi1 ， jin1 chu1 nai3 ying2 liang2 。
- yi4 shi3 tao1 xia4 fu2 ， wo3 gong1 bu2 zai4 zhang1 。
- ji4 yan2 zhang4 fu0 xiong2 ， ku3 le4 shen1 zi4 dang1 。

## 注释

## 译文

## 赏析
