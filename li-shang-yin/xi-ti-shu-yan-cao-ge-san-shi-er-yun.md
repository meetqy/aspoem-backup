---
id: li-shang-yin-xi-ti-shu-yan-cao-ge-san-shi-er-yun
title: 戲題樞言草閣三十二韻
titlePinyin: xi4 ti2 shu1 yan2 cao3 ge2 san1 shi2 er4 yun4
titleSlug: xi-ti-shu-yan-cao-ge-san-shi-er-yun
author: 李商隱
authorPinyin: li3 shang1 yin3
authorSlug: li-shang-yin
dynasty: 唐
dynastyPinyin: tang2
dynastySlug: tang
tags: [] 
---

## 正文

- 君家在河北，我家在山西。
- 百歲本無業，陰陰仙李枝。
- 尚書文與武，戰罷幕府開。
- 君從渭南至，我自仙遊來。
- 平昔苦南北，動成雲雨乖。
- 逮今兩攜手，對若牀下鞵。
- 夜歸碣石館，朝上黃金臺。
- 我有苦寒調，君抱陽春才。
- 年顏各少壯，髪綠齒尚齊。
- 我雖不能飲，君時醉如泥。
- 政靜籌畫簡，退食多相攜。
- 埽掠走馬路，整頓射雉翳。
- 春風二三月，柳密鶯正啼。
- 清河在門外，上與浮雲齊。
- 欹冠調玉琴，彈作松風哀。
- 又彈明君怨，一去怨不回。
- 感激坐者泣，起視雁行低。
- 翻憂龍山雪，却雜胡沙飛。
- 仲容銅琵琶，項直聲淒淒。
- 上貼金捍撥，畫爲承露雞。
- 君時臥掁觸，勸客白玉盃。
- 苦云年光疾，不飲將安歸。
- 我賞此言是，因循未能諧。
- 君言中聖人，坐臥莫我違。
- 楡莢亂不整，楊花飛相隨。
- 上有白日照，下有東風吹。
- 青樓有美人，顏色如玫瑰。
- 歌聲入青雲，所痛無良媒。
- 少年苦不久，顧慕良難哉。
- 徒令真珠肶，裛入珊瑚腮。
- 君今且少安，聽我苦吟詩。
- 古詩何人作，老大從傷悲。

## 拼音

- jun1 jia1 zai4 he2 bei3 ， wo3 jia1 zai4 shan1 xi1 。
- bai3 sui4 ben3 wu2 ye4 ， yin1 yin1 xian1 li3 zhi1 。
- shang4 shu1 wen2 yu3 wu3 ， zhan4 ba4 mu4 fu3 kai1 。
- jun1 cong2 wei4 nan2 zhi4 ， wo3 zi4 xian1 you2 lai2 。
- ping2 xi1 ku3 nan2 bei3 ， dong4 cheng2 yun2 yu3 guai1 。
- dai3 jin1 liang3 xie2 shou3 ， dui4 ruo4 chuang2 xia4 xie2 。
- ye4 gui1 jie2 shi2 guan3 ， chao2 shang4 huang2 jin1 tai2 。
- wo3 you3 ku3 han2 diao4 ， jun1 bao4 yang2 chun1 cai2 。
- nian2 yan2 ge4 shao3 zhuang4 ， fa4 lü4 chi3 shang4 qi2 。
- wo3 sui1 bu4 neng2 yin3 ， jun1 shi2 zui4 ru2 ni2 。
- zheng4 jing4 chou2 hua4 jian3 ， tui4 shi2 duo1 xiang4 xie2 。
- sao4 lüe4 zou3 ma3 lu4 ， zheng3 dun4 she4 zhi4 yi4 。
- chun1 feng1 er4 san1 yue4 ， liu3 mi4 ying1 zheng4 ti2 。
- qing1 he2 zai4 men2 wai4 ， shang4 yu3 fu2 yun2 qi2 。
- qi1 guan1 diao4 yu4 qin2 ， dan4 zuo4 song1 feng1 ai1 。
- you4 dan4 ming2 jun1 yuan4 ， yi2 qu4 yuan4 bu4 hui2 。
- gan3 ji1 zuo4 zhe3 qi4 ， qi3 shi4 yan4 hang2 di1 。
- fan1 you1 long2 shan1 xue3 ， que4 za2 hu2 sha1 fei1 。
- zhong4 rong2 tong2 pi2 pa0 ， xiang4 zhi2 sheng1 qi1 qi1 。
- shang4 tie1 jin1 han4 bo1 ， hua4 wei2 cheng2 lu4 ji1 。
- jun1 shi2 wo4 cheng2 chu4 ， quan4 ke4 bai2 yu4 bei1 。
- ku3 yun2 nian2 guang1 ji2 ， bu4 yin3 jiang1 an1 gui1 。
- wo3 shang3 ci3 yan2 shi4 ， yin1 xun2 wei4 neng2 xie2 。
- jun1 yan2 zhong1 sheng4 ren2 ， zuo4 wo4 mo4 wo3 wei2 。
- yu2 jia2 luan4 bu4 zheng3 ， yang2 hua1 fei1 xiang1 sui2 。
- shang4 you3 bai2 ri4 zhao4 ， xia4 you3 dong1 feng1 chui1 。
- qing1 lou2 you3 mei3 ren2 ， yan2 se4 ru2 mei2 gui0 。
- ge1 sheng1 ru4 qing1 yun2 ， suo3 tong4 wu2 liang2 mei2 。
- shao4 nian2 ku3 bu4 jiu3 ， gu4 mu4 liang2 nan2 zai1 。
- tu2 ling4 zhen1 zhu1 pi2 ， yi4 ru4 shan1 hu2 sai1 。
- jun1 jin1 qie3 shao3 an1 ， ting1 wo3 ku3 yin2 shi1 。
- gu3 shi1 he2 ren2 zuo4 ， lao3 da4 cong2 shang1 bei1 。

## 注释

## 译文

## 赏析
