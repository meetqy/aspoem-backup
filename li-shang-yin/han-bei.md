---
id: li-shang-yin-han-bei
title: 韓碑
titlePinyin: han2 bei1
titleSlug: han-bei
author: 李商隱
authorPinyin: li3 shang1 yin3
authorSlug: li-shang-yin
dynasty: 唐
dynastyPinyin: tang2
dynastySlug: tang
tags: [] 
---

## 正文

- 元和天子神武姿，彼何人哉軒與羲。
- 誓將上雪列聖恥，坐法宮中朝四夷。
- 淮西有賊五十載，封狼生貙貙生羆。
- 不據山河據平地，長戈利矛日可麾。
- 帝得聖相相曰度，賊斫不死神扶持。
- 腰懸相印作都統，陰風慘澹天王旗。
- 愬武古通作牙爪，儀曹外郎載筆隨。
- 行軍司馬智且勇，十四萬衆猶虎貔。
- 入蔡縛賊獻太廟，功無與讓恩不訾。
- 帝曰汝度功第一，汝從事愈宜爲辭。
- 愈拜稽首蹈且舞，金石刻畫臣能爲。
- 古者世稱大手筆，此事不繫于職司。
- 當仁自古有不讓，言訖屢頷天子頤。
- 公退齋戒坐小閣，濡染大筆何淋漓。
- 點竄堯典舜典字，塗改清廟生民詩。
- 文成破體書在紙，清晨再拜鋪丹墀。
- 表曰臣愈昧死上，詠神聖功書之碑。
- 碑高三丈字如斗，負以靈鼇蟠以螭。
- 句奇語重喻者少，讒之天子言其私。
- 長繩百尺拽碑倒，麤砂大石相磨治。
- 公之斯文若元氣，先時已入人肝脾。
- 湯盤孔鼎有述作，今無其器存其辭。
- 嗚呼聖皇及聖相，相與烜赫流淳熙。
- 公之斯文不示後，曷與三五相攀追。
- 願書萬本誦萬過，口角流沫右手胝。
- 傳之七十有二代，以爲封禪玉檢明堂基。

## 拼音

- yuan2 he2 tian1 zi3 shen2 wu3 zi1 ， bi3 he2 ren2 zai1 xuan1 yu3 xi1 。
- shi4 jiang1 shang4 xue3 lie4 sheng4 chi3 ， zuo4 fa3 gong1 zhong1 chao2 si4 yi2 。
- huai2 xi1 you3 zei2 wu3 shi2 zai4 ， feng1 lang2 sheng1 chu1 chu1 sheng1 pi2 。
- bu2 ju4 shan1 he2 ju4 ping2 di4 ， chang2 ge1 li4 mao2 ri4 ke3 hui1 。
- di4 de2 sheng4 xiang1 xiang1 yue1 du4 ， zei2 zhuo2 bu4 si3 shen2 fu2 chi2 。
- yao1 xuan2 xiang1 yin4 zuo4 dou1 tong3 ， yin1 feng1 can3 dan4 tian1 wang2 qi2 。
- shuo4 wu3 gu3 tong1 zuo4 ya2 zhua3 ， yi2 cao2 wai4 lang2 zai4 bi3 sui2 。
- xing2 jun1 si1 ma3 zhi4 qie3 yong3 ， shi2 si4 wan4 zhong4 you2 hu3 pi2 。
- ru4 cai4 fu4 zei2 xian4 tai4 miao4 ， gong1 wu2 yu3 rang4 en1 bu4 zi1 。
- di4 yue1 ru3 du4 gong1 di4 yi1 ， ru3 cong2 shi4 yu4 yi2 wei2 ci2 。
- yu4 bai4 qi3 shou3 dao3 qie3 wu3 ， jin1 shi2 ke4 hua4 chen2 neng2 wei2 。
- gu3 zhe3 shi4 cheng1 da4 shou3 bi3 ， ci3 shi4 bu2 xi4 yu2 zhi2 si1 。
- dang1 ren2 zi4 gu3 you3 bu2 rang4 ， yan2 qi4 lü3 han4 tian1 zi3 yi2 。
- gong1 tui4 zhai1 jie4 zuo4 xiao3 ge2 ， ru2 ran3 da4 bi3 he2 lin2 li2 。
- dian3 cuan4 yao2 dian3 shun4 dian3 zi4 ， tu2 gai3 qing1 miao4 sheng1 min2 shi1 。
- wen2 cheng2 po4 ti3 shu1 zai4 zhi3 ， qing1 chen2 zai4 bai4 pu1 dan1 chi2 。
- biao3 yue1 chen2 yu4 mei4 si3 shang4 ， yong3 shen2 sheng4 gong1 shu1 zhi1 bei1 。
- bei1 gao1 san1 zhang4 zi4 ru2 dou4 ， fu4 yi3 ling2 ao2 pan2 yi3 chi1 。
- ju4 qi2 yu3 zhong4 yu4 zhe3 shao3 ， chan2 zhi1 tian1 zi3 yan2 qi2 si1 。
- chang2 sheng2 bai3 chi3 zhuai4 bei1 dao3 ， cu1 sha1 da4 shi2 xiang1 mo2 zhi4 。
- gong1 zhi1 si1 wen2 ruo4 yuan2 qi4 ， xian1 shi2 yi3 ru4 ren2 gan1 pi2 。
- tang1 pan2 kong3 ding3 you3 shu4 zuo4 ， jin1 wu2 qi2 qi4 cun2 qi2 ci2 。
- wu1 hu1 sheng4 huang2 ji2 sheng4 xiang1 ， xiang1 yu3 xuan1 he4 liu2 chun2 xi1 。
- gong1 zhi1 si1 wen2 bu2 shi4 hou4 ， he2 yu3 san1 wu3 xiang1 pan1 zhui1 。
- yuan4 shu1 wan4 ben3 song4 wan4 guo4 ， kou3 jiao3 liu2 mo4 you4 shou3 zhi1 。
- chuan2 zhi1 qi1 shi2 you3 er4 dai4 ， yi3 wei2 feng1 shan4 yu4 jian3 ming2 tang2 ji1 。

## 注释

## 译文

## 赏析
