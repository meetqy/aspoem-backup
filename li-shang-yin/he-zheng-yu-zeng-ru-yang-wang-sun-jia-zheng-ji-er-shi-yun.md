---
id: li-shang-yin-he-zheng-yu-zeng-ru-yang-wang-sun-jia-zheng-ji-er-shi-yun
title: 和鄭愚贈汝陽王孫家箏妓二十韻
titlePinyin: he2 zheng4 yu2 zeng4 ru3 yang2 wang2 sun1 jia1 zheng1 ji4 er4 shi2 yun4
titleSlug: he-zheng-yu-zeng-ru-yang-wang-sun-jia-zheng-ji-er-shi-yun
author: 李商隱
authorPinyin: li3 shang1 yin3
authorSlug: li-shang-yin
dynasty: 唐
dynastyPinyin: tang2
dynastySlug: tang
tags: [] 
---

## 正文

- 冰霧怨何窮，秦絲嬌未已。
- 寒空煙霞高，白日一萬里。
- 碧嶂愁不行，濃翠遙相倚。
- 茜袖捧瓊姿，皎日丹霞起。
- 孤猿耿幽寂，西風吹白芷。
- 回首蒼梧深，女蘿閉山鬼。
- 荒郊白鱗斷，別浦晴霞委。
- 長彴壓河心，白道連地尾。
- 秦人昔富家，綠窗聞妙旨。
- 鴻驚雁背飛，象牀殊故里。
- 因令五十絲，中道分宮徵。
- 斗粟配新聲，娣姪徒纖指。
- 風流大堤上，悵望白門裏。
- 蠹粉實雌絃，燈光冷如水。
- 羌管促蠻柱，從醉吳宮耳。
- 滿內不埽眉，君王對西子。
- 初花慘朝露，冷臂淒愁髓。
- 一曲送連錢，遠別長於死。
- 玉砌銜紅蘭，粧窗結碧綺。
- 九門十二關，清晨禁桃李。

## 拼音

- bing1 wu4 yuan4 he2 qiong2 ， qin2 si1 jiao1 wei4 yi3 。
- han2 kong1 yan1 xia2 gao1 ， bai2 ri4 yi2 wan4 li3 。
- bi4 zhang4 chou2 bu4 xing2 ， nong2 cui4 yao2 xiang1 yi3 。
- qian4 xiu4 peng3 qiong2 zi1 ， jiao3 ri4 dan1 xia2 qi3 。
- gu1 yuan2 geng3 you1 ji4 ， xi1 feng1 chui1 bai2 zhi3 。
- hui2 shou3 cang1 wu2 shen1 ， nü3 luo2 bi4 shan1 gui3 。
- huang1 jiao1 bai2 lin2 duan4 ， bie2 pu3 qing2 xia2 wei3 。
- chang2 zhuo2 ya1 he2 xin1 ， bai2 dao4 lian2 di4 wei3 。
- qin2 ren2 xi1 fu4 jia1 ， lü4 chuang1 wen2 miao4 zhi3 。
- hong2 jing1 yan4 bei4 fei1 ， xiang4 chuang2 shu1 gu4 li3 。
- yin1 ling4 wu3 shi2 si1 ， zhong1 dao4 fen1 gong1 zhi3 。
- dou4 su4 pei4 xin1 sheng1 ， di4 zhi2 tu2 xian1 zhi3 。
- feng1 liu2 da4 di1 shang4 ， chang4 wang4 bai2 men2 li3 。
- du4 fen3 shi2 ci2 xian2 ， deng1 guang1 leng3 ru2 shui3 。
- qiang1 guan3 cu4 man2 zhu4 ， cong2 zui4 wu2 gong1 er3 。
- man3 nei4 bu2 sao4 mei2 ， jun1 wang2 dui4 xi1 zi3 。
- chu1 hua1 can3 zhao1 lu4 ， leng3 bi4 qi1 chou2 sui3 。
- yi4 qu3 song4 lian2 qian2 ， yuan3 bie2 chang2 wu1 si3 。
- yu4 qi4 xian2 hong2 lan2 ， zhuang1 chuang1 jie2 bi4 qi3 。
- jiu3 men2 shi2 er4 guan1 ， qing1 chen2 jin4 tao2 li3 。

## 注释

## 译文

## 赏析
