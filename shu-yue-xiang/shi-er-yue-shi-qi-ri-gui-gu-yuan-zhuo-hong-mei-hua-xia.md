---
id: shu-yue-xiang-shi-er-yue-shi-qi-ri-gui-gu-yuan-zhuo-hong-mei-hua-xia
title: 十二月十七日歸故園酌紅梅花下
titlePinyin: shi2 er4 yue4 shi2 qi1 ri4 gui1 gu4 yuan2 zhuo2 hong2 mei2 hua1 xia4
titleSlug: shi-er-yue-shi-qi-ri-gui-gu-yuan-zhuo-hong-mei-hua-xia
author: 舒岳祥
authorPinyin: shu1 yue4 xiang2
authorSlug: shu-yue-xiang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 今年剩有冬一月，今冬先得半月春。
- 留春借冬皆樂事，但苦世上無閒人。
- 平臯梅花如雪浪，夜色晨光迷滉漾。
- 就中紅香清且妍，風流故在海棠上。
- 昨夜月明天不寒，夢中走馬來花前。
- 舊時都下千金買，翻棄草莽不值錢。
- 性情貴遠初厭近，久不見之端可憐。
- 今朝起揀白髭鬚，未能免俗爲花娛。
- 小車駊騀溪石滑，一竿掛酒懸長魚。
- 無人對飲花爲伴，小奴亦解吹長管。
- 花應憐我老而狂，起舞踏影月凌亂。
- 老人更醉三十年，不爲酒僊即花僊。

## 拼音

- jin1 nian2 sheng4 you3 dong1 yi1 yue4 ， jin1 dong1 xian1 de2 ban4 yue4 chun1 。
- liu2 chun1 jie4 dong1 jie1 le4 shi4 ， dan4 ku3 shi4 shang4 wu2 xian2 ren2 。
- ping2 gao1 mei2 hua1 ru2 xue3 lang4 ， ye4 se4 chen2 guang1 mi2 huang4 yang4 。
- jiu4 zhong1 hong2 xiang1 qing1 qie3 yan2 ， feng1 liu2 gu4 zai4 hai3 tang2 shang4 。
- zuo2 ye4 yue4 ming2 tian1 bu4 han2 ， meng4 zhong1 zou3 ma3 lai2 hua1 qian2 。
- jiu4 shi2 dou1 xia4 qian1 jin1 mai3 ， fan1 qi4 cao3 mang3 bu4 zhi2 qian2 。
- xing4 qing2 gui4 yuan3 chu1 yan4 jin4 ， jiu3 bu2 jian4 zhi1 duan1 ke3 lian2 。
- jin1 zhao1 qi3 jian3 bai2 zi1 xu1 ， wei4 neng2 mian3 su2 wei2 hua1 yu2 。
- xiao3 ju1 po3 e3 xi1 shi2 hua2 ， yi4 gan1 gua4 jiu3 xuan2 chang2 yu2 。
- wu2 ren2 dui4 yin3 hua1 wei2 ban4 ， xiao3 nu2 yi4 jie3 chui1 chang2 guan3 。
- hua1 ying1 lian2 wo3 lao3 er2 kuang2 ， qi3 wu3 ta4 ying3 yue4 ling2 luan4 。
- lao3 ren2 geng4 zui4 san1 shi2 nian2 ， bu4 wei2 jiu3 xian1 ji2 hua1 xian1 。

## 注释

## 译文

## 赏析
