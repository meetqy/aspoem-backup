---
id: shu-yue-xiang-kou-rang-zhi-yu-gu-wu-dou-cai-yi-yi-ji-shuai-lao-duo-bing-zi-xue-wei-yi-wei-yang-qiu-zhi-fu-ke-de-chu-er-mu-ji-zi-chun-bao-yu-zhi-xia-bai-yi-bu-jian-zi-mei-sheng-li-xi-er-you-zuo
title: 寇攘之餘穀五斗才易一鷄衰老多病資血味以爲養求之弗可得畜二母鷄自春抱育至夏百翼不減子美生理喜而有作
titlePinyin: kou4 rang3 zhi1 yu2 gu3 wu3 dou3 cai2 yi4 yi4 ji1 shuai1 lao3 duo1 bing4 zi1 xue4 wei4 yi3 wei2 yang3 qiu2 zhi1 fu2 ke3 de2 chu4 er4 mu3 ji1 zi4 chun1 bao4 yu4 zhi4 xia4 bai3 yi4 bu4 jian3 zi3 mei3 sheng1 li3 xi3 er2 you3 zuo4
titleSlug: kou-rang-zhi-yu-gu-wu-dou-cai-yi-yi-ji-shuai-lao-duo-bing-zi-xue-wei-yi-wei-yang-qiu-zhi-fu-ke-de-chu-er-mu-ji-zi-chun-bao-yu-zhi-xia-bai-yi-bu-jian-zi-mei-sheng-li-xi-er-you-zuo
author: 舒岳祥
authorPinyin: shu1 yue4 xiang2
authorSlug: shu-yue-xiang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 昔有尸鄉翁，養鷄蓋阡陌。
- 累財千餘萬，積微利自博。
- 子美居瀼西，此物尚百翮。
- 作詩戒宗文，牆東樹籠柵。
- 我今山居中，生理苦迫窄。
- 衰年資食治，時有不速客。
- 海魚不常儲，溪蟹碎難擘。
- 頗欲效兩翁，字鷄供口食。
- 買得雙伏雌，領以一赤幘。
- 戶外聽約束，安能汙案席。
- 剖坼五十卵，引哺漸開拆。
- 從茲日生生，向秋益繁息。
- 麥雲行刈黄，可得二十石。
- 已知餠臛具，不假天邊翼。
- 竊笑茅季偉，割烹惟一隻。
- 奉親不及賓，資生拙無策。

## 拼音

- xi1 you3 shi1 xiang1 weng1 ， yang3 ji1 gai4 qian1 mo4 。
- lei4 cai2 qian1 yu2 wan4 ， ji1 wei1 li4 zi4 bo2 。
- zi3 mei3 ju1 rang2 xi1 ， ci3 wu4 shang4 bai3 he2 。
- zuo4 shi1 jie4 zong1 wen2 ， qiang2 dong1 shu4 long2 shan1 。
- wo3 jin1 shan1 ju1 zhong1 ， sheng1 li3 ku3 po4 zhai3 。
- shuai1 nian2 zi1 shi2 zhi4 ， shi2 you3 bu2 su4 ke4 。
- hai3 yu2 bu4 chang2 chu3 ， xi1 xie4 sui4 nan2 bo4 。
- po1 yu4 xiao4 liang3 weng1 ， zi4 ji1 gong4 kou3 shi2 。
- mai3 de2 shuang1 fu2 ci2 ， ling3 yi3 yi2 chi4 ze2 。
- hu4 wai4 ting1 yue1 shu4 ， an1 neng2 wu1 an4 xi2 。
- pou1 che4 wu3 shi2 luan3 ， yin3 bu3 jian4 kai1 chai1 。
- cong2 zi1 ri4 sheng1 sheng1 ， xiang4 qiu1 yi4 fan2 xi1 。
- mai4 yun2 xing2 yi4 huang2 ， ke3 de2 er4 shi2 shi2 。
- yi3 zhi1 bing3 huo4 ju4 ， bu4 jia3 tian1 bian1 yi4 。
- qie4 xiao4 mao2 ji4 wei3 ， ge1 peng1 wei2 yi1 zhi1 。
- feng4 qin1 bu4 ji2 bin1 ， zi1 sheng1 zhuo1 wu2 ce4 。

## 注释

## 译文

## 赏析
