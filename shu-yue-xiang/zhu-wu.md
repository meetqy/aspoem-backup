---
id: shu-yue-xiang-zhu-wu
title: 矚物
titlePinyin: zhu3 wu4
titleSlug: zhu-wu
author: 舒岳祥
authorPinyin: shu1 yue4 xiang2
authorSlug: shu-yue-xiang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 灼灼日及華，朝榮夕已墜。
- 牽牛泫碧露，見晛歘憔悴。
- 拒霜舒曉紅，惟愁夕陰至。
- 蜻蛚庇其根，亦復多愁思。
- 容色豈不佳，浮脆何足貴。
- 念此令人嗟，百年何流駛。
- 所以靖節翁，把菊有深意。

## 拼音

- zhuo2 zhuo2 ri4 ji2 hua2 ， chao2 rong2 xi1 yi3 zhui4 。
- qian1 niu2 xuan4 bi4 lu4 ， jian4 xian4 xu1 qiao2 cui4 。
- ju4 shuang1 shu1 xiao3 hong2 ， wei2 chou2 xi1 yin1 zhi4 。
- qing1 lie4 bi4 qi2 gen1 ， yi4 fu4 duo1 chou2 si1 。
- rong2 se4 qi3 bu4 jia1 ， fu2 cui4 he2 zu2 gui4 。
- nian4 ci3 ling4 ren2 jie1 ， bai3 nian2 he2 liu2 shi3 。
- suo3 yi3 jing4 jie2 weng1 ， ba3 ju2 you3 shen1 yi4 。

## 注释

## 译文

## 赏析
