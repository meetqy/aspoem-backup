---
id: pu-shou-cheng-ti-pu-bu-tu-hou
title: 題瀑布圖後
titlePinyin: ti2 pu4 bu4 tu2 hou4
titleSlug: ti-pu-bu-tu-hou
author: 蒲壽宬
authorPinyin: pu2 shou4 cheng2
authorSlug: pu-shou-cheng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 平生託游從，林野乃其趣。
- 出處偶不同，清濁良已忤。
- 解組浣我塵，叩門爲君訴。
- 方殷岐黄事，何日當展晤。
- 欲潄巖下泉，蛩驉念同路。
- 黙携照膽鏡，歴歴見情愫。
- 韋韠誰爲驅，千林瀉懸布。
- 初掛冰一簾，晶晶滴珠露。
- 弄電不輟笑，轟谷激電怒。
- 玉虬擘重崖，白晝雲雪互。
- 震掉若弗容，俄然脱沉痼。
- 寂寂霜林鐘，茫茫虎溪渡。
- 草堂香山基，興廢今幾度。
- 誅茅詎爲晚，千古一旦暮。
- 與君共兹圖，濯濯如振鷺。
- 登眺晨百回，疇能局髙步。

## 拼音

- ping2 sheng1 tuo1 you2 cong2 ， lin2 ye3 nai3 qi2 qu4 。
- chu1 chu3 ou3 bu4 tong2 ， qing1 zhuo2 liang2 yi3 wu3 。
- jie3 zu3 huan4 wo3 chen2 ， kou4 men2 wei2 jun1 su4 。
- fang1 yin1 qi2 huang2 shi4 ， he2 ri4 dang1 zhan3 wu4 。
- yu4 shu4 yan2 xia4 quan2 ， qiong2 xu1 nian4 tong2 lu4 。
- mo4 xie2 zhao4 dan3 jing4 ， li4 li4 jian4 qing2 su4 。
- wei2 bi4 shui2 wei2 qu1 ， qian1 lin2 xie4 xuan2 bu4 。
- chu1 gua4 bing1 yi4 lian2 ， jing1 jing1 di1 zhu1 lu4 。
- nong4 dian4 bu2 chuo4 xiao4 ， hong1 gu3 ji1 dian4 nu4 。
- yu4 qiu2 bo4 zhong4 ya2 ， bai2 zhou4 yun2 xue3 hu4 。
- zhen4 diao4 ruo4 fu2 rong2 ， e2 ran2 tuo1 chen2 gu4 。
- ji4 ji4 shuang1 lin2 zhong1 ， mang2 mang2 hu3 xi1 du4 。
- cao3 tang2 xiang1 shan1 ji1 ， xing1 fei4 jin1 ji1 du4 。
- zhu1 mao2 ju4 wei2 wan3 ， qian1 gu3 yi2 dan4 mu4 。
- yu3 jun1 gong4 zi1 tu2 ， zhuo2 zhuo2 ru2 zhen4 lu4 。
- deng1 tiao4 chen2 bai3 hui2 ， chou2 neng2 ju2 gao1 bu4 。

## 注释

## 译文

## 赏析
