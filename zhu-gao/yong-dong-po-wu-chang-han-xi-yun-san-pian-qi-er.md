---
id: zhu-gao-yong-dong-po-wu-chang-han-xi-yun-san-pian-qi-er
title: 用東坡武昌寒溪韻三篇  其二
titlePinyin: yong4 dong1 po1 wu3 chang1 han2 xi1 yun4 san1 pian1     qi2 er4
titleSlug: yong-dong-po-wu-chang-han-xi-yun-san-pian-qi-er
author: 朱槔
authorPinyin: zhu1 gao1
authorSlug: zhu-gao
dynasty: 唐
dynastyPinyin: tang2
dynastySlug: tang
tags: []
---

## 正文

- 東坡謫官未放回，桃花不繫玄都栽。
- 機牙愛觸造物手，五見江雨肥江梅。
- 扁舟一笑凌浩渺，瘦筇結伴登崔嵬。
- 漥尊故事逢浪叟，鳥篆真迹追浯臺。
- 漂流長有北闕夢，邂逅果踏東華埃。
- 玉堂夜直對同舍，金燭照座花成堆。
- 帝觴雨露澆舌本，忽憶樊口傾山罍。
- 聯詩共刻醉眠處，至今寶氣蟠巖隈。
- 關西夫子獨好事，掖垣行即吟蒼苔。
- 斯文突過元祐上，已覺萬丈光芒開。
- 臨風弔客感赤壁，公瑾孟德俱彫摧。
- 英雄割據亦兒戲，安用匕筯驚蚊雷。
- 東坡羽化不復返，浪叟何日成歸來。
- 鸚鵡洲前舊時路，寒波荒葦令人哀。

## 拼音

- dong1 po1 zhe2 guan1 wei4 fang4 hui2 ， tao2 hua1 bu2 xi4 xuan2 dou1 zai1 。
- ji1 ya2 ai4 chu4 zao4 wu4 shou3 ， wu3 jian4 jiang1 yu3 fei2 jiang1 mei2 。
- pian1 zhou1 yi2 xiao4 ling2 hao4 miao3 ， shou4 qiong2 jie2 ban4 deng1 cui1 wei2 。
- wa1 zun1 gu4 shi0 feng2 lang4 sou3 ， niao3 zhuan4 zhen1 ji4 zhui1 wu2 tai2 。
- piao1 liu2 chang2 you3 bei3 que4 meng4 ， xie4 hou4 guo3 ta4 dong1 hua2 ai1 。
- yu4 tang2 ye4 zhi2 dui4 tong2 she4 ， jin1 zhu2 zhao4 zuo4 hua1 cheng2 dui1 。
- di4 shang1 yu3 lu4 jiao1 she2 ben3 ， hu1 yi4 fan2 kou3 qing1 shan1 lei2 。
- lian2 shi1 gong4 ke4 zui4 mian2 chu3 ， zhi4 jin1 bao3 qi4 pan2 yan2 wei1 。
- guan1 xi1 fu1 zi3 du2 hao3 shi4 ， ye4 yuan2 xing2 ji2 yin2 cang1 tai2 。
- si1 wen2 tu1 guo4 yuan2 you4 shang4 ， yi3 jue2 wan4 zhang4 guang1 mang2 kai1 。
- lin2 feng1 diao4 ke4 gan3 chi4 bi4 ， gong1 jin3 meng4 de2 ju4 diao1 cui1 。
- ying1 xiong2 ge1 ju4 yi4 er2 xi4 ， an1 yong4 bi3 zhu4 jing1 wen2 lei2 。
- dong1 po1 yu3 hua4 bu2 fu4 fan3 ， lang4 sou3 he2 ri4 cheng2 gui1 lai2 。
- ying1 wu3 zhou1 qian2 jiu4 shi2 lu4 ， han2 bo1 huang1 wei3 ling4 ren2 ai1 。

## 注释

## 译文

## 赏析
