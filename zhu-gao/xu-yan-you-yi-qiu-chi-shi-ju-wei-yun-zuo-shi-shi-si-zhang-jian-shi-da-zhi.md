---
id: zhu-gao-xu-yan-you-yi-qiu-chi-shi-ju-wei-yun-zuo-shi-shi-si-zhang-jian-shi-da-zhi
title: 徐彥猷以仇池詩句爲韻作詩十四章見示答之
titlePinyin: xu2 yan4 you2 yi3 qiu2 chi2 shi1 ju4 wei2 yun4 zuo4 shi1 shi2 si4 zhang1 jian4 shi4 da2 zhi1
titleSlug: xu-yan-you-yi-qiu-chi-shi-ju-wei-yun-zuo-shi-shi-si-zhang-jian-shi-da-zhi
author: 朱槔
authorPinyin: zhu1 gao1
authorSlug: zhu-gao
dynasty: 唐
dynastyPinyin: tang2
dynastySlug: tang
tags: []
---

## 正文

- 徐侯筆下波濤寬，新詩示我清且閑。
- 誰能辛苦學飯顆，格轍已到元和間。
- 春寒十日不出戶，坐想江柳分烟鬟。
- 東坡老仙有奇句，析韻琢句光斕斑。
- 疾雷一洗牛蟻閙，羯鼓畧驚桃李頑。
- 周郎知音亦已久，仲車著語誰當刪。
- 大弨六鈞古稱重，汝自力弱無由彎。
- 胡爲坎坎事嗤點，今古可笑兒童孱。
- 鄉關春物入意匠，水光花氣相回環。
- 莫嫌衆口亂如沸，當見三耳生其顔。
- 嗟吾和詩雖已晚，識君妙意存高山。
- 告君詩妙須飲酒，社甕一醉寧當慳。

## 拼音

- xu2 hou2 bi3 xia4 bo1 tao1 kuan1 ， xin1 shi1 shi4 wo3 qing1 qie3 xian2 。
- shui2 neng2 xin1 ku3 xue2 fan4 ke1 ， ge2 zhe2 yi3 dao4 yuan2 he2 jian4 。
- chun1 han2 shi2 ri4 bu4 chu1 hu4 ， zuo4 xiang3 jiang1 liu3 fen1 yan1 huan2 。
- dong1 po1 lao3 xian1 you3 qi2 ju4 ， xi1 yun4 zhuo2 ju4 guang1 lan2 ban1 。
- ji2 lei2 yi4 xi3 niu2 yi3 nao4 ， jie2 gu3 lüe4 jing1 tao2 li3 wan2 。
- zhou1 lang2 zhi1 yin1 yi4 yi3 jiu3 ， zhong4 ju1 zhu4 yu3 shui2 dang1 shan1 。
- da4 chao1 liu4 jun1 gu3 cheng1 zhong4 ， ru3 zi4 li4 ruo4 wu2 you2 wan1 。
- hu2 wei2 kan3 kan3 shi4 chi1 dian3 ， jin1 gu3 ke3 xiao4 er2 tong2 chan2 。
- xiang1 guan1 chun1 wu4 ru4 yi4 jiang4 ， shui3 guang1 hua1 qi4 xiang1 hui2 huan2 。
- mo4 xian2 zhong4 kou3 luan4 ru2 fei4 ， dang1 jian4 san1 er3 sheng1 qi2 yan2 。
- jie1 wu2 he2 shi1 sui1 yi3 wan3 ， shi2 jun1 miao4 yi4 cun2 gao1 shan1 。
- gao4 jun1 shi1 miao4 xu1 yin3 jiu3 ， she4 weng4 yi2 zui4 ning2 dang1 qian1 。

## 注释

## 译文

## 赏析
