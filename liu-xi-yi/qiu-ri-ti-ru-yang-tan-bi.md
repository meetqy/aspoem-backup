---
id: liu-xi-yi-qiu-ri-ti-ru-yang-tan-bi
title: 秋日題汝陽潭壁
titlePinyin: qiu1 ri4 ti2 ru3 yang2 tan2 bi4
titleSlug: qiu-ri-ti-ru-yang-tan-bi
author: 劉希夷
authorPinyin: liu2 xi1 yi2
authorSlug: liu-xi-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 獨坐秋陰生，悲來從所適。
- 行見汝陽潭，飛蘿蒙水石。
- 懸瓢木葉上，風吹何歷歷。
- 幽人不耐煩，振衣步閑寂。
- 迴流清見底，金沙覆銀礫。
- 錯落非一文，空朧幾千尺。
- 魚鱗可憐紫，鴨毛自然碧。
- 吟詠秋水篇，渺然忘損益。
- 秋水隨形影，清濁混心迹。
- 歲暮歸去來，東山余宿昔。

## 拼音

- du2 zuo4 qiu1 yin1 sheng1 ， bei1 lai2 cong2 suo3 shi4 。
- xing2 jian4 ru3 yang2 tan2 ， fei1 luo2 meng2 shui3 shi2 。
- xuan2 piao2 mu4 ye4 shang4 ， feng1 chui1 he2 li4 li4 。
- you1 ren2 bu2 nai4 fan2 ， zhen4 yi1 bu4 xian2 ji4 。
- hui2 liu2 qing1 jian4 di3 ， jin1 sha1 fu4 yin2 li4 。
- cuo4 luo4 fei1 yi4 wen2 ， kong1 long2 ji1 qian1 chi3 。
- yu2 lin2 ke3 lian2 zi3 ， ya1 mao2 zi4 ran2 bi4 。
- yin2 yong3 qiu1 shui3 pian1 ， miao3 ran2 wang4 sun3 yi4 。
- qiu1 shui3 sui2 xing2 ying3 ， qing1 zhuo2 hun4 xin1 ji4 。
- sui4 mu4 gui1 qu4 lai2 ， dong1 shan1 yu2 su4 xi1 。

## 注释

## 译文

## 赏析
