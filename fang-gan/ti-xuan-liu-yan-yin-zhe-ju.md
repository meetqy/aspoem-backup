---
id: fang-gan-ti-xuan-liu-yan-yin-zhe-ju
title: 題懸溜巖隱者居
titlePinyin: ti2 xuan2 liu1 yan2 yin3 zhe3 ju1
titleSlug: ti-xuan-liu-yan-yin-zhe-ju
author: 方干
authorPinyin: fang1 gan1
authorSlug: fang-gan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 世人如要問生涯，滿架堆牀是五車。
- 谷鳥暮蟬聲四散，修篁灌木勢交加。
- 蒲葵細織團圓扇，薤葉平鋪合遝花。
- 却用水荷苞綠李，兼將寒井浸甘瓜。
- 慣緣嶮峭收松粉，常趂芳鮮掇茗芽。
- 池上樹陰隨浪動，窗前月影被巢遮。
- 坐雲獨酌杯盤濕，穿竹微吟路徑斜。
- 見說公卿訪遺逸，逢迎亦是戴烏紗。

## 拼音

- shi4 ren2 ru2 yao4 wen4 sheng1 ya2 ， man3 jia4 dui1 chuang2 shi4 wu3 ju1 。
- gu3 niao3 mu4 chan2 sheng1 si4 san4 ， xiu1 huang2 guan4 mu4 shi4 jiao1 jia1 。
- pu2 kui2 xi4 zhi1 tuan2 yuan2 shan4 ， xie4 ye4 ping2 pu1 he2 ta4 hua1 。
- que4 yong4 shui3 he2 bao1 lü4 li3 ， jian1 jiang1 han2 jing3 jin4 gan1 gua1 。
- guan4 yuan2 xian3 qiao4 shou1 song1 fen3 ， chang2 chen4 fang1 xian1 duo1 ming2 ya2 。
- chi2 shang4 shu4 yin1 sui2 lang4 dong4 ， chuang1 qian2 yue4 ying3 bei4 chao2 zhe1 。
- zuo4 yun2 du2 zhuo2 bei1 pan2 shi1 ， chuan1 zhu2 wei1 yin2 lu4 jing4 xie2 。
- jian4 shuo1 gong1 qing1 fang3 yi2 yi4 ， feng2 ying2 yi4 shi4 dai4 wu1 sha1 。

## 注释

## 译文

## 赏析
