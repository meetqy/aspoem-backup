---
id: shi-wen-xiang-wei-xian-yun-zhou-fu-chen-wai-di
title: 爲先雲洲賦塵外地
titlePinyin: wei2 xian1 yun2 zhou1 fu4 chen2 wai4 di4
titleSlug: wei-xian-yun-zhou-fu-chen-wai-di
author: 釋文珦
authorPinyin: shi4 wen2 xiang4
authorSlug: shi-wen-xiang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 狂賈何人斯，曾莫犬豕若。
- 包藏竊國機，直爾棄天爵。
- 逆罪浮草莽，盜術逾跖蹻。
- 殛死於荒陬，厲肉不中臛。
- 竄賊亦云晚，帝脈以微弱。
- 倉扁皆拱手，神聖難救藥。
- 興亡誰召之，禮樂至銷鑠。
- 兵戈滿天地，騰沸猶鼎鑊。
- 億萬蒼生命，枕藉委溝壑。
- 寰中蕩無章，吾徒曷棲託。
- 頼有塵外地，猶堪遂飛躍。
- 泉石盡清奇，烟霞地參錯。
- 有客賦歸來，楸枰見高著。
- 真是離聲名，非唯解纓絡。
- 山心極閒曠，雲蹤忘住著。
- 長歌松月高，晏坐林花落。
- 游衍狎漁樵，追隨任猿鶴。
- 他年四方志，此日三生約。
- 終逃小草譏，嘉遯自成樂。
- 於焉以求志，爲記良不惡。

## 拼音

- kuang2 jia3 he2 ren2 si1 ， ceng2 mo4 quan3 shi3 ruo4 。
- bao1 cang2 qie4 guo2 ji1 ， zhi2 er3 qi4 tian1 jue2 。
- ni4 zui4 fu2 cao3 mang3 ， dao4 shu4 yu2 zhi2 qiao1 。
- ji2 si3 wu1 huang1 zou1 ， li4 rou4 bu4 zhong1 huo4 。
- cuan4 zei2 yi4 yun2 wan3 ， di4 mai4 yi3 wei1 ruo4 。
- cang1 bian3 jie1 gong3 shou3 ， shen2 sheng4 nan2 jiu4 yao4 。
- xing1 wang2 shui2 zhao4 zhi1 ， li3 le4 zhi4 xiao1 shuo4 。
- bing1 ge1 man3 tian1 di4 ， teng2 fei4 you2 ding3 huo4 。
- yi4 wan4 cang1 sheng1 ming4 ， zhen3 jie4 wei3 gou1 he4 。
- huan2 zhong1 dang4 wu2 zhang1 ， wu2 tu2 he2 qi1 tuo1 。
- lai4 you3 chen2 wai4 di4 ， you2 kan1 sui4 fei1 yue4 。
- quan2 shi2 jin4 qing1 qi2 ， yan1 xia2 di4 can1 cuo4 。
- you3 ke4 fu4 gui1 lai2 ， qiu1 ping2 jian4 gao1 zhu4 。
- zhen1 shi4 li2 sheng1 ming2 ， fei1 wei2 jie3 ying1 luo4 。
- shan1 xin1 ji2 xian2 kuang4 ， yun2 zong1 wang4 zhu4 zhu4 。
- chang2 ge1 song1 yue4 gao1 ， yan4 zuo4 lin2 hua1 luo4 。
- you2 yan3 xia2 yu2 qiao2 ， zhui1 sui2 ren4 yuan2 he4 。
- ta1 nian2 si4 fang1 zhi4 ， ci3 ri4 san1 sheng1 yue1 。
- zhong1 tao2 xiao3 cao3 ji1 ， jia1 dun4 zi4 cheng2 le4 。
- wu1 yan1 yi3 qiu2 zhi4 ， wei2 ji4 liang2 bu2 e4 。

## 注释

## 译文

## 赏析
