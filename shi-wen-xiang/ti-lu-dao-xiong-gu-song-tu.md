---
id: shi-wen-xiang-ti-lu-dao-xiong-gu-song-tu
title: 題履道兄古松圖
titlePinyin: ti2 lü3 dao4 xiong1 gu3 song1 tu2
titleSlug: ti-lu-dao-xiong-gu-song-tu
author: 釋文珦
authorPinyin: shi4 wen2 xiang4
authorSlug: shi-wen-xiang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 屏間何人畫四松，高標半在烟雲中。
- 人來盡作真松看，槎枒古怪勢不同。
- 一株連蜷如老龍，曾見於康廬窈窱之深峰。
- 兩株橫斜蒼黛色，曾見於鴈蕩高寒之絕壁。
- 最西一株更奇特，老來昏耄記不得。
- 想得當初落筆時，名山洞府徧尋思。
- 細將覽勝探幽興，暗寫凌霜傲雪姿。
- 古來畫者雖無數，少有人能得真趣。
- 畢宏韋偃骨已寒，今日此圖堪獨步。
- 主人勸我爲作歌，才薄無奈此圖何。
- 疾書一百六十字，勿笑迫促無委佗。

## 拼音

- ping2 jian4 he2 ren2 hua4 si4 song1 ， gao1 biao1 ban4 zai4 yan1 yun2 zhong1 。
- ren2 lai2 jin4 zuo4 zhen1 song1 kan4 ， cha2 ya1 gu3 guai4 shi4 bu4 tong2 。
- yi4 zhu1 lian2 quan2 ru2 lao3 long2 ， ceng2 jian4 wu1 kang1 lu2 yao3 tiao3 zhi1 shen1 feng1 。
- liang3 zhu1 heng2 xie2 cang1 dai4 se4 ， ceng2 jian4 wu1 yan4 dang4 gao1 han2 zhi1 jue2 bi4 。
- zui4 xi1 yi4 zhu1 geng4 qi2 te4 ， lao3 lai2 hun1 mao4 ji4 bu4 de2 。
- xiang3 de2 dang1 chu1 luo4 bi3 shi2 ， ming2 shan1 dong4 fu3 bian4 xun2 si1 。
- xi4 jiang1 lan3 sheng4 tan4 you1 xing1 ， an4 xie3 ling2 shuang1 ao4 xue3 zi1 。
- gu3 lai2 hua4 zhe3 sui1 wu2 shu4 ， shao3 you3 ren2 neng2 de2 zhen1 qu4 。
- bi4 hong2 wei2 yan3 gu3 yi3 han2 ， jin1 ri4 ci3 tu2 kan1 du2 bu4 。
- zhu3 ren2 quan4 wo3 wei2 zuo4 ge1 ， cai2 bao2 wu2 nai4 ci3 tu2 he2 。
- ji2 shu1 yi4 bai3 liu4 shi2 zi4 ， wu4 xiao4 po4 cu4 wu2 wei3 tuo2 。

## 注释

## 译文

## 赏析
