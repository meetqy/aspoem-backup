---
id: shi-wen-xiang-zhong-fu-cui-wei-xing
title: 重阜崔嵬行
titlePinyin: zhong4 fu4 cui1 wei2 xing2
titleSlug: zhong-fu-cui-wei-xing
author: 釋文珦
authorPinyin: shi4 wen2 xiang4
authorSlug: shi-wen-xiang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 重阜何崔嵬，遥瞻北邙路。
- 曠野無人居，高低盡丘墓。
- 不知古與新，落落似棋布。
- 下有荒草叢，上有白楊樹。
- 樹頂嘯鴟鳶，草根穴狐兔。
- 嗟哉昔爲人，妻子相愛慕。
- 豈知易殂落，到此長別處。
- 天地雖好生，安能蹔留駐。
- 夜臺杳冥冥，千載竟不曙。
- 託身同草木，坐受螻蟻蠹。
- 衣冠變成塵，精靈自相語。
- 親戚不重過，他人豈能顧。
- 聽我蒿里歌，年命如朝露。

## 拼音

- zhong4 fu4 he2 cui1 wei2 ， yao2 zhan1 bei3 mang2 lu4 。
- kuang4 ye3 wu2 ren2 ju1 ， gao1 di1 jin4 qiu1 mu4 。
- bu4 zhi1 gu3 yu3 xin1 ， luo4 luo4 si4 qi2 bu4 。
- xia4 you3 huang1 cao3 cong2 ， shang4 you3 bai2 yang2 shu4 。
- shu4 ding3 xiao4 chi1 yuan1 ， cao3 gen1 xue2 hu2 tu4 。
- jie1 zai1 xi1 wei2 ren2 ， qi1 zi0 xiang1 ai4 mu4 。
- qi3 zhi1 yi4 cu2 luo4 ， dao4 ci3 chang2 bie2 chu3 。
- tian1 di4 sui1 hao3 sheng1 ， an1 neng2 zan4 liu2 zhu4 。
- ye4 tai2 yao3 ming2 ming2 ， qian1 zai4 jing4 bu4 shu3 。
- tuo1 shen1 tong2 cao3 mu4 ， zuo4 shou4 lou2 yi3 du4 。
- yi1 guan1 bian4 cheng2 chen2 ， jing1 ling2 zi4 xiang1 yu3 。
- qin1 qi1 bu2 zhong4 guo4 ， ta1 ren2 qi3 neng2 gu4 。
- ting1 wo3 hao1 li3 ge1 ， nian2 ming4 ru2 zhao1 lu4 。

## 注释

## 译文

## 赏析
