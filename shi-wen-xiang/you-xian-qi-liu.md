---
id: shi-wen-xiang-you-xian-qi-liu
title: 遊仙  其六
titlePinyin: you2 xian1     qi2 liu4
titleSlug: you-xian-qi-liu
author: 釋文珦
authorPinyin: shi4 wen2 xiang4
authorSlug: shi-wen-xiang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 青峰萬仞高，雲路多盤紆。
- 松柏冬不凋，懸溜成石膚。
- 上有逍遥天，元心與道俱。
- 長揖謝塵凡，放情常晏如。
- 唯服玉石脂，千年貌不枯。
- 命我登仙壇，壇名號玄都。
- 天風起西極，日月生東隅。
- 神仙遞升降，鸞鶴相號呼。
- 拍肩友洪崖，揮手招麻姑。
- 流目極昭曠，使我隘九區。
- 山中有至樂，功名焉足圖。

## 拼音

- qing1 feng1 wan4 ren4 gao1 ， yun2 lu4 duo1 pan2 yu1 。
- song1 bai3 dong1 bu4 diao1 ， xuan2 liu1 cheng2 shi2 fu1 。
- shang4 you3 xiao1 yao2 tian1 ， yuan2 xin1 yu3 dao4 ju4 。
- chang2 yi1 xie4 chen2 fan2 ， fang4 qing2 chang2 yan4 ru2 。
- wei2 fu2 yu4 shi2 zhi1 ， qian1 nian2 mao4 bu4 ku1 。
- ming4 wo3 deng1 xian1 tan2 ， tan2 ming2 hao4 xuan2 dou1 。
- tian1 feng1 qi3 xi1 ji2 ， ri4 yue4 sheng1 dong1 yu2 。
- shen2 xian1 di4 sheng1 jiang4 ， luan2 he4 xiang1 hao4 hu1 。
- pai1 jian1 you3 hong2 ya2 ， hui1 shou3 zhao1 ma2 gu1 。
- liu2 mu4 ji2 zhao1 kuang4 ， shi3 wo3 ai4 jiu3 qu1 。
- shan1 zhong1 you3 zhi4 le4 ， gong1 ming2 yan1 zu2 tu2 。

## 注释

## 译文

## 赏析
