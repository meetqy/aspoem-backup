---
id: shi-wen-xiang-ji-you-qi-yi
title: 寄友  其一
titlePinyin: ji4 you3     qi2 yi1
titleSlug: ji-you-qi-yi
author: 釋文珦
authorPinyin: shi4 wen2 xiang4
authorSlug: shi-wen-xiang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 故人相別去，歲月良已深。
- 人皆寄音書，我唯寄其心。
- 心真無轉移，音書有浮湛。
- 所寄匪有它，但願保斯諶。
- 毋爲威武屈，毋爲富貴淫。
- 與其常戚戚，不如自愔愔。
- 但使吾道存，何傷貧病侵。
- 難與昧者言，託之於長吟。

## 拼音

- gu4 ren2 xiang1 bie2 qu4 ， sui4 yue4 liang2 yi3 shen1 。
- ren2 jie1 ji4 yin1 shu1 ， wo3 wei2 ji4 qi2 xin1 。
- xin1 zhen1 wu2 zhuan3 yi2 ， yin1 shu1 you3 fu2 zhan4 。
- suo3 ji4 fei3 you3 ta1 ， dan4 yuan4 bao3 si1 chen2 。
- wu2 wei2 wei1 wu3 qu1 ， wu2 wei2 fu4 gui4 yin2 。
- yu3 qi2 chang2 qi1 qi1 ， bu4 ru2 zi4 yin1 yin1 。
- dan4 shi3 wu2 dao4 cun2 ， he2 shang1 pin2 bing4 qin1 。
- nan2 yu3 mei4 zhe3 yan2 ， tuo1 zhi1 wu1 chang2 yin2 。

## 注释

## 译文

## 赏析
