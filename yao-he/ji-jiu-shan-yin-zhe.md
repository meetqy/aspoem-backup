---
id: yao-he-ji-jiu-shan-yin-zhe
title: 寄舊山隱者
titlePinyin: ji4 jiu4 shan1 yin3 zhe3
titleSlug: ji-jiu-shan-yin-zhe
author: 姚合
authorPinyin: yao2 he2
authorSlug: yao-he
dynasty: 唐
dynastyPinyin: tang2
dynastySlug: tang
tags: [] 
---

## 正文

- 別君須臾間，曆日兩度新。
- 念彼白日長，復值人事并。
- 未改當時居，心事如野雲。
- 朝朝恣行坐，百事都不聞。
- 奈何道未盡，出山最艱辛。
- 奔走衢路間，四枝不屬身。
- 名在進士場，筆毫爭等倫。
- 我性本朴直，詞理安得文。
- 縱然自稱心，又不合衆人。
- 以此名字低，不如風中塵。
- 昨逢賣藥客，云是居山鄰。
- 說君憶我心，顦顇其形神。
- 昔是同枝鳥，今作萬里分。
- 萬里亦未遙，喧靜終難羣。

## 拼音

- bie2 jun1 xu1 yu2 jian4 ， li4 ri4 liang3 du4 xin1 。
- nian4 bi3 bai2 ri4 chang2 ， fu4 zhi2 ren2 shi4 bing4 。
- wei4 gai3 dang1 shi2 ju1 ， xin1 shi4 ru2 ye3 yun2 。
- zhao1 zhao1 zi4 xing2 zuo4 ， bai3 shi4 dou1 bu4 wen2 。
- nai4 he2 dao4 wei4 jin4 ， chu1 shan1 zui4 jian1 xin1 。
- ben1 zou3 qu2 lu4 jian4 ， si4 zhi1 bu4 shu3 shen1 。
- ming2 zai4 jin4 shi4 chang3 ， bi3 hao2 zheng1 deng3 lun2 。
- wo3 xing4 ben3 pu3 zhi2 ， ci2 li3 an1 de2 wen2 。
- zong4 ran2 zi4 cheng1 xin1 ， you4 bu4 he2 zhong4 ren2 。
- yi3 ci3 ming2 zi4 di1 ， bu4 ru2 feng1 zhong1 chen2 。
- zuo2 feng2 mai4 yao4 ke4 ， yun2 shi4 ju1 shan1 lin2 。
- shuo1 jun1 yi4 wo3 xin1 ， qiao2 cui4 qi2 xing2 shen2 。
- xi1 shi4 tong2 zhi1 niao3 ， jin1 zuo4 wan4 li3 fen1 。
- wan4 li3 yi4 wei4 yao2 ， xuan1 jing4 zhong1 nan2 qun2 。

## 注释

## 译文

## 赏析
