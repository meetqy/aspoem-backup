---
id: yao-he-mai-tai-hu-shi
title: 買太湖石
titlePinyin: mai3 tai4 hu2 shi2
titleSlug: mai-tai-hu-shi
author: 姚合
authorPinyin: yao2 he2
authorSlug: yao-he
dynasty: 唐
dynastyPinyin: tang2
dynastySlug: tang
tags: [] 
---

## 正文

- 我嘗遊太湖，愛石青嵯峨。
- 波瀾取不得，自後長咨嗟。
- 奇哉賣石翁，不傍豪貴家。
- 負石聽苦吟，雖貧亦來過。
- 貴我辨識精，取價復不多。
- 比之昔所見，珍怪頗更加。
- 背面淙注痕，孔隙若琢磨。
- 水稱至柔物，湖乃生壯波。
- 或云此天生，嵌空亦非他。
- 氣質偶不合，如地生江河。
- 置之書房前，曉霧常紛羅。
- 碧光入四鄰，牆壁難蔽遮。
- 客來謂我宅，忽若巖之阿。

## 拼音

- wo3 chang2 you2 tai4 hu2 ， ai4 shi2 qing1 cuo2 e2 。
- bo1 lan2 qu3 bu4 de2 ， zi4 hou4 chang2 zi1 jie1 。
- qi2 zai1 mai4 shi2 weng1 ， bu2 bang4 hao2 gui4 jia1 。
- fu4 shi2 ting1 ku3 yin2 ， sui1 pin2 yi4 lai2 guo4 。
- gui4 wo3 bian4 shi2 jing1 ， qu3 jia4 fu4 bu4 duo1 。
- bi3 zhi1 xi1 suo3 jian4 ， zhen1 guai4 po1 geng4 jia1 。
- bei4 mian4 cong2 zhu4 hen2 ， kong3 xi4 ruo4 zhuo2 mo2 。
- shui3 cheng1 zhi4 rou2 wu4 ， hu2 nai3 sheng1 zhuang4 bo1 。
- huo4 yun2 ci3 tian1 sheng1 ， qian4 kong1 yi4 fei1 ta1 。
- qi4 zhi4 ou3 bu4 he2 ， ru2 di4 sheng1 jiang1 he2 。
- zhi4 zhi1 shu1 fang2 qian2 ， xiao3 wu4 chang2 fen1 luo2 。
- bi4 guang1 ru4 si4 lin2 ， qiang2 bi4 nan2 bi4 zhe1 。
- ke4 lai2 wei4 wo3 zhai2 ， hu1 ruo4 yan2 zhi1 a1 。

## 注释

## 译文

## 赏析
