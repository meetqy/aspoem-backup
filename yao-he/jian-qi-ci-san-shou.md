---
id: yao-he-jian-qi-ci-san-shou
title: 劍器詞三首
titlePinyin: jian4 qi4 ci2 san1 shou3
titleSlug: jian-qi-ci-san-shou
author: 姚合
authorPinyin: yao2 he2
authorSlug: yao-he
dynasty: 唐
dynastyPinyin: tang2
dynastySlug: tang
tags: []
---

## 正文

- 聖朝能用將，破敵速如神。掉劍龍纏臂，開旗火滿身。
- 積屍川沒岸，流血野無塵。今日當場舞，應知是戰人。
- 晝渡黃河水，將軍險用師。雪光偏著甲，風力不禁旗。
- 陣變龍蛇活，軍雄鼓角知。今朝重起舞，記得戰酣時。
- 破虜行千里，三軍意氣粗。展旗遮日黑，驅馬飲河枯。
- 鄰境求兵略，皇恩索陣圖。元和太平樂，自古恐應無。

## 拼音

- sheng4 chao2 neng2 yong4 jiang1 ， po4 di2 su4 ru2 shen2 。 diao4 jian4 long2 chan2 bi4 ， kai1 qi2 huo3 man3 shen1 。
- ji1 shi1 chuan1 mei2 an4 ， liu2 xue4 ye3 wu2 chen2 。 jin1 ri4 dang1 chang3 wu3 ， ying1 zhi1 shi4 zhan4 ren2 。
- zhou4 du4 huang2 he2 shui3 ， jiang1 jun1 xian3 yong4 shi1 。 xue3 guang1 pian1 zhu4 jia3 ， feng1 li4 bu4 jin1 qi2 。
- zhen4 bian4 long2 she2 huo2 ， jun1 xiong2 gu3 jiao3 zhi1 。 jin1 zhao1 zhong4 qi3 wu3 ， ji4 de2 zhan4 han1 shi2 。
- po4 lu3 xing2 qian1 li3 ， san1 jun1 yi4 qi4 cu1 。 zhan3 qi2 zhe1 ri4 hei1 ， qu1 ma3 yin3 he2 ku1 。
- lin2 jing4 qiu2 bing1 lüe4 ， huang2 en1 suo3 zhen4 tu2 。 yuan2 he2 tai4 ping2 le4 ， zi4 gu3 kong3 ying1 wu2 。

## 注释

## 译文

## 赏析
