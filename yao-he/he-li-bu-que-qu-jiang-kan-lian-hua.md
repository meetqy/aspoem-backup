---
id: yao-he-he-li-bu-que-qu-jiang-kan-lian-hua
title: 和李補闕曲江看蓮花
titlePinyin: he2 li3 bu3 que4 qu3 jiang1 kan4 lian2 hua1
titleSlug: he-li-bu-que-qu-jiang-kan-lian-hua
author: 姚合
authorPinyin: yao2 he2
authorSlug: yao-he
dynasty: 唐
dynastyPinyin: tang2
dynastySlug: tang
tags: [] 
---

## 正文

- 露荷迎曙發，灼灼復田田。
- 乍見神應駭，頻來眼尚顛。
- 光凝珠有蒂，焰起火無煙。
- 粉膩黃絲蘂，心重碧玉錢。
- 日浮秋轉麗，雨灑晚彌鮮。
- 醉豔酣千朵，愁紅思一川。
- 綠莖扶萼正，翠菂滿房圓。
- 淡暈還殊衆，繁英得自然。
- 高名猶不厭，上客去爭先。
- 景逸傾芳酒，懷濃習綵牋。
- 海霞寧有態，蜀錦不成妍。
- 客至應消病，僧來欲破禪。
- 曉多臨水立，夜只傍堤眠。
- 金似明沙渚，燈疑宿浦船。
- 風驚叢乍密，魚戲影微偏。
- 穠彩燒晴霧，殷姿纈碧泉。
- 畫工投粉筆，宮女棄花鈿。
- 鳥戀驚難起，蜂偷困不前。
- 遶行香爛熳，折贈意纏綿。
- 誰計江南曲，風流合管弦。

## 拼音

- lu4 he2 ying2 shu3 fa1 ， zhuo2 zhuo2 fu4 tian2 tian2 。
- zha4 jian4 shen2 ying1 hai4 ， bin1 lai2 yan3 shang4 dian1 。
- guang1 ning2 zhu1 you3 di4 ， yan4 qi3 huo3 wu2 yan1 。
- fen3 ni4 huang2 si1 rui3 ， xin1 zhong4 bi4 yu4 qian2 。
- ri4 fu2 qiu1 zhuan3 li2 ， yu3 sa3 wan3 mi2 xian1 。
- zui4 yan4 han1 qian1 duo3 ， chou2 hong2 si1 yi4 chuan1 。
- lü4 jing4 fu2 e4 zheng4 ， cui4 di4 man3 fang2 yuan2 。
- dan4 yun4 huan2 shu1 zhong4 ， fan2 ying1 de2 zi4 ran2 。
- gao1 ming2 you2 bu2 yan4 ， shang4 ke4 qu4 zheng1 xian1 。
- jing3 yi4 qing1 fang1 jiu3 ， huai2 nong2 xi2 cai3 jian1 。
- hai3 xia2 ning2 you3 tai4 ， shu3 jin3 bu4 cheng2 yan2 。
- ke4 zhi4 ying1 xiao1 bing4 ， seng1 lai2 yu4 po4 shan4 。
- xiao3 duo1 lin2 shui3 li4 ， ye4 zhi1 bang4 di1 mian2 。
- jin1 si4 ming2 sha1 zhu3 ， deng1 yi2 su4 pu3 chuan2 。
- feng1 jing1 cong2 zha4 mi4 ， yu2 xi4 ying3 wei1 pian1 。
- nong2 cai3 shao1 qing2 wu4 ， yin1 zi1 xie4 bi4 quan2 。
- hua4 gong1 tou2 fen3 bi3 ， gong1 nü3 qi4 hua1 dian4 。
- niao3 lian4 jing1 nan2 qi3 ， feng1 tou1 kun4 bu4 qian2 。
- rao4 xing2 xiang1 lan4 man4 ， zhe2 zeng4 yi4 chan2 mian2 。
- shui2 ji4 jiang1 nan2 qu3 ， feng1 liu2 he2 guan3 xian2 。

## 注释

## 译文

## 赏析
