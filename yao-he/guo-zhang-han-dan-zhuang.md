---
id: yao-he-guo-zhang-han-dan-zhuang
title: 過張邯鄲莊
titlePinyin: guo4 zhang1 han2 dan1 zhuang1
titleSlug: guo-zhang-han-dan-zhuang
author: 姚合
authorPinyin: yao2 he2
authorSlug: yao-he
dynasty: 唐
dynastyPinyin: tang2
dynastySlug: tang
tags: [] 
---

## 正文

- 客行長似病，煩熱束四肢。
- 到君讀書堂，忽若逢良醫。
- 堂前水交流，堂下樹交枝。
- 兩門延風涼，洗我昏濁肌。
- 與子還往熟，坐臥恣所宜。
- 時時相獻酬，文字當酒巵。
- 野飯具藜藿，永日亦不飢。
- 苟飡非其所，鱠炙爲蒺藜。
- 時清士人閑，耕作唯文詞。
- 豈獨鄉里薦，當取四海知。

## 拼音

- ke4 xing2 chang2 si4 bing4 ， fan2 re4 shu4 si4 zhi1 。
- dao4 jun1 du2 shu1 tang2 ， hu1 ruo4 feng2 liang2 yi1 。
- tang2 qian2 shui3 jiao1 liu2 ， tang2 xia4 shu4 jiao1 zhi1 。
- liang3 men2 yan2 feng1 liang2 ， xi3 wo3 hun1 zhuo2 ji1 。
- yu3 zi3 huan2 wang3 shu2 ， zuo4 wo4 zi4 suo3 yi2 。
- shi2 shi2 xiang1 xian4 chou2 ， wen2 zi4 dang1 jiu3 zhi1 。
- ye3 fan4 ju4 li2 huo4 ， yong3 ri4 yi4 bu4 ji1 。
- gou3 can1 fei1 qi2 suo3 ， kuai4 zhi4 wei2 ji2 li2 。
- shi2 qing1 shi4 ren2 xian2 ， geng1 zuo4 wei2 wen2 ci2 。
- qi3 du2 xiang1 li3 jian4 ， dang1 qu3 si4 hai3 zhi1 。

## 注释

## 译文

## 赏析
