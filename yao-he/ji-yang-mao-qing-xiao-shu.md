---
id: yao-he-ji-yang-mao-qing-xiao-shu
title: 寄楊茂卿校書
titlePinyin: ji4 yang2 mao4 qing1 xiao4 shu1
titleSlug: ji-yang-mao-qing-xiao-shu
author: 姚合
authorPinyin: yao2 he2
authorSlug: yao-he
dynasty: 唐
dynastyPinyin: tang2
dynastySlug: tang
tags: [] 
---

## 正文

- 去年別君時，同宿黎陽城。
- 黃河凍欲合，船入冰罅行。
- 君爲使滑州，我來西入京。
- 丈夫不泣別，旁人歎無情。
- 到京就省試，落籍先有名。
- 慙辱鄉薦書，忽欲自受刑。
- 還家豈無路，羞爲路人輕。
- 決心住城中，百敗望一成。
- 腐草衆所棄，猶能化爲螢。
- 豈我愚暗身，終久不發明。
- 所悲道路長，親愛難合幷。
- 還如舟與車，奔走各異程。
- 耳目甚短狹，背面若聾盲。
- 安得學白日，遠見君儀形。

## 拼音

- qu4 nian2 bie2 jun1 shi2 ， tong2 su4 li2 yang2 cheng2 。
- huang2 he2 dong4 yu4 he2 ， chuan2 ru4 bing1 xia4 xing2 。
- jun1 wei2 shi3 hua2 zhou1 ， wo3 lai2 xi1 ru4 jing1 。
- zhang4 fu0 bu2 qi4 bie2 ， pang2 ren2 tan4 wu2 qing2 。
- dao4 jing1 jiu4 sheng3 shi4 ， luo4 ji2 xian1 you3 ming2 。
- can2 ru3 xiang1 jian4 shu1 ， hu1 yu4 zi4 shou4 xing2 。
- huan2 jia1 qi3 wu2 lu4 ， xiu1 wei2 lu4 ren2 qing1 。
- jue2 xin1 zhu4 cheng2 zhong1 ， bai3 bai4 wang4 yi4 cheng2 。
- fu3 cao3 zhong4 suo3 qi4 ， you2 neng2 hua4 wei2 ying2 。
- qi3 wo3 yu2 an4 shen1 ， zhong1 jiu3 bu4 fa1 ming2 。
- suo3 bei1 dao4 lu4 chang2 ， qin1 ai4 nan2 he2 bing4 。
- huan2 ru2 zhou1 yu3 ju1 ， ben1 zou3 ge4 yi4 cheng2 。
- er3 mu4 shen4 duan3 xia2 ， bei4 mian4 ruo4 long2 mang2 。
- an1 de2 xue2 bai2 ri4 ， yuan3 jian4 jun1 yi2 xing2 。

## 注释

## 译文

## 赏析
