---
id: chang-jian-gu-yi-san-shou
title: 古意三首
titlePinyin: gu3 yi4 san1 shou3
titleSlug: gu-yi-san-shou
author: 常建
authorPinyin: chang2 jian4
authorSlug: chang-jian
dynasty: 唐
dynastyPinyin: tang2
dynastySlug: tang
tags: []
---

## 正文

- 二妃方訪舜，萬里南方懸。遠道隔江漢，孤舟無歲年。
- 不知蒼梧處，氣盡呼青天。愁淚變楚竹，蛾眉喪湘川。
- 後人立為廟，累世稱其賢。過客設祠祭，狐狸來坐邊。
- 懷古未忍還，猿吟徹空山。
- 明月照高閣，彩女褰羅幕。歌舞臨碧雲，簫聲沸珠箔。
- 青鸞臨南海，天上雙白鶴。萬里齊翼飛，意求君門樂。
- 玉霄九重閉，金鎖夜不開。兩翅自無力，愁鳴雲外來。
- 態深入空貴，世屈無良媒。俯仰顧中禁，東飛白玉台。
- 楚王竟何去，獨自留巫山。偏使世人見，迢迢江漢間。
- 駐舟春溪裏，皆願拜靈顏。寤寐見神女，金沙鳴佩環。
- 閑豔絕世姿，令人氣力微。含笑竟不語，化作朝雲飛。

## 拼音

- er4 fei1 fang1 fang3 shun4 ， wan4 li3 nan2 fang1 xuan2 。 yuan3 dao4 ge2 jiang1 han4 ， gu1 zhou1 wu2 sui4 nian2 。
- bu4 zhi1 cang1 wu2 chu3 ， qi4 jin4 hu1 qing1 tian1 。 chou2 lei4 bian4 chu3 zhu2 ， e2 mei2 sang1 xiang1 chuan1 。
- hou4 ren2 li4 wei2 miao4 ， lei3 shi4 cheng1 qi2 xian2 。 guo4 ke4 she4 ci2 ji4 ， hu2 li0 lai2 zuo4 bian1 。
- huai2 gu3 wei4 ren3 huan2 ， yuan2 yin2 che4 kong1 shan1 。
- ming2 yue4 zhao4 gao1 ge2 ， cai3 nü3 qian1 luo2 mu4 。 ge1 wu3 lin2 bi4 yun2 ， xiao1 sheng1 fei4 zhu1 bo2 。
- qing1 luan2 lin2 nan2 hai3 ， tian1 shang4 shuang1 bai2 he4 。 wan4 li3 qi2 yi4 fei1 ， yi4 qiu2 jun1 men2 le4 。
- yu4 xiao1 jiu3 chong2 bi4 ， jin1 suo3 ye4 bu4 kai1 。 liang3 chi4 zi4 wu2 li4 ， chou2 ming2 yun2 wai4 lai2 。
- tai4 shen1 ru4 kong1 gui4 ， shi4 qu1 wu2 liang2 mei2 。 fu3 yang3 gu4 zhong1 jin4 ， dong1 fei1 bai2 yu4 tai2 。
- chu3 wang2 jing4 he2 qu4 ， du2 zi4 liu2 wu1 shan1 。 pian1 shi3 shi4 ren2 jian4 ， tiao2 tiao2 jiang1 han4 jian4 。
- zhu4 zhou1 chun1 xi1 li3 ， jie1 yuan4 bai4 ling2 yan2 。 wu4 mei4 jian4 shen2 nü3 ， jin1 sha1 ming2 pei4 huan2 。
- xian2 yan4 jue2 shi4 zi1 ， ling4 ren2 qi4 li4 wei1 。 han2 xiao4 jing4 bu4 yu3 ， hua4 zuo4 chao2 yun2 fei1 。

## 注释

## 译文

## 赏析
