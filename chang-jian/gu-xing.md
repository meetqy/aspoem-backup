---
id: chang-jian-gu-xing
title: 古興
titlePinyin: gu3 xing1
titleSlug: gu-xing
author: 常建
authorPinyin: chang2 jian4
authorSlug: chang-jian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 漢上逢老翁，江口爲僵屍。
- 白髮沾黃泥，遺骸集烏鴟。
- 機巧自此忘，精魄今何之。
- 風吹釣竿折，魚躍安能施。
- 白水明汀洲，菰蒲冒深陂。
- 唯留扁舟影，繫在長江湄。
- 突兀枯松枝，悠揚女蘿絲。
- 託身難憑依，生死焉相知。
- 徧觀今時人，舉世皆爾爲。
- 將軍死重圍，漢卒猶爭馳。
- 百馬同一銜，萬輪同一規。
- 名與身孰親，君子宜固思。

## 拼音

- han4 shang4 feng2 lao3 weng1 ， jiang1 kou3 wei2 jiang1 shi1 。
- bai2 fa4 zhan1 huang2 ni2 ， yi2 hai2 ji2 wu1 chi1 。
- ji1 qiao3 zi4 ci3 wang4 ， jing1 po4 jin1 he2 zhi1 。
- feng1 chui1 diao4 gan1 zhe2 ， yu2 yue4 an1 neng2 shi1 。
- bai2 shui3 ming2 ting1 zhou1 ， gu1 pu2 mao4 shen1 bei1 。
- wei2 liu2 pian1 zhou1 ying3 ， xi4 zai4 chang2 jiang1 mei2 。
- tu1 wu4 ku1 song1 zhi1 ， you1 yang2 nü3 luo2 si1 。
- tuo1 shen1 nan2 ping2 yi1 ， sheng1 si3 yan1 xiang1 zhi1 。
- bian4 guan1 jin1 shi2 ren2 ， ju3 shi4 jie1 er3 wei2 。
- jiang1 jun1 si3 zhong4 wei2 ， han4 zu2 you2 zheng1 chi2 。
- bai3 ma3 tong2 yi4 xian2 ， wan4 lun2 tong2 yi4 gui1 。
- ming2 yu3 shen1 shu2 qin1 ， jun1 zi3 yi2 gu4 si1 。

## 注释

## 译文

## 赏析
