---
id: wang-ruan-dai-hu-cang-jin-sheng-de-hui-min-shi-yi-shou
title: 代胡倉進聖德惠民詩一首
titlePinyin: dai4 hu2 cang1 jin4 sheng4 de2 hui4 min2 shi1 yi4 shou3
titleSlug: dai-hu-cang-jin-sheng-de-hui-min-shi-yi-shou
author: 王阮
authorPinyin: wang2 ruan3
authorSlug: wang-ruan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 平楚皆膏壤，成湯忽旱年。
- 人知聖慮切，恩遣使臣宣。
- 乙卯饑荒後，長沙富庶全。
- 紀年四十載，斗米二三錢。
- 縣縣人煙密，村村景物妍。
- 朱蹄驕柳陌，金鐙麗花鈿。
- 習此民成懶，加之吏不虔。
- 力耕終苟且，勸課或遷延。
- 綠野田多曠，潢池惡未悛。
- 曷嘗修稼政，但見飾賓筵。
- 豐稔時難保，盈虛理有還。
- 自應成赤地，安得咎蒼天。
- 義廩真良法，皇家以備先。
- 積倉何止萬，存數僅餘千。
- 濫以疏庸迹，來司歛散權。
- 一身初抵此，四顧但茫然。
- 奏發常平弊，財蒙內帑捐。
- 敢云呈敏手，幸免奮空拳。
- 蔑問秦輸閉，專稽稷懋遷。
- 陸修流馬運，水作汎舟連。
- 凡屬災傷事，深將利害研。
- 兼并勤告諭，商旅漸喧闐。
- 市直雖翔踴，官收却痛蠲。
- 北來因鼎粟，南至出渠船。
- 稍稍收成廩，紛紛出著鞭。
- 起於衡嶽趾，環厥洞庭舷。
- 湖北疆參錯，江西境接聯。
- 里雖千萬遠，身亦再三遄。
- 必務經行徧，深防賑給偏。
- 規模頒郡吏，出納謹鄉賢。
- 敢避風兼雨，周爰陌與阡。
- 有時沉水底，鎮日上山巔。
- 不復通舟楫，寧容坐馬韉。
- 屐多穿石仄，裳慣濕河壖。
- 江步時時到，村虛日日穿。
- 救頭方甚急，援手詎辭胼。
- 疇昔雖多病，馳驅却自痊。
- 已成迷曉夜，不復憚山川。
- 松逕行時蓋，楊花坐處氈。
- 光華雖備使，蕭散類登仙。
- 林密花頻剪，途窮木可緣。
- 石欹行恐壓，溪漲涉疑漩。
- 昔出正初吉，今經六下弦。
- 奔忙馳似箭，來往轉如圜。
- 王事歌苞杞，歸心却杜鵑。
- 力雖疲險阻，志務報陶甄。
- 憶昨初行日，蕭然亦可憐。
- 餓羸皆偃仆，疾疫更牽纏。
- 詎止家徒壁，多遺屋數椽。
- 葛根殫舊食，竹米繼新饘。
- 略救朝昏急，終非肺腑便。
- 聲音中改變，形質外羸孱。
- 氣苶胸排骨，神昏眼露圈。
- 步欹身欲仆，頭褪髮俱卷。
- 婦餒心成疾，兒啼口墜涎。
- 亂花生目睫，炎火亢喉咽。
- 裊裊渾無力，昏昏只欲眠。
- 盡攣持耒手，頓削負薪肩。
- 狀貌已成鬼，號呼幾亂蟬。
- 獸窮思曠野，魚困想清泉。
- 山僻無人到，帷驚有使褰。
- 初聞爭欲走，稍定使來前。
- 爾俗饑雖困，吾君施體乾。
- 知民方疾苦，遣吏撫迍邅。
- 置院收鰥寡，分場賑市廛。
- 貸粮招復業，散種使耕田。
- 寒給衾禂暖，春頒藥劑煎。
- 凡今嚴吏責，皆是恤民編。
- 稍見兒童集，徐看父子牽。
- 共爭扶杖聽，咸樂置郵傳。
- 茶獻迎門禮，香浮夾道烟。
- 耳聞身鼓舞，心切涕潺湲。
- 坐定徐言此，從來未見焉。
- 一時愆潤澤，萬里奏艱鮮。
- 灌溉非無桔，精虔亦有牷。
- 畬乾終損粟，池涸竟枯蓮。
- 詩駭周宣魃，經書魯國蝝。
- 坐令民皡皡，翻作泣漣漣。
- 平日安豐稔，今朝乍疾顛。
- 老羸如病馬，壯健若飛鳶。
- 忽見皇恩沐，親馳使命專。
- 聽言初挾纊，拜賜悉鳴絃。
- 新歲天心格，經時雨勢綿。
- 東皋耕澤澤，南畝溜濺濺。
- 坎豆皆勤作，根涯悉勉旃。
- 水耕榮唪唪，陸種茂芊芊。
- 件件絲盈軸，方方麥薦籩。
- 指知食欲動，目望酒先撋。
- 舍北行歌暢，村南伐鼓淵。
- 魚占何必夢，斗覆已明躔。
- 甲子晴尤好，嘉平雪記填。
- 自今知歲歲，王道永平平。
- 撫己叨逢主，占星幸備員。
- 耳親聞擊壤，手敢廢題牋。
- 農事修其職，邦基頼以堅。
- 但令倉廩實，何患犬羊羶。
- 商克周饑止，邢存衛雨愆。
- 定知豐稼穡，端在講戈鋋。
- 足食繄兵法，行粮詠雅篇。
- 願陳王朴論，一稔遂平邊。

## 拼音

- ping2 chu3 jie1 gao1 rang3 ， cheng2 tang1 hu1 han4 nian2 。
- ren2 zhi1 sheng4 lü4 qie4 ， en1 qian3 shi3 chen2 xuan1 。
- yi3 mao3 ji1 huang1 hou4 ， chang2 sha1 fu4 shu4 quan2 。
- ji4 nian2 si4 shi2 zai4 ， dou4 mi3 er4 san1 qian2 。
- xian4 xian4 ren2 yan1 mi4 ， cun1 cun1 jing3 wu4 yan2 。
- zhu1 ti2 jiao1 liu3 mo4 ， jin1 deng1 li2 hua1 dian4 。
- xi2 ci3 min2 cheng2 lan3 ， jia1 zhi1 li4 bu4 qian2 。
- li4 geng1 zhong1 gou3 qie3 ， quan4 ke4 huo4 qian1 yan2 。
- lü4 ye3 tian2 duo1 kuang4 ， huang2 chi2 e4 wei4 quan1 。
- he2 chang2 xiu1 jia4 zheng4 ， dan4 jian4 shi4 bin1 yan2 。
- feng1 ren3 shi2 nan2 bao3 ， ying2 xu1 li3 you3 huan2 。
- zi4 ying1 cheng2 chi4 di4 ， an1 de2 jiu4 cang1 tian1 。
- yi4 lin3 zhen1 liang2 fa3 ， huang2 jia1 yi3 bei4 xian1 。
- ji1 cang1 he2 zhi3 wan4 ， cun2 shu4 jin3 yu2 qian1 。
- lan4 yi3 shu1 yong1 ji4 ， lai2 si1 lian3 san4 quan2 。
- yi4 shen1 chu1 di3 ci3 ， si4 gu4 dan4 mang2 ran2 。
- zou4 fa1 chang2 ping2 bi4 ， cai2 meng2 nei4 tang3 juan1 。
- gan3 yun2 cheng2 min3 shou3 ， xing4 mian3 fen4 kong1 quan2 。
- mie4 wen4 qin2 shu1 bi4 ， zhuan1 ji1 ji4 mao4 qian1 。
- lu4 xiu1 liu2 ma3 yun4 ， shui3 zuo4 fan4 zhou1 lian2 。
- fan2 shu3 zai1 shang1 shi4 ， shen1 jiang1 li4 hai4 yan2 。
- jian1 bing4 qin2 gao4 yu4 ， shang1 lü3 jian4 xuan1 tian2 。
- shi4 zhi2 sui1 xiang2 yong3 ， guan1 shou1 que4 tong4 juan1 。
- bei3 lai2 yin1 ding3 su4 ， nan2 zhi4 chu1 qu2 chuan2 。
- shao1 shao1 shou1 cheng0 lin3 ， fen1 fen1 chu1 zhu4 bian1 。
- qi3 wu1 heng2 yue4 zhi3 ， huan2 jue2 dong4 ting2 xian2 。
- hu2 bei3 jiang1 can1 cuo4 ， jiang1 xi1 jing4 jie1 lian2 。
- li3 sui1 qian1 wan4 yuan3 ， shen1 yi4 zai4 san1 chuan2 。
- bi4 wu4 jing1 xing2 bian4 ， shen1 fang2 zhen4 gei3 pian1 。
- gui1 mo2 ban1 jun4 li4 ， chu1 na4 jin3 xiang1 xian2 。
- gan3 bi4 feng1 jian1 yu3 ， zhou1 yuan2 mo4 yu3 qian1 。
- you3 shi2 chen2 shui3 di3 ， zhen4 ri4 shang4 shan1 dian1 。
- bu2 fu4 tong1 zhou1 ji2 ， ning2 rong2 zuo4 ma3 jian1 。
- ji1 duo1 chuan1 shi2 ze4 ， shang0 guan4 shi1 he2 ruan2 。
- jiang1 bu4 shi2 shi2 dao4 ， cun1 xu1 ri4 ri4 chuan1 。
- jiu4 tou2 fang1 shen4 ji2 ， yuan2 shou3 ju4 ci2 pian2 。
- chou2 xi1 sui1 duo1 bing4 ， chi2 qu1 que4 zi4 quan2 。
- yi3 cheng2 mi2 xiao3 ye4 ， bu2 fu4 dan4 shan1 chuan1 。
- song1 jing4 xing2 shi2 gai4 ， yang2 hua1 zuo4 chu3 zhan1 。
- guang1 hua2 sui1 bei4 shi3 ， xiao1 san4 lei4 deng1 xian1 。
- lin2 mi4 hua1 bin1 jian3 ， tu2 qiong2 mu4 ke3 yuan2 。
- shi2 qi1 xing2 kong3 ya1 ， xi1 zhang3 she4 yi2 xuan2 。
- xi1 chu1 zheng4 chu1 ji2 ， jin1 jing1 liu4 xia4 xian2 。
- ben1 mang2 chi2 si4 jian4 ， lai2 wang3 zhuan3 ru2 huan2 。
- wang2 shi4 ge1 bao1 qi3 ， gui1 xin1 que4 du4 jian1 。
- li4 sui1 pi2 xian3 zu3 ， zhi4 wu4 bao4 tao2 zhen1 。
- yi4 zuo2 chu1 xing2 ri4 ， xiao1 ran2 yi4 ke3 lian2 。
- e4 lei2 jie1 yan3 pu2 ， ji2 yi4 geng4 qian1 chan2 。
- ju4 zhi3 jia1 tu2 bi4 ， duo1 yi2 wu1 shu4 chuan2 。
- ge2 gen1 dan1 jiu4 shi2 ， zhu2 mi3 ji4 xin1 zhan1 。
- lüe4 jiu4 chao2 hun1 ji2 ， zhong1 fei1 fei4 fu3 bian4 。
- sheng1 yin1 zhong1 gai3 bian4 ， xing2 zhi4 wai4 lei2 chan2 。
- qi4 nie2 xiong1 pai2 gu3 ， shen2 hun1 yan3 lu4 quan1 。
- bu4 qi1 shen1 yu4 pu2 ， tou2 tui4 fa4 ju4 juan4 。
- fu4 nei3 xin1 cheng2 ji2 ， er2 ti2 kou3 zhui4 xian2 。
- luan4 hua1 sheng1 mu4 jie2 ， yan2 huo3 kang4 hou2 yan4 。
- niao3 niao3 hun2 wu2 li4 ， hun1 hun1 zhi1 yu4 mian2 。
- jin4 luan2 chi2 lei3 shou3 ， dun4 xiao1 fu4 xin1 jian1 。
- zhuang4 mao4 yi3 cheng2 gui3 ， hao4 hu1 ji1 luan4 chan2 。
- shou4 qiong2 si1 kuang4 ye3 ， yu2 kun4 xiang3 qing1 quan2 。
- shan1 pi4 wu2 ren2 dao4 ， wei2 jing1 you3 shi3 qian1 。
- chu1 wen2 zheng1 yu4 zou3 ， shao1 ding4 shi3 lai2 qian2 。
- er3 su2 ji1 sui1 kun4 ， wu2 jun1 shi1 ti3 qian2 。
- zhi1 min2 fang1 ji2 ku3 ， qian3 li4 fu3 zhun1 zhan1 。
- zhi4 yuan4 shou1 guan1 gua3 ， fen1 chang3 zhen4 shi4 chan2 。
- dai4 liang2 zhao1 fu4 ye4 ， san4 zhong3 shi3 geng1 tian2 。
- han2 gei3 qin1 dao3 nuan3 ， chun1 ban1 yao4 ji4 jian1 。
- fan2 jin1 yan2 li4 ze2 ， jie1 shi4 xu4 min2 bian1 。
- shao1 jian4 er2 tong2 ji2 ， xu2 kan4 fu4 zi3 qian1 。
- gong4 zheng1 fu2 zhang4 ting1 ， xian2 le4 zhi4 you2 chuan2 。
- cha2 xian4 ying2 men2 li3 ， xiang1 fu2 jia1 dao4 yan1 。
- er3 wen2 shen1 gu3 wu3 ， xin1 qie4 ti4 chan2 yuan2 。
- zuo4 ding4 xu2 yan2 ci3 ， cong2 lai2 wei4 jian4 yan1 。
- yi4 shi2 qian1 run4 ze2 ， wan4 li3 zou4 jian1 xian1 。
- guan4 gai4 fei1 wu2 ju2 ， jing1 qian2 yi4 you3 quan2 。
- she1 qian2 zhong1 sun3 su4 ， chi2 he2 jing4 ku1 lian2 。
- shi1 hai4 zhou1 xuan1 ba2 ， jing1 shu1 lu3 guo2 yuan2 。
- zuo4 ling4 min2 hao4 hao4 ， fan1 zuo4 qi4 lian2 lian2 。
- ping2 ri4 an1 feng1 ren3 ， jin1 zhao1 zha4 ji2 dian1 。
- lao3 lei2 ru2 bing4 ma3 ， zhuang4 jian4 ruo4 fei1 yuan1 。
- hu1 jian4 huang2 en1 mu4 ， qin1 chi2 shi3 ming4 zhuan1 。
- ting1 yan2 chu1 xie2 kuang4 ， bai4 ci4 xi1 ming2 xian2 。
- xin1 sui4 tian1 xin1 ge2 ， jing1 shi2 yu3 shi4 mian2 。
- dong1 gao1 geng1 ze2 ze2 ， nan2 mu3 liu1 jian4 jian4 。
- kan3 dou4 jie1 qin2 zuo4 ， gen1 ya2 xi1 mian3 zhan1 。
- shui3 geng1 rong2 feng3 feng3 ， lu4 zhong3 mao4 qian1 qian1 。
- jian4 jian4 si1 ying2 zhou2 ， fang1 fang1 mai4 jian4 bian1 。
- zhi3 zhi1 shi2 yu4 dong4 ， mu4 wang4 jiu3 xian1 ruan2 。
- she4 bei3 xing2 ge1 chang4 ， cun1 nan2 fa2 gu3 yuan1 。
- yu2 zhan4 he2 bi4 meng4 ， dou4 fu4 yi3 ming2 chan2 。
- jia3 zi3 qing2 you2 hao3 ， jia1 ping2 xue3 ji4 tian2 。
- zi4 jin1 zhi1 sui4 sui4 ， wang2 dao4 yong3 ping2 ping2 。
- fu3 ji3 dao1 feng2 zhu3 ， zhan1 xing1 xing4 bei4 yuan2 。
- er3 qin1 wen2 ji1 rang3 ， shou3 gan3 fei4 ti2 jian1 。
- nong2 shi4 xiu1 qi2 zhi2 ， bang1 ji1 lai4 yi3 jian1 。
- dan4 ling4 cang1 lin3 shi2 ， he2 huan4 quan3 yang2 shan1 。
- shang1 ke4 zhou1 ji1 zhi3 ， xing2 cun2 wei4 yu3 qian1 。
- ding4 zhi1 feng1 jia4 se4 ， duan1 zai4 jiang3 ge1 chan2 。
- zu2 shi2 yi1 bing1 fa3 ， xing2 liang2 yong3 ya3 pian1 。
- yuan4 chen2 wang2 pu3 lun4 ， yi4 ren3 sui4 ping2 bian1 。

## 注释

## 译文

## 赏析
