---
id: huang-shu-mei-bao-shan-tang-wei-xue-xuan-qing-ti
title: 寶善堂爲薛玄卿題
titlePinyin: bao3 shan4 tang2 wei2 xue1 xuan2 qing1 ti2
titleSlug: bao-shan-tang-wei-xue-xuan-qing-ti
author: 黄叔美
authorPinyin: huang2 shu1 mei3
authorSlug: huang-shu-mei
dynasty: 唐
dynastyPinyin: tang2
dynastySlug: tang
tags: [] 
---

## 正文

- 人孰不有母，鮮能報其恩。
- 人孰不有弟，鮮能念同根。
- 漢興尺布謠，鄭有誓泉言。
- 所以憂世事，永歎鶺鴒原。
- 緬懷寶善君，生子出孝門。
- 幼習靜室業，實爲仁愛敦。
- 百金買古宅，乃在清溪濆。
- 堂前種荆樹，堂北長慈萱。
- 時從道園中，駕彼白鶴軒。
- 再拜母膝下，殷勤問寒暄。
- 季也一相接，怡然煦春溫。
- 溪魚識嘯歌，烏鳥沽盤餐。
- 余適登斯堂，吳公有銘存。
- 阿姪三五輩，削瓜酌清尊。
- 秩然進退間，禮義何其尊。
- 嗟今利奪人，骨肉相仇冤。
- 蒼天信可問，薄俗難與論。

## 拼音

- ren2 shu2 bu4 you3 mu3 ， xian1 neng2 bao4 qi2 en1 。
- ren2 shu2 bu4 you3 di4 ， xian1 neng2 nian4 tong2 gen1 。
- han4 xing1 chi3 bu4 yao2 ， zheng4 you3 shi4 quan2 yan2 。
- suo3 yi3 you1 shi4 shi4 ， yong3 tan4 ji2 ling2 yuan2 。
- mian3 huai2 bao3 shan4 jun1 ， sheng1 zi3 chu1 xiao4 men2 。
- you4 xi2 jing4 shi4 ye4 ， shi2 wei2 ren2 ai4 dun1 。
- bai3 jin1 mai3 gu3 zhai2 ， nai3 zai4 qing1 xi1 pen1 。
- tang2 qian2 zhong3 jing1 shu4 ， tang2 bei3 chang2 ci2 xuan1 。
- shi2 cong2 dao4 yuan2 zhong1 ， jia4 bi3 bai2 he4 xuan1 。
- zai4 bai4 mu3 xi1 xia4 ， yin1 qin2 wen4 han2 xuan1 。
- ji4 ye3 yi4 xiang1 jie1 ， yi2 ran2 xu4 chun1 wen1 。
- xi1 yu2 shi2 xiao4 ge1 ， wu1 niao3 gu1 pan2 can1 。
- yu2 shi4 deng1 si1 tang2 ， wu2 gong1 you3 ming2 cun2 。
- a1 zhi2 san1 wu3 bei4 ， xiao1 gua1 zhuo2 qing1 zun1 。
- zhi4 ran2 jin4 tui4 jian4 ， li3 yi4 he2 qi2 zun1 。
- jie1 jin1 li4 duo2 ren2 ， gu3 rou4 xiang1 chou2 yuan1 。
- cang1 tian1 xin4 ke3 wen4 ， bao2 su2 nan2 yu3 lun4 。

## 注释

## 译文

## 赏析
