---
id: zhang-ke-jiu-shuang-tiao-shui-xian-zi-fang-mei-gu-shan
title: 双调・水仙子访梅孤山
titlePinyin: shuang1 tiao2 ・ shui3 xian1 zi3 fang3 mei2 gu1 shan1
titleSlug: shuang-tiao-shui-xian-zi-fang-mei-gu-shan
author: 张可久
authorPinyin: zhang1 ke3 jiu3
authorSlug: zhang-ke-jiu
dynasty: 元
dynastyPinyin: yuan2
dynastySlug: yuan
tags: []
---

## 正文

- 苍苔封了岁寒枝，翠袖闲来日暮时，黄昏说尽平生事。
- 西湖林处士，想当年鹤骨松姿。
- 花下孤山寺，水边新月儿，慰我相思。
- 湖上晚归二首桃花马上石榴裙，竹叶樽前玉树春，荔枝香里江梅韵。
- 风流比太真，索新词缠住诗人。
- 醉眼空银汉，歌声度锦云，凉月黄昏。
- 佳人微醉脱金钗，恶客佯狂饮绣鞋，小鬟催去褰罗带。
- 花寒月满街，荡湖光影转楼台。
- 未了鸳鸯债，枉教鸥鹭猜，明日重来。
- 清明小集红香缭绕柳围花，翠袖殷勤酒当茶，游春三月清明假。
- 香尘随去马，小帘栊绿水人家。
- 弹仙吕六幺遍，笑女童双髻丫，纤手琵琶。
- 苏堤晚兴翠帘堤上小肩舆，乌帽风前醉老夫，浸冰壶云锦高低树。
- 笑王维作画图，步凌波红粉相扶。
- 罗裙酒污，兰舟棹举，月上西湖。
- 湖上小隐二首自由湖上水云身，烂漫花前莺燕春，萧疏命里功名分。
- 乐琴书桑苎村，掩柴门长日无人。
- 蕉叶权歌扇，榴花当舞裙，一笑开樽。
- 梦随流水过前滩，喜共闲云归故山，倚筇和靖坟前看。
- 把梅花多处拣，盖深深茅屋三间。
- 歌白石烂，赋行路难，紧闭柴关。
- 春行即事绿笺香露洒蕉花，翠线晴风绽柳芽，游人三月湖山下。
- 六桥边争系马，江南第一所繁华。
- 金碧王维画，管弦苏小家，酒船回落日归鸦。
- 孤山宴集长桥卧柳枕苍烟，远水揉蓝洗暮天，画图千古西施面。
- 相逢越少年，问孤山何处逋仙？吾与二三子，来游六一泉，载酒梅边。

## 拼音

- cang1 tai2 feng1 le0 sui4 han2 zhi1 ， cui4 xiu4 xian2 lai2 ri4 mu4 shi2 ， huang2 hun1 shuo1 jin4 ping2 sheng1 shi4 。
- xi1 hu2 lin2 chu3 shi4 ， xiang3 dang1 nian2 he4 gu3 song1 zi1 。
- hua1 xia4 gu1 shan1 si4 ， shui3 bian1 xin1 yue4 er2 ， wei4 wo3 xiang1 si1 。
- hu2 shang4 wan3 gui1 er4 shou3 tao2 hua1 ma3 shang4 shi2 liu0 qun2 ， zhu2 ye4 zun1 qian2 yu4 shu4 chun1 ， li4 zhi1 xiang1 li3 jiang1 mei2 yun4 。
- feng1 liu2 bi3 tai4 zhen1 ， suo3 xin1 ci2 chan2 zhu4 shi1 ren2 。
- zui4 yan3 kong1 yin2 han4 ， ge1 sheng1 du4 jin3 yun2 ， liang2 yue4 huang2 hun1 。
- jia1 ren2 wei1 zui4 tuo1 jin1 chai1 ， e4 ke4 yang2 kuang2 yin3 xiu4 xie2 ， xiao3 huan2 cui1 qu4 qian1 luo2 dai4 。
- hua1 han2 yue4 man3 jie1 ， dang4 hu2 guang1 ying3 zhuan3 lou2 tai2 。
- wei4 liao3 yuan1 yang1 zhai4 ， wang3 jiao4 ou1 lu4 cai1 ， ming2 ri4 chong2 lai2 。
- qing1 ming2 xiao3 ji2 hong2 xiang1 liao2 rao4 liu3 wei2 hua1 ， cui4 xiu4 yin1 qin2 jiu3 dang1 cha2 ， you2 chun1 san1 yue4 qing1 ming2 jia3 。
- xiang1 chen2 sui2 qu4 ma3 ， xiao3 lian2 long2 lü4 shui3 ren2 jia1 。
- tan2 xian1 lü3 liu4 yao1 bian4 ， xiao4 nü3 tong2 shuang1 ji4 ya1 ， qian4 shou3 pi2 pa0 。
- su1 di1 wan3 xing1 cui4 lian2 di1 shang4 xiao3 jian1 yu2 ， wu1 mao4 feng1 qian2 zui4 lao3 fu1 ， jin4 bing1 hu2 yun2 jin3 gao1 di1 shu4 。
- xiao4 wang2 wei2 zuo4 hua4 tu2 ， bu4 ling2 bo1 hong2 fen3 xiang1 fu2 。
- luo2 qun2 jiu3 wu1 ， lan2 zhou1 zhao4 ju3 ， yue4 shang4 xi1 hu2 。
- hu2 shang4 xiao3 yin3 er4 shou3 zi4 you2 hu2 shang4 shui3 yun2 shen1 ， lan4 man4 hua1 qian2 ying1 yan4 chun1 ， xiao1 shu1 ming4 li3 gong1 ming2 fen1 。
- le4 qin2 shu1 sang1 zhu4 cun1 ， yan3 chai2 men2 chang2 ri4 wu2 ren2 。
- jiao1 ye4 quan2 ge1 shan4 ， liu2 hua1 dang1 wu3 qun2 ， yi2 xiao4 kai1 zun1 。
- meng4 sui2 liu2 shui3 guo4 qian2 tan1 ， xi3 gong4 xian2 yun2 gui1 gu4 shan1 ， yi3 qiong2 he2 jing4 fen2 qian2 kan4 。
- ba3 mei2 hua1 duo1 chu4 jian3 ， gai4 shen1 shen1 mao2 wu1 san1 jian1 。
- ge1 bai2 shi2 lan4 ， fu4 xing2 lu4 nan2 ， jin3 bi4 chai2 guan1 。
- chun1 xing2 ji2 shi4 lü4 jian1 xiang1 lu4 sa3 jiao1 hua1 ， cui4 xian4 qing2 feng1 zhan4 liu3 ya2 ， you2 ren2 san1 yue4 hu2 shan1 xia4 。
- liu4 qiao2 bian1 zheng1 xi4 ma3 ， jiang1 nan2 di4 yi1 suo3 fan2 hua2 。
- jin1 bi4 wang2 wei2 hua4 ， guan3 xian2 su1 xiao3 jia1 ， jiu3 chuan2 hui2 luo4 ri4 gui1 ya1 。
- gu1 shan1 yan4 ji2 chang2 qiao2 wo4 liu3 zhen3 cang1 yan1 ， yuan3 shui3 rou2 lan2 xi3 mu4 tian1 ， hua4 tu2 qian1 gu3 xi1 shi1 mian4 。
- xiang1 feng2 yue4 shao4 nian2 ， wen4 gu1 shan1 he2 chu4 bu1 xian1 ？ wu2 yu3 er4 san1 zi3 ， lai2 you2 liu4 yi1 quan2 ， zai3 jiu3 mei2 bian1 。

## 注释

## 译文

## 赏析
