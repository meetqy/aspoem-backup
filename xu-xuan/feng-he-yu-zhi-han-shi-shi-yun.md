---
id: xu-xuan-feng-he-yu-zhi-han-shi-shi-yun
title: 奉和御製寒食十韻
titlePinyin: feng4 he2 yu4 zhi4 han2 shi2 shi2 yun4
titleSlug: feng-he-yu-zhi-han-shi-shi-yun
author: 徐鉉
authorPinyin: xu2 xuan4
authorSlug: xu-xuan
dynasty: 唐
dynastyPinyin: tang2
dynastySlug: tang
tags: []
---

## 正文

- 朝陽散宿烟，登望思悠然。
- 簷影晴偏暖，雲容晚更鮮。
- 共歡時景好，不惜歲華遷。
- 旋試嬌驄步，新調寶瑟弦。
- 宮花紅照耀，御水碧潺湲。
- 歌吹清連夜，輜軿麗滿川。
- 依林張幄幕，夾道建鞦韆。
- 仙樂來天上，祥光起日邊。
- 遊絲輕冉冉，芳草綠芊芊。
- 聖製如春色，周流遍八埏。

## 拼音

- chao2 yang2 san4 su4 yan1 ， deng1 wang4 si1 you1 ran2 。
- yan2 ying3 qing2 pian1 nuan3 ， yun2 rong2 wan3 geng4 xian1 。
- gong4 huan1 shi2 jing3 hao3 ， bu4 xi1 sui4 hua2 qian1 。
- xuan2 shi4 jiao1 cong1 bu4 ， xin1 diao4 bao3 se4 xian2 。
- gong1 hua1 hong2 zhao4 yao4 ， yu4 shui3 bi4 chan2 yuan2 。
- ge1 chui1 qing1 lian2 ye4 ， zi1 ping2 li2 man3 chuan1 。
- yi1 lin2 zhang1 wo4 mu4 ， jia1 dao4 jian4 qiu1 qian1 。
- xian1 le4 lai2 tian1 shang4 ， xiang2 guang1 qi3 ri4 bian1 。
- you2 si1 qing1 ran3 ran3 ， fang1 cao3 lü4 qian1 qian1 。
- sheng4 zhi4 ru2 chun1 se4 ， zhou1 liu2 bian4 ba1 shan1 。

## 注释

## 译文

## 赏析
