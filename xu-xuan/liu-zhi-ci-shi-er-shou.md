---
id: xu-xuan-liu-zhi-ci-shi-er-shou
title: 柳枝辭十二首
titlePinyin: liu3 zhi1 ci2 shi2 er4 shou3
titleSlug: liu-zhi-ci-shi-er-shou
author: 徐鉉
authorPinyin: xu2 xuan4
authorSlug: xu-xuan
dynasty: 唐
dynastyPinyin: tang2
dynastySlug: tang
tags: []
---

## 正文

- 把酒憑君唱柳枝，也從絲管遞相隨。
- 逢春只合朝朝醉，記取秋風落葉時。
- 南園日暮起春風，吹散楊花雪滿空。
- 不惜楊花飛也得，愁君老盡臉邊紅。
- 陌上朱門柳映花，簾鉤半卷綠陰斜。
- 憑郎暫駐青驄馬，此是錢塘小小家。
- 夾岸朱欄柳映樓，綠波平幔帶花流。
- 歌聲不出長條密，忽地風回見彩舟。
- 老大逢春總恨春，綠楊陰裏最愁人。
- 舊遊一別無因見，嫩葉如眉處處新。
- 濛濛堤畔柳含煙，疑是陽和二月天。
- 醉裏不知時節改，漫隨兒女打秋千。
- 水閣春來乍減寒，曉妝初罷倚欄幹。
- 長條亂拂春波動，不許佳人照影看。
- 柳岸煙昏醉裏歸，不知深處有芳菲。
- 重來已見花飄盡，唯有黃鶯囀樹飛。
- 此去仙源不是遙，垂楊深處有朱橋。
- 共君同過朱橋去，索映垂楊聽洞簫。
- 暫別揚州十度春，不知光景屬何人。
- 一帆歸客千條柳，腸斷東風揚子津。
- 仙樂春來按舞腰，清聲偏似傍嬌饒。
- 應緣鶯舌多情賴，長向雙成說翠條。
- 鳳笙臨檻不能吹，舞袖當筵亦自疑。
- 唯有美人多意緒，解依芳態畫雙眉。

## 拼音

- ba3 jiu3 ping2 jun1 chang4 liu3 zhi1 ， ye3 cong2 si1 guan3 di4 xiang1 sui2 。
- feng2 chun1 zhi1 he2 zhao1 zhao1 zui4 ， ji4 qu3 qiu1 feng1 luo4 ye4 shi2 。
- nan2 yuan2 ri4 mu4 qi3 chun1 feng1 ， chui1 san4 yang2 hua1 xue3 man3 kong1 。
- bu4 xi1 yang2 hua1 fei1 ye3 de2 ， chou2 jun1 lao3 jin4 lian3 bian1 hong2 。
- mo4 shang4 zhu1 men2 liu3 ying4 hua1 ， lian2 gou1 ban4 juan4 lü4 yin1 xie2 。
- ping2 lang2 zan4 zhu4 qing1 cong1 ma3 ， ci3 shi4 qian2 tang2 xiao3 xiao3 jia1 。
- jia1 an4 zhu1 lan2 liu3 ying4 lou2 ， lü4 bo1 ping2 man4 dai4 hua1 liu2 。
- ge1 sheng1 bu4 chu1 chang2 tiao2 mi4 ， hu1 di4 feng1 hui2 jian4 cai3 zhou1 。
- lao3 da4 feng2 chun1 zong3 hen4 chun1 ， lü4 yang2 yin1 li3 zui4 chou2 ren2 。
- jiu4 you2 yi4 bie2 wu2 yin1 jian4 ， nen4 ye4 ru2 mei2 chu3 chu3 xin1 。
- meng2 meng2 di1 pan4 liu3 han2 yan1 ， yi2 shi4 yang2 he2 er4 yue4 tian1 。
- zui4 li3 bu4 zhi1 shi2 jie2 gai3 ， man4 sui2 er2 nü3 da3 qiu1 qian1 。
- shui3 ge2 chun1 lai2 zha4 jian3 han2 ， xiao3 zhuang1 chu1 ba4 yi3 lan2 gan4 。
- chang2 tiao2 luan4 fu2 chun1 bo1 dong4 ， bu4 xu1 jia1 ren2 zhao4 ying3 kan4 。
- liu3 an4 yan1 hun1 zui4 li3 gui1 ， bu4 zhi1 shen1 chu3 you3 fang1 fei1 。
- zhong4 lai2 yi3 jian4 hua1 piao1 jin4 ， wei2 you3 huang2 ying1 zhuan4 shu4 fei1 。
- ci3 qu4 xian1 yuan2 bu2 shi4 yao2 ， chui2 yang2 shen1 chu3 you3 zhu1 qiao2 。
- gong4 jun1 tong2 guo4 zhu1 qiao2 qu4 ， suo3 ying4 chui2 yang2 ting1 dong4 xiao1 。
- zan4 bie2 yang2 zhou1 shi2 du4 chun1 ， bu4 zhi1 guang1 jing3 shu3 he2 ren2 。
- yi4 fan1 gui1 ke4 qian1 tiao2 liu3 ， chang2 duan4 dong1 feng1 yang2 zi3 jin1 。
- xian1 le4 chun1 lai2 an4 wu3 yao1 ， qing1 sheng1 pian1 si4 bang4 jiao1 rao2 。
- ying1 yuan2 ying1 she2 duo1 qing2 lai4 ， chang2 xiang4 shuang1 cheng2 shuo1 cui4 tiao2 。
- feng4 sheng1 lin2 jian4 bu4 neng2 chui1 ， wu3 xiu4 dang1 yan2 yi4 zi4 yi2 。
- wei2 you3 mei3 ren2 duo1 yi4 xu4 ， jie3 yi1 fang1 tai4 hua4 shuang1 mei2 。

## 注释

## 译文

## 赏析
