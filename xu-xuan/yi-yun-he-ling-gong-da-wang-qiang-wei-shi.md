---
id: xu-xuan-yi-yun-he-ling-gong-da-wang-qiang-wei-shi
title: 依韻和令公大王薔薇詩
titlePinyin: yi1 yun4 he2 ling4 gong1 da4 wang2 qiang2 wei1 shi1
titleSlug: yi-yun-he-ling-gong-da-wang-qiang-wei-shi
author: 徐鉉
authorPinyin: xu2 xuan4
authorSlug: xu-xuan
dynasty: 唐
dynastyPinyin: tang2
dynastySlug: tang
tags: []
---

## 正文

- 綠樹成陰後，羣芳稍歇時。
- 誰將新濯錦，挂向最長枝。
- 卷箔香先入，憑欄影任移。
- 賞頻嫌酒渴，吟苦怕霜髭。
- 架迥籠雲幄，庭虛展繡帷。
- 有情縈舞袖，無力罥遊絲。
- 嫩蕊鶑偷采，柔條柳伴垂。
- 荀池波自照，梁苑客嘗窺。
- 玉李尋皆謝，金桃亦暗衰。
- 花中應獨貴，庭下故開遲。
- 委豔妝苔砌，分華借槿籬。
- 低昂勻灼爍，濃淡疊參差。
- 幸植王宮裏，仍逢宰府知。
- 芳心向誰許，醉態不能支。
- 芍藥天教避，玫瑰衆共嗤。
- 光明烘晝景，潤膩裛輕𩅰。
- 麗似期神女，珍如重衛姬。
- 君王偏屬詠，七子盡搜奇。

## 拼音

- lü4 shu4 cheng2 yin1 hou4 ， qun2 fang1 shao1 xie1 shi2 。
- shui2 jiang1 xin1 zhuo2 jin3 ， gua4 xiang4 zui4 chang2 zhi1 。
- juan4 bo2 xiang1 xian1 ru4 ， ping2 lan2 ying3 ren4 yi2 。
- shang3 bin1 xian2 jiu3 ke3 ， yin2 ku3 pa4 shuang1 zi1 。
- jia4 jiong3 long2 yun2 wo4 ， ting2 xu1 zhan3 xiu4 wei2 。
- you3 qing2 ying2 wu3 xiu4 ， wu2 li4 juan4 you2 si1 。
- nen4 rui3 ying1 tou1 cai3 ， rou2 tiao2 liu3 ban4 chui2 。
- xun2 chi2 bo1 zi4 zhao4 ， liang2 yuan4 ke4 chang2 kui1 。
- yu4 li3 xun2 jie1 xie4 ， jin1 tao2 yi4 an4 shuai1 。
- hua1 zhong1 ying1 du2 gui4 ， ting2 xia4 gu4 kai1 chi2 。
- wei3 yan4 zhuang1 tai2 qi4 ， fen1 hua2 jie4 jin3 li2 。
- di1 ang2 yun2 zhuo2 shuo4 ， nong2 dan4 die2 can1 cha4 。
- xing4 zhi2 wang2 gong1 li3 ， reng2 feng2 zai3 fu3 zhi1 。
- fang1 xin1 xiang4 shui2 xu1 ， zui4 tai4 bu4 neng2 zhi1 。
- shao2 yao4 tian1 jiao4 bi4 ， mei2 gui0 zhong4 gong4 chi1 。
- guang1 ming2 hong1 zhou4 jing3 ， run4 ni4 yi4 qing1 𩅰。
- li2 si4 qi1 shen2 nü3 ， zhen1 ru2 zhong4 wei4 ji1 。
- jun1 wang2 pian1 shu3 yong3 ， qi1 zi3 jin4 sou1 qi2 。

## 注释

## 译文

## 赏析
