---
id: xu-xuan-wen-xian-tai-zi-wan-ge-ci-wu-shou
title: 文獻太子挽歌詞五首
titlePinyin: wen2 xian4 tai4 zi3 wan3 ge1 ci2 wu3 shou3
titleSlug: wen-xian-tai-zi-wan-ge-ci-wu-shou
author: 徐鉉
authorPinyin: xu2 xuan4
authorSlug: xu-xuan
dynasty: 唐
dynastyPinyin: tang2
dynastySlug: tang
tags: []
---

## 正文

- 國有承祧重，人知秉哲尊。清風來望苑，遺烈在東藩。
- 此日升緱嶺，何因到寢門。天高不可問，煙靄共昏昏。
- 夏啟吾君子，周儲上帝賓。音容一飄忽，功業自紛綸。
- 露泣承華月，風驚麗正塵。空餘商嶺客，行淚下宜春。
- 出處成交讓，經綸有大功。淚碑瓜步北，棠樹蒜山東。
- 百揆方時敘，重離遂不融。故臣偏感咽，曾是歎三窮。
- 甲觀光陰促，園陵天地長。簫笳咽無韻，賓禦哭相將。
- 盛烈傳彝鼎，遺文被樂章。君臣知己分，零淚亂無行。
- 彩仗清晨出，非同齒胄時。愁煙鎖平甸，朔吹繞寒枝。
- 楚客來何補，緱山去莫追。回瞻飛蓋處，掩袂不勝悲。

## 拼音

- guo2 you3 cheng2 tiao1 zhong4 ， ren2 zhi1 bing3 zhe2 zun1 。 qing1 feng1 lai2 wang4 yuan4 ， yi2 lie4 zai4 dong1 fan1 。
- ci3 ri4 sheng1 gou1 ling3 ， he2 yin1 dao4 qin3 men2 。 tian1 gao1 bu4 ke3 wen4 ， yan1 ai3 gong4 hun1 hun1 。
- xia4 qi3 wu2 jun1 zi3 ， zhou1 chu3 shang4 di4 bin1 。 yin1 rong2 yi4 piao1 hu1 ， gong1 ye4 zi4 fen1 lun2 。
- lu4 qi4 cheng2 hua2 yue4 ， feng1 jing1 li2 zheng4 chen2 。 kong1 yu2 shang1 ling3 ke4 ， xing2 lei4 xia4 yi2 chun1 。
- chu1 chu3 cheng2 jiao1 rang4 ， jing1 lun2 you3 da4 gong1 。 lei4 bei1 gua1 bu4 bei3 ， tang2 shu4 suan4 shan1 dong1 。
- bai3 kui2 fang1 shi2 xu4 ， zhong4 li2 sui4 bu4 rong2 。 gu4 chen2 pian1 gan3 yan4 ， ceng2 shi4 tan4 san1 qiong2 。
- jia3 guan1 guang1 yin1 cu4 ， yuan2 ling2 tian1 di4 chang2 。 xiao1 jia1 yan4 wu2 yun4 ， bin1 yu4 ku1 xiang1 jiang1 。
- sheng4 lie4 chuan2 yi2 ding3 ， yi2 wen2 bei4 le4 zhang1 。 jun1 chen2 zhi1 ji3 fen1 ， ling2 lei4 luan4 wu2 xing2 。
- cai3 zhang4 qing1 chen2 chu1 ， fei1 tong2 chi3 zhou4 shi2 。 chou2 yan1 suo3 ping2 dian4 ， shuo4 chui1 rao4 han2 zhi1 。
- chu3 ke4 lai2 he2 bu3 ， gou1 shan1 qu4 mo4 zhui1 。 hui2 zhan1 fei1 gai4 chu3 ， yan3 mei4 bu2 sheng4 bei1 。

## 注释

## 译文

## 赏析
