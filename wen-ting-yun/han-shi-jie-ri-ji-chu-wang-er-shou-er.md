---
id: wen-ting-yun-han-shi-jie-ri-ji-chu-wang-er-shou-er
title: 寒食節日寄楚望二首 二
titlePinyin: han2 shi2 jie2 ri4 ji4 chu3 wang4 er4 shou3   er4
titleSlug: han-shi-jie-ri-ji-chu-wang-er-shou-er
author: 溫庭筠
authorPinyin: wen1 ting2 yun2
authorSlug: wen-ting-yun
dynasty: 唐
dynastyPinyin: tang2
dynastySlug: tang
tags: [] 
---

## 正文

- 家乏兩千萬，時當一百五。
- 颸颸楊柳風，穰穰櫻桃雨。
- 年芳苦沈潦，心事如摧櫓。
- 金犢近蘭汀，銅龍接花塢。
- 青蔥建楊宅，隱轔端門鼓。
- 綵素拂庭柯，輕毬落鄰圃。
- 三春謝游衍，一笑牽規矩。
- 獨有恩澤侯，歸來看楚舞。

## 拼音

- jia1 fa2 liang3 qian1 wan4 ， shi2 dang1 yi4 bai3 wu3 。
- si1 si1 yang2 liu3 feng1 ， rang2 rang2 ying1 tao2 yu3 。
- nian2 fang1 ku3 shen3 liao2 ， xin1 shi4 ru2 cui1 lu3 。
- jin1 du2 jin4 lan2 ting1 ， tong2 long2 jie1 hua1 wu4 。
- qing1 cong1 jian4 yang2 zhai2 ， yin3 lin2 duan1 men2 gu3 。
- cai3 su4 fu2 ting2 ke1 ， qing1 qiu2 luo4 lin2 pu3 。
- san1 chun1 xie4 you2 yan3 ， yi2 xiao4 qian1 gui1 ju3 。
- du2 you3 en1 ze2 hou2 ， gui1 lai2 kan4 chu3 wu3 。

## 注释

## 译文

## 赏析
