---
id: wen-ting-yun-dong-hu-er-shi-er-yun
title: 洞戶二十二韻
titlePinyin: dong4 hu4 er4 shi2 er4 yun4
titleSlug: dong-hu-er-shi-er-yun
author: 溫庭筠
authorPinyin: wen1 ting2 yun2
authorSlug: wen-ting-yun
dynasty: 唐
dynastyPinyin: tang2
dynastySlug: tang
tags: [] 
---

## 正文

- 洞戶連珠網，方疏隱碧潯。
- 燭盤煙墜燼，簾壓月通陰。
- 粉白仙郎署，霜清玉女砧。
- 醉鄉高窈窈，棊陣靜愔愔。
- 素手琉璃扇，玄髫玳瑁簪。
- 昔邪看寄迹，梔子詠同心。
- 樹列千秋勝，樓懸七夕鍼。
- 舊詞翻白紵，新賦換黃金。
- 唳鶴調蠻鼓，驚蟬應寶琴。
- 舞疑繁易度，歌轉斷難尋。
- 露委花相妬，風欹柳不禁。
- 橋彎雙表逈，池漲一篙深。
- 清蹕傳恢囿，黃旗幸上林。
- 神鷹參翰苑，天馬破蹄涔。
- 武庫方題品，文園有好音。
- 朱莖殊菌蠢，丹桂欲蕭森。
- 黼帳廻瑤席，華燈對錦衾。
- 畫圖驚走獸，書帖得來禽。
- 河曙秦樓映，山晴魏闕臨。
- 綠囊逢趙后，青鎖見王沈。
- 任達嫌孤憤，疎慵倦九箴。
- 若爲南遁客，猶作臥龍吟。

## 拼音

- dong4 hu4 lian2 zhu1 wang3 ， fang1 shu1 yin3 bi4 xun2 。
- zhu2 pan2 yan1 zhui4 jin4 ， lian2 ya1 yue4 tong1 yin1 。
- fen3 bai2 xian1 lang2 shu3 ， shuang1 qing1 yu4 nü3 zhen1 。
- zui4 xiang1 gao1 yao3 yao3 ， qi2 zhen4 jing4 yin1 yin1 。
- su4 shou3 liu2 li2 shan4 ， xuan2 tiao2 dai4 mao4 zan1 。
- xi1 xie2 kan4 ji4 ji4 ， zhi1 zi3 yong3 tong2 xin1 。
- shu4 lie4 qian1 qiu1 sheng4 ， lou2 xuan2 qi1 xi1 zhen1 。
- jiu4 ci2 fan1 bai2 zhu4 ， xin1 fu4 huan4 huang2 jin1 。
- li4 he4 diao4 man2 gu3 ， jing1 chan2 ying1 bao3 qin2 。
- wu3 yi2 fan2 yi4 du4 ， ge1 zhuan3 duan4 nan2 xun2 。
- lu4 wei3 hua1 xiang1 du4 ， feng1 qi1 liu3 bu4 jin1 。
- qiao2 wan1 shuang1 biao3 jiong3 ， chi2 zhang3 yi4 gao1 shen1 。
- qing1 bi4 chuan2 hui1 you4 ， huang2 qi2 xing4 shang4 lin2 。
- shen2 ying1 can1 han4 yuan4 ， tian1 ma3 po4 ti2 cen2 。
- wu3 ku4 fang1 ti2 pin3 ， wen2 yuan2 you3 hao3 yin1 。
- zhu1 jing4 shu1 jun1 chun3 ， dan1 gui4 yu4 xiao1 sen1 。
- fu3 zhang4 hui2 yao2 xi2 ， hua2 deng1 dui4 jin3 qin1 。
- hua4 tu2 jing1 zou3 shou4 ， shu1 tie1 de2 lai2 qin2 。
- he2 shu3 qin2 lou2 ying4 ， shan1 qing2 wei4 que4 lin2 。
- lü4 nang2 feng2 zhao4 hou4 ， qing1 suo3 jian4 wang2 shen3 。
- ren4 da2 xian2 gu1 fen4 ， shu1 yong1 juan4 jiu3 zhen1 。
- ruo4 wei2 nan2 dun4 ke4 ， you2 zuo4 wo4 long2 yin2 。

## 注释

## 译文

## 赏析
