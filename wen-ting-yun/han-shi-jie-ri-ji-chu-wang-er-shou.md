---
id: wen-ting-yun-han-shi-jie-ri-ji-chu-wang-er-shou
title: 寒食節日寄楚望二首
titlePinyin: han2 shi2 jie2 ri4 ji4 chu3 wang4 er4 shou3
titleSlug: han-shi-jie-ri-ji-chu-wang-er-shou
author: 溫庭筠
authorPinyin: wen1 ting2 yun2
authorSlug: wen-ting-yun
dynasty: 唐
dynastyPinyin: tang2
dynastySlug: tang
tags: []
---

## 正文

- 芳蘭無意綠，弱柳何窮縷。心斷入淮山，夢長穿楚雨。
- 繁花如二八，好月當三五。愁碧竟平皋，韶紅換幽圃。
- 流鶯隱員樹，乳燕喧餘哺。曠望戀曾台，離憂集環堵。
- 當年不自遣，晚得終何補。鄭谷有樵蘇，歸來要腰斧。
- 家乏兩千萬，時當一百五。颸颸楊柳風，穰穰櫻桃雨。
- 年芳苦沉潦，心事如摧櫓。金犢近蘭汀，銅龍接花塢。
- 青蔥建楊宅，隱轔端門鼓。彩素拂庭柯，輕球落鄰圃。
- 三春謝遊衍，一笑牽規矩。獨有恩澤侯，歸來看楚舞。

## 拼音

- fang1 lan2 wu2 yi4 lü4 ， ruo4 liu3 he2 qiong2 lü3 。 xin1 duan4 ru4 huai2 shan1 ， meng4 chang2 chuan1 chu3 yu3 。
- fan2 hua1 ru2 er4 ba1 ， hao3 yue4 dang1 san1 wu3 。 chou2 bi4 jing4 ping2 gao1 ， shao2 hong2 huan4 you1 pu3 。
- liu2 ying1 yin3 yuan2 shu4 ， ru3 yan4 xuan1 yu2 bu3 。 kuang4 wang4 lian4 ceng2 tai2 ， li2 you1 ji2 huan2 du3 。
- dang1 nian2 bu2 zi4 qian3 ， wan3 de2 zhong1 he2 bu3 。 zheng4 gu3 you3 qiao2 su1 ， gui1 lai2 yao4 yao1 fu3 。
- jia1 fa2 liang3 qian1 wan4 ， shi2 dang1 yi4 bai3 wu3 。 si1 si1 yang2 liu3 feng1 ， rang2 rang2 ying1 tao2 yu3 。
- nian2 fang1 ku3 chen2 liao2 ， xin1 shi4 ru2 cui1 lu3 。 jin1 du2 jin4 lan2 ting1 ， tong2 long2 jie1 hua1 wu4 。
- qing1 cong1 jian4 yang2 zhai2 ， yin3 lin2 duan1 men2 gu3 。 cai3 su4 fu2 ting2 ke1 ， qing1 qiu2 luo4 lin2 pu3 。
- san1 chun1 xie4 you2 yan3 ， yi2 xiao4 qian1 gui1 ju3 。 du2 you3 en1 ze2 hou2 ， gui1 lai2 kan4 chu3 wu3 。

## 注释

## 译文

## 赏析
