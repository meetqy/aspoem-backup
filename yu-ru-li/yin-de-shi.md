---
id: yu-ru-li-yin-de-shi
title: 隱德詩
titlePinyin: yin3 de2 shi1
titleSlug: yin-de-shi
author: 喻汝礪
authorPinyin: yu4 ru3 li4
authorSlug: yu-ru-li
dynasty: 唐
dynastyPinyin: tang2
dynastySlug: tang
tags: [] 
---

## 正文

- 太虛八境初無二，中有道人常洞視。
- 借問道人何等公，從志其名聶其氏。
- 華亭春酣戰桃李，香氣入簾人破睡。
- 凌波微步度勞塵，梔子同心傳密意。
- 道人不動如澄水，看破新裝小年紀。
- 回身向郎郎忍棄，愁眺月華空掩涕。
- 含羞轉態春百媚，而我定心初不起。
- 世人悠悠初未知，故有冥籍還見記。
- 儀州判官臨潁生，良原甲夜黄衣吏。
- 手提淡墨但倉黄，門列陰兵更奇佹。
- 昧爽堂皇勢呀豁，玉带神君氣高厲。
- 靖國再拜呼使前，案頭吏抱百葉紙。
- 數行具書一善事，聶君夜卻淫奔李。
- 由來胸中無濁見，前塵百暗心常止。
- 一室超然方隱几，入眼狂花亂飄墜。
- 定情豈復顧條脫，合歡未許同陽燧。
- 坐令密行動幽祇，棘使華年增一紀。
- 出門仍問紫衣翁，陰誅與世無差異。
- 百葉部中分次第，忠孝棄捐神所劓。
- 殺生之報定何如，朝生暮死蜉蝣爾。
- 踏翠裁紅可憐妓，濯足瓊漿被鞭箠。
- 房公湖邊秋色裏，阿孫圖南前拜跪。
- 扣頭授我如上事，願謁英篇書所以。
- 我聞南曹北曹尺有咫，天知地知元密邇。
- 豈惟妙藥徹五藏，況復寶鑑懸千里。
- 幽中諒有鬼能言，密處須防牆有耳。
- 諸生舉止雖細微，動念觀心實幽邃。
- 端知天上戊申錄，記盡人間不平地。
- 東鄰西舍總不知，卻有鬼神知子細。
- 障礙爲壁通爲空，只有此心難掩蔽。
- 云何是中有明暗，至行通神裁一理。
- 道人兩眼無赤眚，揩定人間幾真僞。
- 趙驊已矣馬元死，郡有隱德如君子。
- 嗟我諸生苦流轉，奔色奔聲復奔味。
- 其間貪魃尤陰詭，收索攜提入饞喙。
- 都兒阿對共揶揄，笑殺官人常夢穢。
- 雖云幽暗巧規避，僮僕羞之那不愧。
- 哀哉詭譎王冀公，未省胡顔向祁睿。
- 我愛昔人尤簡貴，寡欲清真有高氣。
- 曠然澹處但真獨，胸中豈復留塵累。
- 生死幽明了不期，是心默與神明契。
- 王忱繡被下庭堂，李約寶珠存含禭。
- 九原可作吾與歸，斂膝容之想幽致。

## 拼音

- tai4 xu1 ba1 jing4 chu1 wu2 er4 ， zhong1 you3 dao4 ren2 chang2 dong4 shi4 。
- jie4 wen4 dao4 ren2 he2 deng3 gong1 ， cong2 zhi4 qi2 ming2 nie4 qi2 shi4 。
- hua2 ting2 chun1 han1 zhan4 tao2 li3 ， xiang1 qi4 ru4 lian2 ren2 po4 shui4 。
- ling2 bo1 wei1 bu4 du4 lao2 chen2 ， zhi1 zi3 tong2 xin1 chuan2 mi4 yi4 。
- dao4 ren2 bu2 dong4 ru2 cheng2 shui3 ， kan4 po4 xin1 zhuang1 xiao3 nian2 ji4 。
- hui2 shen1 xiang4 lang2 lang2 ren3 qi4 ， chou2 tiao4 yue4 hua2 kong1 yan3 ti4 。
- han2 xiu1 zhuan3 tai4 chun1 bai3 mei4 ， er2 wo3 ding4 xin1 chu1 bu4 qi3 。
- shi4 ren2 you1 you1 chu1 wei4 zhi1 ， gu4 you3 ming2 ji2 huan2 jian4 ji4 。
- yi2 zhou1 pan4 guan1 lin2 ying3 sheng1 ， liang2 yuan2 jia3 ye4 huang2 yi1 li4 。
- shou3 ti2 dan4 mo4 dan4 cang1 huang2 ， men2 lie4 yin1 bing1 geng4 qi2 gui3 。
- mei4 shuang3 tang2 huang2 shi4 ya0 huo1 ， yu4 dai4 shen2 jun1 qi4 gao1 li4 。
- jing4 guo2 zai4 bai4 hu1 shi3 qian2 ， an4 tou2 li4 bao4 bai3 ye4 zhi3 。
- shu4 xing2 ju4 shu1 yi2 shan4 shi4 ， nie4 jun1 ye4 que4 yin2 ben1 li3 。
- you2 lai2 xiong1 zhong1 wu2 zhuo2 jian4 ， qian2 chen2 bai3 an4 xin1 chang2 zhi3 。
- yi2 shi4 chao1 ran2 fang1 yin3 ji3 ， ru4 yan3 kuang2 hua1 luan4 piao1 zhui4 。
- ding4 qing2 qi3 fu4 gu4 tiao2 tuo1 ， he2 huan1 wei4 xu1 tong2 yang2 sui4 。
- zuo4 ling4 mi4 xing2 dong4 you1 qi2 ， ji2 shi3 hua2 nian2 zeng1 yi2 ji4 。
- chu1 men2 reng2 wen4 zi3 yi1 weng1 ， yin1 zhu1 yu3 shi4 wu2 cha4 yi4 。
- bai3 ye4 bu4 zhong1 fen1 ci4 di4 ， zhong1 xiao4 qi4 juan1 shen2 suo3 yi4 。
- sha1 sheng1 zhi1 bao4 ding4 he2 ru2 ， zhao1 sheng1 mu4 si3 fu2 you2 er3 。
- ta4 cui4 cai2 hong2 ke3 lian2 ji4 ， zhuo2 zu2 qiong2 jiang1 bei4 bian1 chui2 。
- fang2 gong1 hu2 bian1 qiu1 se4 li3 ， a1 sun1 tu2 nan2 qian2 bai4 gui4 。
- kou4 tou2 shou4 wo3 ru2 shang4 shi4 ， yuan4 ye4 ying1 pian1 shu1 suo3 yi3 。
- wo3 wen2 nan2 cao2 bei3 cao2 chi3 you3 zhi3 ， tian1 zhi1 di4 zhi1 yuan2 mi4 er3 。
- qi3 wei2 miao4 yao4 che4 wu3 cang2 ， kuang4 fu4 bao3 jian4 xuan2 qian1 li3 。
- you1 zhong1 liang4 you3 gui3 neng2 yan2 ， mi4 chu3 xu1 fang2 qiang2 you3 er3 。
- zhu1 sheng1 ju3 zhi3 sui1 xi4 wei1 ， dong4 nian4 guan1 xin1 shi2 you1 sui4 。
- duan1 zhi1 tian1 shang4 wu4 shen1 lu4 ， ji4 jin4 ren2 jian4 bu4 ping2 di4 。
- dong1 lin2 xi1 she4 zong3 bu4 zhi1 ， que4 you3 gui3 shen2 zhi1 zi3 xi4 。
- zhang4 ai4 wei2 bi4 tong1 wei2 kong1 ， zhi3 you3 ci3 xin1 nan2 yan3 bi4 。
- yun2 he2 shi4 zhong1 you3 ming2 an4 ， zhi4 xing2 tong1 shen2 cai2 yi4 li3 。
- dao4 ren2 liang3 yan3 wu2 chi4 sheng3 ， kai1 ding4 ren2 jian4 ji1 zhen1 wei3 。
- zhao4 hua2 yi3 yi3 ma3 yuan2 si3 ， jun4 you3 yin3 de2 ru2 jun1 zi3 。
- jie1 wo3 zhu1 sheng1 ku3 liu2 zhuan3 ， ben1 se4 ben1 sheng1 fu4 ben1 wei4 。
- qi2 jian4 tan1 ba2 you2 yin1 gui3 ， shou1 suo3 xie2 ti2 ru4 chan2 hui4 。
- dou1 er2 a1 dui4 gong4 ye2 yu2 ， xiao4 sha1 guan1 ren2 chang2 meng4 hui4 。
- sui1 yun2 you1 an4 qiao3 gui1 bi4 ， tong2 pu2 xiu1 zhi1 na4 bu2 kui4 。
- ai1 zai1 gui3 jue2 wang2 ji4 gong1 ， wei4 sheng3 hu2 yan2 xiang4 qi2 rui4 。
- wo3 ai4 xi1 ren2 you2 jian3 gui4 ， gua3 yu4 qing1 zhen1 you3 gao1 qi4 。
- kuang4 ran2 dan4 chu3 dan4 zhen1 du2 ， xiong1 zhong1 qi3 fu4 liu2 chen2 lei4 。
- sheng1 si3 you1 ming2 le0 bu4 qi1 ， shi4 xin1 mo4 yu3 shen2 ming2 qi4 。
- wang2 chen2 xiu4 bei4 xia4 ting2 tang2 ， li3 yue1 bao3 zhu1 cun2 han2 sui4 。
- jiu3 yuan2 ke3 zuo4 wu2 yu3 gui1 ， lian3 xi1 rong2 zhi1 xiang3 you1 zhi4 。

## 注释

## 译文

## 赏析
