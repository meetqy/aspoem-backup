---
id: rao-jie-chun-ri-yin-wang-li-zhi-jia-tong-fu-san-tou-mu-dan-yi-ci-ding-shi-yun-jie-de-mu-zi
title: 春日飲王立之家同賦三頭牡丹依次定十韵節得牡字
titlePinyin: chun1 ri4 yin3 wang2 li4 zhi1 jia1 tong2 fu4 san1 tou2 mu3 dan1 yi1 ci4 ding4 shi2 yun4 jie2 de2 mu3 zi4
titleSlug: chun-ri-yin-wang-li-zhi-jia-tong-fu-san-tou-mu-dan-yi-ci-ding-shi-yun-jie-de-mu-zi
author: 饒節
authorPinyin: rao2 jie2
authorSlug: rao-jie
dynasty: 唐
dynastyPinyin: tang2
dynastySlug: tang
tags: [] 
---

## 正文

- 異時王公門，使車駕四牡。
- 殊方仰吾父，天子尊伯舅。
- 舒遲入樞府，易若屈伸肘。
- 風流未疏缺，日月競奔走。
- 諸孫以文嗣，文字宗科斗。
- 英華被草木，美成豈不久。
- 宜哉此花瑞，鼎立世無有。
- 綿力爲君賦，半夜饑腸吼。
- 尺寸窘吾步，豈復到淵藪。
- 翻然欲投筆，大恐惠文糾。

## 拼音

- yi4 shi2 wang2 gong1 men2 ， shi3 ju1 jia4 si4 mu3 。
- shu1 fang1 yang3 wu2 fu4 ， tian1 zi3 zun1 bo2 jiu4 。
- shu1 chi2 ru4 shu1 fu3 ， yi4 ruo4 qu1 shen1 zhou3 。
- feng1 liu2 wei4 shu1 que1 ， ri4 yue4 jing4 ben1 zou3 。
- zhu1 sun1 yi3 wen2 si4 ， wen2 zi4 zong1 ke1 dou4 。
- ying1 hua2 bei4 cao3 mu4 ， mei3 cheng2 qi3 bu4 jiu3 。
- yi2 zai1 ci3 hua1 rui4 ， ding3 li4 shi4 wu2 you3 。
- mian2 li4 wei2 jun1 fu4 ， ban4 ye4 ji1 chang2 hou3 。
- chi3 cun4 jiong3 wu2 bu4 ， qi3 fu4 dao4 yuan1 sou3 。
- fan1 ran2 yu4 tou2 bi3 ， da4 kong3 hui4 wen2 jiu1 。

## 注释

## 译文

## 赏析
