---
id: rao-jie-yue-jiu-shi-zhou-jian-xia-jun-fu-he-chao-zhi-dao-shi-ci-qi-yun-ji-bo-rong-zhong-cheng-jun-fu-zhu-you
title: 閱舊詩軸見夏均父和晁之道詩次其韵寄伯容仲成均父諸友
titlePinyin: yue4 jiu4 shi1 zhou2 jian4 xia4 jun1 fu4 he2 chao2 zhi1 dao4 shi1 ci4 qi2 yun4 ji4 bo2 rong2 zhong4 cheng2 jun1 fu4 zhu1 you3
titleSlug: yue-jiu-shi-zhou-jian-xia-jun-fu-he-chao-zhi-dao-shi-ci-qi-yun-ji-bo-rong-zhong-cheng-jun-fu-zhu-you
author: 饒節
authorPinyin: rao2 jie2
authorSlug: rao-jie
dynasty: 唐
dynastyPinyin: tang2
dynastySlug: tang
tags: [] 
---

## 正文

- 往者少年日，所慕韓伯休。
- 涉世更百難，得交多勝流。
- 當時回俗駕，喘汗困萬牛。
- 晚看故曹耦，半逝半乃侯。
- 侯者朱其輪，逝者卧荒丘。
- 荒丘不足悲，朱輪或可羞。
- 翻然乃自悟，庶幾桑榆收。
- 朋儕競挽止，一往只掉頭。
- 我豈築室愚，喋喋于道謀。
- 向來漢上行，懸知計未優。
- 重念佛祖心，獨往恐不酬。
- 細看叢林敝，百孔如破裘。
- 出有造請惡，入懷薪米憂。
- 雖云學道輩，坦途多不由。
- 我欲獨挽之，難哉推陸舟。
- 歸來擁白雲，草茅有前修。
- 誓不出山去，三更林莽秋。
- 寄聲二三友，興來過我不。

## 拼音

- wang3 zhe3 shao4 nian2 ri4 ， suo3 mu4 han2 bo2 xiu1 。
- she4 shi4 geng4 bai3 nan2 ， de2 jiao1 duo1 sheng4 liu2 。
- dang1 shi2 hui2 su2 jia4 ， chuan3 han4 kun4 wan4 niu2 。
- wan3 kan4 gu4 cao2 ou3 ， ban4 shi4 ban4 nai3 hou2 。
- hou2 zhe3 zhu1 qi2 lun2 ， shi4 zhe3 wo4 huang1 qiu1 。
- huang1 qiu1 bu4 zu2 bei1 ， zhu1 lun2 huo4 ke3 xiu1 。
- fan1 ran2 nai3 zi4 wu4 ， shu4 ji1 sang1 yu2 shou1 。
- peng2 chai2 jing4 wan3 zhi3 ， yi4 wang3 zhi1 diao4 tou2 。
- wo3 qi3 zhu4 shi4 yu2 ， die2 die2 yu2 dao4 mou2 。
- xiang4 lai2 han4 shang4 xing2 ， xuan2 zhi1 ji4 wei4 you1 。
- zhong4 nian4 fo2 zu3 xin1 ， du2 wang3 kong3 bu4 chou2 。
- xi4 kan4 cong2 lin2 bi4 ， bai3 kong3 ru2 po4 qiu2 。
- chu1 you3 zao4 qing3 e4 ， ru4 huai2 xin1 mi3 you1 。
- sui1 yun2 xue2 dao4 bei4 ， tan3 tu2 duo1 bu4 you2 。
- wo3 yu4 du2 wan3 zhi1 ， nan2 zai1 tui1 lu4 zhou1 。
- gui1 lai2 yong1 bai2 yun2 ， cao3 mao2 you3 qian2 xiu1 。
- shi4 bu4 chu1 shan1 qu4 ， san1 geng1 lin2 mang3 qiu1 。
- ji4 sheng1 er4 san1 you3 ， xing1 lai2 guo4 wo3 bu4 。

## 注释

## 译文

## 赏析
