---
id: pang-qian-ru-gu-shi-qi-er
title: 古詩  其二
titlePinyin: gu3 shi1     qi2 er4
titleSlug: gu-shi-qi-er
author: 龐謙孺
authorPinyin: pang2 qian1 ru2
authorSlug: pang-qian-ru
dynasty: 唐
dynastyPinyin: tang2
dynastySlug: tang
tags: [] 
---

## 正文

- 十旬五旬病，三日兩日餓。
- 閉門本求安，歲月不可過。
- 秋成尚百日，急迫如星火。
- 西風吹楸林，木葉朝來墮。
- 夕陽下城頭，蟋蟀鳴戶左。
- 褰裳臨溪水，照影非昔我。
- 悲歌動鄰里，慘慘風滿座。
- 懷深聲愈凄，辭絕意難和。
- 人生一世間，太半逢坎坷。
- 爲樂須及時，倏忽傷老大。

## 拼音

- shi2 xun2 wu3 xun2 bing4 ， san1 ri4 liang3 ri4 e4 。
- bi4 men2 ben3 qiu2 an1 ， sui4 yue4 bu4 ke3 guo4 。
- qiu1 cheng2 shang4 bai3 ri4 ， ji2 po4 ru2 xing1 huo3 。
- xi1 feng1 chui1 qiu1 lin2 ， mu4 ye4 chao2 lai2 duo4 。
- xi1 yang2 xia4 cheng2 tou2 ， xi1 shuai4 ming2 hu4 zuo3 。
- qian1 shang0 lin2 xi1 shui3 ， zhao4 ying3 fei1 xi1 wo3 。
- bei1 ge1 dong4 lin2 li3 ， can3 can3 feng1 man3 zuo4 。
- huai2 shen1 sheng1 yu4 qi1 ， ci2 jue2 yi4 nan2 he2 。
- ren2 sheng1 yi2 shi4 jian4 ， tai4 ban4 feng2 kan3 ke3 。
- wei2 le4 xu1 ji2 shi2 ， shu1 hu1 shang1 lao3 da4 。

## 注释

## 译文

## 赏析
