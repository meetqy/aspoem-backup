---
id: li-liu-qian-ji-song-liang-zi-fu-fu-zhao
title: 寄送梁子輔赴召
titlePinyin: ji4 song4 liang2 zi3 fu3 fu4 zhao4
titleSlug: ji-song-liang-zi-fu-fu-zhao
author: 李流謙
authorPinyin: li3 liu2 qian1
authorSlug: li-liu-qian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 山嶽自高百谷下，向來無物使之者。
- 驊騮合奉鸞和車，豈與黔蹄同一駕。
- 英奇絕代難小了，泥滓投之輒悲咤。
- 一朝拔去不可扼，震地風雷怯凌跨。
- 泮宮先生自超特，鼎甲聲稱低董賈。
- 眼明奎畫照琬琰，萬喙夸呼海傾瀉。
- 胡爲不即天上去，識者怪吁狂者駡。
- 或傳鳳篆來日邊，流水爲車龍即馬。
- 只應故是霄漢人，腐鼠未足鵷雛嚇。
- 九江水暖桃花肥，風色不驚神所借。
- 只今岷峨抗湖海，貫玉編珠炯相射。
- 臺家議和不議戰，太平有象須藻藉。
- 小却猶當白玉堂，縱步黄扉方食蔗。
- 嗟予骯髒每自哂，蚤年謾想牛心炙。
- 一官漫浪不可說，可能更索山人價。
- 五年投閒食不飽，攬鏡顛毛輒生怕。
- 道塗衆鬼同揶揄，口不能酬面空赭。
- 人生升沉亦何恨，但喜龍虎新變化。
- 異時擊壤爲幸民，一犁亦願從耕稼。
- 金華夫子吾勝友，接武風雲共閒暇。
- 未應厚祿絕來書，寄聲紙尾煩多謝。

## 拼音

- shan1 yue4 zi4 gao1 bai3 gu3 xia4 ， xiang4 lai2 wu2 wu4 shi3 zhi1 zhe3 。
- hua2 liu2 he2 feng4 luan2 he2 ju1 ， qi3 yu3 qian2 ti2 tong2 yi2 jia4 。
- ying1 qi2 jue2 dai4 nan2 xiao3 le0 ， ni2 zi3 tou2 zhi1 zhe2 bei1 zha4 。
- yi4 zhao1 ba2 qu4 bu4 ke3 e4 ， zhen4 di4 feng1 lei2 qie4 ling2 kua4 。
- pan4 gong1 xian1 sheng0 zi4 chao1 te4 ， ding3 jia3 sheng1 cheng1 di1 dong3 jia3 。
- yan3 ming2 kui2 hua4 zhao4 wan3 yan3 ， wan4 hui4 kua1 hu1 hai3 qing1 xie4 。
- hu2 wei2 bu4 ji2 tian1 shang4 qu4 ， shi2 zhe3 guai4 xu1 kuang2 zhe3 ma4 。
- huo4 chuan2 feng4 zhuan4 lai2 ri4 bian1 ， liu2 shui3 wei2 ju1 long2 ji2 ma3 。
- zhi1 ying1 gu4 shi4 xiao1 han4 ren2 ， fu3 shu3 wei4 zu2 yuan1 chu2 he4 。
- jiu3 jiang1 shui3 nuan3 tao2 hua1 fei2 ， feng1 se4 bu4 jing1 shen2 suo3 jie4 。
- zhi1 jin1 min2 e2 kang4 hu2 hai3 ， guan4 yu4 bian1 zhu1 jiong3 xiang1 she4 。
- tai2 jia1 yi4 he2 bu2 yi4 zhan4 ， tai4 ping2 you3 xiang4 xu1 zao3 jie4 。
- xiao3 que4 you2 dang1 bai2 yu4 tang2 ， zong4 bu4 huang2 fei1 fang1 shi2 zhe4 。
- jie1 yu3 ang1 zang1 mei3 zi4 shen3 ， zao3 nian2 man2 xiang3 niu2 xin1 zhi4 。
- yi4 guan1 man4 lang4 bu4 ke3 shuo1 ， ke3 neng2 geng4 suo3 shan1 ren2 jia4 。
- wu3 nian2 tou2 xian2 shi2 bu4 bao3 ， lan3 jing4 dian1 mao2 zhe2 sheng1 pa4 。
- dao4 tu2 zhong4 gui3 tong2 ye2 yu2 ， kou3 bu4 neng2 chou2 mian4 kong1 zhe3 。
- ren2 sheng1 sheng1 chen2 yi4 he2 hen4 ， dan4 xi3 long2 hu3 xin1 bian4 hua4 。
- yi4 shi2 ji1 rang3 wei2 xing4 min2 ， yi4 li2 yi4 yuan4 cong2 geng1 jia4 。
- jin1 hua2 fu1 zi3 wu2 sheng4 you3 ， jie1 wu3 feng1 yun2 gong4 xian2 xia2 。
- wei4 ying1 hou4 lu4 jue2 lai2 shu1 ， ji4 sheng1 zhi3 wei3 fan2 duo1 xie4 。

## 注释

## 译文

## 赏析
