---
id: li-liu-qian-ci-yun-yao-xuan-ru-jian-ji
title: 次韻姚宣孺見寄
titlePinyin: ci4 yun4 yao2 xuan1 ru2 jian4 ji4
titleSlug: ci-yun-yao-xuan-ru-jian-ji
author: 李流謙
authorPinyin: li3 liu2 qian1
authorSlug: li-liu-qian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 作吏無好懷，寧食三年艾。
- 甚陋吾安之，所隸乃都會。
- 文書如駡奴，吞噫不敢對。
- 兩眉或小伸，獨有公等在。
- 交臂露肝膽，不復事容態。
- 月沼分賸馥，風軒共晴快。
- 家餐聽相挽，盤筯及筍菜。
- 但苦王事迫，數離每增慨。
- 豈非造物意，物莫能兩大。
- 况自摻裾別，至今胸憒憒。
- 歸來未黔突，日月倏逾邁。
- 書往得奇報，已恐責留債。
- 丈夫志遠者，遑卹吠所怪。
- 醉眼天不入，一飽真細碎。
- 插貂與扶耒，此理本相代。
- 持以敦薄夫，是事付我輩。

## 拼音

- zuo4 li4 wu2 hao3 huai2 ， ning2 shi2 san1 nian2 ai4 。
- shen4 lou4 wu2 an1 zhi1 ， suo3 li4 nai3 dou1 hui4 。
- wen2 shu1 ru2 ma4 nu2 ， tun1 yi1 bu4 gan3 dui4 。
- liang3 mei2 huo4 xiao3 shen1 ， du2 you3 gong1 deng3 zai4 。
- jiao1 bi4 lu4 gan1 dan3 ， bu2 fu4 shi4 rong2 tai4 。
- yue4 zhao3 fen1 sheng4 fu4 ， feng1 xuan1 gong4 qing2 kuai4 。
- jia1 can1 ting1 xiang1 wan3 ， pan2 zhu4 ji2 sun3 cai4 。
- dan4 ku3 wang2 shi4 po4 ， shu4 li2 mei3 zeng1 kai3 。
- qi3 fei1 zao4 wu4 yi4 ， wu4 mo4 neng2 liang3 da4 。
- kuang4 zi4 chan1 ju1 bie2 ， zhi4 jin1 xiong1 kui4 kui4 。
- gui1 lai2 wei4 qian2 tu1 ， ri4 yue4 shu1 yu2 mai4 。
- shu1 wang3 de2 qi2 bao4 ， yi3 kong3 ze2 liu2 zhai4 。
- zhang4 fu0 zhi4 yuan3 zhe3 ， huang2 xu4 fei4 suo3 guai4 。
- zui4 yan3 tian1 bu2 ru4 ， yi4 bao3 zhen1 xi4 sui4 。
- cha1 diao1 yu3 fu2 lei3 ， ci3 li3 ben3 xiang4 dai4 。
- chi2 yi3 dun1 bao2 fu1 ， shi4 shi4 fu4 wo3 bei4 。

## 注释

## 译文

## 赏析
