---
id: li-liu-qian-zeng-ting-sheng-shang-guan-shu-shi
title: 贈聽聲上官術士
titlePinyin: zeng4 ting1 sheng1 shang4 guan1 shu4 shi4
titleSlug: zeng-ting-sheng-shang-guan-shu-shi
author: 李流謙
authorPinyin: li3 liu2 qian1
authorSlug: li-liu-qian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 造化祕密藏，凝然大狙宅。
- 操縱掌握間，殆似不容測。
- 惟人號最靈，研窮深探賾。
- 支干究生旺，更以形骸索。
- 摸骨與聽聲，箇中更奇特。
- 無煩覿面知，禍福悉已白。
- 至理非口傳，妙處從心得。
- 官君持此術，行盡山水國。
- 所歷多巧中，一醉天地窄。
- 祇今天下士，何啻累千百。
- 紛紛肉食鄙，正須囊錐客。
- 僕僕塵埃中，豈無鳳毛翮。
- 勿以朝野殊，窮通理不隔。
- 上方勞夢想，胡弗爲指摘。
- 致君堯舜上，爾術光史冊。
- 若共俗人言，懷抱真可惜。

## 拼音

- zao4 hua4 bi4 mi4 cang2 ， ning2 ran2 da4 ju1 zhai2 。
- cao1 zong4 zhang3 wo4 jian4 ， dai4 si4 bu4 rong2 ce4 。
- wei2 ren2 hao4 zui4 ling2 ， yan2 qiong2 shen1 tan4 ze2 。
- zhi1 gan1 jiu1 sheng1 wang4 ， geng4 yi3 xing2 hai2 suo3 。
- mo1 gu3 yu3 ting1 sheng1 ， ge4 zhong1 geng4 qi2 te4 。
- wu2 fan2 di2 mian4 zhi1 ， huo4 fu2 xi1 yi3 bai2 。
- zhi4 li3 fei1 kou3 chuan2 ， miao4 chu3 cong2 xin1 de2 。
- guan1 jun1 chi2 ci3 shu4 ， xing2 jin4 shan1 shui3 guo2 。
- suo3 li4 duo1 qiao3 zhong1 ， yi2 zui4 tian1 di4 zhai3 。
- qi2 jin1 tian1 xia4 shi4 ， he2 chi4 lei4 qian1 bai3 。
- fen1 fen1 rou4 shi2 bi3 ， zheng4 xu1 nang2 zhui1 ke4 。
- pu2 pu2 chen2 ai1 zhong1 ， qi3 wu2 feng4 mao2 he2 。
- wu4 yi3 chao2 ye3 shu1 ， qiong2 tong1 li3 bu4 ge2 。
- shang4 fang1 lao2 meng4 xiang3 ， hu2 fu2 wei2 zhi3 zhai1 。
- zhi4 jun1 yao2 shun4 shang4 ， er3 shu4 guang1 shi3 ce4 。
- ruo4 gong4 su2 ren2 yan2 ， huai2 bao4 zhen1 ke3 xi1 。

## 注释

## 译文

## 赏析
