---
id: li-liu-qian-ye-shou-yi-shi-ke-qu-ping-zhao-jun-xiang-jian-hui-yin-si-dai-fu-zhi-zhong-guan-bai-ri-er-ling-qiu-shuang-zai-suo-bu-lun-er-zhao-jun-yi-qing-guo-zhi-yan-shan-tian-xia-zhi-se-nai-bu-ken-zi-tong-zhong-ji-huo-hua-shi-yi-qiu-mei-ci-you-wei-ke-gan-zhe-wei-fu-ci-pian
title: 鄴守以石刻屈平昭君像見惠因思大夫之忠貫白日而凌秋霜在所不論而昭君以傾國之豔擅天下之色乃不肯自同衆姬貨畫師以求媚此尤爲可感者爲賦此篇
titlePinyin: ye4 shou3 yi3 shi2 ke4 qu1 ping2 zhao1 jun1 xiang4 jian4 hui4 yin1 si1 dai4 fu0 zhi1 zhong1 guan4 bai2 ri4 er2 ling2 qiu1 shuang1 zai4 suo3 bu2 lun4 er2 zhao1 jun1 yi3 qing1 guo2 zhi1 yan4 shan4 tian1 xia4 zhi1 se4 nai3 bu4 ken3 zi4 tong2 zhong4 ji1 huo4 hua4 shi1 yi3 qiu2 mei4 ci3 you2 wei2 ke3 gan3 zhe3 wei2 fu4 ci3 pian1
titleSlug: ye-shou-yi-shi-ke-qu-ping-zhao-jun-xiang-jian-hui-yin-si-dai-fu-zhi-zhong-guan-bai-ri-er-ling-qiu-shuang-zai-suo-bu-lun-er-zhao-jun-yi-qing-guo-zhi-yan-shan-tian-xia-zhi-se-nai-bu-ken-zi-tong-zhong-ji-huo-hua-shi-yi-qiu-mei-ci-you-wei-ke-gan-zhe-wei-fu-ci-pian
author: 李流謙
authorPinyin: li3 liu2 qian1
authorSlug: li-liu-qian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 璇題朝曦麗，椒殿春風香。
- 带日羨寒鴉，灑鹽引癡羊。
- 那知韶葩妍，有此秋節剛。
- 千金非我愛，所重在行藏。
- 奮然斬畫史，低頭笑君王。
- 呈身由諂壬，百態恐不當。
- 照影見冠佩，豈不羞帷房。
- 自從到北庭，幾閲紫塞霜。
- 年年鴻鴈歸，不寄一字將。
- 却悲降將軍，高臺望故鄉。
- 至今青塚上，沙草不肯黄。
- 吾觀嬌色兒，睥睨此濫觴。
- 孽閹擅國辟，天地爲低昂。
- 眼前殺師傅，但有涕淋浪。
- 區區一女子，去留係毫芒。
- 我行桃李村，高髻餘舊粧。
- 負薪行汲泉，不願同康莊。
- 爲計盍不爾，乃以美自戕。
- 初心豈其然，薄命遭彼狂。
- 離騷照白日，至今祖文章。
- 婉孌古稱士，後先出寒鄉。
- 遺刻共想像，再歌重慨慷。

## 拼音

- xuan2 ti2 chao2 xi1 li2 ， jiao1 dian4 chun1 feng1 xiang1 。
- dai4 ri4 xian4 han2 ya1 ， sa3 yan2 yin3 chi1 yang2 。
- na4 zhi1 shao2 pa1 yan2 ， you3 ci3 qiu1 jie2 gang1 。
- qian1 jin1 fei1 wo3 ai4 ， suo3 zhong4 zai4 hang2 cang2 。
- fen4 ran2 zhan3 hua4 shi3 ， di1 tou2 xiao4 jun1 wang2 。
- cheng2 shen1 you2 chan3 ren2 ， bai3 tai4 kong3 bu4 dang1 。
- zhao4 ying3 jian4 guan1 pei4 ， qi3 bu4 xiu1 wei2 fang2 。
- zi4 cong2 dao4 bei3 ting2 ， ji1 yue4 zi3 sai1 shuang1 。
- nian2 nian2 hong2 yan4 gui1 ， bu2 ji4 yi2 zi4 jiang1 。
- que4 bei1 jiang4 jiang1 jun1 ， gao1 tai2 wang4 gu4 xiang1 。
- zhi4 jin1 qing1 zhong3 shang4 ， sha1 cao3 bu4 ken3 huang2 。
- wu2 guan1 jiao1 se4 er2 ， pi4 ni4 ci3 lan4 shang1 。
- nie4 yan1 shan4 guo2 pi4 ， tian1 di4 wei2 di1 ang2 。
- yan3 qian2 sha1 shi1 fu4 ， dan4 you3 ti4 lin2 lang4 。
- qu1 qu1 yi4 nü3 zi3 ， qu4 liu2 xi4 hao2 mang2 。
- wo3 xing2 tao2 li3 cun1 ， gao1 ji4 yu2 jiu4 zhuang1 。
- fu4 xin1 xing2 ji2 quan2 ， bu2 yuan4 tong2 kang1 zhuang1 。
- wei2 ji4 he2 bu4 er3 ， nai3 yi3 mei3 zi4 qiang1 。
- chu1 xin1 qi3 qi2 ran2 ， bo2 ming4 zao1 bi3 kuang2 。
- li2 sao1 zhao4 bai2 ri4 ， zhi4 jin1 zu3 wen2 zhang1 。
- wan3 luan2 gu3 cheng1 shi4 ， hou4 xian1 chu1 han2 xiang1 。
- yi2 ke4 gong4 xiang3 xiang4 ， zai4 ge1 zhong4 kai3 kang1 。

## 注释

## 译文

## 赏析
