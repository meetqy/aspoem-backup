---
id: li-liu-qian-xi-yi-qiu-quan-zi
title: 戲貽秋泉子
titlePinyin: xi4 yi2 qiu1 quan2 zi3
titleSlug: xi-yi-qiu-quan-zi
author: 李流謙
authorPinyin: li3 liu2 qian1
authorSlug: li-liu-qian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 桂椒發芳辛，水泉佐澄潔。
- 風味可人哉，醖藉固佳客。
- 清非伯夷隘，和異柳惠褻。
- 壺子與俱來，表裏清徹骨。
- 素魄吸沆瀣，枯腸濯埃𡏖。
- 東家欲毋我，漆園强齊物。
- 物我儻未融，平地森劍㦸。
- 非秦亦非越，有國名建德。
- 恬流不須航，坦逕無轍迹。
- 笑渠秉周禮，况復用蕭律。
- 聚糧適千里，叱馭履九折。
- 勸君反爾轅，神尻徐而疾。
- 伯倫駕予車，元亮脂我轄。
- 胚渾未兆前，羲軒乃叔末。

## 拼音

- gui4 jiao1 fa1 fang1 xin1 ， shui3 quan2 zuo3 cheng2 jie2 。
- feng1 wei4 ke3 ren2 zai1 ， yun4 jie4 gu4 jia1 ke4 。
- qing1 fei1 bo2 yi2 ai4 ， he2 yi4 liu3 hui4 xie4 。
- hu2 zi3 yu3 ju4 lai2 ， biao3 li3 qing1 che4 gu3 。
- su4 po4 xi1 hang4 xie4 ， ku1 chang2 zhuo2 ai1 𡏖。
- dong1 jia1 yu4 wu2 wo3 ， qi1 yuan2 qiang2 qi2 wu4 。
- wu4 wo3 tang3 wei4 rong2 ， ping2 di4 sen1 jian4 㦸。
- fei1 qin2 yi4 fei1 yue4 ， you3 guo2 ming2 jian4 de2 。
- tian2 liu2 bu4 xu1 hang2 ， tan3 jing4 wu2 zhe2 ji4 。
- xiao4 qu2 bing3 zhou1 li3 ， kuang4 fu4 yong4 xiao1 lü4 。
- ju4 liang2 shi4 qian1 li3 ， chi4 yu4 lü3 jiu3 zhe2 。
- quan4 jun1 fan3 er3 yuan2 ， shen2 kao1 xu2 er2 ji2 。
- bo2 lun2 jia4 yu3 ju1 ， yuan2 liang4 zhi1 wo3 xia2 。
- pei1 hun2 wei4 zhao4 qian2 ， xi1 xuan1 nai3 shu1 mo4 。

## 注释

## 译文

## 赏析
