---
id: li-liu-qian-wu-hai-di-zhi-guan-zi-lin-bo-shi-wu-kui-xu-song-zhi-ji-xiong-zhao-zhi-yi-yu-yan-zhui-yi-gu-yi-qi-yi-er-shen-yan-zhi
title: 無害弟之官梓林伯氏無虧序送之極兄詔之義予言贅矣姑以其意而申言之
titlePinyin: wu2 hai4 di4 zhi1 guan1 zi3 lin2 bo2 shi4 wu2 kui1 xu4 song4 zhi1 ji2 xiong1 zhao4 zhi1 yi4 yu3 yan2 zhui4 yi3 gu1 yi3 qi2 yi4 er2 shen1 yan2 zhi1
titleSlug: wu-hai-di-zhi-guan-zi-lin-bo-shi-wu-kui-xu-song-zhi-ji-xiong-zhao-zhi-yi-yu-yan-zhui-yi-gu-yi-qi-yi-er-shen-yan-zhi
author: 李流謙
authorPinyin: li3 liu2 qian1
authorSlug: li-liu-qian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 吾家老仙一世師，挺特風槩老不衰。
- 平生行己有本末，世人不知其天知。
- 急流勇退人恨早，纖塵恐汙白玉姿。
- 精神强健腰脚輕，鬖鬖白髮明鬢髭。
- 盤谷亭前一幅巾，子掖孫携翁笑歖。
- 無官一品錢滿屋，汝輩持底逃寒饑。
- 指心一點物非物，向來所貯惟不欺。
- 慇懃寶此徵後福，如印券契火灼龜。
- 我勤樸斲爾塗堊，障護風雨期勿隳。
- 庭前百拜領翁語，有毫髮愧非翁兒。
- 季也才力百倍予，天之報翁或在茲。
- 得其一體敏且强，遇事雹落雷電馳。
- 莫嫌掾尉官職卑，正欲小試觀異時。
- 弟兄贈言出寸丹，豈但趣和同兒嬉。
- 伯氏有德君子哉，發言不妄如發機。
- 敘文千字炯星日，是病苦者之神醫。
- 願子銘几銘盤盂，驊騮萬里未易期。
- 悲莫悲於生別離，鴈序可忍霜風吹。
- 丈夫遠懷在門戶，正使蟻聚終奚爲。
- 酒闌上馬飛鳥疾，我亦安能空鬰鬰。

## 拼音

- wu2 jia1 lao3 xian1 yi2 shi4 shi1 ， ting3 te4 feng1 gai4 lao3 bu4 shuai1 。
- ping2 sheng1 xing2 ji3 you3 ben3 mo4 ， shi4 ren2 bu4 zhi1 qi2 tian1 zhi1 。
- ji2 liu2 yong3 tui4 ren2 hen4 zao3 ， xian1 chen2 kong3 wu1 bai2 yu4 zi1 。
- jing1 shen2 qiang2 jian4 yao1 jiao3 qing1 ， san1 san1 bai2 fa4 ming2 bin4 zi1 。
- pan2 gu3 ting2 qian2 yi4 fu2 jin1 ， zi3 ye4 sun1 xie2 weng1 xiao4 xi3 。
- wu2 guan1 yi1 pin3 qian2 man3 wu1 ， ru3 bei4 chi2 di3 tao2 han2 ji1 。
- zhi3 xin1 yi4 dian3 wu4 fei1 wu4 ， xiang4 lai2 suo3 zhu4 wei2 bu4 qi1 。
- yin1 qin2 bao3 ci3 zhi3 hou4 fu2 ， ru2 yin4 quan4 qi4 huo3 zhuo2 gui1 。
- wo3 qin2 pu3 zhuo2 er3 tu2 e4 ， zhang4 hu4 feng1 yu3 qi1 wu4 hui1 。
- ting2 qian2 bai3 bai4 ling3 weng1 yu3 ， you3 hao2 fa4 kui4 fei1 weng1 er2 。
- ji4 ye3 cai2 li4 bai3 bei4 yu3 ， tian1 zhi1 bao4 weng1 huo4 zai4 zi1 。
- de2 qi2 yi1 ti3 min3 qie3 qiang2 ， yu4 shi4 bao2 luo4 lei2 dian4 chi2 。
- mo4 xian2 yuan4 wei4 guan1 zhi2 bei1 ， zheng4 yu4 xiao3 shi4 guan1 yi4 shi2 。
- di4 xiong0 zeng4 yan2 chu1 cun4 dan1 ， qi3 dan4 qu4 he2 tong2 er2 xi1 。
- bo2 shi4 you3 de2 jun1 zi3 zai1 ， fa1 yan2 bu2 wang4 ru2 fa1 ji1 。
- xu4 wen2 qian1 zi4 jiong3 xing1 ri4 ， shi4 bing4 ku3 zhe3 zhi1 shen2 yi1 。
- yuan4 zi3 ming2 ji3 ming2 pan2 yu2 ， hua2 liu2 wan4 li3 wei4 yi4 qi1 。
- bei1 mo4 bei1 wu1 sheng1 bie2 li2 ， yan4 xu4 ke3 ren3 shuang1 feng1 chui1 。
- zhang4 fu0 yuan3 huai2 zai4 men2 hu4 ， zheng4 shi3 yi3 ju4 zhong1 xi1 wei2 。
- jiu3 lan2 shang4 ma3 fei1 niao3 ji2 ， wo3 yi4 an1 neng2 kong1 yu4 yu4 。

## 注释

## 译文

## 赏析
