---
id: li-liu-qian-wan-an-yue-li-ling
title: 挽安岳李令
titlePinyin: wan3 an1 yue4 li3 ling4
titleSlug: wan-an-yue-li-ling
author: 李流謙
authorPinyin: li3 liu2 qian1
authorSlug: li-liu-qian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 司馬家兒何等兒，家居令人撞壞之。
- 長嘯羯奴一繩縻，校三十里嗟已遲。
- 新亭收涕僅自支，下者朽棟當積危。
- 君看黄髮掩面時，此殆天意非人爲。
- 一時埃𡏖埋精奇，褐衣懷珍去而違。
- 老樵携畚動嶽祇，委體氈廬玉投泥。
- 向來捫虱氣吐霓，元子眼膜無金篦。
- 縱狼山林血黔黎，慘澹萬古關河悲。
- 先生異代論盛衰，使當若時未可知。
- 指揮王謝驅羣鷄，狂童豈勞折箠笞。
- 中興天子周宣齊，炳燿常武烝民詩。
- 囊封未報九地歸，恨無偉烈光鐘彝。
- 我思若人涕沾衣，太阿不如兩錢錐。
- 魚復陣石存遺基，故智猶爲豎子窺。
- 斯文未泯神所持，復有英雄發噓欷。

## 拼音

- si1 ma3 jia1 er2 he2 deng3 er2 ， jia1 ju1 ling4 ren2 zhuang4 huai4 zhi1 。
- chang2 xiao4 jie2 nu2 yi4 sheng2 mi2 ， xiao4 san1 shi2 li3 jie1 yi3 chi2 。
- xin1 ting2 shou1 ti4 jin3 zi4 zhi1 ， xia4 zhe3 xiu3 dong4 dang1 ji1 wei1 。
- jun1 kan4 huang2 fa4 yan3 mian4 shi2 ， ci3 dai4 tian1 yi4 fei1 ren2 wei2 。
- yi4 shi2 ai1 𡏖 mai2 jing1 qi2 ， he4 yi1 huai2 zhen1 qu4 er2 wei2 。
- lao3 qiao2 xie2 ben3 dong4 yue4 qi2 ， wei3 ti3 zhan1 lu2 yu4 tou2 ni2 。
- xiang4 lai2 men2 shi1 qi4 tu3 ni2 ， yuan2 zi3 yan3 mo2 wu2 jin1 bi4 。
- zong4 lang2 shan1 lin2 xue4 qian2 li2 ， can3 dan4 wan4 gu3 guan1 he2 bei1 。
- xian1 sheng0 yi4 dai4 lun4 sheng4 shuai1 ， shi3 dang1 ruo4 shi2 wei4 ke3 zhi1 。
- zhi3 hui1 wang2 xie4 qu1 qun2 ji1 ， kuang2 tong2 qi3 lao2 zhe2 chui2 chi1 。
- zhong1 xing1 tian1 zi3 zhou1 xuan1 qi2 ， bing3 yao4 chang2 wu3 zheng1 min2 shi1 。
- nang2 feng1 wei4 bao4 jiu3 di4 gui1 ， hen4 wu2 wei3 lie4 guang1 zhong1 yi2 。
- wo3 si1 ruo4 ren2 ti4 zhan1 yi1 ， tai4 e1 bu4 ru2 liang3 qian2 zhui1 。
- yu2 fu4 zhen4 shi2 cun2 yi2 ji1 ， gu4 zhi4 you2 wei2 shu4 zi3 kui1 。
- si1 wen2 wei4 min3 shen2 suo3 chi2 ， fu4 you3 ying1 xiong2 fa1 xu1 xi1 。

## 注释

## 译文

## 赏析
