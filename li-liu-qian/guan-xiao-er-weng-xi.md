---
id: li-liu-qian-guan-xiao-er-weng-xi
title: 觀小兒甕戲
titlePinyin: guan1 xiao3 er2 weng4 xi4
titleSlug: guan-xiao-er-weng-xi
author: 李流謙
authorPinyin: li3 liu2 qian1
authorSlug: li-liu-qian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 五歲小兒初學步，絕藝亦知天所賦。
- 想見九牛可倒曳，已堪赤手擒猛虎。
- 向來甕戲真偉觀，儻非目擊嗤浪語。
- 器小猶須百斤重，挾以壯夫端恐仆。
- 笑談拈取兩足上，電轉風旋疾如許。
- 便令百試百不失，父兄從傍亦矜詡。
- 市人駭嘆俱失聲，我自平生未曾覩。
- 武陽盛氣蓋全燕，寄區狡謀踣二虜。
- 論年固已一倍長，此兒誰肯噲等伍。
- 虎變鷹揚看異時，經營一飽渾細事。
- 世人稟賦有特異，常理未可求其故。
- 相秦童子才毀齒，說項郎君方斷乳。
- 拜歸懷中笑橘墮，羣戲道傍知李苦。
- 登門已解敘通家，對客頗能嗔字父。
- 劾鼠獄詞老吏服，汗簡清規乃翁沮。
- 卓識有此更驚人，彼以力稱吾未與。
- 行行三十成何事，但耗太倉如雀鼠。
- 憮然自笑仍自憐，强說功名在遲暮。
- 人言速成當不久，如我定應千萬壽。

## 拼音

- wu3 sui4 xiao3 er2 chu1 xue2 bu4 ， jue2 yi4 yi4 zhi1 tian1 suo3 fu4 。
- xiang3 jian4 jiu3 niu2 ke3 dao3 ye4 ， yi3 kan1 chi4 shou3 qin2 meng3 hu3 。
- xiang4 lai2 weng4 xi4 zhen1 wei3 guan1 ， tang3 fei1 mu4 ji1 chi1 lang4 yu3 。
- qi4 xiao3 you2 xu1 bai3 jin1 zhong4 ， xie2 yi3 zhuang4 fu1 duan1 kong3 pu2 。
- xiao4 tan2 nian1 qu3 liang3 zu2 shang4 ， dian4 zhuan3 feng1 xuan2 ji2 ru2 xu1 。
- bian4 ling4 bai3 shi4 bai3 bu4 shi1 ， fu4 xiong1 cong2 bang4 yi4 jin1 xu3 。
- shi4 ren2 hai4 tan4 ju4 shi1 sheng1 ， wo3 zi4 ping2 sheng1 wei4 ceng2 du3 。
- wu3 yang2 sheng4 qi4 gai4 quan2 yan4 ， ji4 qu1 jiao3 mou2 bo2 er4 lu3 。
- lun4 nian2 gu4 yi3 yi2 bei4 chang2 ， ci3 er2 shui2 ken3 kuai4 deng3 wu3 。
- hu3 bian4 ying1 yang2 kan4 yi4 shi2 ， jing1 ying2 yi4 bao3 hun2 xi4 shi4 。
- shi4 ren2 bing3 fu4 you3 te4 yi4 ， chang2 li3 wei4 ke3 qiu2 qi2 gu4 。
- xiang1 qin2 tong2 zi3 cai2 hui3 chi3 ， shuo1 xiang4 lang2 jun1 fang1 duan4 ru3 。
- bai4 gui1 huai2 zhong1 xiao4 ju2 duo4 ， qun2 xi4 dao4 bang4 zhi1 li3 ku3 。
- deng1 men2 yi3 jie3 xu4 tong1 jia1 ， dui4 ke4 po1 neng2 chen1 zi4 fu4 。
- he2 shu3 yu4 ci2 lao3 li4 fu2 ， han4 jian3 qing1 gui1 nai3 weng1 ju3 。
- zhuo2 shi2 you3 ci3 geng4 jing1 ren2 ， bi3 yi3 li4 cheng1 wu2 wei4 yu3 。
- hang2 hang2 san1 shi2 cheng2 he2 shi4 ， dan4 hao4 tai4 cang1 ru2 que4 shu3 。
- wu3 ran2 zi4 xiao4 reng2 zi4 lian2 ， qiang2 shuo1 gong1 ming2 zai4 chi2 mu4 。
- ren2 yan2 su4 cheng2 dang1 bu4 jiu3 ， ru2 wo3 ding4 ying1 qian1 wan4 shou4 。

## 注释

## 译文

## 赏析
