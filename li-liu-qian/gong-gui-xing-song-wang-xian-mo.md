---
id: li-liu-qian-gong-gui-xing-song-wang-xian-mo
title: 公歸行送王顯謨
titlePinyin: gong1 gui1 xing2 song4 wang2 xian3 mo2
titleSlug: gong-gui-xing-song-wang-xian-mo
author: 李流謙
authorPinyin: li3 liu2 qian1
authorSlug: li-liu-qian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 我從職方究區域，江漢滔滔紀南國。
- 厥田上上蓋名壤，其人落落亦代出。
- 卧龍偉烈雄鼎峙，雛鳳英稱冠簪盍。
- 峴山風流亙千祀，鹿門隠槩輕九牧。
- 地靈不與人存亡，王脈依然鍾傑特。
- 先生後出掩前哲，天公著手自斲削。
- 如入宗廟識彝鼎，如開武庫見矛㦸。
- 早以命士戰羣士，不怯小敵勇大敵。
- 三年博士嗟洄沉，一等巍科登岌嶪。
- 銅符千里小游戲，瑞節三川徧揚歷。
- 欲歌德業愧蜩聒，妄覘設施歎蠡測。
- 愛民如兒吏不擾，以身爲律人自服。
- 恩波春醲疲瘵蘇，美最飈馳冕旒徹。
- 賜環成命衆聽聳，總計優除羣論咽。
- 公止一方爲福星，公歸天下作膏澤。
- 一方天下有大小，公則不校我所惜。
- 周公居東逾歲月，東人願留惜不發。
- 西人衮舄待公歸，鴻飛遵渚歌九罭。
- 君子所至民父母，在此無惡彼無斁。
- 我雖東人願公歸，不敢自私笑其狹。
- 援毫爲賦公歸行，明日羽旄風獵獵。

## 拼音

- wo3 cong2 zhi2 fang1 jiu1 qu1 yu4 ， jiang1 han4 tao1 tao1 ji4 nan2 guo2 。
- jue2 tian2 shang4 shang4 gai4 ming2 rang3 ， qi2 ren2 luo4 luo4 yi4 dai4 chu1 。
- wo4 long2 wei3 lie4 xiong2 ding3 zhi4 ， chu2 feng4 ying1 cheng1 guan1 zan1 he2 。
- xian4 shan1 feng1 liu2 gen4 qian1 si4 ， lu4 men2 yin3 gai4 qing1 jiu3 mu4 。
- di4 ling2 bu4 yu3 ren2 cun2 wang2 ， wang2 mai4 yi1 ran2 zhong1 jie2 te4 。
- xian1 sheng1 hou4 chu1 yan3 qian2 zhe2 ， tian1 gong1 zhu4 shou3 zi4 zhuo2 xiao1 。
- ru2 ru4 zong1 miao4 shi2 yi2 ding3 ， ru2 kai1 wu3 ku4 jian4 mao2 㦸。
- zao3 yi3 ming4 shi4 zhan4 qun2 shi4 ， bu2 qie4 xiao3 di2 yong3 da4 di2 。
- san1 nian2 bo2 shi4 jie1 hui2 chen2 ， yi1 deng3 wei1 ke1 deng1 ji2 ye4 。
- tong2 fu2 qian1 li3 xiao3 you2 xi4 ， rui4 jie2 san1 chuan1 bian4 yang2 li4 。
- yu4 ge1 de2 ye4 kui4 tiao2 guo1 ， wang4 chan1 she4 shi1 tan4 li2 ce4 。
- ai4 min2 ru2 er2 li4 bu4 rao3 ， yi3 shen1 wei2 lü4 ren2 zi4 fu2 。
- en1 bo1 chun1 nong2 pi2 zhai4 su1 ， mei3 zui4 biao1 chi2 mian3 liu2 che4 。
- ci4 huan2 cheng2 ming4 zhong4 ting1 song3 ， zong3 ji4 you1 chu2 qun2 lun4 yan4 。
- gong1 zhi3 yi4 fang1 wei2 fu2 xing1 ， gong1 gui1 tian1 xia4 zuo4 gao1 ze2 。
- yi4 fang1 tian1 xia4 you3 da4 xiao3 ， gong1 ze2 bu2 xiao4 wo3 suo3 xi1 。
- zhou1 gong1 ju1 dong1 yu2 sui4 yue4 ， dong1 ren2 yuan4 liu2 xi1 bu4 fa1 。
- xi1 ren2 gun3 xi4 dai4 gong1 gui1 ， hong2 fei1 zun1 zhu3 ge1 jiu3 yu4 。
- jun1 zi3 suo3 zhi4 min2 fu4 mu3 ， zai4 ci3 wu2 e4 bi3 wu2 yi4 。
- wo3 sui1 dong1 ren2 yuan4 gong1 gui1 ， bu4 gan3 zi4 si1 xiao4 qi2 xia2 。
- yuan2 hao2 wei2 fu4 gong1 gui1 xing2 ， ming2 ri4 yu3 mao2 feng1 lie4 lie4 。

## 注释

## 译文

## 赏析
