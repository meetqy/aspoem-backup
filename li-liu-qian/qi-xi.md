---
id: li-liu-qian-qi-xi
title: 七夕
titlePinyin: qi1 xi1
titleSlug: qi-xi
author: 李流謙
authorPinyin: li3 liu2 qian1
authorSlug: li-liu-qian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 火金鏖攻電雷擊，風從西來火折北。
- 向來勝負吾已分，物極而顛勢其必。
- 露盤清濯房櫳秋，冰壺冷浸乾坤骨。
- 明河指點三星橫，天上靈期有幽約。
- 寒機軋軋終年思，危橋納納萬山隔。
- 不知今夕果何夕，洞房幽懽寸陰疾。
- 仙人與世當異馳，一念蕭然證無極。
- 情之所鍾豈其然，婉孌合匹此疑褻。
- 巫娥神力造化通，撫摩神禹授祕策。
- 百靈後先相開鑿，脫我蛟鰐骨再肉。
- 楚大夫玉何人哉，枕茵誣之神所殛。
- 姑置是事勿復問，一扇微凉萬金直。
- 有景如此可小了，况復我友一世傑。
- 其文如玉雅過之，共作清詩洗汙蔑。
- 兒曹瓜果羅庭除，拜祈天孫巧可乞。
- 何如侑我花前樽，得巧未必如得拙。
- 君看鳴鳩安鵲巢，大勝狡兔營三窟。

## 拼音

- huo3 jin1 ao2 gong1 dian4 lei2 ji1 ， feng1 cong2 xi1 lai2 huo3 zhe2 bei3 。
- xiang4 lai2 sheng4 fu4 wu2 yi3 fen1 ， wu4 ji2 er2 dian1 shi4 qi2 bi4 。
- lu4 pan2 qing1 zhuo2 fang2 long2 qiu1 ， bing1 hu2 leng3 jin4 qian2 kun1 gu3 。
- ming2 he2 zhi3 dian3 san1 xing1 heng2 ， tian1 shang4 ling2 qi1 you3 you1 yue1 。
- han2 ji1 ya4 ya4 zhong1 nian2 si1 ， wei1 qiao2 na4 na4 wan4 shan1 ge2 。
- bu4 zhi1 jin1 xi1 guo3 he2 xi1 ， dong4 fang2 you1 huan1 cun4 yin1 ji2 。
- xian1 ren2 yu3 shi4 dang1 yi4 chi2 ， yi2 nian4 xiao1 ran2 zheng4 wu2 ji2 。
- qing2 zhi1 suo3 zhong1 qi3 qi2 ran2 ， wan3 luan2 he2 pi3 ci3 yi2 xie4 。
- wu1 e2 shen2 li4 zao4 hua4 tong1 ， fu3 mo2 shen2 yu3 shou4 bi4 ce4 。
- bai3 ling2 hou4 xian1 xiang1 kai1 zao2 ， tuo1 wo3 jiao1 e4 gu3 zai4 rou4 。
- chu3 da4 fu1 yu4 he2 ren2 zai1 ， zhen3 yin1 wu1 zhi1 shen2 suo3 ji2 。
- gu1 zhi4 shi4 shi4 wu4 fu4 wen4 ， yi2 shan4 wei1 liang2 wan4 jin1 zhi2 。
- you3 jing3 ru2 ci3 ke3 xiao3 le0 ， kuang4 fu4 wo3 you3 yi2 shi4 jie2 。
- qi2 wen2 ru2 yu4 ya3 guo4 zhi1 ， gong4 zuo4 qing1 shi1 xi3 wu1 mie4 。
- er2 cao2 gua1 guo3 luo2 ting2 chu2 ， bai4 qi2 tian1 sun1 qiao3 ke3 qi3 。
- he2 ru2 you4 wo3 hua1 qian2 zun1 ， de2 qiao3 wei4 bi4 ru2 de2 zhuo1 。
- jun1 kan4 ming2 jiu1 an1 que4 chao2 ， da4 sheng4 jiao3 tu4 ying2 san1 ku1 。

## 注释

## 译文

## 赏析
