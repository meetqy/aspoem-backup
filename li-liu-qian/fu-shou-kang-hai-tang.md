---
id: li-liu-qian-fu-shou-kang-hai-tang
title: 賦壽康海棠
titlePinyin: fu4 shou4 kang1 hai3 tang2
titleSlug: fu-shou-kang-hai-tang
author: 李流謙
authorPinyin: li3 liu2 qian1
authorSlug: li-liu-qian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 何許園林春最釅，海棠萬萬千千點。
- 不應惟是錦織成，正恐更將猩血染。
- 未開半豆已欲滴，爛吐一庭尤瀲灧。
- 窺月洗雨俱可玩，抹霧橫烟猝難掩。
- 梓澤步障烘曉霞，溫泉粉玉臨秋鑑。
- 相逢但欲酣且歌，目送誰言美而艷。
- 桃花何處容面皮，欲笑春風無乃僭。
- 光翻牖戶翠堆幄，濃逼須眉纈生臉。
- 裹頭朝出常苦晚，燒燭夜看終未厭。
- 見不數數夢來往，百斛可傾心獨欠。
- 老來世味薄如紙，斬斷情根須一斂。
- 隨身鼓笛本遊戲，過目埃氛亦俄暫。
- 明朝風雨未可期，委地泥沙混真濫。
- 憑君但向雪落時，箇裏直須勤點檢。

## 拼音

- he2 xu1 yuan2 lin2 chun1 zui4 yan4 ， hai3 tang2 wan4 wan4 qian1 qian1 dian3 。
- bu4 ying1 wei2 shi4 jin3 zhi1 cheng2 ， zheng4 kong3 geng4 jiang1 xing1 xue4 ran3 。
- wei4 kai1 ban4 dou4 yi3 yu4 di1 ， lan4 tu3 yi4 ting2 you2 lian4 yan4 。
- kui1 yue4 xi3 yu3 ju4 ke3 wan2 ， mo3 wu4 heng2 yan1 cu4 nan2 yan3 。
- zi3 ze2 bu4 zhang4 hong1 xiao3 xia2 ， wen1 quan2 fen3 yu4 lin2 qiu1 jian4 。
- xiang1 feng2 dan4 yu4 han1 qie3 ge1 ， mu4 song4 shui2 yan2 mei3 er2 yan4 。
- tao2 hua1 he2 chu3 rong2 mian4 pi2 ， yu4 xiao4 chun1 feng1 wu2 nai3 jian4 。
- guang1 fan1 you3 hu4 cui4 dui1 wo4 ， nong2 bi1 xu1 mei2 xie4 sheng1 lian3 。
- guo3 tou2 chao2 chu1 chang2 ku3 wan3 ， shao1 zhu2 ye4 kan4 zhong1 wei4 yan4 。
- jian4 bu2 shu4 shu4 meng4 lai2 wang3 ， bai3 hu2 ke3 qing1 xin1 du2 qian4 。
- lao3 lai2 shi4 wei4 bao2 ru2 zhi3 ， zhan3 duan4 qing2 gen1 xu1 yi4 lian3 。
- sui2 shen1 gu3 di2 ben3 you2 xi4 ， guo4 mu4 ai1 fen1 yi4 e2 zan4 。
- ming2 chao2 feng1 yu3 wei4 ke3 qi1 ， wei3 di4 ni2 sha1 hun4 zhen1 lan4 。
- ping2 jun1 dan4 xiang4 xue3 luo4 shi2 ， ge4 li3 zhi2 xu1 qin2 dian3 jian3 。

## 注释

## 译文

## 赏析
