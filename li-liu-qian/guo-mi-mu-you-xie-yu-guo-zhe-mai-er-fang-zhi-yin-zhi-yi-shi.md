---
id: li-liu-qian-guo-mi-mu-you-xie-yu-guo-zhe-mai-er-fang-zhi-yin-zhi-yi-shi
title: 過彌牟有携魚過者買而放之因志以詩
titlePinyin: guo4 mi2 mu4 you3 xie2 yu2 guo4 zhe3 mai3 er2 fang4 zhi1 yin1 zhi4 yi3 shi1
titleSlug: guo-mi-mu-you-xie-yu-guo-zhe-mai-er-fang-zhi-yin-zhi-yi-shi
author: 李流謙
authorPinyin: li3 liu2 qian1
authorSlug: li-liu-qian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 行役道荒戍，馬行何徐徐。
- 市人捉筠籃，偃然數尾魚。
- 始疑失清波，殘息憊不蘇。
- 俄掉尾與鬐，示之尚可圖。
- 殺戒宿所持，堅盟敢渝初。
- 爾命如丘山，我金若錙銖。
- 敢靳百錢惠，坐視甘醢葅。
- 空籃俱置之，漣漪縱縲俘。
- 旋收褫駭魄，亟反清泠居。
- 僕夫亦欣然，毋疑校人誣。
- 爲龍未可知，風雷躍雲衢。
- 田文出函關，子卿反荒區。
- 骨肉一笑粲，樂哉定何如。
- 人心如面然，賢鄙異所趨。
- 放者尚反顧，捕者已縱罦。
- 爲德懲不竟，護以西竺書。
- 世事豈易料，聊欲明區區。
- 人羊互吞啄，佛語深切膚。
- 聞聲戒肉食，孟軻遠庖厨。
- 孔釋喜交戈，好生理則符。
- 浪言物與人，貴賤越與胡。
- 人貴當食物，物固供人須。
- 此語實魔語，地獄正爲渠。
- 炯炯一靈光，彼此亡欠餘。
- 一念偶負墮，流轉乃爾殊。
- 目前怙强雄，屠臠棄束芻。
- 此身寧石人，竟免爲物歟。
- 懸想刀几毒，響應疾鼓桴。
- 天驥警鞭影，蹇駑煩箠驅。
- 箠驅可致力，詩宜勒盤盂。

## 拼音

- xing2 yi4 dao4 huang1 shu4 ， ma3 xing2 he2 xu2 xu2 。
- shi4 ren2 zhuo1 yun2 lan2 ， yan3 ran2 shu4 wei3 yu2 。
- shi3 yi2 shi1 qing1 bo1 ， can2 xi1 bei4 bu4 su1 。
- e2 diao4 wei3 yu3 qi2 ， shi4 zhi1 shang4 ke3 tu2 。
- sha1 jie4 su4 suo3 chi2 ， jian1 meng2 gan3 yu2 chu1 。
- er3 ming4 ru2 qiu1 shan1 ， wo3 jin1 ruo4 zi1 zhu1 。
- gan3 jin4 bai3 qian2 hui4 ， zuo4 shi4 gan1 hai3 zu1 。
- kong1 lan2 ju4 zhi4 zhi1 ， lian2 yi1 zong4 lei2 fu2 。
- xuan2 shou1 chi3 hai4 po4 ， ji2 fan3 qing1 ling2 ju1 。
- pu2 fu1 yi4 xin1 ran2 ， wu2 yi2 xiao4 ren2 wu1 。
- wei2 long2 wei4 ke3 zhi1 ， feng1 lei2 yue4 yun2 qu2 。
- tian2 wen2 chu1 han2 guan1 ， zi3 qing1 fan3 huang1 qu1 。
- gu3 rou4 yi2 xiao4 can4 ， le4 zai1 ding4 he2 ru2 。
- ren2 xin1 ru2 mian4 ran2 ， xian2 bi3 yi4 suo3 qu1 。
- fang4 zhe3 shang4 fan3 gu4 ， bu3 zhe3 yi3 zong4 fu2 。
- wei2 de2 cheng2 bu2 jing4 ， hu4 yi3 xi1 zhu2 shu1 。
- shi4 shi4 qi3 yi4 liao4 ， liao2 yu4 ming2 qu1 qu1 。
- ren2 yang2 hu4 tun1 zhuo2 ， fo2 yu3 shen1 qie4 fu1 。
- wen2 sheng1 jie4 rou4 shi2 ， meng4 ke1 yuan3 pao2 chu2 。
- kong3 shi4 xi3 jiao1 ge1 ， hao3 sheng1 li3 ze2 fu2 。
- lang4 yan2 wu4 yu3 ren2 ， gui4 jian4 yue4 yu3 hu2 。
- ren2 gui4 dang1 shi2 wu4 ， wu4 gu4 gong1 ren2 xu1 。
- ci3 yu3 shi2 mo2 yu3 ， di4 yu4 zheng4 wei2 qu2 。
- jiong3 jiong3 yi4 ling2 guang1 ， bi3 ci3 wang2 qian4 yu2 。
- yi2 nian4 ou3 fu4 duo4 ， liu2 zhuan3 nai3 er3 shu1 。
- mu4 qian2 hu4 qiang2 xiong2 ， tu2 luan2 qi4 shu4 chu2 。
- ci3 shen1 ning2 shi2 ren2 ， jing4 mian3 wei2 wu4 yu2 。
- xuan2 xiang3 dao1 ji3 du2 ， xiang3 ying1 ji2 gu3 fu2 。
- tian1 ji4 jing3 bian1 ying3 ， jian3 nu2 fan2 chui2 qu1 。
- chui2 qu1 ke3 zhi4 li4 ， shi1 yi2 le4 pan2 yu2 。

## 注释

## 译文

## 赏析
