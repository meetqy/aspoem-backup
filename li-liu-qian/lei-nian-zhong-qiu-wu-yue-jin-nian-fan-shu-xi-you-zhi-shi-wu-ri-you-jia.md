---
id: li-liu-qian-lei-nian-zhong-qiu-wu-yue-jin-nian-fan-shu-xi-you-zhi-shi-wu-ri-you-jia
title: 累年中秋無月今年凡數夕有之十五日尤佳
titlePinyin: lei3 nian2 zhong1 qiu1 wu2 yue4 jin1 nian2 fan2 shu4 xi1 you3 zhi1 shi2 wu3 ri4 you2 jia1
titleSlug: lei-nian-zhong-qiu-wu-yue-jin-nian-fan-shu-xi-you-zhi-shi-wu-ri-you-jia
author: 李流謙
authorPinyin: li3 liu2 qian1
authorSlug: li-liu-qian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 境濁常鮮愜，事難獲易欣。
- 皎月當中秋，覘候每倦勤。
- 扁舟泊沙岸，是夕無纖雲。
- 冷侵碧琉璃，又如爛鎔銀。
- 十年五年無，千里萬里明。
- 對此欲不飲，恐觸蟾兔嗔。
- 尊空更重看，徐步長江濱。
- 大魚時撥剌，宿鷺聯拳驚。
- 可無橫吹者，或有琵琶人。
- 領覽此奇絕，但怕添愁新。
- 頗欲從冰娥，暫陪白玉輪。
- 載我到廣寒，一醉羅襪塵。
- 歸來閉閣卧，耿耿雞未晨。
- 顧瞻篷窗間，尚餘半金盆。

## 拼音

- jing4 zhuo2 chang2 xian1 qie4 ， shi4 nan2 huo4 yi4 xin1 。
- jiao3 yue4 dang1 zhong1 qiu1 ， chan1 hou4 mei3 juan4 qin2 。
- bian3 zhou1 bo2 sha1 an4 ， shi4 xi1 wu2 xian1 yun2 。
- leng3 qin1 bi4 liu2 li2 ， you4 ru2 lan4 rong2 yin2 。
- shi2 nian2 wu3 nian2 wu2 ， qian1 li3 wan4 li3 ming2 。
- dui4 ci3 yu4 bu4 yin3 ， kong3 chu4 chan2 tu4 chen1 。
- zun1 kong1 geng4 zhong4 kan4 ， xu2 bu4 chang2 jiang1 bin1 。
- da4 yu2 shi2 bo1 la4 ， su4 lu4 lian2 quan2 jing1 。
- ke3 wu2 heng2 chui1 zhe3 ， huo4 you3 pi2 pa0 ren2 。
- ling3 lan3 ci3 qi2 jue2 ， dan4 pa4 tian1 chou2 xin1 。
- po1 yu4 cong2 bing1 e2 ， zan4 pei2 bai2 yu4 lun2 。
- zai4 wo3 dao4 guang3 han2 ， yi2 zui4 luo2 wa4 chen2 。
- gui1 lai2 bi4 ge2 wo4 ， geng3 geng3 ji1 wei4 chen2 。
- gu4 zhan1 peng2 chuang1 jian4 ， shang4 yu2 ban4 jin1 pen2 。

## 注释

## 译文

## 赏析
