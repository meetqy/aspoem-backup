---
id: li-liu-qian-you-shui-lu-yuan
title: 遊水陸院
titlePinyin: you2 shui3 lu4 yuan4
titleSlug: you-shui-lu-yuan
author: 李流謙
authorPinyin: li3 liu2 qian1
authorSlug: li-liu-qian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 深居毒歊煩，沸鼎遊羣魚。
- 金凉念何許，頗欲膏吾車。
- 行行有佳處，舍南得精廬。
- 方塘水泠泠，嘉樹陰疎疎。
- 寒光四圍之，氣象豁以舒。
- 清濁本相形，暑去不待除。
- 赤脚踏潺湲，褫带凌空虛。
- 杯盤固草草，言歸且徐徐。
- 山僧擅幽勝，意輕南面孤。
- 久矣不復貴，厭棄同污渠。
- 貴人便宴安，大第如清都。
- 華堂貯窈窕，高門列車徒。
- 往往慕閒曠，偶此樂有餘。
- 蛇蚿漫相憐，鵬鷃端異趨。
- 不如聽鳴禽，勸我提胡盧。

## 拼音

- shen1 ju1 du2 xiao1 fan2 ， fei4 ding3 you2 qun2 yu2 。
- jin1 liang2 nian4 he2 xu1 ， po1 yu4 gao1 wu2 ju1 。
- hang2 hang2 you3 jia1 chu3 ， she4 nan2 de2 jing1 lu2 。
- fang1 tang2 shui3 ling2 ling2 ， jia1 shu4 yin1 shu1 shu1 。
- han2 guang1 si4 wei2 zhi1 ， qi4 xiang4 huo1 yi3 shu1 。
- qing1 zhuo2 ben3 xiang4 xing2 ， shu3 qu4 bu2 dai4 chu2 。
- chi4 jiao3 ta4 chan2 yuan2 ， chi3 dai4 ling2 kong1 xu1 。
- bei1 pan2 gu4 cao3 cao3 ， yan2 gui1 qie3 xu2 xu2 。
- shan1 seng1 shan4 you1 sheng4 ， yi4 qing1 nan2 mian4 gu1 。
- jiu3 yi3 bu2 fu4 gui4 ， yan4 qi4 tong2 wu1 qu2 。
- gui4 ren2 bian4 yan4 an1 ， da4 di4 ru2 qing1 dou1 。
- hua2 tang2 zhu4 yao3 tiao3 ， gao1 men2 lie4 ju1 tu2 。
- wang3 wang3 mu4 xian2 kuang4 ， ou3 ci3 le4 you3 yu2 。
- she2 xian2 man4 xiang1 lian2 ， peng2 yan4 duan1 yi4 qu1 。
- bu4 ru2 ting1 ming2 qin2 ， quan4 wo3 ti2 hu2 lu2 。

## 注释

## 译文

## 赏析
