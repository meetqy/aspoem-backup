---
id: deng-lin-lu-zhu-ci
title: 綠珠詞
titlePinyin: lü4 zhu1 ci2
titleSlug: lu-zhu-ci
author: 鄧林
authorPinyin: deng4 lin2
authorSlug: deng-lin
dynasty: 唐
dynastyPinyin: tang2
dynastySlug: tang
tags: [] 
---

## 正文

- 涼臺瀟灑臨清波，幄翠簾珠明綺羅。
- 哀絲豪竹按新歌，紅潮素臉春風和。
- 主君歡娛美人醉，報有無情使車至。
- 幾叢蘭麝俱委塵，獨指綠珠可當意。
- 衆中偏是承恩深，妾身雖賤無二心。
- 君前判命效一死，玉笛收聲紅日沉。
- 輕裾飄向闌干角，花鈿散地金釵落。
- 到頭不負齊奴約，猶勝識字空投閣。

## 拼音

- liang2 tai2 xiao1 sa3 lin2 qing1 bo1 ， wo4 cui4 lian2 zhu1 ming2 qi3 luo2 。
- ai1 si1 hao2 zhu2 an4 xin1 ge1 ， hong2 chao2 su4 lian3 chun1 feng1 he2 。
- zhu3 jun1 huan1 yu2 mei3 ren2 zui4 ， bao4 you3 wu2 qing2 shi3 ju1 zhi4 。
- ji1 cong2 lan2 she4 ju4 wei3 chen2 ， du2 zhi3 lü4 zhu1 ke3 dang1 yi4 。
- zhong4 zhong1 pian1 shi4 cheng2 en1 shen1 ， qie4 shen1 sui1 jian4 wu2 er4 xin1 。
- jun1 qian2 pan4 ming4 xiao4 yi4 si3 ， yu4 di2 shou1 sheng1 hong2 ri4 chen2 。
- qing1 ju1 piao1 xiang4 lan2 gan1 jiao3 ， hua1 dian4 san4 di4 jin1 chai1 luo4 。
- dao4 tou2 bu2 fu4 qi2 nu2 yue1 ， you2 sheng4 shi2 zi4 kong1 tou2 ge2 。

## 注释

## 译文

## 赏析
