---
id: zhu-xi-xia-yuan-jie-jia-xing-shi-bei-tang-yin-yu-bin-you-qie-er-sheng-chu-guo-deng-shan-gui-fu-er-shi-shi-zi-zhi-chun-qing-ji-zhe-gui-yun-gu-bing-xie-cheng-jun-zhong-zhu-liao-you
title: 下元節假行視陂塘因與賓友挈兒甥出郭登山歸賦二詩示子直春卿及折桂雲谷并寫呈郡中諸寮友
titlePinyin: xia4 yuan2 jie2 jia3 xing2 shi4 bei1 tang2 yin1 yu3 bin1 you3 qie4 er2 sheng1 chu1 guo1 deng1 shan1 gui1 fu4 er4 shi1 shi4 zi3 zhi2 chun1 qing1 ji2 zhe2 gui4 yun2 gu3 bing4 xie3 cheng2 jun4 zhong1 zhu1 liao2 you3
titleSlug: xia-yuan-jie-jia-xing-shi-bei-tang-yin-yu-bin-you-qie-er-sheng-chu-guo-deng-shan-gui-fu-er-shi-shi-zi-zhi-chun-qing-ji-zhe-gui-yun-gu-bing-xie-cheng-jun-zhong-zhu-liao-you
author: 朱熹
authorPinyin: zhu1 xi1
authorSlug: zhu-xi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 廬阜東北際，岧嶢五峰尊。
- 中巖穹林繞，青天白雲屯。
- 郡閣有佳眺，徙倚空朝昏。
- 今晨幸休暇，發軔北郭門。
- 牽蘿出林端，躡屐躋雲根。
- 高尋却深宦，小憩欣潺湲。
- 古殿宿寒靄，新甍麗朝暾。
- 扶藜陟東岡，夙昔規曾軒。
- 却倚千尋峭，前窺百泉奔。
- 長風卷浮埃，江湖渺相吞。
- 結架雖未諧，雄瓌已難論。
- 同來俱勝流，晤語仍王孫。
- 已踐支許諾，不慙夙尚魂。
- 賦詩紀茲日，歲晚期相敦。

## 拼音

- lu2 fu4 dong1 bei3 ji4 ， tiao2 yao2 wu3 feng1 zun1 。
- zhong1 yan2 qiong2 lin2 rao4 ， qing1 tian1 bai2 yun2 tun2 。
- jun4 ge2 you3 jia1 tiao4 ， xi3 yi3 kong1 chao2 hun1 。
- jin1 chen2 xing4 xiu1 xia2 ， fa1 ren4 bei3 guo1 men2 。
- qian1 luo2 chu1 lin2 duan1 ， nie4 ji1 ji1 yun2 gen1 。
- gao1 xun2 que4 shen1 huan4 ， xiao3 qi4 xin1 chan2 yuan2 。
- gu3 dian4 su4 han2 ai3 ， xin1 meng2 li2 chao2 tun1 。
- fu2 li2 zhi4 dong1 gang1 ， su4 xi1 gui1 ceng2 xuan1 。
- que4 yi3 qian1 xun2 qiao4 ， qian2 kui1 bai3 quan2 ben1 。
- chang2 feng1 juan4 fu2 ai1 ， jiang1 hu2 miao3 xiang1 tun1 。
- jie2 jia4 sui1 wei4 xie2 ， xiong2 gui1 yi3 nan2 lun4 。
- tong2 lai2 ju4 sheng4 liu2 ， wu4 yu3 reng2 wang2 sun1 。
- yi3 jian4 zhi1 xu1 nuo4 ， bu4 can2 su4 shang4 hun2 。
- fu4 shi1 ji4 zi1 ri4 ， sui4 wan3 qi1 xiang1 dun1 。

## 注释

## 译文

## 赏析
