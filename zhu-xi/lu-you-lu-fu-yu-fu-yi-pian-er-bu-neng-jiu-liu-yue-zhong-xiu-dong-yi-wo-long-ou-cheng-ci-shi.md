---
id: zhu-xi-lu-you-lu-fu-yu-fu-yi-pian-er-bu-neng-jiu-liu-yue-zhong-xiu-dong-yi-wo-long-ou-cheng-ci-shi
title: 屢游廬阜欲賦一篇而不能就六月中休董役卧龍偶成此詩
titlePinyin: lü3 you2 lu2 fu4 yu4 fu4 yi4 pian1 er2 bu4 neng2 jiu4 liu4 yue4 zhong1 xiu1 dong3 yi4 wo4 long2 ou3 cheng2 ci3 shi1
titleSlug: lu-you-lu-fu-yu-fu-yi-pian-er-bu-neng-jiu-liu-yue-zhong-xiu-dong-yi-wo-long-ou-cheng-ci-shi
author: 朱熹
authorPinyin: zhu1 xi1
authorSlug: zhu-xi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 登車閩嶺徼，息駕康山陽。
- 康山高不極，連峰鬰蒼蒼。
- 金輪西嵯峨，五老東昂藏。
- 想象仙聖集，似聞笙鶴翔。
- 林谷下凄迷，雲關杳相望。
- 千巖雖競秀，二勝終莫量。
- 仰瞻銀河翻，俯看交龍驤。
- 長吟謫仙句，和以玉局章。
- 疇昔勞夢思，茲今幸徜徉。
- 尚恨忝符竹，未愜棲雲房。
- 已尋兩峰間，結屋依陽岡。
- 上有飛瀑駛，下有清流長。
- 循名協心期，弔古增悲凉。
- 壯齒乏奇節，頹年矧昏荒。
- 誓將塵土蹤，暫寄雲水鄉。
- 封章儻從欲，歸哉澡滄浪。

## 拼音

- deng1 ju1 min3 ling3 jiao3 ， xi1 jia4 kang1 shan1 yang2 。
- kang1 shan1 gao1 bu4 ji2 ， lian2 feng1 yu4 cang1 cang1 。
- jin1 lun2 xi1 cuo2 e2 ， wu3 lao3 dong1 ang2 cang2 。
- xiang3 xiang4 xian1 sheng4 ji2 ， si4 wen2 sheng1 he4 xiang2 。
- lin2 gu3 xia4 qi1 mi2 ， yun2 guan1 yao3 xiang1 wang4 。
- qian1 yan2 sui1 jing4 xiu4 ， er4 sheng4 zhong1 mo4 liang2 。
- yang3 zhan1 yin2 he2 fan1 ， fu3 kan4 jiao1 long2 xiang1 。
- chang2 yin2 zhe2 xian1 ju4 ， he2 yi3 yu4 ju2 zhang1 。
- chou2 xi1 lao2 meng4 si1 ， zi1 jin1 xing4 chang2 yang2 。
- shang4 hen4 tian3 fu2 zhu2 ， wei4 qie4 qi1 yun2 fang2 。
- yi3 xun2 liang3 feng1 jian4 ， jie2 wu1 yi1 yang2 gang1 。
- shang4 you3 fei1 pu4 shi3 ， xia4 you3 qing1 liu2 chang2 。
- xun2 ming2 xie2 xin1 qi1 ， diao4 gu3 zeng1 bei1 liang2 。
- zhuang4 chi3 fa2 qi2 jie2 ， tui2 nian2 shen3 hun1 huang1 。
- shi4 jiang1 chen2 tu3 zong1 ， zan4 ji4 yun2 shui3 xiang1 。
- feng1 zhang1 tang3 cong2 yu4 ， gui1 zai1 zao3 cang1 lang4 。

## 注释

## 译文

## 赏析
