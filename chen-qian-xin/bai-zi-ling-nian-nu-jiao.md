---
id: chen-qian-xin-bai-zi-ling-nian-nu-jiao
title: 百字令・念奴娇
titlePinyin: bai3 zi4 ling4 ・ nian4 nu2 jiao1
titleSlug: bai-zi-ling-nian-nu-jiao
author: 陈潜心
authorPinyin: chen2 qian2 xin1
authorSlug: chen-qian-xin
dynasty: 宋
dynastyPinyin: song4
dynastySlug: song
tags: []
---

## 正文

- 梅峰孕秀，庆仙翁、咫尺元宵三夕。
- 盛德温温如玉粹，多少殊勋嘉绩。
- 两拥朱幡，独清节，高谊真难屈。
- 景疏堂下，台星长伴南极。
- 雅羡椿桂联芳，金章紫绶，拜舞欢声溢。
- 福备宜高仁者寿，喜占人间八十。
- 汉重申公，周登尚父，盛事今犹昔。
- 九重注想，备车行聘遗逸。

## 拼音

- mei2 feng1 yun4 xiu4 ， qing4 xian1 weng1 、 zhi3 chi3 yuan2 xiao1 san1 xi1 。
- sheng4 de2 wen1 wen1 ru2 yu4 cui4 ， duo1 shao3 shu1 xun1 jia1 ji4 。
- liang3 yong1 zhu1 fan1 ， du2 qing1 jie2 ， gao1 yi4 zhen1 nan2 qu1 。
- jing3 shu1 tang2 xia4 ， tai2 xing1 chang2 ban4 nan2 ji2 。
- ya3 xian4 chun1 gui4 lian2 fang1 ， jin1 zhang1 zi3 shou4 ， bai4 wu3 huan1 sheng1 yi4 。
- fu2 bei4 yi2 gao1 ren2 zhe3 shou4 ， xi3 zhan4 ren2 jian1 ba1 shi2 。
- han4 chong2 shen1 gong1 ， zhou1 deng1 shang4 fu4 ， sheng4 shi4 jin1 you2 xi1 。
- jiu3 chong2 zhu4 xiang3 ， bei4 che1 xing2 pin4 yi2 yi4 。

## 注释

## 译文

## 赏析
