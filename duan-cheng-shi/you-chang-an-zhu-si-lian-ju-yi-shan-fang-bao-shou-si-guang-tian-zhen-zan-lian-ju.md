---
id: duan-cheng-shi-you-chang-an-zhu-si-lian-ju-yi-shan-fang-bao-shou-si-guang-tian-zhen-zan-lian-ju
title: 遊長安諸寺聯句 翊善坊保壽寺 光天幀讚聯句
titlePinyin: you2 chang2 an1 zhu1 si4 lian2 ju4   yi4 shan4 fang1 bao3 shou4 si4   guang1 tian1 zhen1 zan4 lian2 ju4
titleSlug: you-chang-an-zhu-si-lian-ju-yi-shan-fang-bao-shou-si-guang-tian-zhen-zan-lian-ju
author: 段成式
authorPinyin: duan4 cheng2 shi4
authorSlug: duan-cheng-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 觀音化身，厥形孔怪。
- 胣腦淫厲，衆魔膜拜。
- 指夢鴻紛，牓列區界。
- 其事明張，何不可解。
- 閻阿德川，大士先天。
- 衆象參羅，福源田田。
- 百億花發，百千燈然。
- 膠如【絡繹】，浩汗連緜。
- 燄摩界戚，洛迦苦霽。
- 正念皈依，衆青如𥶙。
- 戾滓可汰，癡膜可蛻。
- 稽首如空，睟容若睇。
- 闡提墨師，覩而面之。
- 寸念不生，未遇乎而。

## 拼音

- guan1 yin1 hua4 shen1 ， jue2 xing2 kong3 guai4 。
- chi3 nao3 yin2 li4 ， zhong4 mo2 mo2 bai4 。
- zhi3 meng4 hong2 fen1 ， bang3 lie4 qu1 jie4 。
- qi2 shi4 ming2 zhang1 ， he2 bu4 ke3 jie3 。
- yan2 a1 de2 chuan1 ， da4 shi4 xian1 tian1 。
- zhong4 xiang4 can1 luo2 ， fu2 yuan2 tian2 tian2 。
- bai3 yi4 hua1 fa1 ， bai3 qian1 deng1 ran2 。
- jiao1 ru2 【 luo4 yi4 】， hao4 han4 lian2 mian2 。
- yan4 mo2 jie4 qi1 ， luo4 jia1 ku3 ji4 。
- zheng4 nian4 gui1 yi1 ， zhong4 qing1 ru2 𥶙。
- li4 zi3 ke3 tai4 ， chi1 mo2 ke3 tui4 。
- qi3 shou3 ru2 kong1 ， sui4 rong2 ruo4 di4 。
- chan3 ti2 mo4 shi1 ， du3 er2 mian4 zhi1 。
- cun4 nian4 bu4 sheng1 ， wei4 yu4 hu1 er2 。

## 注释

## 译文

## 赏析
