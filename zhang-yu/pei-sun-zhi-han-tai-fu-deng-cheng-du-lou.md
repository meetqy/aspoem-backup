---
id: zhang-yu-pei-sun-zhi-han-tai-fu-deng-cheng-du-lou
title: 陪孫之翰太傅登成都樓
titlePinyin: pei2 sun1 zhi1 han4 tai4 fu4 deng1 cheng2 du1 lou2
titleSlug: pei-sun-zhi-han-tai-fu-deng-cheng-du-lou
author: 張俞
authorPinyin: zhang1 yu2
authorSlug: zhang-yu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 齪齪古之人，傷心廣陵廢。
- 遂弦蕪城歌，半夜一揮涕。
- 蕙紈隨草衰，藻黼歸塵翳。
- 魂石斂邱封，歌堂從水逝。
- 薰光杳沈滅，吞恨徒千歲。
- 我懷吳蜀國，禍亂若符契。
- 目覽臺城墟，心感君王世。
- 干戈日馳逐，狼虎爭吞噬。
- 山河實天塹，城闕巍地肺。
- 霸力不久炎，倏忽如焚薙。
- 空餘萬雉城，岌倚寒雲際。
- 麋鹿玩苹陰，狐狸栖棘衛。
- 江漢含嗚咽，岷峨抱迢遞。
- 荒村煙花遥，落日寒風厲。
- 因知市朝人，自古悲興替。

## 拼音

- chuo4 chuo4 gu3 zhi1 ren2 ， shang1 xin1 guang3 ling2 fei4 。
- sui4 xian2 wu2 cheng2 ge1 ， ban4 ye4 yi4 hui1 ti4 。
- hui4 wan2 sui2 cao3 shuai1 ， zao3 fu3 gui1 chen2 yi4 。
- hun2 shi2 lian3 qiu1 feng1 ， ge1 tang2 cong2 shui3 shi4 。
- xun1 guang1 yao3 shen3 mie4 ， tun1 hen4 tu2 qian1 sui4 。
- wo3 huai2 wu2 shu3 guo2 ， huo4 luan4 ruo4 fu2 qi4 。
- mu4 lan3 tai2 cheng2 xu1 ， xin1 gan3 jun1 wang2 shi4 。
- gan1 ge1 ri4 chi2 zhu2 ， lang2 hu3 zheng1 tun1 shi4 。
- shan1 he2 shi2 tian1 qian4 ， cheng2 que4 wei1 di4 fei4 。
- ba4 li4 bu4 jiu3 yan2 ， shu1 hu1 ru2 fen2 ti4 。
- kong1 yu2 wan4 zhi4 cheng2 ， ji2 yi3 han2 yun2 ji4 。
- mi2 lu4 wan2 ping2 yin1 ， hu2 li0 qi1 ji2 wei4 。
- jiang1 han4 han2 wu1 yan4 ， min2 e2 bao4 tiao2 di4 。
- huang1 cun1 yan1 hua1 yao2 ， luo4 ri4 han2 feng1 li4 。
- yin1 zhi1 shi4 chao2 ren2 ， zi4 gu3 bei1 xing1 ti4 。

## 注释

## 译文

## 赏析
