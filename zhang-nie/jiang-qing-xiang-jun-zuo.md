---
id: zhang-nie-jiang-qing-xiang-jun-zuo
title: 將請鄉郡作
titlePinyin: jiang1 qing3 xiang1 jun4 zuo4
titleSlug: jiang-qing-xiang-jun-zuo
author: 張嵲
authorPinyin: zhang1 nie4
authorSlug: zhang-nie
dynasty: 唐
dynastyPinyin: tang2
dynastySlug: tang
tags: []
---

## 正文

- 本初休車騎，陶令歸田園。
- 憧憧天壤間，何人無一廛。
- 惟我若斷梗，漂流淛江邊。
- 牽絲始立歲，屏處知命年。
- 虚恬因勢使，憔悴仍化遷。
- 愧無楊僕功，居不外漢闗。
- 又非穉季俠，徒使墻垣穿。
- 欲收衰病身，迤邐還故山。
- 風波渺萬里，欲去無由緣。
- 願竊刺史符，一臨江漢壖。
- 敢同晝繡歸，僅比遼鶴翻。
- 送老得三徑，奉親歸九原。
- 如斯志願畢，天恩真滿泉。
- 所祈造物心，俯狥人欲偏。
- 决策在今歲，無令辜願言。

## 拼音

- ben3 chu1 xiu1 ju1 qi2 ， tao2 ling4 gui1 tian2 yuan2 。
- chong1 chong1 tian1 rang3 jian4 ， he2 ren2 wu2 yi4 chan2 。
- wei2 wo3 ruo4 duan4 geng3 ， piao1 liu2 zhe4 jiang1 bian1 。
- qian1 si1 shi3 li4 sui4 ， ping2 chu3 zhi1 ming4 nian2 。
- xu1 tian2 yin1 shi4 shi3 ， qiao2 cui4 reng2 hua4 qian1 。
- kui4 wu2 yang2 pu2 gong1 ， ju1 bu2 wai4 han4 guan1 。
- you4 fei1 zhi4 ji4 xia2 ， tu2 shi3 qiang2 yuan2 chuan1 。
- yu4 shou1 shuai1 bing4 shen1 ， yi3 li3 huan2 gu4 shan1 。
- feng1 bo1 miao3 wan4 li3 ， yu4 qu4 wu2 you2 yuan2 。
- yuan4 qie4 ci4 shi3 fu2 ， yi4 lin2 jiang1 han4 ruan2 。
- gan3 tong2 zhou4 xiu4 gui1 ， jin3 bi3 liao2 he4 fan1 。
- song4 lao3 de2 san1 jing4 ， feng4 qin1 gui1 jiu3 yuan2 。
- ru2 si1 zhi4 yuan4 bi4 ， tian1 en1 zhen1 man3 quan2 。
- suo3 qi2 zao4 wu4 xin1 ， fu3 xun4 ren2 yu4 pian1 。
- jue2 ce4 zai4 jin1 sui4 ， wu2 ling4 gu1 yuan4 yan2 。

## 注释

## 译文

## 赏析
