---
id: zhang-nie-zeng-bie
title: 贈别
titlePinyin: zeng4 bie2
titleSlug: zeng-bie
author: 張嵲
authorPinyin: zhang1 nie4
authorSlug: zhang-nie
dynasty: 唐
dynastyPinyin: tang2
dynastySlug: tang
tags: []
---

## 正文

- 艾杼滅澆殪，方召平夷蠻。
- 夏書紀少康，小雅詠周宣。
- 茂烈蓋當代，休聲垂億年。
- 君臣今望之，猶若神人然。
- 皇天昔降亂，國步多艱辛。
- 海宇政揺蕩，封疆託大臣。
- 召旻歌卒章，三復徒愴神。
- 寇攘有厚賞，山林多賤貧。
- 小夫矜寵秩，持以傲寒士。
- 達人每大觀，詎肯屈其志。
- 從人畏損名，不從斯逆耳。
- 骯髒每不容，委隨多狥死。
- 孔明佐玄德，君臣稱魚水。
- 田祖輔本初，愎諫昧良圖。
- 蜀成鼎足勢，臥龍名益都。
- 袁喪官渡師，二臣隨見屠。
- 女蘿依青松，蘞蔓相綿延。
- 歲暮饒雪霜，枝幹猶縈纒。
- 蔓草生毁垣，逢時亦芊芊。
- 積雨毁垣墜，苕頴亦以乾。
- 婉婉我良友，才具宜佐時。
- 果敢無與前，議論有餘資。
- 功名可立致，要當慎其爲。
- 吳橘北化橙，良玉貴不緇。
- 行矣保令圖，懷哉絲路悲。

## 拼音

- ai4 zhu4 mie4 jiao1 yi4 ， fang1 zhao4 ping2 yi2 man2 。
- xia4 shu1 ji4 shao4 kang1 ， xiao3 ya3 yong3 zhou1 xuan1 。
- mao4 lie4 gai4 dang1 dai4 ， xiu1 sheng1 chui2 yi4 nian2 。
- jun1 chen2 jin1 wang4 zhi1 ， you2 ruo4 shen2 ren2 ran2 。
- huang2 tian1 xi1 jiang4 luan4 ， guo2 bu4 duo1 jian1 xin1 。
- hai3 yu3 zheng4 yao2 dang4 ， feng1 jiang1 tuo1 da4 chen2 。
- zhao4 min2 ge1 zu2 zhang1 ， san1 fu4 tu2 chuang4 shen2 。
- kou4 rang3 you3 hou4 shang3 ， shan1 lin2 duo1 jian4 pin2 。
- xiao3 fu1 jin1 chong3 zhi4 ， chi2 yi3 ao4 han2 shi4 。
- da2 ren2 mei3 da4 guan1 ， ju4 ken3 qu1 qi2 zhi4 。
- cong2 ren2 wei4 sun3 ming2 ， bu4 cong2 si1 ni4 er3 。
- ang1 zang1 mei3 bu4 rong2 ， wei3 sui2 duo1 xun4 si3 。
- kong3 ming2 zuo3 xuan2 de2 ， jun1 chen2 cheng1 yu2 shui3 。
- tian2 zu3 fu3 ben3 chu1 ， bi4 jian4 mei4 liang2 tu2 。
- shu3 cheng2 ding3 zu2 shi4 ， wo4 long2 ming2 yi4 du1 。
- yuan2 sang1 guan1 du4 shi1 ， er4 chen2 sui2 jian4 tu2 。
- nü3 luo2 yi1 qing1 song1 ， lian3 man4 xiang1 mian2 yan2 。
- sui4 mu4 rao2 xue3 shuang1 ， zhi1 gan4 you2 ying2 chan2 。
- man4 cao3 sheng1 hui3 yuan2 ， feng2 shi2 yi4 qian1 qian1 。
- ji1 yu3 hui3 yuan2 zhui4 ， tiao2 ying3 yi4 yi3 qian2 。
- wan3 wan3 wo3 liang2 you3 ， cai2 ju4 yi2 zuo3 shi2 。
- guo3 gan3 wu2 yu3 qian2 ， yi4 lun4 you3 yu2 zi1 。
- gong1 ming2 ke3 li4 zhi4 ， yao4 dang1 shen4 qi2 wei2 。
- wu2 ju2 bei3 hua4 cheng2 ， liang2 yu4 gui4 bu4 zi1 。
- xing2 yi3 bao3 ling4 tu2 ， huai2 zai1 si1 lu4 bei1 。

## 注释

## 译文

## 赏析
