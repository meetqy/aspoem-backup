---
id: zhang-nie-chen-qi-deng-si-ge-qian-shan-wei-wu-fu-wei-lu-shan-lu-wan-ru-ping-yuan-ou-shu-chun-wu
title: 晨起登寺閣前山爲霧覆微露山麓宛如平遠偶書春物
titlePinyin: chen2 qi3 deng1 si4 ge2 qian2 shan1 wei2 wu4 fu4 wei1 lu4 shan1 lu4 wan3 ru2 ping2 yuan3 ou3 shu1 chun1 wu4
titleSlug: chen-qi-deng-si-ge-qian-shan-wei-wu-fu-wei-lu-shan-lu-wan-ru-ping-yuan-ou-shu-chun-wu
author: 張嵲
authorPinyin: zhang1 nie4
authorSlug: zhang-nie
dynasty: 唐
dynastyPinyin: tang2
dynastySlug: tang
tags: []
---

## 正文

- 日出霧猶重，微茫認山麓。
- 遠目疑可窮，澶漫如夷陸。
- 韶序日已深，時禽囀幽谷。
- 青林不受春，景氣潤脩竹。
- 日晴烟光亂，風澹水容渌。
- 閩嶺農事初，荒泉被山曲。
- 耒耜没深泥，鳬鴨讙相逐。
- 躬耕記往年，遭亂成羈束。
- 故園隔山河，桑柘猶在目。
- 丘隴諒荒蕪，春歸惟灌木。
- 囚拘愴兹晨，儻徉悲前躅。
- 緣情固攀援，理會何桎梏。
- 且寄終日閒，玩此春苗綠。

## 拼音

- ri4 chu1 wu4 you2 zhong4 ， wei1 mang2 ren4 shan1 lu4 。
- yuan3 mu4 yi2 ke3 qiong2 ， chan2 man4 ru2 yi2 lu4 。
- shao2 xu4 ri4 yi3 shen1 ， shi2 qin2 zhuan4 you1 gu3 。
- qing1 lin2 bu2 shou4 chun1 ， jing3 qi4 run4 xiu1 zhu2 。
- ri4 qing2 yan1 guang1 luan4 ， feng1 dan4 shui3 rong2 lu4 。
- min3 ling3 nong2 shi4 chu1 ， huang1 quan2 bei4 shan1 qu3 。
- lei3 si4 mei2 shen1 ni2 ， fu2 ya1 huan1 xiang1 zhu2 。
- gong1 geng1 ji4 wang3 nian2 ， zao1 luan4 cheng2 ji1 shu4 。
- gu4 yuan2 ge2 shan1 he2 ， sang1 zhe4 you2 zai4 mu4 。
- qiu1 long3 liang4 huang1 wu2 ， chun1 gui1 wei2 guan4 mu4 。
- qiu2 ju1 chuang4 zi1 chen2 ， tang3 yang2 bei1 qian2 zhu2 。
- yuan2 qing2 gu4 pan1 yuan2 ， li3 hui4 he2 zhi4 gu4 。
- qie3 ji4 zhong1 ri4 xian2 ， wan2 ci3 chun1 miao2 lü4 。

## 注释

## 译文

## 赏析
