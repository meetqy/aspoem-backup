---
id: zhang-nie-shou-wang-su-zhou
title: 壽王蘇州
titlePinyin: shou4 wang2 su1 zhou1
titleSlug: shou-wang-su-zhou
author: 張嵲
authorPinyin: zhang1 nie4
authorSlug: zhang-nie
dynasty: 唐
dynastyPinyin: tang2
dynastySlug: tang
tags: []
---

## 正文

- 維昔高堂講射蓬，瑞雲吹不散薰風。
- 十分正滿冰輪桂，一葉將飛露井桐。
- 元老三朝尊相閥，餘休幾世積陰功。
- 光芒孕秀星淪昴，神物儲祥嶽降嵩。
- 淮水筮靈芳裔遠，蜀江波與慶源通。
- 傳家自有調元手，許國常輸露膽忠。
- 節勁不凋霜後柏，氣豪長吐雨餘虹。
- 金隄護掃河循道，蘭省分曹宿在穹。
- 銅虎屢揚飛盖皂，木牛多足太倉紅。
- 朝班入簉鵷鴻列，京尹頻令狴犴空。
- 暫綴漢庭安世橐，来臨吳國館娃宫。
- 民安泰伯封疆外，日在韋侯嘯詠中。
- 贊壽一爐金篆籀，捧觴千髻玉玲瓏。
- 桃開坐閱三千歲，松夢當占十八公。
- 日望鋒車歌九罭，時韜組甲詠車攻。
- 如君江左今王導，有客河陽舊石洪。
- 甄冶從来收朽鈍，涓埃殊未報深崇。
- 省臺衮衮心何羡，旌斾揺揺思莫窮。
- 賓綴阻陪稱壽斚，書緘聊復寄詩筒。
- 西湖十里荷花水，净洗觥船遠祝翁。

## 拼音

- wei2 xi1 gao1 tang2 jiang3 she4 peng2 ， rui4 yun2 chui1 bu2 san4 xun1 feng1 。
- shi2 fen1 zheng4 man3 bing1 lun2 gui4 ， yi2 ye4 jiang1 fei1 lu4 jing3 tong2 。
- yuan2 lao3 san1 zhao1 zun1 xiang1 fa2 ， yu2 xiu1 ji1 shi4 ji1 yin1 gong1 。
- guang1 mang2 yun4 xiu4 xing1 lun2 mao3 ， shen2 wu4 chu3 xiang2 yue4 jiang4 song1 。
- huai2 shui3 shi4 ling2 fang1 yi4 yuan3 ， shu3 jiang1 bo1 yu3 qing4 yuan2 tong1 。
- chuan2 jia1 zi4 you3 diao4 yuan2 shou3 ， xu1 guo2 chang2 shu1 lu4 dan3 zhong1 。
- jie2 jin4 bu4 diao1 shuang1 hou4 bai3 ， qi4 hao2 chang2 tu3 yu3 yu2 hong2 。
- jin1 di1 hu4 sao3 he2 xun2 dao4 ， lan2 sheng3 fen1 cao2 su4 zai4 qiong2 。
- tong2 hu3 lü3 yang2 fei1 gai4 zao4 ， mu4 niu2 duo1 zu2 tai4 cang1 hong2 。
- chao2 ban1 ru4 zao4 yuan1 hong2 lie4 ， jing1 yin3 bin1 ling4 bi4 an4 kong1 。
- zan4 zhui4 han4 ting2 an1 shi4 tuo2 ， lai2 lin2 wu2 guo2 guan3 wa2 gong1 。
- min2 an1 tai4 bo2 feng1 jiang1 wai4 ， ri4 zai4 wei2 hou2 xiao4 yong3 zhong1 。
- zan4 shou4 yi4 lu2 jin1 zhuan4 zhou4 ， peng3 shang1 qian1 ji4 yu4 ling2 long2 。
- tao2 kai1 zuo4 yue4 san1 qian1 sui4 ， song1 meng4 dang1 zhan4 shi2 ba1 gong1 。
- ri4 wang4 feng1 ju1 ge1 jiu3 yu4 ， shi2 tao1 zu3 jia3 yong3 ju1 gong1 。
- ru2 jun1 jiang1 zuo3 jin1 wang2 dao3 ， you3 ke4 he2 yang2 jiu4 shi2 hong2 。
- zhen1 ye3 cong2 lai2 shou1 xiu3 dun4 ， juan1 ai1 shu1 wei4 bao4 shen1 chong2 。
- sheng3 tai2 gun3 gun3 xin1 he2 xian4 ， jing1 pei4 yao2 yao2 si1 mo4 qiong2 。
- bin1 zhui4 zu3 pei2 cheng1 shou4 jia3 ， shu1 jian1 liao2 fu4 ji4 shi1 tong3 。
- xi1 hu2 shi2 li3 he2 hua1 shui3 ， jing4 xi3 gong1 chuan2 yuan3 zhu4 weng1 。

## 注释

## 译文

## 赏析
