---
id: zhang-nie-xi-gu-ge
title: 西谷歌
titlePinyin: xi1 gu3 ge1
titleSlug: xi-gu-ge
author: 張嵲
authorPinyin: zhang1 nie4
authorSlug: zhang-nie
dynasty: 唐
dynastyPinyin: tang2
dynastySlug: tang
tags: []
---

## 正文

- 西川峰嶺皆綿延，一峰突兀如青蓮。
- 崔嵬勢壓東南倒，穹崇下俯群峰小。
- 古木陰森寒未凋，長雲慘澹晴猶繞。
- 陰巖積雪溜輕冰，南嶺驚春囀幽鳥。
- 山西有谷聞深曲，中有人家在山麓。
- 晝掩柴荆雞犬閒，歲耕煙岫囷倉足。
- 巫山岷嶺遥相連，知是層城幾洞天。
- 避世秦人應綠髪，茹芝仙子好朱顔。
- 寰區喪亂方如許，寸地尺天無安堵。
- 我欲携家住此山，高謝時人出塵土。
- 女蘿薜荔結爲衣，文杏香茅緝爲宇。
- 滿谷栽松紫翠寒，漫山種杏赬霞吐。
- 朝尋石乳丹洞深，暮斸茯苓蒼檜古。
- 山中父老志斯言，他時来訪吹笙侣。

## 拼音

- xi1 chuan1 feng1 ling3 jie1 mian2 yan2 ， yi4 feng1 tu1 wu4 ru2 qing1 lian2 。
- cui1 wei2 shi4 ya1 dong1 nan2 dao3 ， qiong2 chong2 xia4 fu3 qun2 feng1 xiao3 。
- gu3 mu4 yin1 sen1 han2 wei4 diao1 ， chang2 yun2 can3 dan4 qing2 you2 rao4 。
- yin1 yan2 ji1 xue3 liu1 qing1 bing1 ， nan2 ling3 jing1 chun1 zhuan4 you1 niao3 。
- shan1 xi1 you3 gu3 wen2 shen1 qu3 ， zhong1 you3 ren2 jia1 zai4 shan1 lu4 。
- zhou4 yan3 chai2 jing1 ji1 quan3 xian2 ， sui4 geng1 yan1 xiu4 qun1 cang1 zu2 。
- wu1 shan1 min2 ling3 yao2 xiang4 lian2 ， zhi1 shi4 ceng2 cheng2 ji1 dong4 tian1 。
- bi4 shi4 qin2 ren2 ying1 lü4 fa4 ， ru2 zhi1 xian1 zi3 hao3 zhu1 yan2 。
- huan2 qu1 sang1 luan4 fang1 ru2 xu1 ， cun4 di4 chi3 tian1 wu2 an1 du3 。
- wo3 yu4 xie2 jia1 zhu4 ci3 shan1 ， gao1 xie4 shi2 ren2 chu1 chen2 tu3 。
- nü3 luo2 bi4 li4 jie2 wei2 yi1 ， wen2 xing4 xiang1 mao2 ji2 wei2 yu3 。
- man3 gu3 zai1 song1 zi3 cui4 han2 ， man4 shan1 zhong3 xing4 cheng1 xia2 tu3 。
- chao2 xun2 shi2 ru3 dan1 dong4 shen1 ， mu4 zhu2 fu2 ling2 cang1 gui4 gu3 。
- shan1 zhong1 fu4 lao3 zhi4 si1 yan2 ， ta1 shi2 lai2 fang3 chui1 sheng1 lü3 。

## 注释

## 译文

## 赏析
