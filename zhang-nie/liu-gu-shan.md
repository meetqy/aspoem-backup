---
id: zhang-nie-liu-gu-shan
title: 劉谷山
titlePinyin: liu2 gu3 shan1
titleSlug: liu-gu-shan
author: 張嵲
authorPinyin: zhang1 nie4
authorSlug: zhang-nie
dynasty: 唐
dynastyPinyin: tang2
dynastySlug: tang
tags: []
---

## 正文

- 奉令事設險，兹山再經歷。
- 歲暮陰雲昏，雪後杉桂碧。
- 修篁亞路低，老木參天直。
- 下瞰穹谷中，衆樹紛若戟。
- 或爲龍蛇鬬，或作熊虎躑。
- 陰崖不受春，冬带輪囷色。
- 古苔如綠毛，因依露猶滴。
- 陰風忽動谷，衆籟久方寂。
- 儻非神物居，定有龍蛇宅。
- 山陰魏家平，百丈峙絕壁。
- 戰樓摩雲霄，武帳侵斗極。
- 鈎援諒無庸，梯衝當棄絕。
- 雖無墨翟守，天險豈所敵。
- 攬勝心以愉，經險情屢惕。
- 撫事既靡愆，微驅諒安惜。
- 何當四海晏，誅茅此投迹。
- 詩成無與言，搔首三歎息。

## 拼音

- feng4 ling4 shi4 she4 xian3 ， zi1 shan1 zai4 jing1 li4 。
- sui4 mu4 yin1 yun2 hun1 ， xue3 hou4 shan1 gui4 bi4 。
- xiu1 huang2 ya1 lu4 di1 ， lao3 mu4 can1 tian1 zhi2 。
- xia4 kan4 qiong2 gu3 zhong1 ， zhong4 shu4 fen1 ruo4 ji3 。
- huo4 wei2 long2 she2 dou4 ， huo4 zuo4 xiong2 hu3 zhi2 。
- yin1 ya2 bu2 shou4 chun1 ， dong1 dai4 lun2 qun1 se4 。
- gu3 tai2 ru2 lü4 mao2 ， yin1 yi1 lu4 you2 di1 。
- yin1 feng1 hu1 dong4 gu3 ， zhong4 lai4 jiu3 fang1 ji4 。
- tang3 fei1 shen2 wu4 ju1 ， ding4 you3 long2 she2 zhai2 。
- shan1 yin1 wei4 jia1 ping2 ， bai3 zhang4 zhi4 jue2 bi4 。
- zhan4 lou2 mo2 yun2 xiao1 ， wu3 zhang4 qin1 dou4 ji2 。
- gou1 yuan2 liang4 wu2 yong1 ， ti1 chong1 dang1 qi4 jue2 。
- sui1 wu2 mo4 zhai2 shou3 ， tian1 xian3 qi3 suo3 di2 。
- lan3 sheng4 xin1 yi3 yu2 ， jing1 xian3 qing2 lü3 ti4 。
- fu3 shi4 ji4 mi2 qian1 ， wei1 qu1 liang4 an1 xi1 。
- he2 dang1 si4 hai3 yan4 ， zhu1 mao2 ci3 tou2 ji4 。
- shi1 cheng2 wu2 yu3 yan2 ， sao1 shou3 san1 tan4 xi1 。

## 注释

## 译文

## 赏析
