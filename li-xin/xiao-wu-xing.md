---
id: li-xin-xiao-wu-xing
title: 曉霧行
titlePinyin: xiao3 wu4 xing2
titleSlug: xiao-wu-xing
author: 李新
authorPinyin: li3 xin1
authorSlug: li-xin
dynasty: 唐
dynastyPinyin: tang2
dynastySlug: tang
tags: [] 
---

## 正文

- 山川蒸空氣充塞，宇宙冥冥晝昏黑。
- 九州四海安在哉，出門寸步迷南北。
- 赤烏觜距非不剛，執轡神人身更長。
- 胡爲柔濡甘隱翳，坐令萬里無晶光。
- 我欲奮袂揮霜刀，恨身無翼愁天高。
- 茫然一身不可斷，力微援寡誠徒勞。
- 安得長風生海邊，掃除氛穢開青天。
- 葵藿傾心知所向，共看白日當空懸。

## 拼音

- shan1 chuan1 zheng1 kong1 qi4 chong1 se4 ， yu3 zhou4 ming2 ming2 zhou4 hun1 hei1 。
- jiu3 zhou1 si4 hai3 an1 zai4 zai1 ， chu1 men2 cun4 bu4 mi2 nan2 bei3 。
- chi4 wu1 zi1 ju4 fei1 bu4 gang1 ， zhi2 pei4 shen2 ren2 shen1 geng4 chang2 。
- hu2 wei2 rou2 ru2 gan1 yin3 yi4 ， zuo4 ling4 wan4 li3 wu2 jing1 guang1 。
- wo3 yu4 fen4 mei4 hui1 shuang1 dao1 ， hen4 shen1 wu2 yi4 chou2 tian1 gao1 。
- mang2 ran2 yi4 shen1 bu4 ke3 duan4 ， li4 wei1 yuan2 gua3 cheng2 tu2 lao2 。
- an1 de2 chang2 feng1 sheng1 hai3 bian1 ， sao3 chu2 fen1 hui4 kai1 qing1 tian1 。
- kui2 huo4 qing1 xin1 zhi1 suo3 xiang4 ， gong4 kan4 bai2 ri4 dang1 kong1 xuan2 。

## 注释

## 译文

## 赏析
