---
id: li-xin-song-wu-shi-jun
title: 送吳使君
titlePinyin: song4 wu2 shi3 jun1
titleSlug: song-wu-shi-jun
author: 李新
authorPinyin: li3 xin1
authorSlug: li-xin
dynasty: 唐
dynastyPinyin: tang2
dynastySlug: tang
tags: [] 
---

## 正文

- 西南世家無十族，吳范生兒長食肉。
- 虎頭犀骨初長成，閉門教草三千牘。
- 傳來舊物凌雲筆，楷字君王無第一。
- 墨池染盡俱拙人，柿葉學成幾失實。
- 聞道甘棠陰已密，相共政聲同一律。
- 玉壺盈尺不消冰，清峻照人常慘慄。
- 歸侍安車幅巾叟，石建板輿憐白首。
- 二年贏得倚欄干，醉看紅梅霜雪後。
- 草玄故人偏嗜酒，試拚黄金追百斗。
- 芋魁榿木的然成，丙穴郫筒依舊不。
- 行舟牽挽由來有，十倍青衿折楊柳。
- 未容學舍鞠園蔬，歲月用陶燕許手。
- 駑驂無取休推轂，二十四蹄肥苜蓿。
- 近時牙頰惜春風，吾曹易效窮途哭。

## 拼音

- xi1 nan2 shi4 jia1 wu2 shi2 zu2 ， wu2 fan4 sheng1 er2 chang2 shi2 rou4 。
- hu3 tou2 xi1 gu3 chu1 chang2 cheng2 ， bi4 men2 jiao4 cao3 san1 qian1 du2 。
- chuan2 lai2 jiu4 wu4 ling2 yun2 bi3 ， kai3 zi4 jun1 wang2 wu2 di4 yi1 。
- mo4 chi2 ran3 jin4 ju4 zhuo1 ren2 ， shi4 ye4 xue2 cheng2 ji1 shi1 shi2 。
- wen2 dao4 gan1 tang2 yin1 yi3 mi4 ， xiang1 gong4 zheng4 sheng1 tong2 yi2 lü4 。
- yu4 hu2 ying2 chi3 bu4 xiao1 bing1 ， qing1 jun4 zhao4 ren2 chang2 can3 li4 。
- gui1 shi4 an1 ju1 fu2 jin1 sou3 ， shi2 jian4 ban3 yu2 lian2 bai2 shou3 。
- er4 nian2 ying2 de2 yi3 lan2 gan1 ， zui4 kan4 hong2 mei2 shuang1 xue3 hou4 。
- cao3 xuan2 gu4 ren2 pian1 shi4 jiu3 ， shi4 pin1 huang2 jin1 zhui1 bai3 dou3 。
- yu4 kui2 qi1 mu4 de0 ran2 cheng2 ， bing3 xue2 pi2 tong3 yi1 jiu4 bu4 。
- xing2 zhou1 qian1 wan3 you2 lai2 you3 ， shi2 bei4 qing1 jin1 zhe2 yang2 liu3 。
- wei4 rong2 xue2 she4 ju1 yuan2 shu1 ， sui4 yue4 yong4 tao2 yan4 xu1 shou3 。
- nu2 can1 wu2 qu3 xiu1 tui1 gu3 ， er4 shi2 si4 ti2 fei2 mu4 xu0 。
- jin4 shi2 ya2 jia2 xi1 chun1 feng1 ， wu2 cao2 yi4 xiao4 qiong2 tu2 ku1 。

## 注释

## 译文

## 赏析
