---
id: li-xin-song-shi-zhong-xi-gui
title: 送時仲西歸
titlePinyin: song4 shi2 zhong4 xi1 gui1
titleSlug: song-shi-zhong-xi-gui
author: 李新
authorPinyin: li3 xin1
authorSlug: li-xin
dynasty: 唐
dynastyPinyin: tang2
dynastySlug: tang
tags: [] 
---

## 正文

- 掛書牛角來東都，短小不長五尺餘。
- 龍章鳯姿蘄見用，回叱關吏身無繻。
- 志如秋鶚氣如虎，整束衣冠詫齊魯。
- 膏油繼晷不識眠，虀鹽充腸久味苦。
- 爾來試擬觀國賓，執筆四顧旁無人。
- 劉蕡射策不中彀，何蕃如家知有親。
- 不平豪憤四五載，虚老身姓三十春。
- 杜門讀書破萬卷，終教此道淳乎淳。
- 行行雪霜寒凝野，侵星據鞍跨羸馬。
- 妻子評郎被褐還，玉柱機頭差不下。
- 但誇舌在終可圗，肯向明時慚達者。

## 拼音

- gua4 shu1 niu2 jiao3 lai2 dong1 dou1 ， duan3 xiao3 bu4 chang2 wu3 chi3 yu2 。
- long2 zhang1 feng4 zi1 qi2 jian4 yong4 ， hui2 chi4 guan1 li4 shen1 wu2 xu1 。
- zhi4 ru2 qiu1 e4 qi4 ru2 hu3 ， zheng3 shu4 yi1 guan1 cha4 qi2 lu3 。
- gao1 you2 ji4 gui3 bu4 shi2 mian2 ， ji1 yan2 chong1 chang2 jiu3 wei4 ku3 。
- er3 lai2 shi4 ni3 guan1 guo2 bin1 ， zhi2 bi3 si4 gu4 pang2 wu2 ren2 。
- liu2 fen2 she4 ce4 bu4 zhong1 gou4 ， he2 fan1 ru2 jia1 zhi1 you3 qin1 。
- bu4 ping2 hao2 fen4 si4 wu3 zai4 ， xu1 lao3 shen1 xing4 san1 shi2 chun1 。
- du4 men2 du2 shu1 po4 wan4 juan4 ， zhong1 jiao4 ci3 dao4 chun2 hu1 chun2 。
- hang2 hang2 xue3 shuang1 han2 ning2 ye3 ， qin1 xing1 ju4 an1 kua4 lei2 ma3 。
- qi1 zi0 ping2 lang2 bei4 he4 huan2 ， yu4 zhu4 ji1 tou2 cha4 bu2 xia4 。
- dan4 kua1 she2 zai4 zhong1 ke3 tu2 ， ken3 xiang4 ming2 shi2 can2 da2 zhe3 。

## 注释

## 译文

## 赏析
