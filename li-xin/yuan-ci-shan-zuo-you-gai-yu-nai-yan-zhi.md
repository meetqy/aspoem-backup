---
id: li-xin-yuan-ci-shan-zuo-you-gai-yu-nai-yan-zhi
title: 元次山作友丐予乃諺之
titlePinyin: yuan2 ci4 shan1 zuo4 you3 gai4 yu3 nai3 yan4 zhi1
titleSlug: yuan-ci-shan-zuo-you-gai-yu-nai-yan-zhi
author: 李新
authorPinyin: li3 xin1
authorSlug: li-xin
dynasty: 唐
dynastyPinyin: tang2
dynastySlug: tang
tags: [] 
---

## 正文

- 罷惰嫉游手，孤獨嗟窮民。
- 聾盲本定業，疥癩詎可親。
- 生事自破碎，誰肯收頑嚚。
- 期期依馬韀，勃勃根車塵。
- 眇者道眇者，跛復有跛僎。
- 蹴爾既不屑，嗟來猶發嗔。
- 色驕從墦間，所與皆貴人。
- 氣微仆桑下，會作山鬼鄰。
- 七日不火食，自斷無此身。
- 所以號道邊，時逢怛隱仁。
- 子胥至瀧口，從者亦在陳。
- 志鞭平王尸，弦歌杏壇春。
- 不聞汩廉恥，亦豈生顰呻。
- 只今趨權門，僞不如爾真。
- 盃殘炙已冷，赤澤盈精神。
- 舐痔嘗便溲，不怕污吻唇。
- 摩足拂粒鬚，猥辱以爲申。
- 軒然上車馬，氣耀無等倫。
- 造請冒風雷，謁吏訶叱頻。
- 嘗聞郭恕先，本是先帝臣。
- 酒偶挽屠沽，謂言等縉紳。
- 衣而龜紫章，解而衣結鶉。
- 扶起溝中瘠，便可席上珍。
- 定知節義者，以故長賤貧。
- 幡然歸首陽，不厭薇蕨新。

## 拼音

- ba4 duo4 ji2 you2 shou3 ， gu1 du2 jie1 qiong2 min2 。
- long2 mang2 ben3 ding4 ye4 ， jie4 lai4 ju4 ke3 qin1 。
- sheng1 shi4 zi4 po4 sui4 ， shui2 ken3 shou1 wan2 yin2 。
- qi1 qi1 yi1 ma3 jian1 ， bo2 bo2 gen1 ju1 chen2 。
- miao3 zhe3 dao4 miao3 zhe3 ， bo3 fu4 you3 bo3 zhuan4 。
- cu4 er3 ji4 bu2 xie4 ， jie1 lai2 you2 fa1 chen1 。
- se4 jiao1 cong2 fan2 jian4 ， suo3 yu3 jie1 gui4 ren2 。
- qi4 wei1 pu2 sang1 xia4 ， hui4 zuo4 shan1 gui3 lin2 。
- qi1 ri4 bu4 huo3 shi2 ， zi4 duan4 wu2 ci3 shen1 。
- suo3 yi3 hao4 dao4 bian1 ， shi2 feng2 da2 yin3 ren2 。
- zi3 xu1 zhi4 long2 kou3 ， cong2 zhe3 yi4 zai4 chen2 。
- zhi4 bian1 ping2 wang2 shi1 ， xian2 ge1 xing4 tan2 chun1 。
- bu4 wen2 gu3 lian2 chi3 ， yi4 qi3 sheng1 pin2 shen1 。
- zhi1 jin1 qu1 quan2 men2 ， wei3 bu4 ru2 er3 zhen1 。
- bei1 can2 zhi4 yi3 leng3 ， chi4 ze2 ying2 jing1 shen2 。
- shi4 zhi4 chang2 bian4 sou1 ， bu2 pa4 wu1 wen3 chun2 。
- mo2 zu2 fu2 li4 xu1 ， wei3 ru3 yi3 wei2 shen1 。
- xuan1 ran2 shang4 ju1 ma3 ， qi4 yao4 wu2 deng3 lun2 。
- zao4 qing3 mao4 feng1 lei2 ， ye4 li4 he1 chi4 bin1 。
- chang2 wen2 guo1 shu4 xian1 ， ben3 shi4 xian1 di4 chen2 。
- jiu3 ou3 wan3 tu2 gu1 ， wei4 yan2 deng3 jin4 shen1 。
- yi1 er2 gui1 zi3 zhang1 ， jie3 er2 yi1 jie2 chun2 。
- fu2 qi3 gou1 zhong1 ji2 ， bian4 ke3 xi2 shang4 zhen1 。
- ding4 zhi1 jie2 yi4 zhe3 ， yi3 gu4 chang2 jian4 pin2 。
- fan1 ran2 gui1 shou3 yang2 ， bu2 yan4 wei1 jue2 xin1 。

## 注释

## 译文

## 赏析
