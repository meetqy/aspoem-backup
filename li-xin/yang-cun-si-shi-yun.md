---
id: li-xin-yang-cun-si-shi-yun
title: 楊村四十韻
titlePinyin: yang2 cun1 si4 shi2 yun4
titleSlug: yang-cun-si-shi-yun
author: 李新
authorPinyin: li3 xin1
authorSlug: li-xin
dynasty: 唐
dynastyPinyin: tang2
dynastySlug: tang
tags: [] 
---

## 正文

- 欻行西山隈，茄荻風颼颼。
- 陰巖有積雪，竟日無行輈。
- 灘聲下層簷，寫出千古愁。
- 斷墟燈火光，慘月神鬼謳。
- 巇岑泣哀猿，短篠驅歸牛。
- 頑雲籠遠嶠，退水拓新州。
- 蟾膚纍石拳，龍影臥松樛。
- 顧惟衰病姿，畏作魑魅儔。
- 若有負郭田，肯抱窮年羞。
- 昔懷截犀堅，今成繞指柔。
- 况復僻陋地，可是英俊遊。
- 山祠鐘送夜，水國笛横秋。
- 薄霧晨欺鬢，斜陽獨倚樓。
- 眸寒碧冥鴻，葉小沙際舟。
- 漁師獵魚去，數獲惟芒鯫。
- 射生持虎歸，熟視俱老彪。
- 時世賤兩目，東家如寇讎。
- 長沙卑濕國，洛陽年少留。
- 太白竄夜郎，退之謫潮州。
- 才大難爲庸，不死即長囚。
- 官職雖差池，志意相夷侔。
- 自匪遷逐客，而有遷逐憂。
- 田塍古丈人，來爲寒士謀。
- 胡不近長安，遠土終悠悠。
- 回語古丈人，兩泪不能收。
- 從古長安兒，俠氣侵雲浮。
- 十九白如瓠，危帽鉗輕褠。
- 奚奴扶寶带，雜遝驂驊驑。
- 飲徹金張家，醉留驌驦裘。
- 又恐銀瓶欹，指撝營糟丘。
- 出閣訊花童，如何爲麥麰。
- 已不願學孔，何時當夢周。
- 杏韀照金龜，粉葉誇銀鈎。
- 緩急乘一障，夜亡狄山頭。
- 掃清玉門塵，澄澈黄河流。
- 如彼行道人，頗有挾此籌。
- 咀嚼蘭蘅芳，蕪蘼梗其喉。
- 夜光有先容，白日無暗投。
- 足錢便得已，誰卜公與侯。
- 歸來揮囊金，飽窮泉石幽。

## 拼音

- chua1 xing2 xi1 shan1 wei1 ， qie2 di2 feng1 sou1 sou1 。
- yin1 yan2 you3 ji1 xue3 ， jing4 ri4 wu2 xing2 zhou1 。
- tan1 sheng1 xia4 ceng2 yan2 ， xie3 chu1 qian1 gu3 chou2 。
- duan4 xu1 deng1 huo3 guang1 ， can3 yue4 shen2 gui3 ou1 。
- xi1 cen2 qi4 ai1 yuan2 ， duan3 xiao3 qu1 gui1 niu2 。
- wan2 yun2 long2 yuan3 jiao4 ， tui4 shui3 tuo4 xin1 zhou1 。
- chan2 fu1 lei2 shi2 quan2 ， long2 ying3 wo4 song1 jiu1 。
- gu4 wei2 shuai1 bing4 zi1 ， wei4 zuo4 chi1 mei4 chou2 。
- ruo4 you3 fu4 guo1 tian2 ， ken3 bao4 qiong2 nian2 xiu1 。
- xi1 huai2 jie2 xi1 jian1 ， jin1 cheng2 rao4 zhi3 rou2 。
- kuang4 fu4 pi4 lou4 di4 ， ke3 shi4 ying1 jun4 you2 。
- shan1 ci2 zhong1 song4 ye4 ， shui3 guo2 di2 heng2 qiu1 。
- bao2 wu4 chen2 qi1 bin4 ， xie2 yang2 du2 yi3 lou2 。
- mou2 han2 bi4 ming2 hong2 ， ye4 xiao3 sha1 ji4 zhou1 。
- yu2 shi1 lie4 yu2 qu4 ， shu4 huo4 wei2 mang2 zou1 。
- she4 sheng1 chi2 hu3 gui1 ， shu2 shi4 ju4 lao3 biao1 。
- shi2 shi4 jian4 liang3 mu4 ， dong1 jia1 ru2 kou4 chou2 。
- chang2 sha1 bei1 shi1 guo2 ， luo4 yang2 nian2 shao4 liu2 。
- tai4 bai2 cuan4 ye4 lang2 ， tui4 zhi1 zhe2 chao2 zhou1 。
- cai2 da4 nan2 wei2 yong1 ， bu4 si3 ji2 chang2 qiu2 。
- guan1 zhi2 sui1 cha1 chi2 ， zhi4 yi4 xiang1 yi2 mou2 。
- zi4 fei3 qian1 zhu2 ke4 ， er2 you3 qian1 zhu2 you1 。
- tian2 cheng2 gu3 zhang4 ren2 ， lai2 wei2 han2 shi4 mou2 。
- hu2 bu2 jin4 chang2 an1 ， yuan3 tu3 zhong1 you1 you1 。
- hui2 yu3 gu3 zhang4 ren2 ， liang3 lei4 bu4 neng2 shou1 。
- cong2 gu3 chang2 an1 er2 ， xia2 qi4 qin1 yun2 fu2 。
- shi2 jiu3 bai2 ru2 hu4 ， wei1 mao4 qian2 qing1 gou1 。
- xi1 nu2 fu2 bao3 dai4 ， za2 ta4 can1 hua2 liu2 。
- yin3 che4 jin1 zhang1 jia1 ， zui4 liu2 su4 shuang1 qiu2 。
- you4 kong3 yin2 ping2 qi1 ， zhi3 hui1 ying2 zao1 qiu1 。
- chu1 ge2 xun4 hua1 tong2 ， ru2 he2 wei2 mai4 mou2 。
- yi3 bu2 yuan4 xue2 kong3 ， he2 shi2 dang1 meng4 zhou1 。
- xing4 jian1 zhao4 jin1 gui1 ， fen3 ye4 kua1 yin2 gou1 。
- huan3 ji2 cheng2 yi2 zhang4 ， ye4 wang2 di2 shan1 tou2 。
- sao3 qing1 yu4 men2 chen2 ， cheng2 che4 huang2 he2 liu2 。
- ru2 bi3 hang2 dao4 ren2 ， po1 you3 xie2 ci3 chou2 。
- ju3 jue2 lan2 heng2 fang1 ， wu2 mi2 geng3 qi2 hou2 。
- ye4 guang1 you3 xian1 rong2 ， bai2 ri4 wu2 an4 tou2 。
- zu2 qian2 bian4 de2 yi3 ， shui2 bu3 gong1 yu3 hou2 。
- gui1 lai2 hui1 nang2 jin1 ， bao3 qiong2 quan2 shi2 you1 。

## 注释

## 译文

## 赏析
