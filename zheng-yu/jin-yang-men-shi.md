---
id: zheng-yu-jin-yang-men-shi
title: 津陽門詩
titlePinyin: jin1 yang2 men2 shi1
titleSlug: jin-yang-men-shi
author: 鄭嵎
authorPinyin: zheng4 yu2
authorSlug: zheng-yu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 津陽門北臨通逵，雪風獵獵飄酒旗。
- 泥寒欵段蹶不進，疲童退問前何爲。
- 酒家顧客催解裝，案前羅列樽與巵。
- 青錢瑣屑安足數，白醪軟美甘如飴。
- 開壚引滿相獻酬，枯腸渴肺忘朝飢。
- 愁憂似見出門去，漸覺春色入四肢。
- 主翁移客挑華燈，雙肩隱膝烏帽欹。
- 笑云鮐老不爲禮，飄蕭雪鬢雙垂頤。
- 問余何往凌寒曦，顧翁枯朽郎豈知。
- 翁曾豪盛客不見，我自爲君陳昔時。
- 時平親衛號羽林，我纔十五爲孤兒。
- 射熊搏虎衆莫敵，彎弧出入隨佽飛。
- 此時初創觀風樓，簷高百尺堆華榱。
- 樓南更起鬬雞殿，晨光出影相參差。
- 其年十月移禁仗，山下櫛比羅百司。
- 朝元閣成老君見，會昌縣以新豐移。
- 幽州曉進供奉馬，玉珂寶勒黃金羈。
- 五王扈駕夾城路，傳聲校獵渭水湄。
- 羽林六軍各出射，籠山絡野張罝維。
- 彫弓繡韣不知數，翻身滅沒皆蛾眉。
- 赤鷹黃鶻雲中來，妖狐狡兔無所依。
- 人煩馬殆禽獸盡，百里腥膻禾黍稀。
- 暖山度臘東風微，宮娃賜浴長湯池。
- 刻成玉蓮噴香液，漱迴煙浪深逶迤。
- 犀屏象薦雜羅列，錦鳧繡雁相追隨。
- 破簪碎鈿不足拾，金溝殘溜和纓緌。
- 上皇寬容易承事，十家三國爭光輝。
- 繞牀呼盧恣樗博，張燈達晝相謾欺。
- 相君侈擬縱驕橫，日從秦虢多游嬉。
- 朱衫馬前未滿足，更驅武卒羅旌旗。
- 畫輪寶軸從天來，雲中笑語聲融怡。
- 鳴鞭後騎何躞蹀，宮粧襟袖皆仙姿。
- 青門紫陌多春風，風中數日殘春遺。
- 驪駒吐沬一奮迅，路人擁篲爭珠璣。
- 八姨新起合歡堂，翔鵾賀燕無由窺。
- 萬金酬工不肯去，矜能恃巧猶嗟咨。
- 四方節制傾附媚，窮奢極侈沽恩私。
- 堂中特設夜明枕，銀燭不張光鑒帷。
- 瑤光樓南皆紫禁，梨園仙宴臨花枝。
- 迎娘歌喉玉𥦖窱，蠻兒舞帶金葳蕤。
- 三郎紫笛弄煙月，怨如別鶴呼羈雌。
- 玉奴琵琶龍香撥，倚歌促酒聲嬌悲。
- 飲鹿泉邊春露晞，粉梅檀杏飄朱墀。
- 金沙洞口長生殿，玉蘂峰頭王母祠。
- 禁庭術士多幻化，上前較勝紛相持。
- 羅公如意奪顏色，三藏袈裟成散絲。
- 蓬萊池上望秋月，無雲萬里懸清輝。
- 上皇夜半月中去，三十六宮愁不歸。
- 月中秘樂天半間，丁璫玉石和塤篪。
- 宸聰聽覽未終曲，却到人間迷是非。
- 千秋御節在八月，會同萬國朝華夷。
- 花萼樓南大合樂，八音九奏鸞來儀。
- 都盧尋橦誠齷齪，公孫劒伎方神奇。
- 馬知舞徹下牀榻，人惜曲終更羽衣。
- 祿山此時侍御側，金雞畫障當罘罳。
- 繡 {衤羽} 衣褓日屓贔，甘言狡計愈嬌癡。
- 詔令上路建甲第，樓通走馬如飛翬。
- 大開內府恣供給，玉缶金筐銀簸箕。
- 異謀潛熾促歸去，臨軒賜帶盈十圍。
- 忠臣張公識逆狀，日日切諫上弗疑。
- 湯成召浴果不至，潼關已溢漁陽師。
- 御街一夕無禁鼓，玉輅順動西南馳。
- 九門回望塵坌多，六龍夜馭兵衛疲。
- 縣官無人具軍頓，行宮徹屋屠雲螭。
- 馬嵬驛前駕不發，宰相射殺冤者誰。
- 長眉鬒髮作凝血，空有君王潛涕洟。
- 青泥坂上到三蜀，金堤城邊止九旂。
- 移文泣祭昔臣墓，度曲悲歌秋雁辭。
- 明年尚父上捷書，洗清觀闕收封畿。
- 兩君相見望賢頓，君臣鼓舞皆歔欷。
- 宮中親呼高驃騎，潛令改葬楊真妃。
- 花膚雪豔不復見，空有香囊和淚滋。
- 鑒輿却入華清宮，滿山紅實垂相思。
- 飛霜殿前月悄悄，迎春亭下風颸颸。
- 雪衣女失玉籠在，長生鹿瘦銅牌垂。
- 象牀塵凝罨颯被，畫檐蟲網頗梨碑。
- 碧菱花覆雲母陵，風篁雨菊低離披。
- 真人影帳偏生草，果老藥堂空掩扉。
- 鼎湖一日失弓劒，橋山煙草俄霏霏。
- 空聞玉椀入金市，但見銅壺飄翠帷。
- 開元到今踰十紀，當初事跡皆殘隳。
- 竹花唯養棲梧鳳，水藻周游巢葉龜。
- 會昌御宇斥內典，去留二敎分黃緇。
- 慶山汙瀦石甕毀，紅樓綠閣皆支離。
- 奇松怪柏爲樵蘇，童山眢谷亡嶮巇。
- 煙中壁碎摩詰畫，雲間字失玄宗詩。
- 石魚巖底百尋井，銀牀下卷紅綆遲。
- 當時清影蔭紅葉，一旦飛埃埋素規。
- 韓家燭臺倚林杪，千枝燦若山霞摛。
- 昔年光彩奪天月，昨日銷鎔當路岐。
- 龍宮御榜高可惜，火焚牛挽臨崎峗。
- 孔雀松殘赤琥珀，鴛鴦瓦碎青琉璃。
- 今我前程能幾許，徒有餘息筋力羸。
- 逢君話此空灑涕，却憶歡娛無見期。
- 主翁莫泣聽我語，寧勞感舊休吁嘻。
- 河清海宴不難覩，我皇已上昇平基。
- 湟中土地昔湮沒，昨夜收復無瘡痍。
- 戎王北走棄青塚，虜馬西奔空月支。
- 兩逢堯年豈易偶，願翁頤養豐膚肌。
- 平明酒醒便分首，今夕一樽翁莫違。

## 拼音

- jin1 yang2 men2 bei3 lin2 tong1 kui2 ， xue3 feng1 lie4 lie4 piao1 jiu3 qi2 。
- ni2 han2 kuan3 duan4 jue3 bu2 jin4 ， pi2 tong2 tui4 wen4 qian2 he2 wei2 。
- jiu3 jia1 gu4 ke4 cui1 jie3 zhuang1 ， an4 qian2 luo2 lie4 zun1 yu3 zhi1 。
- qing1 qian2 suo3 xie4 an1 zu2 shu4 ， bai2 lao2 ruan3 mei3 gan1 ru2 yi2 。
- kai1 lu2 yin3 man3 xiang1 xian4 chou2 ， ku1 chang2 ke3 fei4 wang4 chao2 ji1 。
- chou2 you1 si4 jian4 chu1 men2 qu4 ， jian4 jue2 chun1 se4 ru4 si4 zhi1 。
- zhu3 weng1 yi2 ke4 tiao1 hua2 deng1 ， shuang1 jian1 yin3 xi1 wu1 mao4 qi1 。
- xiao4 yun2 tai2 lao3 bu4 wei2 li3 ， piao1 xiao1 xue3 bin4 shuang1 chui2 yi2 。
- wen4 yu2 he2 wang3 ling2 han2 xi1 ， gu4 weng1 ku1 xiu3 lang2 qi3 zhi1 。
- weng1 ceng2 hao2 sheng4 ke4 bu2 jian4 ， wo3 zi4 wei2 jun1 chen2 xi1 shi2 。
- shi2 ping2 qin1 wei4 hao4 yu3 lin2 ， wo3 cai2 shi2 wu3 wei2 gu1 er2 。
- she4 xiong2 bo2 hu3 zhong4 mo4 di2 ， wan1 hu2 chu1 ru4 sui2 ci4 fei1 。
- ci3 shi2 chu1 chuang4 guan1 feng1 lou2 ， yan2 gao1 bai3 chi3 dui1 hua2 cui1 。
- lou2 nan2 geng4 qi3 dou4 ji1 dian4 ， chen2 guang1 chu1 ying3 xiang1 can1 cha4 。
- qi2 nian2 shi2 yue4 yi2 jin4 zhang4 ， shan1 xia4 zhi4 bi3 luo2 bai3 si1 。
- chao2 yuan2 ge2 cheng2 lao3 jun1 jian4 ， hui4 chang1 xian4 yi3 xin1 feng1 yi2 。
- you1 zhou1 xiao3 jin4 gong4 feng4 ma3 ， yu4 ke1 bao3 le4 huang2 jin1 ji1 。
- wu3 wang2 hu4 jia4 jia1 cheng2 lu4 ， chuan2 sheng1 xiao4 lie4 wei4 shui3 mei2 。
- yu3 lin2 liu4 jun1 ge4 chu1 she4 ， long2 shan1 luo4 ye3 zhang1 ju1 wei2 。
- diao1 gong1 xiu4 du2 bu4 zhi1 shu4 ， fan1 shen1 mie4 mei2 jie1 e2 mei2 。
- chi4 ying1 huang2 gu3 yun2 zhong1 lai2 ， yao1 hu2 jiao3 tu4 wu2 suo3 yi1 。
- ren2 fan2 ma3 dai4 qin2 shou4 jin4 ， bai3 li3 xing1 shan1 he2 shu3 xi1 。
- nuan3 shan1 du4 la4 dong1 feng1 wei1 ， gong1 wa2 ci4 yu4 chang2 tang1 chi2 。
- ke4 cheng2 yu4 lian2 pen1 xiang1 ye4 ， shu4 hui2 yan1 lang4 shen1 wei1 yi2 。
- xi1 ping2 xiang4 jian4 za2 luo2 lie4 ， jin3 fu2 xiu4 yan4 xiang1 zhui1 sui2 。
- po4 zan1 sui4 dian4 bu4 zu2 shi2 ， jin1 gou1 can2 liu1 he2 ying1 rui2 。
- shang4 huang2 kuan1 rong2 yi4 cheng2 shi4 ， shi2 jia1 san1 guo2 zheng1 guang1 hui1 。
- rao4 chuang2 hu1 lu2 zi4 chu1 bo2 ， zhang1 deng1 da2 zhou4 xiang1 man2 qi1 。
- xiang1 jun1 chi3 ni3 zong4 jiao1 heng2 ， ri4 cong2 qin2 guo2 duo1 you2 xi1 。
- zhu1 shan1 ma3 qian2 wei4 man3 zu2 ， geng4 qu1 wu3 zu2 luo2 jing1 qi2 。
- hua4 lun2 bao3 zhou2 cong2 tian1 lai2 ， yun2 zhong1 xiao4 yu3 sheng1 rong2 yi2 。
- ming2 bian1 hou4 qi2 he2 xie4 die2 ， gong1 zhuang1 jin1 xiu4 jie1 xian1 zi1 。
- qing1 men2 zi3 mo4 duo1 chun1 feng1 ， feng1 zhong1 shu4 ri4 can2 chun1 yi2 。
- li2 ju1 tu3 mei4 yi2 fen4 xun4 ， lu4 ren2 yong1 hui4 zheng1 zhu1 ji1 。
- ba1 yi2 xin1 qi3 he2 huan1 tang2 ， xiang2 kun1 he4 yan4 wu2 you2 kui1 。
- wan4 jin1 chou2 gong1 bu4 ken3 qu4 ， jin1 neng2 shi4 qiao3 you2 jie1 zi1 。
- si4 fang1 jie2 zhi4 qing1 fu4 mei4 ， qiong2 she1 ji2 chi3 gu1 en1 si1 。
- tang2 zhong1 te4 she4 ye4 ming2 zhen3 ， yin2 zhu2 bu4 zhang1 guang1 jian4 wei2 。
- yao2 guang1 lou2 nan2 jie1 zi3 jin4 ， li2 yuan2 xian1 yan4 lin2 hua1 zhi1 。
- ying2 niang2 ge1 hou2 yu4 𥦖 tiao3 ， man2 er2 wu3 dai4 jin1 wei1 rui2 。
- san1 lang2 zi3 di2 nong4 yan1 yue4 ， yuan4 ru2 bie2 he4 hu1 ji1 ci2 。
- yu4 nu2 pi2 pa0 long2 xiang1 bo1 ， yi3 ge1 cu4 jiu3 sheng1 jiao1 bei1 。
- yin3 lu4 quan2 bian1 chun1 lu4 xi1 ， fen3 mei2 tan2 xing4 piao1 zhu1 chi2 。
- jin1 sha1 dong4 kou3 chang2 sheng1 dian4 ， yu4 rui3 feng1 tou2 wang2 mu3 ci2 。
- jin4 ting2 shu4 shi4 duo1 huan4 hua4 ， shang4 qian2 jiao4 sheng4 fen1 xiang1 chi2 。
- luo2 gong1 ru2 yi4 duo2 yan2 se4 ， san1 zang4 jia1 sha1 cheng2 san4 si1 。
- peng2 lai2 chi2 shang4 wang4 qiu1 yue4 ， wu2 yun2 wan4 li3 xuan2 qing1 hui1 。
- shang4 huang2 ye4 ban4 yue4 zhong1 qu4 ， san1 shi2 liu4 gong1 chou2 bu4 gui1 。
- yue4 zhong1 mi4 le4 tian1 ban4 jian4 ， ding1 dang1 yu4 shi2 he2 xun1 chi2 。
- chen2 cong1 ting1 lan3 wei4 zhong1 qu3 ， que4 dao4 ren2 jian4 mi2 shi4 fei1 。
- qian1 qiu1 yu4 jie2 zai4 ba1 yue4 ， hui4 tong2 wan4 guo2 chao2 hua2 yi2 。
- hua1 e4 lou2 nan2 da4 he2 le4 ， ba1 yin1 jiu3 zou4 luan2 lai2 yi2 。
- dou1 lu2 xun2 tong2 cheng2 wo4 chuo4 ， gong1 sun1 jian4 ji4 fang1 shen2 qi2 。
- ma3 zhi1 wu3 che4 xia4 chuang2 ta4 ， ren2 xi1 qu3 zhong1 geng4 yu3 yi1 。
- lu4 shan1 ci3 shi2 shi4 yu4 ce4 ， jin1 ji1 hua4 zhang4 dang1 fu2 si1 。
- xiu4  { yi1 yu3 }  yi1 bao3 ri4 xi4 bi4 ， gan1 yan2 jiao3 ji4 yu4 jiao1 chi1 。
- zhao4 ling4 shang4 lu4 jian4 jia3 di4 ， lou2 tong1 zou3 ma3 ru2 fei1 hui1 。
- da4 kai1 nei4 fu3 zi4 gong4 gei3 ， yu4 fou3 jin1 kuang1 yin2 bo4 ji1 。
- yi4 mou2 qian2 chi4 cu4 gui1 qu4 ， lin2 xuan1 ci4 dai4 ying2 shi2 wei2 。
- zhong1 chen2 zhang1 gong1 shi2 ni4 zhuang4 ， ri4 ri4 qie4 jian4 shang4 fu2 yi2 。
- tang1 cheng2 zhao4 yu4 guo3 bu2 zhi4 ， tong2 guan1 yi3 yi4 yu2 yang2 shi1 。
- yu4 jie1 yi4 xi1 wu2 jin4 gu3 ， yu4 lu4 shun4 dong4 xi1 nan2 chi2 。
- jiu3 men2 hui2 wang4 chen2 ben4 duo1 ， liu4 long2 ye4 yu4 bing1 wei4 pi2 。
- xian4 guan1 wu2 ren2 ju4 jun1 dun4 ， xing2 gong1 che4 wu1 tu2 yun2 chi1 。
- ma3 wei2 yi4 qian2 jia4 bu4 fa1 ， zai3 xiang4 she4 sha1 yuan1 zhe3 shui2 。
- chang2 mei2 zhen3 fa4 zuo4 ning2 xue4 ， kong1 you3 jun1 wang2 qian2 ti4 yi2 。
- qing1 ni2 ban3 shang4 dao4 san1 shu3 ， jin1 di1 cheng2 bian1 zhi3 jiu3 qi2 。
- yi2 wen2 qi4 ji4 xi1 chen2 mu4 ， du4 qu3 bei1 ge1 qiu1 yan4 ci2 。
- ming2 nian2 shang4 fu4 shang4 jie2 shu1 ， xi3 qing1 guan1 que4 shou1 feng1 ji1 。
- liang3 jun1 xiang1 jian4 wang4 xian2 dun4 ， jun1 chen2 gu3 wu3 jie1 xu1 xi1 。
- gong1 zhong1 qin1 hu1 gao1 piao4 qi2 ， qian2 ling4 gai3 zang4 yang2 zhen1 fei1 。
- hua1 fu1 xue3 yan4 bu2 fu4 jian4 ， kong1 you3 xiang1 nang2 he2 lei4 zi1 。
- jian4 yu2 que4 ru4 hua2 qing1 gong1 ， man3 shan1 hong2 shi2 chui2 xiang1 si1 。
- fei1 shuang1 dian4 qian2 yue4 qiao1 qiao1 ， ying2 chun1 ting2 xia4 feng1 si1 si1 。
- xue3 yi1 nü3 shi1 yu4 long2 zai4 ， chang2 sheng1 lu4 shou4 tong2 pai2 chui2 。
- xiang4 chuang2 chen2 ning2 yan3 sa4 bei4 ， hua4 yan2 chong2 wang3 po1 li2 bei1 。
- bi4 ling2 hua1 fu4 yun2 mu3 ling2 ， feng1 huang2 yu3 ju2 di1 li2 pi1 。
- zhen1 ren2 ying3 zhang4 pian1 sheng1 cao3 ， guo3 lao3 yao4 tang2 kong1 yan3 fei1 。
- ding3 hu2 yi2 ri4 shi1 gong1 jian4 ， qiao2 shan1 yan1 cao3 e2 fei1 fei1 。
- kong1 wen2 yu4 wan3 ru4 jin1 shi4 ， dan4 jian4 tong2 hu2 piao1 cui4 wei2 。
- kai1 yuan2 dao4 jin1 yu2 shi2 ji4 ， dang1 chu1 shi4 ji4 jie1 can2 hui1 。
- zhu2 hua1 wei2 yang3 qi1 wu2 feng4 ， shui3 zao3 zhou1 you2 chao2 ye4 gui1 。
- hui4 chang1 yu4 yu3 chi4 nei4 dian3 ， qu4 liu2 er4 jiao4 fen1 huang2 zi1 。
- qing4 shan1 wu1 zhu1 shi2 weng4 hui3 ， hong2 lou2 lü4 ge2 jie1 zhi1 li2 。
- qi2 song1 guai4 bai3 wei2 qiao2 su1 ， tong2 shan1 yuan1 gu3 wang2 xian3 xi1 。
- yan1 zhong1 bi4 sui4 mo2 jie2 hua4 ， yun2 jian4 zi4 shi1 xuan2 zong1 shi1 。
- shi2 yu2 yan2 di3 bai3 xun2 jing3 ， yin2 chuang2 xia4 juan4 hong2 geng3 chi2 。
- dang1 shi2 qing1 ying3 yin1 hong2 ye4 ， yi2 dan4 fei1 ai1 mai2 su4 gui1 。
- han2 jia1 zhu2 tai2 yi3 lin2 miao3 ， qian1 zhi1 can4 ruo4 shan1 xia2 chi1 。
- xi1 nian2 guang1 cai3 duo2 tian1 yue4 ， zuo2 ri4 xiao1 rong2 dang1 lu4 qi2 。
- long2 gong1 yu4 bang3 gao1 ke3 xi1 ， huo3 fen2 niu2 wan3 lin2 qi2 wei2 。
- kong3 que4 song1 can2 chi4 hu3 po4 ， yuan1 yang1 wa3 sui4 qing1 liu2 li2 。
- jin1 wo3 qian2 cheng2 neng2 ji1 xu1 ， tu2 you3 yu2 xi1 jin1 li4 lei2 。
- feng2 jun1 hua4 ci3 kong1 sa3 ti4 ， que4 yi4 huan1 yu2 wu2 jian4 qi1 。
- zhu3 weng1 mo4 qi4 ting1 wo3 yu3 ， ning2 lao2 gan3 jiu4 xiu1 xu1 xi1 。
- he2 qing1 hai3 yan4 bu4 nan2 du3 ， wo3 huang2 yi3 shang4 sheng1 ping2 ji1 。
- huang2 zhong1 tu3 di4 xi1 yan1 mei2 ， zuo2 ye4 shou1 fu4 wu2 chuang1 yi2 。
- rong2 wang2 bei3 zou3 qi4 qing1 zhong3 ， lu3 ma3 xi1 ben1 kong1 yue4 zhi1 。
- liang3 feng2 yao2 nian2 qi3 yi4 ou3 ， yuan4 weng1 yi2 yang3 feng1 fu1 ji1 。
- ping2 ming2 jiu3 xing3 bian4 fen1 shou3 ， jin1 xi1 yi4 zun1 weng1 mo4 wei2 。

## 注释

## 译文

## 赏析
