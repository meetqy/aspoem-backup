---
id: ren-xi-gu-he-li-gong-qi-xi
title: 和李公七夕
titlePinyin: he2 li3 gong1 qi1 xi1
titleSlug: he-li-gong-qi-xi
author: 任希古
authorPinyin: ren4 xi1 gu3
authorSlug: ren-xi-gu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 落日照高牖，涼風起庭樹。
- 悠悠天宇平，昭昭月華度。
- 開軒卷綃幕，延首晞雲路。
- 層漢有靈妃，仙居無與晤。
- 履化悲流易，臨川怨遲暮。
- 昔從九春徂，方此三秋遇。
- 瑤駕越星河，羽蓋凝珠露。
- 便妍耀井色，窈窕凌波步。
- 始閱故人新，俄見新人故。
- 掩淚收機石，銜啼襞紈素。
- 惆悵何傷已，裴回勞永慕。
- 無由西北歸，空自東南顧。

## 拼音

- luo4 ri4 zhao4 gao1 you3 ， liang2 feng1 qi3 ting2 shu4 。
- you1 you1 tian1 yu3 ping2 ， zhao1 zhao1 yue4 hua2 du4 。
- kai1 xuan1 juan4 xiao1 mu4 ， yan2 shou3 xi1 yun2 lu4 。
- ceng2 han4 you3 ling2 fei1 ， xian1 ju1 wu2 yu3 wu4 。
- lü3 hua4 bei1 liu2 yi4 ， lin2 chuan1 yuan4 chi2 mu4 。
- xi1 cong2 jiu3 chun1 cu2 ， fang1 ci3 san1 qiu1 yu4 。
- yao2 jia4 yue4 xing1 he2 ， yu3 gai4 ning2 zhu1 lu4 。
- bian4 yan2 yao4 jing3 se4 ， yao3 tiao3 ling2 bo1 bu4 。
- shi3 yue4 gu4 ren2 xin1 ， e2 jian4 xin1 ren2 gu4 。
- yan3 lei4 shou1 ji1 shi2 ， xian2 ti2 bi4 wan2 su4 。
- chou2 chang4 he2 shang1 yi3 ， pei2 hui2 lao2 yong3 mu4 。
- wu2 you2 xi1 bei3 gui1 ， kong1 zi4 dong1 nan2 gu4 。

## 注释

## 译文

## 赏析
