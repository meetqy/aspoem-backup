---
id: gu-kuang-lu-qing-zhu-zhang-ge
title: 露青竹杖歌
titlePinyin: lu4 qing1 zhu2 zhang4 ge1
titleSlug: lu-qing-zhu-zhang-ge
author: 顧況
authorPinyin: gu4 kuang4
authorSlug: gu-kuang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 鮮于仲通正當年，章仇兼瓊在蜀川。
- 約束蜀兒採馬鞭，蜀兒採鞭不敢眠。
- 橫截斜飛飛鳥邊，繩橋夜上層崖顛。
- 頭插白雲跨飛泉，採得馬鞭長且堅。
- 浮漚丁子珠聯聯，灰煮蠟楷光爛然。
- 章仇兼瓊持上天，上天雨露何其偏。
- 飛龍閑廄馬數千，朝飲吳江夕秣燕。
- 紅塵撲轡汗濕韉，師子麒麟聊比肩。
- 江面昆明洗刷牽，四蹄踏浪頭枿天。
- 蛟龍稽顙河伯虔，拓羯胡雛脚手鮮。
- 陳閎韓幹丹青妍，欲貌未貌眼欲穿。
- 金鞍玉勒錦連乾，騎入桃花楊柳煙。
- 十二樓中奏管絃，樓中美人奪神仙。
- 爭愛大家把此鞭，祿山入關關破年。
- 忽見揚州北邙前，秪有人還千一錢。
- 亭亭筆直無皴節，磨捋形相一條鐵。
- 市頭格是無人別，江海賤臣不拘絏。
- 垂窗掛影西窗缺，稚子覓衣挑仰穴。
- 家童拾薪幾拗折，玉潤猶沾玉壘雪。
- 碧鮮似染萇弘血，蜀帝城邊子規咽。
- 相如橋上文君絕，往年策馬降至尊。
- 七盤九折橫劍門，穆王八駿超崑崙。
- 安用冉冉孤生根，聖人不貴難得貨，金玉珊珊誰買恩。

## 拼音

- xian1 yu2 zhong4 tong1 zheng4 dang1 nian2 ， zhang1 chou2 jian1 qiong2 zai4 shu3 chuan1 。
- yue1 shu4 shu3 er2 cai3 ma3 bian1 ， shu3 er2 cai3 bian1 bu4 gan3 mian2 。
- heng2 jie2 xie2 fei1 fei1 niao3 bian1 ， sheng2 qiao2 ye4 shang4 ceng2 ya2 dian1 。
- tou2 cha1 bai2 yun2 kua4 fei1 quan2 ， cai3 de2 ma3 bian1 chang2 qie3 jian1 。
- fu2 ou1 ding1 zi3 zhu1 lian2 lian2 ， hui1 zhu3 la4 kai3 guang1 lan4 ran2 。
- zhang1 chou2 jian1 qiong2 chi2 shang4 tian1 ， shang4 tian1 yu3 lu4 he2 qi2 pian1 。
- fei1 long2 xian2 jiu4 ma3 shu4 qian1 ， chao2 yin3 wu2 jiang1 xi1 mo4 yan4 。
- hong2 chen2 pu1 pei4 han4 shi1 jian1 ， shi1 zi3 qi2 lin2 liao2 bi3 jian1 。
- jiang1 mian4 kun1 ming2 xi3 shua1 qian1 ， si4 ti2 ta4 lang4 tou2 nie4 tian1 。
- jiao1 long2 ji1 sang3 he2 bo2 qian2 ， tuo4 jie2 hu2 chu2 jiao3 shou3 xian1 。
- chen2 hong2 han2 gan4 dan1 qing1 yan2 ， yu4 mao4 wei4 mao4 yan3 yu4 chuan1 。
- jin1 an1 yu4 le4 jin3 lian2 qian2 ， qi2 ru4 tao2 hua1 yang2 liu3 yan1 。
- shi2 er4 lou2 zhong1 zou4 guan3 xian2 ， lou2 zhong1 mei3 ren2 duo2 shen2 xian1 。
- zheng1 ai4 da4 jia1 ba3 ci3 bian1 ， lu4 shan1 ru4 guan1 guan1 po4 nian2 。
- hu1 jian4 yang2 zhou1 bei3 mang2 qian2 ， di1 you3 ren2 huan2 qian1 yi4 qian2 。
- ting2 ting2 bi3 zhi2 wu2 cun1 jie2 ， mo2 lü3 xing2 xiang4 yi4 tiao2 tie3 。
- shi4 tou2 ge2 shi4 wu2 ren2 bie2 ， jiang1 hai3 jian4 chen2 bu4 ju1 xie4 。
- chui2 chuang1 gua4 ying3 xi1 chuang1 que1 ， zhi4 zi3 mi4 yi1 tiao1 yang3 xue2 。
- jia1 tong2 shi2 xin1 ji1 niu4 zhe2 ， yu4 run4 you2 zhan1 yu4 lei3 xue3 。
- bi4 xian1 si4 ran3 chang2 hong2 xue4 ， shu3 di4 cheng2 bian1 zi3 gui1 yan4 。
- xiang1 ru2 qiao2 shang4 wen2 jun1 jue2 ， wang3 nian2 ce4 ma3 jiang4 zhi4 zun1 。
- qi1 pan2 jiu3 zhe2 heng2 jian4 men2 ， mu4 wang2 ba0 jun4 chao1 kun1 lun2 。
- an1 yong4 ran3 ran3 gu1 sheng1 gen1 ， sheng4 ren2 bu2 gui4 nan2 de2 huo4 ， jin1 yu4 shan1 shan1 shui2 mai3 en1 。

## 注释

## 译文

## 赏析
