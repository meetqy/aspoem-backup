---
id: gu-kuang-da-mao-ling-dong-xin-ju-yi-wang-zi-cong-zhen
title: 大茅嶺東新居憶亡子從真
titlePinyin: da4 mao2 ling3 dong1 xin1 ju1 yi4 wang2 zi3 cong2 zhen1
titleSlug: da-mao-ling-dong-xin-ju-yi-wang-zi-cong-zhen
author: 顧況
authorPinyin: gu4 kuang4
authorSlug: gu-kuang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 谷鳥猶呼兒，山人夕霑襟。
- 懷哉隔生死，悵矣徒登臨。
- 東門憂不入，西河遇亦深。
- 古來失中道，偶向經中尋。
- 大象無停輪，倏忽成古今。
- 其夭非不幸，鍊形由太陰。
- 凡欲攀雲階，譬如火鑄金。
- 虛室留舊札，洞房掩閑琴。
- 泉源登方諸，上有空青林。
- 彷彿通寤寐，蕭寥邈微音。
- 軟草被汀洲，鮮雲略浮沈。
- 赬景宣疊麗，紺波響飄淋。
- 石窟含雲巢，迢迢耿南岑。
- 悲恨自茲斷，情塵詎能侵。
- 真靜一時變，作起唯從心。

## 拼音

- gu3 niao3 you2 hu1 er2 ， shan1 ren2 xi1 zhan1 jin1 。
- huai2 zai1 ge2 sheng1 si3 ， chang4 yi3 tu2 deng1 lin2 。
- dong1 men2 you1 bu2 ru4 ， xi1 he2 yu4 yi4 shen1 。
- gu3 lai2 shi1 zhong1 dao4 ， ou3 xiang4 jing1 zhong1 xun2 。
- da4 xiang4 wu2 ting2 lun2 ， shu1 hu1 cheng2 gu3 jin1 。
- qi2 yao1 fei1 bu2 xing4 ， lian4 xing2 you2 tai4 yin1 。
- fan2 yu4 pan1 yun2 jie1 ， pi4 ru2 huo3 zhu4 jin1 。
- xu1 shi4 liu2 jiu4 zha2 ， dong4 fang2 yan3 xian2 qin2 。
- quan2 yuan2 deng1 fang1 zhu1 ， shang4 you3 kong4 qing1 lin2 。
- pang2 fu2 tong1 wu4 mei4 ， xiao1 liao2 miao3 wei1 yin1 。
- ruan3 cao3 bei4 ting1 zhou1 ， xian1 yun2 lüe4 fu2 shen3 。
- cheng1 jing3 xuan1 die2 li2 ， gan4 bo1 xiang3 piao1 lin2 。
- shi2 ku1 han2 yun2 chao2 ， tiao2 tiao2 geng3 nan2 cen2 。
- bei1 hen4 zi4 zi1 duan4 ， qing2 chen2 ju4 neng2 qin1 。
- zhen1 jing4 yi4 shi2 bian4 ， zuo4 qi3 wei2 cong2 xin1 。

## 注释

## 译文

## 赏析
