---
id: gu-kuang-ji-shang-bing-bu-han-shi-lang-feng-cheng-li-hu-bu-lu-xing-bu-du-san-shi-lang
title: 寄上兵部韓侍郎奉呈李戶部盧刑部杜三侍郎
titlePinyin: ji4 shang4 bing1 bu4 han2 shi4 lang2 feng4 cheng2 li3 hu4 bu4 lu2 xing2 bu4 du4 san1 shi4 lang2
titleSlug: ji-shang-bing-bu-han-shi-lang-feng-cheng-li-hu-bu-lu-xing-bu-du-san-shi-lang
author: 顧況
authorPinyin: gu4 kuang4
authorSlug: gu-kuang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 道路五千里，門闌三十年。
- 當時攜手人，今日無半全。
- 詠題官舍內，賦韻僧房前。
- 公登略彴橋，況榜龍 {舟卬} 船。
- 遠寺吐朱閣，春潮浮綠煙。
- 鵷鴻翔鄧林，沙鴇飛吳田。
- 諸子紛出祖，中宵久留連。
- 坐客三千人，皆稱主人賢。
- 國士分如此，家臣亦依然。
- 身在薜蘿中，頭刺文案邊。
- 故吏已重疊，門生從聯翩。
- 得罪爲何名，無階問皇天。
- 出門多岐路，命駕無由緣。
- 伏承諸侍郎，顧念猶迍邅。
- 聖代逢三宥，營魂空九遷。

## 拼音

- dao4 lu4 wu3 qian1 li3 ， men2 lan2 san1 shi2 nian2 。
- dang1 shi2 xie2 shou3 ren2 ， jin1 ri4 wu2 ban4 quan2 。
- yong3 ti2 guan1 she4 nei4 ， fu4 yun4 seng1 fang2 qian2 。
- gong1 deng1 lüe4 zhuo2 qiao2 ， kuang4 bang3 long2  { zhou1 ang2 }  chuan2 。
- yuan3 si4 tu3 zhu1 ge2 ， chun1 chao2 fu2 lü4 yan1 。
- yuan1 hong2 xiang2 deng4 lin2 ， sha1 bao3 fei1 wu2 tian2 。
- zhu1 zi3 fen1 chu1 zu3 ， zhong1 xiao1 jiu3 liu2 lian2 。
- zuo4 ke4 san1 qian1 ren2 ， jie1 cheng1 zhu3 ren2 xian2 。
- guo2 shi4 fen1 ru2 ci3 ， jia1 chen2 yi4 yi1 ran2 。
- shen1 zai4 bi4 luo2 zhong1 ， tou2 ci4 wen2 an4 bian1 。
- gu4 li4 yi3 zhong4 die2 ， men2 sheng1 cong2 lian2 pian1 。
- de2 zui4 wei2 he2 ming2 ， wu2 jie1 wen4 huang2 tian1 。
- chu1 men2 duo1 qi2 lu4 ， ming4 jia4 wu2 you2 yuan2 。
- fu2 cheng2 zhu1 shi4 lang2 ， gu4 nian4 you2 zhun1 zhan1 。
- sheng4 dai4 feng2 san1 you4 ， ying2 hun2 kong1 jiu3 qian1 。

## 注释

## 译文

## 赏析
