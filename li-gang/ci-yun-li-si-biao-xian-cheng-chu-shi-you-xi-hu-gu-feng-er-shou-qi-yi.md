---
id: li-gang-ci-yun-li-si-biao-xian-cheng-chu-shi-you-xi-hu-gu-feng-er-shou-qi-yi
title: 次韻李似表縣丞出示遊西湖古風二首  其一
titlePinyin: ci4 yun4 li3 si4 biao3 xian4 cheng2 chu1 shi4 you2 xi1 hu2 gu3 feng1 er4 shou3     qi2 yi1
titleSlug: ci-yun-li-si-biao-xian-cheng-chu-shi-you-xi-hu-gu-feng-er-shou-qi-yi
author: 李綱
authorPinyin: li3 gang1
authorSlug: li-gang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 迂愚與世違，深渺方自屏。
- 蕭然巖壑心，不與餘事並。
- 澄湖武林西，風物非塵境。
- 願爲境中人，此志久已定。
- 卜居梁谿濱，日汲陸子井。
- 幽夢繞湖山，妙趣神先領。
- 浮家苕霅間，初不費馳騁。
- 招攜得佳友，髙詠笑匡鼎。
- 富貴如浮雲，功名真畫餅。
- 且盡季鷹杯，更飽盧仝茗。
- 李侯東南來，胸次涵萬頃。
- 作詩紀幽尋，句法言可永。
- 念子到山中，天地正悽冷。
- 青鞋踏冰霜，共賞誰復肯。
- 勝遊子先之，吾亦行買艇。

## 拼音

- yu1 yu2 yu3 shi4 wei2 ， shen1 miao3 fang1 zi4 ping2 。
- xiao1 ran2 yan2 he4 xin1 ， bu4 yu3 yu2 shi4 bing4 。
- cheng2 hu2 wu3 lin2 xi1 ， feng1 wu4 fei1 chen2 jing4 。
- yuan4 wei2 jing4 zhong1 ren2 ， ci3 zhi4 jiu3 yi3 ding4 。
- bu3 ju1 liang2 xi1 bin1 ， ri4 ji2 lu4 zi3 jing3 。
- you1 meng4 rao4 hu2 shan1 ， miao4 qu4 shen2 xian1 ling3 。
- fu2 jia1 tiao2 zha4 jian4 ， chu1 bu2 fei4 chi2 cheng3 。
- zhao1 xie2 de2 jia1 you3 ， gao1 yong3 xiao4 kuang1 ding3 。
- fu4 gui4 ru2 fu2 yun2 ， gong1 ming2 zhen1 hua4 bing3 。
- qie3 jin4 ji4 ying1 bei1 ， geng4 bao3 lu2 tong2 ming2 。
- li3 hou2 dong1 nan2 lai2 ， xiong1 ci4 han2 wan4 qing3 。
- zuo4 shi1 ji4 you1 xun2 ， ju4 fa3 yan2 ke3 yong3 。
- nian4 zi3 dao4 shan1 zhong1 ， tian1 di4 zheng4 qi1 leng3 。
- qing1 xie2 ta4 bing1 shuang1 ， gong4 shang3 shui2 fu4 ken3 。
- sheng4 you2 zi3 xian1 zhi1 ， wu2 yi4 xing2 mai3 ting3 。

## 注释

## 译文

## 赏析
