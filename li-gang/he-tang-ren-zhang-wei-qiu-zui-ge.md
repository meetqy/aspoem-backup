---
id: li-gang-he-tang-ren-zhang-wei-qiu-zui-ge
title: 和唐人張爲秋醉歌
titlePinyin: he2 tang2 ren2 zhang1 wei2 qiu1 zui4 ge1
titleSlug: he-tang-ren-zhang-wei-qiu-zui-ge
author: 李綱
authorPinyin: li3 gang1
authorSlug: li-gang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 秋風愈淒緊，感此梁谿翁。
- 煙水出砂石，風霜脫梧桐。
- 歲晏無與歡，步屧攜蒼笻。
- 俯視檻中菊，仰瞻峰頂松。
- 有酒聊自適，旋滴真珠紅。
- 長鯨吸百川，坐使玉樽空。
- 念古壯氣激，懷家歸興濃。
- 陶然不知醉，如墮烟霧中。
- 醉魂眇安往，夢渡江水東。
- 髣髴生六翮，飄忽騰雙龍。
- 醒來無所見，溪冷山重重。
- 紗窗透殘月，瓦枕來疏鐘。
- 起視夜將闌，星河粲玲瓏。
- 乘風欲輕舉，骨肉疑都融。
- 却思向來醉，豈離方寸地。
- 長醉不用醒，蕭然謝名利。

## 拼音

- qiu1 feng1 yu4 qi1 jin3 ， gan3 ci3 liang2 xi1 weng1 。
- yan1 shui3 chu1 sha1 shi2 ， feng1 shuang1 tuo1 wu2 tong2 。
- sui4 yan4 wu2 yu3 huan1 ， bu4 xie4 xie2 cang1 qiong2 。
- fu3 shi4 jian4 zhong1 ju2 ， yang3 zhan1 feng1 ding3 song1 。
- you3 jiu3 liao2 zi4 shi4 ， xuan2 di1 zhen1 zhu1 hong2 。
- chang2 jing1 xi1 bai3 chuan1 ， zuo4 shi3 yu4 zun1 kong1 。
- nian4 gu3 zhuang4 qi4 ji1 ， huai2 jia1 gui1 xing1 nong2 。
- tao2 ran2 bu4 zhi1 zui4 ， ru2 duo4 yan1 wu4 zhong1 。
- zui4 hun2 miao3 an1 wang3 ， meng4 du4 jiang1 shui3 dong1 。
- fang3 fu2 sheng1 liu4 he2 ， piao1 hu1 teng2 shuang1 long2 。
- xing3 lai2 wu2 suo3 jian4 ， xi1 leng3 shan1 chong2 chong2 。
- sha1 chuang1 tou4 can2 yue4 ， wa3 zhen3 lai2 shu1 zhong1 。
- qi3 shi4 ye4 jiang1 lan2 ， xing1 he2 can4 ling2 long2 。
- cheng2 feng1 yu4 qing1 ju3 ， gu3 rou4 yi2 dou1 rong2 。
- que4 si1 xiang4 lai2 zui4 ， qi3 li2 fang1 cun4 di4 。
- chang2 zui4 bu2 yong4 xing3 ， xiao1 ran2 xie4 ming2 li4 。

## 注释

## 译文

## 赏析
