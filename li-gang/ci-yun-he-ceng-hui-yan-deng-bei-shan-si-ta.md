---
id: li-gang-ci-yun-he-ceng-hui-yan-deng-bei-shan-si-ta
title: 次韻和曾徽言登北禪寺塔
titlePinyin: ci4 yun4 he2 ceng2 hui1 yan2 deng1 bei3 shan4 si4 ta3
titleSlug: ci-yun-he-ceng-hui-yan-deng-bei-shan-si-ta
author: 李綱
authorPinyin: li3 gang1
authorSlug: li-gang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 佛教入中土，貝多凡幾翻。
- 摩騰導其流，僧伽鼓其瀾。
- 乃建窣堵波，髙標屹參天。
- 劃如五彩虹，上與青霄干。
- 兹塔更奇古，層簷俯通川。
- 江山遞隱見，萬象森迴環。
- 公子抱遠韻，登臨眇風煙。
- 仰穿龍蛇穴，旁瞰日月懸。
- 茫茫悉細碎，寓目疑無全。
- 歸來吐妙句，字字勞精甄。
- 嗟我方屏處，勝遊阻清緣。
- 幸窺慈恩作，如見衆寶山。
- 宗風久寂寞，紵絮何其寒。
- 安得師子吼，震此龍象筵。
- 關弓挾白羽，櫜鞬相周旋。
- 當分寶塔坐，一瞬三萬年。

## 拼音

- fo2 jiao4 ru4 zhong1 tu3 ， bei4 duo1 fan2 ji1 fan1 。
- mo2 teng2 dao3 qi2 liu2 ， seng1 qie2 gu3 qi2 lan2 。
- nai3 jian4 su1 du3 bo1 ， gao1 biao1 yi4 can1 tian1 。
- hua2 ru2 wu3 cai3 hong2 ， shang4 yu3 qing1 xiao1 gan1 。
- zi1 ta3 geng4 qi2 gu3 ， ceng2 yan2 fu3 tong1 chuan1 。
- jiang1 shan1 di4 yin3 jian4 ， wan4 xiang4 sen1 hui2 huan2 。
- gong1 zi3 bao4 yuan3 yun4 ， deng1 lin2 miao3 feng1 yan1 。
- yang3 chuan1 long2 she2 xue2 ， pang2 kan4 ri4 yue4 xuan2 。
- mang2 mang2 xi1 xi4 sui4 ， yu4 mu4 yi2 wu2 quan2 。
- gui1 lai2 tu3 miao4 ju4 ， zi4 zi4 lao2 jing1 zhen1 。
- jie1 wo3 fang1 ping2 chu3 ， sheng4 you2 zu3 qing1 yuan2 。
- xing4 kui1 ci2 en1 zuo4 ， ru2 jian4 zhong4 bao3 shan1 。
- zong1 feng1 jiu3 ji4 mo4 ， zhu4 xu4 he2 qi2 han2 。
- an1 de2 shi1 zi3 hou3 ， zhen4 ci3 long2 xiang4 yan2 。
- guan1 gong1 xie2 bai2 yu3 ， gao1 jian1 xiang1 zhou1 xuan2 。
- dang1 fen1 bao3 ta3 zuo4 ， yi2 shun4 san1 wan4 nian2 。

## 注释

## 译文

## 赏析
