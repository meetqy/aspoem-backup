---
id: li-gang-xun-shou-li-hou-yi-suo-xu-fa-shu-shi-zhou-xiang-shi-ti-juan-mo
title: 潯守李侯以所蓄法書十軸相示題卷末
titlePinyin: xun2 shou3 li3 hou2 yi3 suo3 xu4 fa3 shu1 shi2 zhou2 xiang1 shi4 ti2 juan3 mo4
titleSlug: xun-shou-li-hou-yi-suo-xu-fa-shu-shi-zhou-xiang-shi-ti-juan-mo
author: 李綱
authorPinyin: li3 gang1
authorSlug: li-gang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 承平文物何富哉，寶章萬笈藏蓬莱。
- 餘篇散落士夫手，名筆往往牙籖排。
- 連年戎馬擾河洛，錦標玉軸随飛埃。
- 李侯好事不忍棄，萬里艱棘攜南來。
- 炎荒相遇一笑粲，出以示我逾瓊瑰。
- 歐虞顔柳邈已遠，蘭亭况復昭陵埋。
- 空遺妙蹟刻琬琰，不若古楮存煙煤。
- 君謨近世稱第一，筆力與古肩相挨。
- 醉翁工夫不在字，名望自足尊輿臺。
- 芙蓉僊人有典則，滄浪逐客氣不衰。
- 胸中磊落難屈折，故使心畫奇而巍。
- 東坡行書騁姿媚，山谷草聖窮縈迴。
- 二公文翰照千古，俯視凡馬皆駑駘。
- 米顛碌碌不足數，運筆尚有從横才。
- 邇來非是無點畫，追時取好如俳諧。
- 陸書楷法雖小學，古人用意何其能。
- 君看篆籀寫韻語，精巧豈易容追陪。
- 今人萬事不如古，矧以毫墨争雄魁。
- 嗟余病廢臥都嶠，何止我馬云虺尵。
- 感時撫事百憂集，對案不復能持杯。
- 明窗展卷慰岑寂，坐遷舊觀雙眸開。
- 梁谿書室插架處，念遠更覺增馳懷。
- 世間雅好無出此，絕勝寶玩琴藏雷。
- 于今此物未易得，願言什襲傳雲來。

## 拼音

- cheng2 ping2 wen2 wu4 he2 fu4 zai1 ， bao3 zhang1 wan4 ji2 cang2 peng2 lai2 。
- yu2 pian1 san4 luo4 shi4 fu1 shou3 ， ming2 bi3 wang3 wang3 ya2 qian1 pai2 。
- lian2 nian2 rong2 ma3 rao3 he2 luo4 ， jin3 biao1 yu4 zhou2 sui2 fei1 ai1 。
- li3 hou2 hao3 shi4 bu4 ren3 qi4 ， wan4 li3 jian1 ji2 xie2 nan2 lai2 。
- yan2 huang1 xiang1 yu4 yi2 xiao4 can4 ， chu1 yi3 shi4 wo3 yu2 qiong2 gui1 。
- ou1 yu2 yan2 liu3 miao3 yi3 yuan3 ， lan2 ting2 kuang4 fu4 zhao1 ling2 mai2 。
- kong1 yi2 miao4 ji4 ke4 wan3 yan3 ， bu2 ruo4 gu3 chu3 cun2 yan1 mei2 。
- jun1 mo2 jin4 shi4 cheng1 di4 yi1 ， bi3 li4 yu3 gu3 jian1 xiang1 ai1 。
- zui4 weng1 gong1 fu0 bu2 zai4 zi4 ， ming2 wang4 zi4 zu2 zun1 yu2 tai2 。
- fu2 rong2 xian1 ren2 you3 dian3 ze2 ， cang1 lang4 zhu2 ke4 qi4 bu4 shuai1 。
- xiong1 zhong1 lei3 luo4 nan2 qu1 zhe2 ， gu4 shi3 xin1 hua4 qi2 er2 wei1 。
- dong1 po1 xing2 shu1 cheng3 zi1 mei4 ， shan1 gu3 cao3 sheng4 qiong2 ying2 hui2 。
- er4 gong1 wen2 han4 zhao4 qian1 gu3 ， fu3 shi4 fan2 ma3 jie1 nu2 tai2 。
- mi3 dian1 lu4 lu4 bu4 zu2 shu4 ， yun4 bi3 shang4 you3 cong2 heng2 cai2 。
- er3 lai2 fei1 shi4 wu2 dian3 hua4 ， zhui1 shi2 qu3 hao3 ru2 pai2 xie2 。
- lu4 shu1 kai3 fa3 sui1 xiao3 xue2 ， gu3 ren2 yong4 yi4 he2 qi2 neng2 。
- jun1 kan4 zhuan4 zhou4 xie3 yun4 yu3 ， jing1 qiao3 qi3 yi4 rong2 zhui1 pei2 。
- jin1 ren2 wan4 shi4 bu4 ru2 gu3 ， shen3 yi3 hao2 mo4 zheng1 xiong2 kui2 。
- jie1 yu2 bing4 fei4 wo4 dou1 jiao4 ， he2 zhi3 wo3 ma3 yun2 hui1 tui2 。
- gan3 shi2 fu3 shi4 bai3 you1 ji2 ， dui4 an4 bu2 fu4 neng2 chi2 bei1 。
- ming2 chuang1 zhan3 juan4 wei4 cen2 ji4 ， zuo4 qian1 jiu4 guan1 shuang1 mou2 kai1 。
- liang2 xi1 shu1 shi4 cha1 jia4 chu3 ， nian4 yuan3 geng4 jue2 zeng1 chi2 huai2 。
- shi4 jian4 ya3 hao3 wu2 chu1 ci3 ， jue2 sheng4 bao3 wan2 qin2 cang2 lei2 。
- yu2 jin1 ci3 wu4 wei4 yi4 de2 ， yuan4 yan2 shen2 xi2 chuan2 yun2 lai2 。

## 注释

## 译文

## 赏析
