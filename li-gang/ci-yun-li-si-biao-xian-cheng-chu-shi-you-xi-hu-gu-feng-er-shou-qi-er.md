---
id: li-gang-ci-yun-li-si-biao-xian-cheng-chu-shi-you-xi-hu-gu-feng-er-shou-qi-er
title: 次韻李似表縣丞出示遊西湖古風二首  其二
titlePinyin: ci4 yun4 li3 si4 biao3 xian4 cheng2 chu1 shi4 you2 xi1 hu2 gu3 feng1 er4 shou3     qi2 er4
titleSlug: ci-yun-li-si-biao-xian-cheng-chu-shi-you-xi-hu-gu-feng-er-shou-qi-er
author: 李綱
authorPinyin: li3 gang1
authorSlug: li-gang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 李侯嗜學古，餘事皆遠屏。
- 昂昂鸞鵠姿，豈與凡禽並。
- 捧檄來南州，初識浙江境。
- 尋盟款吾廬，不待日中定。
- 從容叩所得，響答如汲井。
- 時方羅俊乂，寧久淹簿領。
- 清秋鵰鶚飛，大道驊騮騁。
- 詞章尤激昂，筆力可扛鼎。
- 虛堂縱談笑，霜月掛金餅。
- 夜闌言愈微，至味嚼佳茗。
- 古來會合難，歲月積俄頃。
- 願子謹所之，萬里路方永。
- 吾衰老閒曠，軒冕志已冷。
- 棲遲丘壑間，此興良自肯。
- 他日來相遇，梁谿尋釣艇。

## 拼音

- li3 hou2 shi4 xue2 gu3 ， yu2 shi4 jie1 yuan3 ping2 。
- ang2 ang2 luan2 hu2 zi1 ， qi3 yu3 fan2 qin2 bing4 。
- peng3 xi2 lai2 nan2 zhou1 ， chu1 shi2 zhe4 jiang1 jing4 。
- xun2 meng2 kuan3 wu2 lu2 ， bu2 dai4 ri4 zhong1 ding4 。
- cong2 rong2 kou4 suo3 de2 ， xiang3 da2 ru2 ji2 jing3 。
- shi2 fang1 luo2 jun4 yi4 ， ning2 jiu3 yan1 bo2 ling3 。
- qing1 qiu1 diao1 e4 fei1 ， da4 dao4 hua2 liu2 cheng3 。
- ci2 zhang1 you2 ji1 ang2 ， bi3 li4 ke3 kang2 ding3 。
- xu1 tang2 zong4 tan2 xiao4 ， shuang1 yue4 gua4 jin1 bing3 。
- ye4 lan2 yan2 yu4 wei1 ， zhi4 wei4 jiao2 jia1 ming2 。
- gu3 lai2 hui4 he2 nan2 ， sui4 yue4 ji1 e2 qing3 。
- yuan4 zi3 jin3 suo3 zhi1 ， wan4 li3 lu4 fang1 yong3 。
- wu2 shuai1 lao3 xian2 kuang4 ， xuan1 mian3 zhi4 yi3 leng3 。
- qi1 chi2 qiu1 he4 jian4 ， ci3 xing1 liang2 zi4 ken3 。
- ta1 ri4 lai2 xiang1 yu4 ， liang2 xi1 xun2 diao4 ting3 。

## 注释

## 译文

## 赏析
