---
id: li-gang-tang-gong-bu-yuan-wai-lang-du-fu
title: 唐工部員外郎杜甫
titlePinyin: tang2 gong1 bu4 yuan2 wai4 lang2 du4 fu3
titleSlug: tang-gong-bu-yuan-wai-lang-du-fu
author: 李綱
authorPinyin: li3 gang1
authorSlug: li-gang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 子美以詩鳴，今古無對手。
- 當時謫仙人，長句頗先後。
- 精深律切處，故自非其偶。
- 而况郊島徒，何敢窺户牖。
- 有如登岱宗，衆山皆培塿。
- 又如觀武庫，劍戟靡不有。
- 髙辭嫓丘墳，古意篆蝌蚪。
- 蒼蒼雪中松，濯濯風前柳。
- 雲煙紛卷舒，雷電劃奔走。
- 澹然衆態俱，沾丐隨所取。
- 平生忠義心，多向詩中剖。
- 憂國與愛君，誦說不離口。
- 饑寒窘衣食，容貌村野叟。
- 自以稷契期，此理人勝不。
- 中興作諫臣，戎馬方踐蹂。
- 上疏救房琯，亦足知素守。
- 一跌不復振，造物意豈苟。
- 欲使窮吟哦，専志如矇瞍。
- 辛苦盗賊中，妻子或顛仆。
- 布衾冷似鐵，晨爨乏升斗。
- 冒雪斸黄精，呼兒理魚笱。
- 蕭條秦隴間，不廢詩千首。
- 依嚴遂入蜀，幕府備賓友。
- 草堂浣花溪，頗復事南畝。
- 亂離又飄泊，纍若喪家狗。
- 雲安麴米春，巫峽風土陋。
- 扁舟下瞿唐，留滯湖湘久。
- 家事竟何成，丹訣空繫肘。
- 淒涼耒陽縣，醉死竟坐酒。
- 雖煩微之銘，不返鄠杜柩。
- 誰將樽中渌，一酹泉下朽。
- 詩篇垂琳琅，長作蛟龍吼。

## 拼音

- zi3 mei3 yi3 shi1 ming2 ， jin1 gu3 wu2 dui4 shou3 。
- dang1 shi2 zhe2 xian1 ren2 ， chang2 ju4 po1 xian1 hou4 。
- jing1 shen1 lü4 qie4 chu3 ， gu4 zi4 fei1 qi2 ou3 。
- er2 kuang4 jiao1 dao3 tu2 ， he2 gan3 kui1 hu4 you3 。
- you3 ru2 deng1 dai4 zong1 ， zhong4 shan1 jie1 pei2 lou3 。
- you4 ru2 guan1 wu3 ku4 ， jian4 ji3 mi2 bu4 you3 。
- gao1 ci2 pi4 qiu1 fen2 ， gu3 yi4 zhuan4 ke1 dou3 。
- cang1 cang1 xue3 zhong1 song1 ， zhuo2 zhuo2 feng1 qian2 liu3 。
- yun2 yan1 fen1 juan3 shu1 ， lei2 dian4 hua2 ben1 zou3 。
- dan4 ran2 zhong4 tai4 ju4 ， zhan1 gai4 sui2 suo3 qu3 。
- ping2 sheng1 zhong1 yi4 xin1 ， duo1 xiang4 shi1 zhong1 pou1 。
- you1 guo2 yu3 ai4 jun1 ， song4 shuo1 bu4 li2 kou3 。
- ji1 han2 jiong3 yi1 shi2 ， rong2 mao4 cun1 ye3 sou3 。
- zi4 yi3 ji4 qi4 qi1 ， ci3 li3 ren2 sheng4 bu4 。
- zhong1 xing1 zuo4 jian4 chen2 ， rong2 ma3 fang1 jian4 rou2 。
- shang4 shu1 jiu4 fang2 guan3 ， yi4 zu2 zhi1 su4 shou3 。
- yi4 die1 bu2 fu4 zhen4 ， zao4 wu4 yi4 qi3 gou3 。
- yu4 shi3 qiong2 yin2 e2 ， zhuan1 zhi4 ru2 meng1 sou3 。
- xin1 ku3 dao4 zei2 zhong1 ， qi1 zi0 huo4 dian1 pu2 。
- bu4 qin1 leng3 si4 tie3 ， chen2 cuan4 fa2 sheng1 dou3 。
- mao4 xue3 zhu2 huang2 jing1 ， hu1 er2 li3 yu2 gou3 。
- xiao1 tiao2 qin2 long3 jian4 ， bu2 fei4 shi1 qian1 shou3 。
- yi1 yan2 sui4 ru4 shu3 ， mu4 fu3 bei4 bin1 you3 。
- cao3 tang2 huan4 hua1 xi1 ， po1 fu4 shi4 nan2 mu3 。
- luan4 li2 you4 piao1 bo2 ， lei2 ruo4 sang1 jia1 gou3 。
- yun2 an1 qu1 mi3 chun1 ， wu1 xia2 feng1 tu3 lou4 。
- pian1 zhou1 xia4 qu2 tang2 ， liu2 zhi4 hu2 xiang1 jiu3 。
- jia1 shi4 jing4 he2 cheng2 ， dan1 jue2 kong1 xi4 zhou3 。
- qi1 liang2 lei3 yang2 xian4 ， zui4 si3 jing4 zuo4 jiu3 。
- sui1 fan2 wei1 zhi1 ming2 ， bu4 fan3 hu4 du4 jiu4 。
- shui2 jiang1 zun1 zhong1 lu4 ， yi2 lei4 quan2 xia4 xiu3 。
- shi1 pian1 chui2 lin2 lang2 ， chang2 zuo4 jiao1 long2 hou3 。

## 注释

## 译文

## 赏析
