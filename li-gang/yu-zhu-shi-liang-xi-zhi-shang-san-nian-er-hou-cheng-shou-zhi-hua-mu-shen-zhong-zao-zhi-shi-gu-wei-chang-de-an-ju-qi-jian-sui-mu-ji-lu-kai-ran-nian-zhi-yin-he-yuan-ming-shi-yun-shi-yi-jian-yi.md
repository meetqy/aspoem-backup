---
id: li-gang-yu-zhu-shi-liang-xi-zhi-shang-san-nian-er-hou-cheng-shou-zhi-hua-mu-shen-zhong-zao-zhi-shi-gu-wei-chang-de-an-ju-qi-jian-sui-mu-ji-lu-kai-ran-nian-zhi-yin-he-yuan-ming-shi-yun-shi-yi-jian-yi
title: 余築室梁谿之上三年而後成手植花木甚衆遭值世故未嘗得安居其間歲暮羈旅慨然念之因和淵明時運詩以見意
titlePinyin: yu2 zhu4 shi4 liang2 xi1 zhi1 shang4 san1 nian2 er2 hou4 cheng2 shou3 zhi2 hua1 mu4 shen4 zhong4 zao1 zhi2 shi4 gu4 wei4 chang2 de2 an1 ju1 qi2 jian4 sui4 mu4 ji1 lü3 kai3 ran2 nian4 zhi1 yin1 he2 yuan1 ming2 shi2 yun4 shi1 yi3 jian4 yi4
titleSlug: yu-zhu-shi-liang-xi-zhi-shang-san-nian-er-hou-cheng-shou-zhi-hua-mu-shen-zhong-zao-zhi-shi-gu-wei-chang-de-an-ju-qi-jian-sui-mu-ji-lu-kai-ran-nian-zhi-yin-he-yuan-ming-shi-yun-shi-yi-jian-yi
author: 李綱
authorPinyin: li3 gang1
authorSlug: li-gang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 卜宅梁谿，成非一朝。
- 面山枕岡，遠市近郊。
- 脩竹茂林，翠連烟霄。
- 松桂吐香，杞菊長苗。
- 旁臨清流，塵纓可濯。
- 小閣崷然，九峰遠瞩。
- 豈無華宇，於我自足。
- 兄弟塤箎，於焉相樂。
- 春服既成，如浴乎沂。
- 風乎舞雩，詠嘯而歸。
- 自我離羣，潛然涕揮。
- 拊心念舊，電往莫追。
- 今夕何夕，夢還我廬。
- 稚子候門，兩髪髧如。
- 携幼入室，濁酒傾壺。
- 慨我寤歎，誰復如余。

## 拼音

- bu3 zhai2 liang2 xi1 ， cheng2 fei1 yi4 zhao1 。
- mian4 shan1 zhen3 gang1 ， yuan3 shi4 jin4 jiao1 。
- xiu1 zhu2 mao4 lin2 ， cui4 lian2 yan1 xiao1 。
- song1 gui4 tu3 xiang1 ， qi3 ju2 chang2 miao2 。
- pang2 lin2 qing1 liu2 ， chen2 ying1 ke3 zhuo2 。
- xiao3 ge2 qiu2 ran2 ， jiu3 feng1 yuan3 zhu3 。
- qi3 wu2 hua2 yu3 ， wu1 wo3 zi4 zu2 。
- xiong1 di4 xun1 chi2 ， wu1 yan1 xiang1 le4 。
- chun1 fu2 ji4 cheng2 ， ru2 yu4 hu1 yi2 。
- feng1 hu1 wu3 yu2 ， yong3 xiao4 er2 gui1 。
- zi4 wo3 li2 qun2 ， qian2 ran2 ti4 hui1 。
- fu3 xin1 nian4 jiu4 ， dian4 wang3 mo4 zhui1 。
- jin1 xi1 he2 xi1 ， meng4 huan2 wo3 lu2 。
- zhi4 zi3 hou4 men2 ， liang3 fa4 dan4 ru2 。
- xie2 you4 ru4 shi4 ， zhuo2 jiu3 qing1 hu2 。
- kai3 wo3 wu4 tan4 ， shui2 fu4 ru2 yu2 。

## 注释

## 译文

## 赏析
