---
id: li-gang-xi-feng-xing
title: 西風行
titlePinyin: xi1 feng1 xing2
titleSlug: xi-feng-xing
author: 李綱
authorPinyin: li3 gang1
authorSlug: li-gang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 西風隕髙梧，秋暑退殘熱。
- 豈不欣微凉，寤歎驚急節。
- 歲華聿云暮，露氣繁霜結。
- 干戈随凝陰，虜騎壯勝鐵。
- 邊防久凋殘，河洛據戎羯。
- 中原無長城，何以限逸越。
- 傳聞今年春，關輔已蹀血。
- 强兵健馬區，乘間肆陵蔑。
- 况兹柔脆鄉，豈復勞齕齧。
- 江漢非不深，天險爲人設。
- 要害無重兵，一葦自可絕。
- 恬然不爲備，廟筭豈有說。
- 翠華果何從，大計宜早决。
- 緬懷沙漠寒，矯首望漢月。
- 杳無鴻鴈來，寧不野鼠掘。
- 何時金鳳輦，復返蒼龍闕。
- 羣生有安堵，國恥稍一雪。
- 努力肉食謀，傍觀心已折。

## 拼音

- xi1 feng1 yun3 gao1 wu2 ， qiu1 shu3 tui4 can2 re4 。
- qi3 bu4 xin1 wei1 liang2 ， wu4 tan4 jing1 ji2 jie2 。
- sui4 hua2 yu4 yun2 mu4 ， lu4 qi4 fan2 shuang1 jie2 。
- gan1 ge1 sui2 ning2 yin1 ， lu3 qi2 zhuang4 sheng4 tie3 。
- bian1 fang2 jiu3 diao1 can2 ， he2 luo4 ju4 rong2 jie2 。
- zhong1 yuan2 wu2 chang2 cheng2 ， he2 yi3 xian4 yi4 yue4 。
- chuan2 wen2 jin1 nian2 chun1 ， guan1 fu3 yi3 die2 xue4 。
- qiang2 bing1 jian4 ma3 qu1 ， cheng2 jian4 si4 ling2 mie4 。
- kuang4 zi1 rou2 cui4 xiang1 ， qi3 fu4 lao2 he2 nie4 。
- jiang1 han4 fei1 bu4 shen1 ， tian1 xian3 wei2 ren2 she4 。
- yao4 hai4 wu2 zhong4 bing1 ， yi4 wei3 zi4 ke3 jue2 。
- tian2 ran2 bu4 wei2 bei4 ， miao4 suan4 qi3 you3 shuo1 。
- cui4 hua2 guo3 he2 cong2 ， da4 ji4 yi2 zao3 jue2 。
- mian3 huai2 sha1 mo4 han2 ， jiao3 shou3 wang4 han4 yue4 。
- yao3 wu2 hong2 yan4 lai2 ， ning2 bu4 ye3 shu3 jue2 。
- he2 shi2 jin1 feng4 nian3 ， fu4 fan3 cang1 long2 que4 。
- qun2 sheng1 you3 an1 du3 ， guo2 chi3 shao1 yi4 xue3 。
- nu3 li4 rou4 shi2 mou2 ， bang4 guan1 xin1 yi3 zhe2 。

## 注释

## 译文

## 赏析
