---
id: li-gang-shu-huai
title: 述懷
titlePinyin: shu4 huai2
titleSlug: shu-huai
author: 李綱
authorPinyin: li3 gang1
authorSlug: li-gang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 早遊文翰圃，誤齒縉紳塗。
- 蘭省爲郎久，霜臺奮舌孤。
- 荷知誠特達，勵志敢躊躇。
- 屢賜楓宸對，親蒙御筆除。
- 月卿論鉅禮，柱史進寒儒。
- 黼座當陽日，螭坳載筆初。
- 明堂頒政事，路寢集簪裾。
- 繡案横雕檻，天香夾御鑪。
- 翠華來寶輦，清蹕警嵩呼。
- 法駕臨真館，芳塵從屬車。
- 重瞳瞻日月，粹色仰瓊瑜。
- 侍立親龍衮，書言粲帝謨。
- 視朝崇政罷，勸講邇英餘。
- 麗日明金殿，輕風響珮琚。
- 漏聲寒淅瀝，槐影綠扶疏。
- 紫槖陪時彦，黄扉寓直廬。
- 仙遊疑閬苑，清夢豈華胥。
- 遇事肯懷祿，銜恩寧惜軀。
- 惟慚涉道淺，豈恨與時迂。
- 犬馬知愛主，龜蛇思報珠。
- 未終青史志，一奏皂囊書。
- 誰謂爰絲直，端同汲黯愚。
- 謫官來劍浦，襆被出神都。
- 感激心獨苦，飄零歲已徂。
- 悽悽念終養，冉冉歎征途。
- 四海盡蒙澤，孤臣方向隅。
- 願迴天上照，一起轍中枯。

## 拼音

- zao3 you2 wen2 han4 pu3 ， wu4 chi3 jin4 shen1 tu2 。
- lan2 sheng3 wei2 lang2 jiu3 ， shuang1 tai2 fen4 she2 gu1 。
- he2 zhi1 cheng2 te4 da2 ， li4 zhi4 gan3 chou2 chu2 。
- lü3 ci4 feng1 chen2 dui4 ， qin1 meng2 yu4 bi3 chu2 。
- yue4 qing1 lun4 ju4 li3 ， zhu4 shi3 jin4 han2 ru2 。
- fu3 zuo4 dang1 yang2 ri4 ， chi1 ao4 zai4 bi3 chu1 。
- ming2 tang2 ban1 zheng4 shi4 ， lu4 qin3 ji2 zan1 ju1 。
- xiu4 an4 heng2 diao1 jian4 ， tian1 xiang1 jia1 yu4 lu2 。
- cui4 hua2 lai2 bao3 nian3 ， qing1 bi4 jing3 song1 hu1 。
- fa3 jia4 lin2 zhen1 guan3 ， fang1 chen2 cong2 shu3 ju1 。
- zhong4 tong2 zhan1 ri4 yue4 ， cui4 se4 yang3 qiong2 yu2 。
- shi4 li4 qin1 long2 gun3 ， shu1 yan2 can4 di4 mo2 。
- shi4 chao2 chong2 zheng4 ba4 ， quan4 jiang3 er3 ying1 yu2 。
- li2 ri4 ming2 jin1 dian4 ， qing1 feng1 xiang3 pei4 ju1 。
- lou4 sheng1 han2 xi1 li4 ， huai2 ying3 lü4 fu2 shu1 。
- zi3 tuo2 pei2 shi2 yan4 ， huang2 fei1 yu4 zhi2 lu2 。
- xian1 you2 yi2 lang4 yuan4 ， qing1 meng4 qi3 hua2 xu1 。
- yu4 shi4 ken3 huai2 lu4 ， xian2 en1 ning2 xi1 qu1 。
- wei2 can2 she4 dao4 qian3 ， qi3 hen4 yu3 shi2 yu1 。
- quan3 ma3 zhi1 ai4 zhu3 ， gui1 she2 si1 bao4 zhu1 。
- wei4 zhong1 qing1 shi3 zhi4 ， yi2 zou4 zao4 nang2 shu1 。
- shui2 wei4 yuan2 si1 zhi2 ， duan1 tong2 ji2 an4 yu2 。
- zhe2 guan1 lai2 jian4 pu3 ， fu2 bei4 chu1 shen2 dou1 。
- gan3 ji1 xin1 du2 ku3 ， piao1 ling2 sui4 yi3 cu2 。
- qi1 qi1 nian4 zhong1 yang3 ， ran3 ran3 tan4 zheng1 tu2 。
- si4 hai3 jin4 meng2 ze2 ， gu1 chen2 fang1 xiang4 yu2 。
- yuan4 hui2 tian1 shang4 zhao4 ， yi4 qi3 zhe2 zhong1 ku1 。

## 注释

## 译文

## 赏析
