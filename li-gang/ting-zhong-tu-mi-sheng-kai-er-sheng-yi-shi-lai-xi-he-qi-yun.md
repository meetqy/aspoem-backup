---
id: li-gang-ting-zhong-tu-mi-sheng-kai-er-sheng-yi-shi-lai-xi-he-qi-yun
title: 庭中酴醾盛開二甥以詩來戲和其韻
titlePinyin: ting2 zhong1 tu2 mi2 sheng4 kai1 er4 sheng1 yi3 shi1 lai2 xi4 he2 qi2 yun4
titleSlug: ting-zhong-tu-mi-sheng-kai-er-sheng-yi-shi-lai-xi-he-qi-yun
author: 李綱
authorPinyin: li3 gang1
authorSlug: li-gang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 栽培初不棄葑菲，桃李無言下自蹊。
- 試營小圃供幽奇，野趣獨與閑相宜。
- 邇來落葉子滿枝，新花璨發歸酴醾。
- 濛濛烟雨濕冰姿，湯泉乍洗温柔肌。
- 玉人胡爲在軒墀，態濃意遠芬蘭芝。
- 月華萬里來清輝，照耀光彩通屏帷。
- 青雲宛轉蟠素螭，髙架上與飛甍齊。
- 客來花下同圍棋，對花不怕輸吟詩。
- 帝鄉富貴未可幾，淵明之語真良規。
- 一杯相屬慎勿辭，我方餔糟啜其醨。
- 醉中不省今何時，胸次洞達元無疵。
- 山林正好相娱嬉，朝廷漸有中興期。
- 羲和鞭日不肯遲，海水清淺蓬萊池。
- 飛花雪落白玉巵，起舞鶴氅風前披。

## 拼音

- zai1 pei2 chu1 bu2 qi4 feng1 fei1 ， tao2 li3 wu2 yan2 xia4 zi4 qi1 。
- shi4 ying2 xiao3 pu3 gong4 you1 qi2 ， ye3 qu4 du2 yu3 xian2 xiang1 yi2 。
- er3 lai2 luo4 ye4 zi3 man3 zhi1 ， xin1 hua1 can4 fa1 gui1 tu2 mi2 。
- meng2 meng2 yan1 yu3 shi1 bing1 zi1 ， tang1 quan2 zha4 xi3 wen1 rou2 ji1 。
- yu4 ren2 hu2 wei2 zai4 xuan1 chi2 ， tai4 nong2 yi4 yuan3 fen1 lan2 zhi1 。
- yue4 hua2 wan4 li3 lai2 qing1 hui1 ， zhao4 yao4 guang1 cai3 tong1 ping2 wei2 。
- qing1 yun2 wan3 zhuan3 pan2 su4 chi1 ， gao1 jia4 shang4 yu3 fei1 meng2 qi2 。
- ke4 lai2 hua1 xia4 tong2 wei2 qi2 ， dui4 hua1 bu2 pa4 shu1 yin2 shi1 。
- di4 xiang1 fu4 gui4 wei4 ke3 ji1 ， yuan1 ming2 zhi1 yu3 zhen1 liang2 gui1 。
- yi4 bei1 xiang1 shu3 shen4 wu4 ci2 ， wo3 fang1 bu1 zao1 chuo4 qi2 li2 。
- zui4 zhong1 bu4 sheng3 jin1 he2 shi2 ， xiong1 ci4 dong4 da2 yuan2 wu2 ci1 。
- shan1 lin2 zheng4 hao3 xiang1 yu2 xi1 ， chao2 ting2 jian4 you3 zhong1 xing1 qi1 。
- xi1 he2 bian1 ri4 bu4 ken3 chi2 ， hai3 shui3 qing1 qian3 peng2 lai2 chi2 。
- fei1 hua1 xue3 luo4 bai2 yu4 zhi1 ， qi3 wu3 he4 chang3 feng1 qian2 pi1 。

## 注释

## 译文

## 赏析
