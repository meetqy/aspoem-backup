---
id: li-gang-si-yue-liu-ri-li-rong-nan-lu-xing-qu-teng-shan-lu-qi-qu-ran-jia-dao-jie-song-yin-shan-an-tian-jia-jing-wu-lei-min-zhong-shu-ke-xi-ye-fu-gu-feng-yi-pian
title: 四月六日離容南陸行趨藤山路崎嶇然夾道皆松陰山俺田家景物類閩中殊可喜也賦古風一篇
titlePinyin: si4 yue4 liu4 ri4 li2 rong2 nan2 lu4 xing2 qu1 teng2 shan1 lu4 qi2 qu1 ran2 jia1 dao4 jie1 song1 yin1 shan1 an3 tian2 jia1 jing3 wu4 lei4 min3 zhong1 shu1 ke3 xi3 ye3 fu4 gu3 feng1 yi4 pian1
titleSlug: si-yue-liu-ri-li-rong-nan-lu-xing-qu-teng-shan-lu-qi-qu-ran-jia-dao-jie-song-yin-shan-an-tian-jia-jing-wu-lei-min-zhong-shu-ke-xi-ye-fu-gu-feng-yi-pian
author: 李綱
authorPinyin: li3 gang1
authorSlug: li-gang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 孟夏草木長，清陰散扶疏。
- 葱籠竹樹間，石磴蟠縈紆。
- 嗟我事行役，彌年困征途。
- 及兹理歸鞍，敢復論崎嶇。
- 深谷四無景，髙巖倚天衢。
- 稍從平川行，遂得田家居。
- 籬落静窈窕，桑麻鬱紛敷。
- 新秧綠映水，鷄犬鳴相呼。
- 中原暗鋒鏑，胡馬方長驅。
- 此豈桃花源，幽深了如無。
- 逝將適閩嶺，買田自耕鋤。
- 結廬亂山中，聊以全妻孥。

## 拼音

- meng4 xia4 cao3 mu4 chang2 ， qing1 yin1 san4 fu2 shu1 。
- cong1 long2 zhu2 shu4 jian4 ， shi2 deng4 pan2 ying2 yu1 。
- jie1 wo3 shi4 xing2 yi4 ， mi2 nian2 kun4 zheng1 tu2 。
- ji2 zi1 li3 gui1 an1 ， gan3 fu4 lun4 qi2 qu1 。
- shen1 gu3 si4 wu2 jing3 ， gao1 yan2 yi3 tian1 qu2 。
- shao1 cong2 ping2 chuan1 xing2 ， sui4 de2 tian2 jia1 ju1 。
- li2 luo4 jing4 yao3 tiao3 ， sang1 ma2 yu4 fen1 fu1 。
- xin1 yang1 lü4 ying4 shui3 ， ji1 quan3 ming2 xiang1 hu1 。
- zhong1 yuan2 an4 feng1 di2 ， hu2 ma3 fang1 chang2 qu1 。
- ci3 qi3 tao2 hua1 yuan2 ， you1 shen1 le0 ru2 wu2 。
- shi4 jiang1 shi4 min3 ling3 ， mai3 tian2 zi4 geng1 chu2 。
- jie2 lu2 luan4 shan1 zhong1 ， liao2 yi3 quan2 qi1 nu2 。

## 注释

## 译文

## 赏析
