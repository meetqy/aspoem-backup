---
id: li-gang-huai-ji-yan-di-bing-jian-zhong-fu-shu-yi
title: 懷季言弟并簡仲輔叔易
titlePinyin: huai2 ji4 yan2 di4 bing4 jian3 zhong4 fu3 shu1 yi4
titleSlug: huai-ji-yan-di-bing-jian-zhong-fu-shu-yi
author: 李綱
authorPinyin: li3 gang1
authorSlug: li-gang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 我昔謫沙溪，爾送至虎丘。
- 相攜觀劍池，共坐蒼崖陬。
- 霜寒草木衰，肅肅天地秋。
- 慷慨論世故，豈復知離愁。
- 中間謫雲安，爾病家山留。
- 獨與仲及叔，分攜浙江頭。
- 潮聲來海門，風雨助颼颼。
- 銀濤蹙天起，泛此一葉舟。
- 及玆謫武昌，爾復從我遊。
- 回環溪壑間，渺若雙沙鷗。
- 長江快清曠，廬阜探奇幽。
- 行盡江南山，始次湖外州。
- 傳聞浙郡兵，盗用官庫矛。
- 夜深赤白丸，殺吏起相讎。
- 懷家動歸心，觸熱遽還輈。
- 作别今幾時，此情浩難收。
- 塊處誰共語，把酒無與酬。
- 憑髙欲望遠，獨上黄鶴樓。
- 吳越天杳杳，風煙晚悠悠。
- 顧嗟禰處士，坐困鸚鵡洲。
- 胡虜氣方横，盗賊起如蟊。
- 中原腤鋒鏑，江漢屯貔貅。
- 爾歸議遷徙，已有定論不。
- 黄屋尚飄泊，吾敢懷燕休。
- 但願復相見，一解無窮憂。
- 泫然念蒼生，豈爲吾身謀。

## 拼音

- wo3 xi1 zhe2 sha1 xi1 ， er3 song4 zhi4 hu3 qiu1 。
- xiang1 xie2 guan1 jian4 chi2 ， gong4 zuo4 cang1 ya2 zou1 。
- shuang1 han2 cao3 mu4 shuai1 ， su4 su4 tian1 di4 qiu1 。
- kang1 kai3 lun4 shi4 gu4 ， qi3 fu4 zhi1 li2 chou2 。
- zhong1 jian4 zhe2 yun2 an1 ， er3 bing4 jia1 shan1 liu2 。
- du2 yu3 zhong4 ji2 shu1 ， fen1 xie2 zhe4 jiang1 tou2 。
- chao2 sheng1 lai2 hai3 men2 ， feng1 yu3 zhu4 sou1 sou1 。
- yin2 tao1 cu4 tian1 qi3 ， fan4 ci3 yi2 ye4 zhou1 。
- ji2 zi1 zhe2 wu3 chang1 ， er3 fu4 cong2 wo3 you2 。
- hui2 huan2 xi1 he4 jian4 ， miao3 ruo4 shuang1 sha1 ou1 。
- chang2 jiang1 kuai4 qing1 kuang4 ， lu2 fu4 tan4 qi2 you1 。
- xing2 jin4 jiang1 nan2 shan1 ， shi3 ci4 hu2 wai4 zhou1 。
- chuan2 wen2 zhe4 jun4 bing1 ， dao4 yong4 guan1 ku4 mao2 。
- ye4 shen1 chi4 bai2 wan2 ， sha1 li4 qi3 xiang1 chou2 。
- huai2 jia1 dong4 gui1 xin1 ， chu4 re4 ju4 huan2 zhou1 。
- zuo4 bie2 jin1 ji1 shi2 ， ci3 qing2 hao4 nan2 shou1 。
- kuai4 chu3 shui2 gong4 yu3 ， ba3 jiu3 wu2 yu3 chou2 。
- ping2 gao1 yu4 wang4 yuan3 ， du2 shang4 huang2 he4 lou2 。
- wu2 yue4 tian1 yao3 yao3 ， feng1 yan1 wan3 you1 you1 。
- gu4 jie1 mi2 chu3 shi4 ， zuo4 kun4 ying1 wu3 zhou1 。
- hu2 lu3 qi4 fang1 heng2 ， dao4 zei2 qi3 ru2 mao2 。
- zhong1 yuan2 an1 feng1 di2 ， jiang1 han4 tun2 pi2 xiu1 。
- er3 gui1 yi4 qian1 xi3 ， yi3 you3 ding4 lun4 bu4 。
- huang2 wu1 shang4 piao1 bo2 ， wu2 gan3 huai2 yan4 xiu1 。
- dan4 yuan4 fu4 xiang1 jian4 ， yi4 jie3 wu2 qiong2 you1 。
- xuan4 ran2 nian4 cang1 sheng1 ， qi3 wei2 wu2 shen1 mou2 。

## 注释

## 译文

## 赏析
