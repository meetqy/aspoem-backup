---
id: li-gang-wen-shan-dong-dao-suo-wei-ding-yi-jian-zhe-yong-shu-wan-zhong-lin-jiang-po-huang-zhou-guan-li-jie-bao-wu-chang-jiang-hu-jian-sao-ran-wei-zhi-bei-yu-zhi-ce-gan-er-fu-shi
title: 聞山東盜所謂丁一箭者擁數萬衆臨江破黄州官吏皆保武昌江湖間騷然未知備禦之策感而賦詩
titlePinyin: wen2 shan1 dong1 dao4 suo3 wei4 ding1 yi2 jian4 zhe3 yong1 shu4 wan4 zhong4 lin2 jiang1 po4 huang2 zhou1 guan1 li4 jie1 bao3 wu3 chang1 jiang1 hu2 jian4 sao1 ran2 wei4 zhi1 bei4 yu4 zhi1 ce4 gan3 er2 fu4 shi1
titleSlug: wen-shan-dong-dao-suo-wei-ding-yi-jian-zhe-yong-shu-wan-zhong-lin-jiang-po-huang-zhou-guan-li-jie-bao-wu-chang-jiang-hu-jian-sao-ran-wei-zhi-bei-yu-zhi-ce-gan-er-fu-shi
author: 李綱
authorPinyin: li3 gang1
authorSlug: li-gang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 時危貴權謀，盜賊本王臣。
- 招徠駕馭之，自足張吾軍。
- 蠭蠆固有毒，犀象亦可馴。
- 恩威儻得所，摩拊還其淳。
- 光武制銅馬，曹公用黄巾。
- 資其戰大敵，且以蘇良民。
- 去年議招撫，乃以此義陳。
- 置司未閲月，來者如屯雲。
- 奈何力沮罷，坐使復紛紛。
- 傳聞中原寇，鐵馬動成羣。
- 虎兕出於柙，玉石同其焚。
- 京輔困抄掠，遂及江湖濱。
- 東南久平定，郡縣無城闉。
- 天塹非不險，誰與守要津。
- 古來重鎮地，控扼非其人。
- 小敵已震懼，大者當何云。
- 人謀自回遹，天意詎不仁。
- 安得迴陽輝，一令四海春。

## 拼音

- shi2 wei1 gui4 quan2 mou2 ， dao4 zei2 ben3 wang2 chen2 。
- zhao1 lai2 jia4 yu4 zhi1 ， zi4 zu2 zhang1 wu2 jun1 。
- feng1 chai4 gu4 you3 du2 ， xi1 xiang4 yi4 ke3 xun4 。
- en1 wei1 tang3 de2 suo3 ， mo2 fu3 huan2 qi2 chun2 。
- guang1 wu3 zhi4 tong2 ma3 ， cao2 gong1 yong4 huang2 jin1 。
- zi1 qi2 zhan4 da4 di2 ， qie3 yi3 su1 liang2 min2 。
- qu4 nian2 yi4 zhao1 fu3 ， nai3 yi3 ci3 yi4 chen2 。
- zhi4 si1 wei4 yue4 yue4 ， lai2 zhe3 ru2 tun2 yun2 。
- nai4 he2 li4 ju3 ba4 ， zuo4 shi3 fu4 fen1 fen1 。
- chuan2 wen2 zhong1 yuan2 kou4 ， tie3 ma3 dong4 cheng2 qun2 。
- hu3 si4 chu1 wu1 xia2 ， yu4 shi2 tong2 qi2 fen2 。
- jing1 fu3 kun4 chao1 lüe4 ， sui4 ji2 jiang1 hu2 bin1 。
- dong1 nan2 jiu3 ping2 ding4 ， jun4 xian4 wu2 cheng2 yin1 。
- tian1 qian4 fei1 bu4 xian3 ， shui2 yu3 shou3 yao4 jin1 。
- gu3 lai2 zhong4 zhen4 di4 ， kong4 e4 fei1 qi2 ren2 。
- xiao3 di2 yi3 zhen4 ju4 ， da4 zhe3 dang1 he2 yun2 。
- ren2 mou2 zi4 hui2 yu4 ， tian1 yi4 ju4 bu4 ren2 。
- an1 de2 hui2 yang2 hui1 ， yi2 ling4 si4 hai3 chun1 。

## 注释

## 译文

## 赏析
