---
id: li-gang-ji-li-tai-fa-li-bu
title: 寄李泰發吏部
titlePinyin: ji4 li3 tai4 fa1 li4 bu4
titleSlug: ji-li-tai-fa-li-bu
author: 李綱
authorPinyin: li3 gang1
authorSlug: li-gang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 我生稟賦愚且屯，昔遊帝所知何因。
- 狂言妄發取譴廢，屏跡分甘麋鹿羣。
- 公於何許知姓字，迂趾訪我梁谿濱。
- 平生傾蓋意氣合，談笑便覺襟懷親。
- 如公材識邁倫等，緩步自當居要津。
- 胡爲亦復作此態，出語輙已驚臣鄰。
- 扁舟歸探會稽穴，單騎去指蒼梧雲。
- 嶺南風土不全惡，陽朔山水古所珍。
- 郎官出宰乃故事，絕徼萬里皆吾民。
- 布宣德澤被蠻邑，獷俗可使風還淳。
- 古來節士志溝壑，笑視生死同埃塵。
- 甘心刀鋸蹈鼎鑊，狥國詎免危其身。
- 聖朝寛大幸無比，竄謫未久多蒙恩。
- 轅駒仗馬戀芻豆，何用局促聲長吞。
- 堂堂基業甚宏遠，豈使扶助無良臣。
- 勉旃行矣佇旋旆，乘興且訪山陰人。

## 拼音

- wo3 sheng1 bing3 fu4 yu2 qie3 tun2 ， xi1 you2 di4 suo3 zhi1 he2 yin1 。
- kuang2 yan2 wang4 fa1 qu3 qian3 fei4 ， ping2 ji4 fen1 gan1 mi2 lu4 qun2 。
- gong1 wu1 he2 xu1 zhi1 xing4 zi4 ， yu1 zhi3 fang3 wo3 liang2 xi1 bin1 。
- ping2 sheng1 qing1 gai4 yi4 qi4 he2 ， tan2 xiao4 bian4 jue2 jin1 huai2 qin1 。
- ru2 gong1 cai2 shi2 mai4 lun2 deng3 ， huan3 bu4 zi4 dang1 ju1 yao4 jin1 。
- hu2 wei2 yi4 fu4 zuo4 ci3 tai4 ， chu1 yu3 zhe2 yi3 jing1 chen2 lin2 。
- pian1 zhou1 gui1 tan4 hui4 ji1 xue2 ， dan1 qi2 qu4 zhi3 cang1 wu2 yun2 。
- ling3 nan2 feng1 tu3 bu4 quan2 e4 ， yang2 shuo4 shan1 shui3 gu3 suo3 zhen1 。
- lang2 guan1 chu1 zai3 nai3 gu4 shi0 ， jue2 jiao3 wan4 li3 jie1 wu2 min2 。
- bu4 xuan1 de2 ze2 bei4 man2 yi4 ， guang3 su2 ke3 shi3 feng1 huan2 chun2 。
- gu3 lai2 jie2 shi4 zhi4 gou1 he4 ， xiao4 shi4 sheng1 si3 tong2 ai1 chen2 。
- gan1 xin1 dao1 ju4 dao3 ding3 huo4 ， xun4 guo2 ju4 mian3 wei1 qi2 shen1 。
- sheng4 chao2 kuan1 da4 xing4 wu2 bi3 ， cuan4 zhe2 wei4 jiu3 duo1 meng2 en1 。
- yuan2 ju1 zhang4 ma3 lian4 chu2 dou4 ， he2 yong4 ju2 cu4 sheng1 chang2 tun1 。
- tang2 tang2 ji1 ye4 shen4 hong2 yuan3 ， qi3 shi3 fu2 zhu4 wu2 liang2 chen2 。
- mian3 zhan1 xing2 yi3 zhu4 xuan2 pei4 ， cheng2 xing1 qie3 fang3 shan1 yin1 ren2 。

## 注释

## 译文

## 赏析
