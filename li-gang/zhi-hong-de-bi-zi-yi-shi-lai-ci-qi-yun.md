---
id: li-gang-zhi-hong-de-bi-zi-yi-shi-lai-ci-qi-yun
title: 志宏得碧字以詩來次其韻
titlePinyin: zhi4 hong2 de2 bi4 zi4 yi3 shi1 lai2 ci4 qi2 yun4
titleSlug: zhi-hong-de-bi-zi-yi-shi-lai-ci-qi-yun
author: 李綱
authorPinyin: li3 gang1
authorSlug: li-gang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 明月照清溪，影落千尋碧。
- 輕風皺微瀾，蕩漾搖金色。
- 相攜理桂檝，及此萬籟寂。
- 天空露氣寒，棲鳥正縮瑟。
- 何人起秋思，數弄月中笛。
- 坐使遷客情，悽然感去國。
- 清遊得英俊，勝賞飽泉石。
- 豈殊在吾家，親戚欬於側。
- 賦詩各言懷，險韻對勍敵。
- 歸來氣未衰，開匣看三尺。

## 拼音

- ming2 yue4 zhao4 qing1 xi1 ， ying3 luo4 qian1 xun2 bi4 。
- qing1 feng1 zhou4 wei1 lan2 ， dang4 yang4 yao2 jin1 se4 。
- xiang1 xie2 li3 gui4 ji2 ， ji2 ci3 wan4 lai4 ji4 。
- tian1 kong1 lu4 qi4 han2 ， qi1 niao3 zheng4 suo1 se4 。
- he2 ren2 qi3 qiu1 si1 ， shu4 nong4 yue4 zhong1 di2 。
- zuo4 shi3 qian1 ke4 qing2 ， qi1 ran2 gan3 qu4 guo2 。
- qing1 you2 de2 ying1 jun4 ， sheng4 shang3 bao3 quan2 shi2 。
- qi3 shu1 zai4 wu2 jia1 ， qin1 qi1 kai4 wu1 ce4 。
- fu4 shi1 ge4 yan2 huai2 ， xian3 yun4 dui4 qing2 di2 。
- gui1 lai2 qi4 wei4 shuai1 ， kai1 xia2 kan4 san1 chi3 。

## 注释

## 译文

## 赏析
