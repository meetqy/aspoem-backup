---
id: li-gang-ci-yun-shang-yuan-zai-hu-jun-ming-jiang-shan-qin-lao-chang-he-gu-feng
title: 次韻上元宰胡俊明蔣山勤老唱和古風
titlePinyin: ci4 yun4 shang4 yuan2 zai3 hu2 jun4 ming2 jiang3 shan1 qin2 lao3 chang4 he4 gu3 feng1
titleSlug: ci-yun-shang-yuan-zai-hu-jun-ming-jiang-shan-qin-lao-chang-he-gu-feng
author: 李綱
authorPinyin: li3 gang1
authorSlug: li-gang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 竺教流傳入中土，以相求之無自可。
- 達磨西來直指心，擬議之間已蹉過。
- 皮髓誰分深淺機，祖禰翻貽子孫禍。
- 鍾山禪老真可人，髙唱宗風震江左。
- 學流雲集欲何爲，佛祖要須自心作。
- 宰官倥偬牒訟間，偷暇相從還作麽。
- 也知襟抱素相親，更把篇章迭酬和。
- 詞嚴義密讀難曉，字順文從識皆妥。
- 應憐孤陋方杜門，亦欲追隨良未果。
- 故將佳句寄幽人，此意勤渠滋愧荷。
- 談空摩詰無一言，聽法文殊非兩箇。
- 若將情解議真如，明眼人前應看破。
- 世間萬法互低昂，正若旋輪與推磨。
- 隨時俯仰乃善謀，就中拙者無過我。
- 九折羊腸欲着鞭，萬里滄溟思縱柁。
- 只今行年四十餘，已覺衰頹多坐臥。
- 平生作具何所施，盡以付之一弄火。
- 迴光返照默自參，妙湛本然無點涴。
- 公方齒壯志氣豪，正可立功同魏顆。
- 胡爲亦復味禪那，坐視軒裳如縶鎖。
- 蓮社莊嚴清凈池，丈室含容髙廣座。
- 他時共結香火緣，心期耿耿當非頗。
- 爲余稽首問勤師，如師材德誠磊砢。
- 釣龍羅鳳大江濱，法器誰爲語無墮。
- 庭前倘有立雪人，我欲因風致三賀。

## 拼音

- zhu2 jiao4 liu2 chuan2 ru4 zhong1 tu3 ， yi3 xiang1 qiu2 zhi1 wu2 zi4 ke3 。
- da2 mo2 xi1 lai2 zhi2 zhi3 xin1 ， ni3 yi4 zhi1 jian4 yi3 cuo1 guo4 。
- pi2 sui3 shui2 fen1 shen1 qian3 ji1 ， zu3 mi2 fan1 yi2 zi3 sun1 huo4 。
- zhong1 shan1 shan4 lao3 zhen1 ke3 ren2 ， gao1 chang4 zong1 feng1 zhen4 jiang1 zuo3 。
- xue2 liu2 yun2 ji2 yu4 he2 wei2 ， fo2 zu3 yao4 xu1 zi4 xin1 zuo4 。
- zai3 guan1 kong3 zong3 die2 song4 jian4 ， tou1 xia2 xiang1 cong2 huan2 zuo4 mo2 。
- ye3 zhi1 jin1 bao4 su4 xiang1 qin1 ， geng4 ba3 pian1 zhang1 die2 chou2 he2 。
- ci2 yan2 yi4 mi4 du2 nan2 xiao3 ， zi4 shun4 wen2 cong2 shi2 jie1 tuo3 。
- ying1 lian2 gu1 lou4 fang1 du4 men2 ， yi4 yu4 zhui1 sui2 liang2 wei4 guo3 。
- gu4 jiang1 jia1 ju4 ji4 you1 ren2 ， ci3 yi4 qin2 qu2 zi1 kui4 he2 。
- tan2 kong1 mo2 jie2 wu2 yi4 yan2 ， ting1 fa3 wen2 shu1 fei1 liang3 ge4 。
- ruo4 jiang1 qing2 jie3 yi4 zhen1 ru2 ， ming2 yan3 ren2 qian2 ying1 kan4 po4 。
- shi4 jian4 wan4 fa3 hu4 di1 ang2 ， zheng4 ruo4 xuan2 lun2 yu3 tui1 mo4 。
- sui2 shi2 fu3 yang3 nai3 shan4 mou2 ， jiu4 zhong1 zhuo1 zhe3 wu2 guo4 wo3 。
- jiu3 zhe2 yang2 chang2 yu4 zhe0 bian1 ， wan4 li3 cang1 ming2 si1 zong4 tuo2 。
- zhi1 jin1 xing2 nian2 si4 shi2 yu2 ， yi3 jue2 shuai1 tui2 duo1 zuo4 wo4 。
- ping2 sheng1 zuo4 ju4 he2 suo3 shi1 ， jin4 yi3 fu4 zhi1 yi1 nong4 huo3 。
- hui2 guang1 fan3 zhao4 mo4 zi4 can1 ， miao4 zhan4 ben3 ran2 wu2 dian3 wo4 。
- gong1 fang1 chi3 zhuang4 zhi4 qi4 hao2 ， zheng4 ke3 li4 gong1 tong2 wei4 ke1 。
- hu2 wei2 yi4 fu4 wei4 shan4 na4 ， zuo4 shi4 xuan1 shang0 ru2 zhi2 suo3 。
- lian2 she4 zhuang1 yan2 qing1 jing4 chi2 ， zhang4 shi4 han2 rong2 gao1 guang3 zuo4 。
- ta1 shi2 gong4 jie2 xiang1 huo3 yuan2 ， xin1 qi1 geng3 geng3 dang1 fei1 po1 。
- wei2 yu2 qi3 shou3 wen4 qin2 shi1 ， ru2 shi1 cai2 de2 cheng2 lei3 luo3 。
- diao4 long2 luo2 feng4 da4 jiang1 bin1 ， fa3 qi4 shui2 wei2 yu3 wu2 duo4 。
- ting2 qian2 tang3 you3 li4 xue3 ren2 ， wo3 yu4 yin1 feng1 zhi4 san1 he4 。

## 注释

## 译文

## 赏析
