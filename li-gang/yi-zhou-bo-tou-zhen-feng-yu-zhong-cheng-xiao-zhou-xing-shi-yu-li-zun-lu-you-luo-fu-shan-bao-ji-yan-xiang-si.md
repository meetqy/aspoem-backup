---
id: li-gang-yi-zhou-bo-tou-zhen-feng-yu-zhong-cheng-xiao-zhou-xing-shi-yu-li-zun-lu-you-luo-fu-shan-bao-ji-yan-xiang-si
title: 艤舟泊頭鎮風雨中乘小舟行十餘里遵陸遊羅浮山寶積延祥寺
titlePinyin: yi3 zhou1 bo2 tou2 zhen4 feng1 yu3 zhong1 cheng2 xiao3 zhou1 xing2 shi2 yu2 li3 zun1 lu4 you2 luo2 fu2 shan1 bao3 ji1 yan2 xiang2 si4
titleSlug: yi-zhou-bo-tou-zhen-feng-yu-zhong-cheng-xiao-zhou-xing-shi-yu-li-zun-lu-you-luo-fu-shan-bao-ji-yan-xiang-si
author: 李綱
authorPinyin: li3 gang1
authorSlug: li-gang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 神山失憑依，漂泊西南州。
- 連峰蟠秀氣，作鎮蒼溟陬。
- 世傳朱明洞，深秘未易求。
- 夜半見赤日，光若金鼇浮。
- 我來夏正中，川漲通行舟。
- 弭櫂泊頭渚，遂作羅浮遊。
- 山靈憫病暑，風雨爲變秋。
- 雲開遠岫出，黛色散不收。
- 籃輿陟翠微，頗得精廬幽。
- 雅志惬丘壑，斯行豈人謀。
- 愧煩五色雀，顧我鳴啁啾。
- 寓目天水永，微茫見瀛洲。
- 中原正雲擾，盗賊屯蠭蟊。
- 而我臥雲海，歸途亦淹留。
- 逝將憇真境，祕訣追前修。
- 稚川不可見，得見野人不。

## 拼音

- shen2 shan1 shi1 ping2 yi1 ， piao1 bo2 xi1 nan2 zhou1 。
- lian2 feng1 pan2 xiu4 qi4 ， zuo4 zhen4 cang1 ming2 zou1 。
- shi4 chuan2 zhu1 ming2 dong4 ， shen1 mi4 wei4 yi4 qiu2 。
- ye4 ban4 jian4 chi4 ri4 ， guang1 ruo4 jin1 ao2 fu2 。
- wo3 lai2 xia4 zheng4 zhong1 ， chuan1 zhang3 tong1 xing2 zhou1 。
- mi3 zhao4 bo2 tou2 zhu3 ， sui4 zuo4 luo2 fu2 you2 。
- shan1 ling2 min3 bing4 shu3 ， feng1 yu3 wei2 bian4 qiu1 。
- yun2 kai1 yuan3 xiu4 chu1 ， dai4 se4 san4 bu4 shou1 。
- lan2 yu2 zhi4 cui4 wei1 ， po1 de2 jing1 lu2 you1 。
- ya3 zhi4 qie4 qiu1 he4 ， si1 xing2 qi3 ren2 mou2 。
- kui4 fan2 wu3 se4 que4 ， gu4 wo3 ming2 zhou1 jiu1 。
- yu4 mu4 tian1 shui3 yong3 ， wei1 mang2 jian4 ying2 zhou1 。
- zhong1 yuan2 zheng4 yun2 rao3 ， dao4 zei2 tun2 feng1 mao2 。
- er2 wo3 wo4 yun2 hai3 ， gui1 tu2 yi4 yan1 liu2 。
- shi4 jiang1 qi4 zhen1 jing4 ， bi4 jue2 zhui1 qian2 xiu1 。
- zhi4 chuan1 bu4 ke3 jian4 ， de2 jian4 ye3 ren2 bu4 。

## 注释

## 译文

## 赏析
