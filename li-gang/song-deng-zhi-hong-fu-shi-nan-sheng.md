---
id: li-gang-song-deng-zhi-hong-fu-shi-nan-sheng
title: 送鄧志宏赴試南省
titlePinyin: song4 deng4 zhi4 hong2 fu4 shi4 nan2 sheng3
titleSlug: song-deng-zhi-hong-fu-shi-nan-sheng
author: 李綱
authorPinyin: li3 gang1
authorSlug: li-gang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 杜門憂患餘，戚戚常鮮歡。
- 故人千里來，一笑解我顔。
- 念昔寓沙陽，溪山鬱迴環。
- 游從得良友，妙賞窮躋攀。
- 别來幾何時，歲月驚飛翻。
- 索居無與遊，衰病兩鬢斑。
- 子充觀國賓，假道叩我關。
- 草草具盤饌，把酒望西山。
- 道舊訪陳跡，相對如夢間。
- 顧子若鴻鵠，整翮正髙騫。
- 軒然四海心，豈憚行路難。
- 努力取殊第，自致青雲端。
- 春風得意後，期子從兹還。

## 拼音

- du4 men2 you1 huan4 yu2 ， qi1 qi1 chang2 xian1 huan1 。
- gu4 ren2 qian1 li3 lai2 ， yi2 xiao4 jie3 wo3 yan2 。
- nian4 xi1 yu4 sha1 yang2 ， xi1 shan1 yu4 hui2 huan2 。
- you2 cong2 de2 liang2 you3 ， miao4 shang3 qiong2 ji1 pan1 。
- bie2 lai2 ji1 he2 shi2 ， sui4 yue4 jing1 fei1 fan1 。
- suo3 ju1 wu2 yu3 you2 ， shuai1 bing4 liang3 bin4 ban1 。
- zi3 chong1 guan1 guo2 bin1 ， jia3 dao4 kou4 wo3 guan1 。
- cao3 cao3 ju4 pan2 zhuan4 ， ba3 jiu3 wang4 xi1 shan1 。
- dao4 jiu4 fang3 chen2 ji4 ， xiang1 dui4 ru2 meng4 jian4 。
- gu4 zi3 ruo4 hong2 hu2 ， zheng3 he2 zheng4 gao1 qian1 。
- xuan1 ran2 si4 hai3 xin1 ， qi3 dan4 xing2 lu4 nan2 。
- nu3 li4 qu3 shu1 di4 ， zi4 zhi4 qing1 yun2 duan1 。
- chun1 feng1 de2 yi4 hou4 ， qi1 zi3 cong2 zi1 huan2 。

## 注释

## 译文

## 赏析
