---
id: li-gang-wang-fu-shi-duo-yong-fo-yu-zai-ci-qian-yun-shi-zhong-fu
title: 往復詩多用佛語再次前韻示仲輔
titlePinyin: wang3 fu4 shi1 duo1 yong4 fo2 yu3 zai4 ci4 qian2 yun4 shi4 zhong4 fu3
titleSlug: wang-fu-shi-duo-yong-fo-yu-zai-ci-qian-yun-shi-zhong-fu
author: 李綱
authorPinyin: li3 gang1
authorSlug: li-gang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 遠涉異域求金仙，豈知不離方寸間。
- 此門悟入真捷徑，安用困苦棲窮山。
- 憑君試灼一炷艾，能已千痾寧四大。
- 病根若悟本來空，是則名爲觀自在。
- 平生見盡學道人，舍妄求真不識真。
- 指端明月休錯認，衣裏寶珠元不貧。
- 巍巍蕩蕩如山阜，長與君俱君見否。
- 仁者自生分别心，斷際何嘗有前後。

## 拼音

- yuan3 she4 yi4 yu4 qiu2 jin1 xian1 ， qi3 zhi1 bu4 li2 fang1 cun4 jian4 。
- ci3 men2 wu4 ru4 zhen1 jie2 jing4 ， an1 yong4 kun4 ku3 qi1 qiong2 shan1 。
- ping2 jun1 shi4 zhuo2 yi2 zhu4 ai4 ， neng2 yi3 qian1 ke1 ning2 si4 da4 。
- bing4 gen1 ruo4 wu4 ben3 lai2 kong1 ， shi4 ze2 ming2 wei2 guan1 zi4 zai4 。
- ping2 sheng1 jian4 jin4 xue2 dao4 ren2 ， she4 wang4 qiu2 zhen1 bu4 shi2 zhen1 。
- zhi3 duan1 ming2 yue4 xiu1 cuo4 ren4 ， yi1 li3 bao3 zhu1 yuan2 bu4 pin2 。
- wei1 wei1 dang4 dang4 ru2 shan1 fu4 ， chang2 yu3 jun1 ju4 jun1 jian4 fou3 。
- ren2 zhe3 zi4 sheng1 fen1 bie2 xin1 ， duan4 ji4 he2 chang2 you3 qian2 hou4 。

## 注释

## 译文

## 赏析
