---
id: li-gang-zi-hai-wai-gui-jian-guan-wan-li-jing-she-wu-zai-chu-di-jia-yu-zhu-ji-hui-yin-cheng-chang-ju-jian-jian-zou-de-jiu-kun-zhong
title: 自海外歸間關萬里經涉五載初抵家與諸季會飲成長句兼簡鄒德久昆仲
titlePinyin: zi4 hai3 wai4 gui1 jian4 guan1 wan4 li3 jing1 she4 wu3 zai4 chu1 di3 jia1 yu3 zhu1 ji4 hui4 yin3 cheng2 chang2 ju4 jian1 jian3 zou1 de2 jiu3 kun1 zhong4
titleSlug: zi-hai-wai-gui-jian-guan-wan-li-jing-she-wu-zai-chu-di-jia-yu-zhu-ji-hui-yin-cheng-chang-ju-jian-jian-zou-de-jiu-kun-zhong
author: 李綱
authorPinyin: li3 gang1
authorSlug: li-gang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 楚氛未静狼烽起，翠華搖搖無定止。
- 謀臣猛將如雲屯，坐視胡雛渡江水。
- 我歸自南時正艱，繚絡間關萬餘里。
- 問津處處皆戰塲，訪舊往往成新鬼。
- 傷心不忍顧浙河，故園已在荆棘底。
- 幸然家寓大江東，窈窕精廬山谷裏。
- 當時百口還滿前，况復添丁長童稚。
- 衣冠南渡多流離，骨肉無虞能有幾。
- 生還已荷皇天慈，見汝更使清愁洗。
- 夜闌秉燭疑夢中，破悲爲笑且歡喜。
- 在原真赴鶺鴒難，玉樹還許蒹葭倚。
- 眷言兄弟同友生，風雨雞鳴未云已。
- 閩山深處是吾鄉，攜幼扶衰又將徙。
- 安得廟社固根基，一使寰區盡蒙祉。

## 拼音

- chu3 fen1 wei4 jing4 lang2 feng1 qi3 ， cui4 hua2 yao2 yao2 wu2 ding4 zhi3 。
- mou2 chen2 meng3 jiang1 ru2 yun2 tun2 ， zuo4 shi4 hu2 chu2 du4 jiang1 shui3 。
- wo3 gui1 zi4 nan2 shi2 zheng4 jian1 ， liao2 luo4 jian4 guan1 wan4 yu2 li3 。
- wen4 jin1 chu3 chu3 jie1 zhan4 chang3 ， fang3 jiu4 wang3 wang3 cheng2 xin1 gui3 。
- shang1 xin1 bu4 ren3 gu4 zhe4 he2 ， gu4 yuan2 yi3 zai4 jing1 ji2 di3 。
- xing4 ran2 jia1 yu4 da4 jiang1 dong1 ， yao3 tiao3 jing1 lu2 shan1 gu3 li3 。
- dang1 shi2 bai3 kou3 huan2 man3 qian2 ， kuang4 fu4 tian1 ding1 chang2 tong2 zhi4 。
- yi1 guan1 nan2 du4 duo1 liu2 li2 ， gu3 rou4 wu2 yu2 neng2 you3 ji1 。
- sheng1 huan2 yi3 he2 huang2 tian1 ci2 ， jian4 ru3 geng4 shi3 qing1 chou2 xi3 。
- ye4 lan2 bing3 zhu2 yi2 meng4 zhong1 ， po4 bei1 wei2 xiao4 qie3 huan1 xi3 。
- zai4 yuan2 zhen1 fu4 ji2 ling2 nan2 ， yu4 shu4 huan2 xu1 jian1 jia1 yi3 。
- juan4 yan2 xiong1 di4 tong2 you3 sheng1 ， feng1 yu3 ji1 ming2 wei4 yun2 yi3 。
- min3 shan1 shen1 chu3 shi4 wu2 xiang1 ， xie2 you4 fu2 shuai1 you4 jiang1 xi3 。
- an1 de2 miao4 she4 gu4 gen1 ji1 ， yi4 shi3 huan2 qu1 jin4 meng2 zhi3 。

## 注释

## 译文

## 赏析
