---
id: li-gang-shuang-jiang-mu-luo-du-song-bai-cang-ran-yan-se-yu-hao-yin-he-yuan-ming-rong-mu-pian-yi-jian-yi
title: 霜降木落獨松柏蒼然顔色愈好因和淵明榮木篇以見意
titlePinyin: shuang1 jiang4 mu4 luo4 du2 song1 bai3 cang1 ran2 yan2 se4 yu4 hao3 yin1 he2 yuan1 ming2 rong2 mu4 pian1 yi3 jian4 yi4
titleSlug: shuang-jiang-mu-luo-du-song-bai-cang-ran-yan-se-yu-hao-yin-he-yuan-ming-rong-mu-pian-yi-jian-yi
author: 李綱
authorPinyin: li3 gang1
authorSlug: li-gang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 采采榮木，春華于兹。
- 及爾素秋，風霜瘁之。
- 寒暑代謝，榮枯有時。
- 改柯易葉，翩其隕而。
- 蒼蒼松柏，擢榦蟠根。
- 風霜雖厲，秀色長存。
- 君子進德，以道爲門。
- 歲寒時艱，節義彌敦。
- 惟天於余，賦此拙陋。
- 材不趨新，學惟求舊。
- 黽勉夙夜，其何能富。
- 屢冒艱危，內省不疚。
- 先公有訓，豈敢失墜。
- 敬慎威儀，聖言是畏。
- 鉛刀雖鈍，駑馬希驥。
- 一割之功，十駕而至。

## 拼音

- cai3 cai3 rong2 mu4 ， chun1 hua2 yu2 zi1 。
- ji2 er3 su4 qiu1 ， feng1 shuang1 cui4 zhi1 。
- han2 shu3 dai4 xie4 ， rong2 ku1 you3 shi2 。
- gai3 ke1 yi4 ye4 ， pian1 qi2 yun3 er2 。
- cang1 cang1 song1 bai3 ， zhuo2 gan4 pan2 gen1 。
- feng1 shuang1 sui1 li4 ， xiu4 se4 chang2 cun2 。
- jun1 zi3 jin4 de2 ， yi3 dao4 wei2 men2 。
- sui4 han2 shi2 jian1 ， jie2 yi4 mi2 dun1 。
- wei2 tian1 wu1 yu2 ， fu4 ci3 zhuo1 lou4 。
- cai2 bu4 qu1 xin1 ， xue2 wei2 qiu2 jiu4 。
- min3 mian3 su4 ye4 ， qi2 he2 neng2 fu4 。
- lü3 mao4 jian1 wei1 ， nei4 sheng3 bu2 jiu4 。
- xian1 gong1 you3 xun4 ， qi3 gan3 shi1 zhui4 。
- jing4 shen4 wei1 yi2 ， sheng4 yan2 shi4 wei4 。
- qian1 dao1 sui1 dun4 ， nu2 ma3 xi1 ji4 。
- yi4 ge1 zhi1 gong1 ， shi2 jia4 er2 zhi4 。

## 注释

## 译文

## 赏析
