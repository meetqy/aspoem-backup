---
id: li-gang-du-er-shu-chuan
title: 讀二疏傳
titlePinyin: du2 er4 shu1 chuan2
titleSlug: du-er-shu-chuan
author: 李綱
authorPinyin: li3 gang1
authorSlug: li-gang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 都門供張設祖道，冠蓋如雲聲浩浩。
- 送車百兩知爲誰，太傅少傅同歸老。
- 道傍觀者爲泣下，賢哉大夫能自保。
- 酒酣禮畢辭决去，脫若林泉放魚鳥。
- 當時宣帝重法律，視遇公卿同隸皂。
- 楊惲所坐秪語言，趙韓之誅亦草草。
- 故令二傅動歸心，未必筋骸果衰稿。
- 父子相隨出漢關，歸來自覺故鄉好。
- 黄金散盡宴親賓，日治酒殽供灑掃。
- 肯將田宅遺子孫，清白傳家最堪寶。
- 寂寥千載想風流，知止不辱何其早。

## 拼音

- dou1 men2 gong4 zhang1 she4 zu3 dao4 ， guan1 gai4 ru2 yun2 sheng1 hao4 hao4 。
- song4 ju1 bai3 liang3 zhi1 wei2 shui2 ， tai4 fu4 shao4 fu4 tong2 gui1 lao3 。
- dao4 bang4 guan1 zhe3 wei2 qi4 xia4 ， xian2 zai1 dai4 fu0 neng2 zi4 bao3 。
- jiu3 han1 li3 bi4 ci2 jue2 qu4 ， tuo1 ruo4 lin2 quan2 fang4 yu2 niao3 。
- dang1 shi2 xuan1 di4 zhong4 fa3 lü4 ， shi4 yu4 gong1 qing1 tong2 li4 zao4 。
- yang2 yun4 suo3 zuo4 di1 yu3 yan2 ， zhao4 han2 zhi1 zhu1 yi4 cao3 cao3 。
- gu4 ling4 er4 fu4 dong4 gui1 xin1 ， wei4 bi4 jin1 hai2 guo3 shuai1 gao3 。
- fu4 zi3 xiang1 sui2 chu1 han4 guan1 ， gui1 lai2 zi4 jue2 gu4 xiang1 hao3 。
- huang2 jin1 san4 jin4 yan4 qin1 bin1 ， ri4 zhi4 jiu3 yao2 gong4 sa3 sao3 。
- ken3 jiang1 tian2 zhai2 yi2 zi3 sun1 ， qing1 bai2 chuan2 jia1 zui4 kan1 bao3 。
- ji4 liao2 qian1 zai4 xiang3 feng1 liu2 ， zhi1 zhi3 bu4 ru3 he2 qi2 zao3 。

## 注释

## 译文

## 赏析
