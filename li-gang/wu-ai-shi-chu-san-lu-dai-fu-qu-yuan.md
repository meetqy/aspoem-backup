---
id: li-gang-wu-ai-shi-chu-san-lu-dai-fu-qu-yuan
title: 五哀詩 楚三閭大夫屈原
titlePinyin: wu3 ai1 shi1   chu3 san1 lü2 dai4 fu0 qu1 yuan2
titleSlug: wu-ai-shi-chu-san-lu-dai-fu-qu-yuan
author: 李綱
authorPinyin: li3 gang1
authorSlug: li-gang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 楚懷聽秦誑，身作咸陽鬼。
- 當時屈原争，坐困椒蘭毁。
- 襄王復不悟，遠作江南徙。
- 行吟沅湘間，形槁顔色悴。
- 著書稱離騷，風雅齊厥理。
- 鴟鴞况小人，鸞鳳喻君子。
- 眷眷不忘君，一篇三致意。
- 紉蘭採杜若，冠佩空自偉。
- 舉世混濁中，誰與同樂此。
- 忠臣會遇難，千古共一軌。
- 人情疏骾亮，物能使軟美。
- 存亡反覆間，悔及良晚矣。
- 嗟嗟屈子心，芳潔疇與比。
- 日月可争光，塵垢安能滓。
- 聊從太史卜，肯逐漁父醉。
- 甘葬魚腹中，懷沙汨羅水。
- 千秋身後名，芬馥同茝芷。
- 夫豈椒蘭徒，據勢長不死。

## 拼音

- chu3 huai2 ting1 qin2 kuang2 ， shen1 zuo4 xian2 yang2 gui3 。
- dang1 shi2 qu1 yuan2 zheng1 ， zuo4 kun4 jiao1 lan2 hui3 。
- xiang1 wang2 fu4 bu2 wu4 ， yuan3 zuo4 jiang1 nan2 xi3 。
- xing2 yin2 yuan2 xiang1 jian4 ， xing2 gao3 yan2 se4 cui4 。
- zhu4 shu1 cheng1 li2 sao1 ， feng1 ya3 qi2 jue2 li3 。
- chi1 xiao1 kuang4 xiao3 ren2 ， luan2 feng4 yu4 jun1 zi3 。
- juan4 juan4 bu2 wang4 jun1 ， yi4 pian1 san1 zhi4 yi4 。
- ren4 lan2 cai3 du4 ruo4 ， guan1 pei4 kong1 zi4 wei3 。
- ju3 shi4 hun4 zhuo2 zhong1 ， shui2 yu3 tong2 le4 ci3 。
- zhong1 chen2 hui4 yu4 nan2 ， qian1 gu3 gong4 yi4 gui3 。
- ren2 qing2 shu1 geng3 liang4 ， wu4 neng2 shi3 ruan3 mei3 。
- cun2 wang2 fan3 fu4 jian4 ， hui3 ji2 liang2 wan3 yi3 。
- jie1 jie1 qu1 zi3 xin1 ， fang1 jie2 chou2 yu3 bi3 。
- ri4 yue4 ke3 zheng1 guang1 ， chen2 gou4 an1 neng2 zi3 。
- liao2 cong2 tai4 shi3 bu3 ， ken3 zhu2 yu2 fu4 zui4 。
- gan1 zang4 yu2 fu4 zhong1 ， huai2 sha1 mi4 luo2 shui3 。
- qian1 qiu1 shen1 hou4 ming2 ， fen1 fu4 tong2 chai3 zhi3 。
- fu1 qi3 jiao1 lan2 tu2 ， ju4 shi4 chang2 bu4 si3 。

## 注释

## 译文

## 赏析
