---
id: feng-dai-zhi-yu-ji-yuan
title: 虞姬怨
titlePinyin: yu2 ji1 yuan4
titleSlug: yu-ji-yuan
author: 馮待徵
authorPinyin: feng2 dai4 zhi3
authorSlug: feng-dai-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 妾本江南采蓮女，君是江東學劒人。
- 逢君游俠英雄日，值妾年華桃李春。
- 年華灼灼豔桃李，結髮簪花配君子。
- 行逢楚漢正相持，辭家上馬從君起。
- 歲歲年年事征戰，侍君帷幕損紅顏。
- 不惜羅衣沾馬汗，不辭紅粉著刀環。
- 相期相許定關中，鳴鑾鳴佩入秦宮。
- 誰誤四面楚歌起，果知五星漢道雄。
- 天時人事有興滅，智窮計屈心摧折。
- 澤中馬力先戰疲，帳下蛾眉□□□。
- 君王是日無神彩，賤妾此時容貌改。
- 拔山意氣都已無，渡江面目今何在。
- 終天隔地與君辭，恨似流波無息時。
- 使妾本來不相識，豈見中途懷苦悲。

## 拼音

- qie4 ben3 jiang1 nan2 cai3 lian2 nü3 ， jun1 shi4 jiang1 dong1 xue2 jian4 ren2 。
- feng2 jun1 you2 xia2 ying1 xiong2 ri4 ， zhi2 qie4 nian2 hua2 tao2 li3 chun1 。
- nian2 hua2 zhuo2 zhuo2 yan4 tao2 li3 ， jie2 fa4 zan1 hua1 pei4 jun1 zi3 。
- xing2 feng2 chu3 han4 zheng4 xiang1 chi2 ， ci2 jia1 shang4 ma3 cong2 jun1 qi3 。
- sui4 sui4 nian2 nian2 shi4 zheng1 zhan4 ， shi4 jun1 wei2 mu4 sun3 hong2 yan2 。
- bu4 xi1 luo2 yi1 zhan1 ma3 han4 ， bu4 ci2 hong2 fen3 zhu4 dao1 huan2 。
- xiang1 qi1 xiang1 xu1 ding4 guan1 zhong1 ， ming2 luan2 ming2 pei4 ru4 qin2 gong1 。
- shui2 wu4 si4 mian4 chu3 ge1 qi3 ， guo3 zhi1 wu3 xing1 han4 dao4 xiong2 。
- tian1 shi2 ren2 shi4 you3 xing1 mie4 ， zhi4 qiong2 ji4 qu1 xin1 cui1 zhe2 。
- ze2 zhong1 ma3 li4 xian1 zhan4 pi2 ， zhang4 xia4 e2 mei2 □□□。
- jun1 wang2 shi4 ri4 wu2 shen2 cai3 ， jian4 qie4 ci3 shi2 rong2 mao4 gai3 。
- ba2 shan1 yi4 qi4 dou1 yi3 wu2 ， du4 jiang1 mian4 mu4 jin1 he2 zai4 。
- zhong1 tian1 ge2 di4 yu3 jun1 ci2 ， hen4 si4 liu2 bo1 wu2 xi1 shi2 。
- shi3 qie4 ben3 lai2 bu4 xiang1 shi2 ， qi3 jian4 zhong1 tu2 huai2 ku3 bei1 。

## 注释

## 译文

## 赏析
