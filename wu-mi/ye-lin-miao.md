---
id: wu-mi-ye-lin-miao
title: 謁林廟
titlePinyin: ye4 lin2 miao4
titleSlug: ye-lin-miao
author: 吳秘
authorPinyin: wu2 mi4
authorSlug: wu-mi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 高天之有文，星辰豔窮碧。
- 厚地之有文，草木秀野色。
- 草木既無辭，星辰亦難測。
- 豈侔人之文，五經爲藝極。
- 五經主者何，豈非至聖力。
- 三才久虛位，待我先師宅。
- 秘亦窮經者，自謂入閫閾。
- 天地無逃數，世人猶自惑。
- 代移文不移，宜在弟子職。
- 薰香達誠悃，滴酒瀝胸臆。
- 瞿然見威容，長林聳墳側。

## 拼音

- gao1 tian1 zhi1 you3 wen2 ， xing1 chen2 yan4 qiong2 bi4 。
- hou4 di4 zhi1 you3 wen2 ， cao3 mu4 xiu4 ye3 se4 。
- cao3 mu4 ji4 wu2 ci2 ， xing1 chen2 yi4 nan2 ce4 。
- qi3 mou2 ren2 zhi1 wen2 ， wu3 jing1 wei2 yi4 ji2 。
- wu3 jing1 zhu3 zhe3 he2 ， qi3 fei1 zhi4 sheng4 li4 。
- san1 cai2 jiu3 xu1 wei4 ， dai4 wo3 xian1 shi1 zhai2 。
- mi4 yi4 qiong2 jing1 zhe3 ， zi4 wei4 ru4 kun3 yu4 。
- tian1 di4 wu2 tao2 shu4 ， shi4 ren2 you2 zi4 huo4 。
- dai4 yi2 wen2 bu4 yi2 ， yi2 zai4 di4 zi3 zhi2 。
- xun1 xiang1 da2 cheng2 kun3 ， di1 jiu3 li4 xiong1 yi4 。
- qu2 ran2 jian4 wei1 rong2 ， chang2 lin2 song3 fen2 ce4 。

## 注释

## 译文

## 赏析
