---
id: xiao-li-zhi-yun-xin-qian-shi-yu-liang-gu-ju-yong-jiu-yun-zai-ci-feng-da
title: 雲心遣示雨凉古句用舊韻再次奉答
titlePinyin: yun2 xin1 qian3 shi4 yu3 liang2 gu3 ju4 yong4 jiu4 yun4 zai4 ci4 feng4 da2
titleSlug: yun-xin-qian-shi-yu-liang-gu-ju-yong-jiu-yun-zai-ci-feng-da
author: 蕭立之
authorPinyin: xiao1 li4 zhi1
authorSlug: xiao-li-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 黑豬渡河天不風，蒼龍銜燭不敢紅。
- 一缾何處馬背倒，芰堘藕蕩漫西東。
- 西風佳時數重七，乾鵲橋成雲□濕。
- 蘭膏香冷夢初回，花舘月寒秋又立。
- 岐山千歲無鳳凰，玉帝夜行龍虎章。
- 九仙拍手一佛笑，橘花多處開笄篁。
- 卓劍泉深酌晴雪，叉魚亭空倚寒月。
- 秦郎椽筆玉虬飛，雪壁流雲香味歇。
- 三年兩鬢吹蠻烟，浪說梅福能神仙。
- 金精秋寒木鶴瘦，銀灣水落芝田乾。
- 乞身歸去望雲拜，蓬萊淺清風物改。
- 停雲有賦應年年，相思起立梅花前。

## 拼音

- hei1 zhu1 du4 he2 tian1 bu4 feng1 ， cang1 long2 xian2 zhu2 bu4 gan3 hong2 。
- yi4 ping2 he2 chu3 ma3 bei4 dao3 ， ji4 cheng2 ou3 dang4 man4 xi1 dong1 。
- xi1 feng1 jia1 shi2 shu4 zhong4 qi1 ， qian2 que4 qiao2 cheng2 yun2 □ shi1 。
- lan2 gao1 xiang1 leng3 meng4 chu1 hui2 ， hua1 guan3 yue4 han2 qiu1 you4 li4 。
- qi2 shan1 qian1 sui4 wu2 feng4 huang2 ， yu4 di4 ye4 xing2 long2 hu3 zhang1 。
- jiu3 xian1 pai1 shou3 yi4 fo2 xiao4 ， ju2 hua1 duo1 chu3 kai1 ji1 huang2 。
- zhuo2 jian4 quan2 shen1 zhuo2 qing2 xue3 ， cha1 yu2 ting2 kong1 yi3 han2 yue4 。
- qin2 lang2 chuan2 bi3 yu4 qiu2 fei1 ， xue3 bi4 liu2 yun2 xiang1 wei4 xie1 。
- san1 nian2 liang3 bin4 chui1 man2 yan1 ， lang4 shuo1 mei2 fu2 neng2 shen2 xian1 。
- jin1 jing1 qiu1 han2 mu4 he4 shou4 ， yin2 wan1 shui3 luo4 zhi1 tian2 qian2 。
- qi3 shen1 gui1 qu4 wang4 yun2 bai4 ， peng2 lai2 qian3 qing1 feng1 wu4 gai3 。
- ting2 yun2 you3 fu4 ying1 nian2 nian2 ， xiang1 si1 qi3 li4 mei2 hua1 qian2 。

## 注释

## 译文

## 赏析
