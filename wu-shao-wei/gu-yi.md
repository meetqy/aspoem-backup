---
id: wu-shao-wei-gu-yi
title: 古意
titlePinyin: gu3 yi4
titleSlug: gu-yi
author: 吳少微
authorPinyin: wu2 shao3 wei1
authorSlug: wu-shao-wei
dynasty: 唐
dynastyPinyin: tang2
dynastySlug: tang
tags: [] 
---

## 正文

- 洛陽芳樹向春開，洛陽女兒平旦來。
- 流車走馬紛相催，折芳瑤華向曲臺。
- 曲臺自有千萬行，重花累葉間垂楊。
- 北林朝日境明光，南國微風蘇合香。
- 可憐窈窕女，不作邯鄲娼。
- 妙舞輕迴拂長袖，高歌浩唱發清商。
- 歌終舞罷歡無極，樂往悲來長歎息。
- 陽春白日不少留，紅榮碧樹無顏色。
- 碧樹風花先春度，珠簾粉澤無人顧。
- 如何年少忽遲暮，坐見明月與白露。
- 明月白露夜已寒，香衣錦帶空珊珊。
- 今日陽春一妙曲，鳳皇樓上與君彈。

## 拼音

- luo4 yang2 fang1 shu4 xiang4 chun1 kai1 ， luo4 yang2 nü3 er2 ping2 dan4 lai2 。
- liu2 ju1 zou3 ma3 fen1 xiang1 cui1 ， zhe2 fang1 yao2 hua2 xiang4 qu3 tai2 。
- qu3 tai2 zi4 you3 qian1 wan4 xing2 ， zhong4 hua1 lei4 ye4 jian4 chui2 yang2 。
- bei3 lin2 zhao1 ri4 jing4 ming2 guang1 ， nan2 guo2 wei1 feng1 su1 he2 xiang1 。
- ke3 lian2 yao3 tiao3 nü3 ， bu2 zuo4 han2 dan1 chang1 。
- miao4 wu3 qing1 hui2 fu2 chang2 xiu4 ， gao1 ge1 hao4 chang4 fa1 qing1 shang1 。
- ge1 zhong1 wu3 ba4 huan1 wu2 ji2 ， le4 wang3 bei1 lai2 chang2 tan4 xi1 。
- yang2 chun1 bai2 ri4 bu4 shao3 liu2 ， hong2 rong2 bi4 shu4 wu2 yan2 se4 。
- bi4 shu4 feng1 hua1 xian1 chun1 du4 ， zhu1 lian2 fen3 ze2 wu2 ren2 gu4 。
- ru2 he2 nian2 shao4 hu1 chi2 mu4 ， zuo4 jian4 ming2 yue4 yu3 bai2 lu4 。
- ming2 yue4 bai2 lu4 ye4 yi3 han2 ， xiang1 yi1 jin3 dai4 kong1 shan1 shan1 。
- jin1 ri4 yang2 chun1 yi2 miao4 qu3 ， feng4 huang2 lou2 shang4 yu3 jun1 dan4 。

## 注释

## 译文

## 赏析
