---
id: wu-san-si-qiu-ri-yu-tian-zhong-si-xun-fu-li-shang-ren
title: 秋日于天中寺尋復禮上人
titlePinyin: qiu1 ri4 yu2 tian1 zhong1 si4 xun2 fu4 li3 shang4 ren2
titleSlug: qiu-ri-yu-tian-zhong-si-xun-fu-li-shang-ren
author: 武三思
authorPinyin: wu3 san1 si1
authorSlug: wu-san-si
dynasty: 唐
dynastyPinyin: tang2
dynastySlug: tang
tags: [] 
---

## 正文

- 妙域三時殿，香巖七寶宮。
- 金繩先界道，玉柄即談空。
- 喻筏知何極，傳燈竟不窮。
- 彌天高義遠，初地勝因通。
- 理詣歸一處，心行不二中。
- 有無雙惑遣，真俗兩緣同。
- 摘葉疑焚翠，投花若散紅。
- 網珠遙映日，檐鐸近吟風。
- 定沼寒光素，禪枝暝色葱。
- 願隨方便力，長冀釋塵籠。

## 拼音

- miao4 yu4 san1 shi2 dian4 ， xiang1 yan2 qi1 bao3 gong1 。
- jin1 sheng2 xian1 jie4 dao4 ， yu4 bing3 ji2 tan2 kong1 。
- yu4 fa2 zhi1 he2 ji2 ， chuan2 deng1 jing4 bu4 qiong2 。
- mi2 tian1 gao1 yi4 yuan3 ， chu1 di4 sheng4 yin1 tong1 。
- li3 yi4 gui1 yi4 chu3 ， xin1 xing2 bu2 er4 zhong1 。
- you3 wu2 shuang1 huo4 qian3 ， zhen1 su2 liang3 yuan2 tong2 。
- zhai1 ye4 yi2 fen2 cui4 ， tou2 hua1 ruo4 san4 hong2 。
- wang3 zhu1 yao2 ying4 ri4 ， yan2 duo2 jin4 yin2 feng1 。
- ding4 zhao3 han2 guang1 su4 ， shan4 zhi1 ming2 se4 cong1 。
- yuan4 sui2 fang1 bian4 li4 ， chang2 ji4 shi4 chen2 long2 。

## 注释

## 译文

## 赏析
