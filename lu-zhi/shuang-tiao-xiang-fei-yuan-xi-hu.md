---
id: lu-zhi-shuang-tiao-xiang-fei-yuan-xi-hu
title: 双调・湘妃怨西湖
titlePinyin: shuang1 tiao2 ・ xiang1 fei1 yuan4 xi1 hu2
titleSlug: shuang-tiao-xiang-fei-yuan-xi-hu
author: 卢挚
authorPinyin: lu2 zhi4
authorSlug: lu-zhi
dynasty: 元
dynastyPinyin: yuan2
dynastySlug: yuan
tags: []
---

## 正文

- 湖山佳处那些儿，恰到轻寒微雨时。
- 东风懒倦催春事，嗔垂杨袅绿丝，海棠花偷抹胭脂。
- 任吴岫眉尖恨，厌钱塘江上词，是个妒色的西施。
- 朱帘画舫那人儿，林影荷香雨霁时。
- 樽前歌舞多才思，紫云英琼树枝，对波光山色参差。
- 切香脆江瑶脍，擘轻红新荔枝，是个好客的西施。
- 苏堤鞭影半痕儿，常记吴山月上时。
- 闲寻灵鹫西岩寺，冷泉亭偏费诗，看烟鬟尘外丰姿。
- 染绛绡裁霜叶，酿清香飘桂子，是个百巧的西施。
- 梅梢雪霁月芽儿，点破湖烟雪落时。
- 朝来亭树琼瑶似，笑渔蓑学鹭鸶，照歌台玉镜冰姿。
- 谁亻孱亻愁鸱夷子，也新添两鬓丝，是个淡净的西施。

## 拼音

- hu2 shan1 jia1 chu4 na4 xie1 er2 ， qia4 dao4 qing1 han2 wei1 yu3 shi2 。
- dong1 feng1 lan3 juan4 cui1 chun1 shi4 ， chen1 chui2 yang2 niao3 lü4 si1 ， hai3 tang2 hua1 tou1 mo3 yan1 zhi0 。
- ren4 wu2 xiu4 mei2 jian1 hen4 ， yan4 qian2 tang2 jiang1 shang4 ci2 ， shi4 ge4 du4 se4 de0 xi1 shi1 。
- zhu1 lian2 hua4 fang3 na4 ren2 er0 ， lin2 ying3 he2 xiang1 yu3 ji4 shi2 。
- zun1 qian2 ge1 wu3 duo1 cai2 si1 ， zi3 yun2 ying1 qiong2 shu4 zhi1 ， dui4 bo1 guang1 shan1 se4 cen1 ci1 。
- qie4 xiang1 cui4 jiang1 yao2 kuai4 ， bo4 qing1 hong2 xin1 li4 zhi1 ， shi4 ge4 hao4 ke4 de0 xi1 shi1 。
- su1 di1 bian1 ying3 ban4 hen2 er2 ， chang2 ji4 wu2 shan1 yue4 shang4 shi2 。
- xian2 xun2 ling2 jiu4 xi1 yan2 si4 ， leng3 quan2 ting2 pian1 fei4 shi1 ， kan4 yan1 huan2 chen2 wai4 feng1 zi1 。
- ran3 jiang4 xiao1 cai2 shuang1 ye4 ， niang4 qing1 xiang1 piao1 gui4 zi3 ， shi4 ge4 bai3 qiao3 de0 xi1 shi1 。
- mei2 shao1 xue3 ji4 yue4 ya2 er0 ， dian3 po4 hu2 yan1 xue3 luo4 shi2 。
- chao2 lai2 ting2 shu4 qiong2 yao2 si4 ， xiao4 yu2 suo1 xue2 lu4 si1 ， zhao4 ge1 tai2 yu4 jing4 bing1 zi1 。
- shui2 ren2 chan2 ren2 chou2 chi1 yi2 zi3 ， ye3 xin1 tian1 liang3 bin4 si1 ， shi4 ge4 dan4 jing4 de0 xi1 shi1 。

## 注释

## 译文

## 赏析
