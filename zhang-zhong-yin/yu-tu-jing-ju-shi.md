---
id: zhang-zhong-yin-yu-tu-jing-ju-shi
title: 玉兔凈居詩
titlePinyin: yu4 tu4 jing4 ju1 shi1
titleSlug: yu-tu-jing-ju-shi
author: 張仲尹
authorPinyin: zhang1 zhong4 yin3
authorSlug: zhang-zhong-yin
dynasty: 唐
dynastyPinyin: tang2
dynastySlug: tang
tags: [] 
---

## 正文

- 何事回真館，標名作凈坊。
- 金園存廢趾，玉兔效殊祥。
- 躍漢勞罝網，環山瑩雪霜。
- 來疑崑岫出，去訝月輪藏。
- 隠顯經千載，薰修蔭一方。
- 寶壇隳道祖，華榜耀空王。
- 奧域居全晉，靈祠接慶唐。
- 煙霞生四面，樓殿起中央。
- 暎日杉陰合，飄空磬韵長。
- 伊余聞勝槩，寧惜寄篇章。

## 拼音

- he2 shi4 hui2 zhen1 guan3 ， biao1 ming2 zuo4 jing4 fang1 。
- jin1 yuan2 cun2 fei4 zhi3 ， yu4 tu4 xiao4 shu1 xiang2 。
- yue4 han4 lao2 ju1 wang3 ， huan2 shan1 ying2 xue3 shuang1 。
- lai2 yi2 kun1 xiu4 chu1 ， qu4 ya4 yue4 lun2 cang2 。
- yin3 xian3 jing1 qian1 zai4 ， xun1 xiu1 yin1 yi4 fang1 。
- bao3 tan2 hui1 dao4 zu3 ， hua2 bang3 yao4 kong1 wang2 。
- ao4 yu4 ju1 quan2 jin4 ， ling2 ci2 jie1 qing4 tang2 。
- yan1 xia2 sheng1 si4 mian4 ， lou2 dian4 qi3 zhong1 yang1 。
- ying4 ri4 shan1 yin1 he2 ， piao1 kong1 qing4 yun4 chang2 。
- yi1 yu2 wen2 sheng4 gai4 ， ning2 xi1 ji4 pian1 zhang1 。

## 注释

## 译文

## 赏析
