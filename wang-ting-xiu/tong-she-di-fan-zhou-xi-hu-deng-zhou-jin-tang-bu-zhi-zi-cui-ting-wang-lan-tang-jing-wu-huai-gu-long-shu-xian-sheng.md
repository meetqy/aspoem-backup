---
id: wang-ting-xiu-tong-she-di-fan-zhou-xi-hu-deng-zhou-jin-tang-bu-zhi-zi-cui-ting-wang-lan-tang-jing-wu-huai-gu-long-shu-xian-sheng
title: 同舍弟泛舟西湖登晝錦堂步至紫翠亭望懶堂景物懷故龍舒先生
titlePinyin: tong2 she4 di4 fan4 zhou1 xi1 hu2 deng1 zhou4 jin3 tang2 bu4 zhi4 zi3 cui4 ting2 wang4 lan3 tang2 jing3 wu4 huai2 gu4 long2 shu1 xian1 sheng0
titleSlug: tong-she-di-fan-zhou-xi-hu-deng-zhou-jin-tang-bu-zhi-zi-cui-ting-wang-lan-tang-jing-wu-huai-gu-long-shu-xian-sheng
author: 王庭秀
authorPinyin: wang2 ting2 xiu4
authorSlug: wang-ting-xiu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 城中十頃湖，雲水相演漾。
- 春風破冰谷，拍岸新流漲。
- 平鋪鴨頭綠，澹沲葡萄釀。
- 朱甍媚孤嶼，梵宇麗相向。
- 萬瓦生清暉，千花聯錦帳。
- 晨曦照炯炯，芳氣浮泱泱。
- 日暮姿態妍，煙霞渺空曠。
- 誰將水仙鏡，聊借詩人仗。
- 臥護五羊城，追懷老詩將。
- 微吟示清野，鏖戰得閑放。
- 變化無端倪，虛無落名狀。
- 坐令湖上景，勝絕神宇王。
- 當時經行地，藻麗隨屨杖。
- 斯人今則亡，物色亦摧喪。
- 它年牛馬走，曾拜丈人行。
- 塵埃久漂泊，歲月成漫浪。

## 拼音

- cheng2 zhong1 shi2 qing3 hu2 ， yun2 shui3 xiang1 yan3 yang4 。
- chun1 feng1 po4 bing1 gu3 ， pai1 an4 xin1 liu2 zhang3 。
- ping2 pu1 ya1 tou2 lü4 ， dan4 duo4 pu2 tao0 niang4 。
- zhu1 meng2 mei4 gu1 yu3 ， fan4 yu3 li2 xiang1 xiang4 。
- wan4 wa3 sheng1 qing1 hui1 ， qian1 hua1 lian2 jin3 zhang4 。
- chen2 xi1 zhao4 jiong3 jiong3 ， fang1 qi4 fu2 yang1 yang1 。
- ri4 mu4 zi1 tai4 yan2 ， yan1 xia2 miao3 kong1 kuang4 。
- shui2 jiang1 shui3 xian1 jing4 ， liao2 jie4 shi1 ren2 zhang4 。
- wo4 hu4 wu3 yang2 cheng2 ， zhui1 huai2 lao3 shi1 jiang1 。
- wei1 yin2 shi4 qing1 ye3 ， ao2 zhan4 de2 xian2 fang4 。
- bian4 hua4 wu2 duan1 ni2 ， xu1 wu2 luo4 ming2 zhuang4 。
- zuo4 ling4 hu2 shang4 jing3 ， sheng4 jue2 shen2 yu3 wang2 。
- dang1 shi2 jing1 xing2 di4 ， zao3 li2 sui2 ju4 zhang4 。
- si1 ren2 jin1 ze2 wang2 ， wu4 se4 yi4 cui1 sang1 。
- ta1 nian2 niu2 ma3 zou3 ， ceng2 bai4 zhang4 ren2 xing2 。
- chen2 ai1 jiu3 piao1 bo2 ， sui4 yue4 cheng2 man4 lang4 。

## 注释

## 译文

## 赏析
