---
id: jia-zun-zu-ti-zhen-xian-yan
title: 題真仙巖
titlePinyin: ti2 zhen1 xian1 yan2
titleSlug: ti-zhen-xian-yan
author: 賈遵祖
authorPinyin: jia3 zun1 zu3
authorSlug: jia-zun-zu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 翰林以謫流夜郎，我亦何爲涉此境。
- 生平山水債未了，宦遊直度桂州嶺。
- 牂牁江繞古融城，拂拭冠纓照清影。
- 舉頭忽見真仙巖，盤空攫拏勢馳騁。
- 天教刻削無遺巧，不知斤斧誰手秉。
- 吻如蝕月醜蝦蟆，枵腹穹窿寬一頃。
- 尸居龍見柱下史，宴坐似說常清靜。
- 貫穿石澗飛驚湍，兩岸峽束垂機穽。
- 茲晨邂逅得勝踐，身到中間發深省。
- 青牛昔過函谷關，我陪五老曾造請。
- 依然一念浩劫初，墮在塵埃官獨冷。
- 童兒徐甲今何所，朝從南箕暮東井。
- 當時與我極綢繆，默而禱之意相領。
- 扶携騰上虛皇前，賜我金丹凌倒景。

## 拼音

- han4 lin2 yi3 zhe2 liu2 ye4 lang2 ， wo3 yi4 he2 wei2 she4 ci3 jing4 。
- sheng1 ping2 shan1 shui3 zhai4 wei4 liao3 ， huan4 you2 zhi2 du4 gui4 zhou1 ling3 。
- zang1 ke1 jiang1 rao4 gu3 rong2 cheng2 ， fu2 shi4 guan1 ying1 zhao4 qing1 ying3 。
- ju3 tou2 hu1 jian4 zhen1 xian1 yan2 ， pan2 kong1 jue2 na2 shi4 chi2 cheng3 。
- tian1 jiao4 ke4 xiao1 wu2 yi2 qiao3 ， bu4 zhi1 jin1 fu3 shui2 shou3 bing3 。
- wen3 ru2 shi2 yue4 chou3 xia1 ma0 ， xiao1 fu4 qiong2 long2 kuan1 yi4 qing3 。
- shi1 ju1 long2 jian4 zhu4 xia4 shi3 ， yan4 zuo4 si4 shuo1 chang2 qing1 jing4 。
- guan4 chuan1 shi2 jian4 fei1 jing1 tuan1 ， liang3 an4 xia2 shu4 chui2 ji1 jing3 。
- zi1 chen2 xie4 hou4 de2 sheng4 jian4 ， shen1 dao4 zhong1 jian4 fa1 shen1 xing3 。
- qing1 niu2 xi1 guo4 han2 gu3 guan1 ， wo3 pei2 wu3 lao3 ceng2 zao4 qing3 。
- yi1 ran2 yi2 nian4 hao4 jie2 chu1 ， duo4 zai4 chen2 ai1 guan1 du2 leng3 。
- tong2 er2 xu2 jia3 jin1 he2 suo3 ， chao2 cong2 nan2 ji1 mu4 dong1 jing3 。
- dang1 shi2 yu3 wo3 ji2 chou2 mou2 ， mo4 er2 dao3 zhi1 yi4 xiang1 ling3 。
- fu2 xie2 teng2 shang4 xu1 huang2 qian2 ， ci4 wo3 jin1 dan1 ling2 dao3 jing3 。

## 注释

## 译文

## 赏析
