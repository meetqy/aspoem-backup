---
id: hua-zhen-song-xin-guang-xi-ti-xing-cao-si-xun
title: 送新廣西提刑曹司勳
titlePinyin: song4 xin1 guang3 xi1 ti2 xing2 cao2 si1 xun1
titleSlug: song-xin-guang-xi-ti-xing-cao-si-xun
author: 華鎮
authorPinyin: hua2 zhen4
authorSlug: hua-zhen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 勳業平陽重，才華子建先。
- 高風延世濟，大筆得家傳。
- 事至皆游刃，辭新盡應弦。
- 從容登桂籍，慷慨躐英躔。
- 不下文彌蔚，曾磨質更堅。
- 鵷鴻傾義路，旒扆賞辭編。
- 善誘恢師範，良圖悚幕蓮。
- 雄鳴聲闊達，高舉勢騰騫。
- 中外資裁制，交遊喜薦延。
- 入趨蘭省祕，出擁繡衣鮮。
- 封域三苗舊，江山五嶺連。
- 楚風輕有素，蠻俗混難銓。
- 飛輓歸豐羨，經營出靜便。
- 霜威嚴不試，鏡照朗無前。
- 玉石胸中判，龍蛇度外捐。
- 冥心投至理，寓興起新篇。
- 不羨懷沙潔，羞稱賦鵩賢。
- 團茆方息駕，隠几欲忘筌。
- 杯水澄朝彩，爐香炷久烟。
- 有餘論墨妙，無問及筳篿。
- 華實湖湘外，聲名日月邊。
- 泥封俄迅激，竹律未周旋。
- 畏景明流石，薰飈穆汎弦。
- 星車躔嶺徼，虎節起湘川。
- 雨露恩無外，乾坤施不偏。
- 遠民傷側陋，天子重生全。
- 桂水秦開郡，璇璣舜繼年。
- 平反須利器，跋履屈華韉。
- 賤子曾昂首，清途想側肩。
- 希聲元寂寞，坦履素蹁躚。
- 世路誰爲偶，臺僚竊備員。
- 機心寧及俗，直道尚侔天。
- 宜襆爲郎被，難加出將鞭。
- 神棲南郭隠，心醉北窗眠。
- 大匠微無棄，幽芳早見搴。
- 斲輪慚妙手，傾蓋勝華顛。
- 莫叱王遵馭，空矜郭泰船。
- 雲移難就蔭，蟻慕漫求羶。
- 越嶠暄凉異，周班旦莫聯。
- 行看踐槐棘，應紀紉蘭荃。

## 拼音

- xun1 ye4 ping2 yang2 zhong4 ， cai2 hua2 zi3 jian4 xian1 。
- gao1 feng1 yan2 shi4 ji4 ， da4 bi3 de2 jia1 chuan2 。
- shi4 zhi4 jie1 you2 ren4 ， ci2 xin1 jin4 ying1 xian2 。
- cong2 rong2 deng1 gui4 ji2 ， kang1 kai3 lie4 ying1 chan2 。
- bu2 xia4 wen2 mi2 wei4 ， ceng2 mo2 zhi4 geng4 jian1 。
- yuan1 hong2 qing1 yi4 lu4 ， liu2 yi3 shang3 ci2 bian1 。
- shan4 you4 hui1 shi1 fan4 ， liang2 tu2 song3 mu4 lian2 。
- xiong2 ming2 sheng1 kuo4 da2 ， gao1 ju3 shi4 teng2 qian1 。
- zhong1 wai4 zi1 cai2 zhi4 ， jiao1 you2 xi3 jian4 yan2 。
- ru4 qu1 lan2 sheng3 bi4 ， chu1 yong1 xiu4 yi1 xian1 。
- feng1 yu4 san1 miao2 jiu4 ， jiang1 shan1 wu3 ling3 lian2 。
- chu3 feng1 qing1 you3 su4 ， man2 su2 hun4 nan2 quan2 。
- fei1 wan3 gui1 feng1 xian4 ， jing1 ying2 chu1 jing4 bian4 。
- shuang1 wei1 yan2 bu2 shi4 ， jing4 zhao4 lang3 wu2 qian2 。
- yu4 shi2 xiong1 zhong1 pan4 ， long2 she2 du4 wai4 juan1 。
- ming2 xin1 tou2 zhi4 li3 ， yu4 xing1 qi3 xin1 pian1 。
- bu2 xian4 huai2 sha1 jie2 ， xiu1 cheng1 fu4 fu2 xian2 。
- tuan2 mao2 fang1 xi1 jia4 ， yin3 ji3 yu4 wang4 quan2 。
- bei1 shui3 cheng2 chao2 cai3 ， lu2 xiang1 zhu4 jiu3 yan1 。
- you3 yu2 lun4 mo4 miao4 ， wu2 wen4 ji2 ting2 tuan2 。
- hua2 shi2 hu2 xiang1 wai4 ， sheng1 ming2 ri4 yue4 bian1 。
- ni2 feng1 e2 xun4 ji1 ， zhu2 lü4 wei4 zhou1 xuan2 。
- wei4 jing3 ming2 liu2 shi2 ， xun1 biao1 mu4 fan4 xian2 。
- xing1 ju1 chan2 ling3 jiao3 ， hu3 jie2 qi3 xiang1 chuan1 。
- yu3 lu4 en1 wu2 wai4 ， qian2 kun1 shi1 bu4 pian1 。
- yuan3 min2 shang1 ce4 lou4 ， tian1 zi3 chong2 sheng1 quan2 。
- gui4 shui3 qin2 kai1 jun4 ， xuan2 ji1 shun4 ji4 nian2 。
- ping2 fan3 xu1 li4 qi4 ， ba2 lü3 qu1 hua2 jian1 。
- jian4 zi3 ceng2 ang2 shou3 ， qing1 tu2 xiang3 ce4 jian1 。
- xi1 sheng1 yuan2 ji4 mo4 ， tan3 lü3 su4 pian2 xian1 。
- shi4 lu4 shui2 wei2 ou3 ， tai2 liao2 qie4 bei4 yuan2 。
- ji1 xin1 ning2 ji2 su2 ， zhi2 dao4 shang4 mou2 tian1 。
- yi2 fu2 wei2 lang2 bei4 ， nan2 jia1 chu1 jiang1 bian1 。
- shen2 qi1 nan2 guo1 yin3 ， xin1 zui4 bei3 chuang1 mian2 。
- da4 jiang4 wei1 wu2 qi4 ， you1 fang1 zao3 jian4 qian1 。
- zhuo2 lun2 can2 miao4 shou3 ， qing1 gai4 sheng4 hua2 dian1 。
- mo4 chi4 wang2 zun1 yu4 ， kong1 jin1 guo1 tai4 chuan2 。
- yun2 yi2 nan2 jiu4 yin1 ， yi3 mu4 man4 qiu2 shan1 。
- yue4 jiao4 xuan1 liang2 yi4 ， zhou1 ban1 dan4 mo4 lian2 。
- xing2 kan4 jian4 huai2 ji2 ， ying1 ji4 ren4 lan2 quan2 。

## 注释

## 译文

## 赏析
