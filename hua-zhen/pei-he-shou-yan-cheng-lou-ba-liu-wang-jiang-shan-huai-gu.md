---
id: hua-zhen-pei-he-shou-yan-cheng-lou-ba-liu-wang-jiang-shan-huai-gu
title: 陪和守宴城樓罷留望江山懷古
titlePinyin: pei2 he2 shou3 yan4 cheng2 lou2 ba4 liu2 wang4 jiang1 shan1 huai2 gu3
titleSlug: pei-he-shou-yan-cheng-lou-ba-liu-wang-jiang-shan-huai-gu
author: 華鎮
authorPinyin: hua2 zhen4
authorSlug: hua-zhen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 歷陽城樓多好風，南來和雨飛溟濛。
- 齊紈四座寂不動，六月酒面魚鱗紅。
- 鈴齋無訟日多暇，時引大旆摩晴空。
- 賓來不問禮數隔，披襟倚檻欣迎逢。
- 平蕪不斷楚天闊，無數好山來望中。
- 伊昔重瞳顧寰宇，八千西渡皆貔虎。
- 叱咤風雲五六年，蓋世拔山寧不武。
- 力盡江頭已蕭瑟，秋風未央亦禾黍。
- 亂世英雄氣頗麤，當時還羨紫髯夫。
- 箭重舟偏徐轉柁，舟中賓主亦歡呼。
- 龍驤露橈下三峽，春草不合臨平湖。
- 衣带縈迂寧足倚，桃葉渡之勝一葦。
- 三閣香消春夢殘，空傳玉樹江南女。
- 人間萬事無妍醜，過眼紛紛盡芻狗。
- 祗有江山似舊時，從來却落漁樵手。
- 懷春悲秋徒自苦，浮雲去來我何有。
- 鳴絲案竹閒清唱，當軒更有盈樽酒。
- 清時勝日臨高明，未愧黄金垂六鈕。

## 拼音

- li4 yang2 cheng2 lou2 duo1 hao3 feng1 ， nan2 lai2 he2 yu3 fei1 ming2 meng2 。
- qi2 wan2 si4 zuo4 ji4 bu2 dong4 ， liu4 yue4 jiu3 mian4 yu2 lin2 hong2 。
- ling2 zhai1 wu2 song4 ri4 duo1 xia2 ， shi2 yin3 da4 pei4 mo2 qing2 kong1 。
- bin1 lai2 bu2 wen4 li3 shu4 ge2 ， pi1 jin1 yi3 jian4 xin1 ying2 feng2 。
- ping2 wu2 bu2 duan4 chu3 tian1 kuo4 ， wu2 shu4 hao3 shan1 lai2 wang4 zhong1 。
- yi1 xi1 zhong4 tong2 gu4 huan2 yu3 ， ba1 qian1 xi1 du4 jie1 pi2 hu3 。
- chi4 zha4 feng1 yun2 wu3 liu4 nian2 ， gai4 shi4 ba2 shan1 ning2 bu4 wu3 。
- li4 jin4 jiang1 tou2 yi3 xiao1 se4 ， qiu1 feng1 wei4 yang1 yi4 he2 shu3 。
- luan4 shi4 ying1 xiong2 qi4 po1 cu1 ， dang1 shi2 huan2 xian4 zi3 ran2 fu1 。
- jian4 zhong4 zhou1 pian1 xu2 zhuan3 tuo2 ， zhou1 zhong1 bin1 zhu3 yi4 huan1 hu1 。
- long2 xiang1 lu4 rao2 xia4 san1 xia2 ， chun1 cao3 bu4 he2 lin2 ping2 hu2 。
- yi1 dai4 ying2 yu1 ning2 zu2 yi3 ， tao2 ye4 du4 zhi1 sheng4 yi4 wei3 。
- san1 ge2 xiang1 xiao1 chun1 meng4 can2 ， kong1 chuan2 yu4 shu4 jiang1 nan2 nü3 。
- ren2 jian4 wan4 shi4 wu2 yan2 chou3 ， guo4 yan3 fen1 fen1 jin4 chu2 gou3 。
- zhi1 you3 jiang1 shan1 si4 jiu4 shi2 ， cong2 lai2 que4 luo4 yu2 qiao2 shou3 。
- huai2 chun1 bei1 qiu1 tu2 zi4 ku3 ， fu2 yun2 qu4 lai2 wo3 he2 you3 。
- ming2 si1 an4 zhu2 xian2 qing1 chang4 ， dang1 xuan1 geng4 you3 ying2 zun1 jiu3 。
- qing1 shi2 sheng4 ri4 lin2 gao1 ming2 ， wei4 kui4 huang2 jin1 chui2 liu4 niu3 。

## 注释

## 译文

## 赏析
