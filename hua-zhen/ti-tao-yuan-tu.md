---
id: hua-zhen-ti-tao-yuan-tu
title: 題桃源圖
titlePinyin: ti2 tao2 yuan2 tu2
titleSlug: ti-tao-yuan-tu
author: 華鎮
authorPinyin: hua2 zhen4
authorSlug: hua-zhen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 枝頭巧語聲高低，波光葱蒨深柔荑。
- 烘爖日暖金鱗動，漁舟蕩漾沿芳隄。
- 淡紅片玉滿流水，中有誰家桃李蹊。
- 刺棹沿洄忘遠近，山重水轉迷東西。
- 金豪瞥見林中犬，玉羽旋聞隴上雞。
- 相逢巾屨如圖畫，驚聞有客爭邀携。
- 穿花行到花盡處，華鋪晝敞同攀躋。
- 簾櫳炫熀鬭金碧，樓閣玲瓏凝紫霓。
- 瓊杯石髓甘如醍，碧桃瑩膩堆玻瓈。
- 殷勤歷問塵寰事，聞說興替聲如嘶。
- 自言疇昔避閭左，鄉鄰負抱謀巖棲。
- 入山惟憂山路淺，穿雲涉水隨麏麛。
- 山深遂與人境絕，回首但見雲萋萋。
- 年年桃花又桃實，不聞劉項鳴鉦鼙。
- 當時祇恨棄桑梓，此日却悟凌丹梯。
- 酒闌歷覽烟霞外，天風淅淅鵷雛啼。
- 塵羈世網遠心目，年齡便可乾坤齊。
- 俗緣如瑕滌不去，荆布還念糟糠妻。
- 思家欲歸歸却悔，憶路重來來已迷。
- 碧砌朱欄無處覓，溪長烟草寒凄凄。
- 玉京雲路今何在，千年圖寫傳繒緹。
- 高堂衆客一經目，盡願乘景騎狻猊。
- 祖龍虐政猛於虎，療饑消渴資黔黎。
- 霜髯黄口不相保，四海慘戚如牢狴。
- 當時人世無居處，往往雲壑爲中閨。
- 竄身幽側寧所樂，骨肉苟免資塵泥。
- 種桃爲食不如黍，豈惡芻豢忘烹刲。
- 全家邂逅登金籙，此事渺忽無端倪。
- 清時汪濊下膏澤，浸潤生齒如孩提。
- 日長不使餔糠秕，飯炊彫胡胾駃騠。
- 歲寒豈獨完裋褐，霧縠衣裘雲錦袿。
- 翦除敗類毓良淑，宛若嘉穀純無稊。
- 干羽雍容絕征戍，春來處處操鋤犁。
- 今人不似秦人苦，寄身何用武陵溪。

## 拼音

- zhi1 tou2 qiao3 yu3 sheng1 gao1 di1 ， bo1 guang1 cong1 qian4 shen1 rou2 yi2 。
- hong1 long2 ri4 nuan3 jin1 lin2 dong4 ， yu2 zhou1 dang4 yang4 yan2 fang1 di1 。
- dan4 hong2 pian4 yu4 man3 liu2 shui3 ， zhong1 you3 shui2 jia1 tao2 li3 qi1 。
- ci4 zhao4 yan2 hui2 wang4 yuan3 jin4 ， shan1 zhong4 shui3 zhuan3 mi2 dong1 xi1 。
- jin1 hao2 pie1 jian4 lin2 zhong1 quan3 ， yu4 yu3 xuan2 wen2 long3 shang4 ji1 。
- xiang1 feng2 jin1 ju4 ru2 tu2 hua4 ， jing1 wen2 you3 ke4 zheng1 yao1 xie2 。
- chuan1 hua1 xing2 dao4 hua1 jin4 chu3 ， hua2 pu1 zhou4 chang3 tong2 pan1 ji1 。
- lian2 long2 xuan4 huang3 dou4 jin1 bi4 ， lou2 ge2 ling2 long2 ning2 zi3 ni2 。
- qiong2 bei1 shi2 sui3 gan1 ru2 ti2 ， bi4 tao2 ying2 ni4 dui1 bo1 li2 。
- yin1 qin2 li4 wen4 chen2 huan2 shi4 ， wen2 shuo1 xing1 ti4 sheng1 ru2 si1 。
- zi4 yan2 chou2 xi1 bi4 lü2 zuo3 ， xiang1 lin2 fu4 bao4 mou2 yan2 qi1 。
- ru4 shan1 wei2 you1 shan1 lu4 qian3 ， chuan1 yun2 she4 shui3 sui2 jun1 mi2 。
- shan1 shen1 sui4 yu3 ren2 jing4 jue2 ， hui2 shou3 dan4 jian4 yun2 qi1 qi1 。
- nian2 nian2 tao2 hua1 you4 tao2 shi2 ， bu4 wen2 liu2 xiang4 ming2 zheng1 pi2 。
- dang1 shi2 qi2 hen4 qi4 sang1 zi3 ， ci3 ri4 que4 wu4 ling2 dan1 ti1 。
- jiu3 lan2 li4 lan3 yan1 xia2 wai4 ， tian1 feng1 xi1 xi1 yuan1 chu2 ti2 。
- chen2 ji1 shi4 wang3 yuan3 xin1 mu4 ， nian2 ling2 bian4 ke3 qian2 kun1 qi2 。
- su2 yuan2 ru2 xia2 di2 bu2 qu4 ， jing1 bu4 huan2 nian4 zao1 kang1 qi1 。
- si1 jia1 yu4 gui1 gui1 que4 hui3 ， yi4 lu4 zhong4 lai2 lai2 yi3 mi2 。
- bi4 qi4 zhu1 lan2 wu2 chu3 mi4 ， xi1 chang2 yan1 cao3 han2 qi1 qi1 。
- yu4 jing1 yun2 lu4 jin1 he2 zai4 ， qian1 nian2 tu2 xie3 chuan2 zeng1 ti2 。
- gao1 tang2 zhong4 ke4 yi4 jing1 mu4 ， jin4 yuan4 cheng2 jing3 qi2 suan1 ni2 。
- zu3 long2 nüe4 zheng4 meng3 wu1 hu3 ， liao2 ji1 xiao1 ke3 zi1 qian2 li2 。
- shuang1 ran2 huang2 kou3 bu4 xiang1 bao3 ， si4 hai3 can3 qi1 ru2 lao2 bi4 。
- dang1 shi2 ren2 shi4 wu2 ju1 chu3 ， wang3 wang3 yun2 he4 wei2 zhong1 gui1 。
- cuan4 shen1 you1 ce4 ning2 suo3 le4 ， gu3 rou4 gou3 mian3 zi1 chen2 ni2 。
- zhong3 tao2 wei2 shi2 bu4 ru2 shu3 ， qi3 e4 chu2 huan4 wang4 peng1 kui1 。
- quan2 jia1 xie4 hou4 deng1 jin1 lu4 ， ci3 shi4 miao3 hu1 wu2 duan1 ni2 。
- qing1 shi2 wang1 hui4 xia4 gao1 ze2 ， jin4 run4 sheng1 chi3 ru2 hai2 ti2 。
- ri4 chang2 bu4 shi3 bu1 kang1 bi3 ， fan4 chui1 diao1 hu2 zi4 kuai4 ti2 。
- sui4 han2 qi3 du2 wan2 shu4 he4 ， wu4 hu2 yi1 qiu2 yun2 jin3 gui1 。
- jian3 chu2 bai4 lei4 yu4 liang2 shu1 ， wan3 ruo4 jia1 gu3 chun2 wu2 ti2 。
- gan1 yu3 yong1 rong2 jue2 zheng1 shu4 ， chun1 lai2 chu3 chu3 cao1 chu2 li2 。
- jin1 ren2 bu2 si4 qin2 ren2 ku3 ， ji4 shen1 he2 yong4 wu3 ling2 xi1 。

## 注释

## 译文

## 赏析
