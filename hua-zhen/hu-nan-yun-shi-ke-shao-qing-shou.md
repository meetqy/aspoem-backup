---
id: hua-zhen-hu-nan-yun-shi-ke-shao-qing-shou
title: 湖南運使柯少卿壽
titlePinyin: hu2 nan2 yun4 shi3 ke1 shao3 qing1 shou4
titleSlug: hu-nan-yun-shi-ke-shao-qing-shou
author: 華鎮
authorPinyin: hua2 zhen4
authorSlug: hua-zhen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 星杓旋指始回寅，遲日烘天欲再旬。
- 安寢熊羆通吉夢，高門弧矢見成人。
- 江山孕美寬爲量，奎壁騰芒秀入神。
- 學苑遠窮三篋富，辭林榮占一枝春。
- 分麾閩越閒餘刃，賜筆中臺播逸塵。
- 棘寺入陪鵷列久，湘源來著繡衣新。
- 笑談已集金糧最，眄睞無遺玉石真。
- 不憚高才親遠使，更將和氣裕斯民。
- 華資分合歸無已，眉壽陰須付有仁。
- 幕下晚生欣庇德，强歌精意指靈椿。

## 拼音

- xing1 shao2 xuan2 zhi3 shi3 hui2 yin2 ， chi2 ri4 hong1 tian1 yu4 zai4 xun2 。
- an1 qin3 xiong2 pi2 tong1 ji2 meng4 ， gao1 men2 hu2 shi3 jian4 cheng2 ren2 。
- jiang1 shan1 yun4 mei3 kuan1 wei2 liang2 ， kui2 bi4 teng2 mang2 xiu4 ru4 shen2 。
- xue2 yuan4 yuan3 qiong2 san1 qie4 fu4 ， ci2 lin2 rong2 zhan4 yi4 zhi1 chun1 。
- fen1 hui1 min3 yue4 xian2 yu2 ren4 ， ci4 bi3 zhong1 tai2 bo1 yi4 chen2 。
- ji2 si4 ru4 pei2 yuan1 lie4 jiu3 ， xiang1 yuan2 lai2 zhu4 xiu4 yi1 xin1 。
- xiao4 tan2 yi3 ji2 jin1 liang2 zui4 ， mian3 lai4 wu2 yi2 yu4 shi2 zhen1 。
- bu2 dan4 gao1 cai2 qin1 yuan3 shi3 ， geng4 jiang1 he2 qi4 yu4 si1 min2 。
- hua2 zi1 fen1 he2 gui1 wu2 yi3 ， mei2 shou4 yin1 xu1 fu4 you3 ren2 。
- mu4 xia4 wan3 sheng1 xin1 bi4 de2 ， qiang2 ge1 jing1 yi4 zhi3 ling2 chun1 。

## 注释

## 译文

## 赏析
