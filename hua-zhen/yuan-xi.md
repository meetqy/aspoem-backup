---
id: hua-zhen-yuan-xi
title: 元夕
titlePinyin: yuan2 xi1
titleSlug: yuan-xi
author: 華鎮
authorPinyin: hua2 zhen4
authorSlug: hua-zhen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 節物隨時好，元宵興味多。
- 常年苦風雨，今夕偶晴和。
- 天宇消氛翳，星華侵月波。
- 六街紛合遝，兩觀迥嵯峨。
- 平昔財多裕，歡心慮靡他。
- 深沈閉閬苑，窈窕引巫娥。
- 百斛澄瑶碧，千枝列芰荷。
- 珠咽激清脆，霓袖競婆娑。
- 頡頏將雛態，綿蠻命友歌。
- 涓涓催急箭，殷殷尚鳴鼉。
- 縹緲飛華幰，丁東振寶珂。
- 東西歷登覽，南北遞經過。
- 不惜雲罍罄，祇看牛影俄。
- 恨無夸父足，擬擲魯陽戈。
- 出入心忘計，晨昏用有那。
- 佳時徒共樂，歡事不同科。
- 牽率調弦管，安排具綺羅。
- 有虞虛腹餒，那作醉顔酡。
- 不見三千履，難逢十二梭。
- 寂寥塵陌上，誰問夜如何。

## 拼音

- jie2 wu4 sui2 shi2 hao3 ， yuan2 xiao1 xing1 wei4 duo1 。
- chang2 nian2 ku3 feng1 yu3 ， jin1 xi1 ou3 qing2 he2 。
- tian1 yu3 xiao1 fen1 yi4 ， xing1 hua2 qin1 yue4 bo1 。
- liu4 jie1 fen1 he2 ta4 ， liang3 guan1 jiong3 cuo2 e2 。
- ping2 xi1 cai2 duo1 yu4 ， huan1 xin1 lü4 mi2 ta1 。
- shen1 shen3 bi4 lang4 yuan4 ， yao3 tiao3 yin3 wu1 e2 。
- bai3 hu2 cheng2 yao2 bi4 ， qian1 zhi1 lie4 ji4 he2 。
- zhu1 yan4 ji1 qing1 cui4 ， ni2 xiu4 jing4 po2 suo1 。
- jie2 hang2 jiang1 chu2 tai4 ， mian2 man2 ming4 you3 ge1 。
- juan1 juan1 cui1 ji2 jian4 ， yin1 yin1 shang4 ming2 tuo2 。
- piao3 miao3 fei1 hua2 xian3 ， ding1 dong1 zhen4 bao3 ke1 。
- dong1 xi1 li4 deng1 lan3 ， nan2 bei3 di4 jing1 guo4 。
- bu4 xi1 yun2 lei2 qing4 ， qi2 kan4 niu2 ying3 e2 。
- hen4 wu2 kua1 fu4 zu2 ， ni3 zhi4 lu3 yang2 ge1 。
- chu1 ru4 xin1 wang4 ji4 ， chen2 hun1 yong4 you3 na4 。
- jia1 shi2 tu2 gong4 le4 ， huan1 shi4 bu4 tong2 ke1 。
- qian1 lü4 diao4 xian2 guan3 ， an1 pai2 ju4 qi3 luo2 。
- you3 yu2 xu1 fu4 nei3 ， na4 zuo4 zui4 yan2 tuo2 。
- bu2 jian4 san1 qian1 lü3 ， nan2 feng2 shi2 er4 suo1 。
- ji4 liao2 chen2 mo4 shang4 ， shui2 wen4 ye4 ru2 he2 。

## 注释

## 译文

## 赏析
