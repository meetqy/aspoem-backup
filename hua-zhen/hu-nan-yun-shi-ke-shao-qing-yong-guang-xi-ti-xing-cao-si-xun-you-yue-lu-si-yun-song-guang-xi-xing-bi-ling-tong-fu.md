---
id: hua-zhen-hu-nan-yun-shi-ke-shao-qing-yong-guang-xi-ti-xing-cao-si-xun-you-yue-lu-si-yun-song-guang-xi-xing-bi-ling-tong-fu
title: 湖南運使柯少卿用廣西提刑曹司勳遊嶽麓寺韵送廣西行俾令同賦
titlePinyin: hu2 nan2 yun4 shi3 ke1 shao3 qing1 yong4 guang3 xi1 ti2 xing2 cao2 si1 xun1 you2 yue4 lu4 si4 yun4 song4 guang3 xi1 xing2 bi3 ling4 tong2 fu4
titleSlug: hu-nan-yun-shi-ke-shao-qing-yong-guang-xi-ti-xing-cao-si-xun-you-yue-lu-si-yun-song-guang-xi-xing-bi-ling-tong-fu
author: 華鎮
authorPinyin: hua2 zhen4
authorSlug: hua-zhen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 昔聞湘西寺，夢想投雙脚。
- 身境隔楚越，攘臂無由攫。
- 此日陪勝集，當年意彌廓。
- 山環秀色遠，地勝真興託。
- 赤日朗泥金，彤霞煥塗雘。
- 追隨得後乘，登頓閑芒屩。
- 窮幽際高深，歷險遵厓堮。
- 北斗近在手，南溟消一酌。
- 天風韵球琳，世味羶醴酪。
- 躡屐想王謝，登舟成李郭。
- 欣戚起參差，去住同紛錯。
- 常時惜聚散，靈襟費恢拓。
- 契理在相忘，言志亦盍各。
- 無然結惆悵，聊用聆談噱。
- 况當擁斧繡，不類居榛壑。
- 金石雖欲流，風雲正相薄。
- 蕣華夕則隕，蠟味淡可嚼。
- 照坐蘭玉明，揮翰珠璣落。
- 青嶂繚雲構，紅紗羅蠟爝。
- 景勝語難工，柔毫幾頻閣。

## 拼音

- xi1 wen2 xiang1 xi1 si4 ， meng4 xiang3 tou2 shuang1 jiao3 。
- shen1 jing4 ge2 chu3 yue4 ， rang3 bi4 wu2 you2 jue2 。
- ci3 ri4 pei2 sheng4 ji2 ， dang1 nian2 yi4 mi2 kuo4 。
- shan1 huan2 xiu4 se4 yuan3 ， di4 sheng4 zhen1 xing1 tuo1 。
- chi4 ri4 lang3 ni2 jin1 ， tong2 xia2 huan4 tu2 huo4 。
- zhui1 sui2 de2 hou4 cheng2 ， deng1 dun4 xian2 mang2 jue1 。
- qiong2 you1 ji4 gao1 shen1 ， li4 xian3 zun1 ya2 e4 。
- bei3 dou3 jin4 zai4 shou3 ， nan2 ming2 xiao1 yi4 zhuo2 。
- tian1 feng1 yun4 qiu2 lin2 ， shi4 wei4 shan1 li3 lao4 。
- nie4 ji1 xiang3 wang2 xie4 ， deng1 zhou1 cheng2 li3 guo1 。
- xin1 qi1 qi3 can1 cha4 ， qu4 zhu4 tong2 fen1 cuo4 。
- chang2 shi2 xi1 ju4 san4 ， ling2 jin1 fei4 hui1 tuo4 。
- qi4 li3 zai4 xiang1 wang4 ， yan2 zhi4 yi4 he2 ge4 。
- wu2 ran2 jie2 chou2 chang4 ， liao2 yong4 ling2 tan2 jue2 。
- kuang4 dang1 yong1 fu3 xiu4 ， bu2 lei4 ju1 zhen1 he4 。
- jin1 shi2 sui1 yu4 liu2 ， feng1 yun2 zheng4 xiang1 bao2 。
- shun4 hua2 xi1 ze2 yun3 ， la4 wei4 dan4 ke3 jiao2 。
- zhao4 zuo4 lan2 yu4 ming2 ， hui1 han4 zhu1 ji1 luo4 。
- qing1 zhang4 liao2 yun2 gou4 ， hong2 sha1 luo2 la4 jue2 。
- jing3 sheng4 yu3 nan2 gong1 ， rou2 hao2 ji1 bin1 ge2 。

## 注释

## 译文

## 赏析
