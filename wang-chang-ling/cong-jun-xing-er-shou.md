---
id: wang-chang-ling-cong-jun-xing-er-shou
title: 從軍行二首
titlePinyin: cong2 jun1 xing2 er4 shou3
titleSlug: cong-jun-xing-er-shou
author: 王昌齡
authorPinyin: wang2 chang1 ling2
authorSlug: wang-chang-ling
dynasty: 唐
dynastyPinyin: tang2
dynastySlug: tang
tags: []
---

## 正文

- 向夕臨大荒，朔風軫歸慮。平沙萬里餘，飛鳥宿何處。
- 虜騎獵長原，翩翩傍河去。邊聲搖白草，海氣生黃霧。
- 百戰苦風塵，十年履霜露。雖投定遠筆，未坐將軍樹。
- 早知行路難，悔不理章句。
- 秋草馬蹄輕，角弓持弦急。去為龍城戰，正值胡兵襲。
- 軍氣橫大荒，戰酣日將入。長風金鼓動，白露鐵衣濕。
- 四起愁邊聲，南庭時佇立。斷蓬孤自轉，寒雁飛相及。
- 萬里雲沙漲，平原冰霰澀。惟聞漢使還，獨向刀環泣。

## 拼音

- xiang4 xi1 lin2 da4 huang1 ， shuo4 feng1 zhen3 gui1 lü4 。 ping2 sha1 wan4 li3 yu2 ， fei1 niao3 su4 he2 chu3 。
- lu3 qi2 lie4 chang2 yuan2 ， pian1 pian1 bang4 he2 qu4 。 bian1 sheng1 yao2 bai2 cao3 ， hai3 qi4 sheng1 huang2 wu4 。
- bai3 zhan4 ku3 feng1 chen2 ， shi2 nian2 lü3 shuang1 lu4 。 sui1 tou2 ding4 yuan3 bi3 ， wei4 zuo4 jiang1 jun1 shu4 。
- zao3 zhi1 xing2 lu4 nan2 ， hui3 bu4 li3 zhang1 ju4 。
- qiu1 cao3 ma3 ti2 qing1 ， jiao3 gong1 chi2 xian2 ji2 。 qu4 wei2 long2 cheng2 zhan4 ， zheng4 zhi2 hu2 bing1 xi2 。
- jun1 qi4 heng2 da4 huang1 ， zhan4 han1 ri4 jiang1 ru4 。 chang2 feng1 jin1 gu3 dong4 ， bai2 lu4 tie3 yi1 shi1 。
- si4 qi3 chou2 bian1 sheng1 ， nan2 ting2 shi2 zhu4 li4 。 duan4 peng2 gu1 zi4 zhuan3 ， han2 yan4 fei1 xiang1 ji2 。
- wan4 li3 yun2 sha1 zhang3 ， ping2 yuan2 bing1 xian4 se4 。 wei2 wen2 han4 shi3 huan2 ， du2 xiang4 dao1 huan2 qi4 。

## 注释

## 译文

## 赏析
