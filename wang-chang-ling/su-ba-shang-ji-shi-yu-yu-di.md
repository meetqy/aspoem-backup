---
id: wang-chang-ling-su-ba-shang-ji-shi-yu-yu-di
title: 宿灞上寄侍御璵弟
titlePinyin: su4 ba4 shang4 ji4 shi4 yu4 yu2 di4
titleSlug: su-ba-shang-ji-shi-yu-yu-di
author: 王昌齡
authorPinyin: wang2 chang1 ling2
authorSlug: wang-chang-ling
dynasty: 唐
dynastyPinyin: tang2
dynastySlug: tang
tags: [] 
---

## 正文

- 獨飲灞上亭，寒山青門外。
- 長雲驟落日，桑棗寂已晦。
- 古人驅馳者，宿此凡幾代。
- 佐邑由東南，豈不知進退。
- 吾宗秉全璞，楚得璆琳最。
- 茅山就一徵，柏署起三載。
- 道契非物理，神交無留礙。
- 知我滄溟心，脫略腐儒輩。
- 孟冬鑾輿出，陽谷羣臣會。
- 半夜馳道喧，五侯擁軒蓋。
- 是時燕齊客，獻術蓬瀛內。
- 甚悅我皇心，得與王母對。
- 賤臣欲干謁，稽首期殞碎。
- 哲弟感我情，問易窮否泰。
- 良馬足尚踠，寶刀光未淬。
- 昨聞羽書飛，兵氣連朔塞。
- 諸將多失律，廟堂始追悔。
- 安能召書生，願得論要害。
- 戎夷非草木，侵逐使狼狽。
- 雖有屠城功，亦有降虜輩。
- 兵糧如山積，恩澤如雨霈。
- 羸卒不可興，磧地無足愛。
- 若用匹夫策，坐令軍圍潰。
- 不費黃金資，寧求白璧賚。
- 明主憂既遠，邊事亦可大。
- 荷寵務推誠，離言深慷慨。
- 霜搖直指草，燭引明光珮。
- 公論日夕阻，朝廷磋跎會。
- 孤城海門月，萬里流光帶。
- 不應百尺松，空老鍾山靄。

## 拼音

- du2 yin3 ba4 shang4 ting2 ， han2 shan1 qing1 men2 wai4 。
- chang2 yun2 zhou4 luo4 ri4 ， sang1 zao3 ji4 yi3 hui4 。
- gu3 ren2 qu1 chi2 zhe3 ， su4 ci3 fan2 ji1 dai4 。
- zuo3 yi4 you2 dong1 nan2 ， qi3 bu4 zhi1 jin4 tui4 。
- wu2 zong1 bing3 quan2 pu2 ， chu3 de2 qiu2 lin2 zui4 。
- mao2 shan1 jiu4 yi4 zhi3 ， bai3 shu3 qi3 san1 zai4 。
- dao4 qi4 fei1 wu4 li3 ， shen2 jiao1 wu2 liu2 ai4 。
- zhi1 wo3 cang1 ming2 xin1 ， tuo1 lüe4 fu3 ru2 bei4 。
- meng4 dong1 luan2 yu2 chu1 ， yang2 gu3 qun2 chen2 hui4 。
- ban4 ye4 chi2 dao4 xuan1 ， wu3 hou2 yong1 xuan1 gai4 。
- shi4 shi2 yan4 qi2 ke4 ， xian4 shu4 peng2 ying2 nei4 。
- shen4 yue4 wo3 huang2 xin1 ， de2 yu3 wang2 mu3 dui4 。
- jian4 chen2 yu4 gan1 ye4 ， qi3 shou3 qi1 yun3 sui4 。
- zhe2 di4 gan3 wo3 qing2 ， wen4 yi4 qiong2 pi3 tai4 。
- liang2 ma3 zu2 shang4 wan3 ， bao3 dao1 guang1 wei4 cui4 。
- zuo2 wen2 yu3 shu1 fei1 ， bing1 qi4 lian2 shuo4 sai1 。
- zhu1 jiang1 duo1 shi1 lü4 ， miao4 tang2 shi3 zhui1 hui3 。
- an1 neng2 zhao4 shu1 sheng1 ， yuan4 de2 lun4 yao4 hai4 。
- rong2 yi2 fei1 cao3 mu4 ， qin1 zhu2 shi3 lang2 bei4 。
- sui1 you3 tu2 cheng2 gong1 ， yi4 you3 jiang4 lu3 bei4 。
- bing1 liang2 ru2 shan1 ji1 ， en1 ze2 ru2 yu3 pei4 。
- lei2 zu2 bu4 ke3 xing1 ， qi4 di4 wu2 zu2 ai4 。
- ruo4 yong4 pi3 fu1 ce4 ， zuo4 ling4 jun1 wei2 kui4 。
- bu2 fei4 huang2 jin1 zi1 ， ning2 qiu2 bai2 bi4 lai4 。
- ming2 zhu3 you1 ji4 yuan3 ， bian1 shi4 yi4 ke3 da4 。
- he2 chong3 wu4 tui1 cheng2 ， li2 yan2 shen1 kang1 kai3 。
- shuang1 yao2 zhi2 zhi3 cao3 ， zhu2 yin3 ming2 guang1 pei4 。
- gong1 lun4 ri4 xi1 zu3 ， chao2 ting2 cuo1 tuo2 hui4 。
- gu1 cheng2 hai3 men2 yue4 ， wan4 li3 liu2 guang1 dai4 。
- bu4 ying1 bai3 chi3 song1 ， kong1 lao3 zhong1 shan1 ai3 。

## 注释

## 译文

## 赏析
