---
id: xie-bo-chu-ji-ou-yang-yong-shu-zhe-yi-ling
title: 寄歐陽永叔謫夷陵
titlePinyin: ji4 ou1 yang2 yong3 shu1 zhe2 yi2 ling2
titleSlug: ji-ou-yang-yong-shu-zhe-yi-ling
author: 謝伯初
authorPinyin: xie4 bo2 chu1
authorSlug: xie-bo-chu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 江流無險似瞿塘，滿峽猿聲斷旅腸。
- 萬里可堪入謫宦，經年應合鬢成霜。
- 長官衫色江波綠，學士文華蜀錦張。
- 異域化爲儒雅俗，遠民爭識校讎郎。
- 才如夢得多爲累，情似安仁久悼亡。
- 下國難留金馬客，新詩傳與竹枝娘。
- 典辭懸待修青史，諫草當來集皂囊。
- 莫謂明時暫遷謫，便將纓足濯滄浪。

## 拼音

- jiang1 liu2 wu2 xian3 si4 qu2 tang2 ， man3 xia2 yuan2 sheng1 duan4 lü3 chang2 。
- wan4 li3 ke3 kan1 ru4 zhe2 huan4 ， jing1 nian2 ying1 he2 bin4 cheng2 shuang1 。
- chang2 guan1 shan1 se4 jiang1 bo1 lü4 ， xue2 shi4 wen2 hua2 shu3 jin3 zhang1 。
- yi4 yu4 hua4 wei2 ru2 ya3 su2 ， yuan3 min2 zheng1 shi2 xiao4 chou2 lang2 。
- cai2 ru2 meng4 de2 duo1 wei2 lei4 ， qing2 si4 an1 ren2 jiu3 dao4 wang2 。
- xia4 guo2 nan2 liu2 jin1 ma3 ke4 ， xin1 shi1 chuan2 yu3 zhu2 zhi1 niang2 。
- dian3 ci2 xuan2 dai4 xiu1 qing1 shi3 ， jian4 cao3 dang1 lai2 ji2 zao4 nang2 。
- mo4 wei4 ming2 shi2 zan4 qian1 zhe2 ， bian4 jiang1 ying1 zu2 zhuo2 cang1 lang4 。

## 注释

## 译文

## 赏析
