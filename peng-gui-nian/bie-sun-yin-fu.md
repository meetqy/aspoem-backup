---
id: peng-gui-nian-bie-sun-yin-fu
title: 別孫隠甫
titlePinyin: bie2 sun1 yin3 fu3
titleSlug: bie-sun-yin-fu
author: 彭龜年
authorPinyin: peng2 gui1 nian2
authorSlug: peng-gui-nian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 君家金石臺，我家富壽岡。
- 十馹苦不遠，半世成相望。
- 我爲一貧驅，觸熱來帝鄉。
- 塵垢面未頮，鬰結志不强。
- 下馬忽見君，喜劇幾欲狂。
- 未語心已傾，既坐形俱忘。
- 醒我醉夢中，祓我冰雪旁。
- 主人知客深，對著夜雨牀。
- 猶恐客意短，渠渠羅酒漿。
- 蟹螯擘新肥，荔子含生香。
- 晚歸候月影，早游趁湖光。
- 都城六月中，公卿簿書忙。
- 而我乃與君，專此風露涼。
- 笑語雖雜亂，理到味自長。
- 平生區區願，恰此一月償。
- 遽然委我去，令人熱中腸。
- 兒女惜別離，丈夫重行藏。
- 敢因杯酒行，感慨徒悲傷。
- 君去起我思，綵衣拜重陽。
- 願言各努力，白髮行中堂。

## 拼音

- jun1 jia1 jin1 shi2 tai2 ， wo3 jia1 fu4 shou4 gang1 。
- shi2 ri4 ku3 bu4 yuan3 ， ban4 shi4 cheng2 xiang1 wang4 。
- wo3 wei2 yi4 pin2 qu1 ， chu4 re4 lai2 di4 xiang1 。
- chen2 gou4 mian4 wei4 hui4 ， yu4 jie2 zhi4 bu4 qiang2 。
- xia4 ma3 hu1 jian4 jun1 ， xi3 ju4 ji1 yu4 kuang2 。
- wei4 yu3 xin1 yi3 qing1 ， ji4 zuo4 xing2 ju4 wang4 。
- xing3 wo3 zui4 meng4 zhong1 ， fu2 wo3 bing1 xue3 pang2 。
- zhu3 ren2 zhi1 ke4 shen1 ， dui4 zhu4 ye4 yu3 chuang2 。
- you2 kong3 ke4 yi4 duan3 ， qu2 qu2 luo2 jiu3 jiang1 。
- xie4 ao2 bo4 xin1 fei2 ， li4 zi3 han2 sheng1 xiang1 。
- wan3 gui1 hou4 yue4 ying3 ， zao3 you2 chen4 hu2 guang1 。
- du1 cheng2 liu4 yue4 zhong1 ， gong1 qing1 bo2 shu1 mang2 。
- er2 wo3 nai3 yu3 jun1 ， zhuan1 ci3 feng1 lu4 liang2 。
- xiao4 yu3 sui1 za2 luan4 ， li3 dao4 wei4 zi4 chang2 。
- ping2 sheng1 qu1 qu1 yuan4 ， qia4 ci3 yi1 yue4 chang2 。
- ju4 ran2 wei3 wo3 qu4 ， ling4 ren2 re4 zhong1 chang2 。
- er2 nü3 xi1 bie2 li2 ， zhang4 fu0 zhong4 xing2 cang2 。
- gan3 yin1 bei1 jiu3 xing2 ， gan3 kai3 tu2 bei1 shang1 。
- jun1 qu4 qi3 wo3 si1 ， cai3 yi1 bai4 zhong4 yang2 。
- yuan4 yan2 ge4 nu3 li4 ， bai2 fa4 xing2 zhong1 tang2 。

## 注释

## 译文

## 赏析
