---
id: deng-jian-cong-ti-wu-shan-zhan-hua-ting
title: 題巫山瞻華亭
titlePinyin: ti2 wu1 shan1 zhan1 hua2 ting2
titleSlug: ti-wu-shan-zhan-hua-ting
author: 鄧諫從
authorPinyin: deng4 jian4 cong2
authorSlug: deng-jian-cong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 崚嶒玉削三千丈，翠潑嵐光冷相向。
- 風含太古雲氣長，變化溟濛紛萬象。
- 陰晴一日具四時，天籟壑深虛自響。
- 神山娟妙擢群參，錦繡鋪張獻奇狀。
- 蟠根積鐵匯百川，龍矯蛟翻饒跌宕。
- 勢連三楚此開國，故壘荒宮带溪瀼。
- 樓臺井邑老風烟，環珮清聞駐仙仗。
- 竹林風味便讀易，久與江山爲輩行。
- 鳴絃餘暇豁心眼，戲著飛闌雲雨上。
- 爽明自可達壅蔽，野獲又何勞草創。
- 政和民氣長似春，景迥心平過於掌。
- 征鴻明滅志何杳，黄鵠追隨意尤放。
- 當年李杜經行處，太史銀鈎刻青嶂。
- 寶刀珠瑟出耕墾，曲水纖腰迷草莽。
- 牢盆古隸雜秦篆，飛動閒摹永平樣。
- 珊瑚交柯炯不蝕，髣髴將軍勳業壯。
- 英雄繁盛隨流水，時有竹枝賡牧唱。
- 孔泉文物起騷經，國色明妃守孤尚。
- 我家峨眉紫翠間，爲愛奇峰甘蒟醤。
- 秋風野水憶絲蓴，擊汰夷猶理烟榜。

## 拼音

- ling2 ceng2 yu4 xiao1 san1 qian1 zhang4 ， cui4 po1 lan2 guang1 leng3 xiang1 xiang4 。
- feng1 han2 tai4 gu3 yun2 qi4 chang2 ， bian4 hua4 ming2 meng2 fen1 wan4 xiang4 。
- yin1 qing2 yi2 ri4 ju4 si4 shi2 ， tian1 lai4 he4 shen1 xu1 zi4 xiang3 。
- shen2 shan1 juan1 miao4 zhuo2 qun2 can1 ， jin3 xiu4 pu1 zhang1 xian4 qi2 zhuang4 。
- pan2 gen1 ji1 tie3 hui4 bai3 chuan1 ， long2 jiao3 jiao1 fan1 rao2 die1 dang4 。
- shi4 lian2 san1 chu3 ci3 kai1 guo2 ， gu4 lei3 huang1 gong1 dai4 xi1 rang2 。
- lou2 tai2 jing3 yi4 lao3 feng1 yan1 ， huan2 pei4 qing1 wen2 zhu4 xian1 zhang4 。
- zhu2 lin2 feng1 wei4 bian4 du2 yi4 ， jiu3 yu3 jiang1 shan1 wei2 bei4 xing2 。
- ming2 xian2 yu2 xia2 huo1 xin1 yan3 ， xi4 zhu4 fei1 lan2 yun2 yu3 shang4 。
- shuang3 ming2 zi4 ke3 da2 yong1 bi4 ， ye3 huo4 you4 he2 lao2 cao3 chuang4 。
- zheng4 he2 min2 qi4 chang2 si4 chun1 ， jing3 jiong3 xin1 ping2 guo4 wu1 zhang3 。
- zheng1 hong2 ming2 mie4 zhi4 he2 yao3 ， huang2 hu2 zhui1 sui2 yi4 you2 fang4 。
- dang1 nian2 li3 du4 jing1 xing2 chu3 ， tai4 shi3 yin2 gou1 ke4 qing1 zhang4 。
- bao3 dao1 zhu1 se4 chu1 geng1 ken3 ， qu1 shui3 xian1 yao1 mi2 cao3 mang3 。
- lao2 pen2 gu3 li4 za2 qin2 zhuan4 ， fei1 dong4 xian2 mo2 yong3 ping2 yang4 。
- shan1 hu2 jiao1 ke1 jiong3 bu4 shi2 ， fang3 fu2 jiang1 jun1 xun1 ye4 zhuang4 。
- ying1 xiong2 fan2 sheng4 sui2 liu2 shui3 ， shi2 you3 zhu2 zhi1 geng1 mu4 chang4 。
- kong3 quan2 wen2 wu4 qi3 sao1 jing1 ， guo2 se4 ming2 fei1 shou3 gu1 shang4 。
- wo3 jia1 e2 mei2 zi3 cui4 jian4 ， wei2 ai4 qi2 feng1 gan1 ju3 jiang4 。
- qiu1 feng1 ye3 shui3 yi4 si1 chun2 ， ji1 tai4 yi2 you2 li3 yan1 bang3 。

## 注释

## 译文

## 赏析
