---
id: si-ma-guang-xun-lu-shi-qi-yun-cheng-tong-she
title: 旬慮十七韻呈同舍
titlePinyin: xun2 lü4 shi2 qi1 yun4 cheng2 tong2 she4
titleSlug: xun-lu-shi-qi-yun-cheng-tong-she
author: 司馬光
authorPinyin: si1 ma3 guang1
authorSlug: si-ma-guang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 府官無旬休，慮問廼遊息。
- 詔書禁從詣，還舍始朝食。
- 緩带對藜羮，下筯免促迫。
- 門前吏卒散，却掃謝來客。
- 北軒有藤牀，今晨始拂拭。
- 蓬髪亂宜梳，霜髭閑可摘。
- 開囊曬藥物，發笥出書册。
- 菊畦親灌浸，茶器自涓滌。
- 於時孟秋末，天晴色紺碧。
- 林葉雖未零，風聲已淅瀝。
- 神明還九藏，清氣襲百脉。
- 征夫解甲胄，疲馬脫羈靮。
- 蜚鳥開樊籠，跳魚出鼎鬲。
- 形骸盡我有，不復爲物役。
- 雖非久安逸，幸得少頃適。
- 訟庭止敲扑，咫尺異喧寂。
- 明朝不能然，顧盼愁月夕。

## 拼音

- fu3 guan1 wu2 xun2 xiu1 ， lü4 wen4 nai3 you2 xi1 。
- zhao4 shu1 jin4 cong2 yi4 ， huan2 she4 shi3 chao2 shi2 。
- huan3 dai4 dui4 li2 geng1 ， xia4 zhu4 mian3 cu4 po4 。
- men2 qian2 li4 zu2 san4 ， que4 sao3 xie4 lai2 ke4 。
- bei3 xuan1 you3 teng2 chuang2 ， jin1 chen2 shi3 fu2 shi4 。
- peng2 fa4 luan4 yi2 shu1 ， shuang1 zi1 xian2 ke3 zhai1 。
- kai1 nang2 shai4 yao4 wu4 ， fa1 si4 chu1 shu1 ce4 。
- ju2 qi2 qin1 guan4 jin4 ， cha2 qi4 zi4 juan1 di2 。
- wu1 shi2 meng4 qiu1 mo4 ， tian1 qing2 se4 gan4 bi4 。
- lin2 ye4 sui1 wei4 ling2 ， feng1 sheng1 yi3 xi1 li4 。
- shen2 ming2 huan2 jiu3 cang2 ， qing1 qi4 xi2 bai3 mai4 。
- zheng1 fu1 jie3 jia3 zhou4 ， pi2 ma3 tuo1 ji1 di2 。
- fei1 niao3 kai1 fan2 long2 ， tiao4 yu2 chu1 ding3 ge2 。
- xing2 hai2 jin4 wo3 you3 ， bu2 fu4 wei2 wu4 yi4 。
- sui1 fei1 jiu3 an1 yi4 ， xing4 de2 shao3 qing3 shi4 。
- song4 ting2 zhi3 qiao1 pu1 ， zhi3 chi3 yi4 xuan1 ji4 。
- ming2 chao2 bu4 neng2 ran2 ， gu4 pan4 chou2 yue4 xi1 。

## 注释

## 译文

## 赏析
