---
id: si-ma-guang-xi-tai-shi-er-shi-si-yun
title: 西臺詩二十四韻
titlePinyin: xi1 tai2 shi1 er4 shi2 si4 yun4
titleSlug: xi-tai-shi-er-shi-si-yun
author: 司馬光
authorPinyin: si1 ma3 guang1
authorSlug: si-ma-guang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 翰苑昔陪侍，天光辱顧瞻。
- 寵雖承渙汗，功不立毫纖。
- 山鹿纓頻頓，鉛刀礪不銛。
- 拭花眸子缺，撚雪頷髭添。
- 跼影慚尸素，胡顔處禁嚴。
- 辭盈雖免戾，取少詎因廉。
- 定鼎分都異，張官執法兼。
- 剡章愚懇盡，出綍茂恩霑。
- 原憲非無粟，胡威尚有縑。
- 求田近瀍洛，買宅混閭閻。
- 地僻宜花卉，兒勤付米鹽。
- 倦遊良足悔，居吉不煩占。
- 裘葛膚無見，囷倉飯屬饜。
- 僧居閑可借，野步静無嫌。
- 行樂筇枝瘦，延賓稻醴甜。
- 麥田泥試屐，桑蔭帽低簷。
- 愛竹忙猶種，貪書老未厭。
- 松煙溪石潤，檀燼博山尖。
- 牋啓來慵拆，衣冠脫怕拈。
- 紫毫斜倚架，黄卷密垂籖。
- 涸轍猶蒙潤，寒灰免附炎。
- 所憂資秩滿，但願歳時淹。
- 自是散無用，非爲智養恬。
- 聖朝英彦富，幸許一夫潛。

## 拼音

- han4 yuan4 xi1 pei2 shi4 ， tian1 guang1 ru3 gu4 zhan1 。
- chong3 sui1 cheng2 huan4 han4 ， gong1 bu2 li4 hao2 xian1 。
- shan1 lu4 ying1 bin1 dun4 ， qian1 dao1 li4 bu4 xian1 。
- shi4 hua1 mou2 zi0 que1 ， nian3 xue3 han4 zi1 tian1 。
- ju2 ying3 can2 shi1 su4 ， hu2 yan2 chu3 jin4 yan2 。
- ci2 ying2 sui1 mian3 li4 ， qu3 shao3 ju4 yin1 lian2 。
- ding4 ding3 fen1 dou1 yi4 ， zhang1 guan1 zhi2 fa3 jian1 。
- yan3 zhang1 yu2 ken3 jin4 ， chu1 fu2 mao4 en1 zhan1 。
- yuan2 xian4 fei1 wu2 su4 ， hu2 wei1 shang4 you3 jian1 。
- qiu2 tian2 jin4 chan2 luo4 ， mai3 zhai2 hun4 lü2 yan2 。
- di4 pi4 yi2 hua1 hui4 ， er2 qin2 fu4 mi3 yan2 。
- juan4 you2 liang2 zu2 hui3 ， ju1 ji2 bu4 fan2 zhan4 。
- qiu2 ge3 fu1 wu2 jian4 ， qun1 cang1 fan4 shu3 yan4 。
- seng1 ju1 xian2 ke3 jie4 ， ye3 bu4 jing4 wu2 xian2 。
- xing2 le4 qiong2 zhi1 shou4 ， yan2 bin1 dao4 li3 tian2 。
- mai4 tian2 ni2 shi4 ji1 ， sang1 yin1 mao4 di1 yan2 。
- ai4 zhu2 mang2 you2 zhong3 ， tan1 shu1 lao3 wei4 yan4 。
- song1 yan1 xi1 shi2 run4 ， tan2 jin4 bo2 shan1 jian1 。
- jian1 qi3 lai2 yong1 chai1 ， yi1 guan1 tuo1 pa4 nian1 。
- zi3 hao2 xie2 yi3 jia4 ， huang2 juan4 mi4 chui2 qian1 。
- he2 zhe2 you2 meng2 run4 ， han2 hui1 mian3 fu4 yan2 。
- suo3 you1 zi1 zhi4 man3 ， dan4 yuan4 sui4 shi2 yan1 。
- zi4 shi4 san4 wu2 yong4 ， fei1 wei2 zhi4 yang3 tian2 。
- sheng4 chao2 ying1 yan4 fu4 ， xing4 xu1 yi4 fu1 qian2 。

## 注释

## 译文

## 赏析
