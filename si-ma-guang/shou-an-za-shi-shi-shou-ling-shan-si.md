---
id: si-ma-guang-shou-an-za-shi-shi-shou-ling-shan-si
title: 壽安雜詩十首 靈山寺
titlePinyin: shou4 an1 za2 shi1 shi2 shou3   ling2 shan1 si4
titleSlug: shou-an-za-shi-shi-shou-ling-shan-si
author: 司馬光
authorPinyin: si1 ma3 guang1
authorSlug: si-ma-guang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 神林興盡謀早歸，草間露裛行徑微。
- 忽思靈山去不遠，馬首欲東還向西。
- 垂鞭縱轡尋山足，洛水逶迤過數曲。
- 漸聞林下飛泉鳴，未到已覺神骨清。
- 入門拂去衣上土，先愛娑羅陰滿庭。
- 庭下雙渠走清澈，羅縠成紋日光徹。
- 寒聲淅瀝入肝髓，亂影彯蕭動毛髪。
- 寺僧引我觀泉源，堂東周迴百步寛。
- 碧頗梨色湛無底，想象必有虬龍蟠。
- 泉南高山名鳯翅，宛轉抱泉張遠勢。
- 岸旁脩竹踰萬竿，颯颯長含風雨氣。
- 寺門下望情豁然，桑柘紛披滿一川。
- 嵩高女几列左右，王屋太行來掌前。
- 昔爲孔氏懸泉莊，巖洞猶存荆棘荒。
- 到今其下多怪石，熊蹲豹攫爭軒昂。
- 嗟予歸來苦不早，汩没朝市行欲老。
- 捫蘿躡屣須數遊，筋力支離難自保。

## 拼音

- shen2 lin2 xing1 jin4 mou2 zao3 gui1 ， cao3 jian4 lu4 yi4 xing2 jing4 wei1 。
- hu1 si1 ling2 shan1 qu4 bu4 yuan3 ， ma3 shou3 yu4 dong1 huan2 xiang4 xi1 。
- chui2 bian1 zong4 pei4 xun2 shan1 zu2 ， luo4 shui3 wei1 yi3 guo4 shu4 qu3 。
- jian4 wen2 lin2 xia4 fei1 quan2 ming2 ， wei4 dao4 yi3 jue2 shen2 gu3 qing1 。
- ru4 men2 fu2 qu4 yi1 shang4 tu3 ， xian1 ai4 suo1 luo2 yin1 man3 ting2 。
- ting2 xia4 shuang1 qu2 zou3 qing1 che4 ， luo2 hu2 cheng2 wen2 ri4 guang1 che4 。
- han2 sheng1 xi1 li4 ru4 gan1 sui3 ， luan4 ying3 piao1 xiao1 dong4 mao2 fa4 。
- si4 seng1 yin3 wo3 guan1 quan2 yuan2 ， tang2 dong1 zhou1 hui2 bai3 bu4 kuan1 。
- bi4 po1 li2 se4 zhan4 wu2 di3 ， xiang3 xiang4 bi4 you3 qiu2 long2 pan2 。
- quan2 nan2 gao1 shan1 ming2 feng4 chi4 ， wan3 zhuan3 bao4 quan2 zhang1 yuan3 shi4 。
- an4 pang2 xiu1 zhu2 yu2 wan4 gan1 ， sa4 sa4 chang2 han2 feng1 yu3 qi4 。
- si4 men2 xia4 wang4 qing2 huo4 ran2 ， sang1 zhe4 fen1 pi1 man3 yi4 chuan1 。
- song1 gao1 nü3 ji3 lie4 zuo3 you4 ， wang2 wu1 tai4 hang2 lai2 zhang3 qian2 。
- xi1 wei2 kong3 shi4 xuan2 quan2 zhuang1 ， yan2 dong4 you2 cun2 jing1 ji2 huang1 。
- dao4 jin1 qi2 xia4 duo1 guai4 shi2 ， xiong2 dun1 bao4 jue2 zheng1 xuan1 ang2 。
- jie1 yu3 gui1 lai2 ku3 bu4 zao3 ， gu3 mei2 chao2 shi4 xing2 yu4 lao3 。
- men2 luo2 nie4 xi3 xu1 shu4 you2 ， jin1 li4 zhi1 li2 nan2 zi4 bao3 。

## 注释

## 译文

## 赏析
