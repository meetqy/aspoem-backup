---
id: si-ma-guang-pei-tong-nian-wu-chong-qing-deng-su-zhou-bei-lou-wang-liang-chu-zhi-jiao-fang-gu-jian-zhong-zuo-shi-shi
title: 陪同年吳沖卿登宿州北樓望梁楚之郊訪古建中作是詩
titlePinyin: pei2 tong2 nian2 wu2 chong1 qing1 deng1 su4 zhou1 bei3 lou2 wang4 liang2 chu3 zhi1 jiao1 fang3 gu3 jian4 zhong1 zuo4 shi4 shi1
titleSlug: pei-tong-nian-wu-chong-qing-deng-su-zhou-bei-lou-wang-liang-chu-zhi-jiao-fang-gu-jian-zhong-zuo-shi-shi
author: 司馬光
authorPinyin: si1 ma3 guang1
authorSlug: si-ma-guang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 大禹息洪潦，畫野經九州。
- 波沈露羣山，嶷嶷相嬰鉤。
- 漩洄澹兹土，平敞誠寡仇。
- 乘高極回望，坦坦無陵丘。
- 先王崇皡濟，建祀邦諸侯。
- 玉帛從會同，赴告書春秋。
- 六雄方逐鹿，爲嬴弱姬周。
- 兹爲會戰場，蹀血無時休。
- 漢錯削七國，禍生東南陬。
- 亞夫閉高壁，坐折彊吳謀。
- 典午倒太阿，闢戶延旃裘。
- 淮泗漫腥羶，房心掩旄頭。
- 人移煙火絕，榛茂豺狼遊。
- 唐綱日寖衰，盗起如螟蟊。
- 相攜聚萑蒲，袒臂提鉏耰。
- 蟠薄數千里，焚劫無餘留。
- 聖朝定多壘，劍戟包貔貅。
- 蓁蓁荆棘林，膴膴良田疇。
- 耒耜趣時雨，黍稷豐歲秋。
- 昔爲車騎利，今睹桑麻收。
- 我來宦東土，莨菪乘春流。
- 行行次符離，固爲親交留。
- 樽罍且爲樂，攜手登高樓。
- 是時新雨餘，風日方和柔。
- 雲鮮亂花薄，波綠迷芳洲。
- 羃羃游絲轉，衮衮野陽浮。
- 調篁語雙鸝，飜雪矯群鷗。
- 愛兹登臨美，況復依良儔。
- 聊適笑言樂，盡忘羈旅憂。
- 翔陽何冉冉，漸與西山遒。
- 驛程前有期，戀此當何由。
- 分首下岧嶤，悵然登暮舟。

## 拼音

- da4 yu3 xi1 hong2 liao2 ， hua4 ye3 jing1 jiu3 zhou1 。
- bo1 shen3 lu4 qun2 shan1 ， yi2 yi2 xiang1 ying1 gou1 。
- xuan2 hui2 dan4 zi1 tu3 ， ping2 chang3 cheng2 gua3 chou2 。
- cheng2 gao1 ji2 hui2 wang4 ， tan3 tan3 wu2 ling2 qiu1 。
- xian1 wang2 chong2 hao4 ji4 ， jian4 si4 bang1 zhu1 hou2 。
- yu4 bo2 cong2 hui4 tong2 ， fu4 gao4 shu1 chun1 qiu1 。
- liu4 xiong2 fang1 zhu2 lu4 ， wei2 ying2 ruo4 ji1 zhou1 。
- zi1 wei2 hui4 zhan4 chang3 ， die2 xue4 wu2 shi2 xiu1 。
- han4 cuo4 xiao1 qi1 guo2 ， huo4 sheng1 dong1 nan2 zou1 。
- ya1 fu1 bi4 gao1 bi4 ， zuo4 zhe2 qiang2 wu2 mou2 。
- dian3 wu3 dao3 tai4 e1 ， pi4 hu4 yan2 zhan1 qiu2 。
- huai2 si4 man4 xing1 shan1 ， fang2 xin1 yan3 mao2 tou2 。
- ren2 yi2 yan1 huo3 jue2 ， zhen1 mao4 chai2 lang2 you2 。
- tang2 gang1 ri4 jin4 shuai1 ， dao4 qi3 ru2 ming2 mao2 。
- xiang1 xie2 ju4 huan2 pu2 ， tan3 bi4 ti2 chu2 you1 。
- pan2 bao2 shu4 qian1 li3 ， fen2 jie2 wu2 yu2 liu2 。
- sheng4 chao2 ding4 duo1 lei3 ， jian4 ji3 bao1 pi2 xiu1 。
- zhen1 zhen1 jing1 ji2 lin2 ， wu3 wu3 liang2 tian2 chou2 。
- lei3 si4 qu4 shi2 yu3 ， shu3 ji4 feng1 sui4 qiu1 。
- xi1 wei2 ju1 qi2 li4 ， jin1 du3 sang1 ma2 shou1 。
- wo3 lai2 huan4 dong1 tu3 ， lang4 dang4 cheng2 chun1 liu2 。
- hang2 hang2 ci4 fu2 li2 ， gu4 wei2 qin1 jiao1 liu2 。
- zun1 lei2 qie3 wei2 le4 ， xie2 shou3 deng1 gao1 lou2 。
- shi4 shi2 xin1 yu3 yu2 ， feng1 ri4 fang1 he2 rou2 。
- yun2 xian1 luan4 hua1 bao2 ， bo1 lü4 mi2 fang1 zhou1 。
- mi4 mi4 you2 si1 zhuan3 ， gun3 gun3 ye3 yang2 fu2 。
- diao4 huang2 yu3 shuang1 li2 ， fan1 xue3 jiao3 qun2 ou1 。
- ai4 zi1 deng1 lin2 mei3 ， kuang4 fu4 yi1 liang2 chou2 。
- liao2 shi4 xiao4 yan2 le4 ， jin4 wang4 ji1 lü3 you1 。
- xiang2 yang2 he2 ran3 ran3 ， jian4 yu3 xi1 shan1 qiu2 。
- yi4 cheng2 qian2 you3 qi1 ， lian4 ci3 dang1 he2 you2 。
- fen1 shou3 xia4 tiao2 yao2 ， chang4 ran2 deng1 mu4 zhou1 。

## 注释

## 译文

## 赏析
