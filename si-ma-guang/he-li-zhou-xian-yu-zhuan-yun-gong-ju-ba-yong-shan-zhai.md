---
id: si-ma-guang-he-li-zhou-xian-yu-zhuan-yun-gong-ju-ba-yong-shan-zhai
title: 和利州鮮于轉運公居八詠 山齋
titlePinyin: he2 li4 zhou1 xian1 yu2 zhuan3 yun4 gong1 ju1 ba1 yong3   shan1 zhai1
titleSlug: he-li-zhou-xian-yu-zhuan-yun-gong-ju-ba-yong-shan-zhai
author: 司馬光
authorPinyin: si1 ma3 guang1
authorSlug: si-ma-guang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 幽蹊入桃李，危棧蟠林麓。
- 行行忽虛敞，高齋出山腹。
- 園圃近指掌，郊郭紛盈目。
- 春老酴醿香，夏淺篔簹綠。
- 條横喜罥衣，笋迸乍穿屋。
- 秋江澄可卷，冬嶺翠如撲。
- 煙間漁艇小，塞外村居獨。
- 燒轉望畬田，響答聆伐木。
- 驚麏挺走險，鳴禽嚶出谷。
- 物華時變更，興趣日相續。
- 誰知使者尊，常著野人服。
- 肯以駟馬榮，區區詫鄉族。

## 拼音

- you1 qi1 ru4 tao2 li3 ， wei1 zhan4 pan2 lin2 lu4 。
- hang2 hang2 hu1 xu1 chang3 ， gao1 zhai1 chu1 shan1 fu4 。
- yuan2 pu3 jin4 zhi3 zhang3 ， jiao1 guo1 fen1 ying2 mu4 。
- chun1 lao3 tu2 mi2 xiang1 ， xia4 qian3 yun2 dang1 lü4 。
- tiao2 heng2 xi3 juan4 yi1 ， sun3 beng4 zha4 chuan1 wu1 。
- qiu1 jiang1 cheng2 ke3 juan4 ， dong1 ling3 cui4 ru2 pu1 。
- yan1 jian4 yu2 ting3 xiao3 ， sai4 wai4 cun1 ju1 du2 。
- shao1 zhuan3 wang4 she1 tian2 ， xiang3 da2 ling2 fa2 mu4 。
- jing1 jun1 ting3 zou3 xian3 ， ming2 qin2 ying1 chu1 gu3 。
- wu4 hua2 shi2 bian4 geng4 ， xing1 qu4 ri4 xiang1 xu4 。
- shui2 zhi1 shi3 zhe3 zun1 ， chang2 zhu4 ye3 ren2 fu2 。
- ken3 yi3 si4 ma3 rong2 ， qu1 qu1 cha4 xiang1 zu2 。

## 注释

## 译文

## 赏析
