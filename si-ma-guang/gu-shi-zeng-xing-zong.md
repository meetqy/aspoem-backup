---
id: si-ma-guang-gu-shi-zeng-xing-zong
title: 古詩贈興宗
titlePinyin: gu3 shi1 zeng4 xing1 zong1
titleSlug: gu-shi-zeng-xing-zong
author: 司馬光
authorPinyin: si1 ma3 guang1
authorSlug: si-ma-guang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 窮達有常分，得喪難豫言。
- 古今浩茫茫，倚伏安可原。
- 軒裳彼自榮，舉俗同崩奔。
- 錙銖校重輕，冰火殊涼温。
- 君子固無愧，立身明本根。
- 度矩苟不愆，寵辱徒喧喧。
- 有如清濟流，横貫長河渾。
- 景公馬千駟，南面雄東藩。
- 陶青劉舍徒，位爲丞相尊。
- 當時非不顯，磨滅何足論。
- 顔回在陋巷，藜藿甘盤飧。
- 原憲結弊衣，蓬蒿塞其門。
- 當時豈不窮，至今榮名存。
- 況君齒方壯，德業素所敦。
- 安知搨翅歸，不作凌雲飜。
- 要之白首期，壯烈施元元。
- 爲君畫善策，灑掃清前軒。
- 長舒四五榻，客來輒開樽。
- 群愁喜伺人，稍醒必煩冤。
- 拒之亦無佗，體中常昏昏。

## 拼音

- qiong2 da2 you3 chang2 fen1 ， de2 sang1 nan2 yu4 yan2 。
- gu3 jin1 hao4 mang2 mang2 ， yi3 fu2 an1 ke3 yuan2 。
- xuan1 shang0 bi3 zi4 rong2 ， ju3 su2 tong2 beng1 ben1 。
- zi1 zhu1 xiao4 zhong4 qing1 ， bing1 huo3 shu1 liang2 wen1 。
- jun1 zi3 gu4 wu2 kui4 ， li4 shen1 ming2 ben3 gen1 。
- du4 ju3 gou3 bu4 qian1 ， chong3 ru3 tu2 xuan1 xuan1 。
- you3 ru2 qing1 ji4 liu2 ， heng2 guan4 chang2 he2 hun2 。
- jing3 gong1 ma3 qian1 si4 ， nan2 mian4 xiong2 dong1 fan1 。
- tao2 qing1 liu2 she4 tu2 ， wei4 wei2 cheng2 xiang4 zun1 。
- dang1 shi2 fei1 bu4 xian3 ， mo2 mie4 he2 zu2 lun4 。
- yan2 hui2 zai4 lou4 xiang4 ， li2 huo4 gan1 pan2 sun1 。
- yuan2 xian4 jie2 bi4 yi1 ， peng2 hao1 sai1 qi2 men2 。
- dang1 shi2 qi3 bu4 qiong2 ， zhi4 jin1 rong2 ming2 cun2 。
- kuang4 jun1 chi3 fang1 zhuang4 ， de2 ye4 su4 suo3 dun1 。
- an1 zhi1 ta4 chi4 gui1 ， bu2 zuo4 ling2 yun2 fan1 。
- yao4 zhi1 bai2 shou3 qi1 ， zhuang4 lie4 shi1 yuan2 yuan2 。
- wei2 jun1 hua4 shan4 ce4 ， sa3 sao3 qing1 qian2 xuan1 。
- chang2 shu1 si4 wu3 ta4 ， ke4 lai2 zhe2 kai1 zun1 。
- qun2 chou2 xi3 si4 ren2 ， shao1 xing3 bi4 fan2 yuan1 。
- ju4 zhi1 yi4 wu2 tuo2 ， ti3 zhong1 chang2 hun1 hun1 。

## 注释

## 译文

## 赏析
