---
id: si-ma-guang-feng-tong-fan-jing-ren-song-ci-dao-tai-chang-zhi-zhai-han-ting-ping-jian-guo-hun-ren-bu-shi-nei-han-qu-nai-zhi-wei-shi-xie-zhi
title: 奉同范景仁宋次道太常致齋韓廷評見過閽人不時內韓去乃知爲詩謝之
titlePinyin: feng4 tong2 fan4 jing3 ren2 song4 ci4 dao4 tai4 chang2 zhi4 zhai1 han2 ting2 ping2 jian4 guo4 hun1 ren2 bu4 shi2 nei4 han2 qu4 nai3 zhi1 wei2 shi1 xie4 zhi1
titleSlug: feng-tong-fan-jing-ren-song-ci-dao-tai-chang-zhi-zhai-han-ting-ping-jian-guo-hun-ren-bu-shi-nei-han-qu-nai-zhi-wei-shi-xie-zhi
author: 司馬光
authorPinyin: si1 ma3 guang1
authorSlug: si-ma-guang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 端居太常署，寒日淡孤清。
- 取酒呼諸友，談笑方縱横。
- 韓君士林秀，四海依高名。
- 家襲鍾鼎貴，身無簪組縈。
- 逍遙風塵外，萬物秋毫輕。
- 未嘗妄過人，所過以爲榮。
- 如何枉玉趾，及門失相迎。
- 主人豈傲客，事有迷悞并。
- 追延既不及，相視徒嗟驚。
- 威鳳顧脩梧，不下還孤征。
- 景星欻呈彩，旋有流雲生。
- 靈物固難覩，俗眼真不明。
- 投謝有何物，珉石從雙瓊。

## 拼音

- duan1 ju1 tai4 chang2 shu3 ， han2 ri4 dan4 gu1 qing1 。
- qu3 jiu3 hu1 zhu1 you3 ， tan2 xiao4 fang1 zong4 heng2 。
- han2 jun1 shi4 lin2 xiu4 ， si4 hai3 yi1 gao1 ming2 。
- jia1 xi2 zhong1 ding3 gui4 ， shen1 wu2 zan1 zu3 ying2 。
- xiao1 yao2 feng1 chen2 wai4 ， wan4 wu4 qiu1 hao2 qing1 。
- wei4 chang2 wang4 guo4 ren2 ， suo3 guo4 yi3 wei2 rong2 。
- ru2 he2 wang3 yu4 zhi3 ， ji2 men2 shi1 xiang1 ying2 。
- zhu3 ren2 qi3 ao4 ke4 ， shi4 you3 mi2 wu4 bing4 。
- zhui1 yan2 ji4 bu4 ji2 ， xiang1 shi4 tu2 jie1 jing1 。
- wei1 feng4 gu4 xiu1 wu2 ， bu2 xia4 huan2 gu1 zheng1 。
- jing3 xing1 chua1 cheng2 cai3 ， xuan2 you3 liu2 yun2 sheng1 。
- ling2 wu4 gu4 nan2 du3 ， su2 yan3 zhen1 bu4 ming2 。
- tou2 xie4 you3 he2 wu4 ， min2 shi2 cong2 shuang1 qiong2 。

## 注释

## 译文

## 赏析
