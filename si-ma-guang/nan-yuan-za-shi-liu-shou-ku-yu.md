---
id: si-ma-guang-nan-yuan-za-shi-liu-shou-ku-yu
title: 南園雜詩六首 苦雨
titlePinyin: nan2 yuan2 za2 shi1 liu4 shou3   ku3 yu3
titleSlug: nan-yuan-za-shi-liu-shou-ku-yu
author: 司馬光
authorPinyin: si1 ma3 guang1
authorSlug: si-ma-guang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 今春憂亢陽，引領望雲族。
- 首夏忽滂沲，意爲蒼生福。
- 自爾無虛日，高原亦霑足。
- 連年困饑饉，此際庶和熟。
- 如何涉秋序，沈陰仍慘黷。
- 長簷瀉潺湲，晝夜浩相續。
- 喧豗流潦怒，突兀壞垣秃。
- 駕牛泥没鼻，跨馬水平腹。
- 瓦欹松漫白，道廢草濃綠。
- 汙萊閔下田，漏濕憐破屋。
- 縱横委地麻，狼藉卧隴穀。
- 怯聞饑嬰啼，愁聽寡婦哭。
- 閑官雖無責，飽食愧有祿。
- 世紛久去心，物役奈經目。
- 欝陶聊秉筆，狂簡已盈幅。

## 拼音

- jin1 chun1 you1 kang4 yang2 ， yin3 ling3 wang4 yun2 zu2 。
- shou3 xia4 hu1 pang1 duo4 ， yi4 wei2 cang1 sheng1 fu2 。
- zi4 er3 wu2 xu1 ri4 ， gao1 yuan2 yi4 zhan1 zu2 。
- lian2 nian2 kun4 ji1 jin3 ， ci3 ji4 shu4 he2 shu2 。
- ru2 he2 she4 qiu1 xu4 ， shen3 yin1 reng2 can3 du2 。
- chang2 yan2 xie4 chan2 yuan2 ， zhou4 ye4 hao4 xiang1 xu4 。
- xuan1 hui1 liu2 liao2 nu4 ， tu1 wu4 huai4 yuan2 tu1 。
- jia4 niu2 ni2 mei2 bi2 ， kua4 ma3 shui3 ping2 fu4 。
- wa3 qi1 song1 man4 bai2 ， dao4 fei4 cao3 nong2 lü4 。
- wu1 lai2 min3 xia4 tian2 ， lou4 shi1 lian2 po4 wu1 。
- zong4 heng2 wei3 di4 ma2 ， lang2 ji2 wo4 long3 gu3 。
- qie4 wen2 ji1 ying1 ti2 ， chou2 ting1 gua3 fu4 ku1 。
- xian2 guan1 sui1 wu2 ze2 ， bao3 shi2 kui4 you3 lu4 。
- shi4 fen1 jiu3 qu4 xin1 ， wu4 yi4 nai4 jing1 mu4 。
- yu4 tao2 liao2 bing3 bi3 ， kuang2 jian3 yi3 ying2 fu2 。

## 注释

## 译文

## 赏析
