---
id: si-ma-guang-ba-yue-shi-qi-ri-ye-sheng-zhi-ji-shi-cheng-tong-she
title: 八月十七日夜省直紀事呈同舍
titlePinyin: ba1 yue4 shi2 qi1 ri4 ye4 sheng3 zhi2 ji4 shi4 cheng2 tong2 she4
titleSlug: ba-yue-shi-qi-ri-ye-sheng-zhi-ji-shi-cheng-tong-she
author: 司馬光
authorPinyin: si1 ma3 guang1
authorSlug: si-ma-guang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 窮秋直省舍，大雨吁可畏。
- 九河飜層空，入夜愈恣睢。
- 置牀東壁根，時有塗塈墜。
- 颯颯勢將摧，怵惕不成寐。
- 中宵抱衾立，呼燭久方至。
- 徙之近西偏，禂帳不能備。
- 飛蚊胡不仁，忍此加啄噬。
- 避煩只深藏，悒悒面蒙被。
- 須臾漏轉劇，枕褥亦沾漬。
- 雖起欲何之，室中無燥地。
- 展轉遂達旦，耿耿負憂悸。
- 因思閭井民，餬口仰執技。
- 束手已連旬，妻兒日憔悴。
- 嚢錢與盎米，薪木同時匱。
- 敗衣不足準，搏手坐相視。
- 予今幸已多，敢不自知愧。
- 無謀忝肉食，念爾但增欷。

## 拼音

- qiong2 qiu1 zhi2 sheng3 she4 ， da4 yu3 xu1 ke3 wei4 。
- jiu3 he2 fan1 ceng2 kong1 ， ru4 ye4 yu4 zi4 sui1 。
- zhi4 chuang2 dong1 bi4 gen1 ， shi2 you3 tu2 ji4 zhui4 。
- sa4 sa4 shi4 jiang1 cui1 ， chu4 ti4 bu4 cheng2 mei4 。
- zhong1 xiao1 bao4 qin1 li4 ， hu1 zhu2 jiu3 fang1 zhi4 。
- xi3 zhi1 jin4 xi1 pian1 ， dao3 zhang4 bu4 neng2 bei4 。
- fei1 wen2 hu2 bu4 ren2 ， ren3 ci3 jia1 zhuo2 shi4 。
- bi4 fan2 zhi1 shen1 cang2 ， yi4 yi4 mian4 meng2 bei4 。
- xu1 yu2 lou4 zhuan3 ju4 ， zhen3 ru4 yi4 zhan1 zi4 。
- sui1 qi3 yu4 he2 zhi1 ， shi4 zhong1 wu2 zao4 di4 。
- zhan3 zhuan3 sui4 da2 dan4 ， geng3 geng3 fu4 you1 ji4 。
- yin1 si1 lü2 jing3 min2 ， hu2 kou3 yang3 zhi2 ji4 。
- shu4 shou3 yi3 lian2 xun2 ， qi1 er2 ri4 qiao2 cui4 。
- nang2 qian2 yu3 ang4 mi3 ， xin1 mu4 tong2 shi2 kui4 。
- bai4 yi1 bu4 zu2 zhun3 ， bo2 shou3 zuo4 xiang1 shi4 。
- yu3 jin1 xing4 yi3 duo1 ， gan3 bu2 zi4 zhi1 kui4 。
- wu2 mou2 tian3 rou4 shi2 ， nian4 er3 dan4 zeng1 xi1 。

## 注释

## 译文

## 赏析
