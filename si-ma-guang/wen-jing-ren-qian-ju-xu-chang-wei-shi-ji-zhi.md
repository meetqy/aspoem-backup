---
id: si-ma-guang-wen-jing-ren-qian-ju-xu-chang-wei-shi-ji-zhi
title: 聞景仁遷居許昌爲詩寄之
titlePinyin: wen2 jing3 ren2 qian1 ju1 xu1 chang1 wei2 shi1 ji4 zhi1
titleSlug: wen-jing-ren-qian-ju-xu-chang-wei-shi-ji-zhi
author: 司馬光
authorPinyin: si1 ma3 guang1
authorSlug: si-ma-guang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 天衢名利場，塵泥繼朝昏。
- 況兹辭榮久，厭苦車馬喧。
- 慨然忽高舉，翩若黄鵠翻。
- 朝賣西城宅，暮理南行轅。
- 回首豈無懷，眷眷望國門。
- 想象解装初，完美未可論。
- 縱横置老屋，缺剝周短垣。
- 臧獲念去故，炊爨假甖盆。
- 幼稚喜就新，階庭走諸孫。
- 幸有克家子，生事不日温。
- 許昌昔名都，於今亦雄藩。
- 先賢雖已遠，風迹凜猶存。
- 况復多巨公，分義素所敦。
- 丞相辭黄閣，學士乘朱轓。
- 青雲司禁省，白首會山樊。
- 潩水湛寒光，盡眼清心魂。
- 華堂臨曲渚，畫舫承芳樽。
- 高談金石諧，逸筆風雨奔。
- 得朋誠多歡，孤陋未可諼。
- 時當惠好音，獨樂慰荒園。

## 拼音

- tian1 qu2 ming2 li4 chang3 ， chen2 ni2 ji4 chao2 hun1 。
- kuang4 zi1 ci2 rong2 jiu3 ， yan4 ku3 ju1 ma3 xuan1 。
- kai3 ran2 hu1 gao1 ju3 ， pian1 ruo4 huang2 hu2 fan1 。
- chao2 mai4 xi1 cheng2 zhai2 ， mu4 li3 nan2 xing2 yuan2 。
- hui2 shou3 qi3 wu2 huai2 ， juan4 juan4 wang4 guo2 men2 。
- xiang3 xiang4 jie3 zhuang1 chu1 ， wan2 mei3 wei4 ke3 lun4 。
- zong4 heng2 zhi4 lao3 wu1 ， que1 bao1 zhou1 duan3 yuan2 。
- zang1 huo4 nian4 qu4 gu4 ， chui1 cuan4 jia3 ying1 pen2 。
- you4 zhi4 xi3 jiu4 xin1 ， jie1 ting2 zou3 zhu1 sun1 。
- xing4 you3 ke4 jia1 zi0 ， sheng1 shi4 bu2 ri4 wen1 。
- xu1 chang1 xi1 ming2 dou1 ， wu1 jin1 yi4 xiong2 fan1 。
- xian1 xian2 sui1 yi3 yuan3 ， feng1 ji4 lin3 you2 cun2 。
- kuang4 fu4 duo1 ju4 gong1 ， fen1 yi4 su4 suo3 dun1 。
- cheng2 xiang4 ci2 huang2 ge2 ， xue2 shi4 cheng2 zhu1 fan1 。
- qing1 yun2 si1 jin4 sheng3 ， bai2 shou3 hui4 shan1 fan2 。
- yi4 shui3 zhan4 han2 guang1 ， jin4 yan3 qing1 xin1 hun2 。
- hua2 tang2 lin2 qu3 zhu3 ， hua4 fang3 cheng2 fang1 zun1 。
- gao1 tan2 jin1 shi2 xie2 ， yi4 bi3 feng1 yu3 ben1 。
- de2 peng2 cheng2 duo1 huan1 ， gu1 lou4 wei4 ke3 xuan1 。
- shi2 dang1 hui4 hao3 yin1 ， du2 le4 wei4 huang1 yuan2 。

## 注释

## 译文

## 赏析
