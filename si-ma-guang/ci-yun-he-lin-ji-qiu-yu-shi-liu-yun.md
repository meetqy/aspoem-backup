---
id: si-ma-guang-ci-yun-he-lin-ji-qiu-yu-shi-liu-yun
title: 次韻和鄰幾秋雨十六韻
titlePinyin: ci4 yun4 he2 lin2 ji1 qiu1 yu3 shi2 liu4 yun4
titleSlug: ci-yun-he-lin-ji-qiu-yu-shi-liu-yun
author: 司馬光
authorPinyin: si1 ma3 guang1
authorSlug: si-ma-guang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 氣象殊朝夕，興居錯晦明。
- 混元初不宰，霪雨浩無程。
- 蟄隘寧天意，咨嗟固物情。
- 曣㬈方有望，薈蔚已隨生。
- 杲杲升還隱，悽悽斷復行。
- 亂莎長被徑，荒蘚綠緣甍。
- 轍迹康莊絕，潢汙壠畝平。
- 茅茨不足庇，禾黍若爲成。
- 蟋蟀頽牆泣，蛜蝛壞竈盈。
- 乘時衆鷗舞，得意怒蛙鳴。
- 牛馬誰分異，蕭蘭已混并。
- 居閑猶叵度，負重況遐征。
- 舟泊川無渚，輪摧路有阬。
- 轑羹愁病婦，煬竈擁寒嬰。
- 災不妨明德，神應格至誠。
- 淳光終下燭，時藿久心傾。

## 拼音

- qi4 xiang4 shu1 zhao1 xi1 ， xing1 ju1 cuo4 hui4 ming2 。
- hun4 yuan2 chu1 bu4 zai3 ， yin2 yu3 hao4 wu2 cheng2 。
- zhe2 ai4 ning2 tian1 yi4 ， zi1 jie1 gu4 wu4 qing2 。
- yan4 㬈 fang1 you3 wang4 ， hui4 wei4 yi3 sui2 sheng1 。
- gao3 gao3 sheng1 huan2 yin3 ， qi1 qi1 duan4 fu4 xing2 。
- luan4 sha1 chang2 bei4 jing4 ， huang1 xian3 lü4 yuan2 meng2 。
- zhe2 ji4 kang1 zhuang1 jue2 ， huang2 wu1 long3 mu3 ping2 。
- mao2 ci2 bu4 zu2 bi4 ， he2 shu3 ruo4 wei2 cheng2 。
- xi1 shuai4 tui2 qiang2 qi4 ， yi1 wei1 huai4 zao4 ying2 。
- cheng2 shi2 zhong4 ou1 wu3 ， de2 yi4 nu4 wa1 ming2 。
- niu2 ma3 shui2 fen1 yi4 ， xiao1 lan2 yi3 hun4 bing4 。
- ju1 xian2 you2 po3 du4 ， fu4 zhong4 kuang4 xia2 zheng1 。
- zhou1 bo2 chuan1 wu2 zhu3 ， lun2 cui1 lu4 you3 keng1 。
- lao3 geng1 chou2 bing4 fu4 ， yang2 zao4 yong1 han2 ying1 。
- zai1 bu4 fang2 ming2 de2 ， shen2 ying1 ge2 zhi4 cheng2 。
- chun2 guang1 zhong1 xia4 zhu2 ， shi2 huo4 jiu3 xin1 qing1 。

## 注释

## 译文

## 赏析
