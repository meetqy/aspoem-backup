---
id: si-ma-guang-su-nan-yuan-jiu-yue-shi-yi-ri-ye-yu-su-nan-yuan-han-bing-guo-ji-jiu-jian-jian-zhao-yi-shi-xie-zhi
title: 宿南園 九月十一日夜雨宿南園韓秉國寄酒兼見招以詩謝之
titlePinyin: su4 nan2 yuan2   jiu3 yue4 shi2 yi1 ri4 ye4 yu3 su4 nan2 yuan2 han2 bing3 guo2 ji4 jiu3 jian1 jian4 zhao1 yi3 shi1 xie4 zhi1
titleSlug: su-nan-yuan-jiu-yue-shi-yi-ri-ye-yu-su-nan-yuan-han-bing-guo-ji-jiu-jian-jian-zhao-yi-shi-xie-zhi
author: 司馬光
authorPinyin: si1 ma3 guang1
authorSlug: si-ma-guang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 雨多秋草盛，濃綠擁寒階。
- 吾廬奥且曲，退縮如晴蝸。
- 小園已自隘，欲往泥霑鞋。
- 體羸畏風冷，室處門常䦱。
- 九日古所重，負此時節佳。
- 緬想使君宴，綺席臨高齋。
- 肥羜堆玉盤，飛觴酒如淮。
- 楚舞陵湖波，茱茰落金釵。
- 神醒鼓吹喧，百疊疑傾崖。
- 歡餘忽我思，牙兵星火差。
- 潩泉恥獨醉，醇味相與偕。
- 我飲雖不多，和氣浩無涯。
- 梧子拾爲果，拒霜伐爲柴。
- 沼中數寸魚，烹煎足爲鮭。
- 誰言無以侑，繞渚多鳴蛙。
- 交道久衰薄，巋然見吾儕。
- 奈何數舍遙，晤語積年乖。
- 況乃辱嘉招，私心豈不懷。
- 轘轅石道澀，重以陰雲埋。
- 雖有果下馬，款段非渥洼。
- 臨風徒竦踊，志願焉能諧。
- 狂詩寄一笑，聊用當詼俳。

## 拼音

- yu3 duo1 qiu1 cao3 sheng4 ， nong2 lü4 yong1 han2 jie1 。
- wu2 lu2 ao4 qie3 qu3 ， tui4 suo1 ru2 qing2 wo1 。
- xiao3 yuan2 yi3 zi4 ai4 ， yu4 wang3 ni2 zhan1 xie2 。
- ti3 lei2 wei4 feng1 leng3 ， shi4 chu3 men2 chang2 䦱。
- jiu3 ri4 gu3 suo3 zhong4 ， fu4 ci3 shi2 jie2 jia1 。
- mian3 xiang3 shi3 jun1 yan4 ， qi3 xi2 lin2 gao1 zhai1 。
- fei2 zhu4 dui1 yu4 pan2 ， fei1 shang1 jiu3 ru2 huai2 。
- chu3 wu3 ling2 hu2 bo1 ， zhu1 yu2 luo4 jin1 chai1 。
- shen2 xing3 gu3 chui1 xuan1 ， bai3 die2 yi2 qing1 ya2 。
- huan1 yu2 hu1 wo3 si1 ， ya2 bing1 xing1 huo3 cha4 。
- yi4 quan2 chi3 du2 zui4 ， chun2 wei4 xiang1 yu3 xie2 。
- wo3 yin3 sui1 bu4 duo1 ， he2 qi4 hao4 wu2 ya2 。
- wu2 zi3 shi2 wei2 guo3 ， ju4 shuang1 fa2 wei2 chai2 。
- zhao3 zhong1 shu4 cun4 yu2 ， peng1 jian1 zu2 wei2 gui1 。
- shui2 yan2 wu2 yi3 you4 ， rao4 zhu3 duo1 ming2 wa1 。
- jiao1 dao4 jiu3 shuai1 bao2 ， kui1 ran2 jian4 wu2 chai2 。
- nai4 he2 shu4 she4 yao2 ， wu4 yu3 ji1 nian2 guai1 。
- kuang4 nai3 ru3 jia1 zhao1 ， si1 xin1 qi3 bu4 huai2 。
- huan4 yuan2 shi2 dao4 se4 ， zhong4 yi3 yin1 yun2 mai2 。
- sui1 you3 guo3 xia4 ma3 ， kuan3 duan4 fei1 wo4 wa1 。
- lin2 feng1 tu2 song3 yong3 ， zhi4 yuan4 yan1 neng2 xie2 。
- kuang2 shi1 ji4 yi2 xiao4 ， liao2 yong4 dang1 hui1 pai2 。

## 注释

## 译文

## 赏析
