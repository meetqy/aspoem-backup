---
id: zhao-xi-feng-he-diao-ao-xing
title: 和釣鰲行
titlePinyin: he2 diao4 ao2 xing2
titleSlug: he-diao-ao-xing
author: 趙希逢
authorPinyin: zhao4 xi1 feng2
authorSlug: zhao-xi-feng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 坎蛙難語江湖闊，百十爲群聲亂聒。
- 細聽不作驚人鳴，閣閣終宵口欲血。
- 有時鼓腹怒眼獰，水痕微觸心膽驚。
- 居汙可笑妄尊大，蓋亦未之覩海鯨。
- 巨鰲又非海鯨比，鬐鬛刺天鱗耀綺。
- 首冠靈山負蓬萊，定非區區蝸可餌。
- 逆風出沒蹤跡神，氣吐雲霧迷昏昏。
- 翻濤振浪力贔屭，涵泳焉知皆聖恩。
- 何人獨號文章伯，巷北巷南嗟迫窄。
- 翻身跳上崑崙山，沼視具區杯雷澤。
- 興來撥棹逝中流，風月輸他第一籌。
- 不學嚴陵閑釣瀨，也笑范蠡空扁舟。
- 自是天上神仙客，所至魚龍先失色。
- 絲綸百尺掌握中，放蕩滄波走趠舶。
- 垂綸直待鰲口開，剖開鰲腹聲如雷。
- 先將鰲頭獻天子，其餘一手擎歸來。

## 拼音

- kan3 wa1 nan2 yu3 jiang1 hu2 kuo4 ， bai3 shi2 wei2 qun2 sheng1 luan4 guo1 。
- xi4 ting1 bu2 zuo4 jing1 ren2 ming2 ， ge2 ge2 zhong1 xiao1 kou3 yu4 xue4 。
- you3 shi2 gu3 fu4 nu4 yan3 ning2 ， shui3 hen2 wei1 chu4 xin1 dan3 jing1 。
- ju1 wu1 ke3 xiao4 wang4 zun1 da4 ， gai4 yi4 wei4 zhi1 du3 hai3 jing1 。
- ju4 ao2 you4 fei1 hai3 jing1 bi3 ， qi2 lie4 ci4 tian1 lin2 yao4 qi3 。
- shou3 guan1 ling2 shan1 fu4 peng2 lai2 ， ding4 fei1 qu1 qu1 wo1 ke3 er3 。
- ni4 feng1 chu1 mei2 zong1 ji4 shen2 ， qi4 tu3 yun2 wu4 mi2 hun1 hun1 。
- fan1 tao1 zhen4 lang4 li4 bi4 xi4 ， han2 yong3 yan1 zhi1 jie1 sheng4 en1 。
- he2 ren2 du2 hao4 wen2 zhang1 bo2 ， xiang4 bei3 xiang4 nan2 jie1 po4 zhai3 。
- fan1 shen1 tiao4 shang4 kun1 lun2 shan1 ， zhao3 shi4 ju4 qu1 bei1 lei2 ze2 。
- xing1 lai2 bo1 zhao4 shi4 zhong1 liu2 ， feng1 yue4 shu1 ta1 di4 yi1 chou2 。
- bu4 xue2 yan2 ling2 xian2 diao4 lai4 ， ye3 xiao4 fan4 li3 kong1 pian1 zhou1 。
- zi4 shi4 tian1 shang4 shen2 xian1 ke4 ， suo3 zhi4 yu2 long2 xian1 shi1 se4 。
- si1 lun2 bai3 chi3 zhang3 wo4 zhong1 ， fang4 dang4 cang1 bo1 zou3 chuo1 bo2 。
- chui2 lun2 zhi2 dai4 ao2 kou3 kai1 ， pou1 kai1 ao2 fu4 sheng1 ru2 lei2 。
- xian1 jiang1 ao2 tou2 xian4 tian1 zi3 ， qi2 yu2 yi4 shou3 qing2 gui1 lai2 。

## 注释

## 译文

## 赏析
