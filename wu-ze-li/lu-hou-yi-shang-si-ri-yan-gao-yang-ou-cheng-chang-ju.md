---
id: wu-ze-li-lu-hou-yi-shang-si-ri-yan-gao-yang-ou-cheng-chang-ju
title: 魯侯以上巳日宴高陽偶成長句
titlePinyin: lu3 hou2 yi3 shang4 si4 ri4 yan4 gao1 yang2 ou3 cheng2 chang2 ju4
titleSlug: lu-hou-yi-shang-si-ri-yan-gao-yang-ou-cheng-chang-ju
author: 吳則禮
authorPinyin: wu2 ze2 li3
authorSlug: wu-ze-li
dynasty: 唐
dynastyPinyin: tang2
dynastySlug: tang
tags: [] 
---

## 正文

- 羅幃繡箔凌蒼穹，揚飛白雪初濛濛。
- 雲收海面吐朝日，漸射碧瓦光曈曨。
- 聊停隼旆駐雙節，琥珀瀲灧黄金鍾。
- 雛鶯乳燕弄清晝，幽香薄暮飄殘紅。
- 遊絲芳草入望眼，天低旅鴈鳴嗈嗈。
- 溪深漲渌浮畫棟，雨餘山色虚無中。
- 修眉翠袖倚長笛，五馬矯首嘶春風。
- 輕煙漠漠暝蘭檝，鷗鳥静不驚笙鏞。
- 玉堂念昔掌帝制，文彩詎獨如醉翁。
- 夜聽宮漏對蓮燭，突兀萬卷蟠心胸。
- 雄辭妙語委椽筆，波濤洶洶來何窮。
- 法嚴義古跨兩漢，磊落未許盤誥工。
- 晚握銅魚坐虎帳，錦衣鐵騎懸刀弓。
- 熊羆俯仰隨杖屨，棘門覇上真兒童。
- 葛巾羽扇姑自適，指麾俎豆威羌戎。
- 飲酣隱几騁談辯，逸氣凛凛侔銛鋒。
- 氈裘辮髪豈足數，終使萬物歸埏鎔。
- 塞垣佳景寄新詠，璀璨千丈垂晴虹。
- 章江倦客謾歎息，轉徙八極猶孤蓬。
- 登臨暫喜脱人境，安得健翮超寒空。

## 拼音

- luo2 wei2 xiu4 bo2 ling2 cang1 qiong2 ， yang2 fei1 bai2 xue3 chu1 meng2 meng2 。
- yun2 shou1 hai3 mian4 tu3 zhao1 ri4 ， jian4 she4 bi4 wa3 guang1 tong2 long2 。
- liao2 ting2 sun3 pei4 zhu4 shuang1 jie2 ， hu3 po4 lian4 yan4 huang2 jin1 zhong1 。
- chu2 ying1 ru3 yan4 nong4 qing1 zhou4 ， you1 xiang1 bo2 mu4 piao1 can2 hong2 。
- you2 si1 fang1 cao3 ru4 wang4 yan3 ， tian1 di1 lü3 yan4 ming2 yong1 yong1 。
- xi1 shen1 zhang3 lu4 fu2 hua4 dong4 ， yu3 yu2 shan1 se4 xu1 wu2 zhong1 。
- xiu1 mei2 cui4 xiu4 yi3 chang2 di2 ， wu3 ma3 jiao3 shou3 si1 chun1 feng1 。
- qing1 yan1 mo4 mo4 ming2 lan2 ji2 ， ou1 niao3 jing4 bu4 jing1 sheng1 yong1 。
- yu4 tang2 nian4 xi1 zhang3 di4 zhi4 ， wen2 cai3 ju4 du2 ru2 zui4 weng1 。
- ye4 ting1 gong1 lou4 dui4 lian2 zhu2 ， tu1 wu4 wan4 juan4 pan2 xin1 xiong1 。
- xiong2 ci2 miao4 yu3 wei3 chuan2 bi3 ， bo1 tao1 xiong1 xiong1 lai2 he2 qiong2 。
- fa3 yan2 yi4 gu3 kua4 liang3 han4 ， lei3 luo4 wei4 xu1 pan2 gao4 gong1 。
- wan3 wo4 tong2 yu2 zuo4 hu3 zhang4 ， jin3 yi1 tie3 qi2 xuan2 dao1 gong1 。
- xiong2 pi2 fu3 yang3 sui2 zhang4 ju4 ， ji2 men2 ba4 shang4 zhen1 er2 tong2 。
- ge2 jin1 yu3 shan4 gu1 zi4 shi4 ， zhi3 hui1 zu3 dou4 wei1 qiang1 rong2 。
- yin3 han1 yin3 ji3 cheng3 tan2 bian4 ， yi4 qi4 lin3 lin3 mou2 xian1 feng1 。
- zhan1 qiu2 bian4 fa4 qi3 zu2 shu4 ， zhong1 shi3 wan4 wu4 gui1 shan1 rong2 。
- sai1 yuan2 jia1 jing3 ji4 xin1 yong3 ， cui3 can4 qian1 zhang4 chui2 qing2 hong2 。
- zhang1 jiang1 juan4 ke4 man2 tan4 xi1 ， zhuan3 xi3 ba1 ji2 you2 gu1 peng2 。
- deng1 lin2 zan4 xi3 tuo1 ren2 jing4 ， an1 de2 jian4 he2 chao1 han2 kong1 。

## 注释

## 译文

## 赏析
