---
id: wu-ze-li-zhao-li-han-chen-yin-yu-han-chen-bie-jiu-nian-xiang-shi-qu-ran-ge-yi-weng-yi
title: 招李漢臣飲與漢臣别九年相視癯然各已翁矣
titlePinyin: zhao1 li3 han4 chen2 yin3 yu3 han4 chen2 bie2 jiu3 nian2 xiang1 shi4 qu2 ran2 ge4 yi3 weng1 yi3
titleSlug: zhao-li-han-chen-yin-yu-han-chen-bie-jiu-nian-xiang-shi-qu-ran-ge-yi-weng-yi
author: 吳則禮
authorPinyin: wu2 ze2 li3
authorSlug: wu-ze-li
dynasty: 唐
dynastyPinyin: tang2
dynastySlug: tang
tags: [] 
---

## 正文

- 平生三毛爾，鬢髪眉與鬚。
- 奈何忽霜雪，星星欲無餘。
- 手中木上座，枯槁正類渠。
- 而我方兩忘，隱几者誰歟。
- 是身那有堅，寢飯姑如如。
- 舊持祖師令，似守商君書。
- 老夫亦耄矣，戒律今全除。
- 惟兹笑及嗔，二法元不殊。
- 獨當招故人，濁酒滿眼沽。
- 非徒洗離羣，且復澆索居。
- 白魚良已佳，黄菊端未疏。
- 肯來共情話，寧辭辦籃輿。

## 拼音

- ping2 sheng1 san1 mao2 er3 ， bin4 fa4 mei2 yu3 xu1 。
- nai4 he2 hu1 shuang1 xue3 ， xing1 xing0 yu4 wu2 yu2 。
- shou3 zhong1 mu4 shang4 zuo4 ， ku1 gao3 zheng4 lei4 qu2 。
- er2 wo3 fang1 liang3 wang4 ， yin3 ji3 zhe3 shui2 yu2 。
- shi4 shen1 na4 you3 jian1 ， qin3 fan4 gu1 ru2 ru2 。
- jiu4 chi2 zu3 shi1 ling4 ， si4 shou3 shang1 jun1 shu1 。
- lao3 fu1 yi4 mao4 yi3 ， jie4 lü4 jin1 quan2 chu2 。
- wei2 zi1 xiao4 ji2 chen1 ， er4 fa3 yuan2 bu4 shu1 。
- du2 dang1 zhao1 gu4 ren2 ， zhuo2 jiu3 man3 yan3 gu1 。
- fei1 tu2 xi3 li2 qun2 ， qie3 fu4 jiao1 suo3 ju1 。
- bai2 yu2 liang2 yi3 jia1 ， huang2 ju2 duan1 wei4 shu1 。
- ken3 lai2 gong4 qing2 hua4 ， ning2 ci2 ban4 lan2 yu2 。

## 注释

## 译文

## 赏析
