---
id: wu-ze-li-xu-bai-you-ji-xing
title: 續百憂集行
titlePinyin: xu4 bai3 you1 ji2 xing2
titleSlug: xu-bai-you-ji-xing
author: 吳則禮
authorPinyin: wu2 ze2 li3
authorSlug: wu-ze-li
dynasty: 唐
dynastyPinyin: tang2
dynastySlug: tang
tags: [] 
---

## 正文

- 少陵昨者百憂集，但言兒啼四壁空。
- 覉臣即今百憂集，永痛母氏崩心胸。
- 疇昔罪臣投荆州，板輿惴惴那得留。
- 老人端已怕勞事，况乃離别酸鼻頭。
- 荆州破屋冷似鐵，眼邊種種那堪說。
- 縛竹爲瓦安得完，往往稀間過霜雪。
- 母氏癯然由暑熱，喘卧十日遽死訣。
- 至斯極矣其予乎，毎輙念此骨欲折。
- 九重陛下仁如天，逢赦却上沙市船。
- 飽聞荆江西江惡，舉家性命實可憐。
- 餘生休論飯不足，今費君王嶽祠禄。
- 母氏棄我如許時，殊方只有看雲哭。
- 賀公吳語慎莫嫌，渠自山陰一茅屋。
- 痩妻稚子姑團欒，此叟堆灰未窮獨。

## 拼音

- shao3 ling2 zuo2 zhe3 bai3 you1 ji2 ， dan4 yan2 er2 ti2 si4 bi4 kong1 。
- ji1 chen2 ji2 jin1 bai3 you1 ji2 ， yong3 tong4 mu3 shi4 beng1 xin1 xiong1 。
- chou2 xi1 zui4 chen2 tou2 jing1 zhou1 ， ban3 yu2 zhui4 zhui4 na4 de2 liu2 。
- lao3 ren2 duan1 yi3 pa4 lao2 shi4 ， kuang4 nai3 li2 bie2 suan1 bi2 tou2 。
- jing1 zhou1 po4 wu1 leng3 si4 tie3 ， yan3 bian1 zhong3 zhong3 na4 kan1 shuo1 。
- fu4 zhu2 wei2 wa3 an1 de2 wan2 ， wang3 wang3 xi1 jian4 guo4 shuang1 xue3 。
- mu3 shi4 qu2 ran2 you2 shu3 re4 ， chuan3 wo4 shi2 ri4 ju4 si3 jue2 。
- zhi4 si1 ji2 yi3 qi2 yu3 hu1 ， mei3 zhe2 nian4 ci3 gu3 yu4 zhe2 。
- jiu3 chong2 bi4 xia4 ren2 ru2 tian1 ， feng2 she4 que4 shang4 sha1 shi4 chuan2 。
- bao3 wen2 jing1 jiang1 xi1 jiang1 e4 ， ju3 jia1 xing4 ming4 shi2 ke3 lian2 。
- yu2 sheng1 xiu1 lun4 fan4 bu4 zu2 ， jin1 fei4 jun1 wang2 yue4 ci2 lu4 。
- mu3 shi4 qi4 wo3 ru2 xu1 shi2 ， shu1 fang1 zhi3 you3 kan4 yun2 ku1 。
- he4 gong1 wu2 yu3 shen4 mo4 xian2 ， qu2 zi4 shan1 yin1 yi4 mao2 wu1 。
- shou4 qi1 zhi4 zi3 gu1 tuan2 luan2 ， ci3 sou3 dui1 hui1 wei4 qiong2 du2 。

## 注释

## 译文

## 赏析
