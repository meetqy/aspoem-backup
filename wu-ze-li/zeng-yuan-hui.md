---
id: wu-ze-li-zeng-yuan-hui
title: 贈元暉
titlePinyin: zeng4 yuan2 hui1
titleSlug: zeng-yuan-hui
author: 吳則禮
authorPinyin: wu2 ze2 li3
authorSlug: wu-ze-li
dynasty: 唐
dynastyPinyin: tang2
dynastySlug: tang
tags: [] 
---

## 正文

- 南宮先生晚爲郎，學語小兒說元章。
- 屋下架屋安足數，突過鍾王妙如許。
- 平生韻語何處有，瀾翻舊識論詩口。
- 不落鈐鎚或自憎，舉似癡兒真敝帚。
- 誰當料理晉馬曹，詎復酬答視愈高。
- 憑君快寫拄板相，政應頰上加三毛。
- 阿暉詎獨愛奇字，徑割全牛烹大胾。
- 筆墨須論顧陸間，豈止遠過楊契丹。
- 痿癯我作老摩詰，惟子堪任來問疾。
- 是事且置默然坐，舌端種種一時墮。

## 拼音

- nan2 gong1 xian1 sheng0 wan3 wei2 lang2 ， xue2 yu3 xiao3 er2 shuo1 yuan2 zhang1 。
- wu1 xia4 jia4 wu1 an1 zu2 shu4 ， tu1 guo4 zhong1 wang2 miao4 ru2 xu1 。
- ping2 sheng1 yun4 yu3 he2 chu3 you3 ， lan2 fan1 jiu4 shi2 lun4 shi1 kou3 。
- bu2 luo4 qian2 chui2 huo4 zi4 zeng1 ， ju3 si4 chi1 er2 zhen1 bi4 zhou3 。
- shui2 dang1 liao4 li3 jin4 ma3 cao2 ， ju4 fu4 chou2 da2 shi4 yu4 gao1 。
- ping2 jun1 kuai4 xie3 zhu3 ban3 xiang1 ， zheng4 ying1 jia2 shang4 jia1 san1 mao2 。
- a1 hui1 ju4 du2 ai4 qi2 zi4 ， jing4 ge1 quan2 niu2 peng1 da4 zi4 。
- bi3 mo4 xu1 lun4 gu4 lu4 jian4 ， qi3 zhi3 yuan3 guo4 yang2 qi4 dan1 。
- wei3 qu2 wo3 zuo4 lao3 mo2 jie2 ， wei2 zi3 kan1 ren4 lai2 wen4 ji2 。
- shi4 shi4 qie3 zhi4 mo4 ran2 zuo4 ， she2 duan1 zhong3 zhong3 yi4 shi2 duo4 。

## 注释

## 译文

## 赏析
