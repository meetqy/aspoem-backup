---
id: wu-ze-li-ti-jia-biao-zhi-suo-cang-jiu-ma-tu
title: 題賈表之所藏九馬圖
titlePinyin: ti2 jia3 biao3 zhi1 suo3 cang2 jiu3 ma3 tu2
titleSlug: ti-jia-biao-zhi-suo-cang-jiu-ma-tu
author: 吳則禮
authorPinyin: wu2 ze2 li3
authorSlug: wu-ze-li
dynasty: 唐
dynastyPinyin: tang2
dynastySlug: tang
tags: [] 
---

## 正文

- 龍顱豹股貌者誰，將軍曹覇韓幹師。
- 權奇倜儻得殊相，筆墨真似沙中錐。
- 監牧攻駒張太僕，曾令大奴守天育。
- 豈如九馬百戰餘，高氣硉兀初不除。
- 太宗結髪定天下，蹴踏九州惟九馬。
- 太宗廣顙復高鼻，去驂九馬隨羣帝。
- 將軍畫肉兼畫骨，跼蹐長楸欲馳突。
- 爲儂喚取拳毛來，要遣老儒雙眼開。
- 追飛細綺與輕紈，可但殷紅馬腦盤。
- 將軍拜舞矜絕藝，兒輩于今說能事。
- 緬懷疇昔玉花驄，畫工如山貌不同。
- 將軍侍立遽承詔，江都那得稱神妙。
- 毎嗟將軍嘗引見，何人更上南薫殿。
- 褒公鄂公安在哉，淮泗羈臣想生面。
- 羈臣馬癖無與鄰，苦心阿遁真前身。
- 生憎駑駘喜汗血，歷塊寧須論一蹶。
- 賈侯射虎嗤猨臂，錦囊九馬仍瑰異。
- 終甘飽死聽奚官，八鸞六轡君姑置。

## 拼音

- long2 lu2 bao4 gu3 mao4 zhe3 shui2 ， jiang1 jun1 cao2 ba4 han2 gan4 shi1 。
- quan2 qi2 ti4 tang3 de2 shu1 xiang4 ， bi3 mo4 zhen1 si4 sha1 zhong1 zhui1 。
- jian1 mu4 gong1 ju1 zhang1 tai4 pu2 ， ceng2 ling4 da4 nu2 shou3 tian1 yu4 。
- qi3 ru2 jiu3 ma3 bai3 zhan4 yu2 ， gao1 qi4 lu4 wu4 chu1 bu4 chu2 。
- tai4 zong1 jie2 fa4 ding4 tian1 xia4 ， cu4 ta4 jiu3 zhou1 wei2 jiu3 ma3 。
- tai4 zong1 guang3 sang3 fu4 gao1 bi2 ， qu4 can1 jiu3 ma3 sui2 qun2 di4 。
- jiang1 jun1 hua4 rou4 jian1 hua4 gu3 ， ju2 ji2 chang2 qiu1 yu4 chi2 tu1 。
- wei2 nong2 huan4 qu3 quan2 mao2 lai2 ， yao4 qian3 lao3 ru2 shuang1 yan3 kai1 。
- zhui1 fei1 xi4 qi3 yu3 qing1 wan2 ， ke3 dan4 yin1 hong2 ma3 nao3 pan2 。
- jiang1 jun1 bai4 wu3 jin1 jue2 yi4 ， er2 bei4 yu2 jin1 shuo1 neng2 shi4 。
- mian3 huai2 chou2 xi1 yu4 hua1 cong1 ， hua4 gong1 ru2 shan1 mao4 bu4 tong2 。
- jiang1 jun1 shi4 li4 ju4 cheng2 zhao4 ， jiang1 du1 na4 de2 cheng1 shen2 miao4 。
- mei3 jie1 jiang1 jun1 chang2 yin3 jian4 ， he2 ren2 geng4 shang4 nan2 xun1 dian4 。
- bao1 gong1 e4 gong1 an1 zai4 zai1 ， huai2 si4 ji1 chen2 xiang3 sheng1 mian4 。
- ji1 chen2 ma3 pi3 wu2 yu3 lin2 ， ku3 xin1 a1 dun4 zhen1 qian2 shen1 。
- sheng1 zeng1 nu2 tai2 xi3 han4 xue4 ， li4 kuai4 ning2 xu1 lun4 yi4 jue3 。
- jia3 hou2 she4 hu3 chi1 yuan2 bi4 ， jin3 nang2 jiu3 ma3 reng2 gui1 yi4 。
- zhong1 gan1 bao3 si3 ting1 xi1 guan1 ， ba1 luan2 liu4 pei4 jun1 gu1 zhi4 。

## 注释

## 译文

## 赏析
