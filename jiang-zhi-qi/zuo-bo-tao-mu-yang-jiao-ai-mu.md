---
id: jiang-zhi-qi-zuo-bo-tao-mu-yang-jiao-ai-mu
title: 左伯桃墓羊角哀墓
titlePinyin: zuo3 bo2 tao2 mu4 yang2 jiao3 ai1 mu4
titleSlug: zuo-bo-tao-mu-yang-jiao-ai-mu
author: 蔣之奇
authorPinyin: jiang3 zhi1 qi2
authorSlug: jiang-zhi-qi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 結交有羊左，是惟一時才。
- 爲聞楚王賢，翩然自燕來。
- 一日食欲盡，俱往空雙埋。
- 伯桃乃獨留，餓死梁山隈。
- 角哀仕既達，感舊肝膽摧。
- 念此併糧惠，告還葬遺骸。
- 至今溧陽旁，突兀穴土堆。
- 何人致薦奠，千花飛酒杯。
- 精靈今在否，古木以生雷。
- 魯公昔過之，駐車久徘徊。
- 感嘆發篇詠，灑翰鑱瓊瑰。
- 惜哉今不存，散落隨塵埃。
- 空餘鄭薰記，片石昏蒼苔。
- 末世友道絕，雅歌□□頹。
- 草木尚萎死，小怨何足懷。
- 我思有所矯，巨燄明寒灰。
- 茲事雖過中，義烈亦壯哉。
- 幸逢太丘長，揭表旌泉臺。
- 寥寥千載間，下激清風迴。
- 還顧勢利交，市道良可哀。

## 拼音

- jie2 jiao1 you3 yang2 zuo3 ， shi4 wei2 yi1 shi2 cai2 。
- wei2 wen2 chu3 wang2 xian2 ， pian1 ran2 zi4 yan4 lai2 。
- yi2 ri4 shi2 yu4 jin4 ， ju4 wang3 kong1 shuang1 mai2 。
- bo2 tao2 nai3 du2 liu2 ， e4 si3 liang2 shan1 wei1 。
- jiao3 ai1 shi4 ji4 da2 ， gan3 jiu4 gan1 dan3 cui1 。
- nian4 ci3 bing4 liang2 hui4 ， gao4 huan2 zang4 yi2 hai2 。
- zhi4 jin1 li4 yang2 pang2 ， tu1 wu4 xue2 tu3 dui1 。
- he2 ren2 zhi4 jian4 dian4 ， qian1 hua1 fei1 jiu3 bei1 。
- jing1 ling2 jin1 zai4 fou3 ， gu3 mu4 yi3 sheng1 lei2 。
- lu3 gong1 xi1 guo4 zhi1 ， zhu4 ju1 jiu3 pai2 huai2 。
- gan3 tan4 fa1 pian1 yong3 ， sa3 han4 chan2 qiong2 gui1 。
- xi1 zai1 jin1 bu4 cun2 ， san4 luo4 sui2 chen2 ai1 。
- kong1 yu2 zheng4 xun1 ji4 ， pian4 shi2 hun1 cang1 tai2 。
- mo4 shi4 you3 dao4 jue2 ， ya3 ge1 □□ tui2 。
- cao3 mu4 shang4 wei3 si3 ， xiao3 yuan4 he2 zu2 huai2 。
- wo3 si1 you3 suo3 jiao3 ， ju4 yan4 ming2 han2 hui1 。
- zi1 shi4 sui1 guo4 zhong1 ， yi4 lie4 yi4 zhuang4 zai1 。
- xing4 feng2 tai4 qiu1 chang2 ， jie1 biao3 jing1 quan2 tai2 。
- liao2 liao2 qian1 zai4 jian4 ， xia4 ji1 qing1 feng1 hui2 。
- huan2 gu4 shi4 li4 jiao1 ， shi4 dao4 liang2 ke3 ai1 。

## 注释

## 译文

## 赏析
