---
id: shi-dao-qian-ji-ti-jie-yi-tang
title: 寄題解頤堂
titlePinyin: ji4 ti2 jie3 yi2 tang2
titleSlug: ji-ti-jie-yi-tang
author: 釋道潜
authorPinyin: shi4 dao4 qian2
authorSlug: shi-dao-qian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 道人還家今幾時，築室構堂名解頤。
- 尺書三遣要我賦，我獨老矣何能爲。
- 塵埃筆研試料理，肝肺枯槁源不滋。
- 爲君苦思强抽軋，詞慳氣迫無逶迤。
- 東陽自古號多士，文采風流世有之。
- 堂成往往獻佳句，羅列四壁皆瑰奇。
- 譬如鈞天已九奏，安用擊筑鳴參差。
- 又如玉食厭方丈，葵藿欲進旁必嗤。
- 他年但約訪君去，借君几席聊偃欹。
- 堂中插架足書史，牙籤玉軸當細窺。

## 拼音

- dao4 ren2 huan2 jia1 jin1 ji1 shi2 ， zhu4 shi4 gou4 tang2 ming2 jie3 yi2 。
- chi3 shu1 san1 qian3 yao4 wo3 fu4 ， wo3 du2 lao3 yi3 he2 neng2 wei2 。
- chen2 ai1 bi3 yan2 shi4 liao4 li3 ， gan1 fei4 ku1 gao3 yuan2 bu4 zi1 。
- wei2 jun1 ku3 si1 qiang2 chou1 ya4 ， ci2 qian1 qi4 po4 wu2 wei1 yi2 。
- dong1 yang2 zi4 gu3 hao4 duo1 shi4 ， wen2 cai3 feng1 liu2 shi4 you3 zhi1 。
- tang2 cheng2 wang3 wang3 xian4 jia1 ju4 ， luo2 lie4 si4 bi4 jie1 gui1 qi2 。
- pi4 ru2 jun1 tian1 yi3 jiu3 zou4 ， an1 yong4 ji1 zhu4 ming2 can1 cha4 。
- you4 ru2 yu4 shi2 yan4 fang1 zhang4 ， kui2 huo4 yu4 jin4 pang2 bi4 chi1 。
- ta1 nian2 dan4 yue1 fang3 jun1 qu4 ， jie4 jun1 ji3 xi2 liao2 yan3 qi1 。
- tang2 zhong1 cha1 jia4 zu2 shu1 shi3 ， ya2 qian1 yu4 zhou2 dang1 xi4 kui1 。

## 注释

## 译文

## 赏析
