---
id: shi-dao-qian-ji-wang-yuan-jun-feng-yi-kun-zhong
title: 寄王元均奉議昆仲
titlePinyin: ji4 wang2 yuan2 jun1 feng4 yi4 kun1 zhong4
titleSlug: ji-wang-yuan-jun-feng-yi-kun-zhong
author: 釋道潜
authorPinyin: shi4 dao4 qian2
authorSlug: shi-dao-qian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 崇文學士後，二子皆翹翹。
- 異哉荆山麓，産此英瓊瑶。
- 婆娑翰墨場，文彩相蔚饒。
- 頃我未知識，寸心徒摇摇。
- 前年廣陵城，會合如有招。
- 名都冠淮海，氣象古所豪。
- 林園若棋置，佳處遺塵囂。
- 良辰肯浪負，杖策同嬉遨。
- 清談落玉麈，亹亹如聞韶。
- 歲晏樂未闋，離群復蕭蕭。
- 扁舟眇一葉，出沒隨江潮。
- 雲山列千里，廬霍尤岧嶢。
- 孤懷喜自放，跨躒豈憚勞。
- 所嗟無二陸，相我吟風騷。

## 拼音

- chong2 wen2 xue2 shi4 hou4 ， er4 zi3 jie1 qiao2 qiao2 。
- yi4 zai1 jing1 shan1 lu4 ， chan3 ci3 ying1 qiong2 yao2 。
- po2 suo1 han4 mo4 chang3 ， wen2 cai3 xiang1 wei4 rao2 。
- qing3 wo3 wei4 zhi1 shi2 ， cun4 xin1 tu2 yao2 yao2 。
- qian2 nian2 guang3 ling2 cheng2 ， hui4 he2 ru2 you3 zhao1 。
- ming2 dou1 guan1 huai2 hai3 ， qi4 xiang4 gu3 suo3 hao2 。
- lin2 yuan2 ruo4 qi2 zhi4 ， jia1 chu3 yi2 chen2 xiao1 。
- liang2 chen2 ken3 lang4 fu4 ， zhang4 ce4 tong2 xi1 ao2 。
- qing1 tan2 luo4 yu4 zhu3 ， wei3 wei3 ru2 wen2 shao2 。
- sui4 yan4 le4 wei4 que4 ， li2 qun2 fu4 xiao1 xiao1 。
- pian1 zhou1 miao3 yi2 ye4 ， chu1 mei2 sui2 jiang1 chao2 。
- yun2 shan1 lie4 qian1 li3 ， lu2 huo4 you2 tiao2 yao2 。
- gu1 huai2 xi3 zi4 fang4 ， kua4 li4 qi3 dan4 lao2 。
- suo3 jie1 wu2 er4 lu4 ， xiang1 wo3 yin2 feng1 sao1 。

## 注释

## 译文

## 赏析
