---
id: shi-dao-qian-guan-ming-fa-hua-li-he-gao-xuan-guo-tu
title: 觀明發畫李賀高軒過圖
titlePinyin: guan1 ming2 fa1 hua4 li3 he4 gao1 xuan1 guo4 tu2
titleSlug: guan-ming-fa-hua-li-he-gao-xuan-guo-tu
author: 釋道潜
authorPinyin: shi4 dao4 qian2
authorSlug: shi-dao-qian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 唐年茂宗枝，時平多俊良。
- 長吉尤震曜，春林擢孤芳。
- 退之於孔門，屹屹真棟梁。
- 筆力障百川，風瀾息其狂。
- 破衣繫麻鞋，右顧生輝光。
- 一朝與湜輩，命駕驚煌煌。
- 賀初爲兒童，隨父事迎將。
- 須臾命賦詩，英氣加激昂。
- 長安衆詞客，聲問爭推揚。
- 風流垂異代，尚想古錦囊。
- 君今亦宗英，韵勝斯人方。
- 少年肯事事，苦學志獨强。
- 風騷擬屈宋，妙處相頡頏。
- 丹青出戲弄，配古猶擅場。
- 形容示往事，彷彿如在旁。
- 一徑入幽遠，古垣繚林莊。
- 平橋跨淥水，叢薄含葱蒼。
- 晴窗爲披拂，佳興杳難忘。

## 拼音

- tang2 nian2 mao4 zong1 zhi1 ， shi2 ping2 duo1 jun4 liang2 。
- chang2 ji2 you2 zhen4 yao4 ， chun1 lin2 zhuo2 gu1 fang1 。
- tui4 zhi1 wu1 kong3 men2 ， yi4 yi4 zhen1 dong4 liang2 。
- bi3 li4 zhang4 bai3 chuan1 ， feng1 lan2 xi1 qi2 kuang2 。
- po4 yi1 xi4 ma2 xie2 ， you4 gu4 sheng1 hui1 guang1 。
- yi4 zhao1 yu3 shi2 bei4 ， ming4 jia4 jing1 huang2 huang2 。
- he4 chu1 wei2 er2 tong2 ， sui2 fu4 shi4 ying2 jiang1 。
- xu1 yu2 ming4 fu4 shi1 ， ying1 qi4 jia1 ji1 ang2 。
- chang2 an1 zhong4 ci2 ke4 ， sheng1 wen4 zheng1 tui1 yang2 。
- feng1 liu2 chui2 yi4 dai4 ， shang4 xiang3 gu3 jin3 nang2 。
- jun1 jin1 yi4 zong1 ying1 ， yun4 sheng4 si1 ren2 fang1 。
- shao4 nian2 ken3 shi4 shi4 ， ku3 xue2 zhi4 du2 qiang2 。
- feng1 sao1 ni3 qu1 song4 ， miao4 chu3 xiang1 jie2 hang2 。
- dan1 qing1 chu1 xi4 nong4 ， pei4 gu3 you2 shan4 chang3 。
- xing2 rong2 shi4 wang3 shi4 ， pang2 fu2 ru2 zai4 pang2 。
- yi2 jing4 ru4 you1 yuan3 ， gu3 yuan2 liao2 lin2 zhuang1 。
- ping2 qiao2 kua4 lu4 shui3 ， cong2 bao2 han2 cong1 cang1 。
- qing2 chuang1 wei2 pi1 fu2 ， jia1 xing1 yao3 nan2 wang4 。

## 注释

## 译文

## 赏析
