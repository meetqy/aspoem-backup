---
id: shi-dao-qian-ji-zhang-ming-fu-chao-feng
title: 寄張明甫朝奉
titlePinyin: ji4 zhang1 ming2 fu3 chao2 feng4
titleSlug: ji-zhang-ming-fu-chao-feng
author: 釋道潜
authorPinyin: shi4 dao4 qian2
authorSlug: shi-dao-qian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 昔公令吾鄉，綠髮氣方壯。
- 鳴弦坐高堂，百里肅清曠。
- 良辰騁遨嬉，繭足履青嶂。
- 當時陪杖屨，笑語相頡頑。
- 論文希鄴都，樂事敦可尚。
- 銅章既云解，余亦航海上。
- 悠悠亙六載，天角空相望。
- 朅來石頭城，邂逅慰離愴。
- 携手雨花臺，俛仰得超放。
- 瓶盂徙京口，冉冉抱微恙。
- 扁舟亂江來，起我神益王。
- 浮雲共平生，飄忽無定向。
- 去年客梁園，塵土紛冗長。
- 狙猿失林木，憔悴無優况。
- 獨有青桂枝，冰雪不凋喪。
- 惠然肯過從，香積仍接餉。
- 秋風迫南還，危帆高且張。
- 落日通津門，轉盼增惋悵。
- 寢寐見高標，幽魂驚夜帳。
- 相忘同海魚，千里各雲浪。

## 拼音

- xi1 gong1 ling4 wu2 xiang1 ， lü4 fa4 qi4 fang1 zhuang4 。
- ming2 xian2 zuo4 gao1 tang2 ， bai3 li3 su4 qing1 kuang4 。
- liang2 chen2 cheng3 ao2 xi1 ， jian3 zu2 lü3 qing1 zhang4 。
- dang1 shi2 pei2 zhang4 ju4 ， xiao4 yu3 xiang1 jie2 wan2 。
- lun4 wen2 xi1 ye4 dou1 ， le4 shi4 dun1 ke3 shang4 。
- tong2 zhang1 ji4 yun2 jie3 ， yu2 yi4 hang2 hai3 shang4 。
- you1 you1 gen4 liu4 zai4 ， tian1 jiao3 kong1 xiang1 wang4 。
- qie4 lai2 shi2 tou2 cheng2 ， xie4 hou4 wei4 li2 chuang4 。
- xie2 shou3 yu3 hua1 tai2 ， fu3 yang3 de2 chao1 fang4 。
- ping2 yu2 xi3 jing1 kou3 ， ran3 ran3 bao4 wei1 yang4 。
- pian1 zhou1 luan4 jiang1 lai2 ， qi3 wo3 shen2 yi4 wang2 。
- fu2 yun2 gong4 ping2 sheng1 ， piao1 hu1 wu2 ding4 xiang4 。
- qu4 nian2 ke4 liang2 yuan2 ， chen2 tu3 fen1 rong3 chang2 。
- ju1 yuan2 shi1 lin2 mu4 ， qiao2 cui4 wu2 you1 kuang4 。
- du2 you3 qing1 gui4 zhi1 ， bing1 xue3 bu4 diao1 sang1 。
- hui4 ran2 ken3 guo4 cong2 ， xiang1 ji1 reng2 jie1 xiang3 。
- qiu1 feng1 po4 nan2 huan2 ， wei1 fan1 gao1 qie3 zhang1 。
- luo4 ri4 tong1 jin1 men2 ， zhuan3 pan4 zeng1 wan3 chang4 。
- qin3 mei4 jian4 gao1 biao1 ， you1 hun2 jing1 ye4 zhang4 。
- xiang1 wang4 tong2 hai3 yu2 ， qian1 li3 ge4 yun2 lang4 。

## 注释

## 译文

## 赏析
