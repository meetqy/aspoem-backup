---
id: shi-dao-qian-han-shi-ri-yu-ti-xing-guo-fang-you-shi-shi-yi-ran-bing-yu-yu-ci-yun-zhi
title: 寒食日玉提刑過訪，有詩示怡然并余，余次韵之
titlePinyin: han2 shi2 ri4 yu4 ti2 xing2 guo4 fang3 ， you3 shi1 shi4 yi2 ran2 bing4 yu2 ， yu2 ci4 yun4 zhi1
titleSlug: han-shi-ri-yu-ti-xing-guo-fang-you-shi-shi-yi-ran-bing-yu-yu-ci-yun-zhi
author: 釋道潜
authorPinyin: shi4 dao4 qian2
authorSlug: shi-dao-qian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 使君薄珪組，富貴良易足。
- 一麾下東南，千里爭拭目。
- 援毫賦山水，詞力瀉溪谷。
- 勝游便杖屨，聒耳厭絲竹。
- 西湖破春冰，曉漲翻晴綠。
- 相將二使軺，導從還屏逐。
- 後先度巖壑，頡頏追鸞鵠。
- 樂事殊未央，酒行宜局促。
- 風流俄醉舞，坐客瞻頹玉。
- 嵇阮真達生，秦唐謾歌哭。
- 斜陽絕湖去，兩槳凌波速。
- 却尋元龍居，隠隠隔喬木。
- 到門呼主人，展畫滿高屋。
- 夕鼓來遠近，雨聲飄斷續。
- 籃輿入城市，夾道鬧燈燭。
- 盛事在餘杭，他年見圖錄。

## 拼音

- shi3 jun1 bao2 gui1 zu3 ， fu4 gui4 liang2 yi4 zu2 。
- yi4 hui1 xia4 dong1 nan2 ， qian1 li3 zheng1 shi4 mu4 。
- yuan2 hao2 fu4 shan1 shui3 ， ci2 li4 xie4 xi1 gu3 。
- sheng4 you2 bian4 zhang4 ju4 ， guo1 er3 yan4 si1 zhu2 。
- xi1 hu2 po4 chun1 bing1 ， xiao3 zhang3 fan1 qing2 lü4 。
- xiang1 jiang1 er4 shi3 yao2 ， dao3 cong2 huan2 ping2 zhu2 。
- hou4 xian1 du4 yan2 he4 ， jie2 hang2 zhui1 luan2 hu2 。
- le4 shi4 shu1 wei4 yang1 ， jiu3 xing2 yi2 ju2 cu4 。
- feng1 liu2 e2 zui4 wu3 ， zuo4 ke4 zhan1 tui2 yu4 。
- ji1 ruan3 zhen1 da2 sheng1 ， qin2 tang2 man2 ge1 ku1 。
- xie2 yang2 jue2 hu2 qu4 ， liang3 jiang3 ling2 bo1 su4 。
- que4 xun2 yuan2 long2 ju1 ， yin3 yin3 ge2 qiao2 mu4 。
- dao4 men2 hu1 zhu3 ren2 ， zhan3 hua4 man3 gao1 wu1 。
- xi1 gu3 lai2 yuan3 jin4 ， yu3 sheng1 piao1 duan4 xu4 。
- lan2 yu2 ru4 cheng2 shi4 ， jia1 dao4 nao4 deng1 zhu2 。
- sheng4 shi4 zai4 yu2 hang2 ， ta1 nian2 jian4 tu2 lu4 。

## 注释

## 译文

## 赏析
