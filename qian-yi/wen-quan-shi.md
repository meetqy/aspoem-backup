---
id: qian-yi-wen-quan-shi
title: 溫泉詩
titlePinyin: wen1 quan2 shi1
titleSlug: wen-quan-shi
author: 錢易
authorPinyin: qian2 yi4
authorSlug: qian-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 悲哉天寶時，帝耄政不修。
- 寵幸尊婦人，陰極陽已柔。
- 外戚盛本枝，櫛比封列侯。
- 丞相大將軍，備位甚悠悠。
- 天下安既久，積漸力不周。
- 車服金玉煥，黎庶饑寒愁。
- 驪山溫泉宮，晝幸與夜遊。
- 一遊百司備，萬費一日休。
- 雖能心自快，化作神稷憂。
- 國忠恣吞噬，林甫懷姦偷。
- 胡雛據太原，鐘鼓無計收。
- 黄塵滿長安，慘黷九廟羞。
- 唐天未使絕，返正知疾瘳。
- 自茲遊賞地，荆棘生荒秋。
- 舊物悉已廢，蜘蛛挂重樓。
- 覽者咸寒心，一過三迴頭。
- 因知帝王業，堅固宣鴻猷。
- 豈可信嗜欲，侮弄生瘡疣。
- 雕牆峻宇誡，簡牘況有由。
- 翻思黍離章，續之應可仇。

## 拼音

- bei1 zai1 tian1 bao3 shi2 ， di4 mao4 zheng4 bu4 xiu1 。
- chong3 xing4 zun1 fu4 ren2 ， yin1 ji2 yang2 yi3 rou2 。
- wai4 qi1 sheng4 ben3 zhi1 ， zhi4 bi3 feng1 lie4 hou2 。
- cheng2 xiang4 da4 jiang1 jun1 ， bei4 wei4 shen4 you1 you1 。
- tian1 xia4 an1 ji4 jiu3 ， ji1 jian4 li4 bu4 zhou1 。
- ju1 fu2 jin1 yu4 huan4 ， li2 shu4 ji1 han2 chou2 。
- li2 shan1 wen1 quan2 gong1 ， zhou4 xing4 yu3 ye4 you2 。
- yi4 you2 bai3 si1 bei4 ， wan4 fei4 yi2 ri4 xiu1 。
- sui1 neng2 xin1 zi4 kuai4 ， hua4 zuo4 shen2 ji4 you1 。
- guo2 zhong1 zi4 tun1 shi4 ， lin2 fu3 huai2 jian1 tou1 。
- hu2 chu2 ju4 tai4 yuan2 ， zhong1 gu3 wu2 ji4 shou1 。
- huang2 chen2 man3 chang2 an1 ， can3 du2 jiu3 miao4 xiu1 。
- tang2 tian1 wei4 shi3 jue2 ， fan3 zheng4 zhi1 ji2 chou1 。
- zi4 zi1 you2 shang3 di4 ， jing1 ji2 sheng1 huang1 qiu1 。
- jiu4 wu4 xi1 yi3 fei4 ， zhi1 zhu1 gua4 zhong4 lou2 。
- lan3 zhe3 xian2 han2 xin1 ， yi2 guo4 san1 hui2 tou2 。
- yin1 zhi1 di4 wang2 ye4 ， jian1 gu4 xuan1 hong2 you2 。
- qi3 ke3 xin4 shi4 yu4 ， wu3 nong4 sheng1 chuang1 you2 。
- diao1 qiang2 jun4 yu3 jie4 ， jian3 du2 kuang4 you3 you2 。
- fan1 si1 shu3 li2 zhang1 ， xu4 zhi1 ying1 ke3 chou2 。

## 注释

## 译文

## 赏析
