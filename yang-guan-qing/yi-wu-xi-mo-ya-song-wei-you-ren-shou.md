---
id: yang-guan-qing-yi-wu-xi-mo-ya-song-wei-you-ren-shou
title: 以浯溪磨崖頌爲友人壽
titlePinyin: yi3 wu2 xi1 mo2 ya2 song4 wei2 you3 ren2 shou4
titleSlug: yi-wu-xi-mo-ya-song-wei-you-ren-shou
author: 楊冠卿
authorPinyin: yang2 guan1 qing1
authorSlug: yang-guan-qing
dynasty: 唐
dynastyPinyin: tang2
dynastySlug: tang
tags: [] 
---

## 正文

- 明皇蠹妖孽，顛倒由祿兒。
- 真人奮靈武，羣公任安危。
- 笑談收兩京，鑾輅還京師。
- 廟社喜重安，鐘簴曾不移。
- 詞臣有元結，歌頌鎸浯溪。
- 余生千載後，每恨不同時。
- 半世看墨本，長哦山谷詩。
- 鳴劍馳伊吾，有策噤未施。
- 十年客衛府，斗粟不療饑。
- 君今聯上閤，婉畫贊籌帷。
- 眷簡隆三宮，復始可指期。
- 持以爲君壽，勳名書鼎彝。
- 明年奉漢觴，重修前殿儀。
- 摩挲古崖石，更紀中興碑。

## 拼音

- ming2 huang2 du4 yao1 nie4 ， dian1 dao3 you2 lu4 er2 。
- zhen1 ren2 fen4 ling2 wu3 ， qun2 gong1 ren4 an1 wei1 。
- xiao4 tan2 shou1 liang3 jing1 ， luan2 lu4 huan2 jing1 shi1 。
- miao4 she4 xi3 zhong4 an1 ， zhong1 ju4 ceng2 bu4 yi2 。
- ci2 chen2 you3 yuan2 jie2 ， ge1 song4 juan1 wu2 xi1 。
- yu2 sheng1 qian1 zai4 hou4 ， mei3 hen4 bu4 tong2 shi2 。
- ban4 shi4 kan4 mo4 ben3 ， chang2 o4 shan1 gu3 shi1 。
- ming2 jian4 chi2 yi1 wu2 ， you3 ce4 jin4 wei4 shi1 。
- shi2 nian2 ke4 wei4 fu3 ， dou4 su4 bu4 liao2 ji1 。
- jun1 jin1 lian2 shang4 he2 ， wan3 hua4 zan4 chou2 wei2 。
- juan4 jian3 long2 san1 gong1 ， fu4 shi3 ke3 zhi3 qi1 。
- chi2 yi3 wei2 jun1 shou4 ， xun1 ming2 shu1 ding3 yi2 。
- ming2 nian2 feng4 han4 shang1 ， chong2 xiu1 qian2 dian4 yi2 。
- mo2 suo1 gu3 ya2 shi2 ， geng4 ji4 zhong1 xing1 bei1 。

## 注释

## 译文

## 赏析
