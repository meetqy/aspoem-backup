---
id: yang-guan-qing-qiu-ri-zi-wu-lin-bing-gui-yu-she-li-shi-jun-hui-yi-chang-pian-song-zhi-zai-si-shen-ke-tuo-ran
title: 秋日自武林病歸漁社李使君惠以長篇誦之再四沈疴脫然
titlePinyin: qiu1 ri4 zi4 wu3 lin2 bing4 gui1 yu2 she4 li3 shi3 jun1 hui4 yi3 chang2 pian1 song4 zhi1 zai4 si4 shen3 ke1 tuo1 ran2
titleSlug: qiu-ri-zi-wu-lin-bing-gui-yu-she-li-shi-jun-hui-yi-chang-pian-song-zhi-zai-si-shen-ke-tuo-ran
author: 楊冠卿
authorPinyin: yang2 guan1 qing1
authorSlug: yang-guan-qing
dynasty: 唐
dynastyPinyin: tang2
dynastySlug: tang
tags: [] 
---

## 正文

- 憶昨走京華，炎曦晝方赫。
- 終日無一欣，夢遶舊泉石。
- 西風趁驚波，茲焉掛帆席。
- 千年遼鶴歸，客屨戶外積。
- 雕胡飯新炊，雲腴飲甘液。
- 杞狗雜苓龜，夜吠更晨吸。
- 榮華風中煙，得喪付兒劇。
- 寧復效轅駒，長鳴悲伏櫪。
- 李侯金閨彥，氣與嵩華敵。
- 龍門世莫攀，冰鑒古無匹。
- 駃騠千里駿，晨炊共蓐食。
- 高吟動鬼神，落筆風雨疾。
- 句誦血模糊，妙理難致詰。

## 拼音

- yi4 zuo2 zou3 jing1 hua2 ， yan2 xi1 zhou4 fang1 he4 。
- zhong1 ri4 wu2 yi4 xin1 ， meng4 rao4 jiu4 quan2 shi2 。
- xi1 feng1 chen4 jing1 bo1 ， zi1 yan1 gua4 fan1 xi2 。
- qian1 nian2 liao2 he4 gui1 ， ke4 ju4 hu4 wai4 ji1 。
- diao1 hu2 fan4 xin1 chui1 ， yun2 yu2 yin3 gan1 ye4 。
- qi3 gou3 za2 ling2 gui1 ， ye4 fei4 geng4 chen2 xi1 。
- rong2 hua2 feng1 zhong1 yan1 ， de2 sang1 fu4 er2 ju4 。
- ning2 fu4 xiao4 yuan2 ju1 ， chang2 ming2 bei1 fu2 li4 。
- li3 hou2 jin1 gui1 yan4 ， qi4 yu3 song1 hua2 di2 。
- long2 men2 shi4 mo4 pan1 ， bing1 jian4 gu3 wu2 pi3 。
- kuai4 ti2 qian1 li3 jun4 ， chen2 chui1 gong4 ru4 shi2 。
- gao1 yin2 dong4 gui3 shen2 ， luo4 bi3 feng1 yu3 ji2 。
- ju4 song4 xue4 mo2 hu0 ， miao4 li3 nan2 zhi4 jie2 。

## 注释

## 译文

## 赏析
