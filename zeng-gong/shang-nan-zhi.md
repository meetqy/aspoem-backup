---
id: zeng-gong-shang-nan-zhi
title: 赏南枝
titlePinyin: shang3 nan2 zhi1
titleSlug: shang-nan-zhi
author: 曾巩
authorPinyin: zeng1 gong3
authorSlug: zeng-gong
dynasty: 宋
dynastyPinyin: song4
dynastySlug: song
tags: []
---

## 正文

- 暮冬天地闭，正柔木冻折，瑞雪飘飞。
- 对景见南山，岭梅露、几点清雅容姿。
- 丹染萼、玉缀枝。
- 又岂是、一阳有私。
- 大抵是、化工独许，使占却先时。
- 霜威莫苦凌持。
- 此花根性，想群卉争知。
- 贵用在和羹，三春里、不管绿是红非。
- 攀赏处、宜酒卮。
- 醉拈嗅、幽香更奇。
- 倚阑干、仗何人去，嘱羌管休吹。

## 拼音

- mu4 dong1 tian1 di4 bi4 ， zheng4 rou2 mu4 dong4 zhe2 ， rui4 xue3 piao1 fei1 。
- dui4 jing3 jian4 nan2 shan1 ， ling3 mei2 lu4 、 ji3 dian3 qing1 ya3 rong2 zi1 。
- dan1 ran3 e4 、 yu4 zhui4 zhi1 。
- you4 qi3 shi4 、 yi4 yang2 you3 si1 。
- da4 di3 shi4 、 hua4 gong1 du2 xu3 ， shi3 zhan4 que4 xian1 shi2 。
- shuang1 wei1 mo4 ku3 ling2 chi2 。
- ci3 hua1 gen1 xing4 ， xiang3 qun2 hui4 zheng1 zhi1 。
- gui4 yong4 zai4 he2 geng1 ， san1 chun1 li3 、 bu4 guan3 lü4 shi4 hong2 fei1 。
- pan1 shang3 chu4 、 yi2 jiu3 zhi1 。
- zui4 nian1 xiu4 、 you1 xiang1 geng4 qi2 。
- yi3 lan2 gan1 、 zhang4 he2 ren2 qu4 ， zhu3 qiang1 guan3 xiu1 chui1 。

## 注释

## 译文

## 赏析
