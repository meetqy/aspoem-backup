---
id: tang-yao-ke-da-liang-xing
title: 大梁行
titlePinyin: da4 liang2 xing2
titleSlug: da-liang-xing
author: 唐堯客
authorPinyin: tang2 yao2 ke4
authorSlug: tang-yao-ke
dynasty: 唐
dynastyPinyin: tang2
dynastySlug: tang
tags: [] 
---

## 正文

- 客有成都來，爲我彈鳴琴。
- 前彈別鶴操，後奏大梁吟。
- 大梁傷客情，荒臺對古城。
- 版築有陳跡，歌吹舞遺聲。
- 雄哉魏公子，疇日好羅英。
- 秀士三千人，煌煌列衆星。
- 金槌奪晉鄙，白刃刎侯嬴。
- 邯鄲救趙北，函谷走秦兵。
- 君子榮且昧，忠信莫之明。
- 間諜忽來及，雄圖靡克成。
- 千齡萬化盡，但見汴水清。
- 舊國多孤壘，夷門荆棘生。
- 蒼梧綵雲沒，湘浦綠池平。
- 聞有東山去，蕭蕭班馬鳴。
- 河洲搴宿莽，日夕淚霑纓。
- 因之唁公子，慷慨此歌行。

## 拼音

- ke4 you3 cheng2 du1 lai2 ， wei2 wo3 dan4 ming2 qin2 。
- qian2 dan4 bie2 he4 cao1 ， hou4 zou4 da4 liang2 yin2 。
- da4 liang2 shang1 ke4 qing2 ， huang1 tai2 dui4 gu3 cheng2 。
- ban3 zhu4 you3 chen2 ji4 ， ge1 chui1 wu3 yi2 sheng1 。
- xiong2 zai1 wei4 gong1 zi3 ， chou2 ri4 hao3 luo2 ying1 。
- xiu4 shi4 san1 qian1 ren2 ， huang2 huang2 lie4 zhong4 xing1 。
- jin1 chui2 duo2 jin4 bi3 ， bai2 ren4 wen3 hou2 ying2 。
- han2 dan1 jiu4 zhao4 bei3 ， han2 gu3 zou3 qin2 bing1 。
- jun1 zi3 rong2 qie3 mei4 ， zhong1 xin4 mo4 zhi1 ming2 。
- jian4 die2 hu1 lai2 ji2 ， xiong2 tu2 mi2 ke4 cheng2 。
- qian1 ling2 wan4 hua4 jin4 ， dan4 jian4 bian4 shui3 qing1 。
- jiu4 guo2 duo1 gu1 lei3 ， yi2 men2 jing1 ji2 sheng1 。
- cang1 wu2 cai3 yun2 mei2 ， xiang1 pu3 lü4 chi2 ping2 。
- wen2 you3 dong1 shan1 qu4 ， xiao1 xiao1 ban1 ma3 ming2 。
- he2 zhou1 qian1 su4 mang3 ， ri4 xi1 lei4 zhan1 ying1 。
- yin1 zhi1 yan4 gong1 zi3 ， kang1 kai3 ci3 ge1 xing2 。

## 注释

## 译文

## 赏析
