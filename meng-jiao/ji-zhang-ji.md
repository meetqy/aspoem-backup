---
id: meng-jiao-ji-zhang-ji
title: 寄張籍
titlePinyin: ji4 zhang1 ji2
titleSlug: ji-zhang-ji
author: 孟郊
authorPinyin: meng4 jiao1
authorSlug: meng-jiao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 夜鏡不照物，朝光何時升。
- 黯然秋思來，走入志士膺。
- 志士惜時逝，一宵三四興。
- 清漢徒自朗，濁河終無澄。
- 舊愛忽已遠，新愁坐相凌。
- 君其隱壯懷，我亦逃名稱。
- 古人貴從晦，君子忌黨朋。
- 傾敗生所競，保全歸懵懵。
- 浮雲何當來，潛虯會飛騰。

## 拼音

- ye4 jing4 bu2 zhao4 wu4 ， chao2 guang1 he2 shi2 sheng1 。
- an4 ran2 qiu1 si1 lai2 ， zou3 ru4 zhi4 shi4 ying1 。
- zhi4 shi4 xi1 shi2 shi4 ， yi4 xiao1 san1 si4 xing1 。
- qing1 han4 tu2 zi4 lang3 ， zhuo2 he2 zhong1 wu2 cheng2 。
- jiu4 ai4 hu1 yi3 yuan3 ， xin1 chou2 zuo4 xiang1 ling2 。
- jun1 qi2 yin3 zhuang4 huai2 ， wo3 yi4 tao2 ming2 cheng1 。
- gu3 ren2 gui4 cong2 hui4 ， jun1 zi3 ji4 dang3 peng2 。
- qing1 bai4 sheng1 suo3 jing4 ， bao3 quan2 gui1 meng3 meng3 。
- fu2 yun2 he2 dang1 lai2 ， qian2 qiu2 hui4 fei1 teng2 。

## 注释

## 译文

## 赏析
