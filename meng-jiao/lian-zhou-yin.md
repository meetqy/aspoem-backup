---
id: meng-jiao-lian-zhou-yin
title: 連州吟
titlePinyin: lian2 zhou1 yin2
titleSlug: lian-zhou-yin
author: 孟郊
authorPinyin: meng4 jiao1
authorSlug: meng-jiao
dynasty: 唐
dynastyPinyin: tang2
dynastySlug: tang
tags: []
---

## 正文

- 春風朝夕起，吹綠日日深。試為連州吟，淚下不可禁。
- 連山何連連，連天碧岑岑。哀猿哭花死，子規裂客心。
- 蘭芷結新佩，瀟湘遺舊音。怨聲能翦弦，坐撫零落琴。
- 羽翼不自有，相追力難任。唯憑方寸靈，獨夜萬里尋。
- 方尋魂飄颻，南夢山嶇嶔。仿佛驚魍魎，悉窣聞楓林。
- 正直被放者，鬼魅無所侵。賢人多安排，俗士多虛欽。
- 孤懷吐明月，眾毀鑠黃金。願君保玄曜，壯志無自沉。
- 朝亦連州吟，暮亦連州吟。連州果有信，一紙萬里心。
- 開緘白雲斷，明月墮衣襟。南風嘶舜管，苦竹動猿音。
- 萬里愁一色，瀟湘雨淫淫。兩劍忽相觸，雙蛟恣浮沉。
- 鬥水正回斡，倒流安可禁。空愁江海信，驚浪隔相尋。

## 拼音

- chun1 feng1 zhao1 xi1 qi3 ， chui1 lü4 ri4 ri4 shen1 。 shi4 wei2 lian2 zhou1 yin2 ， lei4 xia4 bu4 ke3 jin4 。
- lian2 shan1 he2 lian2 lian2 ， lian2 tian1 bi4 cen2 cen2 。 ai1 yuan2 ku1 hua1 si3 ， zi3 gui1 lie4 ke4 xin1 。
- lan2 zhi3 jie2 xin1 pei4 ， xiao1 xiang1 yi2 jiu4 yin1 。 yuan4 sheng1 neng2 jian3 xian2 ， zuo4 fu3 ling2 luo4 qin2 。
- yu3 yi4 bu2 zi4 you3 ， xiang1 zhui1 li4 nan2 ren4 。 wei2 ping2 fang1 cun4 ling2 ， du2 ye4 wan4 li3 xun2 。
- fang1 xun2 hun2 piao1 yao2 ， nan2 meng4 shan1 qu1 qin1 。 fang3 fu2 jing1 wang3 liang3 ， xi1 su1 wen2 feng1 lin2 。
- zheng4 zhi2 bei4 fang4 zhe3 ， gui3 mei4 wu2 suo3 qin1 。 xian2 ren2 duo1 an1 pai2 ， su2 shi4 duo1 xu1 qin1 。
- gu1 huai2 tu3 ming2 yue4 ， zhong4 hui3 shuo4 huang2 jin1 。 yuan4 jun1 bao3 xuan2 yao4 ， zhuang4 zhi4 wu2 zi4 chen2 。
- chao2 yi4 lian2 zhou1 yin2 ， mu4 yi4 lian2 zhou1 yin2 。 lian2 zhou1 guo3 you3 xin4 ， yi4 zhi3 wan4 li3 xin1 。
- kai1 jian1 bai2 yun2 duan4 ， ming2 yue4 duo4 yi1 jin1 。 nan2 feng1 si1 shun4 guan3 ， ku3 zhu2 dong4 yuan2 yin1 。
- wan4 li3 chou2 yi2 se4 ， xiao1 xiang1 yu3 yin2 yin2 。 liang3 jian4 hu1 xiang1 chu4 ， shuang1 jiao1 zi4 fu2 chen2 。
- dou4 shui3 zheng4 hui2 wo4 ， dao4 liu2 an1 ke3 jin4 。 kong1 chou2 jiang1 hai3 xin4 ， jing1 lang4 ge2 xiang1 xun2 。

## 注释

## 译文

## 赏析
