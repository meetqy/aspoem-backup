---
id: meng-jiao-lu-ci-xiang-yuan-you-huai-ling-jun
title: 旅次湘沅有懷靈均
titlePinyin: lü3 ci4 xiang1 yuan2 you3 huai2 ling2 jun1
titleSlug: lu-ci-xiang-yuan-you-huai-ling-jun
author: 孟郊
authorPinyin: meng4 jiao1
authorSlug: meng-jiao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 分拙多感激，久遊遵長途。
- 經過湘水源，懷古方踟躕。
- 舊稱楚靈均，此處殞忠軀。
- 側聆故老言，遂得旌賢愚。
- 名參君子場，行爲小人儒。
- 騷文衒貞亮，體物情崎嶇。
- 三黜有慍色，即非賢哲模。
- 五十爵高秩，謬膺從大夫。
- 胸襟積憂愁，容鬢復彫枯。
- 死爲不弔鬼，生作猜謗徒。
- 吟澤潔其身，忠節寧見輸。
- 懷沙滅其性，孝行焉能俱。
- 且聞善稱君，一何善自殊。
- 且聞過稱己，一何過不渝。
- 悠哉風土人，角黍投川隅。
- 相傳歷千祀，哀悼延八區。
- 如今聖明朝，養育無羈孤。
- 君臣逸雍熙，德化盈紛敷。
- 巾車徇前侶，白日猶昆吾。
- 寄君臣子心，戒此真良圖。

## 拼音

- fen1 zhuo1 duo1 gan3 ji1 ， jiu3 you2 zun1 chang2 tu2 。
- jing1 guo4 xiang1 shui3 yuan2 ， huai2 gu3 fang1 chi2 chu2 。
- jiu4 cheng1 chu3 ling2 jun1 ， ci3 chu3 yun3 zhong1 qu1 。
- ce4 ling2 gu4 lao3 yan2 ， sui4 de2 jing1 xian2 yu2 。
- ming2 can1 jun1 zi3 chang3 ， xing2 wei2 xiao3 ren2 ru2 。
- sao1 wen2 xuan4 zhen1 liang4 ， ti3 wu4 qing2 qi2 qu1 。
- san1 chu4 you3 yun4 se4 ， ji2 fei1 xian2 zhe2 mo2 。
- wu3 shi2 jue2 gao1 zhi4 ， miu4 ying1 cong2 dai4 fu0 。
- xiong1 jin1 ji1 you1 chou2 ， rong2 bin4 fu4 diao1 ku1 。
- si3 wei2 bu2 diao4 gui3 ， sheng1 zuo4 cai1 bang4 tu2 。
- yin2 ze2 jie2 qi2 shen1 ， zhong1 jie2 ning2 jian4 shu1 。
- huai2 sha1 mie4 qi2 xing4 ， xiao4 xing2 yan1 neng2 ju4 。
- qie3 wen2 shan4 cheng1 jun1 ， yi4 he2 shan4 zi4 shu1 。
- qie3 wen2 guo4 cheng1 ji3 ， yi4 he2 guo4 bu4 yu2 。
- you1 zai1 feng1 tu3 ren2 ， jiao3 shu3 tou2 chuan1 yu2 。
- xiang1 chuan2 li4 qian1 si4 ， ai1 dao4 yan2 ba1 qu1 。
- ru2 jin1 sheng4 ming2 chao2 ， yang3 yu4 wu2 ji1 gu1 。
- jun1 chen2 yi4 yong1 xi1 ， de2 hua4 ying2 fen1 fu1 。
- jin1 ju1 xun4 qian2 lü3 ， bai2 ri4 you2 kun1 wu2 。
- ji4 jun1 chen2 zi3 xin1 ， jie4 ci3 zhen1 liang2 tu2 。

## 注释

## 译文

## 赏析
