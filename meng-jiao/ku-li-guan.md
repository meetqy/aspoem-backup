---
id: meng-jiao-ku-li-guan
title: 哭李觀
titlePinyin: ku1 li3 guan1
titleSlug: ku-li-guan
author: 孟郊
authorPinyin: meng4 jiao1
authorSlug: meng-jiao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 志士不得老，多爲直氣傷。
- 阮公終日哭，壽命固難長。
- 顏子既殂謝，孔門無輝光。
- 文星落奇曜，寶劒摧修鋩。
- 常作金應石，忽爲宮別商。
- 爲爾弔琴瑟，斷弦難再張。
- 偏轂不可轉，隻翼不可翔。
- 清塵無吹噓，委地難飛揚。
- 此義古所重，此風今則亡。
- 自聞喪元賓，一日八九狂。
- 沈痛此丈夫，驚呼彼穹蒼。
- 我有出俗韻，勞君疾惡腸。
- 知音既已矣，微言誰能彰。
- 旅葬無高墳，栽松不成行。
- 哀歌動寒日，贈淚沾晨霜。
- 神理本窅窅，今來更茫茫。
- 何以蕩悲懷，萬事付一觴。

## 拼音

- zhi4 shi4 bu4 de2 lao3 ， duo1 wei2 zhi2 qi4 shang1 。
- ruan3 gong1 zhong1 ri4 ku1 ， shou4 ming4 gu4 nan2 chang2 。
- yan2 zi3 ji4 cu2 xie4 ， kong3 men2 wu2 hui1 guang1 。
- wen2 xing1 luo4 qi2 yao4 ， bao3 jian4 cui1 xiu1 mang2 。
- chang2 zuo4 jin1 ying1 shi2 ， hu1 wei2 gong1 bie2 shang1 。
- wei2 er3 diao4 qin2 se4 ， duan4 xian2 nan2 zai4 zhang1 。
- pian1 gu3 bu4 ke3 zhuan3 ， zhi1 yi4 bu4 ke3 xiang2 。
- qing1 chen2 wu2 chui1 xu1 ， wei3 di4 nan2 fei1 yang2 。
- ci3 yi4 gu3 suo3 zhong4 ， ci3 feng1 jin1 ze2 wang2 。
- zi4 wen2 sang1 yuan2 bin1 ， yi2 ri4 ba1 jiu3 kuang2 。
- shen3 tong4 ci3 zhang4 fu0 ， jing1 hu1 bi3 qiong2 cang1 。
- wo3 you3 chu1 su2 yun4 ， lao2 jun1 ji2 e4 chang2 。
- zhi1 yin1 ji4 yi3 yi3 ， wei1 yan2 shui2 neng2 zhang1 。
- lü3 zang4 wu2 gao1 fen2 ， zai1 song1 bu4 cheng2 xing2 。
- ai1 ge1 dong4 han2 ri4 ， zeng4 lei4 zhan1 chen2 shuang1 。
- shen2 li3 ben3 yao3 yao3 ， jin1 lai2 geng4 mang2 mang2 。
- he2 yi3 dang4 bei1 huai2 ， wan4 shi4 fu4 yi4 shang1 。

## 注释

## 译文

## 赏析
