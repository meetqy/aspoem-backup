---
id: meng-jiao-ru-zhou-lu-zhong-cheng-xi-xi-zhang-cong-shi-zhi-tong-fu-shi-yun
title: 汝州陸中丞席喜張從事至同賦十韻
titlePinyin: ru3 zhou1 lu4 zhong1 cheng2 xi2 xi3 zhang1 cong2 shi4 zhi4 tong2 fu4 shi2 yun4
titleSlug: ru-zhou-lu-zhong-cheng-xi-xi-zhang-cong-shi-zhi-tong-fu-shi-yun
author: 孟郊
authorPinyin: meng4 jiao1
authorSlug: meng-jiao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 汝水無濁波，汝山饒奇石。
- 大賢爲此郡，佳士來如積。
- 有客乘白駒，奉義愜所適。
- 清風蕩華館，雅瑟泛瑤席。
- 芳醑靜無喧，金尊光有滌。
- 縱情孰慮損，聽論自招益。
- 願折若木枝，却彼曜靈夕。
- 貴賤一相接，憂悰忽轉易。
- 會合勿言輕，別離古來惜。
- 請君駐征車，良遇難再覿。

## 拼音

- ru3 shui3 wu2 zhuo2 bo1 ， ru3 shan1 rao2 qi2 shi2 。
- da4 xian2 wei2 ci3 jun4 ， jia1 shi4 lai2 ru2 ji1 。
- you3 ke4 cheng2 bai2 ju1 ， feng4 yi4 qie4 suo3 shi4 。
- qing1 feng1 dang4 hua2 guan3 ， ya3 se4 fan4 yao2 xi2 。
- fang1 xu3 jing4 wu2 xuan1 ， jin1 zun1 guang1 you3 di2 。
- zong4 qing2 shu2 lü4 sun3 ， ting1 lun4 zi4 zhao1 yi4 。
- yuan4 zhe2 ruo4 mu4 zhi1 ， que4 bi3 yao4 ling2 xi1 。
- gui4 jian4 yi4 xiang1 jie1 ， you1 cong2 hu1 zhuan3 yi4 。
- hui4 he2 wu4 yan2 qing1 ， bie2 li2 gu3 lai2 xi1 。
- qing3 jun1 zhu4 zheng1 ju1 ， liang2 yu4 nan2 zai4 di2 。

## 注释

## 译文

## 赏析
