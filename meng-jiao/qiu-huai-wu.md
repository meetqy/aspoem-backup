---
id: meng-jiao-qiu-huai-wu
title: 秋懷 五
titlePinyin: qiu1 huai2   wu3
titleSlug: qiu-huai-wu
author: 孟郊
authorPinyin: meng4 jiao1
authorSlug: meng-jiao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 竹風相戛語，幽閨暗中聞。
- 鬼神滿衰聽，恍惚難自分。
- 商葉墮乾雨，秋衣臥單雲。
- 病骨可剸物，酸呻亦成文。
- 瘦攢如此枯，壯落隨西曛。
- 褭褭一線命，徒言繫絪緼。

## 拼音

- zhu2 feng1 xiang1 jia2 yu3 ， you1 gui1 an4 zhong1 wen2 。
- gui3 shen2 man3 shuai1 ting1 ， huang3 hu1 nan2 zi4 fen1 。
- shang1 ye4 duo4 qian2 yu3 ， qiu1 yi1 wo4 dan1 yun2 。
- bing4 gu3 ke3 tuan2 wu4 ， suan1 shen1 yi4 cheng2 wen2 。
- shou4 zan3 ru2 ci3 ku1 ， zhuang4 luo4 sui2 xi1 xun1 。
- niao3 niao3 yi2 xian4 ming4 ， tu2 yan2 xi4 yin1 yun4 。

## 注释

## 译文

## 赏析
