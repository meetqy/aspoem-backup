---
id: meng-jiao-xia-ai
title: 峽哀
titlePinyin: xia2 ai1
titleSlug: xia-ai
author: 孟郊
authorPinyin: meng4 jiao1
authorSlug: meng-jiao
dynasty: 唐
dynastyPinyin: tang2
dynastySlug: tang
tags: []
---

## 正文

- 昔多相與笑，今誰相與哀。峽哀哭幽魂，噭噭風吹來。
- 墮魄抱空月，出沒難自裁。齏粉一閃間，春濤百丈雷。
- 峽水聲不平，碧沲牽清洄。沙棱箭箭急，波齒齗齗開。
- 呀彼無底吮，待此不測災。谷號相噴激，石怒爭旋回。
- 古醉有複鄉，今縲多為能。字孤徒仿佛，銜雪猶驚猜。
- 薄俗少直腸，交結須橫財。黃金買相吊，幽泣無餘漼。
- 我有古心意，為君空摧頹。
- 上天下天水，出地入地舟。石劍相劈斫，石波怒蛟虯。
- 花木疊宿春，風飆凝古秋。幽怪窟穴語，飛聞肸蚃流。
- 沉哀日已深，銜訴將何求。
- 三峽一線天，三峽萬繩泉。上仄碎日月，下掣狂漪漣。
- 破魂一兩點，凝幽數百年。峽暉不停午，峽險多饑涎。
- 樹根鎖枯棺，孤骨嫋嫋懸。樹枝哭霜棲，哀韻杳杳鮮。
- 逐客零落腸，到此湯火煎。性命如紡績，道路隨索緣。
- 奠淚吊波靈，波靈將閃然。
- 峽亂鳴清磬，產石為鮮鱗。噴為腥雨涎，吹作黑井身。
- 怪光閃眾異，餓劍唯待人。老腸未曾飽，古齒嶄岩嗔。
- 嚼齒三峽泉，三峽聲齗齗。
- 峽螭老解語，百丈潭底聞。毒波為計校，飲血養子孫。
- 既非皋陶吏，空食沉獄魂。潛怪何幽幽，魄說徒云云。
- 峽聽哀哭泉，峽吊鰥寡猿。峽聲非人聲，劍水相劈翻。
- 斯誰士諸謝，奏此沉苦言。
- 讒人峽虯心，渴罪呀然潯。所食無直腸，所語饒梟音。
- 石齒嚼百泉，石風號千琴。幽哀莫能遠，分雪何由尋。
- 月魄高卓卓，峽窟清沉沉。銜訴何時明，抱痛已不禁。
- 犀飛空波濤，裂石千嶔岑。
- 峽棱剸日月，日月多摧輝。物皆斜仄生，鳥亦斜仄飛。
- 潛石齒相鎖，沉魂招莫歸。恍惚清泉甲，斑斕碧石衣。
- 餓咽潺湲號，涎似泓浤肥。峽青不可遊，腥草生微微。
- 峽景滑易墮，峽花怪非春。紅光根潛涎，碧雨飛沃津。
- 巴穀蛟螭心，巴鄉魍魎親。啖生不問賢，至死獨養身。
- 腥語信者誰，拗歌歡非真。仄田無異稼，毒水多獰鱗。
- 異類不可友，峽哀哀難伸。
- 峽水劍戟獰，峽舟霹靂翔。因依虺蜴手，起坐風雨忙。
- 峽旅多竄官，峽氓多非良。滑心不可求，滑習積已長。
- 漠漠涎霧起，齗齗涎水光。渴賢如之何，忽在水中央。
- 梟鴟作人語，蛟虯吸水波。能于白日間，諂欲晴風和。
- 駭智蹶眾命，蘊腥布深蘿。齒泉無底貧，鋸涎在處多。
- 仄樹鳥不巢，踔 ez 猿相過。峽哀不可聽，峽怨其奈何。

## 拼音

- xi1 duo1 xiang1 yu3 xiao4 ， jin1 shui2 xiang1 yu3 ai1 。 xia2 ai1 ku1 you1 hun2 ， jiao4 jiao4 feng1 chui1 lai2 。
- duo4 po4 bao4 kong1 yue4 ， chu1 mei2 nan2 zi4 cai2 。 ji1 fen3 yi4 shan3 jian4 ， chun1 tao1 bai3 zhang4 lei2 。
- xia2 shui3 sheng1 bu4 ping2 ， bi4 duo4 qian1 qing1 hui2 。 sha1 leng2 jian4 jian4 ji2 ， bo1 chi3 yin1 yin1 kai1 。
- ya0 bi3 wu2 di3 shun3 ， dai4 ci3 bu2 ce4 zai1 。 gu3 hao4 xiang1 pen1 ji1 ， shi2 nu4 zheng1 xuan2 hui2 。
- gu3 zui4 you3 fu4 xiang1 ， jin1 lei2 duo1 wei2 neng2 。 zi4 gu1 tu2 fang3 fu2 ， xian2 xue3 you2 jing1 cai1 。
- bao2 su2 shao3 zhi2 chang2 ， jiao1 jie2 xu1 heng2 cai2 。 huang2 jin1 mai3 xiang1 diao4 ， you1 qi4 wu2 yu2 cui3 。
- wo3 you3 gu3 xin1 yi4 ， wei2 jun1 kong1 cui1 tui2 。
- shang4 tian1 xia4 tian1 shui3 ， chu1 di4 ru4 di4 zhou1 。 shi2 jian4 xiang1 pi1 zhuo2 ， shi2 bo1 nu4 jiao1 qiu2 。
- hua1 mu4 die2 su4 chun1 ， feng1 biao1 ning2 gu3 qiu1 。 you1 guai4 ku1 xue2 yu3 ， fei1 wen2 xi1 xiang3 liu2 。
- chen2 ai1 ri4 yi3 shen1 ， xian2 su4 jiang1 he2 qiu2 。
- san1 xia2 yi2 xian4 tian1 ， san1 xia2 wan4 sheng2 quan2 。 shang4 ze4 sui4 ri4 yue4 ， xia4 che4 kuang2 yi1 lian2 。
- po4 hun2 yi4 liang3 dian3 ， ning2 you1 shu4 bai3 nian2 。 xia2 hui1 bu4 ting2 wu3 ， xia2 xian3 duo1 ji1 xian2 。
- shu4 gen1 suo3 ku1 guan1 ， gu1 gu3 niao3 niao3 xuan2 。 shu4 zhi1 ku1 shuang1 qi1 ， ai1 yun4 yao3 yao3 xian1 。
- zhu2 ke4 ling2 luo4 chang2 ， dao4 ci3 tang1 huo3 jian1 。 xing4 ming4 ru2 fang3 ji4 ， dao4 lu4 sui2 suo3 yuan2 。
- dian4 lei4 diao4 bo1 ling2 ， bo1 ling2 jiang1 shan3 ran2 。
- xia2 luan4 ming2 qing1 qing4 ， chan3 shi2 wei2 xian1 lin2 。 pen1 wei2 xing1 yu3 xian2 ， chui1 zuo4 hei1 jing3 shen1 。
- guai4 guang1 shan3 zhong4 yi4 ， e4 jian4 wei2 dai4 ren2 。 lao3 chang2 wei4 ceng2 bao3 ， gu3 chi3 zhan3 yan2 chen1 。
- jiao2 chi3 san1 xia2 quan2 ， san1 xia2 sheng1 yin1 yin1 。
- xia2 chi1 lao3 jie3 yu3 ， bai3 zhang4 tan2 di3 wen2 。 du2 bo1 wei2 ji4 xiao4 ， yin3 xue4 yang3 zi3 sun1 。
- ji4 fei1 gao1 tao2 li4 ， kong1 shi2 chen2 yu4 hun2 。 qian2 guai4 he2 you1 you1 ， po4 shuo1 tu2 yun2 yun2 。
- xia2 ting1 ai1 ku1 quan2 ， xia2 diao4 guan1 gua3 yuan2 。 xia2 sheng1 fei1 ren2 sheng1 ， jian4 shui3 xiang1 pi1 fan1 。
- si1 shui2 shi4 zhu1 xie4 ， zou4 ci3 chen2 ku3 yan2 。
- chan2 ren2 xia2 qiu2 xin1 ， ke3 zui4 ya0 ran2 xun2 。 suo3 shi2 wu2 zhi2 chang2 ， suo3 yu3 rao2 xiao1 yin1 。
- shi2 chi3 jiao2 bai3 quan2 ， shi2 feng1 hao4 qian1 qin2 。 you1 ai1 mo4 neng2 yuan3 ， fen1 xue3 he2 you2 xun2 。
- yue4 po4 gao1 zhuo2 zhuo2 ， xia2 ku1 qing1 chen2 chen2 。 xian2 su4 he2 shi2 ming2 ， bao4 tong4 yi3 bu4 jin1 。
- xi1 fei1 kong1 bo1 tao1 ， lie4 shi2 qian1 qin1 cen2 。
- xia2 leng2 tuan2 ri4 yue4 ， ri4 yue4 duo1 cui1 hui1 。 wu4 jie1 xie2 ze4 sheng1 ， niao3 yi4 xie2 ze4 fei1 。
- qian2 shi2 chi3 xiang1 suo3 ， chen2 hun2 zhao1 mo4 gui1 。 huang3 hu1 qing1 quan2 jia3 ， ban1 lan2 bi4 shi2 yi1 。
- e4 yan4 chan2 yuan2 hao4 ， xian2 si4 hong2 hong2 fei2 。 xia2 qing1 bu4 ke3 you2 ， xing1 cao3 sheng1 wei1 wei1 。
- xia2 jing3 hua2 yi4 duo4 ， xia2 hua1 guai4 fei1 chun1 。 hong2 guang1 gen1 qian2 xian2 ， bi4 yu3 fei1 wo4 jin1 。
- ba1 gu3 jiao1 chi1 xin1 ， ba1 xiang1 wang3 liang3 qin1 。 dan4 sheng1 bu2 wen4 xian2 ， zhi4 si3 du2 yang3 shen1 。
- xing1 yu3 xin4 zhe3 shui2 ， ao4 ge1 huan1 fei1 zhen1 。 ze4 tian2 wu2 yi4 jia4 ， du2 shui3 duo1 ning2 lin2 。
- yi4 lei4 bu4 ke3 you3 ， xia2 ai1 ai1 nan2 shen1 。
- xia2 shui3 jian4 ji3 ning2 ， xia2 zhou1 pi1 li4 xiang2 。 yin1 yi1 hui1 yi4 shou3 ， qi3 zuo4 feng1 yu3 mang2 。
- xia2 lü3 duo1 cuan4 guan1 ， xia2 mang2 duo1 fei1 liang2 。 hua2 xin1 bu4 ke3 qiu2 ， hua2 xi2 ji1 yi3 chang2 。
- mo4 mo4 xian2 wu4 qi3 ， yin1 yin1 xian2 shui3 guang1 。 ke3 xian2 ru2 zhi1 he2 ， hu1 zai4 shui3 zhong1 yang1 。
- xiao1 chi1 zuo4 ren2 yu3 ， jiao1 qiu2 xi1 shui3 bo1 。 neng2 yu2 bai2 ri4 jian4 ， chan3 yu4 qing2 feng1 he2 。
- hai4 zhi4 jue3 zhong4 ming4 ， yun4 xing1 bu4 shen1 luo2 。 chi3 quan2 wu2 di3 pin2 ， ju4 xian2 zai4 chu3 duo1 。
- ze4 shu4 niao3 bu4 chao2 ， chuo1  ez  yuan2 xiang1 guo4 。 xia2 ai1 bu4 ke3 ting1 ， xia2 yuan4 qi2 nai4 he2 。

## 注释

## 译文

## 赏析
