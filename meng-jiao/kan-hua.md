---
id: meng-jiao-kan-hua
title: 看花
titlePinyin: kan4 hua1
titleSlug: kan-hua
author: 孟郊
authorPinyin: meng4 jiao1
authorSlug: meng-jiao
dynasty: 唐
dynastyPinyin: tang2
dynastySlug: tang
tags: []
---

## 正文

- 家家有芍藥，不妨至溫柔。溫柔一同女，紅笑笑不休。
- 月娥雙雙下，楚豔枝枝浮。洞裏逢仙人，綽約青宵遊。
- 芍藥誰為婿，人人不敢來。唯應待詩老，日日殷勤開。
- 玉立無氣力，春凝且裴徊。將何謝青春，痛飲一百杯。
- 芍藥吹欲盡，無奈曉風何。餘花欲誰待，唯待諫郎過。
- 諫郎不事俗，黃金買高歌。高歌夜更清，花意晚更多。
- 飲之不見底，醉倒深紅波。紅波蕩諫心，諫心終無它。
- 獨遊終難醉，挈榼徒經過。問花不解語，勸得酒無多。
- 三年此村落，春色入心悲。料得一孀婦，經時獨淚垂。

## 拼音

- jia1 jia1 you3 shao2 yao4 ， bu4 fang2 zhi4 wen1 rou2 。 wen1 rou2 yi4 tong2 nü3 ， hong2 xiao4 xiao4 bu4 xiu1 。
- yue4 e2 shuang1 shuang1 xia4 ， chu3 yan4 zhi1 zhi1 fu2 。 dong4 li3 feng2 xian1 ren2 ， chuo4 yue1 qing1 xiao1 you2 。
- shao2 yao4 shui2 wei2 xu4 ， ren2 ren2 bu4 gan3 lai2 。 wei2 ying1 dai4 shi1 lao3 ， ri4 ri4 yin1 qin2 kai1 。
- yu4 li4 wu2 qi4 li4 ， chun1 ning2 qie3 pei2 huai2 。 jiang1 he2 xie4 qing1 chun1 ， tong4 yin3 yi4 bai3 bei1 。
- shao2 yao4 chui1 yu4 jin4 ， wu2 nai4 xiao3 feng1 he2 。 yu2 hua1 yu4 shui2 dai4 ， wei2 dai4 jian4 lang2 guo4 。
- jian4 lang2 bu2 shi4 su2 ， huang2 jin1 mai3 gao1 ge1 。 gao1 ge1 ye4 geng4 qing1 ， hua1 yi4 wan3 geng4 duo1 。
- yin3 zhi1 bu2 jian4 di3 ， zui4 dao3 shen1 hong2 bo1 。 hong2 bo1 dang4 jian4 xin1 ， jian4 xin1 zhong1 wu2 ta1 。
- du2 you2 zhong1 nan2 zui4 ， qie4 ke1 tu2 jing1 guo4 。 wen4 hua1 bu4 jie3 yu3 ， quan4 de2 jiu3 wu2 duo1 。
- san1 nian2 ci3 cun1 luo4 ， chun1 se4 ru4 xin1 bei1 。 liao4 de2 yi4 shuang1 fu4 ， jing1 shi2 du2 lei4 chui2 。

## 注释

## 译文

## 赏析
