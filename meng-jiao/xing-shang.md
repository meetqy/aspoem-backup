---
id: meng-jiao-xing-shang
title: 杏殤
titlePinyin: xing4 shang1
titleSlug: xing-shang
author: 孟郊
authorPinyin: meng4 jiao1
authorSlug: meng-jiao
dynasty: 唐
dynastyPinyin: tang2
dynastySlug: tang
tags: []
---

## 正文

- 凍手莫弄珠，弄珠珠易飛。驚霜莫翦春，翦春無光輝。
- 零落小花乳，斕斑昔嬰衣。拾之不盈把，日暮空悲歸。
- 地上空拾星，枝上不見花。哀哀孤老人，戚戚無子家。
- 豈若沒水鳧，不如拾巢鴉。浪鷇破便飛，風雛嫋相誇。
- 芳嬰不復生，向物空悲嗟。
- 應是一線淚，入此春木心。枝枝不成花，片片落翦金。
- 春壽何可長，霜哀亦已深。常時洗芳泉，此日洗淚襟。
- 兒生月不明，兒死月始光。兒月兩相奪，兒命果不長。
- 如何此英英，亦為吊蒼蒼。甘為墮地塵，不為末世芳。
- 踏地恐土痛，損彼芳樹根。此誠天不知，翦棄我子孫。
- 垂枝有千落，芳命無一存。誰謂生人家，春色不入門。
- 冽冽霜殺春，枝枝疑纖刀。木心既零落，山竅空呼號。
- 班班落地英，點點如明膏。始知天地間，萬物皆不牢。
- 哭此不成春，淚痕三四斑。失芳蝶既狂，失子老亦孱。
- 且無生生力，自有死死顏。靈鳳不銜訴，誰為扣天關。
- 此兒自見災，花發多不諧。窮老收碎心，永夜抱破懷。
- 聲死更何言，意死不必喈。病叟無子孫，獨立猶束柴。
- 霜似敗紅芳，剪啄十數雙。參差呻細風，噞喁沸淺江。
- 泣凝不可消，恨壯難自降。空遺舊日影，怨彼小書窗。

## 拼音

- dong4 shou3 mo4 nong4 zhu1 ， nong4 zhu1 zhu1 yi4 fei1 。 jing1 shuang1 mo4 jian3 chun1 ， jian3 chun1 wu2 guang1 hui1 。
- ling2 luo4 xiao3 hua1 ru3 ， lan2 ban1 xi1 ying1 yi1 。 shi2 zhi1 bu4 ying2 ba3 ， ri4 mu4 kong1 bei1 gui1 。
- di4 shang4 kong1 shi2 xing1 ， zhi1 shang4 bu2 jian4 hua1 。 ai1 ai1 gu1 lao3 ren2 ， qi1 qi1 wu2 zi3 jia1 。
- qi3 ruo4 mei2 shui3 fu2 ， bu4 ru2 shi2 chao2 ya1 。 lang4 kou4 po4 bian4 fei1 ， feng1 chu2 niao3 xiang1 kua1 。
- fang1 ying1 bu2 fu4 sheng1 ， xiang4 wu4 kong1 bei1 jie1 。
- ying1 shi4 yi2 xian4 lei4 ， ru4 ci3 chun1 mu4 xin1 。 zhi1 zhi1 bu4 cheng2 hua1 ， pian4 pian4 luo4 jian3 jin1 。
- chun1 shou4 he2 ke3 chang2 ， shuang1 ai1 yi4 yi3 shen1 。 chang2 shi2 xi3 fang1 quan2 ， ci3 ri4 xi3 lei4 jin1 。
- er2 sheng1 yue4 bu4 ming2 ， er2 si3 yue4 shi3 guang1 。 er2 yue4 liang3 xiang1 duo2 ， er2 ming4 guo3 bu4 chang2 。
- ru2 he2 ci3 ying1 ying1 ， yi4 wei2 diao4 cang1 cang1 。 gan1 wei2 duo4 di4 chen2 ， bu4 wei2 mo4 shi4 fang1 。
- ta4 di4 kong3 tu3 tong4 ， sun3 bi3 fang1 shu4 gen1 。 ci3 cheng2 tian1 bu4 zhi1 ， jian3 qi4 wo3 zi3 sun1 。
- chui2 zhi1 you3 qian1 luo4 ， fang1 ming4 wu2 yi4 cun2 。 shui2 wei4 sheng1 ren2 jia1 ， chun1 se4 bu2 ru4 men2 。
- lie4 lie4 shuang1 sha1 chun1 ， zhi1 zhi1 yi2 xian1 dao1 。 mu4 xin1 ji4 ling2 luo4 ， shan1 qiao4 kong1 hu1 hao4 。
- ban1 ban1 luo4 di4 ying1 ， dian3 dian3 ru2 ming2 gao1 。 shi3 zhi1 tian1 di4 jian4 ， wan4 wu4 jie1 bu4 lao2 。
- ku1 ci3 bu4 cheng2 chun1 ， lei4 hen2 san1 si4 ban1 。 shi1 fang1 die2 ji4 kuang2 ， shi1 zi3 lao3 yi4 chan2 。
- qie3 wu2 sheng1 sheng1 li4 ， zi4 you3 si3 si3 yan2 。 ling2 feng4 bu4 xian2 su4 ， shui2 wei2 kou4 tian1 guan1 。
- ci3 er2 zi4 jian4 zai1 ， hua1 fa1 duo1 bu4 xie2 。 qiong2 lao3 shou1 sui4 xin1 ， yong3 ye4 bao4 po4 huai2 。
- sheng1 si3 geng4 he2 yan2 ， yi4 si3 bu2 bi4 jie1 。 bing4 sou3 wu2 zi3 sun1 ， du2 li4 you2 shu4 chai2 。
- shuang1 si4 bai4 hong2 fang1 ， jian3 zhuo2 shi2 shu4 shuang1 。 can1 cha4 shen1 xi4 feng1 ， yan3 yong2 fei4 qian3 jiang1 。
- qi4 ning2 bu4 ke3 xiao1 ， hen4 zhuang4 nan2 zi4 jiang4 。 kong1 yi2 jiu4 ri4 ying3 ， yuan4 bi3 xiao3 shu1 chuang1 。

## 注释

## 译文

## 赏析
