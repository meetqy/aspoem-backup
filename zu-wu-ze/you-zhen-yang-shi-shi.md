---
id: zu-wu-ze-you-zhen-yang-shi-shi
title: 游真陽石室
titlePinyin: you2 zhen1 yang2 shi2 shi4
titleSlug: you-zhen-yang-shi-shi
author: 祖無擇
authorPinyin: zu3 wu2 ze2
authorSlug: zu-wu-ze
dynasty: 唐
dynastyPinyin: tang2
dynastySlug: tang
tags: [] 
---

## 正文

- 昔讀到難篇，乃聞真陽室。
- 亦嘗惟斯人，稱道或浮實。
- 邈在數千里，莫覿烟霞質。
- 青山有獨往，吾志久已必。
- 如何驂俗駕，尚此紆朝紱。
- 謬分南顧憂，惟刑在欽卹。
- 孤宦雖云遠，勝踐其敢失。
- 行行訪雲巖，草樹披蒙密。
- 呀然一穴開，勢欲吞朝日。
- 嵐光屏障展，乳溜龍蛇屈。
- 溪流自清泚，松韻何蕭瑟。
- 酌酒飲游客，謂言此可述。
- 周生誠不誣，所紀窮纖悉。
- 惜哉非吾土，無由寄蓬蓽。
- 平生丘壑心，與道共湮鬰。
- 難進而易退，終當守儒術。

## 拼音

- xi1 du2 dao4 nan2 pian1 ， nai3 wen2 zhen1 yang2 shi4 。
- yi4 chang2 wei2 si1 ren2 ， cheng1 dao4 huo4 fu2 shi2 。
- miao3 zai4 shu4 qian1 li3 ， mo4 di2 yan1 xia2 zhi4 。
- qing1 shan1 you3 du2 wang3 ， wu2 zhi4 jiu3 yi3 bi4 。
- ru2 he2 can1 su2 jia4 ， shang4 ci3 yu1 chao2 fu2 。
- miu4 fen1 nan2 gu4 you1 ， wei2 xing2 zai4 qin1 xu4 。
- gu1 huan4 sui1 yun2 yuan3 ， sheng4 jian4 qi2 gan3 shi1 。
- hang2 hang2 fang3 yun2 yan2 ， cao3 shu4 pi1 meng2 mi4 。
- ya0 ran2 yi4 xue2 kai1 ， shi4 yu4 tun1 zhao1 ri4 。
- lan2 guang1 ping2 zhang4 zhan3 ， ru3 liu1 long2 she2 qu1 。
- xi1 liu2 zi4 qing1 ci3 ， song1 yun4 he2 xiao1 se4 。
- zhuo2 jiu3 yin3 you2 ke4 ， wei4 yan2 ci3 ke3 shu4 。
- zhou1 sheng1 cheng2 bu4 wu1 ， suo3 ji4 qiong2 xian1 xi1 。
- xi1 zai1 fei1 wu2 tu3 ， wu2 you2 ji4 peng2 bi4 。
- ping2 sheng1 qiu1 he4 xin1 ， yu3 dao4 gong4 yan1 yu4 。
- nan2 jin4 er2 yi4 tui4 ， zhong1 dang1 shou3 ru2 shu4 。

## 注释

## 译文

## 赏析
