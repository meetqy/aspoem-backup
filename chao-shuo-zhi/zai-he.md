---
id: chao-shuo-zhi-zai-he
title: 再和
titlePinyin: zai4 he2
titleSlug: zai-he
author: 晁說之
authorPinyin: chao2 shuo1 zhi1
authorSlug: chao-shuo-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 何事謝玄暉，臨巒且悵齊。
- 想非逢錦繡，應祗見蒿藜。
- 今日三千牘，昭天十六奎。
- 煌煌鳴佩璐，燦燦動旌霓。
- 服衆稱擒虎，超羣許拔犀。
- 品輕龍尾硯，時様鳳頭篦。
- 棄若文公席，危如墨子梯。
- 只宜馳大路，爭可訪幽蹊。
- 我亦慚强韻，君能出巨題。
- 笑言容委曲，良宴幸招攜。
- 黄菊開應滿，清霜壓莫低。
- 誰人傾魯酒，更復噉韓雞。

## 拼音

- he2 shi4 xie4 xuan2 hui1 ， lin2 luan2 qie3 chang4 qi2 。
- xiang3 fei1 feng2 jin3 xiu4 ， ying1 zhi1 jian4 hao1 li2 。
- jin1 ri4 san1 qian1 du2 ， zhao1 tian1 shi2 liu4 kui2 。
- huang2 huang2 ming2 pei4 lu4 ， can4 can4 dong4 jing1 ni2 。
- fu2 zhong4 cheng1 qin2 hu3 ， chao1 qun2 xu1 ba2 xi1 。
- pin3 qing1 long2 wei3 yan4 ， shi2 yang4 feng4 tou2 bi4 。
- qi4 ruo4 wen2 gong1 xi2 ， wei1 ru2 mo4 zi3 ti1 。
- zhi1 yi2 chi2 da4 lu4 ， zheng1 ke3 fang3 you1 qi1 。
- wo3 yi4 can2 qiang2 yun4 ， jun1 neng2 chu1 ju4 ti2 。
- xiao4 yan2 rong2 wei3 qu1 ， liang2 yan4 xing4 zhao1 xie2 。
- huang2 ju2 kai1 ying1 man3 ， qing1 shuang1 ya1 mo4 di1 。
- shui2 ren2 qing1 lu3 jiu3 ， geng4 fu4 dan4 han2 ji1 。

## 注释

## 译文

## 赏析
