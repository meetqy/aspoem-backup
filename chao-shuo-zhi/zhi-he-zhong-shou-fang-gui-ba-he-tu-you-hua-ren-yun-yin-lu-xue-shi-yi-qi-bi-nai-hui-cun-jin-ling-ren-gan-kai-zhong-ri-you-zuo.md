---
id: chao-shuo-zhi-zhi-he-zhong-shou-fang-gui-ba-he-tu-you-hua-ren-yun-yin-lu-xue-shi-yi-qi-bi-nai-hui-cun-jin-ling-ren-gan-kai-zhong-ri-you-zuo
title: 至河中首訪鬼拔河圖有畫人云因陸學士移其壁乃毁寸盡令人感慨終日有作
titlePinyin: zhi4 he2 zhong1 shou3 fang3 gui3 ba2 he2 tu2 you3 hua4 ren2 yun2 yin1 lu4 xue2 shi4 yi2 qi2 bi4 nai3 hui3 cun4 jin4 ling4 ren2 gan3 kai3 zhong1 ri4 you3 zuo4
titleSlug: zhi-he-zhong-shou-fang-gui-ba-he-tu-you-hua-ren-yun-yin-lu-xue-shi-yi-qi-bi-nai-hui-cun-jin-ling-ren-gan-kai-zhong-ri-you-zuo
author: 晁說之
authorPinyin: chao2 shuo1 zhi1
authorSlug: chao-shuo-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 坎坎分明拔河戲，盛在北朝唐尚爾。
- 畫手何人鄭子虔，妙不戲人惟戲鬼。
- 更無獰厲可嚴怖，既曰依人人是擬。
- 家家賈勇負勝餘，見之心寧不知耻。
- 最是隋宮窈窕春，汗粧蓬髮羞相比。
- 故宜落筆在蒲州，門外河來三萬里。
- 鄰幾舍人有搨本，詩翁賦詩名更起。
- 詠詩想畫二十年，客舍此邦心自喜。
- 攬真永絕僞物欺，顧影豈盡形儀美。
- 嗟予斷絕百事心，癡處留情獨在此。
- 魑魅魍魎好奔迸，文彩風流終棄圯。
- 出門訪之無處所，惜哉史君陸子履。
- 但欲便坐易瞻玩，不知壁古難移徙。
- 豈無剥落一寸餘，我願寶之若瓊蘂。
- 不然當學補亡詩，收拾粉本細綱紀。
- 或謂前年九鼎成，時無雜糅清如水。
- 雖有高室誰瞰之，亦莫揶揄毛手指。
- 帖壁不祥宜遁逃，綵門抛捘方靡靡。

## 拼音

- kan3 kan3 fen1 ming2 ba2 he2 xi4 ， sheng4 zai4 bei3 chao2 tang2 shang4 er3 。
- hua4 shou3 he2 ren2 zheng4 zi3 qian2 ， miao4 bu2 xi4 ren2 wei2 xi4 gui3 。
- geng4 wu2 ning2 li4 ke3 yan2 bu4 ， ji4 yue1 yi1 ren2 ren2 shi4 ni3 。
- jia1 jia1 jia3 yong3 fu4 sheng4 yu2 ， jian4 zhi1 xin1 ning2 bu4 zhi1 chi3 。
- zui4 shi4 sui2 gong1 yao3 tiao3 chun1 ， han4 zhuang1 peng2 fa4 xiu1 xiang1 bi3 。
- gu4 yi2 luo4 bi3 zai4 pu2 zhou1 ， men2 wai4 he2 lai2 san1 wan4 li3 。
- lin2 ji1 she4 ren2 you3 ta4 ben3 ， shi1 weng1 fu4 shi1 ming2 geng4 qi3 。
- yong3 shi1 xiang3 hua4 er4 shi2 nian2 ， ke4 she4 ci3 bang1 xin1 zi4 xi3 。
- lan3 zhen1 yong3 jue2 wei3 wu4 qi1 ， gu4 ying3 qi3 jin4 xing2 yi2 mei3 。
- jie1 yu3 duan4 jue2 bai3 shi4 xin1 ， chi1 chu3 liu2 qing2 du2 zai4 ci3 。
- chi1 mei4 wang3 liang3 hao3 ben1 beng4 ， wen2 cai3 feng1 liu2 zhong1 qi4 yi2 。
- chu1 men2 fang3 zhi1 wu2 chu3 suo3 ， xi1 zai1 shi3 jun1 lu4 zi3 lü3 。
- dan4 yu4 bian4 zuo4 yi4 zhan1 wan2 ， bu4 zhi1 bi4 gu3 nan2 yi2 xi3 。
- qi3 wu2 bo1 luo4 yi2 cun4 yu2 ， wo3 yuan4 bao3 zhi1 ruo4 qiong2 rui3 。
- bu4 ran2 dang1 xue2 bu3 wang2 shi1 ， shou1 shi2 fen3 ben3 xi4 gang1 ji4 。
- huo4 wei4 qian2 nian2 jiu3 ding3 cheng2 ， shi2 wu2 za2 rou2 qing1 ru2 shui3 。
- sui1 you3 gao1 shi4 shui2 kan4 zhi1 ， yi4 mo4 ye2 yu2 mao2 shou3 zhi3 。
- tie1 bi4 bu4 xiang2 yi2 dun4 tao2 ， cai3 men2 pao1 zun4 fang1 mi2 mi2 。

## 注释

## 译文

## 赏析
