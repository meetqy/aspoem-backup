---
id: chao-shuo-zhi-jin-nian-shu-qi-shen-ju-liu-yue-er-shi-ba-ri-chu-fu-zhi-mo-feng-yu-shen-heng-ji-er-bian-qing-you-gan-zuo
title: 今年暑氣甚劇六月二十八日初伏之末風雨甚横既而便晴有感作
titlePinyin: jin1 nian2 shu3 qi4 shen4 ju4 liu4 yue4 er4 shi2 ba1 ri4 chu1 fu2 zhi1 mo4 feng1 yu3 shen4 heng2 ji4 er2 bian4 qing2 you3 gan3 zuo4
titleSlug: jin-nian-shu-qi-shen-ju-liu-yue-er-shi-ba-ri-chu-fu-zhi-mo-feng-yu-shen-heng-ji-er-bian-qing-you-gan-zuo
author: 晁說之
authorPinyin: chao2 shuo1 zhi1
authorSlug: chao-shuo-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 庚暑既云初，甲運将復浹。
- 正當相火行，如持溽土□。
- 炎熾及雲霄，煩燠況僕妾。
- 皇天不勝毒，一日思自愜。
- 箕畢靡遑舍，巢穴徒更讋。
- 兩脚壓嶙峋，風威振巀嶫。
- 滂沲驅鬼神，庭除覓舟楫。
- 扶搖百年木，斬馘一瞬捷。
- 豈容壺蟻蠧，諒搜芥龍厭。
- 我屋茅何支，彼田禾已躐。
- 簡編恨枯槁，縱横恣涾浥。
- 泉酌便無情，湯餅誰爲饁。
- 亟欲撝絺綌，從此正經蹀。
- 矯首凌鶴翔，奮身脱鳶跕。
- 寧知不亹亹，俄覺復燁燁。
- 强陰難節制，衰陽易威脅。
- 藴隆增幾倍，怫鬱起重疊。
- 蝗陣暫侜張，穀根自安貼。
- 蜩狂噪百尺，鳩慚勞兩頰。
- 我亦悶賦詩，欲語而膽怯。

## 拼音

- geng1 shu3 ji4 yun2 chu1 ， jia3 yun4 jiang1 fu4 jia1 。
- zheng4 dang1 xiang1 huo3 xing2 ， ru2 chi2 ru4 tu3 □。
- yan2 chi4 ji2 yun2 xiao1 ， fan2 yu4 kuang4 pu2 qie4 。
- huang2 tian1 bu2 sheng4 du2 ， yi2 ri4 si1 zi4 qie4 。
- ji1 bi4 mi2 huang2 she4 ， chao2 xue2 tu2 geng4 zhe2 。
- liang3 jiao3 ya1 lin2 xun2 ， feng1 wei1 zhen4 jie2 ye4 。
- pang1 duo4 qu1 gui3 shen2 ， ting2 chu2 mi4 zhou1 ji2 。
- fu2 yao2 bai3 nian2 mu4 ， zhan3 guo2 yi2 shun4 jie2 。
- qi3 rong2 hu2 yi3 du4 ， liang4 sou1 jie4 long2 yan4 。
- wo3 wu1 mao2 he2 zhi1 ， bi3 tian2 he2 yi3 lie4 。
- jian3 bian1 hen4 ku1 gao3 ， zong4 heng2 zi4 ta4 yi4 。
- quan2 zhuo2 bian4 wu2 qing2 ， tang1 bing3 shui2 wei2 ye4 。
- ji2 yu4 hui1 chi1 xi4 ， cong2 ci3 zheng4 jing1 die2 。
- jiao3 shou3 ling2 he4 xiang2 ， fen4 shen1 tuo1 yuan1 dian3 。
- ning2 zhi1 bu4 wei3 wei3 ， e2 jue2 fu4 ye4 ye4 。
- qiang2 yin1 nan2 jie2 zhi4 ， shuai1 yang2 yi4 wei1 xie2 。
- yun4 long2 zeng1 ji1 bei4 ， fu2 yu4 qi3 zhong4 die2 。
- huang2 zhen4 zan4 zhou1 zhang1 ， gu3 gen1 zi4 an1 tie1 。
- tiao2 kuang2 zao4 bai3 chi3 ， jiu1 can2 lao2 liang3 jia2 。
- wo3 yi4 men4 fu4 shi1 ， yu4 yu3 er2 dan3 qie4 。

## 注释

## 译文

## 赏析
