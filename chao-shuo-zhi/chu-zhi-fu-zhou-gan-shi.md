---
id: chao-shuo-zhi-chu-zhi-fu-zhou-gan-shi
title: 初至鄜州感事
titlePinyin: chu1 zhi4 fu1 zhou1 gan3 shi4
titleSlug: chu-zhi-fu-zhou-gan-shi
author: 晁說之
authorPinyin: chao2 shuo1 zhi1
authorSlug: chao-shuo-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 罪斥云一紀，常亦守官箴。
- 置身江海畔，放言麋鹿岑。
- 大吏不呵譴，小吏自堪任。
- 蝦菜日異饌，著書敵南金。
- 豈無二三子，善叩響不沈。
- 更逢四高士，語妙何愔愔。
- 俯攬塵土影，仰攄冰玉心。
- 苦辛雖在昔，菑穫實於今。
- 歸榜不忍速，故廬尚可尋。
- 金閨朝轇轕，荃壁夢蕭森。
- 領闊貽爾誚，新貴使我瘖。
- 饑寒一丈室，奔走九秋砧。
- 長坂馬難健，敗絮虱易侵。
- 池西别故舊，税駕雕山陰。
- 白翟無曩迹，赫連有脱鐔。
- 幸哉廊廟術，勇不誇縱擒。
- 誓表前日來，父子恩更深。
- 戰士老腐粟，癯儒適懦襟。
- 羊肥卧沙種，酒美西涼斟。
- 農武自先烈，五律勤窺臨。
- 禮樂被遠俗，三嘆斥哇淫。
- 勉旃不再辱，聊爾容華簪。
- 斂迹有餘愧，難聞弦誦音。
- 尚喜屋山阿，雙泉如鳴琴。
- 遠明桑苧翁，品茶疑未諶。
- 洞中有仙者，得度人駸駸。
- 長生非敢望，却粒實所欽。
- 腸空不貯愁，慮絕發奇祲。
- 何勞東臯計，即日返幽林。
- 難忘平昔興，一爲梁甫吟。

## 拼音

- zui4 chi4 yun2 yi2 ji4 ， chang2 yi4 shou3 guan1 zhen1 。
- zhi4 shen1 jiang1 hai3 pan4 ， fang4 yan2 mi2 lu4 cen2 。
- da4 li4 bu4 he1 qian3 ， xiao3 li4 zi4 kan1 ren4 。
- xia1 cai4 ri4 yi4 zhuan4 ， zhu4 shu1 di2 nan2 jin1 。
- qi3 wu2 er4 san1 zi3 ， shan4 kou4 xiang3 bu4 shen3 。
- geng4 feng2 si4 gao1 shi4 ， yu3 miao4 he2 yin1 yin1 。
- fu3 lan3 chen2 tu3 ying3 ， yang3 shu1 bing1 yu4 xin1 。
- ku3 xin1 sui1 zai4 xi1 ， zi1 huo4 shi2 wu1 jin1 。
- gui1 bang3 bu4 ren3 su4 ， gu4 lu2 shang4 ke3 xun2 。
- jin1 gui1 chao2 jiao1 ge2 ， quan2 bi4 meng4 xiao1 sen1 。
- ling3 kuo4 yi2 er3 qiao4 ， xin1 gui4 shi3 wo3 yin1 。
- ji1 han2 yi2 zhang4 shi4 ， ben1 zou3 jiu3 qiu1 zhen1 。
- chang2 ban3 ma3 nan2 jian4 ， bai4 xu4 shi1 yi4 qin1 。
- chi2 xi1 bie2 gu4 jiu4 ， shui4 jia4 diao1 shan1 yin1 。
- bai2 zhai2 wu2 nang3 ji4 ， he4 lian2 you3 tuo1 xin2 。
- xing4 zai1 lang2 miao4 shu4 ， yong3 bu4 kua1 zong4 qin2 。
- shi4 biao3 qian2 ri4 lai2 ， fu4 zi3 en1 geng4 shen1 。
- zhan4 shi4 lao3 fu3 su4 ， qu2 ru2 shi4 nuo4 jin1 。
- yang2 fei2 wo4 sha1 zhong3 ， jiu3 mei3 xi1 liang2 zhen1 。
- nong2 wu3 zi4 xian1 lie4 ， wu3 lü4 qin2 kui1 lin2 。
- li3 le4 bei4 yuan3 su2 ， san1 tan4 chi4 wa1 yin2 。
- mian3 zhan1 bu2 zai4 ru3 ， liao2 er3 rong2 hua2 zan1 。
- lian3 ji4 you3 yu2 kui4 ， nan2 wen2 xian2 song4 yin1 。
- shang4 xi3 wu1 shan1 a1 ， shuang1 quan2 ru2 ming2 qin2 。
- yuan3 ming2 sang1 zhu4 weng1 ， pin3 cha2 yi2 wei4 chen2 。
- dong4 zhong1 you3 xian1 zhe3 ， de2 du4 ren2 qin1 qin1 。
- chang2 sheng1 fei1 gan3 wang4 ， que4 li4 shi2 suo3 qin1 。
- chang2 kong1 bu2 zhu4 chou2 ， lü4 jue2 fa1 qi2 jin4 。
- he2 lao2 dong1 gao1 ji4 ， ji2 ri4 fan3 you1 lin2 。
- nan2 wang4 ping2 xi1 xing1 ， yi4 wei2 liang2 fu3 yin2 。

## 注释

## 译文

## 赏析
