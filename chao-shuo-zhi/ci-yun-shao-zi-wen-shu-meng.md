---
id: chao-shuo-zhi-ci-yun-shao-zi-wen-shu-meng
title: 次韻邵子文書夢
titlePinyin: ci4 yun4 shao4 zi3 wen2 shu1 meng4
titleSlug: ci-yun-shao-zi-wen-shu-meng
author: 晁說之
authorPinyin: chao2 shuo1 zhi1
authorSlug: chao-shuo-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 先生有道無寸田，長歌擊壤醉伊川。
- 今式玄冢高嵩巒，嗣子詩禮老益端。
- 少從父友學其難，一書百讀口角涎。
- 父友寸步簡策邊，聲名九州四海寛。
- 時有狂瀾匯怒湍，百媸安肯一着妍。
- 獨樂園中往復還，蝴蝶沼上青草煙。
- 書成硯穴氣桓桓，蒼生屬望十九年。
- 聖時未肯誤儒冠，倐見佩玉朝珊珊。
- 汴洛迎送路接連，急急政如渴赴泉。
- 跛者釋杖瘠肥羶，兵偃不用盧重環。
- 貨利去若風中幡，抉蔀一發天下言。
- 白髮舊德殿中間，經行求士趨傳餐。
- 先生之子難鬱盤，綠衣春色行度關。
- 羣賢並進讓後先，山摧棟折何茫然。
- 人間此夢白日前，況乃枕簞夜穩眠。
- 仙山塵絕遠囂煎，雲樓煙閣白鶴閒。
- 若嚬若笑玉女顔，我欲並之無因緣。
- 傍意若謂堪憫憐，是間有汝世之賢。
- 此公不死神常全，王僑偓佺不及肩。
- 汝曹蟻輩徒攻堅，欲子見之駭衆仙。
- 子色不平羞青山，我爲子往問彼天。
- 誰敢少弄天公權，蘧蘧夢斷目鰥鰥。
- 但覺毛骨輕且便，賦詩不怕衆險艱。

## 拼音

- xian1 sheng0 you3 dao4 wu2 cun4 tian2 ， chang2 ge1 ji1 rang3 zui4 yi1 chuan1 。
- jin1 shi4 xuan2 zhong3 gao1 song1 luan2 ， si4 zi3 shi1 li3 lao3 yi4 duan1 。
- shao3 cong2 fu4 you3 xue2 qi2 nan2 ， yi4 shu1 bai3 du2 kou3 jiao3 xian2 。
- fu4 you3 cun4 bu4 jian3 ce4 bian1 ， sheng1 ming2 jiu3 zhou1 si4 hai3 kuan1 。
- shi2 you3 kuang2 lan2 hui4 nu4 tuan1 ， bai3 chi1 an1 ken3 yi1 zhe0 yan2 。
- du2 le4 yuan2 zhong1 wang3 fu4 huan2 ， hu2 die2 zhao3 shang4 qing1 cao3 yan1 。
- shu1 cheng2 yan4 xue2 qi4 huan2 huan2 ， cang1 sheng1 shu3 wang4 shi2 jiu3 nian2 。
- sheng4 shi2 wei4 ken3 wu4 ru2 guan1 ， shu1 jian4 pei4 yu4 chao2 shan1 shan1 。
- bian4 luo4 ying2 song4 lu4 jie1 lian2 ， ji2 ji2 zheng4 ru2 ke3 fu4 quan2 。
- bo3 zhe3 shi4 zhang4 ji2 fei2 shan1 ， bing1 yan3 bu2 yong4 lu2 zhong4 huan2 。
- huo4 li4 qu4 ruo4 feng1 zhong1 fan1 ， jue2 bu4 yi4 fa1 tian1 xia4 yan2 。
- bai2 fa4 jiu4 de2 dian4 zhong1 jian4 ， jing1 xing2 qiu2 shi4 qu1 chuan2 can1 。
- xian1 sheng1 zhi1 zi3 nan2 yu4 pan2 ， lü4 yi1 chun1 se4 xing2 du4 guan1 。
- qun2 xian2 bing4 jin4 rang4 hou4 xian1 ， shan1 cui1 dong4 zhe2 he2 mang2 ran2 。
- ren2 jian4 ci3 meng4 bai2 ri4 qian2 ， kuang4 nai3 zhen3 dan1 ye4 wen3 mian2 。
- xian1 shan1 chen2 jue2 yuan3 xiao1 jian1 ， yun2 lou2 yan1 ge2 bai2 he4 xian2 。
- ruo4 pin2 ruo4 xiao4 yu4 nü3 yan2 ， wo3 yu4 bing4 zhi1 wu2 yin1 yuan2 。
- bang4 yi4 ruo4 wei4 kan1 min3 lian2 ， shi4 jian4 you3 ru3 shi4 zhi1 xian2 。
- ci3 gong1 bu4 si3 shen2 chang2 quan2 ， wang2 qiao2 wo4 quan2 bu4 ji2 jian1 。
- ru3 cao2 yi3 bei4 tu2 gong1 jian1 ， yu4 zi3 jian4 zhi1 hai4 zhong4 xian1 。
- zi3 se4 bu4 ping2 xiu1 qing1 shan1 ， wo3 wei2 zi3 wang3 wen4 bi3 tian1 。
- shui2 gan3 shao3 nong4 tian1 gong1 quan2 ， qu2 qu2 meng4 duan4 mu4 guan1 guan1 。
- dan4 jue2 mao2 gu3 qing1 qie3 bian4 ， fu4 shi1 bu2 pa4 zhong4 xian3 jian1 。

## 注释

## 译文

## 赏析
