---
id: ceng-xie-ti-da-er-xin-an-guan-she-san-le-zhai
title: 題大兒新安官舍三樂齋
titlePinyin: ti2 da4 er2 xin1 an1 guan1 she4 san1 le4 zhai1
titleSlug: ti-da-er-xin-an-guan-she-san-le-zhai
author: 曾協
authorPinyin: ceng2 xie2
authorSlug: ceng-xie
dynasty: 唐
dynastyPinyin: tang2
dynastySlug: tang
tags: [] 
---

## 正文

- 吾先聖人徒，游夏同淵源。
- 孝友與忠信，入道先本根。
- 下視晉楚富，商歌滿乾坤。
- 一唯了萬事，伋軻繼師尊。
- 至今百世後，家法要不煩。
- 近數高曾來，潔身等璵璠。
- 當時天下士，白首稱曾門。
- 世掇太常第，自致冕與軒。
- 養祿到北堂，孝哉無間言。
- 猶悲鯉庭空，遺恨終自吞。
- 至我壯無成，浪使歲月奔。
- 文科始不嗣，媿此朱兩轓。
- 賴汝念祖烈，先登倡諸孫。
- 寂寥四十載，重拜雨露恩。
- 吾年獨天假，將雛見飛翻。
- 靦顔幸一洗，積德慚九原。
- 三年作尉歸，橫經處侯藩。
- 孤城山水稠，草木霜不蕃。
- 官閒身無事，舊書可重繙。
- 故職在六經，緒業勤討論。
- 避堂舍翁媼，齒在髮未髠。
- 不憂俸酸寒，羅列奉晨飧。
- 公黌沸絃誦，私室合箎塤。
- 氣完萬物輕，始驗中所存。
- 結屋將樂此，不換鐘鼓喧。
- 愛汝此樂地，老蒼離童昏。
- 朱金了無慕，况廼紈綺繁。
- 真趣出自然，盎盎如春溫。
- 名齋憐汝志，可使薄俗敦。
- 此樂吾家無，詩之勸仍昆。

## 拼音

- wu2 xian1 sheng4 ren2 tu2 ， you2 xia4 tong2 yuan1 yuan2 。
- xiao4 you3 yu3 zhong1 xin4 ， ru4 dao4 xian1 ben3 gen1 。
- xia4 shi4 jin4 chu3 fu4 ， shang1 ge1 man3 qian2 kun1 。
- yi4 wei2 le0 wan4 shi4 ， ji2 ke1 ji4 shi1 zun1 。
- zhi4 jin1 bai3 shi4 hou4 ， jia1 fa3 yao4 bu4 fan2 。
- jin4 shu4 gao1 ceng2 lai2 ， jie2 shen1 deng3 yu2 fan2 。
- dang1 shi2 tian1 xia4 shi4 ， bai2 shou3 cheng1 ceng2 men2 。
- shi4 duo1 tai4 chang2 di4 ， zi4 zhi4 mian3 yu3 xuan1 。
- yang3 lu4 dao4 bei3 tang2 ， xiao4 zai1 wu2 jian4 yan2 。
- you2 bei1 li3 ting2 kong1 ， yi2 hen4 zhong1 zi4 tun1 。
- zhi4 wo3 zhuang4 wu2 cheng2 ， lang4 shi3 sui4 yue4 ben1 。
- wen2 ke1 shi3 bu2 si4 ， kui4 ci3 zhu1 liang3 fan1 。
- lai4 ru3 nian4 zu3 lie4 ， xian1 deng1 chang4 zhu1 sun1 。
- ji4 liao2 si4 shi2 zai4 ， zhong4 bai4 yu3 lu4 en1 。
- wu2 nian2 du2 tian1 jia3 ， jiang1 chu2 jian4 fei1 fan1 。
- mian3 yan2 xing4 yi4 xi3 ， ji1 de2 can2 jiu3 yuan2 。
- san1 nian2 zuo4 wei4 gui1 ， heng2 jing1 chu3 hou2 fan1 。
- gu1 cheng2 shan1 shui3 chou2 ， cao3 mu4 shuang1 bu4 fan1 。
- guan1 xian2 shen1 wu2 shi4 ， jiu4 shu1 ke3 zhong4 fan1 。
- gu4 zhi2 zai4 liu4 jing1 ， xu4 ye4 qin2 tao3 lun4 。
- bi4 tang2 she4 weng1 ao3 ， chi3 zai4 fa4 wei4 kun1 。
- bu4 you1 feng4 suan1 han2 ， luo2 lie4 feng4 chen2 sun1 。
- gong1 hong2 fei4 xian2 song4 ， si1 shi4 he2 chi2 xun1 。
- qi4 wan2 wan4 wu4 qing1 ， shi3 yan4 zhong1 suo3 cun2 。
- jie2 wu1 jiang1 le4 ci3 ， bu2 huan4 zhong1 gu3 xuan1 。
- ai4 ru3 ci3 le4 di4 ， lao3 cang1 li2 tong2 hun1 。
- zhu1 jin1 le0 wu2 mu4 ， kuang4 nai3 wan2 qi3 fan2 。
- zhen1 qu4 chu1 zi4 ran2 ， ang4 ang4 ru2 chun1 wen1 。
- ming2 zhai1 lian2 ru3 zhi4 ， ke3 shi3 bao2 su2 dun1 。
- ci3 le4 wu2 jia1 wu2 ， shi1 zhi1 quan4 reng2 kun1 。

## 注释

## 译文

## 赏析
