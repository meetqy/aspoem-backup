---
id: ceng-xie-deng-qi-xian-bei-chuang
title: 鄧器先北窗
titlePinyin: deng4 qi4 xian1 bei3 chuang1
titleSlug: deng-qi-xian-bei-chuang
author: 曾協
authorPinyin: ceng2 xie2
authorSlug: ceng-xie
dynasty: 唐
dynastyPinyin: tang2
dynastySlug: tang
tags: [] 
---

## 正文

- 今人競圖南，朗朗百間屋。
- 夫子胡不然，嚮晦一窗足。
- 北窗吾亦愛，嘗謂所樂獨。
- 豈知交游中，昌歜或同欲。
- 光澄窮永晝，風遠宜三伏。
- 誦書音和平，高卧夢清熟。
- 吟詩與作賦，未覺環堵蹙。
- 心安爾許寬，六合寄一粟。
- 閑聽飛雨灑，靜看游蜂觸。
- 一笑知莫逆，排闥不待速。

## 拼音

- jin1 ren2 jing4 tu2 nan2 ， lang3 lang3 bai3 jian4 wu1 。
- fu1 zi3 hu2 bu4 ran2 ， xiang4 hui4 yi4 chuang1 zu2 。
- bei3 chuang1 wu2 yi4 ai4 ， chang2 wei4 suo3 le4 du2 。
- qi3 zhi1 jiao1 you2 zhong1 ， chang1 chu4 huo4 tong2 yu4 。
- guang1 cheng2 qiong2 yong3 zhou4 ， feng1 yuan3 yi2 san1 fu2 。
- song4 shu1 yin1 he2 ping2 ， gao1 wo4 meng4 qing1 shu2 。
- yin2 shi1 yu3 zuo4 fu4 ， wei4 jue2 huan2 du3 cu4 。
- xin1 an1 er3 xu1 kuan1 ， liu4 he2 ji4 yi2 su4 。
- xian2 ting1 fei1 yu3 sa3 ， jing4 kan4 you2 feng1 chu4 。
- yi2 xiao4 zhi1 mo4 ni4 ， pai2 ta4 bu2 dai4 su4 。

## 注释

## 译文

## 赏析
