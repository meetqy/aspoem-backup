---
id: zhao-xiang-ji-zha-chuan-diao-dian-cheng-shi-er-yun
title: 寄霅川刁殿丞十二韻
titlePinyin: ji4 zha4 chuan1 diao1 dian4 cheng2 shi2 er4 yun4
titleSlug: ji-zha-chuan-diao-dian-cheng-shi-er-yun
author: 趙湘
authorPinyin: zhao4 xiang1
authorSlug: zhao-xiang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 柳渾曾吟郡，中間遇牧之。
- 留連皆往日，寂寞偶多時。
- 物象應無改，軒車自有期。
- 憶山辭闕早，採藥上官遲。
- 澤國閒堪賞，公堂靜好窺。
- 掃苔紅葉過，臨水白蘋移。
- 樹石秋供畫，汀洲曉入詩。
- 謳謠漁父得，孤潔鷺鷥知。
- 笛外風含酒，樓中月照棋。
- 野田耕带雨，寒井汲和澌。
- 城郭煙霞近，人家橘柚垂。
- 會須尋此景，況與二公宜。

## 拼音

- liu3 hun2 ceng2 yin2 jun4 ， zhong1 jian4 yu4 mu4 zhi1 。
- liu2 lian2 jie1 wang3 ri4 ， ji4 mo4 ou3 duo1 shi2 。
- wu4 xiang4 ying1 wu2 gai3 ， xuan1 ju1 zi4 you3 qi1 。
- yi4 shan1 ci2 que4 zao3 ， cai3 yao4 shang4 guan1 chi2 。
- ze2 guo2 xian2 kan1 shang3 ， gong1 tang2 jing4 hao3 kui1 。
- sao3 tai2 hong2 ye4 guo4 ， lin2 shui3 bai2 pin2 yi2 。
- shu4 shi2 qiu1 gong4 hua4 ， ting1 zhou1 xiao3 ru4 shi1 。
- ou1 yao2 yu2 fu4 de2 ， gu1 jie2 lu4 si1 zhi1 。
- di2 wai4 feng1 han2 jiu3 ， lou2 zhong1 yue4 zhao4 qi2 。
- ye3 tian2 geng1 dai4 yu3 ， han2 jing3 ji2 he2 si1 。
- cheng2 guo1 yan1 xia2 jin4 ， ren2 jia1 ju2 you4 chui2 。
- hui4 xu1 xun2 ci3 jing3 ， kuang4 yu3 er4 gong1 yi2 。

## 注释

## 译文

## 赏析
