---
id: zhao-xiang-song-song
title: 宋頌
titlePinyin: song4 song4
titleSlug: song-song
author: 趙湘
authorPinyin: zhao4 xiang1
authorSlug: zhao-xiang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 九區混茫，皇天錫皇。
- 羲教農化，勛紀華彰。
- 繼華於禹，承禹於湯。
- 比於文武，逮其成康。
- 聖道攸傳，富壽無疆。
- 隋之棄仁，天命不常。
- 殱厥侈毒，祚歸巨唐。
- 唐孫復昏，蕩於四方。
- 民瘼其咨，逾於懷襄。
- 草創中間，崩析滋章。
- 割山裂川，國爲披猖。
- 氓不堪命，神恫其殃。
- 俾宋有圖，橫弛豎張。
- 日月五辰，齊其啟光。
- 實維太祖，肇基建邦。
- 有若有苗，逆命弗祥。
- 爰整其師，赫怒斯揚。
- 荆舒既貢，南海趨蹌。
- 庸蜀微盧，雖險無當。
- 惟爾曰夏，毒靡有流，民始克昌。
- 屢饑而饌，久渴而漿。
- 冰極授衣，暑煩降凉。
- 洎我聖君，傳葉振芳。
- 聖神仁明，浩浩汪汪。
- 吳人來王，并汾懾降。
- 服不以戎，鼓罔其鏜。
- 風雨攸暨，如禽集翔。
- 淳復天人，禮修夏商。
- 前正後直，左賢右良。
- 忠正並驅，回邪跼藏。
- 鰥恤寡矜，寇屏宄亡。
- 藥蒸石黎，法衡度量。
- 乃宅孝悌，乃謹序庠。
- 衣帛食肉，罔有攸傷。
- 關譏匪艱，什一靡龐。
- 雖有罟網，不罹汙潢。
- 雖有山林，不亂斧斨。
- 雖有權衡，民不以强。
- 雖有郛郭，民不以防。
- 宗廟既清，郊社甚莊。
- 品物爭瑞，史載交相。
- 未誥俗化，將時合蒼。
- 盈耳四海，但聞洋洋。
- 其雍其熙，無施無爲。
- 乾坤法之，治於垂衣。
- 蒙彼蚩蚩，不覺不知。
- 天下一致，夫何慮思。
- 清之浄之，平之泰之。
- 倏變於道，殊途同歸。
- 偉焉厥圖，本蕃益枝。
- 百世之後，實流其奇。
- 史官既良，康哉具書。
- 古有吉甫，爲宣王詩。
- 是故臣湘，作夫頌辭。
- 聖德形容，神明告茲。
- 狂斐恐慴，少頌史遺。

## 拼音

- jiu3 qu1 hun4 mang2 ， huang2 tian1 xi1 huang2 。
- xi1 jiao4 nong2 hua4 ， xun1 ji4 hua2 zhang1 。
- ji4 hua2 wu1 yu3 ， cheng2 yu3 wu1 tang1 。
- bi3 wu1 wen2 wu3 ， dai3 qi2 cheng2 kang1 。
- sheng4 dao4 you1 chuan2 ， fu4 shou4 wu2 jiang1 。
- sui2 zhi1 qi4 ren2 ， tian1 ming4 bu4 chang2 。
- jian1 jue2 chi3 du2 ， zuo4 gui1 ju4 tang2 。
- tang2 sun1 fu4 hun1 ， dang4 wu1 si4 fang1 。
- min2 mo4 qi2 zi1 ， yu2 wu1 huai2 xiang1 。
- cao3 chuang4 zhong1 jian4 ， beng1 xi1 zi1 zhang1 。
- ge1 shan1 lie4 chuan1 ， guo2 wei2 pi1 chang1 。
- mang2 bu4 kan1 ming4 ， shen2 dong4 qi2 yang1 。
- bi3 song4 you3 tu2 ， heng2 chi2 shu4 zhang1 。
- ri4 yue4 wu3 chen2 ， qi2 qi2 qi3 guang1 。
- shi2 wei2 tai4 zu3 ， zhao4 ji1 jian4 bang1 。
- you3 ruo4 you3 miao2 ， ni4 ming4 fu2 xiang2 。
- yuan2 zheng3 qi2 shi1 ， he4 nu4 si1 yang2 。
- jing1 shu1 ji4 gong4 ， nan2 hai3 qu1 qiang1 。
- yong1 shu3 wei1 lu2 ， sui1 xian3 wu2 dang1 。
- wei2 er3 yue1 xia4 ， du2 mi2 you3 liu2 ， min2 shi3 ke4 chang1 。
- lü3 ji1 er2 zhuan4 ， jiu3 ke3 er2 jiang1 。
- bing1 ji2 shou4 yi1 ， shu3 fan2 jiang4 liang2 。
- ji4 wo3 sheng4 jun1 ， chuan2 ye4 zhen4 fang1 。
- sheng4 shen2 ren2 ming2 ， hao4 hao4 wang1 wang1 。
- wu2 ren2 lai2 wang2 ， bing4 fen2 she4 jiang4 。
- fu2 bu4 yi3 rong2 ， gu3 wang3 qi2 tang1 。
- feng1 yu3 you1 ji4 ， ru2 qin2 ji2 xiang2 。
- chun2 fu4 tian1 ren2 ， li3 xiu1 xia4 shang1 。
- qian2 zheng4 hou4 zhi2 ， zuo3 xian2 you4 liang2 。
- zhong1 zheng4 bing4 qu1 ， hui2 xie2 ju2 cang2 。
- guan1 xu4 gua3 jin1 ， kou4 ping2 gui3 wang2 。
- yao4 zheng1 shi2 li2 ， fa3 heng2 du4 liang4 。
- nai3 zhai2 xiao4 ti4 ， nai3 jin3 xu4 xiang2 。
- yi1 bo2 shi2 rou4 ， wang3 you3 you1 shang1 。
- guan1 ji1 fei3 jian1 ， shen2 yi4 mi2 pang2 。
- sui1 you3 gu3 wang3 ， bu4 li2 wu1 huang2 。
- sui1 you3 shan1 lin2 ， bu2 luan4 fu3 qiang1 。
- sui1 you3 quan2 heng2 ， min2 bu4 yi3 qiang2 。
- sui1 you3 fu2 guo1 ， min2 bu4 yi3 fang2 。
- zong1 miao4 ji4 qing1 ， jiao1 she4 shen4 zhuang1 。
- pin3 wu4 zheng1 rui4 ， shi3 zai4 jiao1 xiang4 。
- wei4 gao4 su2 hua4 ， jiang1 shi2 he2 cang1 。
- ying2 er3 si4 hai3 ， dan4 wen2 yang2 yang2 。
- qi2 yong1 qi2 xi1 ， wu2 shi1 wu2 wei2 。
- qian2 kun1 fa3 zhi1 ， zhi4 wu1 chui2 yi1 。
- meng2 bi3 chi1 chi1 ， bu4 jue2 bu4 zhi1 。
- tian1 xia4 yi2 zhi4 ， fu1 he2 lü4 si1 。
- qing1 zhi1 jing4 zhi1 ， ping2 zhi1 tai4 zhi1 。
- shu1 bian4 wu1 dao4 ， shu1 tu2 tong2 gui1 。
- wei3 yan1 jue2 tu2 ， ben3 fan1 yi4 zhi1 。
- bai3 shi4 zhi1 hou4 ， shi2 liu2 qi2 qi2 。
- shi3 guan1 ji4 liang2 ， kang1 zai1 ju4 shu1 。
- gu3 you3 ji2 fu3 ， wei2 xuan1 wang2 shi1 。
- shi4 gu4 chen2 xiang1 ， zuo4 fu1 song4 ci2 。
- sheng4 de2 xing2 rong2 ， shen2 ming2 gao4 zi1 。
- kuang2 fei3 kong3 she4 ， shao3 song4 shi3 yi2 。

## 注释

## 译文

## 赏析
