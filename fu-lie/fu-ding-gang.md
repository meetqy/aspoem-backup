---
id: fu-lie-fu-ding-gang
title: 浮碇岡
titlePinyin: fu2 ding4 gang1
titleSlug: fu-ding-gang
author: 傅烈
authorPinyin: fu4 lie4
authorSlug: fu-lie
dynasty: 唐
dynastyPinyin: tang2
dynastySlug: tang
tags: [] 
---

## 正文

- 洪水未必能流山，別島安得居人間。
- 扶桑夜半光吐焰，銅龍白晝飛塵寰。
- 初聞其事驚且異，傳言豈或流千蠻。
- 試將圖牒爲考訂，山中記載皆班班。
- 扶藜喜作山中行，勝處不復愁天慳。
- 樓臺自是人隔絕，峰岫直與天回環。
- 憑虛搜冥一眺望，日觀朱明兩山向。
- 乃知雲浮山更浮，二山總在三山上。
- 從來凡眼不見識，怪怪奇奇千萬狀。
- 我疑靈竇皆國寶，不待山人留心匠。
- 丹崖佛迹直末耳，天鞏名山世基仗。
- 干戈昔爲聞馬嵬，有壇百尺那能開。
- 坐中一笑失道士，國勢隨滅如烟埃。
- 清廟祀典歲歲舉，慶基福地源源來。
- 願將此山比南山，歌詩直紀山之隈。

## 拼音

- hong2 shui3 wei4 bi4 neng2 liu2 shan1 ， bie2 dao3 an1 de2 ju1 ren2 jian4 。
- fu2 sang1 ye4 ban4 guang1 tu3 yan4 ， tong2 long2 bai2 zhou4 fei1 chen2 huan2 。
- chu1 wen2 qi2 shi4 jing1 qie3 yi4 ， chuan2 yan2 qi3 huo4 liu2 qian1 man2 。
- shi4 jiang1 tu2 die2 wei2 kao3 ding4 ， shan1 zhong1 ji4 zai4 jie1 ban1 ban1 。
- fu2 li2 xi3 zuo4 shan1 zhong1 hang2 ， sheng4 chu3 bu2 fu4 chou2 tian1 qian1 。
- lou2 tai2 zi4 shi4 ren2 ge2 jue2 ， feng1 xiu4 zhi2 yu3 tian1 hui2 huan2 。
- ping2 xu1 sou1 ming2 yi2 tiao4 wang4 ， ri4 guan1 zhu1 ming2 liang3 shan1 xiang4 。
- nai3 zhi1 yun2 fu2 shan1 geng4 fu2 ， er4 shan1 zong3 zai4 san1 shan1 shang4 。
- cong2 lai2 fan2 yan3 bu2 jian4 shi2 ， guai4 guai4 qi2 qi2 qian1 wan4 zhuang4 。
- wo3 yi2 ling2 dou4 jie1 guo2 bao3 ， bu2 dai4 shan1 ren2 liu2 xin1 jiang4 。
- dan1 ya2 fo2 ji4 zhi2 mo4 er3 ， tian1 gong3 ming2 shan1 shi4 ji1 zhang4 。
- gan1 ge1 xi1 wei2 wen2 ma3 wei2 ， you3 tan2 bai3 chi3 na4 neng2 kai1 。
- zuo4 zhong1 yi2 xiao4 shi1 dao4 shi0 ， guo2 shi4 sui2 mie4 ru2 yan1 ai1 。
- qing1 miao4 si4 dian3 sui4 sui4 ju3 ， qing4 ji1 fu2 di4 yuan2 yuan2 lai2 。
- yuan4 jiang1 ci3 shan1 bi3 nan2 shan1 ， ge1 shi1 zhi2 ji4 shan1 zhi1 wei1 。

## 注释

## 译文

## 赏析
