---
id: yan-yi-zhong-he-bi-yu-qian-feng-shi
title: 和碧玉千峰詩
titlePinyin: he2 bi4 yu4 qian1 feng1 shi1
titleSlug: he-bi-yu-qian-feng-shi
author: 顔頤仲
authorPinyin: yan2 yi2 zhong4
authorSlug: yan-yi-zhong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 道在穹壤間，如日照萬國。
- 淳乾再中天，斯文荷申錫。
- 惟時朱夫子，一柱擎天力。
- 勉齋妙心傳，月印寒潭碧。
- 東野正始音，絕唱未易續。
- 昕庭萬言對，珠璣燦盈掬。
- 一麾壓南州，寒谷回春燠。
- 煌煌漳水珠，照燿崑山玉。
- 美哉巽齋守，傑構捐金錢。
- 橫經踞臯比，冠劍來三千。
- 賢侯揭新扁，偉觀還當年。
- 孰能踵公武，名蓋東南天。
- 經畬望有秋，譬彼田舍翁。
- 學道猶學醫，百脈期疏通。
- 立身尚名節，峻峙千仞峰。
- 勉哉蹈前修，毋與流俗同。

## 拼音

- dao4 zai4 qiong2 rang3 jian4 ， ru2 ri4 zhao4 wan4 guo2 。
- chun2 qian2 zai4 zhong1 tian1 ， si1 wen2 he2 shen1 xi1 。
- wei2 shi2 zhu1 fu1 zi3 ， yi2 zhu4 qing2 tian1 li4 。
- mian3 zhai1 miao4 xin1 chuan2 ， yue4 yin4 han2 tan2 bi4 。
- dong1 ye3 zheng4 shi3 yin1 ， jue2 chang4 wei4 yi4 xu4 。
- xin1 ting2 wan4 yan2 dui4 ， zhu1 ji1 can4 ying2 ju1 。
- yi4 hui1 ya1 nan2 zhou1 ， han2 gu3 hui2 chun1 yu4 。
- huang2 huang2 zhang1 shui3 zhu1 ， zhao4 yao4 kun1 shan1 yu4 。
- mei3 zai1 xun4 zhai1 shou3 ， jie2 gou4 juan1 jin1 qian2 。
- heng2 jing1 ju4 gao1 bi3 ， guan1 jian4 lai2 san1 qian1 。
- xian2 hou2 jie1 xin1 bian3 ， wei3 guan1 huan2 dang1 nian2 。
- shu2 neng2 zhong3 gong1 wu3 ， ming2 gai4 dong1 nan2 tian1 。
- jing1 she1 wang4 you3 qiu1 ， pi4 bi3 tian2 she4 weng1 。
- xue2 dao4 you2 xue2 yi1 ， bai3 mai4 qi1 shu1 tong1 。
- li4 shen1 shang4 ming2 jie2 ， jun4 zhi4 qian1 ren4 feng1 。
- mian3 zai1 dao3 qian2 xiu1 ， wu2 yu3 liu2 su2 tong2 。

## 注释

## 译文

## 赏析
