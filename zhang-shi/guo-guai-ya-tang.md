---
id: zhang-shi-guo-guai-ya-tang
title: 過乖崖堂
titlePinyin: guo4 guai1 ya2 tang2
titleSlug: guo-guai-ya-tang
author: 張栻
authorPinyin: zhang1 shi4
authorSlug: zhang-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 平生乖崖公，及此拜仿像。
- 凜然風埃外，餘子避英爽。
- 憶公昔正色，抗論指邪枉。
- 念當絕其根，所畏日滋長。
- 晴空轟雷霆，下土走魅魍。
- 云何廊廟姿，半世江海上。
- 徒令治郡聲，迄今滿天壤。
- 論相危及公，亦豈坐倔彊。
- 嗟哉彼隘俗，利欲扼其吭。
- 聞公卓絕風，吐舌仍儻怳。
- 豈知古之人，事業係所養。
- 臨機隨手應，如爬適苛癢。
- 李侯亦高世，希蹤自疇曩。
- 萬里見丹青，高堂闢虛敞。
- 琅琅壁間記，讀者興慕仰。
- 我來歲云莫，霜林振餘響。
- 嘆息重徘徊，題詩詔吾黨。

## 拼音

- ping2 sheng1 guai1 ya2 gong1 ， ji2 ci3 bai4 fang3 xiang4 。
- lin3 ran2 feng1 ai1 wai4 ， yu2 zi3 bi4 ying1 shuang3 。
- yi4 gong1 xi1 zheng4 se4 ， kang4 lun4 zhi3 xie2 wang3 。
- nian4 dang1 jue2 qi2 gen1 ， suo3 wei4 ri4 zi1 chang2 。
- qing2 kong1 hong1 lei2 ting2 ， xia4 tu3 zou3 mei4 wang3 。
- yun2 he2 lang2 miao4 zi1 ， ban4 shi4 jiang1 hai3 shang4 。
- tu2 ling4 zhi4 jun4 sheng1 ， qi4 jin1 man3 tian1 rang3 。
- lun4 xiang1 wei1 ji2 gong1 ， yi4 qi3 zuo4 jue4 qiang2 。
- jie1 zai1 bi3 ai4 su2 ， li4 yu4 e4 qi2 keng1 。
- wen2 gong1 zhuo2 jue2 feng1 ， tu3 she2 reng2 tang3 huang3 。
- qi3 zhi1 gu3 zhi1 ren2 ， shi4 ye4 xi4 suo3 yang3 。
- lin2 ji1 sui2 shou3 ying1 ， ru2 pa2 shi4 ke1 yang3 。
- li3 hou2 yi4 gao1 shi4 ， xi1 zong1 zi4 chou2 nang3 。
- wan4 li3 jian4 dan1 qing1 ， gao1 tang2 pi4 xu1 chang3 。
- lang2 lang2 bi4 jian4 ji4 ， du2 zhe3 xing1 mu4 yang3 。
- wo3 lai2 sui4 yun2 mo4 ， shuang1 lin2 zhen4 yu2 xiang3 。
- tan4 xi1 zhong4 pai2 huai2 ， ti2 shi1 zhao4 wu2 dang3 。

## 注释

## 译文

## 赏析
