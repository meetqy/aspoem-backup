---
id: zhang-shi-qing-ming-hou-qi-ri-yu-ke-tong-wei-shui-dong-zhi-you-yi-chao-fu-ci
title: 清明後七日與客同爲水東之游翌朝賦此
titlePinyin: qing1 ming2 hou4 qi1 ri4 yu3 ke4 tong2 wei2 shui3 dong1 zhi1 you2 yi4 chao2 fu4 ci3
titleSlug: qing-ming-hou-qi-ri-yu-ke-tong-wei-shui-dong-zhi-you-yi-chao-fu-ci
author: 張栻
authorPinyin: zhang1 shi4
authorSlug: zhang-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 平生山水癖，妙處只自知。
- 夙約常寡味，邂逅愜心期。
- 幅巾與藜杖，安步隨所之。
- 朅來坐官府，頗覺此願違。
- 城頭望羣峯，欲往類絆羈。
- 三春苦風雨，晴日一伸眉。
- 沙邊散車騎，竹輿從嘔咿。
- 獨與三四客，野服相追隨。
- 亭高俯空曠，洞古探瓌奇。
- 懸崖隠日月，幽壑蟠蛟螭。
- 澗水雜鳴佩，松風發清吹。
- 興來即傾酒，語到亦論詩。
- 聊揩簿書眼，償此閒暇時。
- 所歷固未厭，所感多餘思。
- 昔遊木葉下，今茲綠陰肥。
- 江山雖可識，歲月迺如馳。
- 素餐豈不念，懷安敢云私。
- 歸來耿不寐，欹枕聽晨鷄。

## 拼音

- ping2 sheng1 shan1 shui3 pi3 ， miao4 chu3 zhi1 zi4 zhi1 。
- su4 yue1 chang2 gua3 wei4 ， xie4 hou4 qie4 xin1 qi1 。
- fu2 jin1 yu3 li2 zhang4 ， an1 bu4 sui2 suo3 zhi1 。
- qie4 lai2 zuo4 guan1 fu3 ， po1 jue2 ci3 yuan4 wei2 。
- cheng2 tou2 wang4 qun2 feng1 ， yu4 wang3 lei4 ban4 ji1 。
- san1 chun1 ku3 feng1 yu3 ， qing2 ri4 yi4 shen1 mei2 。
- sha1 bian1 san4 ju1 qi2 ， zhu2 yu2 cong2 ou3 yi1 。
- du2 yu3 san1 si4 ke4 ， ye3 fu2 xiang1 zhui1 sui2 。
- ting2 gao1 fu3 kong1 kuang4 ， dong4 gu3 tan4 gui1 qi2 。
- xuan2 ya2 yin3 ri4 yue4 ， you1 he4 pan2 jiao1 chi1 。
- jian4 shui3 za2 ming2 pei4 ， song1 feng1 fa1 qing1 chui1 。
- xing1 lai2 ji2 qing1 jiu3 ， yu3 dao4 yi4 lun4 shi1 。
- liao2 kai1 bo2 shu1 yan3 ， chang2 ci3 xian2 xia2 shi2 。
- suo3 li4 gu4 wei4 yan4 ， suo3 gan3 duo1 yu2 si1 。
- xi1 you2 mu4 ye4 xia4 ， jin1 zi1 lü4 yin1 fei2 。
- jiang1 shan1 sui1 ke3 shi2 ， sui4 yue4 nai3 ru2 chi2 。
- su4 can1 qi3 bu2 nian4 ， huai2 an1 gan3 yun2 si1 。
- gui1 lai2 geng3 bu2 mei4 ， qi1 zhen3 ting1 chen2 ji1 。

## 注释

## 译文

## 赏析
