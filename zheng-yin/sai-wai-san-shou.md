---
id: zheng-yin-sai-wai-san-shou
title: 塞外三首
titlePinyin: sai4 wai4 san1 shou3
titleSlug: sai-wai-san-shou
author: 鄭愔
authorPinyin: zheng4 yin1
authorSlug: zheng-yin
dynasty: 唐
dynastyPinyin: tang2
dynastySlug: tang
tags: []
---

## 正文

- 塞外蕭條望，征人此路賒。邊聲亂朔馬，秋色引胡笳。
- 遙嶂侵歸日，長城帶晚霞。斷蓬飛古戍，連雁聚寒沙。
- 海暗雲無葉，山春雪作花。丈夫期報主，萬里獨辭家。
- 荒壘三秋夕，窮郊萬里平。海陰凝獨樹，日氣下連營。
- 戎旆霜旋重，邊裘夜更輕。將軍猶轉戰，都尉不成名。
- 折柳悲春曲，吹笳斷夜聲。明年漢使返，須築受降城。
- 陽鳥南飛夜，陰山北地寒。漢家征戍客，年歲在樓蘭。
- 玉塞朔風起，金河秋月團。邊聲入鼓吹，霜氣下旌竿。
- 海外歸書斷，天涯旅鬢殘。子卿猶奉使，常向節旄看。

## 拼音

- sai4 wai4 xiao1 tiao2 wang4 ， zheng1 ren2 ci3 lu4 she1 。 bian1 sheng1 luan4 shuo4 ma3 ， qiu1 se4 yin3 hu2 jia1 。
- yao2 zhang4 qin1 gui1 ri4 ， chang2 cheng2 dai4 wan3 xia2 。 duan4 peng2 fei1 gu3 shu4 ， lian2 yan4 ju4 han2 sha1 。
- hai3 an4 yun2 wu2 ye4 ， shan1 chun1 xue3 zuo4 hua1 。 zhang4 fu0 qi1 bao4 zhu3 ， wan4 li3 du2 ci2 jia1 。
- huang1 lei3 san1 qiu1 xi1 ， qiong2 jiao1 wan4 li3 ping2 。 hai3 yin1 ning2 du2 shu4 ， ri4 qi4 xia4 lian2 ying2 。
- rong2 pei4 shuang1 xuan2 zhong4 ， bian1 qiu2 ye4 geng4 qing1 。 jiang1 jun1 you2 zhuan3 zhan4 ， du1 wei4 bu4 cheng2 ming2 。
- zhe2 liu3 bei1 chun1 qu3 ， chui1 jia1 duan4 ye4 sheng1 。 ming2 nian2 han4 shi3 fan3 ， xu1 zhu4 shou4 xiang2 cheng2 。
- yang2 niao3 nan2 fei1 ye4 ， yin1 shan1 bei3 di4 han2 。 han4 jia1 zheng1 shu4 ke4 ， nian2 sui4 zai4 lou2 lan2 。
- yu4 sai1 shuo4 feng1 qi3 ， jin1 he2 qiu1 yue4 tuan2 。 bian1 sheng1 ru4 gu3 chui1 ， shuang1 qi4 xia4 jing1 gan1 。
- hai3 wai4 gui1 shu1 duan4 ， tian1 ya2 lü3 bin4 can2 。 zi3 qing1 you2 feng4 shi3 ， chang2 xiang4 jie2 mao2 kan4 。

## 注释

## 译文

## 赏析
