---
id: yuan-jie-wa-zun-shi
title: 窊尊詩
titlePinyin: wa1 zun1 shi1
titleSlug: wa-zun-shi
author: 元結
authorPinyin: yuan2 jie2
authorSlug: yuan-jie
dynasty: 唐
dynastyPinyin: tang2
dynastySlug: tang
tags: [] 
---

## 正文

- 巉巉小山石，數峰對窊亭。
- 窊石堪爲樽，狀類不可名。
- 巡迴數尺間，如見小蓬瀛。
- 尊中酒初漲，始有島嶼生。
- 豈無日觀峰，直下臨滄溟。
- 愛之不覺醉，醉臥還自醒。
- 醒醉在尊畔，始爲吾性情。
- 若以形勝論，坐隅臨郡城。
- 平湖近階砌，近山復青青。
- 異木幾十株，林條冒簷楹。
- 盤根滿石上，皆作龍蛇形。
- 酒堂貯釀器，戶牖皆罌缾。
- 此尊可常滿，誰是陶淵明。

## 拼音

- chan2 chan2 xiao3 shan1 shi2 ， shu4 feng1 dui4 wa1 ting2 。
- wa1 shi2 kan1 wei2 zun1 ， zhuang4 lei4 bu4 ke3 ming2 。
- xun2 hui2 shu4 chi3 jian4 ， ru2 jian4 xiao3 peng2 ying2 。
- zun1 zhong1 jiu3 chu1 zhang3 ， shi3 you3 dao3 yu3 sheng1 。
- qi3 wu2 ri4 guan1 feng1 ， zhi2 xia4 lin2 cang1 ming2 。
- ai4 zhi1 bu4 jue2 zui4 ， zui4 wo4 huan2 zi4 xing3 。
- xing3 zui4 zai4 zun1 pan4 ， shi3 wei2 wu2 xing4 qing2 。
- ruo4 yi3 xing2 sheng4 lun4 ， zuo4 yu2 lin2 jun4 cheng2 。
- ping2 hu2 jin4 jie1 qi4 ， jin4 shan1 fu4 qing1 qing1 。
- yi4 mu4 ji1 shi2 zhu1 ， lin2 tiao2 mao4 yan2 ying2 。
- pan2 gen1 man3 shi2 shang4 ， jie1 zuo4 long2 she2 xing2 。
- jiu3 tang2 zhu4 niang4 qi4 ， hu4 you3 jie1 ying1 ping2 。
- ci3 zun1 ke3 chang2 man3 ， shui2 shi4 tao2 yuan1 ming2 。

## 注释

## 译文

## 赏析
