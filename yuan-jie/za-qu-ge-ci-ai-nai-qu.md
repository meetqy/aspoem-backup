---
id: yuan-jie-za-qu-ge-ci-ai-nai-qu
title: 雜曲歌辭：欸乃曲
titlePinyin: za2 qu3 ge1 ci2 ： ai3 nai3 qu3
titleSlug: za-qu-ge-ci-ai-nai-qu
author: 元結
authorPinyin: yuan2 jie2
authorSlug: yuan-jie
dynasty: 唐
dynastyPinyin: tang2
dynastySlug: tang
tags: []
---

## 正文

- 偏存名跡在人間，順俗與時未安閒。
- 來謁大官兼問政，扁舟卻入九疑山。
- 湘江二月春水準，滿月和風宜夜行。
- 唱橈欲過平陽戍，守吏相呼問姓名。
- 千里楓林煙雨深，無朝無暮有猿吟。
- 停橈靜聽曲中意，好是雲山韶濩音。
- 零陵郡北湘水東，浯溪形勝滿湘中。
- 溪口石顛堪自逸，誰能相伴作漁翁。
- 下瀧船似入深淵，上瀧船似欲升天。
- 瀧南始到九疑郡，應絕高人乘興船。

## 拼音

- pian1 cun2 ming2 ji4 zai4 ren2 jian4 ， shun4 su2 yu3 shi2 wei4 an1 xian2 。
- lai2 ye4 da4 guan1 jian1 wen4 zheng4 ， pian1 zhou1 que4 ru4 jiu3 yi2 shan1 。
- xiang1 jiang1 er4 yue4 chun1 shui3 zhun3 ， man3 yue4 he2 feng1 yi2 ye4 xing2 。
- chang4 rao2 yu4 guo4 ping2 yang2 shu4 ， shou3 li4 xiang1 hu1 wen4 xing4 ming2 。
- qian1 li3 feng1 lin2 yan1 yu3 shen1 ， wu2 chao2 wu2 mu4 you3 yuan2 yin2 。
- ting2 rao2 jing4 ting1 qu3 zhong4 yi4 ， hao3 shi4 yun2 shan1 shao2 hu4 yin1 。
- ling2 ling2 jun4 bei3 xiang1 shui3 dong1 ， wu2 xi1 xing2 sheng4 man3 xiang1 zhong1 。
- xi1 kou3 shi2 dian1 kan1 zi4 yi4 ， shui2 neng2 xiang1 ban4 zuo4 yu2 weng1 。
- xia4 long2 chuan2 si4 ru4 shen1 yuan1 ， shang4 long2 chuan2 si4 yu4 sheng1 tian1 。
- long2 nan2 shi3 dao4 jiu3 yi2 jun4 ， ying1 jue2 gao1 ren2 cheng2 xing1 chuan2 。

## 注释

## 译文

## 赏析
