---
id: lu-lun-song-ji-zhong-fu-xiao-shu-gui-chu-zhou-jiu-shan
title: 送吉中孚校書歸楚州舊山
titlePinyin: song4 ji2 zhong1 fu2 xiao4 shu1 gui1 chu3 zhou1 jiu4 shan1
titleSlug: song-ji-zhong-fu-xiao-shu-gui-chu-zhou-jiu-shan
author: 盧綸
authorPinyin: lu2 lun2
authorSlug: lu-lun
dynasty: 唐
dynastyPinyin: tang2
dynastySlug: tang
tags: [] 
---

## 正文

- 青袍芸閣郎，談笑挹侯王。
- 舊籙藏雲穴，新詩滿帝鄉。
- 名高閑不得，到處人爭識。
- 誰知冰雪顏，已雜風塵色。
- 此去復如何，東臯岐路多。
- 藉芳臨紫陌，回首憶滄波。
- 年來倦蕭索，但說淮南樂。
- 並檝湖上遊，連檣月中泊。
- 沿溜入閶門，千燈夜市喧。
- 喜逢鄰舍伴，遙語問鄉園。
- 下淮風自急，樹杪分郊邑。
- 送客隨岸行，離人出帆立。
- 漁村繞水田，澹澹隔晴煙。
- 欲就林中醉，先期石上眠。
- 林昏天未曙，但向雲邊去。
- 暗入無路山，心知有花處。
- 登高日轉明，下望見春城。
- 洞裏草空長，塚邊人自耕。
- 寥寥行異境，過盡千峰影。
- 露色凝古壇，泉聲落寒井。
- 仙成不可期，多別自堪悲。
- 爲問桃源客，何人見亂時。

## 拼音

- qing1 pao2 yun2 ge2 lang2 ， tan2 xiao4 yi4 hou2 wang2 。
- jiu4 lu4 cang2 yun2 xue2 ， xin1 shi1 man3 di4 xiang1 。
- ming2 gao1 xian2 bu4 de2 ， dao4 chu3 ren2 zheng1 shi2 。
- shui2 zhi1 bing1 xue3 yan2 ， yi3 za2 feng1 chen2 se4 。
- ci3 qu4 fu4 ru2 he2 ， dong1 gao1 qi2 lu4 duo1 。
- jie4 fang1 lin2 zi3 mo4 ， hui2 shou3 yi4 cang1 bo1 。
- nian2 lai2 juan4 xiao1 suo3 ， dan4 shuo1 huai2 nan2 le4 。
- bing4 ji2 hu2 shang4 you2 ， lian2 qiang2 yue4 zhong1 bo2 。
- yan2 liu1 ru4 chang1 men2 ， qian1 deng1 ye4 shi4 xuan1 。
- xi3 feng2 lin2 she4 ban4 ， yao2 yu3 wen4 xiang1 yuan2 。
- xia4 huai2 feng1 zi4 ji2 ， shu4 miao3 fen1 jiao1 yi4 。
- song4 ke4 sui2 an4 xing2 ， li2 ren2 chu1 fan1 li4 。
- yu2 cun1 rao4 shui3 tian2 ， dan4 dan4 ge2 qing2 yan1 。
- yu4 jiu4 lin2 zhong1 zui4 ， xian1 qi1 shi2 shang4 mian2 。
- lin2 hun1 tian1 wei4 shu3 ， dan4 xiang4 yun2 bian1 qu4 。
- an4 ru4 wu2 lu4 shan1 ， xin1 zhi1 you3 hua1 chu3 。
- deng1 gao1 ri4 zhuan3 ming2 ， xia4 wang4 jian4 chun1 cheng2 。
- dong4 li3 cao3 kong1 chang2 ， zhong3 bian1 ren2 zi4 geng1 。
- liao2 liao2 xing2 yi4 jing4 ， guo4 jin4 qian1 feng1 ying3 。
- lu4 se4 ning2 gu3 tan2 ， quan2 sheng1 luo4 han2 jing3 。
- xian1 cheng2 bu4 ke3 qi1 ， duo1 bie2 zi4 kan1 bei1 。
- wei2 wen4 tao2 yuan2 ke4 ， he2 ren2 jian4 luan4 shi2 。

## 注释

## 译文

## 赏析
