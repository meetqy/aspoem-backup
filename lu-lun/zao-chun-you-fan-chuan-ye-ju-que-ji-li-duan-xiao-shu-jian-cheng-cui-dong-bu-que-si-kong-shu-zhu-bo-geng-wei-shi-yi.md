---
id: lu-lun-zao-chun-you-fan-chuan-ye-ju-que-ji-li-duan-xiao-shu-jian-cheng-cui-dong-bu-que-si-kong-shu-zhu-bo-geng-wei-shi-yi
title: 早春遊樊川野居却寄李端校書兼呈崔峒補闕司空曙主簿耿湋拾遺
titlePinyin: zao3 chun1 you2 fan2 chuan1 ye3 ju1 que4 ji4 li3 duan1 xiao4 shu1 jian1 cheng2 cui1 dong4 bu3 que4 si1 kong1 shu3 zhu3 bo2 geng3 wei2 shi2 yi2
titleSlug: zao-chun-you-fan-chuan-ye-ju-que-ji-li-duan-xiao-shu-jian-cheng-cui-dong-bu-que-si-kong-shu-zhu-bo-geng-wei-shi-yi
author: 盧綸
authorPinyin: lu2 lun2
authorSlug: lu-lun
dynasty: 唐
dynastyPinyin: tang2
dynastySlug: tang
tags: [] 
---

## 正文

- 白水遍溝堘，青山對杜陵。
- 晴明人望鶴，曠野鹿隨僧。
- 古柳連巢折，荒堤帶草崩。
- 陰橋全覆雪，瀑溜半垂冰。
- 鬬鼠搖松影，遊龜落石層。
- 韶光偏不待，衰敗巧相仍。
- 桂樹曾爭折，龍門幾共登。
- 琴師阮校尉，詩和柳吳興。
- 舐筆求書扇，張屏看畫蠅。
- 卜鄰空遂約，問卦獨無徵。
- 投足經危路，收才遇直繩。
- 守農窮自固，行樂病何能。
- 掩帙蓬蒿晚，臨川景氣澄。
- 颯然成一叟，誰更慕騫騰。

## 拼音

- bai2 shui3 bian4 gou1 cheng2 ， qing1 shan1 dui4 du4 ling2 。
- qing2 ming2 ren2 wang4 he4 ， kuang4 ye3 lu4 sui2 seng1 。
- gu3 liu3 lian2 chao2 zhe2 ， huang1 di1 dai4 cao3 beng1 。
- yin1 qiao2 quan2 fu4 xue3 ， pu4 liu1 ban4 chui2 bing1 。
- dou4 shu3 yao2 song1 ying3 ， you2 gui1 luo4 shi2 ceng2 。
- shao2 guang1 pian1 bu2 dai4 ， shuai1 bai4 qiao3 xiang1 reng2 。
- gui4 shu4 ceng2 zheng1 zhe2 ， long2 men2 ji1 gong4 deng1 。
- qin2 shi1 ruan3 xiao4 wei4 ， shi1 he2 liu3 wu2 xing1 。
- shi4 bi3 qiu2 shu1 shan4 ， zhang1 ping2 kan4 hua4 ying2 。
- bu3 lin2 kong1 sui4 yue1 ， wen4 gua4 du2 wu2 zhi3 。
- tou2 zu2 jing1 wei1 lu4 ， shou1 cai2 yu4 zhi2 sheng2 。
- shou3 nong2 qiong2 zi4 gu4 ， xing2 le4 bing4 he2 neng2 。
- yan3 zhi4 peng2 hao1 wan3 ， lin2 chuan1 jing3 qi4 cheng2 。
- sa4 ran2 cheng2 yi4 sou3 ， shui2 geng4 mu4 qian1 teng2 。

## 注释

## 译文

## 赏析
