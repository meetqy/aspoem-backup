---
id: lu-lun-shu-qing-shang-da-yin-shi-xiong
title: 書情上大尹十兄
titlePinyin: shu1 qing2 shang4 da4 yin3 shi2 xiong1
titleSlug: shu-qing-shang-da-yin-shi-xiong
author: 盧綸
authorPinyin: lu2 lun2
authorSlug: lu-lun
dynasty: 唐
dynastyPinyin: tang2
dynastySlug: tang
tags: [] 
---

## 正文

- 紫陌絕纖埃，油幢千騎來。
- 剖辭紛若雨，犇吏殷成雷。
- 聖澤初憂壅，羣心本在台。
- 海鱗方潑刺，雲翼暫徘徊。
- 芳室芝蘭茂，春蹊桃李開。
- 江湖餘派少，鴻鴈遠聲哀。
- 命厭蓍龜誘，年驚弟姪催。
- 磨鉛慙砥礪，揮策愧駑駘。
- 玉管能喧谷，金爐可變灰。
- 應憐費思者，銜淚亦銜枚。

## 拼音

- zi3 mo4 jue2 xian1 ai1 ， you2 zhuang4 qian1 qi2 lai2 。
- pou1 ci2 fen1 ruo4 yu3 ， ben1 li4 yin1 cheng2 lei2 。
- sheng4 ze2 chu1 you1 yong1 ， qun2 xin1 ben3 zai4 tai2 。
- hai3 lin2 fang1 po1 ci4 ， yun2 yi4 zan4 pai2 huai2 。
- fang1 shi4 zhi1 lan2 mao4 ， chun1 qi1 tao2 li3 kai1 。
- jiang1 hu2 yu2 pai4 shao3 ， hong2 yan4 yuan3 sheng1 ai1 。
- ming4 yan4 shi1 gui1 you4 ， nian2 jing1 di4 zhi2 cui1 。
- mo2 qian1 can2 di3 li4 ， hui1 ce4 kui4 nu2 tai2 。
- yu4 guan3 neng2 xuan1 gu3 ， jin1 lu2 ke3 bian4 hui1 。
- ying1 lian2 fei4 si1 zhe3 ， xian2 lei4 yi4 xian2 mei2 。

## 注释

## 译文

## 赏析
