---
id: lu-lun-tai-bai-xi-feng-ou-su-ju-zhu-er-zun-shi-shi-shi-chen-deng-qian-yan-ping-tiao-shu-huai-ji-shi-ji-cheng-feng-xiang-qi-yuan-wai-zhang-shi-yu
title: 太白西峯偶宿車祝二尊師石室晨登前巘憑眺書懷即事寄呈鳳翔齊員外張侍御
titlePinyin: tai4 bai2 xi1 feng1 ou3 su4 ju1 zhu4 er4 zun1 shi1 shi2 shi4 chen2 deng1 qian2 yan3 ping2 tiao4 shu1 huai2 ji2 shi4 ji4 cheng2 feng4 xiang2 qi2 yuan2 wai4 zhang1 shi4 yu4
titleSlug: tai-bai-xi-feng-ou-su-ju-zhu-er-zun-shi-shi-shi-chen-deng-qian-yan-ping-tiao-shu-huai-ji-shi-ji-cheng-feng-xiang-qi-yuan-wai-zhang-shi-yu
author: 盧綸
authorPinyin: lu2 lun2
authorSlug: lu-lun
dynasty: 唐
dynastyPinyin: tang2
dynastySlug: tang
tags: [] 
---

## 正文

- 弱齡誠昧鄙，遇勝惟求止。
- 如何羈滯中，得步青冥裏。
- 青冥有桂藂，冰雪兩仙翁。
- 毛節未歸海，丹梯閑倚空。
- 逍遙擬上清，洞府不知名。
- 醮罷雨雷至，客辭山忽明。
- 山明鳥聲樂，日氣生嵓壑。
- 嵓壑樹脩脩，白雲如水流。
- 白雲消散盡，隴塞儼然秋。
- 積阻關河固，綿聯烽戍稠。
- 五營承廟略，四野失邊愁。
- 吁嗟繫塵役，又負靈仙迹。
- 芝朮自芳香，泥沙幾沈溺。
- 書此欲沾衣，平生事每違。
- 煙霄不可仰，鸞鶴自追隨。

## 拼音

- ruo4 ling2 cheng2 mei4 bi3 ， yu4 sheng4 wei2 qiu2 zhi3 。
- ru2 he2 ji1 zhi4 zhong1 ， de2 bu4 qing1 ming2 li3 。
- qing1 ming2 you3 gui4 cong2 ， bing1 xue3 liang3 xian1 weng1 。
- mao2 jie2 wei4 gui1 hai3 ， dan1 ti1 xian2 yi3 kong1 。
- xiao1 yao2 ni3 shang4 qing1 ， dong4 fu3 bu4 zhi1 ming2 。
- jiao4 ba4 yu3 lei2 zhi4 ， ke4 ci2 shan1 hu1 ming2 。
- shan1 ming2 niao3 sheng1 le4 ， ri4 qi4 sheng1 yan2 he4 。
- yan2 he4 shu4 xiu1 xiu1 ， bai2 yun2 ru2 shui3 liu2 。
- bai2 yun2 xiao1 san4 jin4 ， long3 sai1 yan3 ran2 qiu1 。
- ji1 zu3 guan1 he2 gu4 ， mian2 lian2 feng1 shu4 chou2 。
- wu3 ying2 cheng2 miao4 lüe4 ， si4 ye3 shi1 bian1 chou2 。
- xu1 jie1 xi4 chen2 yi4 ， you4 fu4 ling2 xian1 ji4 。
- zhi1 zhu2 zi4 fang1 xiang1 ， ni2 sha1 ji1 shen3 ni4 。
- shu1 ci3 yu4 zhan1 yi1 ， ping2 sheng1 shi4 mei3 wei2 。
- yan1 xiao1 bu4 ke3 yang3 ， luan2 he4 zi4 zhui1 sui2 。

## 注释

## 译文

## 赏析
