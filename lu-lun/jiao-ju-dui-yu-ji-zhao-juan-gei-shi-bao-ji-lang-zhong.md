---
id: lu-lun-jiao-ju-dui-yu-ji-zhao-juan-gei-shi-bao-ji-lang-zhong
title: 郊居對雨寄趙涓給事包佶郎中
titlePinyin: jiao1 ju1 dui4 yu3 ji4 zhao4 juan1 gei3 shi4 bao1 ji2 lang2 zhong1
titleSlug: jiao-ju-dui-yu-ji-zhao-juan-gei-shi-bao-ji-lang-zhong
author: 盧綸
authorPinyin: lu2 lun2
authorSlug: lu-lun
dynasty: 唐
dynastyPinyin: tang2
dynastySlug: tang
tags: [] 
---

## 正文

- 暑雨青山裏，隨風到野居。
- 亂漚浮曲砌，懸溜響前除。
- 塵鏡愁多掩，蓬頭嬾更梳。
- 夜窗淒枕席，陰壁潤圖書。
- 蕭颯宜新竹，龍鐘拾野蔬。
- 石泉空自咽，藥圃不堪鋤。
- 濁水淙深轍，荒蘭擁敗渠。
- 繁枝留宿鳥，碎浪出寒魚。
- 桑屐時登望，荷衣自卷舒。
- 應憐在泥滓，無路託高車。

## 拼音

- shu3 yu3 qing1 shan1 li3 ， sui2 feng1 dao4 ye3 ju1 。
- luan4 ou1 fu2 qu3 qi4 ， xuan2 liu1 xiang3 qian2 chu2 。
- chen2 jing4 chou2 duo1 yan3 ， peng2 tou2 lan3 geng4 shu1 。
- ye4 chuang1 qi1 zhen3 xi2 ， yin1 bi4 run4 tu2 shu1 。
- xiao1 sa4 yi2 xin1 zhu2 ， long2 zhong1 shi2 ye3 shu1 。
- shi2 quan2 kong1 zi4 yan4 ， yao4 pu3 bu4 kan1 chu2 。
- zhuo2 shui3 cong2 shen1 zhe2 ， huang1 lan2 yong1 bai4 qu2 。
- fan2 zhi1 liu2 su4 niao3 ， sui4 lang4 chu1 han2 yu2 。
- sang1 ji1 shi2 deng1 wang4 ， he2 yi1 zi4 juan3 shu1 。
- ying1 lian2 zai4 ni2 zi3 ， wu2 lu4 tuo1 gao1 ju1 。

## 注释

## 译文

## 赏析
