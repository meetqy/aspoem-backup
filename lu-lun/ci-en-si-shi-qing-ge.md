---
id: lu-lun-ci-en-si-shi-qing-ge
title: 慈恩寺石磬歌
titlePinyin: ci2 en1 si4 shi2 qing4 ge1
titleSlug: ci-en-si-shi-qing-ge
author: 盧綸
authorPinyin: lu2 lun2
authorSlug: lu-lun
dynasty: 唐
dynastyPinyin: tang2
dynastySlug: tang
tags: [] 
---

## 正文

- 靈山石磬生海西，海濤平處與山齊。
- 長眉老僧同佛力，呪使鮫人往求得。
- 珠穴沈成綠浪痕，天衣拂盡蒼苔色。
- 星漢徘徊山有風，禪翁靜扣月明中。
- 羣仙下雲龍出水，鸞鶴交飛半空裏。
- 山精木魅不可聽，落葉秋砧一時起。
- 花宮杳杳響泠泠，無數沙門昏夢醒。
- 古廊燈下見行道，疎林池邊聞誦經。
- 徒壯洪鐘祕高閣，萬金費盡工雕鑿。
- 豈如全質挂青松，數葉殘雲一片峯。
- 吾師寶之壽中國，願同劫石無終極。

## 拼音

- ling2 shan1 shi2 qing4 sheng1 hai3 xi1 ， hai3 tao1 ping2 chu3 yu3 shan1 qi2 。
- chang2 mei2 lao3 seng1 tong2 fo2 li4 ， zhou4 shi3 jiao1 ren2 wang3 qiu2 de2 。
- zhu1 xue2 shen3 cheng2 lü4 lang4 hen2 ， tian1 yi1 fu2 jin4 cang1 tai2 se4 。
- xing1 han4 pai2 huai2 shan1 you3 feng1 ， shan4 weng1 jing4 kou4 yue4 ming2 zhong1 。
- qun2 xian1 xia4 yun2 long2 chu1 shui3 ， luan2 he4 jiao1 fei1 ban4 kong1 li3 。
- shan1 jing1 mu4 mei4 bu4 ke3 ting1 ， luo4 ye4 qiu1 zhen1 yi4 shi2 qi3 。
- hua1 gong1 yao3 yao3 xiang3 ling2 ling2 ， wu2 shu4 sha1 men2 hun1 meng4 xing3 。
- gu3 lang2 deng1 xia4 jian4 hang2 dao4 ， shu1 lin2 chi2 bian1 wen2 song4 jing1 。
- tu2 zhuang4 hong2 zhong1 bi4 gao1 ge2 ， wan4 jin1 fei4 jin4 gong1 diao1 zao2 。
- qi3 ru2 quan2 zhi4 gua4 qing1 song1 ， shu4 ye4 can2 yun2 yi2 pian4 feng1 。
- wu2 shi1 bao3 zhi1 shou4 zhong1 guo2 ， yuan4 tong2 jie2 shi2 wu2 zhong1 ji2 。

## 注释

## 译文

## 赏析
