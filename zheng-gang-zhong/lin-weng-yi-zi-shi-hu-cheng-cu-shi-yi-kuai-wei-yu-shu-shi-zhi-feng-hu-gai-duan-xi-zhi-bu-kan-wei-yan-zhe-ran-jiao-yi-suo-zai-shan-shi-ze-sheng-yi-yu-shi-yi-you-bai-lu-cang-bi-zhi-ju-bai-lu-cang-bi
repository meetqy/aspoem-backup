---
id: zheng-gang-zhong-lin-weng-yi-zi-shi-hu-cheng-cu-shi-yi-kuai-wei-yu-shu-shi-zhi-feng-hu-gai-duan-xi-zhi-bu-kan-wei-yan-zhe-ran-jiao-yi-suo-zai-shan-shi-ze-sheng-yi-yu-shi-yi-you-bai-lu-cang-bi-zhi-ju-bai-lu-cang-bi-shi-jian-xi-han-shu-ruo-nai-wang-zhen-jia-yi-mei-e-ze-yu-bu-zhi-ci-shi-zhi-yu-zhen-shan-guo-tong-yi-zai
title: 鄰翁以紫石斛承粗石一塊爲予書室之奉斛蓋端溪之不堪爲硯者然較以所載山石則勝矣予是以有白鹿蒼璧之句白鹿蒼璧事見西漢書若乃忘真假遺美惡則予不知此石之與真山果同異哉
titlePinyin: lin2 weng1 yi3 zi3 shi2 hu2 cheng2 cu1 shi2 yi2 kuai4 wei2 yu3 shu1 shi4 zhi1 feng4 hu2 gai4 duan1 xi1 zhi1 bu4 kan1 wei2 yan4 zhe3 ran2 jiao4 yi3 suo3 zai4 shan1 shi2 ze2 sheng4 yi3 yu3 shi4 yi3 you3 bai2 lu4 cang1 bi4 zhi1 ju4 bai2 lu4 cang1 bi4 shi4 jian4 xi1 han4 shu1 ruo4 nai3 wang4 zhen1 jia3 yi2 mei3 e4 ze2 yu3 bu4 zhi1 ci3 shi2 zhi1 yu3 zhen1 shan1 guo3 tong2 yi4 zai1
titleSlug: lin-weng-yi-zi-shi-hu-cheng-cu-shi-yi-kuai-wei-yu-shu-shi-zhi-feng-hu-gai-duan-xi-zhi-bu-kan-wei-yan-zhe-ran-jiao-yi-suo-zai-shan-shi-ze-sheng-yi-yu-shi-yi-you-bai-lu-cang-bi-zhi-ju-bai-lu-cang-bi-shi-jian-xi-han-shu-ruo-nai-wang-zhen-jia-yi-mei-e-ze-yu-bu-zhi-ci-shi-zhi-yu-zhen-shan-guo-tong-yi-zai
author: 鄭剛中
authorPinyin: zheng4 gang1 zhong1
authorSlug: zheng-gang-zhong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 見山不見理，真假析爲二。
- 看假作真山，細大豈殊致。
- 鄰翁憐索居，奉我石一塊。
- 嵌空坐短小，枯澀少堅膩。
- 承以下巖紫，其體潤而細。
- 翁言白鹿皮，蒼璧慚倒置。
- 殷勤加謝翁，分别非所會。
- 但見眼中山，屹立出塵外。
- 侵寒欲清癯，向晚亦孤翠。
- 蕭蕭風雨天，雲氣或冥晦。
- 雖無禽鳥聲，頗若巖洞邃。
- 側耳聽其中，恐有隱者在。

## 拼音

- jian4 shan1 bu2 jian4 li3 ， zhen1 jia3 xi1 wei2 er4 。
- kan4 jia3 zuo4 zhen1 shan1 ， xi4 da4 qi3 shu1 zhi4 。
- lin2 weng1 lian2 suo3 ju1 ， feng4 wo3 shi2 yi2 kuai4 。
- qian4 kong1 zuo4 duan3 xiao3 ， ku1 se4 shao3 jian1 ni4 。
- cheng2 yi3 xia4 yan2 zi3 ， qi2 ti3 run4 er2 xi4 。
- weng1 yan2 bai2 lu4 pi2 ， cang1 bi4 can2 dao3 zhi4 。
- yin1 qin2 jia1 xie4 weng1 ， fen1 bie2 fei1 suo3 hui4 。
- dan4 jian4 yan3 zhong1 shan1 ， yi4 li4 chu1 chen2 wai4 。
- qin1 han2 yu4 qing1 qu2 ， xiang4 wan3 yi4 gu1 cui4 。
- xiao1 xiao1 feng1 yu3 tian1 ， yun2 qi4 huo4 ming2 hui4 。
- sui1 wu2 qin2 niao3 sheng1 ， po1 ruo4 yan2 dong4 sui4 。
- ce4 er3 ting1 qi2 zhong1 ， kong3 you3 yin3 zhe3 zai4 。

## 注释

## 译文

## 赏析
