---
id: zheng-gang-zhong-pei-quan-jun-fu-zheng-min-jiu-ri-you-xi-shan
title: 陪權郡符正民九日遊西山
titlePinyin: pei2 quan2 jun4 fu2 zheng4 min2 jiu3 ri4 you2 xi1 shan1
titleSlug: pei-quan-jun-fu-zheng-min-jiu-ri-you-xi-shan
author: 鄭剛中
authorPinyin: zheng4 gang1 zhong1
authorSlug: zheng-gang-zhong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 符公寄郡理，犀刄不可觸。
- 白晝庭無訟，一切就整肅。
- 秋風九月涼，閑暇顧僚屬。
- 謂兹落帽會，千載有賢躅。
- 西山多爽氣，盍亦具騶僕。
- 曉出古城隅，薄霧隱疏木。
- 乍見溪山明，已洗簿書俗。
- 雲間阿蘭若，小步徧深曲。
- 逸興不受制，更到山之麓。
- 弔古動髙懷，臨風展遐矚。
- 扶光迫西汜，回棹泛清淥。
- 鈎簾陳密坐，羅列進肴餗。
- 賓客岸巾幘，禮數免拘束。
- 時因笑語驚，鷗鷺入蘆竹。
- 導從偃旌旗，城郭初燈燭。
- 我愧人物微，情睠久虛辱。
- 終日陪後乘，可但玩黄菊。
- 亦復見民田，枯秸瘦無糓。
- 那能給租賦，止可縱芻牧。
- 吾民窘窮狀，蠧損非一目。
- 願施膏澤手，小使千里足。
- 化此登髙樂，泮散入幽谷。
- 盡令登春臺，老稚同皷腹。
- 公徐登廟堂，摩天逞鴻鵠。
- 下瞰清中原，更作四海福。

## 拼音

- fu2 gong1 ji4 jun4 li3 ， xi1 ren4 bu4 ke3 chu4 。
- bai2 zhou4 ting2 wu2 song4 ， yi2 qie4 jiu4 zheng3 su4 。
- qiu1 feng1 jiu3 yue4 liang2 ， xian2 xia2 gu4 liao2 shu3 。
- wei4 zi1 luo4 mao4 hui4 ， qian1 zai4 you3 xian2 zhu2 。
- xi1 shan1 duo1 shuang3 qi4 ， he2 yi4 ju4 zou1 pu2 。
- xiao3 chu1 gu3 cheng2 yu2 ， bao2 wu4 yin3 shu1 mu4 。
- zha4 jian4 xi1 shan1 ming2 ， yi3 xi3 bo2 shu1 su2 。
- yun2 jian4 a1 lan2 ruo4 ， xiao3 bu4 bian4 shen1 qu3 。
- yi4 xing1 bu2 shou4 zhi4 ， geng4 dao4 shan1 zhi1 lu4 。
- diao4 gu3 dong4 gao1 huai2 ， lin2 feng1 zhan3 xia2 zhu3 。
- fu2 guang1 po4 xi1 si4 ， hui2 zhao4 fan4 qing1 lu4 。
- gou1 lian2 chen2 mi4 zuo4 ， luo2 lie4 jin4 yao2 su4 。
- bin1 ke4 an4 jin1 ze2 ， li3 shu4 mian3 ju1 shu4 。
- shi2 yin1 xiao4 yu3 jing1 ， ou1 lu4 ru4 lu2 zhu2 。
- dao3 cong2 yan3 jing1 qi2 ， cheng2 guo1 chu1 deng1 zhu2 。
- wo3 kui4 ren2 wu4 wei1 ， qing2 juan4 jiu3 xu1 ru3 。
- zhong1 ri4 pei2 hou4 cheng2 ， ke3 dan4 wan2 huang2 ju2 。
- yi4 fu4 jian4 min2 tian2 ， ku1 jie1 shou4 wu2 gu3 。
- na4 neng2 gei3 zu1 fu4 ， zhi3 ke3 zong4 chu2 mu4 。
- wu2 min2 jiong3 qiong2 zhuang4 ， du4 sun3 fei1 yi2 mu4 。
- yuan4 shi1 gao1 ze2 shou3 ， xiao3 shi3 qian1 li3 zu2 。
- hua4 ci3 deng1 gao1 le4 ， pan4 san4 ru4 you1 gu3 。
- jin4 ling4 deng1 chun1 tai2 ， lao3 zhi4 tong2 gu3 fu4 。
- gong1 xu2 deng1 miao4 tang2 ， mo2 tian1 cheng3 hong2 hu2 。
- xia4 kan4 qing1 zhong1 yuan2 ， geng4 zuo4 si4 hai3 fu2 。

## 注释

## 译文

## 赏析
