---
id: zheng-gang-zhong-hu-de-hui-lang-zhong-you-li-bu-chu-shou-tong-lu-tong-she-qu-ling-hu-chu-yi-shi-ji-hui-qiao-fei-yin-kai-xiang-he-chu-song-xin-tu-zhi-ju-zi-fen-wei-yun-mou-fen-fu-yi-zi
title: 胡德輝郎中由禮部出守桐廬同舍取令狐楚移石幾回敲廢印開箱何處送新圖之句字分爲韻某分賦移字
titlePinyin: hu2 de2 hui1 lang2 zhong1 you2 li3 bu4 chu1 shou3 tong2 lu2 tong2 she4 qu3 ling2 hu2 chu3 yi2 shi2 ji1 hui2 qiao1 fei4 yin4 kai1 xiang1 he2 chu3 song4 xin1 tu2 zhi1 ju4 zi4 fen1 wei2 yun4 mou3 fen1 fu4 yi2 zi4
titleSlug: hu-de-hui-lang-zhong-you-li-bu-chu-shou-tong-lu-tong-she-qu-ling-hu-chu-yi-shi-ji-hui-qiao-fei-yin-kai-xiang-he-chu-song-xin-tu-zhi-ju-zi-fen-wei-yun-mou-fen-fu-yi-zi
author: 鄭剛中
authorPinyin: zheng4 gang1 zhong1
authorSlug: zheng-gang-zhong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 春風吹楊花，楊花亂江湄。
- 中有使君船，雙橈倚漣漪。
- 少駐一盃頃，容我成此詩。
- 人生天地間，用舍當聽隨。
- 棟幹無衰氣，匠石寧肯遺。
- 姑存萬牛力，輕重惟所施。
- 方公在瀛洲，衆論稱瑰奇。
- 圖書浩探討，笑閲寒暑移。
- 取作南宫郎，漸欲爲羽儀。
- 雍容入青瑣，人以旦夕期。
- 承流急師帥，小試煩一麾。
- 淮陽正不惡，安用薄彼爲。
- 第令牧民心，常如護嬰兒。
- 休息戒擾動，飽暖毋凍饑。
- 清凈乃要道，中庸亦良規。
- 桐江古佳郡，幽勝公所知。
- 一水綠浩蕩，千峰影參差。
- 鳴鳩桑葉暗，雨過稲花垂。
- 不妨乘事外，時訪嚴陵祠。
- 囊中得新句，因風寄所思。

## 拼音

- chun1 feng1 chui1 yang2 hua1 ， yang2 hua1 luan4 jiang1 mei2 。
- zhong1 you3 shi3 jun1 chuan2 ， shuang1 rao2 yi3 lian2 yi1 。
- shao3 zhu4 yi4 bei1 qing3 ， rong2 wo3 cheng2 ci3 shi1 。
- ren2 sheng1 tian1 di4 jian4 ， yong4 she4 dang1 ting1 sui2 。
- dong4 gan4 wu2 shuai1 qi4 ， jiang4 shi2 ning2 ken3 yi2 。
- gu1 cun2 wan4 niu2 li4 ， qing1 zhong4 wei2 suo3 shi1 。
- fang1 gong1 zai4 ying2 zhou1 ， zhong4 lun4 cheng1 gui1 qi2 。
- tu2 shu1 hao4 tan4 tao3 ， xiao4 yue4 han2 shu3 yi2 。
- qu3 zuo4 nan2 gong1 lang2 ， jian4 yu4 wei2 yu3 yi2 。
- yong1 rong2 ru4 qing1 suo3 ， ren2 yi3 dan4 xi1 qi1 。
- cheng2 liu2 ji2 shi1 shuai4 ， xiao3 shi4 fan2 yi4 hui1 。
- huai2 yang2 zheng4 bu2 e4 ， an1 yong4 bao2 bi3 wei2 。
- di4 ling4 mu4 min2 xin1 ， chang2 ru2 hu4 ying1 er2 。
- xiu1 xi0 jie4 rao3 dong4 ， bao3 nuan3 wu2 dong4 ji1 。
- qing1 jing4 nai3 yao4 dao4 ， zhong1 yong1 yi4 liang2 gui1 。
- tong2 jiang1 gu3 jia1 jun4 ， you1 sheng4 gong1 suo3 zhi1 。
- yi4 shui3 lü4 hao4 dang4 ， qian1 feng1 ying3 can1 cha4 。
- ming2 jiu1 sang1 ye4 an4 ， yu3 guo4 dao4 hua1 chui2 。
- bu4 fang2 cheng2 shi4 wai4 ， shi2 fang3 yan2 ling2 ci2 。
- nang2 zhong1 de2 xin1 ju4 ， yin1 feng1 ji4 suo3 si1 。

## 注释

## 译文

## 赏析
