---
id: zheng-gang-zhong-ji-guan-long
title: 紀關隴
titlePinyin: ji4 guan1 long3
titleSlug: ji-guan-long
author: 鄭剛中
authorPinyin: zheng4 gang1 zhong1
authorSlug: zheng-gang-zhong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 十載三光分，號令南北阻。
- 四達禮義鄉，限礙成蠻楚。
- 帝王豈無真，社稷固有主。
- 欃槍不待射，避路過河滸。
- 職方閲輿圖，十已歸四五。
- 窮民病巨瘡，延頸待摩拊。
- 子翼上所親，暫輟自應許。
- 詔書下雲天，所至若甘雨。
- 車前拜且迎，稽首立如堵。
- 無家不壺漿，有市皆肴脯。
- 葉底窺烏鵲，墻頭出兒女。
- 其中老人者，横涕自相語。
- 脱命向鬼手，魂魄掛網罟。
- 豈料須臾身，復此見官府。
- 願上萬萬年，左右常伊呂。
- 護持三綱全，保我左田畝。
- 予前拜老人，愧謝難縷縷。
- 塗炭置赤子，不痛非父母。
- 如問嘗膽心，念念惟率土。
- 驚風吹昏沙，北望曾後汝。
- 成功當問天，字養難用武。
- 今兹結新歡，不試師一旅。
- 開籠出飛鳥，汝亦良得所。
- 予獨顧秦關，異世目可睹。
- 郊原掌心平，猶是周膴膴。
- 岡巒抱河洛，四面踞龍虎。
- 惟時蓋世英，制馭立區宇。
- 不應移造化，私用貯狐鼠。
- 見還雖必然，永保更精處。
- 銷兵聞造兵，欲取必知與。
- 吏良民自安，德盛豈招侮。
- 道義尊本朝，好約信強虜。
- 整頓天地間，事事皆就祖。
- 吾民百憂足，可使再辛苦。
- 冠巾作人家，耕鉏飽禾黍。
- 會須太清塵，一掃净千古。
- 兹行豈不勤，道里以萬數。
- 見公自清涼，蕭然失袢暑。
- 日随下幕吏，一馬行似舞。
- 月明見旌旗，夢寐聞簫鼓。
- 棗火餅肥炊，漿酸粟饒煮。
- 徧覧江山勝，腸腹浩撐拄。
- 不見少增重，政自太無補。

## 拼音

- shi2 zai4 san1 guang1 fen1 ， hao4 ling4 nan2 bei3 zu3 。
- si4 da2 li3 yi4 xiang1 ， xian4 ai4 cheng2 man2 chu3 。
- di4 wang2 qi3 wu2 zhen1 ， she4 ji4 gu4 you3 zhu3 。
- chan2 qiang1 bu2 dai4 she4 ， bi4 lu4 guo4 he2 hu3 。
- zhi2 fang1 yue4 yu2 tu2 ， shi2 yi3 gui1 si4 wu3 。
- qiong2 min2 bing4 ju4 chuang1 ， yan2 jing3 dai4 mo2 fu3 。
- zi3 yi4 shang4 suo3 qin1 ， zan4 chuo4 zi4 ying1 xu1 。
- zhao4 shu1 xia4 yun2 tian1 ， suo3 zhi4 ruo4 gan1 yu3 。
- ju1 qian2 bai4 qie3 ying2 ， qi3 shou3 li4 ru2 du3 。
- wu2 jia1 bu4 hu2 jiang1 ， you3 shi4 jie1 yao2 pu2 。
- ye4 di3 kui1 wu1 que4 ， qiang2 tou2 chu1 er2 nü3 。
- qi2 zhong1 lao3 ren2 zhe3 ， heng2 ti4 zi4 xiang1 yu3 。
- tuo1 ming4 xiang4 gui3 shou3 ， hun2 po4 gua4 wang3 gu3 。
- qi3 liao4 xu1 yu2 shen1 ， fu4 ci3 jian4 guan1 fu3 。
- yuan4 shang4 wan4 wan4 nian2 ， zuo3 you4 chang2 yi1 lü3 。
- hu4 chi2 san1 gang1 quan2 ， bao3 wo3 zuo3 tian2 mu3 。
- yu3 qian2 bai4 lao3 ren2 ， kui4 xie4 nan2 lü3 lü3 。
- tu2 tan4 zhi4 chi4 zi3 ， bu2 tong4 fei1 fu4 mu3 。
- ru2 wen4 chang2 dan3 xin1 ， nian4 nian4 wei2 lü4 tu3 。
- jing1 feng1 chui1 hun1 sha1 ， bei3 wang4 ceng2 hou4 ru3 。
- cheng2 gong1 dang1 wen4 tian1 ， zi4 yang3 nan2 yong4 wu3 。
- jin1 zi1 jie2 xin1 huan1 ， bu2 shi4 shi1 yi4 lü3 。
- kai1 long2 chu1 fei1 niao3 ， ru3 yi4 liang2 de2 suo3 。
- yu3 du2 gu4 qin2 guan1 ， yi4 shi4 mu4 ke3 du3 。
- jiao1 yuan2 zhang3 xin1 ping2 ， you2 shi4 zhou1 wu3 wu3 。
- gang1 luan2 bao4 he2 luo4 ， si4 mian4 ju4 long2 hu3 。
- wei2 shi2 gai4 shi4 ying1 ， zhi4 yu4 li4 qu1 yu3 。
- bu4 ying1 yi2 zao4 hua4 ， si1 yong4 zhu4 hu2 shu3 。
- jian4 huan2 sui1 bi4 ran2 ， yong3 bao3 geng4 jing1 chu3 。
- xiao1 bing1 wen2 zao4 bing1 ， yu4 qu3 bi4 zhi1 yu3 。
- li4 liang2 min2 zi4 an1 ， de2 sheng4 qi3 zhao1 wu3 。
- dao4 yi4 zun1 ben3 chao2 ， hao3 yue1 xin4 qiang2 lu3 。
- zheng3 dun4 tian1 di4 jian4 ， shi4 shi4 jie1 jiu4 zu3 。
- wu2 min2 bai3 you1 zu2 ， ke3 shi3 zai4 xin1 ku3 。
- guan1 jin1 zuo4 ren2 jia1 ， geng1 chu2 bao3 he2 shu3 。
- hui4 xu1 tai4 qing1 chen2 ， yi4 sao3 jing4 qian1 gu3 。
- zi1 xing2 qi3 bu4 qin2 ， dao4 li3 yi3 wan4 shu4 。
- jian4 gong1 zi4 qing1 liang2 ， xiao1 ran2 shi1 pan4 shu3 。
- ri4 sui2 xia4 mu4 li4 ， yi4 ma3 xing2 si4 wu3 。
- yue4 ming2 jian4 jing1 qi2 ， meng4 mei4 wen2 xiao1 gu3 。
- zao3 huo3 bing3 fei2 chui1 ， jiang1 suan1 su4 rao2 zhu3 。
- bian4 lan3 jiang1 shan1 sheng4 ， chang2 fu4 hao4 cheng1 zhu3 。
- bu2 jian4 shao3 zeng1 zhong4 ， zheng4 zi4 tai4 wu2 bu3 。

## 注释

## 译文

## 赏析
