---
id: zheng-gang-zhong-gui-you-zhong-dong-si-ri-jiang-xing
title: 癸酉中冬四日江行
titlePinyin: gui3 you3 zhong1 dong1 si4 ri4 jiang1 xing2
titleSlug: gui-you-zhong-dong-si-ri-jiang-xing
author: 鄭剛中
authorPinyin: zheng4 gang1 zhong1
authorSlug: zheng-gang-zhong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 新寒蕩餘暑，小雨結離愁。
- 行人向西去，江水自東流。
- 我趁孤船歸，回腸車萬周。
- 假寐槳聲中，清夢何悠悠。
- 恍若傅兩翼，飄然得浮遊。
- 仙風入山骨，佳氣遮林邱。
- 塵外人物古，雲間樓殿幽。
- 自念此何許，而容區中囚。
- 旁有老人笑，謂予失初謀。
- 貪前慕垂餌，遂爲香所鈎。
- 今兹窮瘁身，抱病炎荒陬。
- 終歲骨肉念，百年離合憂。
- 俛默事迎送，嗟嗟亦良羞。
- 予欲從之拜，江波拍船頭。
- 危坐記惝恍，熏心省愆尤。
- 玉玷容可磨，水跌那許收。

## 拼音

- xin1 han2 dang4 yu2 shu3 ， xiao3 yu3 jie2 li2 chou2 。
- xing2 ren2 xiang4 xi1 qu4 ， jiang1 shui3 zi4 dong1 liu2 。
- wo3 chen4 gu1 chuan2 gui1 ， hui2 chang2 ju1 wan4 zhou1 。
- jia3 mei4 jiang3 sheng1 zhong1 ， qing1 meng4 he2 you1 you1 。
- huang3 ruo4 fu4 liang3 yi4 ， piao1 ran2 de2 fu2 you2 。
- xian1 feng1 ru4 shan1 gu3 ， jia1 qi4 zhe1 lin2 qiu1 。
- chen2 wai4 ren2 wu4 gu3 ， yun2 jian4 lou2 dian4 you1 。
- zi4 nian4 ci3 he2 xu1 ， er2 rong2 qu1 zhong1 qiu2 。
- pang2 you3 lao3 ren2 xiao4 ， wei4 yu3 shi1 chu1 mou2 。
- tan1 qian2 mu4 chui2 er3 ， sui4 wei2 xiang1 suo3 gou1 。
- jin1 zi1 qiong2 cui4 shen1 ， bao4 bing4 yan2 huang1 zou1 。
- zhong1 sui4 gu3 rou4 nian4 ， bai3 nian2 li2 he2 you1 。
- fu3 mo4 shi4 ying2 song4 ， jie1 jie1 yi4 liang2 xiu1 。
- yu3 yu4 cong2 zhi1 bai4 ， jiang1 bo1 pai1 chuan2 tou2 。
- wei1 zuo4 ji4 chang3 huang3 ， xun1 xin1 sheng3 qian1 you2 。
- yu4 dian4 rong2 ke3 mo2 ， shui3 die1 na4 xu1 shou1 。

## 注释

## 译文

## 赏析
