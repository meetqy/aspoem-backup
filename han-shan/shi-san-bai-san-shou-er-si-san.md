---
id: han-shan-shi-san-bai-san-shou-er-si-san
title: 詩三百三首 二四三
titlePinyin: shi1 san1 bai3 san1 shou3   er4 si4 san1
titleSlug: shi-san-bai-san-shou-er-si-san
author: 寒山
authorPinyin: han2 shan1
authorSlug: han-shan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 我有六兄弟，就中一箇惡。
- 打伊又不得，駡伊又不著。
- 處處無奈何，耽財好淫殺。
- 見好埋頭愛，貪心過羅剎。
- 阿爺惡見伊，阿孃嫌不悅。
- 昨被我捉得，惡駡恣情掣。
- 趂向無人處，一一向伊說。
- 汝今須改行，覆車須改轍。
- 若也不信受，共汝惡合殺。
- 汝受我調伏，我共汝覓活。
- 從此盡和同，如今過菩薩。
- 學業攻鑪冶，鍊盡三山鐵。
- 至今靜恬恬，衆人皆讚說。

## 拼音

- wo3 you3 liu4 xiong1 di4 ， jiu4 zhong1 yi2 ge4 e4 。
- da3 yi1 you4 bu4 de2 ， ma4 yi1 you4 bu2 zhu4 。
- chu3 chu3 wu2 nai4 he2 ， dan1 cai2 hao3 yin2 sha1 。
- jian4 hao3 mai2 tou2 ai4 ， tan1 xin1 guo4 luo2 cha4 。
- a1 ye2 e4 jian4 yi1 ， a1 niang2 xian2 bu2 yue4 。
- zuo2 bei4 wo3 zhuo1 de2 ， e4 ma4 zi4 qing2 che4 。
- chen4 xiang4 wu2 ren2 chu3 ， yi1 yi1 xiang4 yi1 shuo1 。
- ru3 jin1 xu1 gai3 hang2 ， fu4 ju1 xu1 gai3 zhe2 。
- ruo4 ye3 bu2 xin4 shou4 ， gong4 ru3 e4 he2 sha1 。
- ru3 shou4 wo3 diao4 fu2 ， wo3 gong4 ru3 mi4 huo2 。
- cong2 ci3 jin4 he2 tong2 ， ru2 jin1 guo4 pu2 sa4 。
- xue2 ye4 gong1 lu2 ye3 ， lian4 jin4 san1 shan1 tie3 。
- zhi4 jin1 jing4 tian2 tian2 ， zhong4 ren2 jie1 zan4 shuo1 。

## 注释

## 译文

## 赏析
