---
id: yuan-zhen-chun-liu-shi-yun
title: 春六十韻
titlePinyin: chun1 liu4 shi2 yun4
titleSlug: chun-liu-shi-yun
author: 元稹
authorPinyin: yuan2 zhen3
authorSlug: yuan-zhen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 節應寒灰下，春生返照中。
- 未能消積雪，已漸少回風。
- 迎氣邦經重，齋誠帝念隆。
- 龍驤紫宸北，天壓翠壇東。
- 仙仗搖佳彩，榮光荅聖衷。
- 便從威仰座，隨入大羅宮。
- 先到璇淵底，偷穿玳瑁櫳。
- 館娃朝鏡晚，太液曉冰融。
- 撩摘芳情徧，搜求好處終。
- 九霄渾可可，萬姓尚忡忡。
- 晝漏頻加箭，宵暉欲半弓。
- 驅令三殿出，乞與百蠻同。
- 直自方壺島，斜臨絕漠戎。
- 南巡曖珠樹，西轉麗崆峒。
- 度嶺梅甘坻，潛泉脈暗洪。
- 悠悠鋪塞草，冉冉著江楓。
- 蠶役投筐妾，耘催荷蓧翁。
- 既蒸難發地，仍送嬾歸鴻。
- 約略環區宇，殷勤綺鎬酆。
- 華山青黛撲，渭水碧沙蒙。
- 宿露清餘靄，晴煙塞迥空。
- 燕巢纔點綴，鶯舌最惺愡。
- 膩粉梨園白，臙脂桃徑紅。
- 鬱金垂嫩柳，罯畫委高籠。
- 地甲門闌大，天開禁掖崇。
- 層臺張舞鳳，閣道架飛虹。
- 麴糵調神化，鵷鸞竭至忠。
- 歌鍾齊錫宴，車服獎庸功。
- 俊造欣時用，閭閻賀歲豐。
- 倡樓妝㸌㸌，農野綠芃芃。
- 貴主驕矜盛，豪家恃賴雄。
- 偏霑打毬彩，頻得鑄錢銅。
- 專殺擒楊若，殊恩赦鄧通。
- 女孫新在內，嬰稚近封公。
- 游衍關心樂，詩書對面聾。
- 盤筵饒異味，音樂斥庸工。
- 酒愛油衣淺，杯誇瑪瑙烘。
- 挑鬟玉釵髻，刺繡寶裝攏。
- 啓齒呈編貝，彈絲動削蔥。
- 醉圓雙媚靨，波溢兩明瞳。
- 但賞歡無極，那知恨亦充。
- 洞房閑窈窕，庭院獨蔥蘢。
- 謝砌縈殘絮，班窗網曙蟲。
- 望夫身化石，爲伯首如蓬。
- 顧我沉憂士，騎他老病驄。
- 靜街乘曠蕩，初日接曈曨。
- 飲敗胏常渴，魂驚耳更聰。
- 虛逢好陽豔，其那苦昏懜。
- 僶俛還移步，持疑又省躬。
- 慵將疲顇質，漫走倦羸僮。
- 季月行當暮，良辰坐歎窮。
- 晉悲焚介子，魯願浴沂童。
- 燧改鮮妍火，陰繁晻澹桐。
- 瑞雲低𢈁𢈁，香雨潤濛濛。
- 藥溉分窠數，籬栽備幼沖。
- 種莎憐見葉，護筍冀成筒。
- 有夢多爲蝶，因蒐定坐熊。
- 漂沈隨壞芥，榮茂委蒼穹。
- 震動風千變，晴和鶴一沖。
- 丁寧搴芳侶，須識未開叢。

## 拼音

- jie2 ying1 han2 hui1 xia4 ， chun1 sheng1 fan3 zhao4 zhong1 。
- wei4 neng2 xiao1 ji1 xue3 ， yi3 jian4 shao3 hui2 feng1 。
- ying2 qi4 bang1 jing1 zhong4 ， zhai1 cheng2 di4 nian4 long2 。
- long2 xiang1 zi3 chen2 bei3 ， tian1 ya1 cui4 tan2 dong1 。
- xian1 zhang4 yao2 jia1 cai3 ， rong2 guang1 da2 sheng4 zhong1 。
- bian4 cong2 wei1 yang3 zuo4 ， sui2 ru4 da4 luo2 gong1 。
- xian1 dao4 xuan2 yuan1 di3 ， tou1 chuan1 dai4 mao4 long2 。
- guan3 wa2 chao2 jing4 wan3 ， tai4 ye4 xiao3 bing1 rong2 。
- liao2 zhai1 fang1 qing2 bian4 ， sou1 qiu2 hao3 chu3 zhong1 。
- jiu3 xiao1 hun2 ke3 ke3 ， wan4 xing4 shang4 chong1 chong1 。
- zhou4 lou4 bin1 jia1 jian4 ， xiao1 hui1 yu4 ban4 gong1 。
- qu1 ling4 san1 dian4 chu1 ， qi3 yu3 bai3 man2 tong2 。
- zhi2 zi4 fang1 hu2 dao3 ， xie2 lin2 jue2 mo4 rong2 。
- nan2 xun2 ai4 zhu1 shu4 ， xi1 zhuan3 li2 kong1 tong2 。
- du4 ling3 mei2 gan1 di3 ， qian2 quan2 mai4 an4 hong2 。
- you1 you1 pu1 sai1 cao3 ， ran3 ran3 zhu4 jiang1 feng1 。
- can2 yi4 tou2 kuang1 qie4 ， yun2 cui1 he2 diao4 weng1 。
- ji4 zheng1 nan2 fa1 di4 ， reng2 song4 lan3 gui1 hong2 。
- yue1 lüe4 huan2 qu1 yu3 ， yin1 qin2 qi3 gao3 feng1 。
- hua2 shan1 qing1 dai4 pu1 ， wei4 shui3 bi4 sha1 meng2 。
- su4 lu4 qing1 yu2 ai3 ， qing2 yan1 sai1 jiong3 kong1 。
- yan4 chao2 cai2 dian3 zhui4 ， ying1 she2 zui4 xing1 cong4 。
- ni4 fen3 li2 yuan2 bai2 ， yan1 zhi1 tao2 jing4 hong2 。
- yu4 jin1 chui2 nen4 liu3 ， an3 hua4 wei3 gao1 long2 。
- di4 jia3 men2 lan2 da4 ， tian1 kai1 jin4 ye4 chong2 。
- ceng2 tai2 zhang1 wu3 feng4 ， ge2 dao4 jia4 fei1 hong2 。
- qu1 nie4 diao4 shen2 hua4 ， yuan1 luan2 jie2 zhi4 zhong1 。
- ge1 zhong1 qi2 xi1 yan4 ， ju1 fu2 jiang3 yong1 gong1 。
- jun4 zao4 xin1 shi2 yong4 ， lü2 yan2 he4 sui4 feng1 。
- chang4 lou2 zhuang1 huo4 huo4 ， nong2 ye3 lü4 peng2 peng2 。
- gui4 zhu3 jiao1 jin1 sheng4 ， hao2 jia1 shi4 lai4 xiong2 。
- pian1 zhan1 da3 qiu2 cai3 ， bin1 de2 zhu4 qian2 tong2 。
- zhuan1 sha1 qin2 yang2 ruo4 ， shu1 en1 she4 deng4 tong1 。
- nü3 sun1 xin1 zai4 nei4 ， ying1 zhi4 jin4 feng1 gong1 。
- you2 yan3 guan1 xin1 le4 ， shi1 shu1 dui4 mian4 long2 。
- pan2 yan2 rao2 yi4 wei4 ， yin1 le4 chi4 yong1 gong1 。
- jiu3 ai4 you2 yi1 qian3 ， bei1 kua1 ma3 nao3 hong1 。
- tiao1 huan2 yu4 chai1 ji4 ， ci4 xiu4 bao3 zhuang1 long3 。
- qi3 chi3 cheng2 bian1 bei4 ， dan4 si1 dong4 xiao1 cong1 。
- zui4 yuan2 shuang1 mei4 ye4 ， bo1 yi4 liang3 ming2 tong2 。
- dan4 shang3 huan1 wu2 ji2 ， na4 zhi1 hen4 yi4 chong1 。
- dong4 fang2 xian2 yao3 tiao3 ， ting2 yuan4 du2 cong1 long2 。
- xie4 qi4 ying2 can2 xu4 ， ban1 chuang1 wang3 shu3 chong2 。
- wang4 fu1 shen1 hua4 shi2 ， wei2 bo2 shou3 ru2 peng2 。
- gu4 wo3 chen2 you1 shi4 ， qi2 ta1 lao3 bing4 cong1 。
- jing4 jie1 cheng2 kuang4 dang4 ， chu1 ri4 jie1 tong2 long2 。
- yin3 bai4 fei4 chang2 ke3 ， hun2 jing1 er3 geng4 cong1 。
- xu1 feng2 hao3 yang2 yan4 ， qi2 na4 ku3 hun1 meng4 。
- min3 fu3 huan2 yi2 bu4 ， chi2 yi2 you4 sheng3 gong1 。
- yong1 jiang1 pi2 cui4 zhi4 ， man4 zou3 juan4 lei2 tong2 。
- ji4 yue4 xing2 dang1 mu4 ， liang2 chen2 zuo4 tan4 qiong2 。
- jin4 bei1 fen2 jie4 zi3 ， lu3 yuan4 yu4 yi2 tong2 。
- sui4 gai3 xian1 yan2 huo3 ， yin1 fan2 an3 dan4 tong2 。
- rui4 yun2 di1 𢈁𢈁， xiang1 yu3 run4 meng2 meng2 。
- yao4 gai4 fen1 ke1 shu4 ， li2 zai1 bei4 you4 chong1 。
- zhong3 sha1 lian2 jian4 ye4 ， hu4 sun3 ji4 cheng2 tong3 。
- you3 meng4 duo1 wei2 die2 ， yin1 sou1 ding4 zuo4 xiong2 。
- piao1 shen3 sui2 huai4 jie4 ， rong2 mao4 wei3 cang1 qiong2 。
- zhen4 dong4 feng1 qian1 bian4 ， qing2 he2 he4 yi4 chong1 。
- ding1 ning2 qian1 fang1 lü3 ， xu1 shi2 wei4 kai1 cong2 。

## 注释

## 译文

## 赏析
