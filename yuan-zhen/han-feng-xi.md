---
id: yuan-zhen-han-feng-xi
title: 含風夕
titlePinyin: han2 feng1 xi1
titleSlug: han-feng-xi
author: 元稹
authorPinyin: yuan2 zhen3
authorSlug: yuan-zhen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 炎昏勌煩久，逮此含風夕。
- 夏服稍輕清，秋堂已岑寂。
- 載欣涼宇曠，復念佳辰擲。
- 絡緯驚歲功，顧我何成績。
- 青熒微月鉤，幽暉洞陰魄。
- 水鏡涵玉輪，若見淵泉璧。
- 參差簾牖重，次第籠虛白。
- 樹影滿空牀，螢光綴深壁。
- 悵望牽牛星，復爲經年隔。
- 露網褭風珠，輕河泛遙碧。
- 詎無深秋夜，感此乍流易。
- 亦有遲暮年，壯年良自惜。
- 循環切中腸，感念追往昔。
- 接瞬無停陰，何言問陳積。
- 馨香推蕙蘭，堅貞諭松柏。
- 生物固有涯，安能比金石。
- 況茲百齡內，擾擾紛衆役。
- 日月東西馳，飛車無留跡。
- 來者良未窮，去矣定奚適。
- 委順在物爲，營營復何益。

## 拼音

- yan2 hun1 juan4 fan2 jiu3 ， dai3 ci3 han2 feng1 xi1 。
- xia4 fu2 shao1 qing1 qing1 ， qiu1 tang2 yi3 cen2 ji4 。
- zai4 xin1 liang2 yu3 kuang4 ， fu4 nian4 jia1 chen2 zhi4 。
- luo4 wei3 jing1 sui4 gong1 ， gu4 wo3 he2 cheng2 ji4 。
- qing1 ying2 wei1 yue4 gou1 ， you1 hui1 dong4 yin1 po4 。
- shui3 jing4 han2 yu4 lun2 ， ruo4 jian4 yuan1 quan2 bi4 。
- can1 cha4 lian2 you3 zhong4 ， ci4 di4 long2 xu1 bai2 。
- shu4 ying3 man3 kong1 chuang2 ， ying2 guang1 zhui4 shen1 bi4 。
- chang4 wang4 qian1 niu2 xing1 ， fu4 wei2 jing1 nian2 ge2 。
- lu4 wang3 niao3 feng1 zhu1 ， qing1 he2 fan4 yao2 bi4 。
- ju4 wu2 shen1 qiu1 ye4 ， gan3 ci3 zha4 liu2 yi4 。
- yi4 you3 chi2 mu4 nian2 ， zhuang4 nian2 liang2 zi4 xi1 。
- xun2 huan2 qie4 zhong4 chang2 ， gan3 nian4 zhui1 wang3 xi1 。
- jie1 shun4 wu2 ting2 yin1 ， he2 yan2 wen4 chen2 ji1 。
- xin1 xiang1 tui1 hui4 lan2 ， jian1 zhen1 yu4 song1 bai3 。
- sheng1 wu4 gu4 you3 ya2 ， an1 neng2 bi3 jin1 shi2 。
- kuang4 zi1 bai3 ling2 nei4 ， rao3 rao3 fen1 zhong4 yi4 。
- ri4 yue4 dong1 xi1 chi2 ， fei1 ju1 wu2 liu2 ji4 。
- lai2 zhe3 liang2 wei4 qiong2 ， qu4 yi3 ding4 xi1 shi4 。
- wei3 shun4 zai4 wu4 wei2 ， ying2 ying2 fu4 he2 yi4 。

## 注释

## 译文

## 赏析
