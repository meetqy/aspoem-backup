---
id: yuan-zhen-jiang-ling-san-meng
title: 江陵三夢
titlePinyin: jiang1 ling2 san1 meng4
titleSlug: jiang-ling-san-meng
author: 元稹
authorPinyin: yuan2 zhen3
authorSlug: yuan-zhen
dynasty: 唐
dynastyPinyin: tang2
dynastySlug: tang
tags: []
---

## 正文

- 平生每相夢，不省兩相知。況乃幽明隔，夢魂徒爾為。
- 情知夢無益，非夢見何期。今夕亦何夕，夢君相見時。
- 依稀舊妝服，晻淡昔容儀。不道間生死，但言將別離。
- 分張碎針線，襵疊故屏幃。撫稚再三囑，淚珠千萬垂。
- 囑雲唯此女，自歎總無兒。尚念嬌且騃，未禁寒與饑。
- 君複不憘事，奉身猶脫遺。況有官縛束，安能長顧私。
- 他人生間別，婢僕多謾欺。君在或有托，出門當付誰。
- 言罷泣幽噎，我亦涕淋漓。驚悲忽然寤，坐臥若狂癡。
- 月影半床黑，蟲聲幽草移。心魂生次第，覺夢久自疑。
- 寂默深想像，淚下如流澌。百年永已訣，一夢何太悲。
- 悲君所嬌女，棄置不我隨。長安遠於日，山川雲間之。
- 縱我生羽翼，網羅生縶維。今宵淚零落，半為生別滋。
- 感君下泉魄，動我臨川思。一水不可越，黃泉況無涯。
- 此懷何由極，此夢何由追。坐見天欲曙，江風吟樹枝。
- 古原三丈穴，深葬一枝瓊。崩剝山門壞，煙綿墳草生。
- 久依荒隴坐，卻望遠村行。驚覺滿床月，風波江上聲。
- 君骨久為土，我心長似灰。百年何處盡，三夜夢中來。
- 逝水良已矣，行雲安在哉。坐看朝日出，眾鳥雙裴回。

## 拼音

- ping2 sheng1 mei3 xiang1 meng4 ， bu4 sheng3 liang3 xiang1 zhi1 。 kuang4 nai3 you1 ming2 ge2 ， meng4 hun2 tu2 er3 wei2 。
- qing2 zhi1 meng4 wu2 yi4 ， fei1 meng4 jian4 he2 qi1 。 jin1 xi1 yi4 he2 xi1 ， meng4 jun1 xiang1 jian4 shi2 。
- yi1 xi1 jiu4 zhuang1 fu2 ， an3 dan4 xi1 rong2 yi2 。 bu2 dao4 jian4 sheng1 si3 ， dan4 yan2 jiang1 bie2 li2 。
- fen1 zhang1 sui4 zhen1 xian4 ， zhe3 die2 gu4 ping2 wei2 。 fu3 zhi4 zai4 san1 zhu3 ， lei4 zhu1 qian1 wan4 chui2 。
- zhu3 yun2 wei2 ci3 nü3 ， zi4 tan4 zong3 wu2 er2 。 shang4 nian4 jiao1 qie3 si4 ， wei4 jin4 han2 yu3 ji1 。
- jun1 fu4 bu4 xi3 shi4 ， feng4 shen1 you2 tuo1 yi2 。 kuang4 you3 guan1 fu4 shu4 ， an1 neng2 chang2 gu4 si1 。
- ta1 ren2 sheng1 jian4 bie2 ， bi4 pu2 duo1 man2 qi1 。 jun1 zai4 huo4 you3 tuo1 ， chu1 men2 dang1 fu4 shui2 。
- yan2 ba4 qi4 you1 ye1 ， wo3 yi4 ti4 lin2 li2 。 jing1 bei1 hu1 ran2 wu4 ， zuo4 wo4 ruo4 kuang2 chi1 。
- yue4 ying3 ban4 chuang2 hei1 ， chong2 sheng1 you1 cao3 yi2 。 xin1 hun2 sheng1 ci4 di4 ， jue2 meng4 jiu3 zi4 yi2 。
- ji4 mo4 shen1 xiang3 xiang4 ， lei4 xia4 ru2 liu2 si1 。 bai3 nian2 yong3 yi3 jue2 ， yi2 meng4 he2 tai4 bei1 。
- bei1 jun1 suo3 jiao1 nü3 ， qi4 zhi4 bu4 wo3 sui2 。 chang2 an1 yuan3 wu1 ri4 ， shan1 chuan1 yun2 jian4 zhi1 。
- zong4 wo3 sheng1 yu3 yi4 ， wang3 luo2 sheng1 zhi2 wei2 。 jin1 xiao1 lei4 ling2 luo4 ， ban4 wei2 sheng1 bie2 zi1 。
- gan3 jun1 xia4 quan2 po4 ， dong4 wo3 lin2 chuan1 si1 。 yi4 shui3 bu4 ke3 yue4 ， huang2 quan2 kuang4 wu2 ya2 。
- ci3 huai2 he2 you2 ji2 ， ci3 meng4 he2 you2 zhui1 。 zuo4 jian4 tian1 yu4 shu3 ， jiang1 feng1 yin2 shu4 zhi1 。
- gu3 yuan2 san1 zhang4 xue2 ， shen1 zang4 yi4 zhi1 qiong2 。 beng1 bao1 shan1 men2 huai4 ， yan1 mian2 fen2 cao3 sheng1 。
- jiu3 yi1 huang1 long3 zuo4 ， que4 wang4 yuan3 cun1 xing2 。 jing1 jue2 man3 chuang2 yue4 ， feng1 bo1 jiang1 shang4 sheng1 。
- jun1 gu3 jiu3 wei2 tu3 ， wo3 xin1 chang2 si4 hui1 。 bai3 nian2 he2 chu3 jin4 ， san1 ye4 meng4 zhong1 lai2 。
- shi4 shui3 liang2 yi3 yi3 ， xing2 yun2 an1 zai4 zai1 。 zuo4 kan4 zhao1 ri4 chu1 ， zhong4 niao3 shuang1 pei2 hui2 。

## 注释

## 译文

## 赏析
