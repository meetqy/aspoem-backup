---
id: yuan-zhen-shuo-jian
title: 說劒
titlePinyin: shuo1 jian4
titleSlug: shuo-jian
author: 元稹
authorPinyin: yuan2 zhen3
authorSlug: yuan-zhen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 吾友有寶劒，密之如密友。
- 我實膠漆交，中堂共杯酒。
- 酒酣肝膽露，恨不眼前剖。
- 高唱荆卿歌，亂擊相如缶。
- 更擊復更唱，更酌亦更壽。
- 白虹坐上飛，青蛇匣中吼。
- 我聞音響異，疑是干將偶。
- 爲君再拜言，神物可見不。
- 君言我所重，我自爲君取。
- 迎篋已焚香，近鞘先澤手。
- 徐抽寸寸刃，漸屈彎彎肘。
- 殺殺霜在鋒，團團月臨紐。
- 逡巡潛虯躍，鬱律驚左右。
- 霆電滿室光，蛟龍繞身走。
- 我爲捧之泣，此劒別來久。
- 鑄時近山破，藏在松桂朽。
- 幽匣獄底埋，神人水心守。
- 本是稽泥淬，果非雷煥有。
- 我欲評劒功，願君良聽受。
- 劒可剸犀兕，劒可切瓊玖。
- 劒決天外雲，劒衝日中斗。
- 劒隳妖蛇腹，劒拂佞臣首。
- 太古初斷鼇，武王親擊紂。
- 燕丹卷地圖，陳平綰花綬。
- 曾被桂樹枝，寒光射林藪。
- 曾經鑄農器，利用翦稂莠。
- 神物終變化，復爲龍牝牡。
- 晉末武庫燒，脫然排戶牖。
- 爲欲埽羣胡，散作彌天帚。
- 自茲失所往，豪英共爲詬。
- 今復誰人鑄，挺然千載後。
- 既非古風胡，無乃近鵶九。
- 自我與君遊，平生益自負。
- 況擎寶劒出，重以雄心扣。
- 此劒何太奇，此心何太厚。
- 勸君慎所用，所用無或苟。
- 潛將辟魑魅，勿但防妾婦。
- 留斬泓下蛟，莫試街中狗。
- 君今困泥滓，我亦坌塵垢。
- 俗耳驚大言，逢人少開口。

## 拼音

- wu2 you3 you3 bao3 jian4 ， mi4 zhi1 ru2 mi4 you3 。
- wo3 shi2 jiao1 qi1 jiao1 ， zhong1 tang2 gong4 bei1 jiu3 。
- jiu3 han1 gan1 dan3 lu4 ， hen4 bu4 yan3 qian2 pou1 。
- gao1 chang4 jing1 qing1 ge1 ， luan4 ji1 xiang1 ru2 fou3 。
- geng4 ji1 fu4 geng4 chang4 ， geng4 zhuo2 yi4 geng4 shou4 。
- bai2 hong2 zuo4 shang4 fei1 ， qing1 she2 xia2 zhong1 hou3 。
- wo3 wen2 yin1 xiang3 yi4 ， yi2 shi4 gan1 jiang1 ou3 。
- wei2 jun1 zai4 bai4 yan2 ， shen2 wu4 ke3 jian4 bu4 。
- jun1 yan2 wo3 suo3 zhong4 ， wo3 zi4 wei2 jun1 qu3 。
- ying2 qie4 yi3 fen2 xiang1 ， jin4 qiao4 xian1 ze2 shou3 。
- xu2 chou1 cun4 cun4 ren4 ， jian4 qu1 wan1 wan1 zhou3 。
- sha1 sha1 shuang1 zai4 feng1 ， tuan2 tuan2 yue4 lin2 niu3 。
- qun1 xun2 qian2 qiu2 yue4 ， yu4 lü4 jing1 zuo3 you4 。
- ting2 dian4 man3 shi4 guang1 ， jiao1 long2 rao4 shen1 zou3 。
- wo3 wei2 peng3 zhi1 qi4 ， ci3 jian4 bie2 lai2 jiu3 。
- zhu4 shi2 jin4 shan1 po4 ， cang2 zai4 song1 gui4 xiu3 。
- you1 xia2 yu4 di3 mai2 ， shen2 ren2 shui3 xin1 shou3 。
- ben3 shi4 ji1 ni2 cui4 ， guo3 fei1 lei2 huan4 you3 。
- wo3 yu4 ping2 jian4 gong1 ， yuan4 jun1 liang2 ting1 shou4 。
- jian4 ke3 tuan2 xi1 si4 ， jian4 ke3 qie4 qiong2 jiu3 。
- jian4 jue2 tian1 wai4 yun2 ， jian4 chong1 ri4 zhong1 dou4 。
- jian4 hui1 yao1 she2 fu4 ， jian4 fu2 ning4 chen2 shou3 。
- tai4 gu3 chu1 duan4 ao2 ， wu3 wang2 qin1 ji1 zhou4 。
- yan4 dan1 juan4 di4 tu2 ， chen2 ping2 wan3 hua1 shou4 。
- ceng2 bei4 gui4 shu4 zhi1 ， han2 guang1 she4 lin2 sou3 。
- ceng2 jing1 zhu4 nong2 qi4 ， li4 yong4 jian3 lang2 you3 。
- shen2 wu4 zhong1 bian4 hua4 ， fu4 wei2 long2 pin4 mu3 。
- jin4 mo4 wu3 ku4 shao1 ， tuo1 ran2 pai2 hu4 you3 。
- wei2 yu4 sao4 qun2 hu2 ， san4 zuo4 mi2 tian1 zhou3 。
- zi4 zi1 shi1 suo3 wang3 ， hao2 ying1 gong4 wei2 gou4 。
- jin1 fu4 shui2 ren2 zhu4 ， ting3 ran2 qian1 zai4 hou4 。
- ji4 fei1 gu3 feng1 hu2 ， wu2 nai3 jin4 ya1 jiu3 。
- zi4 wo3 yu3 jun1 you2 ， ping2 sheng1 yi4 zi4 fu4 。
- kuang4 qing2 bao3 jian4 chu1 ， zhong4 yi3 xiong2 xin1 kou4 。
- ci3 jian4 he2 tai4 qi2 ， ci3 xin1 he2 tai4 hou4 。
- quan4 jun1 shen4 suo3 yong4 ， suo3 yong4 wu2 huo4 gou3 。
- qian2 jiang1 pi4 chi1 mei4 ， wu4 dan4 fang2 qie4 fu4 。
- liu2 zhan3 hong2 xia4 jiao1 ， mo4 shi4 jie1 zhong1 gou3 。
- jun1 jin1 kun4 ni2 zi3 ， wo3 yi4 ben4 chen2 gou4 。
- su2 er3 jing1 da4 yan2 ， feng2 ren2 shao3 kai1 kou3 。

## 注释

## 译文

## 赏析
