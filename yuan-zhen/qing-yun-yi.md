---
id: yuan-zhen-qing-yun-yi
title: 青雲驛
titlePinyin: qing1 yun2 yi4
titleSlug: qing-yun-yi
author: 元稹
authorPinyin: yuan2 zhen3
authorSlug: yuan-zhen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 岧嶢青雲嶺，下有千仞谿。
- 裴回不可上，人倦馬亦嘶。
- 願登青雲路，若望丹霞梯。
- 謂言青雲驛，繡戶芙蓉閨。
- 謂言青雲騎，玉勒黃金蹄。
- 謂言青雲具，瑚璉雜象犀。
- 謂言青雲吏，的的顏如珪。
- 懷此青雲望，安能復久稽。
- 攀援信不易，風雨正淒淒。
- 已怪杜鵑鳥，先來山下啼。
- 纔及青雲驛，忽遇蓬蒿妻。
- 延我開蓽戶，鑿竇宛如圭。
- 逡巡吏來謁，頭白顏色黧。
- 饋食頻叫噪，假器仍乞醯。
- 嚮時延我者，共捨藿與藜。
- 乘我牂牁馬，蒙茸大如羝。
- 悔爲青雲意，此意良噬臍。
- 昔游蜀門下，有驛名青泥。
- 聞名意慘愴，若墜牢與狴。
- 雲泥異所稱，人物一以齊。
- 復聞閶闔上，下視日月低。
- 銀城蘂珠殿，玉版金字題。
- 大帝直南北，羣仙侍東西。
- 龍虎儼隊仗，雷霆轟鼓鼙。
- 元君理庭內，左右桃花蹊。
- 丹霞爛成綺，景雲輕若綈。
- 天池光灩灩，瑤草綠萋萋。
- 衆真千萬輩，柔顏盡如荑。
- 手持鳳尾扇，頭戴翠羽笄。
- 雲韶互鏗戛，霞服相提攜。
- 雙雙發皓齒，各各揚輕袿。
- 天祚樂未極，溟波浩無隄。
- 穢賤靈所惡，安肯問黔黎。
- 桑田變成海，宇懸烹爲韲。
- 虛皇不願見，雲霧重重翳。
- 大帝安可夢，閶闔何由躋。
- 靈物可見者，願以諭端倪。
- 蟲蛇吐雲氣，妖氛變虹蜺。
- 獲麟書諸冊，豢龍醢爲臡。
- 鳳皇占梧桐，叢雜百鳥棲。
- 野鶴啄腥蟲，貪饕不如雞。
- 山鹿藏窟穴，虎豹吞其麛。
- 靈物比靈境，冠履寧甚睽。
- 道勝即爲樂，何慙居稗稊。
- 金張好車馬，於陵親灌畦。
- 在梁或在火，不變玉與鵜。
- 上天勿行行，潛穴勿悽悽。
- 吟此青雲諭，達觀終不迷。

## 拼音

- tiao2 yao2 qing1 yun2 ling3 ， xia4 you3 qian1 ren4 xi1 。
- pei2 hui2 bu4 ke3 shang4 ， ren2 juan4 ma3 yi4 si1 。
- yuan4 deng1 qing1 yun2 lu4 ， ruo4 wang4 dan1 xia2 ti1 。
- wei4 yan2 qing1 yun2 yi4 ， xiu4 hu4 fu2 rong2 gui1 。
- wei4 yan2 qing1 yun2 qi2 ， yu4 le4 huang2 jin1 ti2 。
- wei4 yan2 qing1 yun2 ju4 ， hu2 lian3 za2 xiang4 xi1 。
- wei4 yan2 qing1 yun2 li4 ， de0 de0 yan2 ru2 gui1 。
- huai2 ci3 qing1 yun2 wang4 ， an1 neng2 fu4 jiu3 ji1 。
- pan1 yuan2 xin4 bu2 yi4 ， feng1 yu3 zheng4 qi1 qi1 。
- yi3 guai4 du4 jian1 niao3 ， xian1 lai2 shan1 xia4 ti2 。
- cai2 ji2 qing1 yun2 yi4 ， hu1 yu4 peng2 hao1 qi1 。
- yan2 wo3 kai1 bi4 hu4 ， zao2 dou4 wan3 ru2 gui1 。
- qun1 xun2 li4 lai2 ye4 ， tou2 bai2 yan2 se4 li2 。
- kui4 shi2 bin1 jiao4 zao4 ， jia3 qi4 reng2 qi3 xi1 。
- xiang4 shi2 yan2 wo3 zhe3 ， gong4 she3 huo4 yu3 li2 。
- cheng2 wo3 zang1 ke1 ma3 ， meng2 rong2 da4 ru2 di1 。
- hui3 wei2 qing1 yun2 yi4 ， ci3 yi4 liang2 shi4 qi2 。
- xi1 you2 shu3 men2 xia4 ， you3 yi4 ming2 qing1 ni2 。
- wen2 ming2 yi4 can3 chuang4 ， ruo4 zhui4 lao2 yu3 bi4 。
- yun2 ni2 yi4 suo3 cheng1 ， ren2 wu4 yi4 yi3 qi2 。
- fu4 wen2 chang1 he2 shang4 ， xia4 shi4 ri4 yue4 di1 。
- yin2 cheng2 rui3 zhu1 dian4 ， yu4 ban3 jin1 zi4 ti2 。
- da4 di4 zhi2 nan2 bei3 ， qun2 xian1 shi4 dong1 xi1 。
- long2 hu3 yan3 dui4 zhang4 ， lei2 ting2 hong1 gu3 pi2 。
- yuan2 jun1 li3 ting2 nei4 ， zuo3 you4 tao2 hua1 qi1 。
- dan1 xia2 lan4 cheng2 qi3 ， jing3 yun2 qing1 ruo4 ti4 。
- tian1 chi2 guang1 yan4 yan4 ， yao2 cao3 lü4 qi1 qi1 。
- zhong4 zhen1 qian1 wan4 bei4 ， rou2 yan2 jin4 ru2 yi2 。
- shou3 chi2 feng4 wei3 shan4 ， tou2 dai4 cui4 yu3 ji1 。
- yun2 shao2 hu4 keng1 jia2 ， xia2 fu2 xiang1 ti2 xie2 。
- shuang1 shuang1 fa1 hao4 chi3 ， ge4 ge4 yang2 qing1 gui1 。
- tian1 zuo4 le4 wei4 ji2 ， ming2 bo1 hao4 wu2 di1 。
- hui4 jian4 ling2 suo3 e4 ， an1 ken3 wen4 qian2 li2 。
- sang1 tian2 bian4 cheng2 hai3 ， yu3 xuan2 peng1 wei2 ji1 。
- xu1 huang2 bu2 yuan4 jian4 ， yun2 wu4 chong2 chong2 yi4 。
- da4 di4 an1 ke3 meng4 ， chang1 he2 he2 you2 ji1 。
- ling2 wu4 ke3 jian4 zhe3 ， yuan4 yi3 yu4 duan1 ni2 。
- chong2 she2 tu3 yun2 qi4 ， yao1 fen1 bian4 hong2 ni2 。
- huo4 lin2 shu1 zhu1 ce4 ， huan4 long2 hai3 wei2 ni2 。
- feng4 huang2 zhan4 wu2 tong2 ， cong2 za2 bai3 niao3 qi1 。
- ye3 he4 zhuo2 xing1 chong2 ， tan1 tao1 bu4 ru2 ji1 。
- shan1 lu4 cang2 ku1 xue2 ， hu3 bao4 tun1 qi2 mi2 。
- ling2 wu4 bi3 ling2 jing4 ， guan4 lü3 ning2 shen4 kui2 。
- dao4 sheng4 ji2 wei2 le4 ， he2 can2 ju1 bai4 ti2 。
- jin1 zhang1 hao3 ju1 ma3 ， wu1 ling2 qin1 guan4 qi2 。
- zai4 liang2 huo4 zai4 huo3 ， bu2 bian4 yu4 yu3 ti2 。
- shang4 tian1 wu4 hang2 hang2 ， qian2 xue2 wu4 qi1 qi1 。
- yin2 ci3 qing1 yun2 yu4 ， da2 guan1 zhong1 bu4 mi2 。

## 注释

## 译文

## 赏析
