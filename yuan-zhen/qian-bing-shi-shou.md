---
id: yuan-zhen-qian-bing-shi-shou
title: 遣病十首
titlePinyin: qian3 bing4 shi2 shou3
titleSlug: qian-bing-shi-shou
author: 元稹
authorPinyin: yuan2 zhen3
authorSlug: yuan-zhen
dynasty: 唐
dynastyPinyin: tang2
dynastySlug: tang
tags: []
---

## 正文

- 服藥備江瘴，四年方一癘。豈是藥無功，伊予久留滯。
- 滯留人固薄，瘴久藥難制。去日良已甘，歸途奈無際。
- 棄置何所任，鄭公憐我病。三十九萬錢，資予養頑暝。
- 身賤殺何益，恩深報難罄。公其萬千年，世有天之鄭。
- 憶作孩稚初，健羨成人列。倦學厭日長，嬉遊念佳節。
- 今來漸諱年，頓與前心別。白日速如飛，佳晨亦騷屑。
- 昔在痛飲場，憎人病辭醉。病來身怕酒，始悟他人意。
- 怕酒豈不閑，悲無少年氣。傳語少年兒，杯盤莫回避。
- 憶初頭始白，晝夜驚一縷。漸及鬢與須，多來不能數。
- 壯年等閒過，過壯年已五。華髮不再青，勞生竟何補。
- 在家非不病，有病心亦安。起居甥侄扶，藥餌兄嫂看。
- 今病兄遠路，道遙書信難。寄言嬌小弟，莫作官家官。
- 燕巢官舍內，我爾俱為客。歲晚我獨留，秋深爾安適。
- 風高翅羽垂，路遠煙波隔。去去玉山岑，人間網羅窄。
- 簷宇夜來曠，暗知秋已生。臥悲衾簟冷，病覺支體輕。
- 炎昏豈不倦，時去聊自驚。浩歎終一夕，空堂天欲明。
- 秋依靜處多，況乃淩晨趣。深竹蟬晝風，翠茸衫曉露。
- 庭莎病看長，林果閑知數。何以強健時，公門日勞騖。
- 朝結故鄉念，暮作空堂寢。夢別淚亦流，啼痕暗橫枕。
- 昔愁憑酒遣，今病安能飲。落盡秋槿花，離人病猶甚。

## 拼音

- fu2 yao4 bei4 jiang1 zhang4 ， si4 nian2 fang1 yi2 li4 。 qi3 shi4 yao4 wu2 gong1 ， yi1 yu3 jiu3 liu2 zhi4 。
- zhi4 liu2 ren2 gu4 bao2 ， zhang4 jiu3 yao4 nan2 zhi4 。 qu4 ri4 liang2 yi3 gan1 ， gui1 tu2 nai4 wu2 ji4 。
- qi4 zhi4 he2 suo3 ren4 ， zheng4 gong1 lian2 wo3 bing4 。 san1 shi2 jiu3 wan4 qian2 ， zi1 yu3 yang3 wan2 ming2 。
- shen1 jian4 sha1 he2 yi4 ， en1 shen1 bao4 nan2 qing4 。 gong1 qi2 wan4 qian1 nian2 ， shi4 you3 tian1 zhi1 zheng4 。
- yi4 zuo4 hai2 zhi4 chu1 ， jian4 xian4 cheng2 ren2 lie4 。 juan4 xue2 yan4 ri4 chang2 ， xi1 you2 nian4 jia1 jie2 。
- jin1 lai2 jian4 hui4 nian2 ， dun4 yu3 qian2 xin1 bie2 。 bai2 ri4 su4 ru2 fei1 ， jia1 chen2 yi4 sao1 xie4 。
- xi1 zai4 tong4 yin3 chang3 ， zeng1 ren2 bing4 ci2 zui4 。 bing4 lai2 shen1 pa4 jiu3 ， shi3 wu4 ta1 ren2 yi4 。
- pa4 jiu3 qi3 bu4 xian2 ， bei1 wu2 shao4 nian2 qi4 。 chuan2 yu3 shao4 nian2 er2 ， bei1 pan2 mo4 hui2 bi4 。
- yi4 chu1 tou2 shi3 bai2 ， zhou4 ye4 jing1 yi4 lü3 。 jian4 ji2 bin4 yu3 xu1 ， duo1 lai2 bu4 neng2 shu4 。
- zhuang4 nian2 deng3 xian2 guo4 ， guo4 zhuang4 nian2 yi3 wu3 。 hua2 fa4 bu2 zai4 qing1 ， lao2 sheng1 jing4 he2 bu3 。
- zai4 jia1 fei1 bu2 bing4 ， you3 bing4 xin1 yi4 an1 。 qi3 ju1 sheng1 zhi2 fu2 ， yao4 er3 xiong1 sao3 kan4 。
- jin1 bing4 xiong1 yuan3 lu4 ， dao4 yao2 shu1 xin4 nan2 。 ji4 yan2 jiao1 xiao3 di4 ， mo4 zuo4 guan1 jia1 guan1 。
- yan4 chao2 guan1 she4 nei4 ， wo3 er3 ju4 wei2 ke4 。 sui4 wan3 wo3 du2 liu2 ， qiu1 shen1 er3 an1 shi4 。
- feng1 gao1 chi4 yu3 chui2 ， lu4 yuan3 yan1 bo1 ge2 。 qu4 qu4 yu4 shan1 cen2 ， ren2 jian4 wang3 luo2 zhai3 。
- yan2 yu3 ye4 lai2 kuang4 ， an4 zhi1 qiu1 yi3 sheng1 。 wo4 bei1 qin1 dian4 leng3 ， bing4 jue2 zhi1 ti3 qing1 。
- yan2 hun1 qi3 bu2 juan4 ， shi2 qu4 liao2 zi4 jing1 。 hao4 tan4 zhong1 yi4 xi1 ， kong1 tang2 tian1 yu4 ming2 。
- qiu1 yi1 jing4 chu3 duo1 ， kuang4 nai3 ling2 chen2 qu4 。 shen1 zhu2 chan2 zhou4 feng1 ， cui4 rong2 shan1 xiao3 lu4 。
- ting2 sha1 bing4 kan4 chang2 ， lin2 guo3 xian2 zhi1 shu4 。 he2 yi3 qiang2 jian4 shi2 ， gong1 men2 ri4 lao2 wu4 。
- chao2 jie2 gu4 xiang1 nian4 ， mu4 zuo4 kong1 tang2 qin3 。 meng4 bie2 lei4 yi4 liu2 ， ti2 hen2 an4 heng2 zhen3 。
- xi1 chou2 ping2 jiu3 qian3 ， jin1 bing4 an1 neng2 yin3 。 luo4 jin4 qiu1 jin3 hua1 ， li2 ren2 bing4 you2 shen4 。

## 注释

## 译文

## 赏析
