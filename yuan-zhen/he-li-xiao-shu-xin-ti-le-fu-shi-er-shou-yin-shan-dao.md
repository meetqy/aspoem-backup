---
id: yuan-zhen-he-li-xiao-shu-xin-ti-le-fu-shi-er-shou-yin-shan-dao
title: 和李校書新題樂府十二首 陰山道
titlePinyin: he2 li3 xiao4 shu1 xin1 ti2 le4 fu3 shi2 er4 shou3   yin1 shan1 dao4
titleSlug: he-li-xiao-shu-xin-ti-le-fu-shi-er-shou-yin-shan-dao
author: 元稹
authorPinyin: yuan2 zhen3
authorSlug: yuan-zhen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 年年買馬陰山道，馬死陰山帛空耗。
- 元和天子念女工，內出金銀代酬犒。
- 臣有一言昧死進，死生甘分荅恩燾。
- 費財爲馬不獨生，耗帛傷工有他盜。
- 臣聞平時七十萬匹馬，關中不省聞嘶噪。
- 四十八監選龍媒，時貢天庭付良造。
- 如今坰野十無一，盡在飛龍相踐暴。
- 萬束芻茭供旦暮，千鍾菽粟長牽漕。
- 屯軍郡國百餘鎮，縑緗歲奉春冬勞。
- 稅戶逋逃例攤配，官司折納仍貪冒。
- 挑紋變䌰力倍費，棄舊從新人所好。
- 越縠繚綾織一端，十匹素縑功未到。
- 豪家富賈踰常制，令族清班無雅操。
- 從騎愛奴絲布衫，臂鷹小兒雲錦韜。
- 羣臣利己要差僭，天子深衷空憫悼。
- 綽立花塼鵷鳳行，雨露恩波幾時報。

## 拼音

- nian2 nian2 mai3 ma3 yin1 shan1 dao4 ， ma3 si3 yin1 shan1 bo2 kong1 hao4 。
- yuan2 he2 tian1 zi3 nian4 nü3 gong1 ， nei4 chu1 jin1 yin2 dai4 chou2 kao4 。
- chen2 you3 yi4 yan2 mei4 si3 jin4 ， si3 sheng1 gan1 fen1 da2 en1 dao4 。
- fei4 cai2 wei2 ma3 bu4 du2 sheng1 ， hao4 bo2 shang1 gong1 you3 ta1 dao4 。
- chen2 wen2 ping2 shi2 qi1 shi2 wan4 pi3 ma3 ， guan1 zhong1 bu4 sheng3 wen2 si1 zao4 。
- si4 shi2 ba1 jian1 xuan3 long2 mei2 ， shi2 gong4 tian1 ting2 fu4 liang2 zao4 。
- ru2 jin1 jiong1 ye3 shi2 wu2 yi1 ， jin4 zai4 fei1 long2 xiang1 jian4 bao4 。
- wan4 shu4 chu2 jiao1 gong4 dan4 mu4 ， qian1 zhong1 shu1 su4 chang2 qian1 cao2 。
- tun2 jun1 jun4 guo2 bai3 yu2 zhen4 ， jian1 xiang1 sui4 feng4 chun1 dong1 lao2 。
- shui4 hu4 bu1 tao2 li4 tan1 pei4 ， guan1 si0 zhe2 na4 reng2 tan1 mao4 。
- tiao1 wen2 bian4 䌰 li4 bei4 fei4 ， qi4 jiu4 cong2 xin1 ren2 suo3 hao3 。
- yue4 hu2 liao2 ling2 zhi1 yi4 duan1 ， shi2 pi3 su4 jian1 gong1 wei4 dao4 。
- hao2 jia1 fu4 jia3 yu2 chang2 zhi4 ， ling4 zu2 qing1 ban1 wu2 ya3 cao1 。
- cong2 qi2 ai4 nu2 si1 bu4 shan1 ， bi4 ying1 xiao3 er2 yun2 jin3 tao1 。
- qun2 chen2 li4 ji3 yao4 cha4 jian4 ， tian1 zi3 shen1 zhong1 kong1 min3 dao4 。
- chuo4 li4 hua1 zhuan1 yuan1 feng4 xing2 ， yu3 lu4 en1 bo1 ji1 shi2 bao4 。

## 注释

## 译文

## 赏析
