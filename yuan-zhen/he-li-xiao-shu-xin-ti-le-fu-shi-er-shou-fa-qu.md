---
id: yuan-zhen-he-li-xiao-shu-xin-ti-le-fu-shi-er-shou-fa-qu
title: 和李校書新題樂府十二首 法曲
titlePinyin: he2 li3 xiao4 shu1 xin1 ti2 le4 fu3 shi2 er4 shou3   fa3 qu3
titleSlug: he-li-xiao-shu-xin-ti-le-fu-shi-er-shou-fa-qu
author: 元稹
authorPinyin: yuan2 zhen3
authorSlug: yuan-zhen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 吾聞黃帝鼓清角，弭伏熊羆舞玄鶴。
- 舜持干羽苗革心，堯用咸池鳳巢閣。
- 大夏濩武皆象功，功多已訝玄功薄。
- 漢祖過沛亦有歌，秦王破陣非無作。
- 作之宗廟見艱難，作之軍旅傳糟粕。
- 明皇度曲多新態，宛轉侵淫易沈著。
- 赤白桃李取花名，霓裳羽衣號天落。
- 雅弄雖云已變亂，夷音未得相參錯。
- 自從胡騎起煙塵，毛毳腥羶滿咸洛。
- 女爲胡婦學胡妝，伎進胡音務胡樂。
- 火鳳聲沈多咽絕，春鶯囀罷長蕭索。
- 胡音胡騎與胡妝，五十年來競紛泊。

## 拼音

- wu2 wen2 huang2 di4 gu3 qing1 jiao3 ， mi3 fu2 xiong2 pi2 wu3 xuan2 he4 。
- shun4 chi2 gan1 yu3 miao2 ge2 xin1 ， yao2 yong4 xian2 chi2 feng4 chao2 ge2 。
- da4 xia4 hu4 wu3 jie1 xiang4 gong1 ， gong1 duo1 yi3 ya4 xuan2 gong1 bao2 。
- han4 zu3 guo4 pei4 yi4 you3 ge1 ， qin2 wang2 po4 zhen4 fei1 wu2 zuo4 。
- zuo4 zhi1 zong1 miao4 jian4 jian1 nan2 ， zuo4 zhi1 jun1 lü3 chuan2 zao1 po4 。
- ming2 huang2 du4 qu3 duo1 xin1 tai4 ， wan3 zhuan3 qin1 yin2 yi4 shen3 zhu4 。
- chi4 bai2 tao2 li3 qu3 hua1 ming2 ， ni2 chang2 yu3 yi1 hao4 tian1 luo4 。
- ya3 nong4 sui1 yun2 yi3 bian4 luan4 ， yi2 yin1 wei4 de2 xiang1 can1 cuo4 。
- zi4 cong2 hu2 qi2 qi3 yan1 chen2 ， mao2 cui4 xing1 shan1 man3 xian2 luo4 。
- nü3 wei2 hu2 fu4 xue2 hu2 zhuang1 ， ji4 jin4 hu2 yin1 wu4 hu2 le4 。
- huo3 feng4 sheng1 shen3 duo1 yan4 jue2 ， chun1 ying1 zhuan4 ba4 chang2 xiao1 suo3 。
- hu2 yin1 hu2 qi2 yu3 hu2 zhuang1 ， wu3 shi2 nian2 lai2 jing4 fen1 bo2 。

## 注释

## 译文

## 赏析
