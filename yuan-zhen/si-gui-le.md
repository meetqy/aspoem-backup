---
id: yuan-zhen-si-gui-le
title: 思歸樂
titlePinyin: si1 gui1 le4
titleSlug: si-gui-le
author: 元稹
authorPinyin: yuan2 zhen3
authorSlug: yuan-zhen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 山中思歸樂，盡作思歸鳴。
- 爾是此山鳥，安得失鄉名。
- 應緣此山路，自古離人征。
- 陰愁感和氣，俾爾從此生。
- 我雖失鄉去，我無失鄉情。
- 慘舒在方寸，寵辱將何驚。
- 浮生居大塊，尋丈可寄形。
- 身安即形樂，豈獨樂咸京。
- 命者道之本，死者天之平。
- 安問遠與近，何言殤與彭。
- 君看趙工部，八十支體輕。
- 交州二十載，一到長安城。
- 長安不須臾，復作交州行。
- 交州又累歲，移鎮廣與荆。
- 歸朝新天子，濟濟爲上卿。
- 肌膚無瘴色，飲食康且寧。
- 長安一晝夜，死者如霣星。
- 喪車四門出，何關炎瘴縈。
- 況我三十二，百年未半程。
- 江陵道塗近，楚俗雲水清。
- 遐想玉泉寺，久聞峴山亭。
- 此去盡綿歷，豈無心賞幷。
- 紅餐日充腹，碧澗朝析酲。
- 開門待賓客，寄書安弟兄。
- 閑窮四聲韻，悶閱九部經。
- 身外皆委順，眼前隨所營。
- 此意久已定，誰能求苟榮。
- 所以官甚小，不畏權勢傾。
- 傾心豈不易，巧詐神之刑。
- 萬物有本性，況復人性靈。
- 金埋無土色，玉墜無瓦聲。
- 劒折有寸利，鏡破有片明。
- 我可俘爲囚，我可刃爲兵。
- 我心終不死，金石貫以誠。
- 此誠患不至，誠至道亦亨。
- 微哉滿山鳥，呌噪何足聽。

## 拼音

- shan1 zhong1 si1 gui1 le4 ， jin4 zuo4 si1 gui1 ming2 。
- er3 shi4 ci3 shan1 niao3 ， an1 de2 shi1 xiang1 ming2 。
- ying1 yuan2 ci3 shan1 lu4 ， zi4 gu3 li2 ren2 zheng1 。
- yin1 chou2 gan3 he2 qi4 ， bi3 er3 cong2 ci3 sheng1 。
- wo3 sui1 shi1 xiang1 qu4 ， wo3 wu2 shi1 xiang1 qing2 。
- can3 shu1 zai4 fang1 cun4 ， chong3 ru3 jiang1 he2 jing1 。
- fu2 sheng1 ju1 da4 kuai4 ， xun2 zhang4 ke3 ji4 xing2 。
- shen1 an1 ji2 xing2 le4 ， qi3 du2 le4 xian2 jing1 。
- ming4 zhe3 dao4 zhi1 ben3 ， si3 zhe3 tian1 zhi1 ping2 。
- an1 wen4 yuan3 yu3 jin4 ， he2 yan2 shang1 yu3 peng2 。
- jun1 kan4 zhao4 gong1 bu4 ， ba1 shi2 zhi1 ti3 qing1 。
- jiao1 zhou1 er4 shi2 zai4 ， yi2 dao4 chang2 an1 cheng2 。
- chang2 an1 bu4 xu1 yu2 ， fu4 zuo4 jiao1 zhou1 xing2 。
- jiao1 zhou1 you4 lei4 sui4 ， yi2 zhen4 guang3 yu3 jing1 。
- gui1 chao2 xin1 tian1 zi3 ， ji4 ji4 wei2 shang4 qing1 。
- ji1 fu1 wu2 zhang4 se4 ， yin3 shi2 kang1 qie3 ning2 。
- chang2 an1 yi2 zhou4 ye4 ， si3 zhe3 ru2 yun3 xing1 。
- sang1 ju1 si4 men2 chu1 ， he2 guan1 yan2 zhang4 ying2 。
- kuang4 wo3 san1 shi2 er4 ， bai3 nian2 wei4 ban4 cheng2 。
- jiang1 ling2 dao4 tu2 jin4 ， chu3 su2 yun2 shui3 qing1 。
- xia2 xiang3 yu4 quan2 si4 ， jiu3 wen2 xian4 shan1 ting2 。
- ci3 qu4 jin4 mian2 li4 ， qi3 wu2 xin1 shang3 bing4 。
- hong2 can1 ri4 chong1 fu4 ， bi4 jian4 chao2 xi1 cheng2 。
- kai1 men2 dai4 bin1 ke4 ， ji4 shu1 an1 di4 xiong0 。
- xian2 qiong2 si4 sheng1 yun4 ， men4 yue4 jiu3 bu4 jing1 。
- shen1 wai4 jie1 wei3 shun4 ， yan3 qian2 sui2 suo3 ying2 。
- ci3 yi4 jiu3 yi3 ding4 ， shui2 neng2 qiu2 gou3 rong2 。
- suo3 yi3 guan1 shen4 xiao3 ， bu2 wei4 quan2 shi4 qing1 。
- qing1 xin1 qi3 bu2 yi4 ， qiao3 zha4 shen2 zhi1 xing2 。
- wan4 wu4 you3 ben3 xing4 ， kuang4 fu4 ren2 xing4 ling2 。
- jin1 mai2 wu2 tu3 se4 ， yu4 zhui4 wu2 wa3 sheng1 。
- jian4 zhe2 you3 cun4 li4 ， jing4 po4 you3 pian4 ming2 。
- wo3 ke3 fu2 wei2 qiu2 ， wo3 ke3 ren4 wei2 bing1 。
- wo3 xin1 zhong1 bu4 si3 ， jin1 shi2 guan4 yi3 cheng2 。
- ci3 cheng2 huan4 bu2 zhi4 ， cheng2 zhi4 dao4 yi4 heng1 。
- wei1 zai1 man3 shan1 niao3 ， jiao4 zao4 he2 zu2 ting1 。

## 注释

## 译文

## 赏析
