---
id: yuan-zhen-biao-xia-shi-shou
title: 表夏十首
titlePinyin: biao3 xia4 shi2 shou3
titleSlug: biao-xia-shi-shou
author: 元稹
authorPinyin: yuan2 zhen3
authorSlug: yuan-zhen
dynasty: 唐
dynastyPinyin: tang2
dynastySlug: tang
tags: []
---

## 正文

- 夏風多暖暖，樹木有繁陰。新筍紫長短，早櫻紅淺深。
- 煙花雲幕重，榴豔朝景侵。華實各自好，詎雲芳意沉。
- 初日滿階前，輕風動簾影。旬時得休浣，高臥閱清景。
- 僮兒拂巾箱，鴉軋深林井。心到物自閑，何勞遠箕潁。
- 江瘴炎夏早，蒸騰信難度。今宵好風月，獨此荒庭趣。
- 露葉傾暗光，流星委餘素。但恐清夜徂，詎悲朝景暮。
- 孟月夏猶淺，奇雲未成峰。度霞紅漠漠，壓浪白溶溶。
- 玉委有餘潤，飆馳無去蹤。何如捧雲雨，噴毒隨蛟龍。
- 流芳遞炎景，繁英盡寥落。公署香滿庭，晴霞覆闌藥。
- 裁紅起高焰，綴綠排新萼。憑此遣幽懷，非言念將謔。
- 紅絲散芳樹，旋轉光風急。煙泛被籠香，露濃妝面濕。
- 佳人不在此，恨望階前立。忽厭夏景長，今春行已及。
- 百舌漸吞聲，黃鶯正嬌小。雲鴻方警夜，籠雞已鳴曉。
- 當時客自適，運去誰能矯。莫厭夏蟲多，蜩螗定相擾。
- 翩翩簾外燕，戢戢巢內雛。啖食筋力盡，毛衣成紫襦。
- 朝來各飛去，雄雌梁上呼。養子將備老，惡兒那勝無。
- 西山夏雪消，江勢東南瀉。風波高若天，灩澦低於馬。
- 正被黃牛旋，難期白帝下。我在平地行，翻憂濟川者。
- 靈均死波後，是節常浴蘭。彩縷碧筠粽，香粳白玉團。
- 逝者良自苦，今人反為歡。哀哉徇名士，沒命求所難。

## 拼音

- xia4 feng1 duo1 nuan3 nuan3 ， shu4 mu4 you3 fan2 yin1 。 xin1 sun3 zi3 chang2 duan3 ， zao3 ying1 hong2 qian3 shen1 。
- yan1 hua1 yun2 mu4 zhong4 ， liu2 yan4 chao2 jing3 qin1 。 hua2 shi2 ge4 zi4 hao3 ， ju4 yun2 fang1 yi4 chen2 。
- chu1 ri4 man3 jie1 qian2 ， qing1 feng1 dong4 lian2 ying3 。 xun2 shi2 de2 xiu1 huan4 ， gao1 wo4 yue4 qing1 jing3 。
- tong2 er2 fu2 jin1 xiang1 ， ya1 ya4 shen1 lin2 jing3 。 xin1 dao4 wu4 zi4 xian2 ， he2 lao2 yuan3 ji1 ying3 。
- jiang1 zhang4 yan2 xia4 zao3 ， zheng1 teng2 xin4 nan2 du4 。 jin1 xiao1 hao3 feng1 yue4 ， du2 ci3 huang1 ting2 qu4 。
- lu4 ye4 qing1 an4 guang1 ， liu2 xing1 wei3 yu2 su4 。 dan4 kong3 qing1 ye4 cu2 ， ju4 bei1 chao2 jing3 mu4 。
- meng4 yue4 xia4 you2 qian3 ， qi2 yun2 wei4 cheng2 feng1 。 du4 xia2 hong2 mo4 mo4 ， ya1 lang4 bai2 rong2 rong2 。
- yu4 wei3 you3 yu2 run4 ， biao1 chi2 wu2 qu4 zong1 。 he2 ru2 peng3 yun2 yu3 ， pen1 du2 sui2 jiao1 long2 。
- liu2 fang1 di4 yan2 jing3 ， fan2 ying1 jin4 liao2 luo4 。 gong1 shu3 xiang1 man3 ting2 ， qing2 xia2 fu4 lan2 yao4 。
- cai2 hong2 qi3 gao1 yan4 ， zhui4 lü4 pai2 xin1 e4 。 ping2 ci3 qian3 you1 huai2 ， fei1 yan2 nian4 jiang1 xue4 。
- hong2 si1 san4 fang1 shu4 ， xuan2 zhuan3 guang1 feng1 ji2 。 yan1 fan4 bei4 long2 xiang1 ， lu4 nong2 zhuang1 mian4 shi1 。
- jia1 ren2 bu2 zai4 ci3 ， hen4 wang4 jie1 qian2 li4 。 hu1 yan4 xia4 jing3 chang2 ， jin1 chun1 xing2 yi3 ji2 。
- bai3 she2 jian4 tun1 sheng1 ， huang2 ying1 zheng4 jiao1 xiao3 。 yun2 hong2 fang1 jing3 ye4 ， long2 ji1 yi3 ming2 xiao3 。
- dang1 shi2 ke4 zi4 shi4 ， yun4 qu4 shui2 neng2 jiao3 。 mo4 yan4 xia4 chong2 duo1 ， tiao2 tang2 ding4 xiang4 rao3 。
- pian1 pian1 lian2 wai4 yan4 ， ji2 ji2 chao2 nei4 chu2 。 dan4 shi2 jin1 li4 jin4 ， mao2 yi1 cheng2 zi3 ru2 。
- chao2 lai2 ge4 fei1 qu4 ， xiong2 ci2 liang2 shang4 hu1 。 yang3 zi3 jiang1 bei4 lao3 ， e4 er2 na4 sheng4 wu2 。
- xi1 shan1 xia4 xue3 xiao1 ， jiang1 shi4 dong1 nan2 xie4 。 feng1 bo1 gao1 ruo4 tian1 ， yan4 yu4 di1 wu1 ma3 。
- zheng4 bei4 huang2 niu2 xuan2 ， nan2 qi1 bai2 di4 xia4 。 wo3 zai4 ping2 di4 xing2 ， fan1 you1 ji4 chuan1 zhe3 。
- ling2 jun1 si3 bo1 hou4 ， shi4 jie2 chang2 yu4 lan2 。 cai3 lü3 bi4 yun2 zong4 ， xiang1 jing1 bai2 yu4 tuan2 。
- shi4 zhe3 liang2 zi4 ku3 ， jin1 ren2 fan3 wei2 huan1 。 ai1 zai1 xun4 ming2 shi4 ， mei2 ming4 qiu2 suo3 nan2 。

## 注释

## 译文

## 赏析
