---
id: yuan-zhen-you-jiu-shi-zhang-liu
title: 有酒十章 六
titlePinyin: you3 jiu3 shi2 zhang1   liu4
titleSlug: you-jiu-shi-zhang-liu
author: 元稹
authorPinyin: yuan2 zhen3
authorSlug: yuan-zhen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 有酒有酒歌且哀，江春例早多早梅。
- 櫻桃桃李相續開，間以木蘭之秀香裴回。
- 東風吹盡南風來，鶯聲漸澀花摧隤。
- 四月清和豔殘卉，芍藥翻紅蒲映水。
- 夏龍痡毒雷雨多，蒲葉離披豔紅死。
- 紅豔猶存榴樹花，紫苞欲綻高筍牙。
- 筍牙成竹冒霜雪，榴花落地還銷歇。
- 萬古盈虧相逐行，君看夜夜當窗月。
- 榮落虧盈可奈何，生成未徧霜霰過。
- 霜霰過兮復奈何，靈芝敻絕荆棘多。
- 荆棘多兮可奈何，可奈何兮終奈何。
- 秦皇堯舜俱腐骨，我可奈何兮又進一杯歌復歌。

## 拼音

- you3 jiu3 you3 jiu3 ge1 qie3 ai1 ， jiang1 chun1 li4 zao3 duo1 zao3 mei2 。
- ying1 tao2 tao2 li3 xiang1 xu4 kai1 ， jian4 yi3 mu4 lan2 zhi1 xiu4 xiang1 pei2 hui2 。
- dong1 feng1 chui1 jin4 nan2 feng1 lai2 ， ying1 sheng1 jian4 se4 hua1 cui1 tui2 。
- si4 yue4 qing1 he2 yan4 can2 hui4 ， shao2 yao4 fan1 hong2 pu2 ying4 shui3 。
- xia4 long2 pu1 du2 lei2 yu3 duo1 ， pu2 ye4 li2 pi1 yan4 hong2 si3 。
- hong2 yan4 you2 cun2 liu2 shu4 hua1 ， zi3 bao1 yu4 zhan4 gao1 sun3 ya2 。
- sun3 ya2 cheng2 zhu2 mao4 shuang1 xue3 ， liu2 hua1 luo4 di4 huan2 xiao1 xie1 。
- wan4 gu3 ying2 kui1 xiang1 zhu2 hang2 ， jun1 kan4 ye4 ye4 dang1 chuang1 yue4 。
- rong2 luo4 kui1 ying2 ke3 nai4 he2 ， sheng1 cheng2 wei4 bian4 shuang1 xian4 guo4 。
- shuang1 xian4 guo4 xi1 fu4 nai4 he2 ， ling2 zhi1 xiong4 jue2 jing1 ji2 duo1 。
- jing1 ji2 duo1 xi1 ke3 nai4 he2 ， ke3 nai4 he2 xi1 zhong1 nai4 he2 。
- qin2 huang2 yao2 shun4 ju4 fu3 gu3 ， wo3 ke3 nai4 he2 xi1 you4 jin4 yi4 bei1 ge1 fu4 ge1 。

## 注释

## 译文

## 赏析
