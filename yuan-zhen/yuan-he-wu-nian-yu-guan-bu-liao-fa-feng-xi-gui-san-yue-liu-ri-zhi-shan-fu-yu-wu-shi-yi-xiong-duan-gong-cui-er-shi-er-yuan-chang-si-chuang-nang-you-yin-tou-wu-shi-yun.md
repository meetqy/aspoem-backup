---
id: yuan-zhen-yuan-he-wu-nian-yu-guan-bu-liao-fa-feng-xi-gui-san-yue-liu-ri-zhi-shan-fu-yu-wu-shi-yi-xiong-duan-gong-cui-er-shi-er-yuan-chang-si-chuang-nang-you-yin-tou-wu-shi-yun
title: 元和五年予官不了罰俸西歸三月六日至陝府與吳十一兄端公崔二十二院長思愴曩遊因投五十韻
titlePinyin: yuan2 he2 wu3 nian2 yu3 guan1 bu4 liao3 fa2 feng4 xi1 gui1 san1 yue4 liu4 ri4 zhi4 shan3 fu3 yu3 wu2 shi2 yi1 xiong1 duan1 gong1 cui1 er4 shi2 er4 yuan4 chang2 si1 chuang4 nang3 you2 yin1 tou2 wu3 shi2 yun4
titleSlug: yuan-he-wu-nian-yu-guan-bu-liao-fa-feng-xi-gui-san-yue-liu-ri-zhi-shan-fu-yu-wu-shi-yi-xiong-duan-gong-cui-er-shi-er-yuan-chang-si-chuang-nang-you-yin-tou-wu-shi-yun
author: 元稹
authorPinyin: yuan2 zhen3
authorSlug: yuan-zhen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 小年閑愛春，認得春風意。
- 未有花草時，先醲曉窗睡。
- 霞朝澹雲色，霽景牽詩思。
- 漸到柳枝頭，川光始明媚。
- 長安車馬客，傾心奉權貴。
- 晝夜塵土中，那言早春至。
- 此時我獨遊，我遊有倫次。
- 閑行曲江岸，便宿慈恩寺。
- 扣林引寒龜，疏叢出幽翠。
- 凌晨過杏園，曉露凝芳氣。
- 初陽好明淨，嫩樹憐低庳。
- 排房似綴珠，欲啼紅臉淚。
- 新鶯語嬌小，淺水光流利。
- 冷飲空腹杯，因成日高醉。
- 酒醒聞飯鐘，隨僧受遺施。
- 餐罷還復遊，過從上文記。
- 行逢二月半，始足遊春騎。
- 是時春已老，我遊亦云既。
- 藤開九華觀，草結三條隧。
- 新筍踴犀株，落梅飜蝶翅。
- 名倡繡轂車，公子青絲轡。
- 朝士還旬休，豪家得春賜。
- 提攜好音樂，翦鏟空田地。
- 同占杏花園，喧闐各叢萃。
- 顧予煩寢興，復往散顦顇。
- 倦僕色肌羸，蹇驢行跛痺。
- 春衫未成就，冬服漸塵膩。
- 傾蓋吟短章，書空憶難字。
- 遙聞公主笑，近被王孫戲。
- 邀我上華筵，橫頭坐賓位。
- 那知我年少，深解酒中事。
- 能唱犯聲歌，偏精變籌義。
- 含詞待殘拍，促舞遞繁吹。
- 叫噪擲投盤，生獰攝觥使。
- 逡巡光景晏，散亂東西異。
- 古觀閉閒門，依然復幽閟。
- 無端矯情性，漫學求科試。
- 薄藝何足云，虛名偶頻遂。
- 拾遺天子前，密奏升平議。
- 召見不須臾，憸庸已猜忌。
- 朝陪香案班，暮作風塵尉。
- 去歲又登朝，登爲柏臺吏。
- 臺官相束縛，不許放情志。
- 寓直勞送迎，上堂煩避諱。
- 分司在東洛，所職尤不易。
- 罰俸得西歸，心知受朝庇。
- 常山攻小寇，淮右擇良帥。
- 國難身不行，勞生欲何爲。
- 吾兄諳性靈，崔子同臭味。
- 投此挂冠詞，一生還自恣。

## 拼音

- xiao3 nian2 xian2 ai4 chun1 ， ren4 de2 chun1 feng1 yi4 。
- wei4 you3 hua1 cao3 shi2 ， xian1 nong2 xiao3 chuang1 shui4 。
- xia2 chao2 dan4 yun2 se4 ， ji4 jing3 qian1 shi1 si1 。
- jian4 dao4 liu3 zhi1 tou2 ， chuan1 guang1 shi3 ming2 mei4 。
- chang2 an1 ju1 ma3 ke4 ， qing1 xin1 feng4 quan2 gui4 。
- zhou4 ye4 chen2 tu3 zhong1 ， na4 yan2 zao3 chun1 zhi4 。
- ci3 shi2 wo3 du2 you2 ， wo3 you2 you3 lun2 ci4 。
- xian2 xing2 qu3 jiang1 an4 ， bian4 su4 ci2 en1 si4 。
- kou4 lin2 yin3 han2 gui1 ， shu1 cong2 chu1 you1 cui4 。
- ling2 chen2 guo4 xing4 yuan2 ， xiao3 lu4 ning2 fang1 qi4 。
- chu1 yang2 hao3 ming2 jing4 ， nen4 shu4 lian2 di1 bi4 。
- pai2 fang2 si4 zhui4 zhu1 ， yu4 ti2 hong2 lian3 lei4 。
- xin1 ying1 yu3 jiao1 xiao3 ， qian3 shui3 guang1 liu2 li4 。
- leng3 yin3 kong1 fu4 bei1 ， yin1 cheng2 ri4 gao1 zui4 。
- jiu3 xing3 wen2 fan4 zhong1 ， sui2 seng1 shou4 yi2 shi1 。
- can1 ba4 huan2 fu4 you2 ， guo4 cong2 shang4 wen2 ji4 。
- xing2 feng2 er4 yue4 ban4 ， shi3 zu2 you2 chun1 qi2 。
- shi4 shi2 chun1 yi3 lao3 ， wo3 you2 yi4 yun2 ji4 。
- teng2 kai1 jiu3 hua2 guan1 ， cao3 jie2 san1 tiao2 sui4 。
- xin1 sun3 yong3 xi1 zhu1 ， luo4 mei2 fan1 die2 chi4 。
- ming2 chang4 xiu4 gu3 ju1 ， gong1 zi3 qing1 si1 pei4 。
- chao2 shi4 huan2 xun2 xiu1 ， hao2 jia1 de2 chun1 ci4 。
- ti2 xie2 hao3 yin1 le4 ， jian3 chan3 kong1 tian2 di4 。
- tong2 zhan4 xing4 hua1 yuan2 ， xuan1 tian2 ge4 cong2 cui4 。
- gu4 yu3 fan2 qin3 xing1 ， fu4 wang3 san4 qiao2 cui4 。
- juan4 pu2 se4 ji1 lei2 ， jian3 lü2 xing2 bo3 bi4 。
- chun1 shan1 wei4 cheng2 jiu4 ， dong1 fu2 jian4 chen2 ni4 。
- qing1 gai4 yin2 duan3 zhang1 ， shu1 kong1 yi4 nan2 zi4 。
- yao2 wen2 gong1 zhu3 xiao4 ， jin4 bei4 wang2 sun1 xi4 。
- yao1 wo3 shang4 hua2 yan2 ， heng2 tou2 zuo4 bin1 wei4 。
- na4 zhi1 wo3 nian2 shao4 ， shen1 jie3 jiu3 zhong1 shi4 。
- neng2 chang4 fan4 sheng1 ge1 ， pian1 jing1 bian4 chou2 yi4 。
- han2 ci2 dai4 can2 pai1 ， cu4 wu3 di4 fan2 chui1 。
- jiao4 zao4 zhi4 tou2 pan2 ， sheng1 ning2 she4 gong1 shi3 。
- qun1 xun2 guang1 jing3 yan4 ， san4 luan4 dong1 xi1 yi4 。
- gu3 guan1 bi4 xian2 men2 ， yi1 ran2 fu4 you1 bi4 。
- wu2 duan1 jiao3 qing2 xing4 ， man4 xue2 qiu2 ke1 shi4 。
- bao2 yi4 he2 zu2 yun2 ， xu1 ming2 ou3 bin1 sui4 。
- shi2 yi2 tian1 zi3 qian2 ， mi4 zou4 sheng1 ping2 yi4 。
- zhao4 jian4 bu4 xu1 yu2 ， xian1 yong1 yi3 cai1 ji4 。
- chao2 pei2 xiang1 an4 ban1 ， mu4 zuo4 feng1 chen2 wei4 。
- qu4 sui4 you4 deng1 chao2 ， deng1 wei2 bai3 tai2 li4 。
- tai2 guan1 xiang1 shu4 fu4 ， bu4 xu1 fang4 qing2 zhi4 。
- yu4 zhi2 lao2 song4 ying2 ， shang4 tang2 fan2 bi4 hui4 。
- fen1 si1 zai4 dong1 luo4 ， suo3 zhi2 you2 bu2 yi4 。
- fa2 feng4 de2 xi1 gui1 ， xin1 zhi1 shou4 chao2 bi4 。
- chang2 shan1 gong1 xiao3 kou4 ， huai2 you4 ze2 liang2 shuai4 。
- guo2 nan2 shen1 bu4 xing2 ， lao2 sheng1 yu4 he2 wei2 。
- wu2 xiong1 an1 xing4 ling2 ， cui1 zi3 tong2 chou4 wei4 。
- tou2 ci3 gua4 guan1 ci2 ， yi4 sheng1 huan2 zi4 zi4 。

## 注释

## 译文

## 赏析
