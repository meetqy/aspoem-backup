---
id: yuan-zhen-song-cui-shi-yu-zhi-ling-nan-er-shi-yun
title: 送崔侍御之嶺南二十韻
titlePinyin: song4 cui1 shi4 yu4 zhi1 ling3 nan2 er4 shi2 yun4
titleSlug: song-cui-shi-yu-zhi-ling-nan-er-shi-yun
author: 元稹
authorPinyin: yuan2 zhen3
authorSlug: yuan-zhen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 漢法戎施幕，秦官郡置監。
- 蕭何歸舊印，鮑永授新銜。
- 幣聘雖盈篋，泥章未破緘。
- 蛛懸絲繚繞，鵲報語詀諵。
- 再礪神羊角，重開憲簡函。
- 鞶纓驄赳赳，緌珮繡縿縿。
- 逸翮憐鴻翥，離心覺刃劖。
- 聯游虧片玉，洞照失明鑒。
- 遙想車登嶺，那無淚滿衫。
- 茅蒸連蟒氣，衣漬度梅黬。
- 象鬬緣谿竹，猿鳴帶雨杉。
- 颶風狂浩浩，韶石峻嶄嶄。
- 宿浦宜深泊，祈瀧在至諴。
- 瘴江乘早度，毒草莫親芟。
- 試蠱看銀黑，排腥貴食鹹。
- 菌須蟲已蠹，菓重鳥先鵮。
- 冰瑩懷貪水，霜清顧痛巖。
- 珠璣當盡擲，薏苡詎能讒。
- 荆俗欺王粲，吾生問季咸。
- 遠書多不達，勤爲枉攕攕。

## 拼音

- han4 fa3 rong2 shi1 mu4 ， qin2 guan1 jun4 zhi4 jian1 。
- xiao1 he2 gui1 jiu4 yin4 ， bao4 yong3 shou4 xin1 xian2 。
- bi4 pin4 sui1 ying2 qie4 ， ni2 zhang1 wei4 po4 jian1 。
- zhu1 xuan2 si1 liao2 rao4 ， que4 bao4 yu3 zhan1 nan2 。
- zai4 li4 shen2 yang2 jiao3 ， zhong4 kai1 xian4 jian3 han2 。
- pan2 ying1 cong1 jiu1 jiu1 ， rui2 pei4 xiu4 shan1 shan1 。
- yi4 he2 lian2 hong2 zhu4 ， li2 xin1 jue2 ren4 chan2 。
- lian2 you2 kui1 pian4 yu4 ， dong4 zhao4 shi1 ming2 jian4 。
- yao2 xiang3 ju1 deng1 ling3 ， na4 wu2 lei4 man3 shan1 。
- mao2 zheng1 lian2 mang3 qi4 ， yi1 zi4 du4 mei2 yan3 。
- xiang4 dou4 yuan2 xi1 zhu2 ， yuan2 ming2 dai4 yu3 shan1 。
- ju4 feng1 kuang2 hao4 hao4 ， shao2 shi2 jun4 zhan3 zhan3 。
- su4 pu3 yi2 shen1 bo2 ， qi2 long2 zai4 zhi4 xian2 。
- zhang4 jiang1 cheng2 zao3 du4 ， du2 cao3 mo4 qin1 shan1 。
- shi4 gu3 kan4 yin2 hei1 ， pai2 xing1 gui4 shi2 xian2 。
- jun1 xu1 chong2 yi3 du4 ， guo3 zhong4 niao3 xian1 qian1 。
- bing1 ying2 huai2 tan1 shui3 ， shuang1 qing1 gu4 tong4 yan2 。
- zhu1 ji1 dang1 jin4 zhi4 ， yi4 yi3 ju4 neng2 chan2 。
- jing1 su2 qi1 wang2 can4 ， wu2 sheng1 wen4 ji4 xian2 。
- yuan3 shu1 duo1 bu4 da2 ， qin2 wei2 wang3 xian1 xian1 。

## 注释

## 译文

## 赏析
