---
id: yuan-zhen-dai-qu-jiang-lao-ren-bai-yun
title: 代曲江老人百韻
titlePinyin: dai4 qu3 jiang1 lao3 ren2 bai3 yun4
titleSlug: dai-qu-jiang-lao-ren-bai-yun
author: 元稹
authorPinyin: yuan2 zhen3
authorSlug: yuan-zhen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 何事花前泣，曾逢舊日春。
- 先皇初在鎬，賤子正遊秦。
- 撥亂干戈後，經文禮樂辰。
- 徽章懸象魏，貔虎畫騏驎。
- 光武休言戰，唐堯念睦姻。
- 琳瑯鋪柱礎，葛藟茂河漘。
- 尚齒惇耆艾，搜材拔積薪。
- 裴王持藻鏡，姚宋斡陶鈞。
- 內史稱張敞，蒼生借寇恂。
- 名卿唯講德，命士恥憂貧。
- 杞梓無遺用，蒭蕘不忘詢。
- 懸金收逸驥，鼓瑟薦嘉賓。
- 羽翼皆隨鳳，圭璋肯雜珉。
- 班行容濟濟，文質道彬彬。
- 百度依皇極，千門闢紫宸。
- 措刑非苟簡，稽古蹈因循。
- 書謬偏求伏，詩亡遠聽申。
- 雄推三虎賈，羣擢八龍荀。
- 海外恩方洽，寰中教不泯。
- 儒林精閫奧，流品重清淳。
- 天淨三光麗，時和四序均。
- 卑官休力役，蠲賦免艱辛。
- 蠻貊同車軌，鄉原盡里仁。
- 帝途高蕩蕩，風俗厚誾誾。
- 暇日耕耘足，豐年雨露頻。
- 戍煙生不見，村豎老猶純。
- 耒耜勤千畝，牲牢奉六禋。
- 南郊禮天地，東野闢原畇。
- 校獵求初吉，先農卜上寅。
- 萬方來合雜，五色瑞輪囷。
- 池籞呈朱鴈，壇場得白麟。
- 酹金光照耀，奠璧綵璘玢。
- 掉蕩雲門發，蹁躚鷺羽振。
- 集靈撞玉磬，和鼓奏金錞。
- 建簴崇牙盛，銜鐘獸目嗔。
- 總干形屹崪，戛敔背嶙峋。
- 文物千官會，夷音九部陳。
- 魚龍華外戲，歌舞洛中嬪。
- 佳節修酺禮，非時宴侍臣。
- 梨園明月夜，花萼豔陽晨。
- 李杜詩篇敵，蘇張筆力勻。
- 樂章輕鮑照，碑板笑顏竣。
- 泰嶽陪封禪，汾陰頌鬼神。
- 星移逐西顧，風暖助東巡。
- 浴德留湯谷，蒐畋過渭濱。
- 沸天雷殷殷，匝地轂轔轔。
- 沃土心逾熾，豪家禮漸湮。
- 老農羞荷鍤，貪賈學垂紳。
- 曲藝爭工巧，彫機變組紃。
- 青鳧連不解，紅粟朽相因。
- 山澤長孳貨，梯航競獻珍。
- 翠毛開越巂，龍眼弊甌閩。
- 玉饌薪然蠟，椒房燭用銀。
- 銅山供橫賜，金屋貯宜嚬。
- 班女恩移趙，思王賦感甄。
- 輝光隨顧步，生死屬搖脣。
- 世族功勳久，王姬寵愛親。
- 街衢連甲第，冠蓋擁朱輪。
- 大道垂珠箔，當壚踏錦茵。
- 軒車隘南陌，鐘磬滿西鄰。
- 出入張公子，驕奢石季倫。
- 雞場潛介羽，馬埒並揚塵。
- 韜袖誇狐腋，弓弦尚鹿𦟘。
- 紫絛牽白犬，繡䪜被花駰。
- 箭倒南山虎，鷹擒東郭㕙。
- 翻身迎過鴈，劈肘取廻鶉。
- 竟蓄朱公產，爭藏邴氏緡。
- 橋桃矜馬鶩，倚頓數牛犉。
- 齏鬬冬中韭，羹憐遠處蓴。
- 萬錢纔下筯，五酘未稱醇。
- 曲水閑銷日，倡樓醉度旬。
- 探丸依郭解，投轄伴陳遵。
- 共謂長之泰，那知遽搆屯。
- 姦心興桀黠，凶醜比頑嚚。
- 斗柄侵妖彗，天泉化逆鱗。
- 背恩欺乃祖，連禍及吾民。
- 䝟貐當前路，鯨鯢得要津。
- 王師纔業業，暴卒已䖜䖜。
- 雜虜同謀夏，宗周蹔去豳。
- 陵園深暮景，霜露下秋旻。
- 鳳闕悲巢鵩，鵷行亂野麏。
- 華林荒茂草，寒竹碎貞筠。
- 村落空垣壞，城隍舊井堙。
- 破船沉古渡，戰鬼聚陰燐。
- 振臂誰相應，攢眉獨不伸。
- 毀容懷赤紱，混跡戴黃巾。
- 木梗隨波蕩，桃源斅隱淪。
- 弟兄書信斷，鷗鷺往來馴。
- 忽遇山光澈，遙瞻海氣真。
- 祕圖推廢【主】，後聖合經綸。
- 野杏渾休植，幽蘭不復紉。
- 但驚心憤憤，誰戀水粼粼。
- 盡室離深洞，輕橈盪小䑳。
- 殷勤題白石，悵望出青蘋。
- 夢寐平生在，經過處所新。
- 阮郎迷里巷，遼鶴記城闉。
- 虛過休明代，旋爲朽病身。
- 勞生常矻矻，語舊苦諄諄。
- 晚歲多衰柳，先秋愧大椿。
- 眼前年少客，無復昔時人。

## 拼音

- he2 shi4 hua1 qian2 qi4 ， ceng2 feng2 jiu4 ri4 chun1 。
- xian1 huang2 chu1 zai4 gao3 ， jian4 zi3 zheng4 you2 qin2 。
- bo1 luan4 gan1 ge1 hou4 ， jing1 wen2 li3 le4 chen2 。
- hui1 zhang1 xuan2 xiang4 wei4 ， pi2 hu3 hua4 qi2 lin2 。
- guang1 wu3 xiu1 yan2 zhan4 ， tang2 yao2 nian4 mu4 yin1 。
- lin2 lang2 pu1 zhu4 chu3 ， ge3 lei3 mao4 he2 chun2 。
- shang4 chi3 dun1 qi2 ai4 ， sou1 cai2 ba2 ji1 xin1 。
- pei2 wang2 chi2 zao3 jing4 ， yao2 song4 wo4 tao2 jun1 。
- nei4 shi3 cheng1 zhang1 chang3 ， cang1 sheng1 jie4 kou4 xun2 。
- ming2 qing1 wei2 jiang3 de2 ， ming4 shi4 chi3 you1 pin2 。
- qi3 zi3 wu2 yi2 yong4 ， chu2 rao2 bu2 wang4 xun2 。
- xuan2 jin1 shou1 yi4 ji4 ， gu3 se4 jian4 jia1 bin1 。
- yu3 yi4 jie1 sui2 feng4 ， gui1 zhang1 ken3 za2 min2 。
- ban1 xing2 rong2 ji4 ji4 ， wen2 zhi4 dao4 bin1 bin1 。
- bai3 du4 yi1 huang2 ji2 ， qian1 men2 pi4 zi3 chen2 。
- cuo4 xing2 fei1 gou3 jian3 ， ji1 gu3 dao3 yin1 xun2 。
- shu1 miu4 pian1 qiu2 fu2 ， shi1 wang2 yuan3 ting1 shen1 。
- xiong2 tui1 san1 hu3 jia3 ， qun2 zhuo2 ba1 long2 xun2 。
- hai3 wai4 en1 fang1 qia4 ， huan2 zhong1 jiao4 bu4 min3 。
- ru2 lin2 jing1 kun3 ao4 ， liu2 pin3 zhong4 qing1 chun2 。
- tian1 jing4 san1 guang1 li2 ， shi2 he2 si4 xu4 jun1 。
- bei1 guan1 xiu1 li4 yi4 ， juan1 fu4 mian3 jian1 xin1 。
- man2 mo4 tong2 ju1 gui3 ， xiang1 yuan2 jin4 li3 ren2 。
- di4 tu2 gao1 dang4 dang4 ， feng1 su2 hou4 yin2 yin2 。
- xia2 ri4 geng1 yun2 zu2 ， feng1 nian2 yu3 lu4 bin1 。
- shu4 yan1 sheng1 bu2 jian4 ， cun1 shu4 lao3 you2 chun2 。
- lei3 si4 qin2 qian1 mu3 ， sheng1 lao2 feng4 liu4 yin1 。
- nan2 jiao1 li3 tian1 di4 ， dong1 ye3 pi4 yuan2 yun2 。
- xiao4 lie4 qiu2 chu1 ji2 ， xian1 nong2 bu3 shang4 yin2 。
- wan4 fang1 lai2 he2 za2 ， wu3 se4 rui4 lun2 qun1 。
- chi2 yu4 cheng2 zhu1 yan4 ， tan2 chang3 de2 bai2 lin2 。
- lei4 jin1 guang1 zhao4 yao4 ， dian4 bi4 cai3 lin2 bin1 。
- diao4 dang4 yun2 men2 fa1 ， pian2 xian1 lu4 yu3 zhen4 。
- ji2 ling2 zhuang4 yu4 qing4 ， he2 gu3 zou4 jin1 chun2 。
- jian4 ju4 chong2 ya2 sheng4 ， xian2 zhong1 shou4 mu4 chen1 。
- zong3 gan1 xing2 yi4 zu2 ， jia2 yu3 bei4 lin2 xun2 。
- wen2 wu4 qian1 guan1 hui4 ， yi2 yin1 jiu3 bu4 chen2 。
- yu2 long2 hua2 wai4 xi4 ， ge1 wu3 luo4 zhong1 pin2 。
- jia1 jie2 xiu1 pu2 li3 ， fei1 shi2 yan4 shi4 chen2 。
- li2 yuan2 ming2 yue4 ye4 ， hua1 e4 yan4 yang2 chen2 。
- li3 du4 shi1 pian1 di2 ， su1 zhang1 bi3 li4 yun2 。
- le4 zhang1 qing1 bao4 zhao4 ， bei1 ban3 xiao4 yan2 jun4 。
- tai4 yue4 pei2 feng1 shan4 ， fen2 yin1 song4 gui3 shen2 。
- xing1 yi2 zhu2 xi1 gu4 ， feng1 nuan3 zhu4 dong1 xun2 。
- yu4 de2 liu2 tang1 gu3 ， sou1 tian2 guo4 wei4 bin1 。
- fei4 tian1 lei2 yin1 yin1 ， za1 di4 gu3 lin2 lin2 。
- wo4 tu3 xin1 yu2 chi4 ， hao2 jia1 li3 jian4 yan1 。
- lao3 nong2 xiu1 he2 cha1 ， tan1 jia3 xue2 chui2 shen1 。
- qu3 yi4 zheng1 gong1 qiao3 ， diao1 ji1 bian4 zu3 xun2 。
- qing1 fu2 lian2 bu4 jie3 ， hong2 su4 xiu3 xiang1 yin1 。
- shan1 ze2 chang2 zi1 huo4 ， ti1 hang2 jing4 xian4 zhen1 。
- cui4 mao2 kai1 yue4 xi1 ， long2 yan3 bi4 ou1 min3 。
- yu4 zhuan4 xin1 ran2 la4 ， jiao1 fang2 zhu2 yong4 yin2 。
- tong2 shan1 gong4 heng2 ci4 ， jin1 wu1 zhu4 yi2 pin2 。
- ban1 nü3 en1 yi2 zhao4 ， si1 wang2 fu4 gan3 zhen1 。
- hui1 guang1 sui2 gu4 bu4 ， sheng1 si3 shu3 yao2 chun2 。
- shi4 zu2 gong1 xun1 jiu3 ， wang2 ji1 chong3 ai4 qin1 。
- jie1 qu2 lian2 jia3 di4 ， guan1 gai4 yong1 zhu1 lun2 。
- da4 dao4 chui2 zhu1 bo2 ， dang1 lu2 ta4 jin3 yin1 。
- xuan1 ju1 ai4 nan2 mo4 ， zhong1 qing4 man3 xi1 lin2 。
- chu1 ru4 zhang1 gong1 zi3 ， jiao1 she1 shi2 ji4 lun2 。
- ji1 chang3 qian2 jie4 yu3 ， ma3 lie4 bing4 yang2 chen2 。
- tao1 xiu4 kua1 hu2 ye4 ， gong1 xian2 shang4 lu4 𦟘。
- zi3 tao1 qian1 bai2 quan3 ， xiu4 䪜 bei4 hua1 yin1 。
- jian4 dao3 nan2 shan1 hu3 ， ying1 qin2 dong1 guo1 㕙。
- fan1 shen1 ying2 guo4 yan4 ， pi1 zhou3 qu3 hui2 chun2 。
- jing4 xu4 zhu1 gong1 chan3 ， zheng1 cang2 bing3 shi4 min2 。
- qiao2 tao2 jin1 ma3 wu4 ， yi3 dun4 shu4 niu2 chun2 。
- ji1 dou4 dong1 zhong1 jiu3 ， geng1 lian2 yuan3 chu3 chun2 。
- wan4 qian2 cai2 xia4 zhu4 ， wu3 dou4 wei4 cheng1 chun2 。
- qu1 shui3 xian2 xiao1 ri4 ， chang4 lou2 zui4 du4 xun2 。
- tan4 wan2 yi1 guo1 jie3 ， tou2 xia2 ban4 chen2 zun1 。
- gong4 wei4 chang2 zhi1 tai4 ， na4 zhi1 ju4 gou4 tun2 。
- jian1 xin1 xing1 jie2 xia2 ， xiong1 chou3 bi3 wan2 yin2 。
- dou3 bing3 qin1 yao1 hui4 ， tian1 quan2 hua4 ni4 lin2 。
- bei4 en1 qi1 nai3 zu3 ， lian2 huo4 ji2 wu2 min2 。
- 䝟 yu3 dang1 qian2 lu4 ， jing1 ni2 de2 yao4 jin1 。
- wang2 shi1 cai2 ye4 ye4 ， bao4 zu2 yi3 䖜䖜。
- za2 lu3 tong2 mou2 xia4 ， zong1 zhou1 zan4 qu4 bin1 。
- ling2 yuan2 shen1 mu4 jing3 ， shuang1 lu4 xia4 qiu1 min2 。
- feng4 que4 bei1 chao2 fu2 ， yuan1 xing2 luan4 ye3 jun1 。
- hua2 lin2 huang1 mao4 cao3 ， han2 zhu2 sui4 zhen1 yun2 。
- cun1 luo4 kong1 yuan2 huai4 ， cheng2 huang2 jiu4 jing3 yin1 。
- po4 chuan2 chen2 gu3 du4 ， zhan4 gui3 ju4 yin1 lin2 。
- zhen4 bi4 shui2 xiang1 ying1 ， zan3 mei2 du2 bu4 shen1 。
- hui3 rong2 huai2 chi4 fu2 ， hun4 ji4 dai4 huang2 jin1 。
- mu4 geng3 sui2 bo1 dang4 ， tao2 yuan2 xiao4 yin3 lun2 。
- di4 xiong0 shu1 xin4 duan4 ， ou1 lu4 wang3 lai2 xun4 。
- hu1 yu4 shan1 guang1 che4 ， yao2 zhan1 hai3 qi4 zhen1 。
- bi4 tu2 tui1 fei4 【 zhu3 】， hou4 sheng4 he2 jing1 lun2 。
- ye3 xing4 hun2 xiu1 zhi2 ， you1 lan2 bu2 fu4 ren4 。
- dan4 jing1 xin1 fen4 fen4 ， shui2 lian4 shui3 lin2 lin2 。
- jin4 shi4 li2 shen1 dong4 ， qing1 rao2 dang4 xiao3 䑳。
- yin1 qin2 ti2 bai2 shi2 ， chang4 wang4 chu1 qing1 pin2 。
- meng4 mei4 ping2 sheng1 zai4 ， jing1 guo4 chu3 suo3 xin1 。
- ruan3 lang2 mi2 li3 xiang4 ， liao2 he4 ji4 cheng2 yin1 。
- xu1 guo4 xiu1 ming2 dai4 ， xuan2 wei2 xiu3 bing4 shen1 。
- lao2 sheng1 chang2 ku1 ku1 ， yu3 jiu4 ku3 zhun1 zhun1 。
- wan3 sui4 duo1 shuai1 liu3 ， xian1 qiu1 kui4 da4 chun1 。
- yan3 qian2 nian2 shao4 ke4 ， wu2 fu4 xi1 shi2 ren2 。

## 注释

## 译文

## 赏析
