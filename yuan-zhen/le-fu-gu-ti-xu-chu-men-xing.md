---
id: yuan-zhen-le-fu-gu-ti-xu-chu-men-xing
title: 樂府古題序 出門行
titlePinyin: le4 fu3 gu3 ti2 xu4   chu1 men2 xing2
titleSlug: le-fu-gu-ti-xu-chu-men-xing
author: 元稹
authorPinyin: yuan2 zhen3
authorSlug: yuan-zhen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 兄弟同出門，同行不同志。
- 悽悽分岐路，各各營所爲。
- 兄上荆山巔，翻石辨虹氣。
- 弟沈滄海底，偷珠待龍睡。
- 出門不數年，同歸亦同遂。
- 俱用私所珍，升沈自茲異。
- 獻珠龍王宮，值龍覓珠次。
- 但喜復得珠，不求珠所自。
- 酬客雙龍女，授客六龍轡。
- 遣充行雨神，雨澤隨客意。
- 雩夏鐘鼓繁，禜秋玉帛積。
- 彩色畫廊廟，奴僮被珠翠。
- 驥騄千萬雙，鴛鴦七十二。
- 言者未搖舌，無人敢輕議。
- 其兄因獻璞，再刖不履地。
- 門戶親戚疎，匡牀妻妾棄。
- 銘心有所待，視足無所愧。
- 持璞自枕頭，淚痕雙血漬。
- 一朝龍醒寤，本問偷珠事。
- 因知行雨偏，妻子五刑備。
- 仁兄捧尸哭，勢友掉頭諱。
- 喪車黔首葬，弔客青蠅至。
- 楚有望氣人，王前忽長跪。
- 賀王得貴寶，不遠王所莅。
- 求之果如言，剖出浮筠膩。
- 白珩無顏色，垂棘有瑕累。
- 在楚裂地封，入趙連城貴。
- 秦遣李斯書，書爲傳國瑞。
- 秦亡漢魏傳，傳者得神器。
- 卞和名永永，與寶不相墜。
- 勸爾出門行，行難莫行易。
- 易得還易失，難同亦難離。
- 善賈識貪廉，良田無稙穉。
- 磨劒莫磨錐，磨錐成小利。

## 拼音

- xiong1 di4 tong2 chu1 men2 ， tong2 hang2 bu4 tong2 zhi4 。
- qi1 qi1 fen1 qi2 lu4 ， ge4 ge4 ying2 suo3 wei2 。
- xiong1 shang4 jing1 shan1 dian1 ， fan1 shi2 bian4 hong2 qi4 。
- di4 shen3 cang1 hai3 di3 ， tou1 zhu1 dai4 long2 shui4 。
- chu1 men2 bu2 shu4 nian2 ， tong2 gui1 yi4 tong2 sui4 。
- ju4 yong4 si1 suo3 zhen1 ， sheng1 shen3 zi4 zi1 yi4 。
- xian4 zhu1 long2 wang2 gong1 ， zhi2 long2 mi4 zhu1 ci4 。
- dan4 xi3 fu4 de2 zhu1 ， bu4 qiu2 zhu1 suo3 zi4 。
- chou2 ke4 shuang1 long2 nü3 ， shou4 ke4 liu4 long2 pei4 。
- qian3 chong1 xing2 yu3 shen2 ， yu3 ze2 sui2 ke4 yi4 。
- yu2 xia4 zhong1 gu3 fan2 ， ying2 qiu1 yu4 bo2 ji1 。
- cai3 se4 hua4 lang2 miao4 ， nu2 tong2 bei4 zhu1 cui4 。
- ji4 lu4 qian1 wan4 shuang1 ， yuan1 yang1 qi1 shi2 er4 。
- yan2 zhe3 wei4 yao2 she2 ， wu2 ren2 gan3 qing1 yi4 。
- qi2 xiong1 yin1 xian4 pu2 ， zai4 yue4 bu4 lü3 di4 。
- men2 hu4 qin1 qi1 shu1 ， kuang1 chuang2 qi1 qie4 qi4 。
- ming2 xin1 you3 suo3 dai4 ， shi4 zu2 wu2 suo3 kui4 。
- chi2 pu2 zi4 zhen3 tou2 ， lei4 hen2 shuang1 xue4 zi4 。
- yi4 zhao1 long2 xing3 wu4 ， ben3 wen4 tou1 zhu1 shi4 。
- yin1 zhi1 xing2 yu3 pian1 ， qi1 zi0 wu3 xing2 bei4 。
- ren2 xiong1 peng3 shi1 ku1 ， shi4 you3 diao4 tou2 hui4 。
- sang1 ju1 qian2 shou3 zang4 ， diao4 ke4 qing1 ying2 zhi4 。
- chu3 you3 wang4 qi4 ren2 ， wang2 qian2 hu1 chang2 gui4 。
- he4 wang2 de2 gui4 bao3 ， bu4 yuan3 wang2 suo3 li4 。
- qiu2 zhi1 guo3 ru2 yan2 ， pou1 chu1 fu2 yun2 ni4 。
- bai2 heng2 wu2 yan2 se4 ， chui2 ji2 you3 xia2 lei4 。
- zai4 chu3 lie4 di4 feng1 ， ru4 zhao4 lian2 cheng2 gui4 。
- qin2 qian3 li3 si1 shu1 ， shu1 wei2 chuan2 guo2 rui4 。
- qin2 wang2 han4 wei4 chuan2 ， chuan2 zhe3 de2 shen2 qi4 。
- bian4 he2 ming2 yong3 yong3 ， yu3 bao3 bu4 xiang1 zhui4 。
- quan4 er3 chu1 men2 xing2 ， xing2 nan2 mo4 xing2 yi4 。
- yi4 de2 huan2 yi4 shi1 ， nan2 tong2 yi4 nan2 li2 。
- shan4 jia3 shi2 tan1 lian2 ， liang2 tian2 wu2 zhi1 zhi4 。
- mo2 jian4 mo4 mo2 zhui1 ， mo2 zhui1 cheng2 xiao3 li4 。

## 注释

## 译文

## 赏析
