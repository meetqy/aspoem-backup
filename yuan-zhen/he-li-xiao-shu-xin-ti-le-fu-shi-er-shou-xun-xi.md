---
id: yuan-zhen-he-li-xiao-shu-xin-ti-le-fu-shi-er-shou-xun-xi
title: 和李校書新題樂府十二首 馴犀
titlePinyin: he2 li3 xiao4 shu1 xin1 ti2 le4 fu3 shi2 er4 shou3   xun4 xi1
titleSlug: he-li-xiao-shu-xin-ti-le-fu-shi-er-shou-xun-xi
author: 元稹
authorPinyin: yuan2 zhen3
authorSlug: yuan-zhen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 建中之初放馴象，遠歸林邑近交廣。
- 獸返深山鳥搆巢，鷹鵰鷂鶻無羈鞅。
- 貞元之歲貢馴犀，上林置圈官司養。
- 玉盆金棧非不珍，虎噉狴牢魚食網。
- 渡江之橘踰汶貉，反時易性安能長。
- 臘月北風霜雪深，踡跼鱗身遂長往。
- 行地無疆費傳驛，通天異物罹幽枉。
- 乃知養獸如養人，不必人人自敦獎。
- 不擾則得之於理，不奪有以多於賞。
- 脫衣推食衣食之，不若男耕女令紡。
- 堯民不自知有堯，但見安閑聊擊壤。
- 前觀馴象後馴犀，理國其如指諸掌。

## 拼音

- jian4 zhong1 zhi1 chu1 fang4 xun4 xiang4 ， yuan3 gui1 lin2 yi4 jin4 jiao1 guang3 。
- shou4 fan3 shen1 shan1 niao3 gou4 chao2 ， ying1 diao1 yao4 gu3 wu2 ji1 yang1 。
- zhen1 yuan2 zhi1 sui4 gong4 xun4 xi1 ， shang4 lin2 zhi4 quan1 guan1 si0 yang3 。
- yu4 pen2 jin1 zhan4 fei1 bu4 zhen1 ， hu3 dan4 bi4 lao2 yu2 shi2 wang3 。
- du4 jiang1 zhi1 ju2 yu2 wen4 mo4 ， fan3 shi2 yi4 xing4 an1 neng2 chang2 。
- la4 yue4 bei3 feng1 shuang1 xue3 shen1 ， quan2 ju2 lin2 shen1 sui4 chang2 wang3 。
- xing2 di4 wu2 jiang1 fei4 chuan2 yi4 ， tong1 tian1 yi4 wu4 li2 you1 wang3 。
- nai3 zhi1 yang3 shou4 ru2 yang3 ren2 ， bu2 bi4 ren2 ren2 zi4 dun1 jiang3 。
- bu4 rao3 ze2 de2 zhi1 wu1 li3 ， bu4 duo2 you3 yi3 duo1 wu1 shang3 。
- tuo1 yi1 tui1 shi2 yi1 shi2 zhi1 ， bu2 ruo4 nan2 geng1 nü3 ling4 fang3 。
- yao2 min2 bu2 zi4 zhi1 you3 yao2 ， dan4 jian4 an1 xian2 liao2 ji1 rang3 。
- qian2 guan1 xun4 xiang4 hou4 xun4 xi1 ， li3 guo2 qi2 ru2 zhi3 zhu1 zhang3 。

## 注释

## 译文

## 赏析
