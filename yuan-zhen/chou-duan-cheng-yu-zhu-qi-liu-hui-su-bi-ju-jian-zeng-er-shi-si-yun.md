---
id: yuan-zhen-chou-duan-cheng-yu-zhu-qi-liu-hui-su-bi-ju-jian-zeng-er-shi-si-yun
title: 酬段丞與諸棊流會宿弊居見贈二十四韻
titlePinyin: chou2 duan4 cheng2 yu3 zhu1 qi2 liu2 hui4 su4 bi4 ju1 jian4 zeng4 er4 shi2 si4 yun4
titleSlug: chou-duan-cheng-yu-zhu-qi-liu-hui-su-bi-ju-jian-zeng-er-shi-si-yun
author: 元稹
authorPinyin: yuan2 zhen3
authorSlug: yuan-zhen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 鳴局寧虛日，閑窗任廢時。
- 琴書甘盡棄，園井詎能窺。
- 運石疑填海，爭籌憶坐帷。
- 赤心方苦鬬，紅燭已先施。
- 蛇勢縈山合，鴻聯度嶺遲。
- 堂堂排直陣，袞袞逼羸師。
- 懸劫偏深猛，回征特險巇。
- 旁攻百道進，死戰萬般爲。
- 異日玄黃隊，今宵黑白棊。
- 斫營看迥點，對壘重相持。
- 善敗雖稱怯，驕盈最易欺。
- 狼牙當必碎，虎口禍難移。
- 乘勝同三捷，扶顛望一詞。
- 希因送目便，敢恃指縱奇。
- 退引防邊策，雄吟斬將詩。
- 眠牀都浪置，通夕共忘疲。
- 曉雉風傳角，寒藂雪壓枝。
- 繁星收玉版，殘月耀冰池。
- 僧請聞鐘粥，賓催下藥巵。
- 獸炎餘炭在，蠟淚短光衰。
- 俛仰嗟陳跡，殷勤卜後期。
- 公私牽去住，車馬各支離。
- 分作終身癖，兼從是事隳。
- 此中無限興，唯怕俗人知。

## 拼音

- ming2 ju2 ning2 xu1 ri4 ， xian2 chuang1 ren4 fei4 shi2 。
- qin2 shu1 gan1 jin4 qi4 ， yuan2 jing3 ju4 neng2 kui1 。
- yun4 shi2 yi2 tian2 hai3 ， zheng1 chou2 yi4 zuo4 wei2 。
- chi4 xin1 fang1 ku3 dou4 ， hong2 zhu2 yi3 xian1 shi1 。
- she2 shi4 ying2 shan1 he2 ， hong2 lian2 du4 ling3 chi2 。
- tang2 tang2 pai2 zhi2 zhen4 ， gun3 gun3 bi1 lei2 shi1 。
- xuan2 jie2 pian1 shen1 meng3 ， hui2 zheng1 te4 xian3 xi1 。
- pang2 gong1 bai3 dao4 jin4 ， si3 zhan4 wan4 ban1 wei2 。
- yi4 ri4 xuan2 huang2 dui4 ， jin1 xiao1 hei1 bai2 qi2 。
- zhuo2 ying2 kan4 jiong3 dian3 ， dui4 lei3 zhong4 xiang1 chi2 。
- shan4 bai4 sui1 cheng1 qie4 ， jiao1 ying2 zui4 yi4 qi1 。
- lang2 ya2 dang1 bi4 sui4 ， hu3 kou3 huo4 nan2 yi2 。
- cheng2 sheng4 tong2 san1 jie2 ， fu2 dian1 wang4 yi4 ci2 。
- xi1 yin1 song4 mu4 bian4 ， gan3 shi4 zhi3 zong4 qi2 。
- tui4 yin3 fang2 bian1 ce4 ， xiong2 yin2 zhan3 jiang1 shi1 。
- mian2 chuang2 dou1 lang4 zhi4 ， tong1 xi1 gong4 wang4 pi2 。
- xiao3 zhi4 feng1 chuan2 jiao3 ， han2 cong2 xue3 ya1 zhi1 。
- fan2 xing1 shou1 yu4 ban3 ， can2 yue4 yao4 bing1 chi2 。
- seng1 qing3 wen2 zhong1 zhou1 ， bin1 cui1 xia4 yao4 zhi1 。
- shou4 yan2 yu2 tan4 zai4 ， la4 lei4 duan3 guang1 shuai1 。
- fu3 yang3 jie1 chen2 ji4 ， yin1 qin2 bu3 hou4 qi1 。
- gong1 si1 qian1 qu4 zhu4 ， ju1 ma3 ge4 zhi1 li2 。
- fen1 zuo4 zhong1 shen1 pi3 ， jian1 cong2 shi4 shi4 hui1 。
- ci3 zhong1 wu2 xian4 xing1 ， wei2 pa4 su2 ren2 zhi1 。

## 注释

## 译文

## 赏析
