---
id: yuan-zhen-xiang-yang-wei-lu-dou-ji-shi
title: 襄陽為盧竇紀事
titlePinyin: xiang1 yang2 wei2 lu2 dou4 ji4 shi4
titleSlug: xiang-yang-wei-lu-dou-ji-shi
author: 元稹
authorPinyin: yuan2 zhen3
authorSlug: yuan-zhen
dynasty: 唐
dynastyPinyin: tang2
dynastySlug: tang
tags: []
---

## 正文

- 帝下真符召玉真，偶逢遊女暫相親。
- 素書三卷留為贈，從向人間說向人。
- 風弄花枝月照階，醉和春睡倚香懷。
- 依稀似覺雙環動，潛被蕭郎卸玉釵。
- 鶯聲撩亂曙燈殘，暗覓金釵動曉寒。
- 猶帶春酲懶相送，櫻桃花下隔簾看。
- 琉璃波面月籠煙，暫逐蕭郎走上天。
- 今日歸時最腸斷，回江還是夜來船。
- 花枝臨水複臨堤，閑照江流亦照泥。
- 千萬春風好抬舉，夜來曾有鳳凰棲。

## 拼音

- di4 xia4 zhen1 fu2 zhao4 yu4 zhen1 ， ou3 feng2 you2 nü3 zan4 xiang1 qin1 。
- su4 shu1 san1 juan4 liu2 wei2 zeng4 ， cong2 xiang4 ren2 jian4 shuo1 xiang4 ren2 。
- feng1 nong4 hua1 zhi1 yue4 zhao4 jie1 ， zui4 he2 chun1 shui4 yi3 xiang1 huai2 。
- yi1 xi1 si4 jue2 shuang1 huan2 dong4 ， qian2 bei4 xiao1 lang2 xie4 yu4 chai1 。
- ying1 sheng1 liao2 luan4 shu3 deng1 can2 ， an4 mi4 jin1 chai1 dong4 xiao3 han2 。
- you2 dai4 chun1 cheng2 lan3 xiang1 song4 ， ying1 tao2 hua1 xia4 ge2 lian2 kan4 。
- liu2 li2 bo1 mian4 yue4 long2 yan1 ， zan4 zhu2 xiao1 lang2 zou3 shang4 tian1 。
- jin1 ri4 gui1 shi2 zui4 chang2 duan4 ， hui2 jiang1 huan2 shi4 ye4 lai2 chuan2 。
- hua1 zhi1 lin2 shui3 fu4 lin2 di1 ， xian2 zhao4 jiang1 liu2 yi4 zhao4 ni2 。
- qian1 wan4 chun1 feng1 hao3 tai2 ju3 ， ye4 lai2 ceng2 you3 feng4 huang2 qi1 。

## 注释

## 译文

## 赏析
