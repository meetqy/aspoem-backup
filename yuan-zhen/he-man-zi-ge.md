---
id: yuan-zhen-he-man-zi-ge
title: 何滿子歌
titlePinyin: he2 man3 zi3 ge1
titleSlug: he-man-zi-ge
author: 元稹
authorPinyin: yuan2 zhen3
authorSlug: yuan-zhen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 何滿能歌能宛轉，天寶年中世稱罕。
- 嬰刑擊在囹圄間，水調哀音歌憤懣。
- 梨園弟子奏玄宗，一唱承恩羈網緩。
- 便將何滿爲曲名，御譜親題樂府纂。
- 魚家入內本領絕，葉氏有年聲氣短。
- 自外徒煩記得詞，點拍纔成已夸誕。
- 我來湖外拜君侯，正值灰飛仲春琯。
- 廣宴江亭爲我開，紅妝逼坐花枝暖。
- 此時有態蹋華筵，未吐芳詞貌夷坦。
- 翠蛾轉盼搖雀釵，碧袖歌垂翻鶴卵。
- 定面凝眸一聲發，雲停塵下何勞算。
- 迢迢擊磬遠玲玲，一一貫珠勻款款。
- 犯羽含商移調態，留情度意拋弦管。
- 湘妃寶瑟水上來，秦女玉簫空外滿。
- 纏緜疊破最慇懃，整頓衣裳頗閒散。
- 冰含遠溜咽還通，鶯泥晚花啼漸嬾。
- 斂黛吞聲若自冤，鄭袖見捐西子浣。
- 陰山鳴雁曉斷行，巫峽哀猿夜呼伴。
- 古者諸侯饗外賓，鹿鳴三奏陳圭瓚。
- 何如有態一曲終，牙籌記令紅螺盌。

## 拼音

- he2 man3 neng2 ge1 neng2 wan3 zhuan3 ， tian1 bao3 nian2 zhong1 shi4 cheng1 han3 。
- ying1 xing2 ji1 zai4 ling2 yu3 jian4 ， shui3 diao4 ai1 yin1 ge1 fen4 men4 。
- li2 yuan2 di4 zi3 zou4 xuan2 zong1 ， yi2 chang4 cheng2 en1 ji1 wang3 huan3 。
- bian4 jiang1 he2 man3 wei2 qu3 ming2 ， yu4 pu3 qin1 ti2 le4 fu3 zuan3 。
- yu2 jia1 ru4 nei4 ben3 ling3 jue2 ， ye4 shi4 you3 nian2 sheng1 qi4 duan3 。
- zi4 wai4 tu2 fan2 ji4 de2 ci2 ， dian3 pai1 cai2 cheng2 yi3 kua1 dan4 。
- wo3 lai2 hu2 wai4 bai4 jun1 hou2 ， zheng4 zhi2 hui1 fei1 zhong4 chun1 guan3 。
- guang3 yan4 jiang1 ting2 wei2 wo3 kai1 ， hong2 zhuang1 bi1 zuo4 hua1 zhi1 nuan3 。
- ci3 shi2 you3 tai4 ta4 hua2 yan2 ， wei4 tu3 fang1 ci2 mao4 yi2 tan3 。
- cui4 e2 zhuan3 pan4 yao2 que4 chai1 ， bi4 xiu4 ge1 chui2 fan1 he4 luan3 。
- ding4 mian4 ning2 mou2 yi4 sheng1 fa1 ， yun2 ting2 chen2 xia4 he2 lao2 suan4 。
- tiao2 tiao2 ji1 qing4 yuan3 ling2 ling2 ， yi1 yi1 guan4 zhu1 yun2 kuan3 kuan3 。
- fan4 yu3 han2 shang1 yi2 diao4 tai4 ， liu2 qing2 du4 yi4 pao1 xian2 guan3 。
- xiang1 fei1 bao3 se4 shui3 shang4 lai2 ， qin2 nü3 yu4 xiao1 kong1 wai4 man3 。
- chan2 mian2 die2 po4 zui4 yin1 qin2 ， zheng3 dun4 yi1 shang0 po1 xian2 san4 。
- bing1 han2 yuan3 liu1 yan4 huan2 tong1 ， ying1 ni2 wan3 hua1 ti2 jian4 lan3 。
- lian3 dai4 tun1 sheng1 ruo4 zi4 yuan1 ， zheng4 xiu4 jian4 juan1 xi1 zi3 huan4 。
- yin1 shan1 ming2 yan4 xiao3 duan4 xing2 ， wu1 xia2 ai1 yuan2 ye4 hu1 ban4 。
- gu3 zhe3 zhu1 hou2 xiang3 wai4 bin1 ， lu4 ming2 san1 zou4 chen2 gui1 zan4 。
- he2 ru2 you3 tai4 yi4 qu3 zhong1 ， ya2 chou2 ji4 ling4 hong2 luo2 wan3 。

## 注释

## 译文

## 赏析
