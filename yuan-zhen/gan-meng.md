---
id: yuan-zhen-gan-meng
title: 感夢
titlePinyin: gan3 meng4
titleSlug: gan-meng
author: 元稹
authorPinyin: yuan2 zhen3
authorSlug: yuan-zhen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 十月初二日，我行蓬州西。
- 三十里有館，有館名芳溪。
- 荒郵屋舍壞，新雨田地泥。
- 我病百日餘，肌體顧若刲。
- 氣填暮不食，早早掩竇圭。
- 陰寒筋骨病，夜久燈火低。
- 忽然寢成夢，宛見顏如珪。
- 似歎久離別，嗟嗟復悽悽。
- 問我何病痛，又歎何棲棲。
- 答云痰滯久，與世復相暌。
- 重云痰小疾，良藥固易擠。
- 前時奉橘丸，攻疾有神功。
- 何不善和療，豈獨頭有風。
- 殷勤平生事，款曲無不終。
- 悲歡兩相極，以是半日中。
- 言罷相與行，行行古成裏。
- 同行復一人，不識誰氏子。
- 逡巡急吏來，呼喚願且止。
- 馳至相君前，再拜復再起。
- 啓云吏有奉，奉命傳所旨。
- 事有大驚忙，非君不能理。
- 答云久就閑，不願見勞使。
- 多謝致勤勤，未敢相唯唯。
- 我因前獻言，此事愚可料。
- 亂熱由靜消，理繁在知要。
- 君如冬月陽，奔走不必召。
- 君如銅鏡明，萬物自可照。
- 願君許蒼生，勿復高體調。
- 相君不我言，顧我再三笑。
- 行行及城戶，黯黯餘日暉。
- 相君不我言，命我從此歸。
- 不省別時語，但省涕淋漓。
- 覺來身體汗，坐臥心骨悲。
- 閃閃燈背壁，膠膠雞去塒。
- 倦童顛倒寢，我淚縱橫垂。
- 淚垂啼不止，不止啼且聲。
- 啼聲覺僮僕，僮僕撩亂驚。
- 問我何所苦，問我何所思。
- 我亦不能語，慘慘即路岐。
- 前經新政縣，今夕復明辰。
- 寘寘滿心氣，不得說向人。
- 奇哉趙明府，怪我眉不伸。
- 云有北來僧，住此月與旬。
- 自言辨貴骨，謂若識天真。
- 談遊費閟景，何不與逡巡？
- 僧來爲予語，語及昔所知。
- 自言有奇中，裴相未相時。
- 讀書靈山寺，住處接園籬。
- 指言他日貴，晷刻似不移。
- 我聞僧此語，不覺淚歔欷。
- 因言前夕夢，無人一相謂。
- 無乃裴相君，念我胸中氣。
- 遣師及此言，使我盡前事。
- 僧云彼何親，言下涕不已。
- 我云知我深，不幸先我死。
- 僧云裴相君，如君恩有幾。
- 我云滔滔衆，好直者皆是。
- 唯我與白生，感遇同所以。
- 官學不同時，生小異鄉里。
- 拔我塵土中，使我名字美。
- 美名何足多，深分從此始。
- 吹噓莫我先，頑陋不我鄙。
- 往往裴相門，終年不曾履。
- 相門多衆流，多譽亦多毀。
- 如聞風過塵，不動井中水。
- 前時予掾荆，公在期復起。
- 自從裴公無，吾道甘已矣。
- 白生道亦孤，讒謗銷骨髓。
- 司馬九江城，無人一言理。
- 爲師陳苦言，揮涕滿十指。
- 未死終報恩，師聽此男子。

## 拼音

- shi2 yue4 chu1 er4 ri4 ， wo3 xing2 peng2 zhou1 xi1 。
- san1 shi2 li3 you3 guan3 ， you3 guan3 ming2 fang1 xi1 。
- huang1 you2 wu1 she4 huai4 ， xin1 yu3 tian2 di4 ni2 。
- wo3 bing4 bai3 ri4 yu2 ， ji1 ti3 gu4 ruo4 kui1 。
- qi4 tian2 mu4 bu4 shi2 ， zao3 zao3 yan3 dou4 gui1 。
- yin1 han2 jin1 gu3 bing4 ， ye4 jiu3 deng1 huo3 di1 。
- hu1 ran2 qin3 cheng2 meng4 ， wan3 jian4 yan2 ru2 gui1 。
- si4 tan4 jiu3 li2 bie2 ， jie1 jie1 fu4 qi1 qi1 。
- wen4 wo3 he2 bing4 tong4 ， you4 tan4 he2 qi1 qi1 。
- da2 yun2 tan2 zhi4 jiu3 ， yu3 shi4 fu4 xiang1 kui2 。
- zhong4 yun2 tan2 xiao3 ji2 ， liang2 yao4 gu4 yi4 ji3 。
- qian2 shi2 feng4 ju2 wan2 ， gong1 ji2 you3 shen2 gong1 。
- he2 bu2 shan4 he2 liao2 ， qi3 du2 tou2 you3 feng1 。
- yin1 qin2 ping2 sheng1 shi4 ， kuan3 qu3 wu2 bu4 zhong1 。
- bei1 huan1 liang3 xiang1 ji2 ， yi3 shi4 ban4 ri4 zhong1 。
- yan2 ba4 xiang1 yu3 xing2 ， hang2 hang2 gu3 cheng2 li3 。
- tong2 hang2 fu4 yi4 ren2 ， bu4 shi2 shui2 shi4 zi3 。
- qun1 xun2 ji2 li4 lai2 ， hu1 huan4 yuan4 qie3 zhi3 。
- chi2 zhi4 xiang1 jun1 qian2 ， zai4 bai4 fu4 zai4 qi3 。
- qi3 yun2 li4 you3 feng4 ， feng4 ming4 chuan2 suo3 zhi3 。
- shi4 you3 da4 jing1 mang2 ， fei1 jun1 bu4 neng2 li3 。
- da2 yun2 jiu3 jiu4 xian2 ， bu2 yuan4 jian4 lao2 shi3 。
- duo1 xie4 zhi4 qin2 qin2 ， wei4 gan3 xiang1 wei2 wei2 。
- wo3 yin1 qian2 xian4 yan2 ， ci3 shi4 yu2 ke3 liao4 。
- luan4 re4 you2 jing4 xiao1 ， li3 fan2 zai4 zhi1 yao4 。
- jun1 ru2 dong1 yue4 yang2 ， ben1 zou3 bu2 bi4 zhao4 。
- jun1 ru2 tong2 jing4 ming2 ， wan4 wu4 zi4 ke3 zhao4 。
- yuan4 jun1 xu1 cang1 sheng1 ， wu4 fu4 gao1 ti3 diao4 。
- xiang1 jun1 bu4 wo3 yan2 ， gu4 wo3 zai4 san1 xiao4 。
- hang2 hang2 ji2 cheng2 hu4 ， an4 an4 yu2 ri4 hui1 。
- xiang1 jun1 bu4 wo3 yan2 ， ming4 wo3 cong2 ci3 gui1 。
- bu4 sheng3 bie2 shi2 yu3 ， dan4 sheng3 ti4 lin2 li2 。
- jue2 lai2 shen1 ti3 han4 ， zuo4 wo4 xin1 gu3 bei1 。
- shan3 shan3 deng1 bei4 bi4 ， jiao1 jiao1 ji1 qu4 shi2 。
- juan4 tong2 dian1 dao3 qin3 ， wo3 lei4 zong4 heng2 chui2 。
- lei4 chui2 ti2 bu4 zhi3 ， bu4 zhi3 ti2 qie3 sheng1 。
- ti2 sheng1 jue2 tong2 pu2 ， tong2 pu2 liao2 luan4 jing1 。
- wen4 wo3 he2 suo3 ku3 ， wen4 wo3 he2 suo3 si1 。
- wo3 yi4 bu4 neng2 yu3 ， can3 can3 ji2 lu4 qi2 。
- qian2 jing1 xin1 zheng4 xian4 ， jin1 xi1 fu4 ming2 chen2 。
- zhi4 zhi4 man3 xin1 qi4 ， bu4 de2 shuo1 xiang4 ren2 。
- qi2 zai1 zhao4 ming2 fu3 ， guai4 wo3 mei2 bu4 shen1 。
- yun2 you3 bei3 lai2 seng1 ， zhu4 ci3 yue4 yu3 xun2 。
- zi4 yan2 bian4 gui4 gu3 ， wei4 ruo4 shi2 tian1 zhen1 。
- tan2 you2 fei4 bi4 jing3 ， he2 bu4 yu3 qun1 xun2 ？
- seng1 lai2 wei2 yu3 yu3 ， yu3 ji2 xi1 suo3 zhi1 。
- zi4 yan2 you3 qi2 zhong1 ， pei2 xiang1 wei4 xiang1 shi2 。
- du2 shu1 ling2 shan1 si4 ， zhu4 chu3 jie1 yuan2 li2 。
- zhi3 yan2 ta1 ri4 gui4 ， gui3 ke4 si4 bu4 yi2 。
- wo3 wen2 seng1 ci3 yu3 ， bu4 jue2 lei4 xu1 xi1 。
- yin1 yan2 qian2 xi1 meng4 ， wu2 ren2 yi4 xiang1 wei4 。
- wu2 nai3 pei2 xiang1 jun1 ， nian4 wo3 xiong1 zhong1 qi4 。
- qian3 shi1 ji2 ci3 yan2 ， shi3 wo3 jin4 qian2 shi4 。
- seng1 yun2 bi3 he2 qin1 ， yan2 xia4 ti4 bu4 yi3 。
- wo3 yun2 zhi1 wo3 shen1 ， bu2 xing4 xian1 wo3 si3 。
- seng1 yun2 pei2 xiang1 jun1 ， ru2 jun1 en1 you3 ji1 。
- wo3 yun2 tao1 tao1 zhong4 ， hao3 zhi2 zhe3 jie1 shi4 。
- wei2 wo3 yu3 bai2 sheng1 ， gan3 yu4 tong2 suo3 yi3 。
- guan1 xue2 bu4 tong2 shi2 ， sheng1 xiao3 yi4 xiang1 li3 。
- ba2 wo3 chen2 tu3 zhong1 ， shi3 wo3 ming2 zi4 mei3 。
- mei3 ming2 he2 zu2 duo1 ， shen1 fen1 cong2 ci3 shi3 。
- chui1 xu1 mo4 wo3 xian1 ， wan2 lou4 bu4 wo3 bi3 。
- wang3 wang3 pei2 xiang1 men2 ， zhong1 nian2 bu4 ceng2 lü3 。
- xiang1 men2 duo1 zhong4 liu2 ， duo1 yu4 yi4 duo1 hui3 。
- ru2 wen2 feng1 guo4 chen2 ， bu2 dong4 jing3 zhong1 shui3 。
- qian2 shi2 yu3 yuan4 jing1 ， gong1 zai4 qi1 fu4 qi3 。
- zi4 cong2 pei2 gong1 wu2 ， wu2 dao4 gan1 yi3 yi3 。
- bai2 sheng1 dao4 yi4 gu1 ， chan2 bang4 xiao1 gu3 sui3 。
- si1 ma3 jiu3 jiang1 cheng2 ， wu2 ren2 yi4 yan2 li3 。
- wei2 shi1 chen2 ku3 yan2 ， hui1 ti4 man3 shi2 zhi3 。
- wei4 si3 zhong1 bao4 en1 ， shi1 ting1 ci3 nan2 zi3 。

## 注释

## 译文

## 赏析
