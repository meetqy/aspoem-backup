---
id: yuan-zhen-chou-le-tian-quan-zui
title: 酬樂天勸醉
titlePinyin: chou2 le4 tian1 quan4 zui4
titleSlug: chou-le-tian-quan-zui
author: 元稹
authorPinyin: yuan2 zhen3
authorSlug: yuan-zhen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 神麯清濁酒，牡丹深淺花。
- 少年欲相飲，此樂何可涯。
- 沈機造神境，不必悟楞伽。
- 酡顏返童貌，安用成丹砂。
- 劉伶稱酒德，所稱良未多。
- 願君聽此曲，我爲盡稱嗟。
- 一杯顏色好，十盞膽氣加。
- 半酣得自恣，酩酊歸太和。
- 共醉真可樂，飛觥撩亂歌。
- 獨醉亦有趣，兀然無與他。
- 美人醉燈下，左右流橫波。
- 王孫醉牀上，顛倒眠綺羅。
- 君今勸我醉，勸醉意如何。

## 拼音

- shen2 qu1 qing1 zhuo2 jiu3 ， mu3 dan1 shen1 qian3 hua1 。
- shao4 nian2 yu4 xiang1 yin3 ， ci3 le4 he2 ke3 ya2 。
- shen3 ji1 zao4 shen2 jing4 ， bu2 bi4 wu4 leng2 qie2 。
- tuo2 yan2 fan3 tong2 mao4 ， an1 yong4 cheng2 dan1 sha1 。
- liu2 ling2 cheng1 jiu3 de2 ， suo3 cheng1 liang2 wei4 duo1 。
- yuan4 jun1 ting1 ci3 qu3 ， wo3 wei2 jin4 cheng1 jie1 。
- yi4 bei1 yan2 se4 hao3 ， shi2 zhan3 dan3 qi4 jia1 。
- ban4 han1 de2 zi4 zi4 ， ming3 ding3 gui1 tai4 he2 。
- gong4 zui4 zhen1 ke3 le4 ， fei1 gong1 liao2 luan4 ge1 。
- du2 zui4 yi4 you3 qu4 ， wu4 ran2 wu2 yu3 ta1 。
- mei3 ren2 zui4 deng1 xia4 ， zuo3 you4 liu2 heng2 bo1 。
- wang2 sun1 zui4 chuang2 shang4 ， dian1 dao3 mian2 qi3 luo2 。
- jun1 jin1 quan4 wo3 zui4 ， quan4 zui4 yi4 ru2 he2 。

## 注释

## 译文

## 赏析
