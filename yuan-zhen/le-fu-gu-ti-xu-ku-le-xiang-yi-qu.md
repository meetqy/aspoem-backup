---
id: yuan-zhen-le-fu-gu-ti-xu-ku-le-xiang-yi-qu
title: 樂府古題序 苦樂相倚曲
titlePinyin: le4 fu3 gu3 ti2 xu4   ku3 le4 xiang1 yi3 qu3
titleSlug: le-fu-gu-ti-xu-ku-le-xiang-yi-qu
author: 元稹
authorPinyin: yuan2 zhen3
authorSlug: yuan-zhen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 古來苦樂之相倚，近於掌上之十指。
- 君心半夜猜恨生，荆棘滿懷天未明。
- 漢成眼瞥飛燕時，可憐班女恩已衰。
- 未有因由相決絕，猶得半年佯暖熱。
- 轉將深意諭旁人，緝綴瑕疵遣潛說。
- 一朝詔下辭金屋，班姬自痛何倉卒。
- 呼天撫地將自明，不悟尋時暗銷骨。
- 白首宮人前再拜，願將日月相輝解。
- 苦樂相尋晝夜間，燈光那有天明在。
- 主今被奪心應苦，妾奪深恩初爲主。
- 欲知妾意恨主時，主今爲妾思量取。
- 班姬收淚抱妾身，我曾排擯無限人。

## 拼音

- gu3 lai2 ku3 le4 zhi1 xiang1 yi3 ， jin4 wu1 zhang3 shang4 zhi1 shi2 zhi3 。
- jun1 xin1 ban4 ye4 cai1 hen4 sheng1 ， jing1 ji2 man3 huai2 tian1 wei4 ming2 。
- han4 cheng2 yan3 pie1 fei1 yan4 shi2 ， ke3 lian2 ban1 nü3 en1 yi3 shuai1 。
- wei4 you3 yin1 you2 xiang1 jue2 jue2 ， you2 de2 ban4 nian2 yang2 nuan3 re4 。
- zhuan3 jiang1 shen1 yi4 yu4 pang2 ren2 ， ji2 zhui4 xia2 ci1 qian3 qian2 shuo1 。
- yi4 zhao1 zhao4 xia4 ci2 jin1 wu1 ， ban1 ji1 zi4 tong4 he2 cang1 zu2 。
- hu1 tian1 fu3 di4 jiang1 zi4 ming2 ， bu2 wu4 xun2 shi2 an4 xiao1 gu3 。
- bai2 shou3 gong1 ren2 qian2 zai4 bai4 ， yuan4 jiang1 ri4 yue4 xiang4 hui1 jie3 。
- ku3 le4 xiang1 xun2 zhou4 ye4 jian4 ， deng1 guang1 na4 you3 tian1 ming2 zai4 。
- zhu3 jin1 bei4 duo2 xin1 ying1 ku3 ， qie4 duo2 shen1 en1 chu1 wei2 zhu3 。
- yu4 zhi1 qie4 yi4 hen4 zhu3 shi2 ， zhu3 jin1 wei2 qie4 si1 liang0 qu3 。
- ban1 ji1 shou1 lei4 bao4 qie4 shen1 ， wo3 ceng2 pai2 bin4 wu2 xian4 ren2 。

## 注释

## 译文

## 赏析
