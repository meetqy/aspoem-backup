---
id: yuan-zhen-da-yun-si-er-shi-yun
title: 大雲寺二十韻
titlePinyin: da4 yun2 si4 er4 shi2 yun4
titleSlug: da-yun-si-er-shi-yun
author: 元稹
authorPinyin: yuan2 zhen3
authorSlug: yuan-zhen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 地勝宜臺殿，山晴離垢氛。
- 現身千佛國，護世四王軍。
- 碧耀高樓瓦，赬飛半壁文。
- 鶴林縈古道，雁墖沒歸雲。
- 幡影中天颺，鐘聲下界聞。
- 攀蘿極峰頂，游目到江濆。
- 馴鴿閑依綴，調猿靜守羣。
- 虎行風捷獵，龍睡氣氛氳。
- 穫稻禪衣卷，燒畬劫火焚。
- 新英蜂采掇，荒草象耕耘。
- 鉢付靈童洗，香教善女熏。
- 果枝低罯罯，花雨澤雰雰。
- 示化維摩疾，降魔力士勳。
- 聽經神變見，說偈鳥紛紜。
- 上境光猶在，深谿暗不分。
- 竹籠煙欲暝，松帶日餘曛。
- 真諦成知別，迷心尚有云。
- 多生沈五蘊，宿習樂三墳。
- 諭鹿車雖設，如蠶緒正棼。
- 且將平等義，還奉聖明君。

## 拼音

- di4 sheng4 yi2 tai2 dian4 ， shan1 qing2 li2 gou4 fen1 。
- xian4 shen1 qian1 fo2 guo2 ， hu4 shi4 si4 wang2 jun1 。
- bi4 yao4 gao1 lou2 wa3 ， cheng1 fei1 ban4 bi4 wen2 。
- he4 lin2 ying2 gu3 dao4 ， yan4 ta3 mei2 gui1 yun2 。
- fan1 ying3 zhong1 tian1 yang2 ， zhong1 sheng1 xia4 jie4 wen2 。
- pan1 luo2 ji2 feng1 ding3 ， you2 mu4 dao4 jiang1 pen1 。
- xun4 ge1 xian2 yi1 zhui4 ， diao4 yuan2 jing4 shou3 qun2 。
- hu3 xing2 feng1 jie2 lie4 ， long2 shui4 qi4 fen1 yun1 。
- huo4 dao4 shan4 yi1 juan4 ， shao1 she1 jie2 huo3 fen2 。
- xin1 ying1 feng1 cai3 duo1 ， huang1 cao3 xiang4 geng1 yun2 。
- bo1 fu4 ling2 tong2 xi3 ， xiang1 jiao4 shan4 nü3 xun1 。
- guo3 zhi1 di1 an3 an3 ， hua1 yu3 ze2 fen1 fen1 。
- shi4 hua4 wei2 mo2 ji2 ， xiang2 mo2 li4 shi4 xun1 。
- ting1 jing1 shen2 bian4 jian4 ， shuo1 ji4 niao3 fen1 yun2 。
- shang4 jing4 guang1 you2 zai4 ， shen1 xi1 an4 bu4 fen1 。
- zhu2 long2 yan1 yu4 ming2 ， song1 dai4 ri4 yu2 xun1 。
- zhen1 di4 cheng2 zhi1 bie2 ， mi2 xin1 shang4 you3 yun2 。
- duo1 sheng1 shen3 wu3 yun4 ， su4 xi2 le4 san1 fen2 。
- yu4 lu4 ju1 sui1 she4 ， ru2 can2 xu4 zheng4 fen2 。
- qie3 jiang1 ping2 deng3 yi4 ， huan2 feng4 sheng4 ming2 jun1 。

## 注释

## 译文

## 赏析
