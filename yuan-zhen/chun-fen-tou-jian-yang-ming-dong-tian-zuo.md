---
id: yuan-zhen-chun-fen-tou-jian-yang-ming-dong-tian-zuo
title: 春分投簡陽明洞天作
titlePinyin: chun1 fen1 tou2 jian3 yang2 ming2 dong4 tian1 zuo4
titleSlug: chun-fen-tou-jian-yang-ming-dong-tian-zuo
author: 元稹
authorPinyin: yuan2 zhen3
authorSlug: yuan-zhen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 中分春一半，今日半春徂。
- 老惜光陰甚，慵牽興緒孤。
- 偶成投祕簡，聊得泛平湖。
- 郡邑移仙界，山川展畫圖。
- 旌旗遮嶼浦，士女滿闉闍。
- 似木吳兒勁，如花越女姝。
- 牛儂驚力直，蠶妾笑睢盱。
- 怪我攜章甫，嘲人託鷓鴣。
- 閭閻隨地勝，風俗舉華殊。
- 跣足沿流婦，丫頭避役奴。
- 雕題雖少有，雞卜尚多巫。
- 鄉味尤珍蛤，家神愛事烏。
- 舟船通海嶠，田種繞城隅。
- 櫛比千艘合，袈裟萬頃鋪。
- 亥茶闐小市，漁父隔深蘆。
- 日脚斜穿浪，雲根遠曳蒲。
- 凝風花氣度，新雨草芽蘇。
- 粉壞梅辭萼，紅含杏綴珠。
- 薅餘秧漸長，燒後葑猶枯。
- 綠綟高懸柳，青錢密辮榆。
- 馴鷗眠淺瀨，驚雉迸平蕪。
- 水靜王餘見，山空謝豹呼。
- 燕狂捎蛺蝶，螟挂集蒲盧。
- 淺碧鶴新卵，深黃鵝嫩雛。
- 邨扉以白板，寺壁耀赬糊。
- 禹廟纔離郭，陳莊恰半途。
- 石帆何峭嶢，龍瑞本縈紆。
- 穴爲探符坼，潭因失箭刳。
- 隄形彎熨斗，峰勢踴香爐。
- 幢蓋迎三洞，煙霞貯一壺。
- 桃枝蟠復直，桑樹亞還扶。
- 鼈解稱從事，松堪作大夫。
- 榮光飄殿閣，虛籟合笙竽。
- 庭狎仙翁鹿，池游縣令鳧。
- 君心除健羨，扣寂入虛無。
- 岡蹋翻星紀，章飛動帝樞。
- 東皇提白日，北斗下玄都。
- 騎吏帬皆紫，科車幰盡朱。
- 地侯鞭社伯，海若跨天吳。
- 霧噴雷公怒，煙揚竈鬼趨。
- 投壺憐玉女，噀飯笑麻姑。
- 果實經千歲，衣裳重六銖。
- 瓊杯傳素液，金匕進雕胡。
- 掌裏承來露，盤中釣得鱸。
- 菌生悲局促，柯爛覺須臾。
- 稊米休言聖，醯雞益伏愚。
- 鼓鼙催瞑色，簪組縛微軀。
- 遂別真徒侶，還來世路衢。
- 題詩歎城郭，揮手謝妻孥。
- 幸有桃源近，全家肯去無。

## 拼音

- zhong1 fen1 chun1 yi2 ban4 ， jin1 ri4 ban4 chun1 cu2 。
- lao3 xi1 guang1 yin1 shen4 ， yong1 qian1 xing1 xu4 gu1 。
- ou3 cheng2 tou2 bi4 jian3 ， liao2 de2 fan4 ping2 hu2 。
- jun4 yi4 yi2 xian1 jie4 ， shan1 chuan1 zhan3 hua4 tu2 。
- jing1 qi2 zhe1 yu3 pu3 ， shi4 nü3 man3 yin1 du1 。
- si4 mu4 wu2 er2 jin4 ， ru2 hua1 yue4 nü3 shu1 。
- niu2 nong2 jing1 li4 zhi2 ， can2 qie4 xiao4 sui1 xu1 。
- guai4 wo3 xie2 zhang1 fu3 ， chao2 ren2 tuo1 zhe4 gu1 。
- lü2 yan2 sui2 di4 sheng4 ， feng1 su2 ju3 hua2 shu1 。
- xian3 zu2 yan2 liu2 fu4 ， ya1 tou2 bi4 yi4 nu2 。
- diao1 ti2 sui1 shao3 you3 ， ji1 bu3 shang4 duo1 wu1 。
- xiang1 wei4 you2 zhen1 ha2 ， jia1 shen2 ai4 shi4 wu1 。
- zhou1 chuan2 tong1 hai3 jiao4 ， tian2 zhong3 rao4 cheng2 yu2 。
- zhi4 bi3 qian1 sou1 he2 ， jia1 sha1 wan4 qing3 pu1 。
- hai4 cha2 tian2 xiao3 shi4 ， yu2 fu4 ge2 shen1 lu2 。
- ri4 jiao3 xie2 chuan1 lang4 ， yun2 gen1 yuan3 ye4 pu2 。
- ning2 feng1 hua1 qi4 du4 ， xin1 yu3 cao3 ya2 su1 。
- fen3 huai4 mei2 ci2 e4 ， hong2 han2 xing4 zhui4 zhu1 。
- hao1 yu2 yang1 jian4 chang2 ， shao1 hou4 feng1 you2 ku1 。
- lü4 li4 gao1 xuan2 liu3 ， qing1 qian2 mi4 bian4 yu2 。
- xun4 ou1 mian2 qian3 lai4 ， jing1 zhi4 beng4 ping2 wu2 。
- shui3 jing4 wang2 yu2 jian4 ， shan1 kong1 xie4 bao4 hu1 。
- yan4 kuang2 shao1 jia2 die2 ， ming2 gua4 ji2 pu2 lu2 。
- qian3 bi4 he4 xin1 luan3 ， shen1 huang2 e2 nen4 chu2 。
- cun1 fei1 yi3 bai2 ban3 ， si4 bi4 yao4 cheng1 hu2 。
- yu3 miao4 cai2 li2 guo1 ， chen2 zhuang1 qia4 ban4 tu2 。
- shi2 fan1 he2 qiao4 yao2 ， long2 rui4 ben3 ying2 yu1 。
- xue2 wei2 tan4 fu2 che4 ， tan2 yin1 shi1 jian4 ku1 。
- di1 xing2 wan1 yun4 dou3 ， feng1 shi4 yong3 xiang1 lu2 。
- zhuang4 gai4 ying2 san1 dong4 ， yan1 xia2 zhu4 yi4 hu2 。
- tao2 zhi1 pan2 fu4 zhi2 ， sang1 shu4 ya1 huan2 fu2 。
- bie1 jie3 cheng1 cong2 shi4 ， song1 kan1 zuo4 dai4 fu0 。
- rong2 guang1 piao1 dian4 ge2 ， xu1 lai4 he2 sheng1 yu2 。
- ting2 xia2 xian1 weng1 lu4 ， chi2 you2 xian4 ling4 fu2 。
- jun1 xin1 chu2 jian4 xian4 ， kou4 ji4 ru4 xu1 wu2 。
- gang1 ta4 fan1 xing1 ji4 ， zhang1 fei1 dong4 di4 shu1 。
- dong1 huang2 ti2 bai2 ri4 ， bei3 dou3 xia4 xuan2 dou1 。
- qi2 li4 qun2 jie1 zi3 ， ke1 ju1 xian3 jin4 zhu1 。
- di4 hou2 bian1 she4 bo2 ， hai3 ruo4 kua4 tian1 wu2 。
- wu4 pen1 lei2 gong1 nu4 ， yan1 yang2 zao4 gui3 qu1 。
- tou2 hu2 lian2 yu4 nü3 ， xun4 fan4 xiao4 ma2 gu1 。
- guo3 shi2 jing1 qian1 sui4 ， yi1 shang0 zhong4 liu4 zhu1 。
- qiong2 bei1 chuan2 su4 ye4 ， jin1 bi3 jin4 diao1 hu2 。
- zhang3 li3 cheng2 lai2 lu4 ， pan2 zhong1 diao4 de2 lu2 。
- jun1 sheng1 bei1 ju2 cu4 ， ke1 lan4 jue2 xu1 yu2 。
- ti2 mi3 xiu1 yan2 sheng4 ， xi1 ji1 yi4 fu2 yu2 。
- gu3 pi2 cui1 ming2 se4 ， zan1 zu3 fu4 wei1 qu1 。
- sui4 bie2 zhen1 tu2 lü3 ， huan2 lai2 shi4 lu4 qu2 。
- ti2 shi1 tan4 cheng2 guo1 ， hui1 shou3 xie4 qi1 nu2 。
- xing4 you3 tao2 yuan2 jin4 ， quan2 jia1 ken3 qu4 wu2 。

## 注释

## 译文

## 赏析
