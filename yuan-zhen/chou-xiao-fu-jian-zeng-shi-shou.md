---
id: yuan-zhen-chou-xiao-fu-jian-zeng-shi-shou
title: 酬孝甫見贈十首
titlePinyin: chou2 xiao4 fu3 jian4 zeng4 shi2 shou3
titleSlug: chou-xiao-fu-jian-zeng-shi-shou
author: 元稹
authorPinyin: yuan2 zhen3
authorSlug: yuan-zhen
dynasty: 唐
dynastyPinyin: tang2
dynastySlug: tang
tags: []
---

## 正文

- 宋玉秋來續楚詞，陰鏗官漫足閑詩。
- 親情書劄相安慰，多道蕭何作判司。
- 杜甫天材頗絕倫，每尋詩卷似情親。
- 憐渠直道當時語，不著心源傍古人。
- 十歲荒狂任博徒，挼莎五木擲梟盧。
- 野詩良輔偏憐假，長借金鞍迓酒胡。
- 曾經綽立侍丹墀，綻蕊宮花拂面枝。
- 雉尾扇開朝日出，柘黃衫對碧霄垂。
- 一自低心翰墨場，箭靫拋盡負書囊。
- 近來兼愛休糧藥，柏葉紗羅雜豆黃。
- 莫笑風塵滿病顏，此生元在有無間。
- 卷舒蓮葉終難濕，去住雲心一種閑。
- 無事拋棋侵虎口，幾時開眼複聯行。
- 終須殺盡緣邊敵，四面通同掩大荒。
- 原憲甘貧每自開，子春傷足少人哀。
- 巷南唯有陳居士，時學文殊一問來。
- 每識閒人如未識，與君相識更相憐。
- 經旬不解來過宿，忍見空床夜夜眠。
- 開坼新詩展大璆，明珠炫轉玉音浮。
- 酬君十首三更坐，減卻常時半夜愁。

## 拼音

- song4 yu4 qiu1 lai2 xu4 chu3 ci2 ， yin1 keng1 guan1 man4 zu2 xian2 shi1 。
- qin1 qing2 shu1 zha1 xiang1 an1 wei4 ， duo1 dao4 xiao1 he2 zuo4 pan4 si1 。
- du4 fu3 tian1 cai2 po1 jue2 lun2 ， mei3 xun2 shi1 juan4 si4 qing2 qin1 。
- lian2 qu2 zhi2 dao4 dang1 shi2 yu3 ， bu2 zhu4 xin1 yuan2 bang4 gu3 ren2 。
- shi2 sui4 huang1 kuang2 ren4 bo2 tu2 ， ruo2 sha1 wu3 mu4 zhi4 xiao1 lu2 。
- ye3 shi1 liang2 fu3 pian1 lian2 jia3 ， chang2 jie4 jin1 an1 ya4 jiu3 hu2 。
- ceng2 jing1 chuo4 li4 shi4 dan1 chi2 ， zhan4 rui3 gong1 hua1 fu2 mian4 zhi1 。
- zhi4 wei3 shan4 kai1 zhao1 ri4 chu1 ， zhe4 huang2 shan1 dui4 bi4 xiao1 chui2 。
- yi2 zi4 di1 xin1 han4 mo4 chang3 ， jian4 cha2 pao1 jin4 fu4 shu1 nang2 。
- jin4 lai2 jian1 ai4 xiu1 liang2 yao4 ， bai3 ye4 sha1 luo2 za2 dou4 huang2 。
- mo4 xiao4 feng1 chen2 man3 bing4 yan2 ， ci3 sheng1 yuan2 zai4 you3 wu2 jian4 。
- juan3 shu1 lian2 ye4 zhong1 nan2 shi1 ， qu4 zhu4 yun2 xin1 yi4 zhong3 xian2 。
- wu2 shi4 pao1 qi2 qin1 hu3 kou3 ， ji1 shi2 kai1 yan3 fu4 lian2 xing2 。
- zhong1 xu1 sha1 jin4 yuan2 bian1 di2 ， si4 mian4 tong1 tong2 yan3 da4 huang1 。
- yuan2 xian4 gan1 pin2 mei3 zi4 kai1 ， zi3 chun1 shang1 zu2 shao3 ren2 ai1 。
- xiang4 nan2 wei2 you3 chen2 ju1 shi4 ， shi2 xue2 wen2 shu1 yi2 wen4 lai2 。
- mei3 shi2 xian2 ren2 ru2 wei4 shi2 ， yu3 jun1 xiang1 shi2 geng4 xiang1 lian2 。
- jing1 xun2 bu4 jie3 lai2 guo4 su4 ， ren3 jian4 kong1 chuang2 ye4 ye4 mian2 。
- kai1 che4 xin1 shi1 zhan3 da4 qiu2 ， ming2 zhu1 xuan4 zhuan3 yu4 yin1 fu2 。
- chou2 jun1 shi2 shou3 san1 geng1 zuo4 ， jian3 que4 chang2 shi2 ban4 ye4 chou2 。

## 注释

## 译文

## 赏析
