---
id: yuan-zhen-chou-dou-xiao-shu-er-shi-yun
title: 酬竇校書二十韻
titlePinyin: chou2 dou4 xiao4 shu1 er4 shi2 yun4
titleSlug: chou-dou-xiao-shu-er-shi-yun
author: 元稹
authorPinyin: yuan2 zhen3
authorSlug: yuan-zhen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 鷗鷺元相得，杯觴每共傳。
- 芳遊春爛熳，晴望月團圓。
- 調笑風流劇，論文屬對全。
- 賞花珠並綴，看雪璧常連。
- 竹寺荒唯好，松齋小更憐。
- 潛投孟公轄，狂乞莫愁錢。
- 塵土拋書卷，槍籌弄酒權。
- 令誇齊箭道，力鬬抹弓弦。
- 但喜添樽滿，誰憂乏桂然。
- 漸輕身外役，渾證飲中禪。
- 及我辭雲陛，逢君仕圃田。
- 音徽千里斷，魂夢兩情偏。
- 足聽猿啼雨，深藏馬腹鞭。
- 官醪半清濁，夷饌雜腥膻。
- 顧影無依倚，甘心守靜專。
- 那知暮江上，俱會落英前。
- 欵曲生平在，悲涼歲序遷。
- 鶴方同北渚，鴻又過南天。
- 麗句慙虛擲，沈機嬾強牽。
- 粗酬珍重意，工拙定相懸。

## 拼音

- ou1 lu4 yuan2 xiang1 de2 ， bei1 shang1 mei3 gong4 chuan2 。
- fang1 you2 chun1 lan4 man4 ， qing2 wang4 yue4 tuan2 yuan2 。
- diao4 xiao4 feng1 liu2 ju4 ， lun4 wen2 shu3 dui4 quan2 。
- shang3 hua1 zhu1 bing4 zhui4 ， kan4 xue3 bi4 chang2 lian2 。
- zhu2 si4 huang1 wei2 hao3 ， song1 zhai1 xiao3 geng4 lian2 。
- qian2 tou2 meng4 gong1 xia2 ， kuang2 qi3 mo4 chou2 qian2 。
- chen2 tu3 pao1 shu1 juan4 ， qiang1 chou2 nong4 jiu3 quan2 。
- ling4 kua1 qi2 jian4 dao4 ， li4 dou4 mo3 gong1 xian2 。
- dan4 xi3 tian1 zun1 man3 ， shui2 you1 fa2 gui4 ran2 。
- jian4 qing1 shen1 wai4 yi4 ， hun2 zheng4 yin3 zhong1 shan4 。
- ji2 wo3 ci2 yun2 bi4 ， feng2 jun1 shi4 pu3 tian2 。
- yin1 hui1 qian1 li3 duan4 ， hun2 meng4 liang3 qing2 pian1 。
- zu2 ting1 yuan2 ti2 yu3 ， shen1 cang2 ma3 fu4 bian1 。
- guan1 lao2 ban4 qing1 zhuo2 ， yi2 zhuan4 za2 xing1 shan1 。
- gu4 ying3 wu2 yi1 yi3 ， gan1 xin1 shou3 jing4 zhuan1 。
- na4 zhi1 mu4 jiang1 shang4 ， ju4 hui4 luo4 ying1 qian2 。
- kuan3 qu3 sheng1 ping2 zai4 ， bei1 liang2 sui4 xu4 qian1 。
- he4 fang1 tong2 bei3 zhu3 ， hong2 you4 guo4 nan2 tian1 。
- li2 ju4 can2 xu1 zhi4 ， shen3 ji1 lan3 qiang2 qian1 。
- cu1 chou2 zhen1 zhong4 yi4 ， gong1 zhuo1 ding4 xiang4 xuan2 。

## 注释

## 译文

## 赏析
