---
id: yuan-zhen-sheng-chun-er-shi-shou
title: 生春二十首
titlePinyin: sheng1 chun1 er4 shi2 shou3
titleSlug: sheng-chun-er-shi-shou
author: 元稹
authorPinyin: yuan2 zhen3
authorSlug: yuan-zhen
dynasty: 唐
dynastyPinyin: tang2
dynastySlug: tang
tags: []
---

## 正文

- 何處生春早，春生雲色中。籠蔥閑著水，晻淡欲隨風。
- 度曉分霞態，餘光庇雪融。晚來低漠漠，渾欲泥幽叢。
- 何處生春早，春生漫雪中。渾無到地片，唯逐入樓風。
- 屋上些些薄，池心旋旋融。自悲銷散盡，誰假入蘭叢。
- 何處生春早，春生霽色中。遠林橫返照，高樹亞東風。
- 水凍霜威庇，泥新地氣融。漸知殘雪薄，杪近最憐叢。
- 何處生春早，春生曙火中。星圍分暗陌，煙氣滿晴風。
- 宮樹棲鴉亂，城樓帶雪融。競排閶闔側，珂傘自相叢。
- 何處生春早，春生曉禁中。殿階龍旆日，漏閣寶箏風。
- 藥樹香煙重，天顏瑞氣融。柳梅渾未覺，青紫已叢叢。
- 何處生春早，春生江路中。雨移臨浦市，晴候過湖風。
- 蘆筍錐猶短，淩澌玉漸融。數宗船載足，商婦兩眉叢。
- 何處生春早，春生野墅中。病翁閑向日，征婦懶成風。
- 斫筤天雖暖，穿區凍未融。鞭牛縣門外，爭土蓋蠶叢。
- 何處生春早，春生冰岸中。尚憐扶臘雪，漸覺受東風。
- 織女雲橋斷，波神玉貌融。便成嗚咽去，流恨與蓮叢。
- 何處生春早，春生柳眼中。芽新才綻日，茸短未含風。
- 綠誤眉心重，黃驚蠟淚融。碧條殊未合，愁緒已先叢。
- 何處生春早，春生梅援中。蕊排難犯雪，香乞擬來風。
- 隴迥羌聲怨，江遙客思融。年年最相惱，緣未有諸叢。
- 何處生春早，春生鳥思中。鵲巢移舊歲，鳶羽旋高風。
- 鴻雁驚沙暖，鴛鴦愛水融。最憐雙翡翠，飛入小梅叢。
- 何處生春早，春生池榭中。鏤瓊冰陷日，文縠水回風。
- 柳愛和身動，梅愁合樹融。草芽猶未出，挑得小萱叢。
- 何處生春早，春生稚戲中。亂騎殘爆竹，爭唾小旋風。
- 罵雨愁妨走，呵冰喜旋融。女兒針線盡，偷學五辛叢。
- 何處生春早，春生人意中。曉妝雖近火，晴戲漸憐風。
- 暗入心情懶，先添酒思融。預知花好惡，偏在最深叢。
- 何處生春早，春生半睡中。見燈如見霧，聞雨似聞風。
- 開眼猶殘夢，抬身便恐融。卻成雙翅蝶，還繞庳花叢。
- 何處生春早，春生曉鏡中。手寒勻麵粉，鬟動倚簾風。
- 宿霧梅心滴，朝光幕上融。思牽梳洗懶，空拔綠絲叢。
- 何處生春早，春生綺戶中。玉櫳穿細日，羅幔張輕風。
- 柳軟腰支嫩，梅香密氣融。獨眠傍妒物，偷鏟合歡叢。
- 何處生春早，春生老病中。土膏蒸足腫，天暖癢頭風。
- 似覺肌膚展，潛知血氣融。又添新一歲，衰白轉成叢。
- 何處生春早，春生客思中。旅魂驚北雁，鄉信是東風。
- 縱有心灰動，無由鬢雪融。未知開眼日，空繞未開叢。
- 何處生春早，春生蒙雨中。裛塵微有氣，拂面細如風。
- 柳誤啼珠密，梅驚粉汗融。滿空愁淡淡，應豫憶芳叢。

## 拼音

- he2 chu3 sheng1 chun1 zao3 ， chun1 sheng1 yun2 se4 zhong1 。 long2 cong1 xian2 zhu4 shui3 ， an3 dan4 yu4 sui2 feng1 。
- du4 xiao3 fen1 xia2 tai4 ， yu2 guang1 bi4 xue3 rong2 。 wan3 lai2 di1 mo4 mo4 ， hun2 yu4 ni2 you1 cong2 。
- he2 chu3 sheng1 chun1 zao3 ， chun1 sheng1 man4 xue3 zhong1 。 hun2 wu2 dao4 di4 pian4 ， wei2 zhu2 ru4 lou2 feng1 。
- wu1 shang4 xie1 xie1 bao2 ， chi2 xin1 xuan2 xuan2 rong2 。 zi4 bei1 xiao1 san4 jin4 ， shui2 jia3 ru4 lan2 cong2 。
- he2 chu3 sheng1 chun1 zao3 ， chun1 sheng1 ji4 se4 zhong1 。 yuan3 lin2 heng2 fan3 zhao4 ， gao1 shu4 ya1 dong1 feng1 。
- shui3 dong4 shuang1 wei1 bi4 ， ni2 xin1 di4 qi4 rong2 。 jian4 zhi1 can2 xue3 bao2 ， miao3 jin4 zui4 lian2 cong2 。
- he2 chu3 sheng1 chun1 zao3 ， chun1 sheng1 shu3 huo3 zhong1 。 xing1 wei2 fen1 an4 mo4 ， yan1 qi4 man3 qing2 feng1 。
- gong1 shu4 qi1 ya1 luan4 ， cheng2 lou2 dai4 xue3 rong2 。 jing4 pai2 chang1 he2 ce4 ， ke1 san3 zi4 xiang1 cong2 。
- he2 chu3 sheng1 chun1 zao3 ， chun1 sheng1 xiao3 jin4 zhong1 。 dian4 jie1 long2 pei4 ri4 ， lou4 ge2 bao3 zheng1 feng1 。
- yao4 shu4 xiang1 yan1 zhong4 ， tian1 yan2 rui4 qi4 rong2 。 liu3 mei2 hun2 wei4 jue2 ， qing1 zi3 yi3 cong2 cong2 。
- he2 chu3 sheng1 chun1 zao3 ， chun1 sheng1 jiang1 lu4 zhong1 。 yu3 yi2 lin2 pu3 shi4 ， qing2 hou4 guo4 hu2 feng1 。
- lu2 sun3 zhui1 you2 duan3 ， ling2 si1 yu4 jian4 rong2 。 shu4 zong1 chuan2 zai4 zu2 ， shang1 fu4 liang3 mei2 cong2 。
- he2 chu3 sheng1 chun1 zao3 ， chun1 sheng1 ye3 shu4 zhong1 。 bing4 weng1 xian2 xiang4 ri4 ， zheng1 fu4 lan3 cheng2 feng1 。
- zhuo2 lang2 tian1 sui1 nuan3 ， chuan1 qu1 dong4 wei4 rong2 。 bian1 niu2 xian4 men2 wai4 ， zheng1 tu3 gai4 can2 cong2 。
- he2 chu3 sheng1 chun1 zao3 ， chun1 sheng1 bing1 an4 zhong1 。 shang4 lian2 fu2 la4 xue3 ， jian4 jue2 shou4 dong1 feng1 。
- zhi1 nü3 yun2 qiao2 duan4 ， bo1 shen2 yu4 mao4 rong2 。 bian4 cheng2 wu1 yan4 qu4 ， liu2 hen4 yu3 lian2 cong2 。
- he2 chu3 sheng1 chun1 zao3 ， chun1 sheng1 liu3 yan3 zhong1 。 ya2 xin1 cai2 zhan4 ri4 ， rong2 duan3 wei4 han2 feng1 。
- lü4 wu4 mei2 xin1 zhong4 ， huang2 jing1 la4 lei4 rong2 。 bi4 tiao2 shu1 wei4 he2 ， chou2 xu4 yi3 xian1 cong2 。
- he2 chu3 sheng1 chun1 zao3 ， chun1 sheng1 mei2 yuan2 zhong1 。 rui3 pai2 nan2 fan4 xue3 ， xiang1 qi3 ni3 lai2 feng1 。
- long3 jiong3 qiang1 sheng1 yuan4 ， jiang1 yao2 ke4 si1 rong2 。 nian2 nian2 zui4 xiang1 nao3 ， yuan2 wei4 you3 zhu1 cong2 。
- he2 chu3 sheng1 chun1 zao3 ， chun1 sheng1 niao3 si1 zhong1 。 que4 chao2 yi2 jiu4 sui4 ， yuan1 yu3 xuan2 gao1 feng1 。
- hong2 yan4 jing1 sha1 nuan3 ， yuan1 yang1 ai4 shui3 rong2 。 zui4 lian2 shuang1 fei3 cui4 ， fei1 ru4 xiao3 mei2 cong2 。
- he2 chu3 sheng1 chun1 zao3 ， chun1 sheng1 chi2 xie4 zhong1 。 lou4 qiong2 bing1 xian4 ri4 ， wen2 hu2 shui3 hui2 feng1 。
- liu3 ai4 he2 shen1 dong4 ， mei2 chou2 he2 shu4 rong2 。 cao3 ya2 you2 wei4 chu1 ， tiao1 de2 xiao3 xuan1 cong2 。
- he2 chu3 sheng1 chun1 zao3 ， chun1 sheng1 zhi4 xi4 zhong1 。 luan4 qi2 can2 bao4 zhu2 ， zheng1 tuo4 xiao3 xuan2 feng1 。
- ma4 yu3 chou2 fang2 zou3 ， he1 bing1 xi3 xuan2 rong2 。 nü3 er2 zhen1 xian4 jin4 ， tou1 xue2 wu3 xin1 cong2 。
- he2 chu3 sheng1 chun1 zao3 ， chun1 sheng1 ren2 yi4 zhong1 。 xiao3 zhuang1 sui1 jin4 huo3 ， qing2 xi4 jian4 lian2 feng1 。
- an4 ru4 xin1 qing2 lan3 ， xian1 tian1 jiu3 si1 rong2 。 yu4 zhi1 hua1 hao3 e4 ， pian1 zai4 zui4 shen1 cong2 。
- he2 chu3 sheng1 chun1 zao3 ， chun1 sheng1 ban4 shui4 zhong1 。 jian4 deng1 ru2 jian4 wu4 ， wen2 yu3 si4 wen2 feng1 。
- kai1 yan3 you2 can2 meng4 ， tai2 shen1 bian4 kong3 rong2 。 que4 cheng2 shuang1 chi4 die2 ， huan2 rao4 bi4 hua1 cong2 。
- he2 chu3 sheng1 chun1 zao3 ， chun1 sheng1 xiao3 jing4 zhong1 。 shou3 han2 yun2 mian4 fen3 ， huan2 dong4 yi3 lian2 feng1 。
- su4 wu4 mei2 xin1 di1 ， chao2 guang1 mu4 shang4 rong2 。 si1 qian1 shu1 xi3 lan3 ， kong1 ba2 lü4 si1 cong2 。
- he2 chu3 sheng1 chun1 zao3 ， chun1 sheng1 qi3 hu4 zhong1 。 yu4 long2 chuan1 xi4 ri4 ， luo2 man4 zhang1 qing1 feng1 。
- liu3 ruan3 yao1 zhi1 nen4 ， mei2 xiang1 mi4 qi4 rong2 。 du2 mian2 bang4 du4 wu4 ， tou1 chan3 he2 huan1 cong2 。
- he2 chu3 sheng1 chun1 zao3 ， chun1 sheng1 lao3 bing4 zhong1 。 tu3 gao1 zheng1 zu2 zhong3 ， tian1 nuan3 yang3 tou2 feng1 。
- si4 jue2 ji1 fu1 zhan3 ， qian2 zhi1 xue4 qi4 rong2 。 you4 tian1 xin1 yi2 sui4 ， shuai1 bai2 zhuan3 cheng2 cong2 。
- he2 chu3 sheng1 chun1 zao3 ， chun1 sheng1 ke4 si1 zhong1 。 lü3 hun2 jing1 bei3 yan4 ， xiang1 xin4 shi4 dong1 feng1 。
- zong4 you3 xin1 hui1 dong4 ， wu2 you2 bin4 xue3 rong2 。 wei4 zhi1 kai1 yan3 ri4 ， kong1 rao4 wei4 kai1 cong2 。
- he2 chu3 sheng1 chun1 zao3 ， chun1 sheng1 meng2 yu3 zhong1 。 yi4 chen2 wei1 you3 qi4 ， fu2 mian4 xi4 ru2 feng1 。
- liu3 wu4 ti2 zhu1 mi4 ， mei2 jing1 fen3 han4 rong2 。 man3 kong1 chou2 dan4 dan4 ， ying1 yu4 yi4 fang1 cong2 。

## 注释

## 译文

## 赏析
