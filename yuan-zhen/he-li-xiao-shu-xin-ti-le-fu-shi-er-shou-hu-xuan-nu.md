---
id: yuan-zhen-he-li-xiao-shu-xin-ti-le-fu-shi-er-shou-hu-xuan-nu
title: 和李校書新題樂府十二首 胡旋女
titlePinyin: he2 li3 xiao4 shu1 xin1 ti2 le4 fu3 shi2 er4 shou3   hu2 xuan2 nü3
titleSlug: he-li-xiao-shu-xin-ti-le-fu-shi-er-shou-hu-xuan-nu
author: 元稹
authorPinyin: yuan2 zhen3
authorSlug: yuan-zhen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 天寶欲末胡欲亂，胡人獻女能胡旋。
- 旋得明王不覺迷，妖胡奄到長生殿。
- 胡旋之義世莫知，胡旋之容我能傳。
- 蓬斷霜根羊角疾，竿戴朱盤火輪炫。
- 驪珠迸珥逐飛星，虹暈輕巾掣流電。
- 潛鯨暗噏笡波海，回風亂舞當空霰。
- 萬過其誰辨終始，四座安能分背面。
- 才人觀者相爲言，承奉君恩在圜變。
- 是非好惡隨君口，南北東西逐君眄。
- 柔輭依身著佩帶，裴回繞指同環釧。
- 佞臣聞此心計回，熒惑君心君眼眩。
- 君言似曲屈爲鉤，君言好直舒爲箭。
- 巧隨清影觸處行，妙學春鶯百般囀。
- 傾天側地用君力，抑塞周遮恐君見。
- 翠華南幸萬里橋，玄宗始悟坤維轉寄言旋目與旋心，有國有家當共譴。

## 拼音

- tian1 bao3 yu4 mo4 hu2 yu4 luan4 ， hu2 ren2 xian4 nü3 neng2 hu2 xuan2 。
- xuan2 de2 ming2 wang2 bu4 jue2 mi2 ， yao1 hu2 yan3 dao4 chang2 sheng1 dian4 。
- hu2 xuan2 zhi1 yi4 shi4 mo4 zhi1 ， hu2 xuan2 zhi1 rong2 wo3 neng2 chuan2 。
- peng2 duan4 shuang1 gen1 yang2 jiao3 ji2 ， gan1 dai4 zhu1 pan2 huo3 lun2 xuan4 。
- li2 zhu1 beng4 er3 zhu2 fei1 xing1 ， hong2 yun4 qing1 jin1 che4 liu2 dian4 。
- qian2 jing1 an4 xi1 qie4 bo1 hai3 ， hui2 feng1 luan4 wu3 dang1 kong1 xian4 。
- wan4 guo4 qi2 shui2 bian4 zhong1 shi3 ， si4 zuo4 an1 neng2 fen1 bei4 mian4 。
- cai2 ren2 guan1 zhe3 xiang1 wei2 yan2 ， cheng2 feng4 jun1 en1 zai4 huan2 bian4 。
- shi4 fei1 hao3 e4 sui2 jun1 kou3 ， nan2 bei3 dong1 xi1 zhu2 jun1 mian3 。
- rou2 ruan3 yi1 shen1 zhu4 pei4 dai4 ， pei2 hui2 rao4 zhi3 tong2 huan2 chuan4 。
- ning4 chen2 wen2 ci3 xin1 ji4 hui2 ， ying2 huo4 jun1 xin1 jun1 yan3 xuan4 。
- jun1 yan2 si4 qu3 qu1 wei2 gou1 ， jun1 yan2 hao3 zhi2 shu1 wei2 jian4 。
- qiao3 sui2 qing1 ying3 chu4 chu3 xing2 ， miao4 xue2 chun1 ying1 bai3 ban1 zhuan4 。
- qing1 tian1 ce4 di4 yong4 jun1 li4 ， yi4 sai1 zhou1 zhe1 kong3 jun1 jian4 。
- cui4 hua2 nan2 xing4 wan4 li3 qiao2 ， xuan2 zong1 shi3 wu4 kun1 wei2 zhuan3 ji4 yan2 xuan2 mu4 yu3 xuan2 xin1 ， you3 guo2 you3 jia1 dang1 gong4 qian3 。

## 注释

## 译文

## 赏析
