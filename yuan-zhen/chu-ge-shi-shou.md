---
id: yuan-zhen-chu-ge-shi-shou
title: 楚歌十首
titlePinyin: chu3 ge1 shi2 shou3
titleSlug: chu-ge-shi-shou
author: 元稹
authorPinyin: yuan2 zhen3
authorSlug: yuan-zhen
dynasty: 唐
dynastyPinyin: tang2
dynastySlug: tang
tags: []
---

## 正文

- 楚人千萬戶，生死系時君。當璧便為嗣，賢愚安可分。
- 干戈長浩浩，篡亂亦紛紛。縱有明在下，區區何足雲。
- 陶虞事已遠，尼父獨將明。潛穴龍無位，幽林蘭自生。
- 楚王謀授邑，此意複中傾。未別子西語，縱來何所成。
- 平王漸昏惑，無極轉承恩。子建猶相貳，伍奢安得存。
- 生居宮雉閟，死葬寢園尊。豈料奔吳士，鞭屍郢市門。
- 懼盈因鄧曼，罷獵為樊姬。盛德留金石，清風鑒薄帷。
- 襄王忽妖夢，宋玉複淫辭。萬事捐宮館，空山雲雨期。
- 宜僚南市住，未省食人恩。臨難忽相感，解紛寧用言。
- 何如晉夷甫，坐占紫微垣。看著五胡亂，清談空自尊。
- 誰恃王深寵，誰為楚上卿。包胥心獨許，連夜哭秦兵。
- 千乘徒虛爾，一夫安可輕。殷勤聘名士，莫但倚方城。
- 梁業雄圖盡，遺孫世運消。宣明徒有號，江漢不相朝。
- 碑碣高臨路，松枝半作樵。唯餘開聖寺，猶學武皇妖。
- 江陵南北道，長有遠人來。死別登舟去，生心上馬回。
- 榮枯誠異日，今古盡同灰。巫峽朝雲起，荊王安在哉。
- 三峽連天水，奔波萬里來。風濤各自急，前後苦相推。
- 倒入黃牛漩，驚沖灩澦堆。古今流不盡，流去不曾回。
- 八荒同日月，萬古共山川。生死既由命，興衰還付天。
- 棲棲王粲賦，憤憤屈平篇。各自埋幽恨，江流終宛然。

## 拼音

- chu3 ren2 qian1 wan4 hu4 ， sheng1 si3 xi4 shi2 jun1 。 dang1 bi4 bian4 wei2 si4 ， xian2 yu2 an1 ke3 fen1 。
- gan1 ge1 chang2 hao4 hao4 ， cuan4 luan4 yi4 fen1 fen1 。 zong4 you3 ming2 zai4 xia4 ， qu1 qu1 he2 zu2 yun2 。
- tao2 yu2 shi4 yi3 yuan3 ， ni2 fu4 du2 jiang1 ming2 。 qian2 xue2 long2 wu2 wei4 ， you1 lin2 lan2 zi4 sheng1 。
- chu3 wang2 mou2 shou4 yi4 ， ci3 yi4 fu4 zhong1 qing1 。 wei4 bie2 zi3 xi1 yu3 ， zong4 lai2 he2 suo3 cheng2 。
- ping2 wang2 jian4 hun1 huo4 ， wu2 ji2 zhuan3 cheng2 en1 。 zi3 jian4 you2 xiang1 er4 ， wu3 she1 an1 de2 cun2 。
- sheng1 ju1 gong1 zhi4 bi4 ， si3 zang4 qin3 yuan2 zun1 。 qi3 liao4 ben1 wu2 shi4 ， bian1 shi1 ying3 shi4 men2 。
- ju4 ying2 yin1 deng4 man4 ， ba4 lie4 wei2 fan2 ji1 。 sheng4 de2 liu2 jin1 shi2 ， qing1 feng1 jian4 bao2 wei2 。
- xiang1 wang2 hu1 yao1 meng4 ， song4 yu4 fu4 yin2 ci2 。 wan4 shi4 juan1 gong1 guan3 ， kong1 shan1 yun2 yu3 qi1 。
- yi2 liao2 nan2 shi4 zhu4 ， wei4 sheng3 shi2 ren2 en1 。 lin2 nan2 hu1 xiang1 gan3 ， jie3 fen1 ning2 yong4 yan2 。
- he2 ru2 jin4 yi2 fu3 ， zuo4 zhan4 zi3 wei1 yuan2 。 kan4 zhu4 wu3 hu2 luan4 ， qing1 tan2 kong1 zi4 zun1 。
- shui2 shi4 wang2 shen1 chong3 ， shui2 wei2 chu3 shang4 qing1 。 bao1 xu1 xin1 du2 xu1 ， lian2 ye4 ku1 qin2 bing1 。
- qian1 cheng2 tu2 xu1 er3 ， yi4 fu1 an1 ke3 qing1 。 yin1 qin2 pin4 ming2 shi4 ， mo4 dan4 yi3 fang1 cheng2 。
- liang2 ye4 xiong2 tu2 jin4 ， yi2 sun1 shi4 yun4 xiao1 。 xuan1 ming2 tu2 you3 hao4 ， jiang1 han4 bu4 xiang1 chao2 。
- bei1 jie2 gao1 lin2 lu4 ， song1 zhi1 ban4 zuo4 qiao2 。 wei2 yu2 kai1 sheng4 si4 ， you2 xue2 wu3 huang2 yao1 。
- jiang1 ling2 nan2 bei3 dao4 ， chang2 you3 yuan3 ren2 lai2 。 si3 bie2 deng1 zhou1 qu4 ， sheng1 xin1 shang4 ma3 hui2 。
- rong2 ku1 cheng2 yi4 ri4 ， jin1 gu3 jin4 tong2 hui1 。 wu1 xia2 chao2 yun2 qi3 ， jing1 wang2 an1 zai4 zai1 。
- san1 xia2 lian2 tian1 shui3 ， ben1 bo1 wan4 li3 lai2 。 feng1 tao1 ge4 zi4 ji2 ， qian2 hou4 ku3 xiang4 tui1 。
- dao4 ru4 huang2 niu2 xuan2 ， jing1 chong1 yan4 yu4 dui1 。 gu3 jin1 liu2 bu2 jin4 ， liu2 qu4 bu4 ceng2 hui2 。
- ba1 huang1 tong2 ri4 yue4 ， wan4 gu3 gong4 shan1 chuan1 。 sheng1 si3 ji4 you2 ming4 ， xing1 shuai1 huan2 fu4 tian1 。
- qi1 qi1 wang2 can4 fu4 ， fen4 fen4 qu1 ping2 pian1 。 ge4 zi4 mai2 you1 hen4 ， jiang1 liu2 zhong1 wan3 ran2 。

## 注释

## 译文

## 赏析
