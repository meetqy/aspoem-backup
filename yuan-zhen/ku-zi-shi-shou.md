---
id: yuan-zhen-ku-zi-shi-shou
title: 哭子十首
titlePinyin: ku1 zi3 shi2 shou3
titleSlug: ku-zi-shi-shou
author: 元稹
authorPinyin: yuan2 zhen3
authorSlug: yuan-zhen
dynasty: 唐
dynastyPinyin: tang2
dynastySlug: tang
tags: []
---

## 正文

- 維鵜受刺因吾過，得馬生災念爾冤。
- 獨在中庭倚閑樹，亂蟬嘶噪欲黃昏。
- 才能辨別東西位，未解分明管帶身。
- 自食自眠猶未得，九重泉路托何人。
- 爾母溺情連夜哭，我身因事有時悲。
- 鐘聲欲絕東方動，便是尋常上學時。
- 蓮花上品生真界，兜率天中離世途。
- 彼此業緣多障礙，不知還得見兒無。
- 節量梨栗愁生疾，教示詩書望早成。
- 鞭撲校多憐校少，又緣遺恨哭三聲。
- 深嗟爾更無兄弟，自歎予應絕子孫。
- 寂寞講堂基址在，何人車馬入高門。
- 往年鬢已同潘嶽，垂老年教作鄧攸。
- 煩惱數中除一事，自茲無複子孫憂。
- 長年苦境知何限，豈得因兒獨喪明。
- 消遣又來緣爾母，夜深和淚有經聲。
- 烏生八子今無七，猿叫三聲月正孤。
- 寂寞空堂天欲曙，拂簾雙燕引新雛。
- 頻頻子落長江水，夜夜巢邊舊處棲。
- 若是愁腸終不斷，一年添得一聲啼。

## 拼音

- wei2 ti2 shou4 ci4 yin1 wu2 guo4 ， de2 ma3 sheng1 zai1 nian4 er3 yuan1 。
- du2 zai4 zhong1 ting2 yi3 xian2 shu4 ， luan4 chan2 si1 zao4 yu4 huang2 hun1 。
- cai2 neng2 bian4 bie2 dong1 xi1 wei4 ， wei4 jie3 fen1 ming2 guan3 dai4 shen1 。
- zi4 shi2 zi4 mian2 you2 wei4 de2 ， jiu3 chong2 quan2 lu4 tuo1 he2 ren2 。
- er3 mu3 ni4 qing2 lian2 ye4 ku1 ， wo3 shen1 yin1 shi4 you3 shi2 bei1 。
- zhong1 sheng1 yu4 jue2 dong1 fang1 dong4 ， bian4 shi4 xun2 chang2 shang4 xue2 shi2 。
- lian2 hua1 shang4 pin3 sheng1 zhen1 jie4 ， dou1 lü4 tian1 zhong1 li2 shi4 tu2 。
- bi3 ci3 ye4 yuan2 duo1 zhang4 ai4 ， bu4 zhi1 huan2 de2 jian4 er2 wu2 。
- jie2 liang2 li2 li4 chou2 sheng1 ji2 ， jiao4 shi4 shi1 shu1 wang4 zao3 cheng2 。
- bian1 pu1 xiao4 duo1 lian2 xiao4 shao3 ， you4 yuan2 yi2 hen4 ku1 san1 sheng1 。
- shen1 jie1 er3 geng4 wu2 xiong1 di4 ， zi4 tan4 yu3 ying1 jue2 zi3 sun1 。
- ji4 mo4 jiang3 tang2 ji1 zhi3 zai4 ， he2 ren2 ju1 ma3 ru4 gao1 men2 。
- wang3 nian2 bin4 yi3 tong2 pan1 yue4 ， chui2 lao3 nian2 jiao4 zuo4 deng4 you1 。
- fan2 nao3 shu4 zhong1 chu2 yi2 shi4 ， zi4 zi1 wu2 fu4 zi3 sun1 you1 。
- chang2 nian2 ku3 jing4 zhi1 he2 xian4 ， qi3 de2 yin1 er2 du2 sang1 ming2 。
- xiao1 qian3 you4 lai2 yuan2 er3 mu3 ， ye4 shen1 he2 lei4 you3 jing1 sheng1 。
- wu1 sheng1 ba1 zi3 jin1 wu2 qi1 ， yuan2 jiao4 san1 sheng1 yue4 zheng4 gu1 。
- ji4 mo4 kong1 tang2 tian1 yu4 shu3 ， fu2 lian2 shuang1 yan4 yin3 xin1 chu2 。
- bin1 bin1 zi3 luo4 chang2 jiang1 shui3 ， ye4 ye4 chao2 bian1 jiu4 chu3 qi1 。
- ruo4 shi4 chou2 chang2 zhong1 bu2 duan4 ， yi4 nian2 tian1 de2 yi4 sheng1 ti2 。

## 注释

## 译文

## 赏析
