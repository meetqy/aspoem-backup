---
id: yuan-zhen-chou-lu-bi-shu
title: 酬盧祕書
titlePinyin: chou2 lu2 bi4 shu1
titleSlug: chou-lu-bi-shu
author: 元稹
authorPinyin: yuan2 zhen3
authorSlug: yuan-zhen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 偶有衝天氣，都無處世才。
- 未容榮路穩，先蹋禍機開。
- 分久沉荆掾，慙經廁柏臺。
- 理推愁易惑，鄉思病難裁。
- 夜伴吳牛喘，春驚朔鴈回。
- 北人腸斷送，西日眼穿頹。
- 唯望魂歸去，那知詔下來。
- 涸魚千丈水，殭燕一聲雷。
- 幽匣提清鏡，衰顏拂故埃。
- 夢雲期紫閣，厭雨別黃梅。
- 親戚迎時到，班行見處陪。
- 文工猶畏忌，朝士絕嫌猜。
- 新識蓬山傑，深交翰苑材。
- 連投珠作貫，獨和玉成堆。
- 劇敵徒相軋，羸師亦自媒。
- 磨礱刮骨刃，翻擲委心灰。
- 恐被神明哭，憂爲造化災。
- 私調破葉箭，定飲搴旗杯。
- 金寶潛砂礫，芝蘭似草萊。
- 憑君毫髮鑒，莫遣翳莓苔。

## 拼音

- ou3 you3 chong1 tian1 qi4 ， dou1 wu2 chu3 shi4 cai2 。
- wei4 rong2 rong2 lu4 wen3 ， xian1 ta4 huo4 ji1 kai1 。
- fen1 jiu3 chen2 jing1 yuan4 ， can2 jing1 ce4 bai3 tai2 。
- li3 tui1 chou2 yi4 huo4 ， xiang1 si1 bing4 nan2 cai2 。
- ye4 ban4 wu2 niu2 chuan3 ， chun1 jing1 shuo4 yan4 hui2 。
- bei3 ren2 chang2 duan4 song4 ， xi1 ri4 yan3 chuan1 tui2 。
- wei2 wang4 hun2 gui1 qu4 ， na4 zhi1 zhao4 xia4 lai2 。
- he2 yu2 qian1 zhang4 shui3 ， jiang1 yan4 yi4 sheng1 lei2 。
- you1 xia2 ti2 qing1 jing4 ， shuai1 yan2 fu2 gu4 ai1 。
- meng4 yun2 qi1 zi3 ge2 ， yan4 yu3 bie2 huang2 mei2 。
- qin1 qi1 ying2 shi2 dao4 ， ban1 xing2 jian4 chu3 pei2 。
- wen2 gong1 you2 wei4 ji4 ， chao2 shi4 jue2 xian2 cai1 。
- xin1 shi2 peng2 shan1 jie2 ， shen1 jiao1 han4 yuan4 cai2 。
- lian2 tou2 zhu1 zuo4 guan4 ， du2 he2 yu4 cheng2 dui1 。
- ju4 di2 tu2 xiang1 ya4 ， lei2 shi1 yi4 zi4 mei2 。
- mo2 long2 gua1 gu3 ren4 ， fan1 zhi4 wei3 xin1 hui1 。
- kong3 bei4 shen2 ming2 ku1 ， you1 wei2 zao4 hua4 zai1 。
- si1 diao4 po4 ye4 jian4 ， ding4 yin3 qian1 qi2 bei1 。
- jin1 bao3 qian2 sha1 li4 ， zhi1 lan2 si4 cao3 lai2 。
- ping2 jun1 hao2 fa4 jian4 ， mo4 qian3 yi4 mei2 tai2 。

## 注释

## 译文

## 赏析
