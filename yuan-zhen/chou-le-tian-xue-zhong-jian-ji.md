---
id: yuan-zhen-chou-le-tian-xue-zhong-jian-ji
title: 酬樂天雪中見寄
titlePinyin: chou2 le4 tian1 xue3 zhong1 jian4 ji4
titleSlug: chou-le-tian-xue-zhong-jian-ji
author: 元稹
authorPinyin: yuan2 zhen3
authorSlug: yuan-zhen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 知君夜聽風蕭索，曉望林亭雪半糊。
- 撼落不教封柳眼，埽來偏盡附梅株。
- 敲扶密竹枝猶亞，煦暖寒禽氣漸蘇。
- 坐覺湖聲迷遠浪，回驚雲路在長途。
- 錢塘湖上蘋先合，梳洗樓前粉暗鋪。
- 石立玉童披鶴氅，臺施瑤席換龍鬚。
- 滿空飛舞應爲瑞，寡和高歌只自娛。
- 莫遣擁簾傷思婦，且將盈尺慰農夫。
- 稱觴彼此情何異，對景東西事有殊。
- 鏡水遶山山盡白，琉璃雲母世間無。

## 拼音

- zhi1 jun1 ye4 ting1 feng1 xiao1 suo3 ， xiao3 wang4 lin2 ting2 xue3 ban4 hu2 。
- han4 luo4 bu2 jiao4 feng1 liu3 yan3 ， sao4 lai2 pian1 jin4 fu4 mei2 zhu1 。
- qiao1 fu2 mi4 zhu2 zhi1 you2 ya1 ， xu4 nuan3 han2 qin2 qi4 jian4 su1 。
- zuo4 jue2 hu2 sheng1 mi2 yuan3 lang4 ， hui2 jing1 yun2 lu4 zai4 chang2 tu2 。
- qian2 tang2 hu2 shang4 pin2 xian1 he2 ， shu1 xi3 lou2 qian2 fen3 an4 pu1 。
- shi2 li4 yu4 tong2 pi1 he4 chang3 ， tai2 shi1 yao2 xi2 huan4 long2 xu1 。
- man3 kong1 fei1 wu3 ying1 wei2 rui4 ， gua3 he2 gao1 ge1 zhi1 zi4 yu2 。
- mo4 qian3 yong1 lian2 shang1 si1 fu4 ， qie3 jiang1 ying2 chi3 wei4 nong2 fu1 。
- cheng1 shang1 bi3 ci3 qing2 he2 yi4 ， dui4 jing3 dong1 xi1 shi4 you3 shu1 。
- jing4 shui3 rao4 shan1 shan1 jin4 bai2 ， liu2 li2 yun2 mu3 shi4 jian4 wu2 。

## 注释

## 译文

## 赏析
