---
id: yuan-zhen-you-niao-er-shi-zhang-shi-ba
title: 有鳥二十章 十八
titlePinyin: you3 niao3 er4 shi2 zhang1   shi2 ba1
titleSlug: you-niao-er-shi-zhang-shi-ba
author: 元稹
authorPinyin: yuan2 zhen3
authorSlug: yuan-zhen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 有鳥有鳥名鸚鵡，養在雕籠解人語。
- 主人曾問私所聞，因說妖姬暗欺主。
- 主人方惑翻見疑，趁歸隴底雙翅垂。
- 山鵶野雀怪鸚語，競噪爭窺無已時。
- 君不見隋朝隴頭姥，嬌養雙鸚囑新婦。
- 一鸚曾說婦無儀，悍婦殺鸚欺主母。
- 一鸚閉口不復言，母問不言何太久。
- 鸚言悍婦殺鸚由，母爲逐之鄉里醜。
- 當時主母信爾言，顧爾微禽命何有。
- 今之主人翻爾疑，何事籠中漫開口。

## 拼音

- you3 niao3 you3 niao3 ming2 ying1 wu3 ， yang3 zai4 diao1 long2 jie3 ren2 yu3 。
- zhu3 ren2 ceng2 wen4 si1 suo3 wen2 ， yin1 shuo1 yao1 ji1 an4 qi1 zhu3 。
- zhu3 ren2 fang1 huo4 fan1 jian4 yi2 ， chen4 gui1 long3 di3 shuang1 chi4 chui2 。
- shan1 ya1 ye3 que4 guai4 ying1 yu3 ， jing4 zao4 zheng1 kui1 wu2 yi3 shi2 。
- jun1 bu2 jian4 sui2 chao2 long3 tou2 lao3 ， jiao1 yang3 shuang1 ying1 zhu3 xin1 fu4 。
- yi4 ying1 ceng2 shuo1 fu4 wu2 yi2 ， han4 fu4 sha1 ying1 qi1 zhu3 mu3 。
- yi4 ying1 bi4 kou3 bu2 fu4 yan2 ， mu3 wen4 bu4 yan2 he2 tai4 jiu3 。
- ying1 yan2 han4 fu4 sha1 ying1 you2 ， mu3 wei2 zhu2 zhi1 xiang1 li3 chou3 。
- dang1 shi2 zhu3 mu3 xin4 er3 yan2 ， gu4 er3 wei1 qin2 ming4 he2 you3 。
- jin1 zhi1 zhu3 ren2 fan1 er3 yi2 ， he2 shi4 long2 zhong1 man4 kai1 kou3 。

## 注释

## 译文

## 赏析
