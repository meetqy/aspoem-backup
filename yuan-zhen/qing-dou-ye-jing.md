---
id: yuan-zhen-qing-dou-ye-jing
title: 清都夜境
titlePinyin: qing1 dou1 ye4 jing4
titleSlug: qing-dou-ye-jing
author: 元稹
authorPinyin: yuan2 zhen3
authorSlug: yuan-zhen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 夜久連觀靜，斜月何晶熒。
- 寥天如碧玉，歷歷綴華星。
- 樓榭自陰暎，雲牖深冥冥。
- 纖埃悄不起，玉砌寒光清。
- 棲鶴露微影，枯松多怪形。
- 南廂儼容衛，音響如可聆。
- 啓聖發空洞，朝真趨廣庭。
- 閑開蘂珠殿，暗閱金字經。
- 屏氣動方息，凝神心自靈。
- 悠悠車馬上，浩思安得寧。

## 拼音

- ye4 jiu3 lian2 guan1 jing4 ， xie2 yue4 he2 jing1 ying2 。
- liao2 tian1 ru2 bi4 yu4 ， li4 li4 zhui4 hua2 xing1 。
- lou2 xie4 zi4 yin1 ying4 ， yun2 you3 shen1 ming2 ming2 。
- xian1 ai1 qiao1 bu4 qi3 ， yu4 qi4 han2 guang1 qing1 。
- qi1 he4 lu4 wei1 ying3 ， ku1 song1 duo1 guai4 xing2 。
- nan2 xiang1 yan3 rong2 wei4 ， yin1 xiang3 ru2 ke3 ling2 。
- qi3 sheng4 fa1 kong1 dong4 ， chao2 zhen1 qu1 guang3 ting2 。
- xian2 kai1 rui3 zhu1 dian4 ， an4 yue4 jin1 zi4 jing1 。
- ping2 qi4 dong4 fang1 xi1 ， ning2 shen2 xin1 zi4 ling2 。
- you1 you1 ju1 ma3 shang4 ， hao4 si1 an1 de2 ning2 。

## 注释

## 译文

## 赏析
