---
id: yuan-zhen-ku-lu-heng-zhou-liu-shou
title: 哭呂衡州六首
titlePinyin: ku1 lü3 heng2 zhou1 liu4 shou3
titleSlug: ku-lu-heng-zhou-liu-shou
author: 元稹
authorPinyin: yuan2 zhen3
authorSlug: yuan-zhen
dynasty: 唐
dynastyPinyin: tang2
dynastySlug: tang
tags: []
---

## 正文

- 氣敵三人傑，交深一紙書。我投冰瑩眼，君報水憐魚。
- 髀股惟誇瘦，膏肓豈暇除。傷心死諸葛，憂道不憂餘。
- 望有經綸釣，虔收宰相刀。江文駕風遠，雲貌接天高。
- 國待球琳器，家藏虎豹韜。盡將千載寶，埋入五原蒿。
- 白馬雙旌隊，青山八陣圖。請纓期系虜，枕草誓捐軀。
- 勢激三千壯，年應四十無。遙聞不瞑目，非是不憐吳。
- 雕鶚生難敵，沉檀死更香。兒童喧巷市，羸老哭碑堂。
- 雁起沙汀暗，雲連海氣黃。祝融峰上月，幾照北人喪。
- 回雁峰前雁，春回盡卻回。聯行四人去，同葬一人來。
- 鐃吹臨江返，城池隔霧開。滿船深夜哭，風棹楚猿哀。
- 杜預春秋癖，揚雄著述精。在時兼不語，終古定歸名。
- 耒水波文細，湘江竹葉輕。平生思風月，潛寐若為情。

## 拼音

- qi4 di2 san1 ren2 jie2 ， jiao1 shen1 yi4 zhi3 shu1 。 wo3 tou2 bing1 ying2 yan3 ， jun1 bao4 shui3 lian2 yu2 。
- bi4 gu3 wei2 kua1 shou4 ， gao1 huang1 qi3 xia2 chu2 。 shang1 xin1 si3 zhu1 ge3 ， you1 dao4 bu4 you1 yu2 。
- wang4 you3 jing1 lun2 diao4 ， qian2 shou1 zai3 xiang4 dao1 。 jiang1 wen2 jia4 feng1 yuan3 ， yun2 mao4 jie1 tian1 gao1 。
- guo2 dai4 qiu2 lin2 qi4 ， jia1 cang2 hu3 bao4 tao1 。 jin4 jiang1 qian1 zai4 bao3 ， mai2 ru4 wu3 yuan2 hao1 。
- bai2 ma3 shuang1 jing1 dui4 ， qing1 shan1 ba1 zhen4 tu2 。 qing3 ying1 qi1 xi4 lu3 ， zhen3 cao3 shi4 juan1 qu1 。
- shi4 ji1 san1 qian1 zhuang4 ， nian2 ying1 si4 shi2 wu2 。 yao2 wen2 bu4 ming2 mu4 ， fei1 shi4 bu4 lian2 wu2 。
- diao1 e4 sheng1 nan2 di2 ， chen2 tan2 si3 geng4 xiang1 。 er2 tong2 xuan1 xiang4 shi4 ， lei2 lao3 ku1 bei1 tang2 。
- yan4 qi3 sha1 ting1 an4 ， yun2 lian2 hai3 qi4 huang2 。 zhu4 rong2 feng1 shang4 yue4 ， ji1 zhao4 bei3 ren2 sang1 。
- hui2 yan4 feng1 qian2 yan4 ， chun1 hui2 jin4 que4 hui2 。 lian2 xing2 si4 ren2 qu4 ， tong2 zang4 yi4 ren2 lai2 。
- nao2 chui1 lin2 jiang1 fan3 ， cheng2 chi2 ge2 wu4 kai1 。 man3 chuan2 shen1 ye4 ku1 ， feng1 zhao4 chu3 yuan2 ai1 。
- du4 yu4 chun1 qiu1 pi3 ， yang2 xiong2 zhu4 shu4 jing1 。 zai4 shi2 jian1 bu4 yu3 ， zhong1 gu3 ding4 gui1 ming2 。
- lei3 shui3 bo1 wen2 xi4 ， xiang1 jiang1 zhu2 ye4 qing1 。 ping2 sheng1 si1 feng1 yue4 ， qian2 mei4 ruo4 wei2 qing2 。

## 注释

## 译文

## 赏析
