---
id: yuan-zhen-qiu-tang-xi
title: 秋堂夕
titlePinyin: qiu1 tang2 xi1
titleSlug: qiu-tang-xi
author: 元稹
authorPinyin: yuan2 zhen3
authorSlug: yuan-zhen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 炎涼正迴互，金火鬱相乘。
- 雲雷時交構，川澤方蒸騰。
- 清風一朝勝，白露忽已凝。
- 草木凡氣盡，始見天地澄。
- 況此秋堂夕，幽懷曠無朋。
- 蕭條簾外雨，倏閃案前燈。
- 書卷滿牀席，蠨蛸懸復升。
- 啼兒屢啞咽，勌僮時寢興。
- 泛覺昏夜目，詠謠暢煩膺。
- 況吟獲麟章，欲罷久不能。
- 堯舜事已遠，丘道安可勝。
- 蜉蝣不信鶴，蜩鷃肯窺鵬。
- 當年且不偶，沒世何必稱。
- 胡爲揭聞見，褒貶貽愛憎。
- 焉用汩其泥，豈在清如冰。
- 非白又非黑，誰能點青蠅。
- 處世苟無悶，佯狂道非弘。
- 無言被人覺，予亦笑孫登。

## 拼音

- yan2 liang2 zheng4 hui2 hu4 ， jin1 huo3 yu4 xiang1 cheng2 。
- yun2 lei2 shi2 jiao1 gou4 ， chuan1 ze2 fang1 zheng1 teng2 。
- qing1 feng1 yi4 zhao1 sheng4 ， bai2 lu4 hu1 yi3 ning2 。
- cao3 mu4 fan2 qi4 jin4 ， shi3 jian4 tian1 di4 cheng2 。
- kuang4 ci3 qiu1 tang2 xi1 ， you1 huai2 kuang4 wu2 peng2 。
- xiao1 tiao2 lian2 wai4 yu3 ， shu1 shan3 an4 qian2 deng1 。
- shu1 juan4 man3 chuang2 xi2 ， xiao1 shao1 xuan2 fu4 sheng1 。
- ti2 er2 lü3 ya3 yan4 ， juan4 tong2 shi2 qin3 xing1 。
- fan4 jue2 hun1 ye4 mu4 ， yong3 yao2 chang4 fan2 ying1 。
- kuang4 yin2 huo4 lin2 zhang1 ， yu4 ba4 jiu3 bu4 neng2 。
- yao2 shun4 shi4 yi3 yuan3 ， qiu1 dao4 an1 ke3 sheng4 。
- fu2 you2 bu2 xin4 he4 ， tiao2 yan4 ken3 kui1 peng2 。
- dang1 nian2 qie3 bu4 ou3 ， mei2 shi4 he2 bi4 cheng1 。
- hu2 wei2 jie1 wen2 jian4 ， bao1 bian3 yi2 ai4 zeng1 。
- yan1 yong4 gu3 qi2 ni2 ， qi3 zai4 qing1 ru2 bing1 。
- fei1 bai2 you4 fei1 hei1 ， shui2 neng2 dian3 qing1 ying2 。
- chu3 shi4 gou3 wu2 men4 ， yang2 kuang2 dao4 fei1 hong2 。
- wu2 yan2 bei4 ren2 jue2 ， yu3 yi4 xiao4 sun1 deng1 。

## 注释

## 译文

## 赏析
