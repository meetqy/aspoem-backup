---
id: le-lei-fa-hu-liao-yuan-chu-shi-ju-gong-tu-reng-suo-li-zuo
title: 胡料院出示車攻圖仍索俚作
titlePinyin: hu2 liao4 yuan4 chu1 shi4 ju1 gong1 tu2 reng2 suo3 li3 zuo4
titleSlug: hu-liao-yuan-chu-shi-ju-gong-tu-reng-suo-li-zuo
author: 樂雷發
authorPinyin: le4 lei2 fa1
authorSlug: le-lei-fa
dynasty: 唐
dynastyPinyin: tang2
dynastySlug: tang
tags: [] 
---

## 正文

- 九壤卧龍呼不起，乳臭談兵空滿耳。
- 書生未識玉帳經，且抱此圖究終始。
- 姬家出車詠，嬴家小戎詩。
- 衛家武剛扞突騎，馬家偏廂走羌夷。
- 只今車陣無人識，天狗橫空灑腥血。
- 胡人以鞍馬爲家，誰遇奔衝展奇策。
- 豫章先生今孔明，胸中森羅萬甲兵。
- 天衡地軸妙絕識，內陣外陣何縱橫。
- 千枝綠沈列虓虎，萬臂黄閒張白羽。
- 人言險野難用車，公獨規模掩前古。
- 車攻圖，車攻說，八采眉前曾進徹。
- 世人苦謗陳濤斜，却向齊門空鼓瑟。
- 今朝朱轓富川頭，絕江以北瞻神州。
- 李綱政要講車戰，南渡勳業應可收。
- 涇水黄，鐵山碎，雙輪快碾幽燕地。
- 朗誦先王復古篇，他時此筆猶能繼。

## 拼音

- jiu3 rang3 wo4 long2 hu1 bu4 qi3 ， ru3 xiu4 tan2 bing1 kong1 man3 er3 。
- shu1 sheng1 wei4 shi2 yu4 zhang4 jing1 ， qie3 bao4 ci3 tu2 jiu1 zhong1 shi3 。
- ji1 jia1 chu1 ju1 yong3 ， ying2 jia1 xiao3 rong2 shi1 。
- wei4 jia1 wu3 gang1 han4 tu1 qi2 ， ma3 jia1 pian1 xiang1 zou3 qiang1 yi2 。
- zhi1 jin1 ju1 zhen4 wu2 ren2 shi2 ， tian1 gou3 heng2 kong1 sa3 xing1 xue4 。
- hu2 ren2 yi3 an1 ma3 wei2 jia1 ， shui2 yu4 ben1 chong1 zhan3 qi2 ce4 。
- yu4 zhang1 xian1 sheng0 jin1 kong3 ming2 ， xiong1 zhong1 sen1 luo2 wan4 jia3 bing1 。
- tian1 heng2 di4 zhou2 miao4 jue2 shi2 ， nei4 zhen4 wai4 zhen4 he2 zong4 heng2 。
- qian1 zhi1 lü4 shen3 lie4 xiao1 hu3 ， wan4 bi4 huang2 xian2 zhang1 bai2 yu3 。
- ren2 yan2 xian3 ye3 nan2 yong4 ju1 ， gong1 du2 gui1 mo2 yan3 qian2 gu3 。
- ju1 gong1 tu2 ， ju1 gong1 shuo1 ， ba1 cai3 mei2 qian2 ceng2 jin4 che4 。
- shi4 ren2 ku3 bang4 chen2 tao1 xie2 ， que4 xiang4 qi2 men2 kong1 gu3 se4 。
- jin1 zhao1 zhu1 fan1 fu4 chuan1 tou2 ， jue2 jiang1 yi3 bei3 zhan1 shen2 zhou1 。
- li3 gang1 zheng4 yao4 jiang3 ju1 zhan4 ， nan2 du4 xun1 ye4 ying1 ke3 shou1 。
- jing1 shui3 huang2 ， tie3 shan1 sui4 ， shuang1 lun2 kuai4 nian3 you1 yan1 di4 。
- lang3 song4 xian1 wang2 fu4 gu3 pian1 ， ta1 shi2 ci3 bi3 you2 neng2 ji4 。

## 注释

## 译文

## 赏析
