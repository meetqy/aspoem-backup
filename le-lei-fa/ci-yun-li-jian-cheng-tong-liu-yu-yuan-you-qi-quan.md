---
id: le-lei-fa-ci-yun-li-jian-cheng-tong-liu-yu-yuan-you-qi-quan
title: 次韻李監丞同劉玉淵游七泉
titlePinyin: ci4 yun4 li3 jian1 cheng2 tong2 liu2 yu4 yuan1 you2 qi1 quan2
titleSlug: ci-yun-li-jian-cheng-tong-liu-yu-yuan-you-qi-quan
author: 樂雷發
authorPinyin: le4 lei2 fa1
authorSlug: le-lei-fa
dynasty: 唐
dynastyPinyin: tang2
dynastySlug: tang
tags: [] 
---

## 正文

- 世變如流水，前哲嗟逝川。
- 良牧隆化本，訪古漫叟泉。
- 念茲名泉意，感彼末俗偏。
- 淵竇與嵌臼，杖屨聊回旋。
- 不識漫叟心，曷誦漫叟篇。
- 惻念軫蒼氓，溥澤同一天。
- 蟻聚與羔跪，命義當亦堅。
- 回邪乃敗德，毋以己欲專。
- 夸士五鼎辱，穹爵或自鎸。
- 臨流歎澆風，薄言傾酒船。
- 浸泉旌吾志，凍泉存舊傳。
- 潓𣷡涍汸淔，銘石昭萬年。
- 無限感發人，黜指敲墨氈。
- 歲月亦云久，古迹埋塵烟。
- 泉根石已泐，泉上樹欲仙。
- 森戟呵虎士，誰能聽潺湲。
- 理義著今古，貴賤俱荒阡。
- 今公七泉遊，陵谷尚未遷。
- 勵俗振古道，茲誦惡曲圓。
- 劉侯同襟期，賡唱揮彩椽。
- 漫叟誠有知，騎鯨躍層淵。
- 彼哉賊君父，圓曲工求權。
- 厲民恣屠斮，巧宦勤攀緣。
- 安得激七泉，布作化雨宣。

## 拼音

- shi4 bian4 ru2 liu2 shui3 ， qian2 zhe2 jie1 shi4 chuan1 。
- liang2 mu4 long2 hua4 ben3 ， fang3 gu3 man4 sou3 quan2 。
- nian4 zi1 ming2 quan2 yi4 ， gan3 bi3 mo4 su2 pian1 。
- yuan1 dou4 yu3 qian4 jiu4 ， zhang4 ju4 liao2 hui2 xuan2 。
- bu4 shi2 man4 sou3 xin1 ， he2 song4 man4 sou3 pian1 。
- ce4 nian4 zhen3 cang1 mang2 ， pu3 ze2 tong2 yi4 tian1 。
- yi3 ju4 yu3 gao1 gui4 ， ming4 yi4 dang1 yi4 jian1 。
- hui2 xie2 nai3 bai4 de2 ， wu2 yi3 ji3 yu4 zhuan1 。
- kua1 shi4 wu3 ding3 ru3 ， qiong2 jue2 huo4 zi4 juan1 。
- lin2 liu2 tan4 jiao1 feng1 ， bo2 yan2 qing1 jiu3 chuan2 。
- jin4 quan2 jing1 wu2 zhi4 ， dong4 quan2 cun2 jiu4 chuan2 。
- hui4 𣷡 xiao4 fang1 zhi2 ， ming2 shi2 zhao1 wan4 nian2 。
- wu2 xian4 gan3 fa1 ren2 ， chu4 zhi3 qiao1 mo4 zhan1 。
- sui4 yue4 yi4 yun2 jiu3 ， gu3 ji4 mai2 chen2 yan1 。
- quan2 gen1 shi2 yi3 le4 ， quan2 shang4 shu4 yu4 xian1 。
- sen1 ji3 he1 hu3 shi4 ， shui2 neng2 ting1 chan2 yuan2 。
- li3 yi4 zhu4 jin1 gu3 ， gui4 jian4 ju4 huang1 qian1 。
- jin1 gong1 qi1 quan2 you2 ， ling2 gu3 shang4 wei4 qian1 。
- li4 su2 zhen4 gu3 dao4 ， zi1 song4 e4 qu3 yuan2 。
- liu2 hou2 tong2 jin1 qi1 ， geng1 chang4 hui1 cai3 chuan2 。
- man4 sou3 cheng2 you3 zhi1 ， qi2 jing1 yue4 ceng2 yuan1 。
- bi3 zai1 zei2 jun1 fu4 ， yuan2 qu3 gong1 qiu2 quan2 。
- li4 min2 zi4 tu2 zhuo2 ， qiao3 huan4 qin2 pan1 yuan2 。
- an1 de2 ji1 qi1 quan2 ， bu4 zuo4 hua4 yu3 xuan1 。

## 注释

## 译文

## 赏析
