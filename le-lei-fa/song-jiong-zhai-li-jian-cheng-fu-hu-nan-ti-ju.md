---
id: le-lei-fa-song-jiong-zhai-li-jian-cheng-fu-hu-nan-ti-ju
title: 送絅齋李監丞赴湖南提舉
titlePinyin: song4 jiong1 zhai1 li3 jian1 cheng2 fu4 hu2 nan2 ti2 ju3
titleSlug: song-jiong-zhai-li-jian-cheng-fu-hu-nan-ti-ju
author: 樂雷發
authorPinyin: le4 lei2 fa1
authorSlug: le-lei-fa
dynasty: 唐
dynastyPinyin: tang2
dynastySlug: tang
tags: [] 
---

## 正文

- 吏統久已紊，使選匪易爲。
- 蝎虺何蓁蓁，鴻雁何纍纍。
- 持節豈不多，曠職苟所私。
- 緬懷紫陽翁，昔使東浙湄。
- 陳臬糾官邪，揚仁蘇民疲。
- 茲道有先後，哲儒昭令規。
- 絅齋寄瀟牧，那懋灼帝知。
- 勵廉肅寮寀，反稅驩鄉耆。
- 所學藴淵道，寬嚴權理宜。
- 茲總全楚境，歌此皇華詩。
- 位穹民言邈，壤廣吏蠹滋。
- 問俗職所重，簡僚乃政基。
- 視聽貴遠周，細微在可遺。
- 攬轡戒前路，豈爲好爵縻。
- 揆予忝英盼，懷德念別離。
- 別離果何念，康濟乃所期。
- 懿茲遠大業，肇此咨度時。
- 勗哉振英采，慰我湘民思。

## 拼音

- li4 tong3 jiu3 yi3 wen3 ， shi3 xuan3 fei3 yi4 wei2 。
- xie1 hui1 he2 zhen1 zhen1 ， hong2 yan4 he2 lei2 lei2 。
- chi2 jie2 qi3 bu4 duo1 ， kuang4 zhi2 gou3 suo3 si1 。
- mian3 huai2 zi3 yang2 weng1 ， xi1 shi3 dong1 zhe4 mei2 。
- chen2 nie4 jiu1 guan1 xie2 ， yang2 ren2 su1 min2 pi2 。
- zi1 dao4 you3 xian1 hou4 ， zhe2 ru2 zhao1 ling4 gui1 。
- jiong1 zhai1 ji4 xiao1 mu4 ， na4 mao4 zhuo2 di4 zhi1 。
- li4 lian2 su4 liao2 cai3 ， fan3 shui4 huan1 xiang1 qi2 。
- suo3 xue2 yun4 yuan1 dao4 ， kuan1 yan2 quan2 li3 yi2 。
- zi1 zong3 quan2 chu3 jing4 ， ge1 ci3 huang2 hua2 shi1 。
- wei4 qiong2 min2 yan2 miao3 ， rang3 guang3 li4 du4 zi1 。
- wen4 su2 zhi2 suo3 zhong4 ， jian3 liao2 nai3 zheng4 ji1 。
- shi4 ting1 gui4 yuan3 zhou1 ， xi4 wei1 zai4 ke3 yi2 。
- lan3 pei4 jie4 qian2 lu4 ， qi3 wei2 hao3 jue2 mi2 。
- kui2 yu3 tian3 ying1 pan4 ， huai2 de2 nian4 bie2 li2 。
- bie2 li2 guo3 he2 nian4 ， kang1 ji4 nai3 suo3 qi1 。
- yi4 zi1 yuan3 da4 ye4 ， zhao4 ci3 zi1 du4 shi2 。
- xu4 zai1 zhen4 ying1 cai3 ， wei4 wo3 xiang1 min2 si1 。

## 注释

## 译文

## 赏析
