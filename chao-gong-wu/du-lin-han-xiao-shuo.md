---
id: chao-gong-wu-du-lin-han-xiao-shuo
title: 讀林罕小說
titlePinyin: du2 lin2 han3 xiao3 shuo1
titleSlug: du-lin-han-xiao-shuo
author: 晁公武
authorPinyin: chao2 gong1 wu3
authorSlug: chao-gong-wu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 倉頡鸛鳥跡，於是創文字。
- 原其制作心，本以便記事。
- 呼讀猶强名，况乃論位置。
- 周人建小學，六書分義類。
- 特令授童蒙，庶幾別同異。
- 奈何中古後，穿鑿失倫次。
- 蟲皿晉醫言，止戈楚人誌。
- 宋更𩢍作騧，秦易辠爲罪。
- 三刀自夢徵，兩日因讖記。
- 山絲已怪妄，門草更茫昧。
- 白水及緋衣，皆是表符瑞。
- 解槐與說棗，抑又出譏戲。
- 形聲罕復論，一切歸會義。
- 咄哉許祭酒，著論窮巧慧。
- 流俗喜不根，傳授滿當世。
- 廷尉議三章，諸生談六藝。
- 往往授其言，大抵皆附會。
- 林生最晚出，紛亂尤自恣。
- 何言斯亭上，刻石高贔屭。
- 却思荆舒禍，對此頻雪涕。
- 憑誰掩其惡，水火爲焚棄。

## 拼音

- cang1 jie2 guan4 niao3 ji4 ， wu1 shi4 chuang4 wen2 zi4 。
- yuan2 qi2 zhi4 zuo4 xin1 ， ben3 yi3 bian4 ji4 shi4 。
- hu1 du2 you2 qiang2 ming2 ， kuang4 nai3 lun4 wei4 zhi4 。
- zhou1 ren2 jian4 xiao3 xue2 ， liu4 shu1 fen1 yi4 lei4 。
- te4 ling4 shou4 tong2 meng2 ， shu4 ji1 bie2 tong2 yi4 。
- nai4 he2 zhong1 gu3 hou4 ， chuan1 zao2 shi1 lun2 ci4 。
- chong2 min3 jin4 yi1 yan2 ， zhi3 ge1 chu3 ren2 zhi4 。
- song4 geng4 𩢍 zuo4 gua1 ， qin2 yi4 zui4 wei2 zui4 。
- san1 dao1 zi4 meng4 zhi3 ， liang3 ri4 yin1 chen4 ji4 。
- shan1 si1 yi3 guai4 wang4 ， men2 cao3 geng4 mang2 mei4 。
- bai2 shui3 ji2 fei1 yi1 ， jie1 shi4 biao3 fu2 rui4 。
- jie3 huai2 yu3 shuo1 zao3 ， yi4 you4 chu1 ji1 xi4 。
- xing2 sheng1 han3 fu4 lun4 ， yi2 qie4 gui1 hui4 yi4 。
- duo1 zai1 xu1 ji4 jiu3 ， zhu4 lun4 qiong2 qiao3 hui4 。
- liu2 su2 xi3 bu4 gen1 ， chuan2 shou4 man3 dang1 shi4 。
- ting2 wei4 yi4 san1 zhang1 ， zhu1 sheng1 tan2 liu4 yi4 。
- wang3 wang3 shou4 qi2 yan2 ， da4 di3 jie1 fu4 hui4 。
- lin2 sheng1 zui4 wan3 chu1 ， fen1 luan4 you2 zi4 zi4 。
- he2 yan2 si1 ting2 shang4 ， ke4 shi2 gao1 bi4 xi4 。
- que4 si1 jing1 shu1 huo4 ， dui4 ci3 bin1 xue3 ti4 。
- ping2 shui2 yan3 qi2 e4 ， shui3 huo3 wei2 fen2 qi4 。

## 注释

## 译文

## 赏析
