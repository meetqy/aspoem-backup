---
id: su-xun-tu-ci-chang-an-shang-dou-cao-fu-jian-yi
title: 途次長安上都漕傅諫議
titlePinyin: tu2 ci4 chang2 an1 shang4 dou1 cao2 fu4 jian4 yi4
titleSlug: tu-ci-chang-an-shang-dou-cao-fu-jian-yi
author: 蘇洵
authorPinyin: su1 xun2
authorSlug: su-xun
dynasty: 唐
dynastyPinyin: tang2
dynastySlug: tang
tags: [] 
---

## 正文

- 丈夫正多念，老大自不安。
- 居家不能樂，忽忽思中原。
- 慨然棄鄉廬，劫劫道路間。
- 窮山多虎狼，行路非不難。
- 昔者倦奔走，閑門事耕田。
- 蠶穀聊自給，如此已十年。
- 緬懷當今人，草草無復閑。
- 堅卧固不起，芒刺實在肩。
- 布衣與食肉，幸可交口言。
- 默默不以告，未可遽罪愆。
- 驅車入京洛，藩鎮皆達官。
- 長安逢傅侯，願得說肺肝。
- 貧賤吾老矣，不復苦自嘆。
- 富貴不足愛，浮雲過長天。
- 中懷邈有念，惝怳難自論。
- 世俗不見信，排斥僅得存。
- 昨者東入秦，大麥黄滿田。
- 秦民可無饑，爲君喜不眠。
- 禁軍幾千萬，仰此填其咽。
- 西蕃久不反，老賊非常然。
- 士飽可以戰，吾寧爲之先。
- 傅侯君在西，天子憂東藩。
- 烽火尚未滅，何策安西邊。
- 傅侯君謂何，明日將東轅。

## 拼音

- zhang4 fu0 zheng4 duo1 nian4 ， lao3 da4 zi4 bu4 an1 。
- ju1 jia1 bu4 neng2 le4 ， hu1 hu1 si1 zhong1 yuan2 。
- kai3 ran2 qi4 xiang1 lu2 ， jie2 jie2 dao4 lu4 jian4 。
- qiong2 shan1 duo1 hu3 lang2 ， xing2 lu4 fei1 bu4 nan2 。
- xi1 zhe3 juan4 ben1 zou3 ， xian2 men2 shi4 geng1 tian2 。
- can2 gu3 liao2 zi4 gei3 ， ru2 ci3 yi3 shi2 nian2 。
- mian3 huai2 dang1 jin1 ren2 ， cao3 cao3 wu2 fu4 xian2 。
- jian1 wo4 gu4 bu4 qi3 ， mang2 ci4 shi2 zai4 jian1 。
- bu4 yi1 yu3 shi2 rou4 ， xing4 ke3 jiao1 kou3 yan2 。
- mo4 mo4 bu4 yi3 gao4 ， wei4 ke3 ju4 zui4 qian1 。
- qu1 ju1 ru4 jing1 luo4 ， fan1 zhen4 jie1 da2 guan1 。
- chang2 an1 feng2 fu4 hou2 ， yuan4 de2 shuo1 fei4 gan1 。
- pin2 jian4 wu2 lao3 yi3 ， bu2 fu4 ku3 zi4 tan4 。
- fu4 gui4 bu4 zu2 ai4 ， fu2 yun2 guo4 chang2 tian1 。
- zhong1 huai2 miao3 you3 nian4 ， chang3 huang3 nan2 zi4 lun4 。
- shi4 su2 bu2 jian4 xin4 ， pai2 chi4 jin3 de2 cun2 。
- zuo2 zhe3 dong1 ru4 qin2 ， da4 mai4 huang2 man3 tian2 。
- qin2 min2 ke3 wu2 ji1 ， wei2 jun1 xi3 bu4 mian2 。
- jin4 jun1 ji1 qian1 wan4 ， yang3 ci3 tian2 qi2 yan4 。
- xi1 fan1 jiu3 bu4 fan3 ， lao3 zei2 fei1 chang2 ran2 。
- shi4 bao3 ke3 yi3 zhan4 ， wu2 ning2 wei2 zhi1 xian1 。
- fu4 hou2 jun1 zai4 xi1 ， tian1 zi3 you1 dong1 fan1 。
- feng1 huo3 shang4 wei4 mie4 ， he2 ce4 an1 xi1 bian1 。
- fu4 hou2 jun1 wei4 he2 ， ming2 ri4 jiang1 dong1 yuan2 。

## 注释

## 译文

## 赏析
