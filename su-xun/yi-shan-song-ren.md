---
id: su-xun-yi-shan-song-ren
title: 憶山送人
titlePinyin: yi4 shan1 song4 ren2
titleSlug: yi-shan-song-ren
author: 蘇洵
authorPinyin: su1 xun2
authorSlug: su-xun
dynasty: 唐
dynastyPinyin: tang2
dynastySlug: tang
tags: [] 
---

## 正文

- 少年喜奇迹，落拓鞍馬間。
- 縱目視天下，愛此宇宙寬。
- 山川看不厭，浩然遂忘還。
- 岷峨最先見，睛光厭西川。
- 遠望未及上，但愛青若鬟。
- 大雪冬沒脛，夏秋多虵蚖。
- 乘春乃敢去，匍匐攀孱顔。
- 有路不容足，左右號鹿猿。
- 陰崖雪如石，迫暖成高瀾。
- 經日到絕頂，目眩手足顛。
- 自恐不得下，撫膺忽長嘆。
- 坐定聊四顧，風色非人寰。
- 仰面囁雲霞，垂手撫百山。
- 臨風弄襟袖，飄若風中仙。
- 朅來游荆渚，談笑登峽船。
- 峽山無平岡，峽水多悍湍。
- 長風送輕帆，瞥過難詳觀。
- 其間最可愛，巫廟十數巔。
- 聳聳青玉幹，折首不見端。
- 其餘亦詭怪，土老崖石頑。
- 長江渾渾流，觸齧不可攔。
- 苟非峽山壯，浩浩無隅邊。
- 恐是造物意，特使險且堅。
- 江山兩相值，後世無水患。
- 水行月餘日，泊舟事征鞍。
- 爛熳走塵土，耳囂目眵昏。
- 中路逢漢水，亂流愛清淵。
- 道逢塵土客，洗濯無瑕痕。
- 振鞭入京師，累歲不得官。
- 悠悠故鄉念，中夜成慘然。
- 五噫不復留，馳車走轘轅。
- 自是識嵩岳，蕩蕩容貌尊。
- 不入衆山列，體如鎮中原。
- 幾日至華下，秀色碧照天。
- 上下數十里，映睫青巑巑。
- 迤邐見終南，魁岸蟠長安。
- 一月看山岳，懷抱斗以騫。
- 漸漸大道盡，倚山棧夤緣。
- 下瞰不測溪，石齒交戈鋋。
- 虛閣怖馬足，險崖磨吾肩。
- 左山右絕澗，中加一繩慳。
- 傲睨駐鞍轡，不妨驅以鞭。
- 累累斬絕峯，兀不相屬聯。
- 背出或逾峻，遠騖如爭先。
- 或時度岡領，下馬步險艱。
- 怪事看愈好，勤劬變清歡。
- 行行上劒閣，勉强踵不前。
- 矯首望故國，漫漫但青煙。
- 及下鹿頭坂，始見平沙田。
- 歸來顧妻子，壯抱難留運。
- 遂使下餘載，此路常周旋。
- 又聞吳越山，中明水澄鮮。
- 百金買駿馬，往意不自存。
- 投身入廬岳，首挹瀑布源。
- 飛下二千丈，强烈不可干。
- 餘潤散爲雨，遍作山中寒。
- 次入二林寺，遂獲高僧言。
- 問以絕勝境，導我同躋攀。
- 逾月不倦厭，巖谷行欲殫。
- 下山復南邁，不知已南虔。
- 五嶺望可見，欲往苦不難。
- 便擬去登玩，因得窺羣蠻。
- 此意竟不償，歸抱愁煎煎。
- 到家不再出，一頓俄十年。
- 昨聞廬山郡，太守雷君賢。
- 往求與識面，復見山鬰蟠。
- 絕壁橫三方，有類大破鐶。
- 包裹五六州，倚之爲長垣。
- 大抵蜀山峭，巉刻氣不溫。
- 不類嵩華背，氣象多濃繁。
- 吳君潁川秀，六載爲蜀官。
- 簿書苦爲累，天鶴囚籠樊。
- 岷山青城縣，峨眉亦南犍。
- 黎雅又可到，不見宜悒然。
- 有如烹脂牛，過眼不得飡。
- 始謂泛峽去，此約今又愆。
- 只有東北山，依然送歸軒。
- 他山已不見，此可著意看。

## 拼音

- shao4 nian2 xi3 qi2 ji4 ， luo4 tuo4 an1 ma3 jian4 。
- zong4 mu4 shi4 tian1 xia4 ， ai4 ci3 yu3 zhou4 kuan1 。
- shan1 chuan1 kan4 bu2 yan4 ， hao4 ran2 sui4 wang4 huan2 。
- min2 e2 zui4 xian1 jian4 ， jing1 guang1 yan4 xi1 chuan1 。
- yuan3 wang4 wei4 ji2 shang4 ， dan4 ai4 qing1 ruo4 huan2 。
- da4 xue3 dong1 mei2 jing4 ， xia4 qiu1 duo1 she2 yuan2 。
- cheng2 chun1 nai3 gan3 qu4 ， pu2 fu2 pan1 chan2 yan2 。
- you3 lu4 bu4 rong2 zu2 ， zuo3 you4 hao4 lu4 yuan2 。
- yin1 ya2 xue3 ru2 shi2 ， po4 nuan3 cheng2 gao1 lan2 。
- jing1 ri4 dao4 jue2 ding3 ， mu4 xuan4 shou3 zu2 dian1 。
- zi4 kong3 bu4 de2 xia4 ， fu3 ying1 hu1 chang2 tan4 。
- zuo4 ding4 liao2 si4 gu4 ， feng1 se4 fei1 ren2 huan2 。
- yang3 mian4 nie4 yun2 xia2 ， chui2 shou3 fu3 bai3 shan1 。
- lin2 feng1 nong4 jin1 xiu4 ， piao1 ruo4 feng1 zhong1 xian1 。
- qie4 lai2 you2 jing1 zhu3 ， tan2 xiao4 deng1 xia2 chuan2 。
- xia2 shan1 wu2 ping2 gang1 ， xia2 shui3 duo1 han4 tuan1 。
- chang2 feng1 song4 qing1 fan1 ， pie1 guo4 nan2 xiang2 guan1 。
- qi2 jian4 zui4 ke3 ai4 ， wu1 miao4 shi2 shu4 dian1 。
- song3 song3 qing1 yu4 gan4 ， zhe2 shou3 bu2 jian4 duan1 。
- qi2 yu2 yi4 gui3 guai4 ， tu3 lao3 ya2 shi2 wan2 。
- chang2 jiang1 hun2 hun2 liu2 ， chu4 nie4 bu4 ke3 lan2 。
- gou3 fei1 xia2 shan1 zhuang4 ， hao4 hao4 wu2 yu2 bian1 。
- kong3 shi4 zao4 wu4 yi4 ， te4 shi3 xian3 qie3 jian1 。
- jiang1 shan1 liang3 xiang1 zhi2 ， hou4 shi4 wu2 shui3 huan4 。
- shui3 xing2 yue4 yu2 ri4 ， bo2 zhou1 shi4 zheng1 an1 。
- lan4 man4 zou3 chen2 tu3 ， er3 xiao1 mu4 chi1 hun1 。
- zhong1 lu4 feng2 han4 shui3 ， luan4 liu2 ai4 qing1 yuan1 。
- dao4 feng2 chen2 tu3 ke4 ， xi3 zhuo2 wu2 xia2 hen2 。
- zhen4 bian1 ru4 jing1 shi1 ， lei4 sui4 bu4 de2 guan1 。
- you1 you1 gu4 xiang1 nian4 ， zhong1 ye4 cheng2 can3 ran2 。
- wu3 yi1 bu2 fu4 liu2 ， chi2 ju1 zou3 huan4 yuan2 。
- zi4 shi4 shi2 song1 yue4 ， dang4 dang4 rong2 mao4 zun1 。
- bu2 ru4 zhong4 shan1 lie4 ， ti3 ru2 zhen4 zhong1 yuan2 。
- ji1 ri4 zhi4 hua2 xia4 ， xiu4 se4 bi4 zhao4 tian1 。
- shang4 xia4 shu4 shi2 li3 ， ying4 jie2 qing1 cuan2 cuan2 。
- yi3 li3 jian4 zhong1 nan2 ， kui2 an4 pan2 chang2 an1 。
- yi1 yue4 kan4 shan1 yue4 ， huai2 bao4 dou4 yi3 qian1 。
- jian4 jian4 da4 dao4 jin4 ， yi3 shan1 zhan4 yin2 yuan2 。
- xia4 kan4 bu2 ce4 xi1 ， shi2 chi3 jiao1 ge1 chan2 。
- xu1 ge2 bu4 ma3 zu2 ， xian3 ya2 mo2 wu2 jian1 。
- zuo3 shan1 you4 jue2 jian4 ， zhong1 jia1 yi4 sheng2 qian1 。
- ao4 ni4 zhu4 an1 pei4 ， bu4 fang2 qu1 yi3 bian1 。
- lei2 lei2 zhan3 jue2 feng1 ， wu4 bu4 xiang1 shu3 lian2 。
- bei4 chu1 huo4 yu2 jun4 ， yuan3 wu4 ru2 zheng1 xian1 。
- huo4 shi2 du4 gang1 ling3 ， xia4 ma3 bu4 xian3 jian1 。
- guai4 shi4 kan4 yu4 hao3 ， qin2 qu2 bian4 qing1 huan1 。
- hang2 hang2 shang4 jian4 ge2 ， mian3 qiang3 zhong3 bu4 qian2 。
- jiao3 shou3 wang4 gu4 guo2 ， man4 man4 dan4 qing1 yan1 。
- ji2 xia4 lu4 tou2 ban3 ， shi3 jian4 ping2 sha1 tian2 。
- gui1 lai2 gu4 qi1 zi0 ， zhuang4 bao4 nan2 liu2 yun4 。
- sui4 shi3 xia4 yu2 zai4 ， ci3 lu4 chang2 zhou1 xuan2 。
- you4 wen2 wu2 yue4 shan1 ， zhong1 ming2 shui3 cheng2 xian1 。
- bai3 jin1 mai3 jun4 ma3 ， wang3 yi4 bu2 zi4 cun2 。
- tou2 shen1 ru4 lu2 yue4 ， shou3 yi4 pu4 bu4 yuan2 。
- fei1 xia4 er4 qian1 zhang4 ， qiang2 lie4 bu4 ke3 gan1 。
- yu2 run4 san4 wei2 yu3 ， bian4 zuo4 shan1 zhong1 han2 。
- ci4 ru4 er4 lin2 si4 ， sui4 huo4 gao1 seng1 yan2 。
- wen4 yi3 jue2 sheng4 jing4 ， dao3 wo3 tong2 ji1 pan1 。
- yu2 yue4 bu2 juan4 yan4 ， yan2 gu3 xing2 yu4 dan1 。
- xia4 shan1 fu4 nan2 mai4 ， bu4 zhi1 yi3 nan2 qian2 。
- wu3 ling3 wang4 ke3 jian4 ， yu4 wang3 ku3 bu4 nan2 。
- bian4 ni3 qu4 deng1 wan2 ， yin1 de2 kui1 qun2 man2 。
- ci3 yi4 jing4 bu4 chang2 ， gui1 bao4 chou2 jian1 jian1 。
- dao4 jia1 bu2 zai4 chu1 ， yi2 dun4 e2 shi2 nian2 。
- zuo2 wen2 lu2 shan1 jun4 ， tai4 shou3 lei2 jun1 xian2 。
- wang3 qiu2 yu3 shi2 mian4 ， fu4 jian4 shan1 yu4 pan2 。
- jue2 bi4 heng2 san1 fang1 ， you3 lei4 da4 po4 huan2 。
- bao1 guo3 wu3 liu4 zhou1 ， yi3 zhi1 wei2 chang2 yuan2 。
- da4 di3 shu3 shan1 qiao4 ， chan2 ke4 qi4 bu4 wen1 。
- bu2 lei4 song1 hua2 bei4 ， qi4 xiang4 duo1 nong2 fan2 。
- wu2 jun1 ying3 chuan1 xiu4 ， liu4 zai4 wei2 shu3 guan1 。
- bo2 shu1 ku3 wei2 lei4 ， tian1 he4 qiu2 long2 fan2 。
- min2 shan1 qing1 cheng2 xian4 ， e2 mei2 yi4 nan2 jian1 。
- li2 ya3 you4 ke3 dao4 ， bu2 jian4 yi2 yi4 ran2 。
- you3 ru2 peng1 zhi1 niu2 ， guo4 yan3 bu4 de2 can1 。
- shi3 wei4 fan4 xia2 qu4 ， ci3 yue1 jin1 you4 qian1 。
- zhi3 you3 dong1 bei3 shan1 ， yi1 ran2 song4 gui1 xuan1 。
- ta1 shan1 yi3 bu2 jian4 ， ci3 ke3 zhu4 yi4 kan4 。

## 注释

## 译文

## 赏析
