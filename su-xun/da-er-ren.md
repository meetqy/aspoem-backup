---
id: su-xun-da-er-ren
title: 答二任
titlePinyin: da2 er4 ren4
titleSlug: da-er-ren
author: 蘇洵
authorPinyin: su1 xun2
authorSlug: su-xun
dynasty: 唐
dynastyPinyin: tang2
dynastySlug: tang
tags: [] 
---

## 正文

- 魯人賤夫子，嗚丘指東家。
- 當時雖未遇，弟子已如麻。
- 奈何鄉閭人，曾不爲歎嗟。
- 區區吳越間，問骨不憚遐。
- 習見反不怪，海人等龍暇。
- 嗟我何足道，窮居出無車。
- 昨者入京落，文章彼人誇。
- 故舊未肯信，聞之笑呀呀。
- 獨有兩任子，知我有足嘉。
- 遠遊苦相念，長篇寄芬葩。
- 我道亦未爾，子得無增加。
- 貧窮已衰老，短髮垂髿髿。
- 重祿無意取，思治山中畬。
- 往歲栽苦竹，細密如蒹葭。
- 庭前三小山，本爲山中楂。
- 當前鑿方池，寒泉照谽谺。
- 翫此可竟日，胡爲踏朝衙。
- 何當子來會，酒食相邀遮。
- 願爲久相敬，終始無疵瑕。
- 閑居各無事，數來飲流霞。

## 拼音

- lu3 ren2 jian4 fu1 zi3 ， wu1 qiu1 zhi3 dong1 jia1 。
- dang1 shi2 sui1 wei4 yu4 ， di4 zi3 yi3 ru2 ma2 。
- nai4 he2 xiang1 lü2 ren2 ， ceng2 bu4 wei2 tan4 jie1 。
- qu1 qu1 wu2 yue4 jian4 ， wen4 gu3 bu2 dan4 xia2 。
- xi2 jian4 fan3 bu2 guai4 ， hai3 ren2 deng3 long2 xia2 。
- jie1 wo3 he2 zu2 dao4 ， qiong2 ju1 chu1 wu2 ju1 。
- zuo2 zhe3 ru4 jing1 luo4 ， wen2 zhang1 bi3 ren2 kua1 。
- gu4 jiu4 wei4 ken3 xin4 ， wen2 zhi1 xiao4 ya0 ya0 。
- du2 you3 liang3 ren4 zi0 ， zhi1 wo3 you3 zu2 jia1 。
- yuan3 you2 ku3 xiang4 nian4 ， chang2 pian1 ji4 fen1 pa1 。
- wo3 dao4 yi4 wei4 er3 ， zi3 de2 wu2 zeng1 jia1 。
- pin2 qiong2 yi3 shuai1 lao3 ， duan3 fa4 chui2 sha1 sha1 。
- zhong4 lu4 wu2 yi4 qu3 ， si1 zhi4 shan1 zhong1 she1 。
- wang3 sui4 zai1 ku3 zhu2 ， xi4 mi4 ru2 jian1 jia1 。
- ting2 qian2 san1 xiao3 shan1 ， ben3 wei2 shan1 zhong1 zha1 。
- dang1 qian2 zao2 fang1 chi2 ， han2 quan2 zhao4 han1 xia1 。
- wan2 ci3 ke3 jing4 ri4 ， hu2 wei2 ta4 chao2 ya2 。
- he2 dang1 zi3 lai2 hui4 ， jiu3 shi2 xiang1 yao1 zhe1 。
- yuan4 wei2 jiu3 xiang1 jing4 ， zhong1 shi3 wu2 ci1 xia2 。
- xian2 ju1 ge4 wu2 shi4 ， shu4 lai2 yin3 liu2 xia2 。

## 注释

## 译文

## 赏析
