---
id: xia-ni-ti-zong-shi-yong-nian-hua-quan-tu
title: 題宗室永年畫犬圖
titlePinyin: ti2 zong1 shi4 yong3 nian2 hua4 quan3 tu2
titleSlug: ti-zong-shi-yong-nian-hua-quan-tu
author: 夏倪
authorPinyin: xia4 ni2
authorSlug: xia-ni
dynasty: 唐
dynastyPinyin: tang2
dynastySlug: tang
tags: [] 
---

## 正文

- 公子朝回玉宸裏，戲弄丹青歌扇底。
- 興來貌寫到濃氂，拳尾如摇欲投胔。
- 豐顱闊腋偉骨相，縱逸未饒盧鵲駛。
- 庭除夜閒春尚寒，屈藏短喙眠朝暾。
- 其一狺狺口若吠，欲前却立客在門。
- 俗言犬馬最難畫，衆所共識誰面謾。
- 非如鬼物隠幽眇，反覆醜好懸毫端。
- 紛紛衆史坐嘆息，筆仗突兀不可扳。
- 乃知心匠本神授，以心運手不作難。
- 我家敗屋依破垣，偷兒踏瓦驚夜眠。
- 四壁雖如長卿第，舊物猶存子敬氈。
- 就君乞取挂牆壁，端能警我窺窬客。

## 拼音

- gong1 zi3 chao2 hui2 yu4 chen2 li3 ， xi4 nong4 dan1 qing1 ge1 shan4 di3 。
- xing1 lai2 mao4 xie3 dao4 nong2 mao2 ， quan2 wei3 ru2 yao2 yu4 tou2 zi4 。
- feng1 lu2 kuo4 ye4 wei3 gu3 xiang4 ， zong4 yi4 wei4 rao2 lu2 que4 shi3 。
- ting2 chu2 ye4 xian2 chun1 shang4 han2 ， qu1 cang2 duan3 hui4 mian2 chao2 tun1 。
- qi2 yi1 yin2 yin2 kou3 ruo4 fei4 ， yu4 qian2 que4 li4 ke4 zai4 men2 。
- su2 yan2 quan3 ma3 zui4 nan2 hua4 ， zhong4 suo3 gong4 shi2 shui2 mian4 man2 。
- fei1 ru2 gui3 wu4 yin3 you1 miao3 ， fan3 fu4 chou3 hao3 xuan2 hao2 duan1 。
- fen1 fen1 zhong4 shi3 zuo4 tan4 xi1 ， bi3 zhang4 tu1 wu4 bu4 ke3 ban1 。
- nai3 zhi1 xin1 jiang4 ben3 shen2 shou4 ， yi3 xin1 yun4 shou3 bu2 zuo4 nan2 。
- wo3 jia1 bai4 wu1 yi1 po4 yuan2 ， tou1 er2 ta4 wa3 jing1 ye4 mian2 。
- si4 bi4 sui1 ru2 chang2 qing1 di4 ， jiu4 wu4 you2 cun2 zi3 jing4 zhan1 。
- jiu4 jun1 qi3 qu3 gua4 qiang2 bi4 ， duan1 neng2 jing3 wo3 kui1 yu2 ke4 。

## 注释

## 译文

## 赏析
