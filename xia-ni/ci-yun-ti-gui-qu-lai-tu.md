---
id: xia-ni-ci-yun-ti-gui-qu-lai-tu
title: 次韵題歸去來圖
titlePinyin: ci4 yun4 ti2 gui1 qu4 lai2 tu2
titleSlug: ci-yun-ti-gui-qu-lai-tu
author: 夏倪
authorPinyin: xia4 ni2
authorSlug: xia-ni
dynasty: 唐
dynastyPinyin: tang2
dynastySlug: tang
tags: [] 
---

## 正文

- 階亭午景負槐陰，空齋初罷戲五禽。
- 沔州太守致音問，啟讀乃有歸來吟。
- 先生抱道肯乞憐，凜凜有面方如田。
- 何能爲此五斗粟，折腰鄉里小兒前。
- 顧視銅章等涕吐，賦歸唾詞如涌泉。
- 龍眠居士歎豪逸，想像明窗戲拈筆。
- 翕忽英姿來筆下，如恐超起將羽化。
- 吁嗟能事詎可疇，一見公詩如見畫。
- 惜哉道遠莫可致，强欲賡酬抽鄙思。
- 韵絕難追神易倦，使我空然汗顔面。
- 他日從公會借觀，錦囊捧出春筍寒。

## 拼音

- jie1 ting2 wu3 jing3 fu4 huai2 yin1 ， kong1 zhai1 chu1 ba4 xi4 wu3 qin2 。
- mian3 zhou1 tai4 shou3 zhi4 yin1 wen4 ， qi3 du2 nai3 you3 gui1 lai2 yin2 。
- xian1 sheng0 bao4 dao4 ken3 qi3 lian2 ， lin3 lin3 you3 mian4 fang1 ru2 tian2 。
- he2 neng2 wei2 ci3 wu3 dou3 su4 ， zhe2 yao1 xiang1 li3 xiao3 er2 qian2 。
- gu4 shi4 tong2 zhang1 deng3 ti4 tu3 ， fu4 gui1 tuo4 ci2 ru2 yong3 quan2 。
- long2 mian2 ju1 shi4 tan4 hao2 yi4 ， xiang3 xiang4 ming2 chuang1 xi4 nian1 bi3 。
- xi1 hu1 ying1 zi1 lai2 bi3 xia4 ， ru2 kong3 chao1 qi3 jiang1 yu3 hua4 。
- xu1 jie1 neng2 shi4 ju4 ke3 chou2 ， yi2 jian4 gong1 shi1 ru2 jian4 hua4 。
- xi1 zai1 dao4 yuan3 mo4 ke3 zhi4 ， qiang2 yu4 geng1 chou2 chou1 bi3 si1 。
- yun4 jue2 nan2 zhui1 shen2 yi4 juan4 ， shi3 wo3 kong1 ran2 han4 yan2 mian4 。
- ta1 ri4 cong2 gong1 hui4 jie4 guan1 ， jin3 nang2 peng3 chu1 chun1 sun3 han2 。

## 注释

## 译文

## 赏析
