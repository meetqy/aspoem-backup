---
id: li-bo-xi-di-shu-zai-zhi-wei-chang-ge
title: 喜弟淑再至爲長歌
titlePinyin: xi3 di4 shu1 zai4 zhi4 wei2 chang2 ge1
titleSlug: xi-di-shu-zai-zhi-wei-chang-ge
author: 李渤
authorPinyin: li3 bo2
authorSlug: li-bo
dynasty: 唐
dynastyPinyin: tang2
dynastySlug: tang
tags: [] 
---

## 正文

- 前年別時秋九月，白露吹霜金吹烈。
- 離鴻一別影初分，淚袖雙揮心哽咽。
- 別來幾度得音書，南岳知□□□□。
- 廬山峨峨倚天碧，捧排空崖千萬尺。
- 社牓長題高士名，食堂每記雲山跡。
- 我本開雲此山住，偶爲名利相縈誤。
- 自負心機四十年，羞聞社客山中篇。
- 憂時魂夢憶歸路，覺來疑在林中眠。
- 昨日亭前烏鵲喜，果得今朝爾來此。
- 吾吟行路五十篇，盡說江南數千里。
- 自憐兄弟今五人，共縈儒素家尚貧。
- 雖然廩餼各不一，就中總免拘常倫。
- 長兄年少曾落托，拔劒沙場隨衛霍。
- 口裏雖譚周孔文，懷中不舍孫吳略。
- 次兄一生能苦節，夏聚流螢冬映雪。
- 非論疾惡志如霜，更覺臨泉心似鐵。
- 第三之兄更奇異，昂昂獨負青雲志。
- 下看金玉不如泥，肯道王侯身可貴。
- 却愁清逸不干時，高蹤大器無人知。
- 倘逢感激許然諾，必能萬古留清規。
- 念爾年來方二十，夙夜孜孜能獨立。
- 卷中筆落星漢搖，洞裏丹靈鬼神泣。
- 嗟余流浪心最狂，十年學劒逢時康。
- 心中不解事拘束，世間談笑多相妨。
- 廣海青山殊未足，逢著高樓還醉宿。
- 朝走安公櫪上駒，暮倫陶令籬邊菊。
- 近來詩思殊無況，苦被時流不相放。
- 雲騰浪走勢未衰，鶴膝蜂腰豈能障。
- 送爾爲文殊不識，貴從一一傳胷臆。
- 若到湖南見紫霄，會須待我同攀陟。

## 拼音

- qian2 nian2 bie2 shi2 qiu1 jiu3 yue4 ， bai2 lu4 chui1 shuang1 jin1 chui1 lie4 。
- li2 hong2 yi4 bie2 ying3 chu1 fen1 ， lei4 xiu4 shuang1 hui1 xin1 geng3 ye4 。
- bie2 lai2 ji1 du4 de2 yin1 shu1 ， nan2 yue4 zhi1 □□□□。
- lu2 shan1 e2 e2 yi3 tian1 bi4 ， peng3 pai2 kong1 ya2 qian1 wan4 chi3 。
- she4 bang3 chang2 ti2 gao1 shi4 ming2 ， shi2 tang2 mei3 ji4 yun2 shan1 ji4 。
- wo3 ben3 kai1 yun2 ci3 shan1 zhu4 ， ou3 wei2 ming2 li4 xiang1 ying2 wu4 。
- zi4 fu4 xin1 ji1 si4 shi2 nian2 ， xiu1 wen2 she4 ke4 shan1 zhong1 pian1 。
- you1 shi2 hun2 meng4 yi4 gui1 lu4 ， jue2 lai2 yi2 zai4 lin2 zhong1 mian2 。
- zuo2 ri4 ting2 qian2 wu1 que4 xi3 ， guo3 de2 jin1 zhao1 er3 lai2 ci3 。
- wu2 yin2 xing2 lu4 wu3 shi2 pian1 ， jin4 shuo1 jiang1 nan2 shu4 qian1 li3 。
- zi4 lian2 xiong1 di4 jin1 wu3 ren2 ， gong4 ying2 ru2 su4 jia1 shang4 pin2 。
- sui1 ran2 lin3 xi4 ge4 bu4 yi1 ， jiu4 zhong1 zong3 mian3 ju1 chang2 lun2 。
- chang2 xiong1 nian2 shao4 ceng2 luo4 tuo1 ， ba2 jian4 sha1 chang3 sui2 wei4 huo4 。
- kou3 li3 sui1 tan2 zhou1 kong3 wen2 ， huai2 zhong1 bu2 she4 sun1 wu2 lüe4 。
- ci4 xiong1 yi4 sheng1 neng2 ku3 jie2 ， xia4 ju4 liu2 ying2 dong1 ying4 xue3 。
- fei1 lun4 ji2 e4 zhi4 ru2 shuang1 ， geng4 jue2 lin2 quan2 xin1 si4 tie3 。
- di4 san1 zhi1 xiong1 geng4 qi2 yi4 ， ang2 ang2 du2 fu4 qing1 yun2 zhi4 。
- xia4 kan4 jin1 yu4 bu4 ru2 ni2 ， ken3 dao4 wang2 hou2 shen1 ke3 gui4 。
- que4 chou2 qing1 yi4 bu4 gan1 shi2 ， gao1 zong1 da4 qi4 wu2 ren2 zhi1 。
- tang3 feng2 gan3 ji1 xu1 ran2 nuo4 ， bi4 neng2 wan4 gu3 liu2 qing1 gui1 。
- nian4 er3 nian2 lai2 fang1 er4 shi2 ， su4 ye4 zi1 zi1 neng2 du2 li4 。
- juan4 zhong1 bi3 luo4 xing1 han4 yao2 ， dong4 li3 dan1 ling2 gui3 shen2 qi4 。
- jie1 yu2 liu2 lang4 xin1 zui4 kuang2 ， shi2 nian2 xue2 jian4 feng2 shi2 kang1 。
- xin1 zhong1 bu4 jie3 shi4 ju1 shu4 ， shi4 jian4 tan2 xiao4 duo1 xiang1 fang2 。
- guang3 hai3 qing1 shan1 shu1 wei4 zu2 ， feng2 zhu4 gao1 lou2 huan2 zui4 su4 。
- chao2 zou3 an1 gong1 li4 shang4 ju1 ， mu4 lun2 tao2 ling4 li2 bian1 ju2 。
- jin4 lai2 shi1 si1 shu1 wu2 kuang4 ， ku3 bei4 shi2 liu2 bu4 xiang1 fang4 。
- yun2 teng2 lang4 zou3 shi4 wei4 shuai1 ， he4 xi1 feng1 yao1 qi3 neng2 zhang4 。
- song4 er3 wei2 wen2 shu1 bu4 shi2 ， gui4 cong2 yi1 yi1 chuan2 xiong1 yi4 。
- ruo4 dao4 hu2 nan2 jian4 zi3 xiao1 ， hui4 xu1 dai4 wo3 tong2 pan1 zhi4 。

## 注释

## 译文

## 赏析
