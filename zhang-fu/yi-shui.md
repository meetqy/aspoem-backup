---
id: zhang-fu-yi-shui
title: 益睡
titlePinyin: yi4 shui4
titleSlug: yi-shui
author: 章甫
authorPinyin: zhang1 fu3
authorSlug: zhang-fu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 主人頎然腰十圍，一官會計同遊嬉。
- 開軒環坐只圖史，錦囊富有驚人詩。
- 邇來萬事不掛口，世情盡付鼻中吼。
- 便腹無妨弟子嘲，著鞭未落少陵後。
- 紛紛逐臭皆羣兒，我正黑甜曾未知。
- 雞蟲得失何足較，是身且卧黄琉璃。
- 博山生雲香斷續，當午清風度修竹。
- 門前吏立雁鶩行，童奴摇手眠方熟。
- 夢中了了欲何鄉，寧復蘧蘧栩栩忙。
- 寒泉洗耳石礪齒，主人家住廬山傍。
- 他時但取青氈舊，歸作春秋同社友。
- 北窗槃礴上羲皇，秫田多種釀壺酒。
- 奉太夫人千百年，兄弟對牀聽雨眠。

## 拼音

- zhu3 ren2 qi2 ran2 yao1 shi2 wei2 ， yi4 guan1 hui4 ji4 tong2 you2 xi1 。
- kai1 xuan1 huan2 zuo4 zhi1 tu2 shi3 ， jin3 nang2 fu4 you3 jing1 ren2 shi1 。
- er3 lai2 wan4 shi4 bu2 gua4 kou3 ， shi4 qing2 jin4 fu4 bi2 zhong1 hou3 。
- bian4 fu4 wu2 fang2 di4 zi3 chao2 ， zhu4 bian1 wei4 luo4 shao3 ling2 hou4 。
- fen1 fen1 zhu2 chou4 jie1 qun2 er2 ， wo3 zheng4 hei1 tian2 ceng2 wei4 zhi1 。
- ji1 chong2 de2 shi1 he2 zu2 jiao4 ， shi4 shen1 qie3 wo4 huang2 liu2 li2 。
- bo2 shan1 sheng1 yun2 xiang1 duan4 xu4 ， dang1 wu3 qing1 feng1 du4 xiu1 zhu2 。
- men2 qian2 li4 li4 yan4 wu4 xing2 ， tong2 nu2 yao2 shou3 mian2 fang1 shu2 。
- meng4 zhong1 liao3 liao3 yu4 he2 xiang1 ， ning2 fu4 qu2 qu2 xu3 xu3 mang2 。
- han2 quan2 xi3 er3 shi2 li4 chi3 ， zhu3 ren2 jia1 zhu4 lu2 shan1 bang4 。
- ta1 shi2 dan4 qu3 qing1 zhan1 jiu4 ， gui1 zuo4 chun1 qiu1 tong2 she4 you3 。
- bei3 chuang1 pan2 bo2 shang4 xi1 huang2 ， shu2 tian2 duo1 zhong3 niang4 hu2 jiu3 。
- feng4 tai4 fu1 ren2 qian1 bai3 nian2 ， xiong1 di4 dui4 chuang2 ting1 yu3 mian2 。

## 注释

## 译文

## 赏析
