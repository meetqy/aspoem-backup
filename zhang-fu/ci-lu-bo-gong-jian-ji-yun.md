---
id: zhang-fu-ci-lu-bo-gong-jian-ji-yun
title: 次呂伯恭見寄韻
titlePinyin: ci4 lü3 bo2 gong1 jian4 ji4 yun4
titleSlug: ci-lu-bo-gong-jian-ji-yun
author: 章甫
authorPinyin: zhang1 fu3
authorSlug: zhang-fu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 魯鈍不如錐處囊，嗜好鑿圓投枘方。
- 鏡中鬚髮今蒼浪，多病年來疏酒觴。
- 山林舊約都茫茫，局促何由心膽張。
- 半生恍墮水中央，疾呼四顧無舟航。
- 客舍雨餘梅杏黄，憶君著書看屋梁。
- 緘題到手伸讀忙，亦知別後遥相望。
- 我猶駑馬遭絆韁，君若鷹鸇之老蒼。
- 見義勇往柔而剛，君不求名名自彰。
- 行須正色肅鵷行，不容燕雀高飛翔。
- 辱詩敢忘什襲藏，報章勉率聊寄將。
- 廣厦他時客幾房，種成桃李滿江鄉，忍使故人趨道旁。

## 拼音

- lu3 dun4 bu4 ru2 zhui1 chu3 nang2 ， shi4 hao4 zao2 yuan2 tou2 rui4 fang1 。
- jing4 zhong1 xu1 fa4 jin1 cang1 lang4 ， duo1 bing4 nian2 lai2 shu1 jiu3 shang1 。
- shan1 lin2 jiu4 yue1 dou1 mang2 mang2 ， ju2 cu4 he2 you2 xin1 dan3 zhang1 。
- ban4 sheng1 huang3 duo4 shui3 zhong1 yang1 ， ji2 hu1 si4 gu4 wu2 zhou1 hang2 。
- ke4 she4 yu3 yu2 mei2 xing4 huang2 ， yi4 jun1 zhu4 shu1 kan4 wu1 liang2 。
- jian1 ti2 dao4 shou3 shen1 du2 mang2 ， yi4 zhi1 bie2 hou4 yao2 xiang1 wang4 。
- wo3 you2 nu2 ma3 zao1 ban4 jiang1 ， jun1 ruo4 ying1 zhan1 zhi1 lao3 cang1 。
- jian4 yi4 yong3 wang3 rou2 er2 gang1 ， jun1 bu4 qiu2 ming2 ming2 zi4 zhang1 。
- xing2 xu1 zheng4 se4 su4 yuan1 xing2 ， bu4 rong2 yan4 que4 gao1 fei1 xiang2 。
- ru3 shi1 gan3 wang4 shen2 xi2 cang2 ， bao4 zhang1 mian3 lü4 liao2 ji4 jiang1 。
- guang3 sha4 ta1 shi2 ke4 ji1 fang2 ， zhong3 cheng2 tao2 li3 man3 jiang1 xiang1 ， ren3 shi3 gu4 ren2 qu1 dao4 pang2 。

## 注释

## 译文

## 赏析
