---
id: zhang-fu-lu-jiao
title: 鹿角
titlePinyin: lu4 jiao3
titleSlug: lu-jiao
author: 章甫
authorPinyin: zhang1 fu3
authorSlug: zhang-fu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 呦呦鳴鹿羣，適意在林藪。
- 泉甘草豐茂，多力故能走。
- 一朝觸禍機，竟死誰人手。
- 割鮮登鼎俎，刺血置杯酒。
- 犄角未易棄，煮膠方術有。
- 汲江爲浸漬，七日去粗垢。
- 大候三伏時，煎熬必甖缶。
- 色作琥珀紅，堅重如瓊玖。
- 補陽遂强骨，輕健還堪久。
- 殺身雖可憐，仁實存身後。
- 功能利生人，死且垂不朽。
- 悠悠肉食輩，亦愧此鹿否。

## 拼音

- you1 you1 ming2 lu4 qun2 ， shi4 yi4 zai4 lin2 sou3 。
- quan2 gan1 cao3 feng1 mao4 ， duo1 li4 gu4 neng2 zou3 。
- yi4 zhao1 chu4 huo4 ji1 ， jing4 si3 shui2 ren2 shou3 。
- ge1 xian1 deng1 ding3 zu3 ， ci4 xue4 zhi4 bei1 jiu3 。
- ji1 jiao3 wei4 yi4 qi4 ， zhu3 jiao1 fang1 shu4 you3 。
- ji2 jiang1 wei2 jin4 zi4 ， qi1 ri4 qu4 cu1 gou4 。
- da4 hou4 san1 fu2 shi2 ， jian1 ao2 bi4 ying1 fou3 。
- se4 zuo4 hu3 po4 hong2 ， jian1 zhong4 ru2 qiong2 jiu3 。
- bu3 yang2 sui4 qiang2 gu3 ， qing1 jian4 huan2 kan1 jiu3 。
- sha1 shen1 sui1 ke3 lian2 ， ren2 shi2 cun2 shen1 hou4 。
- gong1 neng2 li4 sheng1 ren2 ， si3 qie3 chui2 bu4 xiu3 。
- you1 you1 rou4 shi2 bei4 ， yi4 kui4 ci3 lu4 fou3 。

## 注释

## 译文

## 赏析
