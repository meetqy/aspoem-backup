---
id: wei-le-weng-yue-mei-zhi-yu-gong-yin-jun-pu-mei-xia-fen-yun-de-dong-zi
title: 約眉之寓公飲郡圃梅下分韻得動字
titlePinyin: yue1 mei2 zhi1 yu4 gong1 yin3 jun4 pu3 mei2 xia4 fen1 yun4 de2 dong4 zi4
titleSlug: yue-mei-zhi-yu-gong-yin-jun-pu-mei-xia-fen-yun-de-dong-zi
author: 魏了翁
authorPinyin: wei4 le0 weng1
authorSlug: wei-le-weng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 窮陰彫殘年，小雨雜寒凍。
- 野迥山色枯，木落天宇空。
- 殷勤玉雪友，歲歲管賓送。
- 孤標耿黄昏，清豔橫螮蝀。
- 從渠忌皎潔，孱顔立孤聳。
- 半年簿書塵，閒殺果下鞚。
- 林端劃見之，撩我潑春甕。
- 芳菲惱不徹，喜與良友共。
- 花光留夕陰，鳥語嘎清哢。
- 羣芳去無蹤，生意正坌涌。
- 因懷武陵日，歲上西湖冢。
- 粲粲萬玉妃，蕭蕭守翁仲。
- 誰知落天涯，惠然復我從。
- 暗香踈影句，爲我作詩供。
- 心事炯如霜，客遊恍成夢。
- 歲窮萬物息，誰此役羣動。
- 會取春風心，處處得日用。

## 拼音

- qiong2 yin1 diao1 can2 nian2 ， xiao3 yu3 za2 han2 dong4 。
- ye3 jiong3 shan1 se4 ku1 ， mu4 luo4 tian1 yu3 kong1 。
- yin1 qin2 yu4 xue3 you3 ， sui4 sui4 guan3 bin1 song4 。
- gu1 biao1 geng3 huang2 hun1 ， qing1 yan4 heng2 di4 dong1 。
- cong2 qu2 ji4 jiao3 jie2 ， chan2 yan2 li4 gu1 song3 。
- ban4 nian2 bo2 shu1 chen2 ， xian2 sha1 guo3 xia4 kong4 。
- lin2 duan1 hua2 jian4 zhi1 ， liao2 wo3 po1 chun1 weng4 。
- fang1 fei1 nao3 bu2 che4 ， xi3 yu3 liang2 you3 gong4 。
- hua1 guang1 liu2 xi1 yin1 ， niao3 yu3 ga3 qing1 long4 。
- qun2 fang1 qu4 wu2 zong1 ， sheng1 yi4 zheng4 ben4 yong3 。
- yin1 huai2 wu3 ling2 ri4 ， sui4 shang4 xi1 hu2 zhong3 。
- can4 can4 wan4 yu4 fei1 ， xiao1 xiao1 shou3 weng1 zhong4 。
- shui2 zhi1 luo4 tian1 ya2 ， hui4 ran2 fu4 wo3 cong2 。
- an4 xiang1 shu1 ying3 ju4 ， wei2 wo3 zuo4 shi1 gong4 。
- xin1 shi4 jiong3 ru2 shuang1 ， ke4 you2 huang3 cheng2 meng4 。
- sui4 qiong2 wan4 wu4 xi1 ， shui2 ci3 yi4 qun2 dong4 。
- hui4 qu3 chun1 feng1 xin1 ， chu3 chu3 de2 ri4 yong4 。

## 注释

## 译文

## 赏析
