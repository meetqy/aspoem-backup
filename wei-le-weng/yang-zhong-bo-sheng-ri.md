---
id: wei-le-weng-yang-zhong-bo-sheng-ri
title: 楊仲博生日
titlePinyin: yang2 zhong4 bo2 sheng1 ri4
titleSlug: yang-zhong-bo-sheng-ri
author: 魏了翁
authorPinyin: wei4 le0 weng1
authorSlug: wei-le-weng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 金街隆隆曉鐘動，倚馬禁門續殘夢。
- 夢驚風雨摇江霏，恍如秋浦哦詩時。
- 覺來絲絲理前緒，猶記平塍蟹魚句。
- 是日江風吹倒山，船頭白浪高黏天。
- 兩家兒女攬衣出，草草杯盤作生日。
- 自從襆被趨帝京，二年不見波濤驚。
- 不知風色今安否，但見朝朝侍明主。
- 銀鞍白馬上晴空，鳴鞘戒仗天無風。
- 朝回爲君慶初度，才上心來到秋浦。
- 君今去作什邡侯，歸興如山不可留。
- 只虞江上風色惡，不似帝城鎮懽樂。
- 高樓大第插雲霓，煙花眩眼明春暉。
- 吾儕且可飲，勿問尚書期。
- 爲我歌，毋庸歸。

## 拼音

- jin1 jie1 long2 long2 xiao3 zhong1 dong4 ， yi3 ma3 jin4 men2 xu4 can2 meng4 。
- meng4 jing1 feng1 yu3 yao2 jiang1 fei1 ， huang3 ru2 qiu1 pu3 o4 shi1 shi2 。
- jue2 lai2 si1 si1 li3 qian2 xu4 ， you2 ji4 ping2 cheng2 xie4 yu2 ju4 。
- shi4 ri4 jiang1 feng1 chui1 dao3 shan1 ， chuan2 tou2 bai2 lang4 gao1 nian2 tian1 。
- liang3 jia1 er2 nü3 lan3 yi1 chu1 ， cao3 cao3 bei1 pan2 zuo4 sheng1 ri4 。
- zi4 cong2 fu2 bei4 qu1 di4 jing1 ， er4 nian2 bu2 jian4 bo1 tao1 jing1 。
- bu4 zhi1 feng1 se4 jin1 an1 fou3 ， dan4 jian4 zhao1 zhao1 shi4 ming2 zhu3 。
- yin2 an1 bai2 ma3 shang4 qing2 kong1 ， ming2 qiao4 jie4 zhang4 tian1 wu2 feng1 。
- chao2 hui2 wei2 jun1 qing4 chu1 du4 ， cai2 shang4 xin1 lai2 dao4 qiu1 pu3 。
- jun1 jin1 qu4 zuo4 shi2 fang1 hou2 ， gui1 xing1 ru2 shan1 bu4 ke3 liu2 。
- zhi1 yu2 jiang1 shang4 feng1 se4 e4 ， bu2 si4 di4 cheng2 zhen4 huan1 le4 。
- gao1 lou2 da4 di4 cha1 yun2 ni2 ， yan1 hua1 xuan4 yan3 ming2 chun1 hui1 。
- wu2 chai2 qie3 ke3 yin3 ， wu4 wen4 shang4 shu1 qi1 。
- wei2 wo3 ge1 ， wu2 yong1 gui1 。

## 注释

## 译文

## 赏析
