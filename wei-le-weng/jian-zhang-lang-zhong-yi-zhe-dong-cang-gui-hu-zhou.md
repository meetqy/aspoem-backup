---
id: wei-le-weng-jian-zhang-lang-zhong-yi-zhe-dong-cang-gui-hu-zhou
title: 餞章郎中以浙東倉歸湖州
titlePinyin: jian4 zhang1 lang2 zhong1 yi3 zhe4 dong1 cang1 gui1 hu2 zhou1
titleSlug: jian-zhang-lang-zhong-yi-zhe-dong-cang-gui-hu-zhou
author: 魏了翁
authorPinyin: wei4 le0 weng1
authorSlug: wei-le-weng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 武陵城中春事濃，楝花欲開未開風。
- 常平使者謝朝列，袖有英簜吾將東。
- 披孔翠裘上馬去，錦韉昱爚三花驄。
- 先携令名作鄉繡，却把仁念爲倉紅。
- 世人機淺嗜欲深，便從扶木窮高舂。
- 朝余蒼梧夕縣圃，何似緩轡摇冬瓏。
- 曩余除官本同署，至自萬里驚燕鴻。
- 諸公祖筵亂平湖，復我不往心忡忡。
- 君今姑爲粵人行，明年歸朝儻及同。

## 拼音

- wu3 ling2 cheng2 zhong1 chun1 shi4 nong2 ， lian4 hua1 yu4 kai1 wei4 kai1 feng1 。
- chang2 ping2 shi3 zhe3 xie4 chao2 lie4 ， xiu4 you3 ying1 dang4 wu2 jiang1 dong1 。
- pi1 kong3 cui4 qiu2 shang4 ma3 qu4 ， jin3 jian1 yu4 yue4 san1 hua1 cong1 。
- xian1 xie2 ling4 ming2 zuo4 xiang1 xiu4 ， que4 ba3 ren2 nian4 wei2 cang1 hong2 。
- shi4 ren2 ji1 qian3 shi4 yu4 shen1 ， bian4 cong2 fu2 mu4 qiong2 gao1 chong1 。
- chao2 yu2 cang1 wu2 xi1 xian4 pu3 ， he2 si4 huan3 pei4 yao2 dong1 long2 。
- nang3 yu2 chu2 guan1 ben3 tong2 shu3 ， zhi4 zi4 wan4 li3 jing1 yan4 hong2 。
- zhu1 gong1 zu3 yan2 luan4 ping2 hu2 ， fu4 wo3 bu4 wang3 xin1 chong1 chong1 。
- jun1 jin1 gu1 wei2 yue4 ren2 hang2 ， ming2 nian2 gui1 chao2 tang3 ji2 tong2 。

## 注释

## 译文

## 赏析
