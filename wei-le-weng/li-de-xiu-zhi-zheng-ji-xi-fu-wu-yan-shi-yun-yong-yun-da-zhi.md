---
id: wei-le-weng-li-de-xiu-zhi-zheng-ji-xi-fu-wu-yan-shi-yun-yong-yun-da-zhi
title: 李德秀致政即席賦五言十韻用韻答之
titlePinyin: li3 de2 xiu4 zhi4 zheng4 ji2 xi2 fu4 wu3 yan2 shi2 yun4 yong4 yun4 da2 zhi1
titleSlug: li-de-xiu-zhi-zheng-ji-xi-fu-wu-yan-shi-yun-yong-yun-da-zhi
author: 魏了翁
authorPinyin: wei4 le0 weng1
authorSlug: wei-le-weng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 冬十有二月，朞三百六旬。
- 高懷局宇宙，良會惜參辰。
- 乘興訪安道，扣窗呼孔賓。
- 襲人薰蕙若，奪目爛犀珍。
- 風景乾吟筆，林花眩醉裀。
- 溪山逢舊識，水竹樂閒人。
- 歲籥逡巡換，春煒次第新。
- 撫時嗟易失，涉道渺無因。
- 循物探天運，冥心觀我身。
- 相期共無斁，不與迹同陳。

## 拼音

- dong1 shi2 you3 er4 yue4 ， ji1 san1 bai3 liu4 xun2 。
- gao1 huai2 ju2 yu3 zhou4 ， liang2 hui4 xi1 can1 chen2 。
- cheng2 xing1 fang3 an1 dao4 ， kou4 chuang1 hu1 kong3 bin1 。
- xi2 ren2 xun1 hui4 ruo4 ， duo2 mu4 lan4 xi1 zhen1 。
- feng1 jing3 qian2 yin2 bi3 ， lin2 hua1 xuan4 zui4 yin1 。
- xi1 shan1 feng2 jiu4 shi2 ， shui3 zhu2 le4 xian2 ren2 。
- sui4 yue4 qun1 xun2 huan4 ， chun1 wei3 ci4 di4 xin1 。
- fu3 shi2 jie1 yi4 shi1 ， she4 dao4 miao3 wu2 yin1 。
- xun2 wu4 tan4 tian1 yun4 ， ming2 xin1 guan1 wo3 shen1 。
- xiang1 qi1 gong4 wu2 yi4 ， bu4 yu3 ji4 tong2 chen2 。

## 注释

## 译文

## 赏析
