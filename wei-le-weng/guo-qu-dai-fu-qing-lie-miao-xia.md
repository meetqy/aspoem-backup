---
id: wei-le-weng-guo-qu-dai-fu-qing-lie-miao-xia
title: 過屈大夫清烈廟下
titlePinyin: guo4 qu1 dai4 fu0 qing1 lie4 miao4 xia4
titleSlug: guo-qu-dai-fu-qing-lie-miao-xia
author: 魏了翁
authorPinyin: wei4 le0 weng1
authorSlug: wei-le-weng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 鸞皇棲高梧，那能顧鴟梟。
- 椒蘭自昭質，不肯化艾蕭。
- 人生同一初，氣有善不善。
- 一爲君子歸，寧受流俗變。
- 云何屈大夫，屬意椒蘭芳。
- 蘭皋並椒丘，蘭藉薦椒漿。
- 騷中與歌首，蘭必以椒對。
- 謂椒其不芳，謂蘭不可佩。
- 此言混凡草，臭味自爾殊。
- 亡何歲時改，二物亦變初。
- 以蘭爲可恃，委美而從俗。
- 椒亦佞且慆，干進而務入。
- 椒蘭信芳草，氣質自堅好。
- 胡爲壞於廷，晚節不可保。
- 意者王子蘭，與夫大夫椒。
- 始亦稍自異，久之竟蕭條。
- 迨其習成性，甘心受蕪穢。
- 不肯容一原，寧以宗國斃。
- 禹皋於共鯀，旦封與鮮度。
- 同根復並生，何嘗改其故。
- 原非不知人，觀人亦多塗。
- 治朝中可上，亂世賢亦愚。
- 况原同姓卿，義有不可去。
- 所望於兄弟，謂其猶可據。
- 我本兄弟女，孰知胡越予。
- 以是觀離騷，庶幾原心乎。
- 或云芷蕙等，豈必皆名氏。
- 騷者詩之餘，毋以詞害意。
- 仲尼作春秋，定哀多微詞。
- 楚之嬖小臣，况亦有不知。

## 拼音

- luan2 huang2 qi1 gao1 wu2 ， na4 neng2 gu4 chi1 xiao1 。
- jiao1 lan2 zi4 zhao1 zhi4 ， bu4 ken3 hua4 ai4 xiao1 。
- ren2 sheng1 tong2 yi4 chu1 ， qi4 you3 shan4 bu2 shan4 。
- yi4 wei2 jun1 zi3 gui1 ， ning2 shou4 liu2 su2 bian4 。
- yun2 he2 qu1 dai4 fu0 ， shu3 yi4 jiao1 lan2 fang1 。
- lan2 gao1 bing4 jiao1 qiu1 ， lan2 jie4 jian4 jiao1 jiang1 。
- sao1 zhong1 yu3 ge1 shou3 ， lan2 bi4 yi3 jiao1 dui4 。
- wei4 jiao1 qi2 bu4 fang1 ， wei4 lan2 bu4 ke3 pei4 。
- ci3 yan2 hun4 fan2 cao3 ， chou4 wei4 zi4 er3 shu1 。
- wang2 he2 sui4 shi2 gai3 ， er4 wu4 yi4 bian4 chu1 。
- yi3 lan2 wei2 ke3 shi4 ， wei3 mei3 er2 cong2 su2 。
- jiao1 yi4 ning4 qie3 tao1 ， gan1 jin4 er2 wu4 ru4 。
- jiao1 lan2 xin4 fang1 cao3 ， qi4 zhi4 zi4 jian1 hao3 。
- hu2 wei2 huai4 wu1 ting2 ， wan3 jie2 bu4 ke3 bao3 。
- yi4 zhe3 wang2 zi3 lan2 ， yu3 fu1 dai4 fu0 jiao1 。
- shi3 yi4 shao1 zi4 yi4 ， jiu3 zhi1 jing4 xiao1 tiao2 。
- dai4 qi2 xi2 cheng2 xing4 ， gan1 xin1 shou4 wu2 hui4 。
- bu4 ken3 rong2 yi4 yuan2 ， ning2 yi3 zong1 guo2 bi4 。
- yu3 gao1 wu1 gong4 gun3 ， dan4 feng1 yu3 xian1 du4 。
- tong2 gen1 fu4 bing4 sheng1 ， he2 chang2 gai3 qi2 gu4 。
- yuan2 fei1 bu4 zhi1 ren2 ， guan1 ren2 yi4 duo1 tu2 。
- zhi4 chao2 zhong1 ke3 shang4 ， luan4 shi4 xian2 yi4 yu2 。
- kuang4 yuan2 tong2 xing4 qing1 ， yi4 you3 bu4 ke3 qu4 。
- suo3 wang4 wu1 xiong1 di4 ， wei4 qi2 you2 ke3 ju4 。
- wo3 ben3 xiong1 di4 nü3 ， shu2 zhi1 hu2 yue4 yu3 。
- yi3 shi4 guan1 li2 sao1 ， shu4 ji1 yuan2 xin1 hu1 。
- huo4 yun2 zhi3 hui4 deng3 ， qi3 bi4 jie1 ming2 shi4 。
- sao1 zhe3 shi1 zhi1 yu2 ， wu2 yi3 ci2 hai4 yi4 。
- zhong4 ni2 zuo4 chun1 qiu1 ， ding4 ai1 duo1 wei1 ci2 。
- chu3 zhi1 bi4 xiao3 chen2 ， kuang4 yi4 you3 bu4 zhi1 。

## 注释

## 译文

## 赏析
