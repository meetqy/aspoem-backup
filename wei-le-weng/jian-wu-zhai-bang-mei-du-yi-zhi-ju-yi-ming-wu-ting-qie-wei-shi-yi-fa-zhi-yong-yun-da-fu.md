---
id: wei-le-weng-jian-wu-zhai-bang-mei-du-yi-zhi-ju-yi-ming-wu-ting-qie-wei-shi-yi-fa-zhi-yong-yun-da-fu
title: 肩吾摘傍梅讀易之句以名吾亭且爲詩以發之用韻答賦
titlePinyin: jian1 wu2 zhai1 bang4 mei2 du2 yi4 zhi1 ju4 yi3 ming2 wu2 ting2 qie3 wei2 shi1 yi3 fa1 zhi1 yong4 yun4 da2 fu4
titleSlug: jian-wu-zhai-bang-mei-du-yi-zhi-ju-yi-ming-wu-ting-qie-wei-shi-yi-fa-zhi-yong-yun-da-fu
author: 魏了翁
authorPinyin: wei4 le0 weng1
authorSlug: wei-le-weng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 三時收功還朔易，百川歛盈歸海斥。
- 誰將蒼龍挂秋漢，宇宙中間卷無迹。
- 人情易感變中化，達者常觀消處息。
- 向來未識梅花時，繞谿問訊巡簷索。
- 絕憐玉雪倚橫參，又愛青黄弄煙日。
- 中年易裏逢梅生，便向根心見華實。
- 候蟲奮地桃李妍，野火燒原葭菼茁。
- 方從陽壯爭門出，直待陰窮排闥入。
- 隨時作計何大癡，爭似此君藏用密。
- 人官天地命萬物，二實五殊根則一。
- 囿形闢闔渾不知，却把真誠作空寂。
- 亭前擬繪九老圖，付與人間子雲識。

## 拼音

- san1 shi2 shou1 gong1 huan2 shuo4 yi4 ， bai3 chuan1 lian3 ying2 gui1 hai3 chi4 。
- shui2 jiang1 cang1 long2 gua4 qiu1 han4 ， yu3 zhou4 zhong1 jian4 juan4 wu2 ji4 。
- ren2 qing2 yi4 gan3 bian4 zhong1 hua4 ， da2 zhe3 chang2 guan1 xiao1 chu3 xi1 。
- xiang4 lai2 wei4 shi2 mei2 hua1 shi2 ， rao4 xi1 wen4 xun4 xun2 yan2 suo3 。
- jue2 lian2 yu4 xue3 yi3 heng2 can1 ， you4 ai4 qing1 huang2 nong4 yan1 ri4 。
- zhong1 nian2 yi4 li3 feng2 mei2 sheng1 ， bian4 xiang4 gen1 xin1 jian4 hua2 shi2 。
- hou4 chong2 fen4 di4 tao2 li3 yan2 ， ye3 huo3 shao1 yuan2 jia1 tan3 zhuo2 。
- fang1 cong2 yang2 zhuang4 zheng1 men2 chu1 ， zhi2 dai4 yin1 qiong2 pai2 ta4 ru4 。
- sui2 shi2 zuo4 ji4 he2 da4 chi1 ， zheng1 si4 ci3 jun1 cang2 yong4 mi4 。
- ren2 guan1 tian1 di4 ming4 wan4 wu4 ， er4 shi2 wu3 shu1 gen1 ze2 yi1 。
- you4 xing2 pi4 he2 hun2 bu4 zhi1 ， que4 ba3 zhen1 cheng2 zuo4 kong1 ji4 。
- ting2 qian2 ni3 hui4 jiu3 lao3 tu2 ， fu4 yu3 ren2 jian4 zi3 yun2 shi2 。

## 注释

## 译文

## 赏析
