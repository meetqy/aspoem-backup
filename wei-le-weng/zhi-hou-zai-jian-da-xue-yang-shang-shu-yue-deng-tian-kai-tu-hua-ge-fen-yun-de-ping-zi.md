---
id: wei-le-weng-zhi-hou-zai-jian-da-xue-yang-shang-shu-yue-deng-tian-kai-tu-hua-ge-fen-yun-de-ping-zi
title: 至後再見大雪楊尚書約登天開圖畫閣分韻得平字
titlePinyin: zhi4 hou4 zai4 jian4 da4 xue3 yang2 shang4 shu1 yue1 deng1 tian1 kai1 tu2 hua4 ge2 fen1 yun4 de2 ping2 zi4
titleSlug: zhi-hou-zai-jian-da-xue-yang-shang-shu-yue-deng-tian-kai-tu-hua-ge-fen-yun-de-ping-zi
author: 魏了翁
authorPinyin: wei4 le0 weng1
authorSlug: wei-le-weng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 天公閔赤子，踊爲營杯羹。
- 寸白未云厭，賜以一尺平。
- 微陽動黄宮，萬寶隨孳萌。
- 蝗妖坐遠屏，癘鬼亦就烹。
- 東鄰文昌伯，志氣爲我傾。
- 携朋樂時豐，舉酒澆空明。
- 忻忻各有適，耿耿未忘情。
- 不知宇宙內，肯爾同陰晴。
- 前時聞帝輦，隨雪登山亭。
- 亭高一流盻，淮楚接神京。
- 新甿正露立，舊戍方長征。

## 拼音

- tian1 gong1 min3 chi4 zi3 ， yong3 wei2 ying2 bei1 geng1 。
- cun4 bai2 wei4 yun2 yan4 ， ci4 yi3 yi4 chi3 ping2 。
- wei1 yang2 dong4 huang2 gong1 ， wan4 bao3 sui2 zi1 meng2 。
- huang2 yao1 zuo4 yuan3 ping2 ， li4 gui3 yi4 jiu4 peng1 。
- dong1 lin2 wen2 chang1 bo2 ， zhi4 qi4 wei2 wo3 qing1 。
- xie2 peng2 le4 shi2 feng1 ， ju3 jiu3 jiao1 kong1 ming2 。
- xin1 xin1 ge4 you3 shi4 ， geng3 geng3 wei4 wang4 qing2 。
- bu4 zhi1 yu3 zhou4 nei4 ， ken3 er3 tong2 yin1 qing2 。
- qian2 shi2 wen2 di4 nian3 ， sui2 xue3 deng1 shan1 ting2 。
- ting2 gao1 yi1 liu2 xi4 ， huai2 chu3 jie1 shen2 jing1 。
- xin1 meng2 zheng4 lu4 li4 ， jiu4 shu4 fang1 chang2 zheng1 。

## 注释

## 译文

## 赏析
