---
id: wei-le-weng-ci-yun-yu-guo-zhou-fan-xue
title: 次韻虞果州泛雪
titlePinyin: ci4 yun4 yu2 guo3 zhou1 fan4 xue3
titleSlug: ci-yun-yu-guo-zhou-fan-xue
author: 魏了翁
authorPinyin: wei4 le0 weng1
authorSlug: wei-le-weng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 黄雲靉靆風雪天，欲之霸橋尋浪僊。
- 爐中榾柮縶寒客，縱欲燒愁能得然。
- 撥灰嚼句不忍吐，竟日南望雙眸穿。
- 誰知詩來亦念我，字與六出爭明蠲。
- 美人美人呼不來，昭華吹怨樓西偏。
- 况有山頭月爲友，觸撥煙痼撩詩顛。
- 豈無詠絮謝家集，亦有閉戶袁安眠。
- 未如山中之至樂，白玉世界天相連。
- 朝看夜聽兩奇絕，靴霜爐雪知誰賢。
- 褰裳急理剡溪棹，明月已旁羌江還。
- 羌江白雲遶親舍，北山夜雨鳴清川。
- 世間真樂不易道，此以意會非言傳。
- 惜哉往日不可再，江頭望君如望年。
- 研澌筆凍不成報，夢中書劄來翩翩。

## 拼音

- huang2 yun2 ai4 dai4 feng1 xue3 tian1 ， yu4 zhi1 ba4 qiao2 xun2 lang4 xian1 。
- lu2 zhong1 gu3 duo4 zhi2 han2 ke4 ， zong4 yu4 shao1 chou2 neng2 de2 ran2 。
- bo1 hui1 jiao2 ju4 bu4 ren3 tu3 ， jing4 ri4 nan2 wang4 shuang1 mou2 chuan1 。
- shui2 zhi1 shi1 lai2 yi4 nian4 wo3 ， zi4 yu3 liu4 chu1 zheng1 ming2 juan1 。
- mei3 ren2 mei3 ren2 hu1 bu4 lai2 ， zhao1 hua2 chui1 yuan4 lou2 xi1 pian1 。
- kuang4 you3 shan1 tou2 yue4 wei2 you3 ， chu4 bo1 yan1 gu4 liao2 shi1 dian1 。
- qi3 wu2 yong3 xu4 xie4 jia1 ji2 ， yi4 you3 bi4 hu4 yuan2 an1 mian2 。
- wei4 ru2 shan1 zhong1 zhi1 zhi4 le4 ， bai2 yu4 shi4 jie4 tian1 xiang1 lian2 。
- chao2 kan4 ye4 ting1 liang3 qi2 jue2 ， xue1 shuang1 lu2 xue3 zhi1 shui2 xian2 。
- qian1 shang0 ji2 li3 shan4 xi1 zhao4 ， ming2 yue4 yi3 pang2 qiang1 jiang1 huan2 。
- qiang1 jiang1 bai2 yun2 rao4 qin1 she4 ， bei3 shan1 ye4 yu3 ming2 qing1 chuan1 。
- shi4 jian4 zhen1 le4 bu2 yi4 dao4 ， ci3 yi3 yi4 hui4 fei1 yan2 chuan2 。
- xi1 zai1 wang3 ri4 bu4 ke3 zai4 ， jiang1 tou2 wang4 jun1 ru2 wang4 nian2 。
- yan2 si1 bi3 dong4 bu4 cheng2 bao4 ， meng4 zhong1 shu1 zha1 lai2 pian1 pian1 。

## 注释

## 译文

## 赏析
