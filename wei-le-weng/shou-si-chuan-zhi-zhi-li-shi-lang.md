---
id: wei-le-weng-shou-si-chuan-zhi-zhi-li-shi-lang
title: 壽四川制置李侍郎
titlePinyin: shou4 si4 chuan1 zhi4 zhi4 li3 shi4 lang2
titleSlug: shou-si-chuan-zhi-zhi-li-shi-lang
author: 魏了翁
authorPinyin: wei4 le0 weng1
authorSlug: wei-le-weng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 崧高二王德，豐水數世仁。
- 一心千古脈，一氣三才根。
- 人言通德門，封培知幾春。
- 陵州不盡用，雝國非全神。
- 厥美鍾在季，魯殿巋然存。
- 誰知中興主，流澤被子孫。
- 是用遺一老，爲社稷萬人。
- 三朝典刑舊，四海觀聽新。
- 自公鎮西南，威聲憺胡虜。
- 棄地遄歸疆，餘民亦安土。
- 便當度雙劍，建大將旗皷。
- 進賢黜不衷，討貳誅失伍。
- 增屯御驕卒，募耕實邊圄。
- 堂堂當道卧，一勇銷百侮。
- 願公排羣議，釋我分外慮。
- 上流屹長城，却歸輔明主。

## 拼音

- song1 gao1 er4 wang2 de2 ， feng1 shui3 shu4 shi4 ren2 。
- yi4 xin1 qian1 gu3 mai4 ， yi2 qi4 san1 cai2 gen1 。
- ren2 yan2 tong1 de2 men2 ， feng1 pei2 zhi1 ji1 chun1 。
- ling2 zhou1 bu2 jin4 yong4 ， yong1 guo2 fei1 quan2 shen2 。
- jue2 mei3 zhong1 zai4 ji4 ， lu3 dian4 kui1 ran2 cun2 。
- shui2 zhi1 zhong1 xing1 zhu3 ， liu2 ze2 bei4 zi0 sun1 。
- shi4 yong4 yi2 yi4 lao3 ， wei2 she4 ji4 wan4 ren2 。
- san1 zhao1 dian3 xing2 jiu4 ， si4 hai3 guan1 ting1 xin1 。
- zi4 gong1 zhen4 xi1 nan2 ， wei1 sheng1 dan4 hu2 lu3 。
- qi4 di4 chuan2 gui1 jiang1 ， yu2 min2 yi4 an1 tu3 。
- bian4 dang1 du4 shuang1 jian4 ， jian4 da4 jiang1 qi2 gu3 。
- jin4 xian2 chu4 bu4 zhong1 ， tao3 er4 zhu1 shi1 wu3 。
- zeng1 tun2 yu4 jiao1 zu2 ， mu4 geng1 shi2 bian1 yu3 。
- tang2 tang2 dang1 dao4 wo4 ， yi4 yong3 xiao1 bai3 wu3 。
- yuan4 gong1 pai2 qun2 yi4 ， shi4 wo3 fen4 wai4 lü4 。
- shang4 liu2 yi4 chang2 cheng2 ， que4 gui1 fu3 ming2 zhu3 。

## 注释

## 译文

## 赏析
