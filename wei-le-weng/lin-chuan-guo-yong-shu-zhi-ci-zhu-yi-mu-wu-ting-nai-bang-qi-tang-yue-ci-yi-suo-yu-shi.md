---
id: wei-le-weng-lin-chuan-guo-yong-shu-zhi-ci-zhu-yi-mu-wu-ting-nai-bang-qi-tang-yue-ci-yi-suo-yu-shi
title: 臨川過永叔植慈竹義木於庭廼榜其堂曰慈義索余詩
titlePinyin: lin2 chuan1 guo4 yong3 shu1 zhi2 ci2 zhu2 yi4 mu4 wu1 ting2 nai3 bang3 qi2 tang2 yue1 ci2 yi4 suo3 yu2 shi1
titleSlug: lin-chuan-guo-yong-shu-zhi-ci-zhu-yi-mu-wu-ting-nai-bang-qi-tang-yue-ci-yi-suo-yu-shi
author: 魏了翁
authorPinyin: wei4 le0 weng1
authorSlug: wei-le-weng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 冬笋與霜堇，孝可使之生。
- 老槐與枯荆，義可使之榮。
- 芸芸天壤閒，何物非吾誠。
- 根心貫芽枿，影響於形聲。
- 過君資孝友，早識真重輕。
- 一時東南彥，意氣何相傾。
- 虛几隠天籟，深居觀物情。
- 慈竹吾父子，義木吾弟兄。
- 夜簷月送影，晝戶煙輸晴。
- 與我一般意，乃作堂堂名。
- 竹根頭𧥄𧥄，下覆復上承。
- 木以同本故，葉葉皆相親。
- 承覆匪强合，相親誰使令。
- 茲有靡不有，斧斤日丁丁。
- 願言厚封植，歲晚長青青。

## 拼音

- dong1 sun3 yu3 shuang1 jin3 ， xiao4 ke3 shi3 zhi1 sheng1 。
- lao3 huai2 yu3 ku1 jing1 ， yi4 ke3 shi3 zhi1 rong2 。
- yun2 yun2 tian1 rang3 xian2 ， he2 wu4 fei1 wu2 cheng2 。
- gen1 xin1 guan4 ya2 nie4 ， ying3 xiang3 wu1 xing2 sheng1 。
- guo4 jun1 zi1 xiao4 you3 ， zao3 shi2 zhen1 zhong4 qing1 。
- yi4 shi2 dong1 nan2 yan4 ， yi4 qi4 he2 xiang1 qing1 。
- xu1 ji3 yin3 tian1 lai4 ， shen1 ju1 guan1 wu4 qing2 。
- ci2 zhu2 wu2 fu4 zi3 ， yi4 mu4 wu2 di4 xiong0 。
- ye4 yan2 yue4 song4 ying3 ， zhou4 hu4 yan1 shu1 qing2 。
- yu3 wo3 yi4 ban1 yi4 ， nai3 zuo4 tang2 tang2 ming2 。
- zhu2 gen1 tou2 𧥄𧥄， xia4 fu4 fu4 shang4 cheng2 。
- mu4 yi3 tong2 ben3 gu4 ， ye4 ye4 jie1 xiang1 qin1 。
- cheng2 fu4 fei3 qiang2 he2 ， xiang1 qin1 shui2 shi3 ling4 。
- zi1 you3 mi2 bu4 you3 ， fu3 jin1 ri4 ding1 ding1 。
- yuan4 yan2 hou4 feng1 zhi2 ， sui4 wan3 chang2 qing1 qing1 。

## 注释

## 译文

## 赏析
