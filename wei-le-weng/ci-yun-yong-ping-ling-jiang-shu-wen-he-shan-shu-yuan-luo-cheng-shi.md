---
id: wei-le-weng-ci-yun-yong-ping-ling-jiang-shu-wen-he-shan-shu-yuan-luo-cheng-shi
title: 次韻永平令江叔文鶴山書院落成詩
titlePinyin: ci4 yun4 yong3 ping2 ling4 jiang1 shu1 wen2 he4 shan1 shu1 yuan4 luo4 cheng2 shi1
titleSlug: ci-yun-yong-ping-ling-jiang-shu-wen-he-shan-shu-yuan-luo-cheng-shi
author: 魏了翁
authorPinyin: wei4 le0 weng1
authorSlug: wei-le-weng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 天運驅人人不覺，古道違時時不學。
- 王相隨脛回荆山，昭質依然未經琢。
- 因思胥靡逢殷宗，精神動悟聲氣從。
- 礪舟霖雨到梅糵，變化氣質天同功。
- 朝歌屠叟無與語，一日投綸見明主。
- 大車檻檻行周道，輪輻中規箱中矩。
- 人生天地同一原，自誠爲聖明爲賢。
- 地殊世遠猶合節，矧此同宇相周旋。
- 自從澆風散遺直，世不乏材無匠石。
- 未能登車習射御，人人自視郵無恤。
- 出門浪戰觸與蠻，半生少得須臾間。
- 不爲夷甫辱汝水，即似介甫逋鍾山。
- 古人灑掃先庭戶，豈問他人莫余顧。
- 只憂原頭欠渟滀，才見天根便呈露。
- 人言陰濁勝陽清，陽一陰二分三亭。
- 誰知陽德本無間，根心枝葉長相親。
- 君臣大分雖有止，終不能忘乃天理。
- 世無我知將自知，不待雷風問諸史。
- 投沙屈賈占所歸，九州博大歸何之。
- 雖云忠憤語傷激，律以洙泗猶津迷。
- 前村虎嘯晚風起，跕鳶酸嘶雁將子。
- 君恩未報臣憂深，暇把壺頭較鄉里。
- 江公勸我姑少安，新詩肉好如璧環。
- 敢輸憂誠謝慶語，仍戒牘史毋抄傳。

## 拼音

- tian1 yun4 qu1 ren2 ren2 bu4 jue2 ， gu3 dao4 wei2 shi2 shi2 bu4 xue2 。
- wang2 xiang1 sui2 jing4 hui2 jing1 shan1 ， zhao1 zhi4 yi1 ran2 wei4 jing1 zhuo2 。
- yin1 si1 xu1 mi2 feng2 yin1 zong1 ， jing1 shen2 dong4 wu4 sheng1 qi4 cong2 。
- li4 zhou1 lin2 yu3 dao4 mei2 nie4 ， bian4 hua4 qi4 zhi4 tian1 tong2 gong1 。
- zhao1 ge1 tu2 sou3 wu2 yu3 yu3 ， yi2 ri4 tou2 lun2 jian4 ming2 zhu3 。
- da4 ju1 jian4 jian4 xing2 zhou1 dao4 ， lun2 fu2 zhong1 gui1 xiang1 zhong1 ju3 。
- ren2 sheng1 tian1 di4 tong2 yi4 yuan2 ， zi4 cheng2 wei2 sheng4 ming2 wei2 xian2 。
- di4 shu1 shi4 yuan3 you2 he2 jie2 ， shen3 ci3 tong2 yu3 xiang1 zhou1 xuan2 。
- zi4 cong2 jiao1 feng1 san4 yi2 zhi2 ， shi4 bu4 fa2 cai2 wu2 jiang4 shi2 。
- wei4 neng2 deng1 ju1 xi2 she4 yu4 ， ren2 ren2 zi4 shi4 you2 wu2 xu4 。
- chu1 men2 lang4 zhan4 chu4 yu3 man2 ， ban4 sheng1 shao3 de2 xu1 yu2 jian4 。
- bu4 wei2 yi2 fu3 ru3 ru3 shui3 ， ji2 si4 jie4 fu3 bu1 zhong1 shan1 。
- gu3 ren2 sa3 sao3 xian1 ting2 hu4 ， qi3 wen4 ta1 ren2 mo4 yu2 gu4 。
- zhi1 you1 yuan2 tou2 qian4 ting2 chu4 ， cai2 jian4 tian1 gen1 bian4 cheng2 lu4 。
- ren2 yan2 yin1 zhuo2 sheng4 yang2 qing1 ， yang2 yi4 yin1 er4 fen1 san1 ting2 。
- shui2 zhi1 yang2 de2 ben3 wu2 jian4 ， gen1 xin1 zhi1 ye4 chang2 xiang1 qin1 。
- jun1 chen2 da4 fen1 sui1 you3 zhi3 ， zhong1 bu4 neng2 wang4 nai3 tian1 li3 。
- shi4 wu2 wo3 zhi1 jiang1 zi4 zhi1 ， bu2 dai4 lei2 feng1 wen4 zhu1 shi3 。
- tou2 sha1 qu1 jia3 zhan4 suo3 gui1 ， jiu3 zhou1 bo2 da4 gui1 he2 zhi1 。
- sui1 yun2 zhong1 fen4 yu3 shang1 ji1 ， lü4 yi3 zhu1 si4 you2 jin1 mi2 。
- qian2 cun1 hu3 xiao4 wan3 feng1 qi3 ， dian3 yuan1 suan1 si1 yan4 jiang1 zi3 。
- jun1 en1 wei4 bao4 chen2 you1 shen1 ， xia2 ba3 hu2 tou2 jiao4 xiang1 li3 。
- jiang1 gong1 quan4 wo3 gu1 shao3 an1 ， xin1 shi1 rou4 hao3 ru2 bi4 huan2 。
- gan3 shu1 you1 cheng2 xie4 qing4 yu3 ， reng2 jie4 du2 shi3 wu2 chao1 chuan2 。

## 注释

## 译文

## 赏析
