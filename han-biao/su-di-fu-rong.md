---
id: han-biao-su-di-fu-rong
title: 蘇堤芙蓉
titlePinyin: su1 di1 fu2 rong2
titleSlug: su-di-fu-rong
author: 韓淲
authorPinyin: han2 biao1
authorSlug: han-biao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 西湖八九月，蘇堤賞芙蓉。
- 艷艷風日美，鮮鮮霜露濃。
- 今年開最繁，映水自爲容。
- 十里爛成錦，紅綠花重重。
- 錢塘盛吳會，昭代多鼎鍾。
- 遊人醉不歸，車馬如游龍。
- 里巷達廊廟，歌酒日相從。
- 千鍾不憚費，一笑無留蹤。
- 勝踐窮耳目，樂事開心胸。
- 東遊將百年，兵農晏提封。
- 四境復豐穰，物色近初冬。
- 作詩代華黍，皇風正時雍。

## 拼音

- xi1 hu2 ba1 jiu3 yue4 ， su1 di1 shang3 fu2 rong2 。
- yan4 yan4 feng1 ri4 mei3 ， xian1 xian1 shuang1 lu4 nong2 。
- jin1 nian2 kai1 zui4 fan2 ， ying4 shui3 zi4 wei2 rong2 。
- shi2 li3 lan4 cheng2 jin3 ， hong2 lü4 hua1 chong2 chong2 。
- qian2 tang2 sheng4 wu2 hui4 ， zhao1 dai4 duo1 ding3 zhong1 。
- you2 ren2 zui4 bu4 gui1 ， ju1 ma3 ru2 you2 long2 。
- li3 xiang4 da2 lang2 miao4 ， ge1 jiu3 ri4 xiang1 cong2 。
- qian1 zhong1 bu2 dan4 fei4 ， yi2 xiao4 wu2 liu2 zong1 。
- sheng4 jian4 qiong2 er3 mu4 ， le4 shi4 kai1 xin1 xiong1 。
- dong1 you2 jiang1 bai3 nian2 ， bing1 nong2 yan4 ti2 feng1 。
- si4 jing4 fu4 feng1 rang2 ， wu4 se4 jin4 chu1 dong1 。
- zuo4 shi1 dai4 hua2 shu3 ， huang2 feng1 zheng4 shi2 yong1 。

## 注释

## 译文

## 赏析
