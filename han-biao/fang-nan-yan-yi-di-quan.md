---
id: han-biao-fang-nan-yan-yi-di-quan
title: 訪南岩一滴泉
titlePinyin: fang3 nan2 yan2 yi4 di1 quan2
titleSlug: fang-nan-yan-yi-di-quan
author: 韓淲
authorPinyin: han2 biao1
authorSlug: han-biao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 僧逃寺已摧，唯餘舊堂殿。
- 顛倒但土木，彷彿昔所見。
- 山寒少陽燄，崖冷盡冰線。
- 曾無五六年，驟覺荒凉變。
- 遺基尚可登，一滴泉自濺。
- 憶昨淳熙秋，諸老所閑燕。
- 晦庵持節歸，行李自畿甸。
- 來訪吾翁廬，翁出成飲餞。
- 因約徐衡仲，西風過遊衍。
- 辛師倏然至，載酒具殽膳。
- 四人語笑處，識者知歎羨。
- 摩挲題字在，苔蘚忽侵徧。
- 壬寅到庚申，風景過如箭。
- 驚心半存沒，歷覽步徐轉。
- 回思勸耕地，嘗著郡侯宴。
- 今亦不能來，草木漫葱蒨。
- 人間之廢壞，物力費營繕。
- 不如姑付之，猿鳥自啼囀。

## 拼音

- seng1 tao2 si4 yi3 cui1 ， wei2 yu2 jiu4 tang2 dian4 。
- dian1 dao3 dan4 tu3 mu4 ， pang2 fu2 xi1 suo3 jian4 。
- shan1 han2 shao3 yang2 yan4 ， ya2 leng3 jin4 bing1 xian4 。
- ceng2 wu2 wu3 liu4 nian2 ， zhou4 jue2 huang1 liang2 bian4 。
- yi2 ji1 shang4 ke3 deng1 ， yi4 di1 quan2 zi4 jian4 。
- yi4 zuo2 chun2 xi1 qiu1 ， zhu1 lao3 suo3 xian2 yan4 。
- hui4 an1 chi2 jie2 gui1 ， xing2 li0 zi4 ji1 dian4 。
- lai2 fang3 wu2 weng1 lu2 ， weng1 chu1 cheng2 yin3 jian4 。
- yin1 yue1 xu2 heng2 zhong4 ， xi1 feng1 guo4 you2 yan3 。
- xin1 shi1 shu1 ran2 zhi4 ， zai4 jiu3 ju4 yao2 shan4 。
- si4 ren2 yu3 xiao4 chu3 ， shi2 zhe3 zhi1 tan4 xian4 。
- mo2 suo1 ti2 zi4 zai4 ， tai2 xian3 hu1 qin1 bian4 。
- ren2 yin2 dao4 geng1 shen1 ， feng1 jing3 guo4 ru2 jian4 。
- jing1 xin1 ban4 cun2 mei2 ， li4 lan3 bu4 xu2 zhuan3 。
- hui2 si1 quan4 geng1 di4 ， chang2 zhu4 jun4 hou2 yan4 。
- jin1 yi4 bu4 neng2 lai2 ， cao3 mu4 man4 cong1 qian4 。
- ren2 jian4 zhi1 fei4 huai4 ， wu4 li4 fei4 ying2 shan4 。
- bu4 ru2 gu1 fu4 zhi1 ， yuan2 niao3 zi4 ti2 zhuan4 。

## 注释

## 译文

## 赏析
