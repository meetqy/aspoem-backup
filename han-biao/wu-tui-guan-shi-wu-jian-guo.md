---
id: han-biao-wu-tui-guan-shi-wu-jian-guo
title: 吳推官十五見過
titlePinyin: wu2 tui1 guan1 shi2 wu3 jian4 guo4
titleSlug: wu-tui-guan-shi-wu-jian-guo
author: 韓淲
authorPinyin: han2 biao1
authorSlug: han-biao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 君來已三年，凡幾過澗上。
- 杯酒逭我饑，言笑亦舒暢。
- 同遊多時髦，意岸雜謔浪。
- 倡優發俚曲，貌態或動盪。
- 君今欲行矣，家山信無恙。
- 人情久則疏，是乃流俗狀。
- 吾儕遠逾密，此當足嘉尚。
- 蕭條麥秋寒，烟雨寫青嶂。
- 江空一水橋，城郭兩相望。
- 他時延陵西，彼此記閒放。
- 夜來夫如何，不和可無唱。

## 拼音

- jun1 lai2 yi3 san1 nian2 ， fan2 ji1 guo4 jian4 shang4 。
- bei1 jiu3 huan4 wo3 ji1 ， yan2 xiao4 yi4 shu1 chang4 。
- tong2 you2 duo1 shi2 mao2 ， yi4 an4 za2 xue4 lang4 。
- chang4 you1 fa1 li3 qu3 ， mao4 tai4 huo4 dong4 dang4 。
- jun1 jin1 yu4 xing2 yi3 ， jia1 shan1 xin4 wu2 yang4 。
- ren2 qing2 jiu3 ze2 shu1 ， shi4 nai3 liu2 su2 zhuang4 。
- wu2 chai2 yuan3 yu2 mi4 ， ci3 dang1 zu2 jia1 shang4 。
- xiao1 tiao2 mai4 qiu1 han2 ， yan1 yu3 xie3 qing1 zhang4 。
- jiang1 kong1 yi4 shui3 qiao2 ， cheng2 guo1 liang3 xiang1 wang4 。
- ta1 shi2 yan2 ling2 xi1 ， bi3 ci3 ji4 xian2 fang4 。
- ye4 lai2 fu1 ru2 he2 ， bu4 he2 ke3 wu2 chang4 。

## 注释

## 译文

## 赏析
