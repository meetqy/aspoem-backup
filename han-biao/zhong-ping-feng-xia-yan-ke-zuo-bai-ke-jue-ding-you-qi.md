---
id: han-biao-zhong-ping-feng-xia-yan-ke-zuo-bai-ke-jue-ding-you-qi
title: 中平峰下巖可坐百客絕頂尤奇
titlePinyin: zhong1 ping2 feng1 xia4 yan2 ke3 zuo4 bai3 ke4 jue2 ding3 you2 qi2
titleSlug: zhong-ping-feng-xia-yan-ke-zuo-bai-ke-jue-ding-you-qi
author: 韓淲
authorPinyin: han2 biao1
authorSlug: han-biao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 臨水既凝竚，望崖試徘徊。
- 榜舟一以渡，露晞嵐影開。
- 矯首與人居，直上無飛埃。
- 峭壁過鳥道，老樹相縈迴。
- 下訪隠者廬，敗堵留巖隈。
- 亂草蔽嵌空，停泉照崔嵬。
- 因知勝絕地，使我心悠哉。
- 誓當如龐老，舉家爲此來。

## 拼音

- lin2 shui3 ji4 ning2 zhu4 ， wang4 ya2 shi4 pai2 huai2 。
- bang3 zhou1 yi4 yi3 du4 ， lu4 xi1 lan2 ying3 kai1 。
- jiao3 shou3 yu3 ren2 ju1 ， zhi2 shang4 wu2 fei1 ai1 。
- qiao4 bi4 guo4 niao3 dao4 ， lao3 shu4 xiang1 ying2 hui2 。
- xia4 fang3 yin3 zhe3 lu2 ， bai4 du3 liu2 yan2 wei1 。
- luan4 cao3 bi4 qian4 kong1 ， ting2 quan2 zhao4 cui1 wei2 。
- yin1 zhi1 sheng4 jue2 di4 ， shi3 wo3 xin1 you1 zai1 。
- shi4 dang1 ru2 pang2 lao3 ， ju3 jia1 wei2 ci3 lai2 。

## 注释

## 译文

## 赏析
