---
id: han-biao-ci-yun-chang-fu-qi-er
title: 次韵昌甫  其二
titlePinyin: ci4 yun4 chang1 fu3     qi2 er4
titleSlug: ci-yun-chang-fu-qi-er
author: 韓淲
authorPinyin: han2 biao1
authorSlug: han-biao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 澗冷浮冰澌，深居坐堆灰。
- 紛然自積雪，懷哉復懷哉。
- 兒女强解事，走蹈風雪裏。
- 那知病骨酸，常日懶起止。
- 幽憂底窮盡，抖擻時一撥。
- 鴻飛聲冥冥，本是淡生活。
- 山深已辟塵，雪中清人心。
- 飛鳥絕尚可，空花翳陰陰。
- 寒更數歷然，其如雪夜何。
- 長言與短調，瑞峰清氣多。

## 拼音

- jian4 leng3 fu2 bing1 si1 ， shen1 ju1 zuo4 dui1 hui1 。
- fen1 ran2 zi4 ji1 xue3 ， huai2 zai1 fu4 huai2 zai1 。
- er2 nü3 qiang2 jie3 shi4 ， zou3 dao3 feng1 xue3 li3 。
- na4 zhi1 bing4 gu3 suan1 ， chang2 ri4 lan3 qi3 zhi3 。
- you1 you1 di3 qiong2 jin4 ， dou3 sou4 shi2 yi4 bo1 。
- hong2 fei1 sheng1 ming2 ming2 ， ben3 shi4 dan4 sheng1 huo2 。
- shan1 shen1 yi3 pi4 chen2 ， xue3 zhong1 qing1 ren2 xin1 。
- fei1 niao3 jue2 shang4 ke3 ， kong1 hua1 yi4 yin1 yin1 。
- han2 geng4 shu4 li4 ran2 ， qi2 ru2 xue3 ye4 he2 。
- chang2 yan2 yu3 duan3 diao4 ， rui4 feng1 qing1 qi4 duo1 。

## 注释

## 译文

## 赏析
