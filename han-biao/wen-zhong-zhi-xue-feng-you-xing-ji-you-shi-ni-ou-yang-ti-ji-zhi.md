---
id: han-biao-wen-zhong-zhi-xue-feng-you-xing-ji-you-shi-ni-ou-yang-ti-ji-zhi
title: 聞仲至雪峰有行記有詩擬歐陽體寄之
titlePinyin: wen2 zhong4 zhi4 xue3 feng1 you3 xing2 ji4 you3 shi1 ni3 ou1 yang2 ti3 ji4 zhi1
titleSlug: wen-zhong-zhi-xue-feng-you-xing-ji-you-shi-ni-ou-yang-ti-ji-zhi
author: 韓淲
authorPinyin: han2 biao1
authorSlug: han-biao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 百粵多名山，磅礴甚雄偉。
- 城邑所聚落，人物反無幾。
- 吾嘗思其然，未嘗不憤悱。
- 秀氣鍾洩處，名德當燁煒。
- 乃爲仙佛廬，土木儼神鬼。
- 其教又皆幻，其徒且不韙。
- 無非索民財，聚食類螻螘。
- 蓋本僭竊者，盜名恣蛇虺。
- 徒欲覬冥福，締建罄箱篚。
- 柰何習俗慣，後世尤亹亹。
- 君登雪峰寺，逸覽應一唏。
- 水石固清激，草木必芳菲。
- 豈不念古道，胸次增礧磈。
- 聞有記與詩，寄與定瑰瑋。

## 拼音

- bai3 yue4 duo1 ming2 shan1 ， pang2 bo2 shen4 xiong2 wei3 。
- cheng2 yi4 suo3 ju4 luo4 ， ren2 wu4 fan3 wu2 ji1 。
- wu2 chang2 si1 qi2 ran2 ， wei4 chang2 bu2 fen4 fei3 。
- xiu4 qi4 zhong1 xie4 chu3 ， ming2 de2 dang1 ye4 wei3 。
- nai3 wei2 xian1 fo2 lu2 ， tu3 mu4 yan3 shen2 gui3 。
- qi2 jiao4 you4 jie1 huan4 ， qi2 tu2 qie3 bu4 wei3 。
- wu2 fei1 suo3 min2 cai2 ， ju4 shi2 lei4 lou2 yi3 。
- gai4 ben3 jian4 qie4 zhe3 ， dao4 ming2 zi4 she2 hui1 。
- tu2 yu4 ji4 ming2 fu2 ， di4 jian4 qing4 xiang1 fei3 。
- nai4 he2 xi2 su2 guan4 ， hou4 shi4 you2 wei3 wei3 。
- jun1 deng1 xue3 feng1 si4 ， yi4 lan3 ying1 yi4 xi1 。
- shui3 shi2 gu4 qing1 ji1 ， cao3 mu4 bi4 fang1 fei1 。
- qi3 bu2 nian4 gu3 dao4 ， xiong1 ci4 zeng1 lei2 wei3 。
- wen2 you3 ji4 yu3 shi1 ， ji4 yu3 ding4 gui1 wei3 。

## 注释

## 译文

## 赏析
