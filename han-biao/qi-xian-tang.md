---
id: han-biao-qi-xian-tang
title: 棲閑堂
titlePinyin: qi1 xian2 tang2
titleSlug: qi-xian-tang
author: 韓淲
authorPinyin: han2 biao1
authorSlug: han-biao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 能棲不能閑，其心未可知。
- 能閑不能棲，其迹無已時。
- 棲閑一以名，二者兼得之。
- 昔春升其堂，尊酒飲于斯。
- 昆山日夕佳，陂池清渺瀰。
- 手植花柳間，田園粗充饑。
- 潔哉兩龔家，異代猶許奇。
- 夫豈忘治功，而故與世違。
- 漢朝有蒲輪，用舍端不欺。
- 三江五湖口，君子謹其儀。
- 何以寫我歌，遥遥記所思。

## 拼音

- neng2 qi1 bu4 neng2 xian2 ， qi2 xin1 wei4 ke3 zhi1 。
- neng2 xian2 bu4 neng2 qi1 ， qi2 ji4 wu2 yi3 shi2 。
- qi1 xian2 yi4 yi3 ming2 ， er4 zhe3 jian1 de2 zhi1 。
- xi1 chun1 sheng1 qi2 tang2 ， zun1 jiu3 yin3 yu2 si1 。
- kun1 shan1 ri4 xi1 jia1 ， bei1 chi2 qing1 miao3 mi2 。
- shou3 zhi2 hua1 liu3 jian4 ， tian2 yuan2 cu1 chong1 ji1 。
- jie2 zai1 liang3 gong1 jia1 ， yi4 dai4 you2 xu1 qi2 。
- fu1 qi3 wang4 zhi4 gong1 ， er2 gu4 yu3 shi4 wei2 。
- han4 chao2 you3 pu2 lun2 ， yong4 she4 duan1 bu4 qi1 。
- san1 jiang1 wu3 hu2 kou3 ， jun1 zi3 jin3 qi2 yi2 。
- he2 yi3 xie3 wo3 ge1 ， yao2 yao2 ji4 suo3 si1 。

## 注释

## 译文

## 赏析
