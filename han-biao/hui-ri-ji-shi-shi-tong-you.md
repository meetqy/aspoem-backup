---
id: han-biao-hui-ri-ji-shi-shi-tong-you
title: 晦日即事示同遊
titlePinyin: hui4 ri4 ji2 shi4 shi4 tong2 you2
titleSlug: hui-ri-ji-shi-shi-tong-you
author: 韓淲
authorPinyin: han2 biao1
authorSlug: han-biao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 閒居誰與娛，寂歷滿黄葉。
- 冬晴日氣午，乘暖得步屧。
- 兒僕爲遊園，俛仰纔自愜。
- 親朋忽過我，少坐情意浹。
- 烹茶味既爽，穿林景逾接。
- 縱遊星居寺，僧房頗稠疊。
- 隨流覺路熟，更見沙觜涉。
- 道院出香鼎，春山弄書篋。
- 留連一兩杯，設飯羹用筴。
- 亭虛列峰巒，溪淨映城堞。
- 躋攀重閣晚，覽句費目睫。
- 歸歟語河梁，分手興未帖。
- 吾衰子俱壯，歲莫何術業。
- 從來評道德，亦必在耕獵。
- 好惡空紛拏，利害漫懾怯。
- 郡國有惠養，朝家有調燮。
- 孫臏爲斷足，范雎至折脅。
- 尚能變軒昂，未信祇萎苶。
- 莊知冥靈春，佛說惡濁劫。
- 無視霧氣蒸，飛鳶墮跕跕。

## 拼音

- xian2 ju1 shui2 yu3 yu2 ， ji4 li4 man3 huang2 ye4 。
- dong1 qing2 ri4 qi4 wu3 ， cheng2 nuan3 de2 bu4 xie4 。
- er2 pu2 wei2 you2 yuan2 ， fu3 yang3 cai2 zi4 qie4 。
- qin1 peng2 hu1 guo4 wo3 ， shao3 zuo4 qing2 yi4 jia1 。
- peng1 cha2 wei4 ji4 shuang3 ， chuan1 lin2 jing3 yu2 jie1 。
- zong4 you2 xing1 ju1 si4 ， seng1 fang2 po1 chou2 die2 。
- sui2 liu2 jue2 lu4 shu2 ， geng4 jian4 sha1 zi1 she4 。
- dao4 yuan4 chu1 xiang1 ding3 ， chun1 shan1 nong4 shu1 qie4 。
- liu2 lian2 yi4 liang3 bei1 ， she4 fan4 geng1 yong4 ce4 。
- ting2 xu1 lie4 feng1 luan2 ， xi1 jing4 ying4 cheng2 die2 。
- ji1 pan1 zhong4 ge2 wan3 ， lan3 ju4 fei4 mu4 jie2 。
- gui1 yu2 yu3 he2 liang2 ， fen1 shou3 xing1 wei4 tie1 。
- wu2 shuai1 zi3 ju4 zhuang4 ， sui4 mo4 he2 shu4 ye4 。
- cong2 lai2 ping2 dao4 de2 ， yi4 bi4 zai4 geng1 lie4 。
- hao3 e4 kong1 fen1 na2 ， li4 hai4 man4 she4 qie4 。
- jun4 guo2 you3 hui4 yang3 ， chao2 jia1 you3 diao4 xie4 。
- sun1 bin4 wei2 duan4 zu2 ， fan4 ju1 zhi4 zhe2 xie2 。
- shang4 neng2 bian4 xuan1 ang2 ， wei4 xin4 qi2 wei3 nie2 。
- zhuang1 zhi1 ming2 ling2 chun1 ， fo2 shuo1 e4 zhuo2 jie2 。
- wu2 shi4 wu4 qi4 zheng1 ， fei1 yuan1 duo4 dian3 dian3 。

## 注释

## 译文

## 赏析
