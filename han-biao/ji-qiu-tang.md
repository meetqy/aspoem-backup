---
id: han-biao-ji-qiu-tang
title: 寄秋塘
titlePinyin: ji4 qiu1 tang2
titleSlug: ji-qiu-tang
author: 韓淲
authorPinyin: han2 biao1
authorSlug: han-biao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 寄語秋塘翁，謝借淵明詩。
- 俄而兩三年，未嘗不誦之。
- 翁昔遊錢湖，日日載酒嬉。
- 我方坐筦庫，逐勢利奔馳。
- 惟恐塵埃多，忘却山水奇。
- 所以從翁借，欲公知我爲。
- 秋塘夫如何，蒲荷淨漣漪。
- 塘上客誰來，寧作宋玉悲。
- 胸蟠夜光寒，健筆愈陸離。
- 西風一吟諷，萬事都若遺。
- 應笑我投閒，猶能詠於斯。
- 淵明閉關輩，翁亦老苦錐。
- 悵然復歸翁，起我百世思。

## 拼音

- ji4 yu3 qiu1 tang2 weng1 ， xie4 jie4 yuan1 ming2 shi1 。
- e2 er2 liang3 san1 nian2 ， wei4 chang2 bu2 song4 zhi1 。
- weng1 xi1 you2 qian2 hu2 ， ri4 ri4 zai4 jiu3 xi1 。
- wo3 fang1 zuo4 guan3 ku4 ， zhu2 shi4 li4 ben1 chi2 。
- wei2 kong3 chen2 ai1 duo1 ， wang4 que4 shan1 shui3 qi2 。
- suo3 yi3 cong2 weng1 jie4 ， yu4 gong1 zhi1 wo3 wei2 。
- qiu1 tang2 fu1 ru2 he2 ， pu2 he2 jing4 lian2 yi1 。
- tang2 shang4 ke4 shui2 lai2 ， ning2 zuo4 song4 yu4 bei1 。
- xiong1 pan2 ye4 guang1 han2 ， jian4 bi3 yu4 lu4 li2 。
- xi1 feng1 yi4 yin2 feng3 ， wan4 shi4 dou1 ruo4 yi2 。
- ying1 xiao4 wo3 tou2 xian2 ， you2 neng2 yong3 wu1 si1 。
- yuan1 ming2 bi4 guan1 bei4 ， weng1 yi4 lao3 ku3 zhui1 。
- chang4 ran2 fu4 gui1 weng1 ， qi3 wo3 bai3 shi4 si1 。

## 注释

## 译文

## 赏析
