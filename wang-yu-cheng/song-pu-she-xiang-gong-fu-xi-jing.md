---
id: wang-yu-cheng-song-pu-she-xiang-gong-fu-xi-jing
title: 送僕射相公赴西京
titlePinyin: song4 pu2 she4 xiang4 gong0 fu4 xi1 jing1
titleSlug: song-pu-she-xiang-gong-fu-xi-jing
author: 王禹偁
authorPinyin: wang2 yu3 cheng1
authorSlug: wang-yu-cheng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 五十升端揆，西郊任保釐。
- 偶拋三事重，未失百僚師。
- 府縣威儀引，宮城管鑰隨。
- 粗官嫌出將，劇位是留司。
- 櫻筍供筵饌，蜩蟬響路岐。
- 碧紗題壁處，晝錦下車時。
- 請雨摩騰塔，尋芳白傅祠。
- 維嵩過舊隠，禊洛賦新詩。
- 禮絕應懸榻，公餘尚讀碑。
- 留臺咨拜表，內殿列須知。
- 易退甘龍卧，難虛是鳳池。
- 兩京全咫尺，三入不參差。
- 康濟荒年穀，風標飣座梨。
- 弼諧終在我，睠注更同誰。
- 溫樹陰猶在，甘棠影暫垂。
- 常濡玉堂筆，願草白麻詞。

## 拼音

- wu3 shi2 sheng1 duan1 kui2 ， xi1 jiao1 ren4 bao3 li2 。
- ou3 pao1 san1 shi4 zhong4 ， wei4 shi1 bai3 liao2 shi1 。
- fu3 xian4 wei1 yi2 yin3 ， gong1 cheng2 guan3 yue4 sui2 。
- cu1 guan1 xian2 chu1 jiang1 ， ju4 wei4 shi4 liu2 si1 。
- ying1 sun3 gong4 yan2 zhuan4 ， tiao2 chan2 xiang3 lu4 qi2 。
- bi4 sha1 ti2 bi4 chu3 ， zhou4 jin3 xia4 ju1 shi2 。
- qing3 yu3 mo2 teng2 ta3 ， xun2 fang1 bai2 fu4 ci2 。
- wei2 song1 guo4 jiu4 yin3 ， xi4 luo4 fu4 xin1 shi1 。
- li3 jue2 ying1 xuan2 ta4 ， gong1 yu2 shang4 du2 bei1 。
- liu2 tai2 zi1 bai4 biao3 ， nei4 dian4 lie4 xu1 zhi1 。
- yi4 tui4 gan1 long2 wo4 ， nan2 xu1 shi4 feng4 chi2 。
- liang3 jing1 quan2 zhi3 chi3 ， san1 ru4 bu4 can1 cha4 。
- kang1 ji4 huang1 nian2 gu3 ， feng1 biao1 ding4 zuo4 li2 。
- bi4 xie2 zhong1 zai4 wo3 ， juan4 zhu4 geng4 tong2 shui2 。
- wen1 shu4 yin1 you2 zai4 ， gan1 tang2 ying3 zan4 chui2 。
- chang2 ru2 yu4 tang2 bi3 ， yuan4 cao3 bai2 ma2 ci2 。

## 注释

## 译文

## 赏析
