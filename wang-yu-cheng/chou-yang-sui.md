---
id: wang-yu-cheng-chou-yang-sui
title: 酬楊遂
titlePinyin: chou2 yang2 sui4
titleSlug: chou-yang-sui
author: 王禹偁
authorPinyin: wang2 yu3 cheng1
authorSlug: wang-yu-cheng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 楊君江左士，文律何飄飄。
- 人言未冠時，作賦凌洞簫。
- 甲科中南國，通籍趨東朝。
- 轗軻位不進，陶潜還折腰。
- 宰邑向蜀道，龿蒲忽興妖。
- 官小力不支，奔竄避槍刀。
- 朝廷責守土，黜入縣佐僚。
- 昨朝寫孤憤，遺我有客謠。
- 伊予亦左遷，諷之心無憀。
- 人生一世間，否泰安可逃。
- 姑問道何如，未必論卑高。
- 自古富貴者，撩亂如藜蒿。
- 德業苟無取，未死名已消。
- 豈期顔子淵，不朽在一瓢。
- 推此任窮達，其樂方陶陶。
- 達則爲鵾鵬，窮則爲鷦鷯。
- 垂天與巢林，識分皆逍遥。

## 拼音

- yang2 jun1 jiang1 zuo3 shi4 ， wen2 lü4 he2 piao1 piao1 。
- ren2 yan2 wei4 guan1 shi2 ， zuo4 fu4 ling2 dong4 xiao1 。
- jia3 ke1 zhong1 nan2 guo2 ， tong1 ji2 qu1 dong1 chao2 。
- kan3 ke1 wei4 bu2 jin4 ， tao2 qian2 huan2 zhe2 yao1 。
- zai3 yi4 xiang4 shu3 dao4 ，龿 pu2 hu1 xing1 yao1 。
- guan1 xiao3 li4 bu4 zhi1 ， ben1 cuan4 bi4 qiang1 dao1 。
- chao2 ting2 ze2 shou3 tu3 ， chu4 ru4 xian4 zuo3 liao2 。
- zuo2 chao2 xie3 gu1 fen4 ， yi2 wo3 you3 ke4 yao2 。
- yi1 yu3 yi4 zuo3 qian1 ， feng3 zhi1 xin1 wu2 liao2 。
- ren2 sheng1 yi2 shi4 jian4 ， pi3 tai4 an1 ke3 tao2 。
- gu1 wen4 dao4 he2 ru2 ， wei4 bi4 lun4 bei1 gao1 。
- zi4 gu3 fu4 gui4 zhe3 ， liao2 luan4 ru2 li2 hao1 。
- de2 ye4 gou3 wu2 qu3 ， wei4 si3 ming2 yi3 xiao1 。
- qi3 qi1 yan2 zi3 yuan1 ， bu4 xiu3 zai4 yi4 piao2 。
- tui1 ci3 ren4 qiong2 da2 ， qi2 le4 fang1 tao2 tao2 。
- da2 ze2 wei2 kun1 peng2 ， qiong2 ze2 wei2 jiao1 liao2 。
- chui2 tian1 yu3 chao2 lin2 ， shi2 fen1 jie1 xiao1 yao2 。

## 注释

## 译文

## 赏析
