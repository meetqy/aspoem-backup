---
id: wang-yu-cheng-song-yao-zhu-zuo-zhi-ren-xuan-cheng
title: 送姚著作之任宣城
titlePinyin: song4 yao2 zhu4 zuo4 zhi1 ren4 xuan1 cheng2
titleSlug: song-yao-zhu-zuo-zhi-ren-xuan-cheng
author: 王禹偁
authorPinyin: wang2 yu3 cheng1
authorSlug: wang-yu-cheng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 平生聞說宣城郡，水石幽奇人物俊。
- 檻外澄江練不收，窗中遠岫眉初印。
- 六朝繁盛至隋唐，才人名士遥相望。
- 謝公向此憑熊軾，白傅曾爲鹿鳴客。
- 江樓山寺多賦詩，往往題名在僧壁。
- 皇家早歲平吳後，翰林賈公爲太守。
- 至今清話玉堂中，夸詫江山不離口。
- 吾君御極初選藝，東樞貳卿新擢第。
- 解褐曾縻佐郡官，首得宣城爲歷試。
- 紫微田郎次登科，東樞受代傳廳事。
- 第三榜中第二人，今在烏臺爲察視。
- 邇來通倅少名流，雲泉竹樹應包羞。
- 今春忽命姚著作，學術縱橫才磊落。
- 當年雄揖第三名，官路迍邅久漂泊。
- 去歲獻文重召試，新恩始上芸香閣。
- 未教修史未演綸，宣城奉使聊親民。
- 且忻彩服得就養，莫歎朱衣未即真。
- 舊遊應有交朋在，此去仍言婚宦新。
- 下車布政民休休，高吟淺酌誰獻酬。
- 夜深紅燭在何處，綺霞閣通疊嶂樓。
- 公權書札燕許詞，未免山僧乞撰碑。
- 撰碑書碑即三載，眼看徵詔在丹墀。
- 却愁未盡江南興，閑坐蓬瀛揮玉柄。
- 黄樞侍臣兩制官，待君同說宣城景。

## 拼音

- ping2 sheng1 wen2 shuo1 xuan1 cheng2 jun4 ， shui3 shi2 you1 qi2 ren2 wu4 jun4 。
- jian4 wai4 cheng2 jiang1 lian4 bu4 shou1 ， chuang1 zhong1 yuan3 xiu4 mei2 chu1 yin4 。
- liu4 chao2 fan2 sheng4 zhi4 sui2 tang2 ， cai2 ren2 ming2 shi4 yao2 xiang1 wang4 。
- xie4 gong1 xiang4 ci3 ping2 xiong2 shi4 ， bai2 fu4 ceng2 wei2 lu4 ming2 ke4 。
- jiang1 lou2 shan1 si4 duo1 fu4 shi1 ， wang3 wang3 ti2 ming2 zai4 seng1 bi4 。
- huang2 jia1 zao3 sui4 ping2 wu2 hou4 ， han4 lin2 jia3 gong1 wei2 tai4 shou3 。
- zhi4 jin1 qing1 hua4 yu4 tang2 zhong1 ， kua1 cha4 jiang1 shan1 bu4 li2 kou3 。
- wu2 jun1 yu4 ji2 chu1 xuan3 yi4 ， dong1 shu1 er4 qing1 xin1 zhuo2 di4 。
- jie3 he4 ceng2 mi2 zuo3 jun4 guan1 ， shou3 de2 xuan1 cheng2 wei2 li4 shi4 。
- zi3 wei1 tian2 lang2 ci4 deng1 ke1 ， dong1 shu1 shou4 dai4 chuan2 ting1 shi4 。
- di4 san1 bang3 zhong1 di4 er4 ren2 ， jin1 zai4 wu1 tai2 wei2 cha2 shi4 。
- er3 lai2 tong1 cui4 shao3 ming2 liu2 ， yun2 quan2 zhu2 shu4 ying1 bao1 xiu1 。
- jin1 chun1 hu1 ming4 yao2 zhu4 zuo4 ， xue2 shu4 zong4 heng2 cai2 lei3 luo4 。
- dang1 nian2 xiong2 yi1 di4 san1 ming2 ， guan1 lu4 zhun1 zhan1 jiu3 piao1 bo2 。
- qu4 sui4 xian4 wen2 zhong4 zhao4 shi4 ， xin1 en1 shi3 shang4 yun2 xiang1 ge2 。
- wei4 jiao4 xiu1 shi3 wei4 yan3 lun2 ， xuan1 cheng2 feng4 shi3 liao2 qin1 min2 。
- qie3 xin1 cai3 fu2 de2 jiu4 yang3 ， mo4 tan4 zhu1 yi1 wei4 ji2 zhen1 。
- jiu4 you2 ying1 you3 jiao1 peng2 zai4 ， ci3 qu4 reng2 yan2 hun1 huan4 xin1 。
- xia4 ju1 bu4 zheng4 min2 xiu1 xiu1 ， gao1 yin2 qian3 zhuo2 shui2 xian4 chou2 。
- ye4 shen1 hong2 zhu2 zai4 he2 chu3 ， qi3 xia2 ge2 tong1 die2 zhang4 lou2 。
- gong1 quan2 shu1 zha2 yan4 xu1 ci2 ， wei4 mian3 shan1 seng1 qi3 zhuan4 bei1 。
- zhuan4 bei1 shu1 bei1 ji2 san1 zai4 ， yan3 kan4 zhi3 zhao4 zai4 dan1 chi2 。
- que4 chou2 wei4 jin4 jiang1 nan2 xing1 ， xian2 zuo4 peng2 ying2 hui1 yu4 bing3 。
- huang2 shu1 shi4 chen2 liang3 zhi4 guan1 ， dai4 jun1 tong2 shuo1 xuan1 cheng2 jing3 。

## 注释

## 译文

## 赏析
