---
id: wang-yu-cheng-chou-zeng-tian-she-ren
title: 酬贈田舍人
titlePinyin: chou2 zeng4 tian2 she4 ren2
titleSlug: chou-zeng-tian-she-ren
author: 王禹偁
authorPinyin: wang2 yu3 cheng1
authorSlug: wang-yu-cheng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 君不見天上星辰拱環極，忽然隕地變成石。
- 又不見雲中鷹隼橫高秋，有時搨翼化作鳩。
- 人生進退甚類此，左遷右轉誰自由。
- 憶昔逢君在鄒魯，翰林丈人東道主。
- 一言得意便定交，數日論文暗相許。
- 邇來倏忽十餘年，共上赤霄連步武。
- 禁中更直承明廬，深喜蒹葭依玉樹。
- 兩制惟君最清慎，筆力辭鋒有餘刃。
- 方期夜直金鑾坡，誰知共理淮陽郡。
- 官銜新換版曹郎，腰佩初懸列侯印。
- 西垣三字班列閑，南面百城資望峻。
- 且應盡意頒詔條，豈復迴頭顧文陣。
- 下車果有謳謠生，賣刀買犢民歸耕。
- 黄髮老農鼓腹唱，雪花雙鹿挾輈行。
- 棠陰露濃滴朱紱，麥秋風冷吹紅旌。
- 行春多暇吟情發，閑作長歌寄同列。
- 歌中首寫明君語，指點神仙爲舊侶。
- 嚴徐雖合在蓬瀛，邵杜已聞爲父母。
- 重來便恐調金鉉，無復區區掌文翰。
- 直如經歲未徵黄，道在何勞重嗟嘆。
- 入則步蒼苔，詠紅藥，了事舍人孫處約。
- 出則張皂蓋，擁朱輪，賢明太守召信臣。
- 請君屈指數交友，似此宦名能幾人。
- 逢時誰不欲行道，遇主我亦思庇民。
- 功名富貴皆待命，出處語默聊衛身。
- 一車甘雨方建隼，萬國淳風莫泣麟。
- 他時宣室召賈誼，賢人事業當併伸。
- 簷間忍見烏兔走，鑑裏星星將白首。
- 休躭鈴閤家藏書，且酌郡齋官給酒。
- 嬰兒稚女滿眼前，莫負時光笑開口。

## 拼音

- jun1 bu2 jian4 tian1 shang4 xing1 chen2 gong3 huan2 ji2 ， hu1 ran2 yun3 di4 bian4 cheng2 shi2 。
- you4 bu2 jian4 yun2 zhong1 ying1 sun3 heng2 gao1 qiu1 ， you3 shi2 ta4 yi4 hua4 zuo4 jiu1 。
- ren2 sheng1 jin4 tui4 shen4 lei4 ci3 ， zuo3 qian1 you4 zhuan3 shui2 zi4 you2 。
- yi4 xi1 feng2 jun1 zai4 zou1 lu3 ， han4 lin2 zhang4 ren2 dong1 dao4 zhu3 。
- yi4 yan2 de2 yi4 bian4 ding4 jiao1 ， shu4 ri4 lun4 wen2 an4 xiang1 xu1 。
- er3 lai2 shu1 hu1 shi2 yu2 nian2 ， gong4 shang4 chi4 xiao1 lian2 bu4 wu3 。
- jin4 zhong1 geng4 zhi2 cheng2 ming2 lu2 ， shen1 xi3 jian1 jia1 yi1 yu4 shu4 。
- liang3 zhi4 wei2 jun1 zui4 qing1 shen4 ， bi3 li4 ci2 feng1 you3 yu2 ren4 。
- fang1 qi1 ye4 zhi2 jin1 luan2 po1 ， shui2 zhi1 gong4 li3 huai2 yang2 jun4 。
- guan1 xian2 xin1 huan4 ban3 cao2 lang2 ， yao1 pei4 chu1 xuan2 lie4 hou2 yin4 。
- xi1 yuan2 san1 zi4 ban1 lie4 xian2 ， nan2 mian4 bai3 cheng2 zi1 wang4 jun4 。
- qie3 ying1 jin4 yi4 ban1 zhao4 tiao2 ， qi3 fu4 hui2 tou2 gu4 wen2 zhen4 。
- xia4 ju1 guo3 you3 ou1 yao2 sheng1 ， mai4 dao1 mai3 du2 min2 gui1 geng1 。
- huang2 fa4 lao3 nong2 gu3 fu4 chang4 ， xue3 hua1 shuang1 lu4 xie2 zhou1 xing2 。
- tang2 yin1 lu4 nong2 di1 zhu1 fu2 ， mai4 qiu1 feng1 leng3 chui1 hong2 jing1 。
- xing2 chun1 duo1 xia2 yin2 qing2 fa1 ， xian2 zuo4 chang2 ge1 ji4 tong2 lie4 。
- ge1 zhong1 shou3 xie3 ming2 jun1 yu3 ， zhi3 dian3 shen2 xian1 wei2 jiu4 lü3 。
- yan2 xu2 sui1 he2 zai4 peng2 ying2 ， shao4 du4 yi3 wen2 wei2 fu4 mu3 。
- zhong4 lai2 bian4 kong3 diao4 jin1 xuan4 ， wu2 fu4 qu1 qu1 zhang3 wen2 han4 。
- zhi2 ru2 jing1 sui4 wei4 zhi3 huang2 ， dao4 zai4 he2 lao2 zhong4 jie1 tan4 。
- ru4 ze2 bu4 cang1 tai2 ， yong3 hong2 yao4 ， liao3 shi4 she4 ren2 sun1 chu3 yue1 。
- chu1 ze2 zhang1 zao4 gai4 ， yong1 zhu1 lun2 ， xian2 ming2 tai4 shou3 zhao4 xin4 chen2 。
- qing3 jun1 qu1 zhi3 shu4 jiao1 you3 ， si4 ci3 huan4 ming2 neng2 ji1 ren2 。
- feng2 shi2 shui2 bu2 yu4 hang2 dao4 ， yu4 zhu3 wo3 yi4 si1 bi4 min2 。
- gong1 ming2 fu4 gui4 jie1 dai4 ming4 ， chu1 chu3 yu3 mo4 liao2 wei4 shen1 。
- yi4 ju1 gan1 yu3 fang1 jian4 sun3 ， wan4 guo2 chun2 feng1 mo4 qi4 lin2 。
- ta1 shi2 xuan1 shi4 zhao4 jia3 yi4 ， xian2 ren2 shi4 ye4 dang1 bing4 shen1 。
- yan2 jian4 ren3 jian4 wu1 tu4 zou3 ， jian4 li3 xing1 xing0 jiang1 bai2 shou3 。
- xiu1 dan1 ling2 he2 jia1 cang2 shu1 ， qie3 zhuo2 jun4 zhai1 guan1 gei3 jiu3 。
- ying1 er2 zhi4 nü3 man3 yan3 qian2 ， mo4 fu4 shi2 guang1 xiao4 kai1 kou3 。

## 注释

## 译文

## 赏析
