---
id: wang-yu-cheng-feng-huang-bei
title: 鳳皇陂
titlePinyin: feng4 huang2 bei1
titleSlug: feng-huang-bei
author: 王禹偁
authorPinyin: wang2 yu3 cheng1
authorSlug: wang-yu-cheng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 次公治潁川，仁政被一方。
- 神物不藏瑞，茲焉集鳳皇。
- 在昔奏簫韶，舜庭來蹌蹌。
- 西伯有至化，亦見鳴岐陽。
- 仲尼豈無德，已矣空悲傷。
- 夫何刀筆吏，而能致殊祥。
- 我來過荒陂，烟草但蒼蒼。
- 緬懷漢循吏，史筆恐未詳。

## 拼音

- ci4 gong1 zhi4 ying3 chuan1 ， ren2 zheng4 bei4 yi4 fang1 。
- shen2 wu4 bu4 cang2 rui4 ， zi1 yan1 ji2 feng4 huang2 。
- zai4 xi1 zou4 xiao1 shao2 ， shun4 ting2 lai2 qiang1 qiang1 。
- xi1 bo2 you3 zhi4 hua4 ， yi4 jian4 ming2 qi2 yang2 。
- zhong4 ni2 qi3 wu2 de2 ， yi3 yi3 kong1 bei1 shang1 。
- fu1 he2 dao1 bi3 li4 ， er2 neng2 zhi4 shu1 xiang2 。
- wo3 lai2 guo4 huang1 bei1 ， yan1 cao3 dan4 cang1 cang1 。
- mian3 huai2 han4 xun2 li4 ， shi3 bi3 kong3 wei4 xiang2 。

## 注释

## 译文

## 赏析
