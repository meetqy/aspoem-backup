---
id: wang-yu-cheng-zhu
title: 竹䶉
titlePinyin: zhu2 䶉
titleSlug: zhu
author: 王禹偁
authorPinyin: wang2 yu3 cheng1
authorSlug: wang-yu-cheng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 商嶺多修篁，蒼翠連山谷。
- 有鼠生其中，薦食無厭足。
- 春筍齧生犀，秋筠折寒玉。
- 飫飽致肥腯，優游恣蕃育。
- 林密鳶不攫，穴深犬難逐。
- 鳳凰餓欲死，彼實無一掬。
- 唯此竹間䶉，琅玕長滿腹。
- 暖戲綠叢陰，舉頭傲鴻鵠。
- 不知商山民，愛爾身上肉。
- 有鍤利其鋒，有錐銛于鏃。
- 開穴窘如囚，洞胸聲似哭。
- 膏血尚淋灕，携來入市鬻。
- 竹也比賢良，鼠兮類盲俗。
- 所食既非宜，所禍誠知速。
- 吁嗟狡小人，乘時竊君祿。
- 貴依社樹神，俸盜太倉粟。
- 笙簧佞舌鳴，藥石嘉言伏。
- 朝見秉大權，夕聞罹顯戮。
- 李斯具五刑，趙高夷三族。
- 信有司殺者，在暗明於燭。
- 彼狡勿害賢，彼鼠無食竹。

## 拼音

- shang1 ling3 duo1 xiu1 huang2 ， cang1 cui4 lian2 shan1 gu3 。
- you3 shu3 sheng1 qi2 zhong1 ， jian4 shi2 wu2 yan4 zu2 。
- chun1 sun3 nie4 sheng1 xi1 ， qiu1 yun2 zhe2 han2 yu4 。
- yu4 bao3 zhi4 fei2 tu2 ， you1 you2 zi4 fan1 yu4 。
- lin2 mi4 yuan1 bu4 jue2 ， xue2 shen1 quan3 nan2 zhu2 。
- feng4 huang2 e4 yu4 si3 ， bi3 shi2 wu2 yi4 ju1 。
- wei2 ci3 zhu2 jian4 䶉， lang2 gan1 chang2 man3 fu4 。
- nuan3 xi4 lü4 cong2 yin1 ， ju3 tou2 ao4 hong2 hu2 。
- bu4 zhi1 shang1 shan1 min2 ， ai4 er3 shen1 shang4 rou4 。
- you3 cha1 li4 qi2 feng1 ， you3 zhui1 xian1 yu2 zu2 。
- kai1 xue2 jiong3 ru2 qiu2 ， dong4 xiong1 sheng1 si4 ku1 。
- gao1 xue4 shang4 lin2 li2 ， xie2 lai2 ru4 shi4 yu4 。
- zhu2 ye3 bi3 xian2 liang2 ， shu3 xi1 lei4 mang2 su2 。
- suo3 shi2 ji4 fei1 yi2 ， suo3 huo4 cheng2 zhi1 su4 。
- xu1 jie1 jiao3 xiao3 ren2 ， cheng2 shi2 qie4 jun1 lu4 。
- gui4 yi1 she4 shu4 shen2 ， feng4 dao4 tai4 cang1 su4 。
- sheng1 huang2 ning4 she2 ming2 ， yao4 shi2 jia1 yan2 fu2 。
- chao2 jian4 bing3 da4 quan2 ， xi1 wen2 li2 xian3 lu4 。
- li3 si1 ju4 wu3 xing2 ， zhao4 gao1 yi2 san1 zu2 。
- xin4 you3 si1 sha1 zhe3 ， zai4 an4 ming2 wu1 zhu2 。
- bi3 jiao3 wu4 hai4 xian2 ， bi3 shu3 wu2 shi2 zhu2 。

## 注释

## 译文

## 赏析
