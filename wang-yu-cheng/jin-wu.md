---
id: wang-yu-cheng-jin-wu
title: 金吾
titlePinyin: jin1 wu2
titleSlug: jin-wu
author: 王禹偁
authorPinyin: wang2 yu3 cheng1
authorSlug: wang-yu-cheng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 金吾河朔人，事郡在賤列。
- 攀附周世宗，龍飛起魚鱉。
- 委質向聖朝，積功取旄鉞。
- 所在肆貪殘，乘時恃勳伐。
- 皇家平金陵，九江聚遺孽。
- 彌年城乃陷，不使鷄犬活。
- 老小數千人，一怒盡流血。
- 三惑無不具，五福何嘗缺。
- 晚年得執金，富貴居朝闕。
- 娛樂有清商，康强無白髮。
- 享年六十九，固不爲夭折。
- 考終北牖下，手足全啟發。
- 子孫十數人，解珮就衰絰。
- 贈典頗優崇，視朝爲之輟。
- 哀榮既如是，報應何足說。
- 責簿李廣死，賜劍武安滅。
- 僥倖過古人，况無大功烈。
- 福善與禍淫，斯言僅虛設。
- 吁嗟爲儒者，寒餓守名節。
- 五十朝大夫，龍鍾頭似雪。
- 無故不殺羊，禮文安可越。
- 何况賓祀間，貧苦無羊殺。

## 拼音

- jin1 wu2 he2 shuo4 ren2 ， shi4 jun4 zai4 jian4 lie4 。
- pan1 fu4 zhou1 shi4 zong1 ， long2 fei1 qi3 yu2 bie1 。
- wei3 zhi4 xiang4 sheng4 chao2 ， ji1 gong1 qu3 mao2 yue4 。
- suo3 zai4 si4 tan1 can2 ， cheng2 shi2 shi4 xun1 fa2 。
- huang2 jia1 ping2 jin1 ling2 ， jiu3 jiang1 ju4 yi2 nie4 。
- mi2 nian2 cheng2 nai3 xian4 ， bu4 shi3 ji1 quan3 huo2 。
- lao3 xiao3 shu4 qian1 ren2 ， yi2 nu4 jin4 liu2 xue4 。
- san1 huo4 wu2 bu2 ju4 ， wu3 fu2 he2 chang2 que1 。
- wan3 nian2 de2 zhi2 jin1 ， fu4 gui4 ju1 chao2 que4 。
- yu2 le4 you3 qing1 shang1 ， kang1 qiang2 wu2 bai2 fa4 。
- xiang3 nian2 liu4 shi2 jiu3 ， gu4 bu4 wei2 yao1 zhe2 。
- kao3 zhong1 bei3 you3 xia4 ， shou3 zu2 quan2 qi3 fa1 。
- zi3 sun1 shi2 shu4 ren2 ， jie3 pei4 jiu4 shuai1 die2 。
- zeng4 dian3 po1 you1 chong2 ， shi4 chao2 wei2 zhi1 chuo4 。
- ai1 rong2 ji4 ru2 shi4 ， bao4 ying1 he2 zu2 shuo1 。
- ze2 bo2 li3 guang3 si3 ， ci4 jian4 wu3 an1 mie4 。
- jiao3 xing4 guo4 gu3 ren2 ， kuang4 wu2 da4 gong1 lie4 。
- fu2 shan4 yu3 huo4 yin2 ， si1 yan2 jin3 xu1 she4 。
- xu1 jie1 wei2 ru2 zhe3 ， han2 e4 shou3 ming2 jie2 。
- wu3 shi2 chao2 dai4 fu0 ， long2 zhong1 tou2 si4 xue3 。
- wu2 gu4 bu4 sha1 yang2 ， li3 wen2 an1 ke3 yue4 。
- he2 kuang4 bin1 si4 jian4 ， pin2 ku3 wu2 yang2 sha1 。

## 注释

## 译文

## 赏析
