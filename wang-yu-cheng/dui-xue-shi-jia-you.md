---
id: wang-yu-cheng-dui-xue-shi-jia-you
title: 對雪示嘉祐
titlePinyin: dui4 xue3 shi4 jia1 you4
titleSlug: dui-xue-shi-jia-you
author: 王禹偁
authorPinyin: wang2 yu3 cheng1
authorSlug: wang-yu-cheng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 去年看雪在商州，使君命我山寺頭。
- 峰巒草樹六百里，饑鼯凍鳥聲啾啾。
- 山城窮陋無妓樂，何以銷得騷人愁。
- 抱瓶自瀉不待勸，乘興一引連十甌。
- 晚歸上馬頗自適，狂吟醉舞夜不休。
- 今年看雪在帝里，瑶臺瓊樹佳氣浮。
- 朝迴攬轡聊四望，移下五城十二樓。
- 樽中有酒翻不飲，鬰鬰不快非怨尤。
- 吾兒嬌騃未曉事，問我胡不私獻酬。
- 因令把筆寫我意，爲渠吟作雪中謳。
- 昔爲副使不理事，待罪且免憂人憂。
- 今爲諫官非冗長，拾遺三館俸入優。
- 秋來連澍百日雨，禾黍漂溺多不收。
- 如今行潦占南畝，農夫失望無來麰。
- 爾看門外饑餓者，往往殭殕填渠溝。
- 峨冠旅進又旅退，曾無一事裨皇猷。
- 俸錢一月數家賦，朝衣一襲幾人裘。
- 安邊不學趙充國，富民不作田千秋。
- 胡爲碌碌事文筆，歌時頌聖如俳優。
- 一家衣食仰在我，縱得飽暖如狗偷。
- 况我眼昏頭漸白，安能隠几勤校讎。
- 何時提汝歸田去，賣馬可易數隻牛。
- 深耕淺種苟自給，藜羹豆粥充饑喉。
- 黍畦鋤理學元亮，瓜田澆灌師秦侯。
- 素餐免作疲人蠹，開卷免對古人羞。
- 未行此志吾戚戚，對酒不飲抑有由。
- 斯言不敢向人道，語爾小子爲貽謀。

## 拼音

- qu4 nian2 kan4 xue3 zai4 shang1 zhou1 ， shi3 jun1 ming4 wo3 shan1 si4 tou2 。
- feng1 luan2 cao3 shu4 liu4 bai3 li3 ， ji1 wu2 dong4 niao3 sheng1 jiu1 jiu1 。
- shan1 cheng2 qiong2 lou4 wu2 ji4 le4 ， he2 yi3 xiao1 de2 sao1 ren2 chou2 。
- bao4 ping2 zi4 xie4 bu2 dai4 quan4 ， cheng2 xing1 yi4 yin3 lian2 shi2 ou1 。
- wan3 gui1 shang4 ma3 po1 zi4 shi4 ， kuang2 yin2 zui4 wu3 ye4 bu4 xiu1 。
- jin1 nian2 kan4 xue3 zai4 di4 li3 ， yao2 tai2 qiong2 shu4 jia1 qi4 fu2 。
- chao2 hui2 lan3 pei4 liao2 si4 wang4 ， yi2 xia4 wu3 cheng2 shi2 er4 lou2 。
- zun1 zhong1 you3 jiu3 fan1 bu4 yin3 ， yu4 yu4 bu2 kuai4 fei1 yuan4 you2 。
- wu2 er2 jiao1 si4 wei4 xiao3 shi4 ， wen4 wo3 hu2 bu4 si1 xian4 chou2 。
- yin1 ling4 ba3 bi3 xie3 wo3 yi4 ， wei2 qu2 yin2 zuo4 xue3 zhong1 ou1 。
- xi1 wei2 fu4 shi3 bu4 li3 shi4 ， dai4 zui4 qie3 mian3 you1 ren2 you1 。
- jin1 wei2 jian4 guan1 fei1 rong3 chang2 ， shi2 yi2 san1 guan3 feng4 ru4 you1 。
- qiu1 lai2 lian2 shu4 bai3 ri4 yu3 ， he2 shu3 piao1 ni4 duo1 bu4 shou1 。
- ru2 jin1 xing2 liao2 zhan4 nan2 mu3 ， nong2 fu1 shi1 wang4 wu2 lai2 mou2 。
- er3 kan4 men2 wai4 ji1 e4 zhe3 ， wang3 wang3 jiang1 fou3 tian2 qu2 gou1 。
- e2 guan1 lü3 jin4 you4 lü3 tui4 ， ceng2 wu2 yi2 shi4 bi4 huang2 you2 。
- feng4 qian2 yi1 yue4 shu4 jia1 fu4 ， chao2 yi1 yi4 xi2 ji1 ren2 qiu2 。
- an1 bian1 bu4 xue2 zhao4 chong1 guo2 ， fu4 min2 bu2 zuo4 tian2 qian1 qiu1 。
- hu2 wei2 lu4 lu4 shi4 wen2 bi3 ， ge1 shi2 song4 sheng4 ru2 pai2 you1 。
- yi4 jia1 yi1 shi2 yang3 zai4 wo3 ， zong4 de2 bao3 nuan3 ru2 gou3 tou1 。
- kuang4 wo3 yan3 hun1 tou2 jian4 bai2 ， an1 neng2 yin3 ji3 qin2 xiao4 chou2 。
- he2 shi2 ti2 ru3 gui1 tian2 qu4 ， mai4 ma3 ke3 yi4 shu4 zhi1 niu2 。
- shen1 geng1 qian3 zhong3 gou3 zi4 gei3 ， li2 geng1 dou4 zhou1 chong1 ji1 hou2 。
- shu3 qi2 chu2 li3 xue2 yuan2 liang4 ， gua1 tian2 jiao1 guan4 shi1 qin2 hou2 。
- su4 can1 mian3 zuo4 pi2 ren2 du4 ， kai1 juan4 mian3 dui4 gu3 ren2 xiu1 。
- wei4 xing2 ci3 zhi4 wu2 qi1 qi1 ， dui4 jiu3 bu4 yin3 yi4 you3 you2 。
- si1 yan2 bu4 gan3 xiang4 ren2 dao4 ， yu3 er3 xiao3 zi0 wei2 yi2 mou2 。

## 注释

## 译文

## 赏析
