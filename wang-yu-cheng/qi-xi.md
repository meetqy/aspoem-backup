---
id: wang-yu-cheng-qi-xi
title: 七夕
titlePinyin: qi1 xi1
titleSlug: qi-xi
author: 王禹偁
authorPinyin: wang2 yu3 cheng1
authorSlug: wang-yu-cheng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 去年七月七，直廬閑獨坐。
- 西日下紫微，東窗暈青瑣。
- 露柳蜩忽鳴，風簾燕頻過。
- 寂寂紅藥階，槿花開一朵。
- 時清無詔誥，性澹忘物我。
- 兀然何所營，橫枕通中卧。
- 夢入無何鄉，蛺蝶甚幺麽。
- 孰謂處深嚴，自得放慵惰。
- 中官傳宣旨，御詩令屬和。
- 驚起儼衣冠，拜舞蒼苔破。
- 逸翰龍蛇走，雅調金石播。
- 洋洋百世音，乃賡强牽課。
- 暮隨丞相出，自謂天上墮。
- 歸來備乞巧，酒肴間瓜果。
- 海物雜時味，羅列繁且夥。
- 家人樂熙熙，兒戲舞娑娑。
- 寵辱方若驚，倚伏忽成禍。
- 九月謫商於，羈縻復窮餓。
- 鳳儀困鴟嚇，驥足翻鼈跛。
- 山城已僻陋，旅舍甚叢脞。
- 夏旱麥禾死，春霜花木挫。
- 吾親極衰耄，吾命何轗軻。
- 稚子啼我前，孺人病我左。
- 玄髮半凋落，紫綬空垂拖。
- 客計魚脫泉，年光蟻旋磨。
- 昨夜枕簟凉，西郊忽流火。
- 河漢勢清淺，牛女姿婀娜。
- 商土本磽瘠，商民久勞癉。
- 霜旱固不支，水潦復無柰。
- 居人且艱食，行商不通貨。
- 郡小數千家，今夕唯愁呵。
- 吾兒索來禽，傾市得一顆。
- 舉家成大笑，愁眉略舒軃。
- 自念一歲間，榮辱兩偏頗。
- 頼有道依據，故得心安妥。
- 窮乎止旅人，達也登王佐。
- 匏瓜從繫滯，糠粃任揚簸。
- 批鳳不足言，失馬聊自賀。
- 委順信吾生，無可無不可。

## 拼音

- qu4 nian2 qi1 yue4 qi1 ， zhi2 lu2 xian2 du2 zuo4 。
- xi1 ri4 xia4 zi3 wei1 ， dong1 chuang1 yun4 qing1 suo3 。
- lu4 liu3 tiao2 hu1 ming2 ， feng1 lian2 yan4 bin1 guo4 。
- ji4 ji4 hong2 yao4 jie1 ， jin3 hua1 kai1 yi4 duo3 。
- shi2 qing1 wu2 zhao4 gao4 ， xing4 dan4 wang4 wu4 wo3 。
- wu4 ran2 he2 suo3 ying2 ， heng2 zhen3 tong1 zhong1 wo4 。
- meng4 ru4 wu2 he2 xiang1 ， jia2 die2 shen4 yao1 mo2 。
- shu2 wei4 chu3 shen1 yan2 ， zi4 de2 fang4 yong1 duo4 。
- zhong1 guan1 chuan2 xuan1 zhi3 ， yu4 shi1 ling4 shu3 he2 。
- jing1 qi3 yan3 yi1 guan1 ， bai4 wu3 cang1 tai2 po4 。
- yi4 han4 long2 she2 zou3 ， ya3 diao4 jin1 shi2 bo1 。
- yang2 yang2 bai3 shi4 yin1 ， nai3 geng1 qiang2 qian1 ke4 。
- mu4 sui2 cheng2 xiang4 chu1 ， zi4 wei4 tian1 shang4 duo4 。
- gui1 lai2 bei4 qi3 qiao3 ， jiu3 yao2 jian4 gua1 guo3 。
- hai3 wu4 za2 shi2 wei4 ， luo2 lie4 fan2 qie3 huo3 。
- jia1 ren2 le4 xi1 xi1 ， er2 xi4 wu3 suo1 suo1 。
- chong3 ru3 fang1 ruo4 jing1 ， yi3 fu2 hu1 cheng2 huo4 。
- jiu3 yue4 zhe2 shang1 wu1 ， ji1 mi2 fu4 qiong2 e4 。
- feng4 yi2 kun4 chi1 he4 ， ji4 zu2 fan1 bie1 bo3 。
- shan1 cheng2 yi3 pi4 lou4 ， lü3 she4 shen4 cong2 cuo3 。
- xia4 han4 mai4 he2 si3 ， chun1 shuang1 hua1 mu4 cuo4 。
- wu2 qin1 ji2 shuai1 mao4 ， wu2 ming4 he2 kan3 ke1 。
- zhi4 zi3 ti2 wo3 qian2 ， ru2 ren2 bing4 wo3 zuo3 。
- xuan2 fa4 ban4 diao1 luo4 ， zi3 shou4 kong1 chui2 tuo1 。
- ke4 ji4 yu2 tuo1 quan2 ， nian2 guang1 yi3 xuan2 mo2 。
- zuo2 ye4 zhen3 dian4 liang2 ， xi1 jiao1 hu1 liu2 huo3 。
- he2 han4 shi4 qing1 qian3 ， niu2 nü3 zi1 e1 nuo2 。
- shang1 tu3 ben3 qiao1 ji2 ， shang1 min2 jiu3 lao2 dan4 。
- shuang1 han4 gu4 bu4 zhi1 ， shui3 liao2 fu4 wu2 nai4 。
- ju1 ren2 qie3 jian1 shi2 ， hang2 shang1 bu4 tong1 huo4 。
- jun4 xiao3 shu4 qian1 jia1 ， jin1 xi1 wei2 chou2 he1 。
- wu2 er2 suo3 lai2 qin2 ， qing1 shi4 de2 yi4 ke1 。
- ju3 jia1 cheng2 da4 xiao4 ， chou2 mei2 lüe4 shu1 duo3 。
- zi4 nian4 yi2 sui4 jian4 ， rong2 ru3 liang3 pian1 po1 。
- lai4 you3 dao4 yi1 ju4 ， gu4 de2 xin1 an1 tuo3 。
- qiong2 hu1 zhi3 lü3 ren2 ， da2 ye3 deng1 wang2 zuo3 。
- pao2 gua1 cong2 xi4 zhi4 ， kang1 bi3 ren4 yang2 bo4 。
- pi1 feng4 bu4 zu2 yan2 ， shi1 ma3 liao2 zi4 he4 。
- wei3 shun4 xin4 wu2 sheng1 ， wu2 ke3 wu2 bu4 ke3 。

## 注释

## 译文

## 赏析
