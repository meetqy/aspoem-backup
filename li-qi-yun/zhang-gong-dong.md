---
id: li-qi-yun-zhang-gong-dong
title: 張公洞
titlePinyin: zhang1 gong1 dong4
titleSlug: zhang-gong-dong
author: 李栖筠
authorPinyin: li3 qi1 yun2
authorSlug: li-qi-yun
dynasty: 唐
dynastyPinyin: tang2
dynastySlug: tang
tags: [] 
---

## 正文

- 一徑深窈窕，上升翠微中。
- 忽然靈洞前，日月開仙宮。
- 道士十二人，往還馭清風。
- 焚香入深洞，巨石如虛空。
- 夙夜備蘋藻，詔書祠張公。
- 五雲何裴回，玄鶴下蒼穹。
- 我本道門子，願言出塵籠。
- 掃除方寸間，幾與神靈通。
- 宿昔勤夢想，契之在深衷。
- 遲迴將不還，章綬擊我躬。
- 稽首謝真侶，辭滿歸崆峒。

## 拼音

- yi2 jing4 shen1 yao3 tiao3 ， shang4 sheng1 cui4 wei1 zhong1 。
- hu1 ran2 ling2 dong4 qian2 ， ri4 yue4 kai1 xian1 gong1 。
- dao4 shi0 shi2 er4 ren2 ， wang3 huan2 yu4 qing1 feng1 。
- fen2 xiang1 ru4 shen1 dong4 ， ju4 shi2 ru2 xu1 kong1 。
- su4 ye4 bei4 pin2 zao3 ， zhao4 shu1 ci2 zhang1 gong1 。
- wu3 yun2 he2 pei2 hui2 ， xuan2 he4 xia4 cang1 qiong2 。
- wo3 ben3 dao4 men2 zi3 ， yuan4 yan2 chu1 chen2 long2 。
- sao3 chu2 fang1 cun4 jian4 ， ji1 yu3 shen2 ling2 tong1 。
- su4 xi1 qin2 meng4 xiang3 ， qi4 zhi1 zai4 shen1 zhong1 。
- chi2 hui2 jiang1 bu4 huan2 ， zhang1 shou4 ji1 wo3 gong1 。
- qi3 shou3 xie4 zhen1 lü3 ， ci2 man3 gui1 kong1 tong2 。

## 注释

## 译文

## 赏析
