---
id: rong-yu-xiang-he-ge-ci-ku-zai-xing-wu-shou
title: 相和歌辭：苦哉行五首
titlePinyin: xiang1 he2 ge1 ci2 ： ku3 zai1 xing2 wu3 shou3
titleSlug: xiang-he-ge-ci-ku-zai-xing-wu-shou
author: 戎昱
authorPinyin: rong2 yu4
authorSlug: rong-yu
dynasty: 唐
dynastyPinyin: tang2
dynastySlug: tang
tags: []
---

## 正文

- 彼鼠侵我廚，縱狸授粱肉。鼠雖為君卻，狸食自須足。
- 冀雪大國恥，翻是大國辱。膻腥逼綺羅，磚瓦雜珠玉。
- 登樓非騁望，目笑是心哭。何意天樂中，至今奏胡曲。
- 官軍收洛陽，家住洛陽裏。夫婿與兄弟，目前見傷死。
- 吞聲不許哭，還遣衣羅綺。上馬隨匈奴，數秋黃塵裏。
- 生為名家女，死作塞垣鬼。鄉國無還期，天津哭流水。
- 登樓望天衢，目極淚盈睫。強笑無笑容，須妝舊花靨。
- 昔年買奴僕，奴僕來碎葉。豈意未死間，自為匈奴妾。
- 一生忽至此，萬事痛苦業。得出塞垣飛，不如彼蜂蝶。
- 妾家青河邊，七葉承貂蟬。身為最小女，偏得渾家憐。
- 親戚不相識，幽閨十五年。有時最遠出，只到中門前。
- 前年狂胡來，懼死翻生全。今秋官軍至，豈意遭戈鋋。
- 匈奴為先鋒，長鼻黃發拳。彎弓獵生人，百步牛羊膻。
- 脫身落虎口，不及歸黃泉。苦哉難重陳，暗哭蒼蒼天。
- 可汗奉親詔，今月歸燕山。忽如亂刀劍，攪妾心腸間。
- 出戶望北荒，迢迢玉門關。生人為死別，有去無時還。
- 漢月割妾心，胡風凋妾顏。去去斷絕魂，叫天天不聞。

## 拼音

- bi3 shu3 qin1 wo3 chu2 ， zong4 li2 shou4 liang2 rou4 。 shu3 sui1 wei2 jun1 que4 ， li2 shi2 zi4 xu1 zu2 。
- ji4 xue3 da4 guo2 chi3 ， fan1 shi4 da4 guo2 ru3 。 shan1 xing1 bi1 qi3 luo2 ， zhuan1 wa3 za2 zhu1 yu4 。
- deng1 lou2 fei1 cheng3 wang4 ， mu4 xiao4 shi4 xin1 ku1 。 he2 yi4 tian1 le4 zhong1 ， zhi4 jin1 zou4 hu2 qu3 。
- guan1 jun1 shou1 luo4 yang2 ， jia1 zhu4 luo4 yang2 li3 。 fu1 xu4 yu3 xiong1 di4 ， mu4 qian2 jian4 shang1 si3 。
- tun1 sheng1 bu4 xu1 ku1 ， huan2 qian3 yi1 luo2 qi3 。 shang4 ma3 sui2 xiong1 nu2 ， shu4 qiu1 huang2 chen2 li3 。
- sheng1 wei2 ming2 jia1 nü3 ， si3 zuo4 sai1 yuan2 gui3 。 xiang1 guo2 wu2 huan2 qi1 ， tian1 jin1 ku1 liu2 shui3 。
- deng1 lou2 wang4 tian1 qu2 ， mu4 ji2 lei4 ying2 jie2 。 qiang2 xiao4 wu2 xiao4 rong2 ， xu1 zhuang1 jiu4 hua1 ye4 。
- xi1 nian2 mai3 nu2 pu2 ， nu2 pu2 lai2 sui4 ye4 。 qi3 yi4 wei4 si3 jian4 ， zi4 wei2 xiong1 nu2 qie4 。
- yi4 sheng1 hu1 zhi4 ci3 ， wan4 shi4 tong4 ku3 ye4 。 de2 chu1 sai4 yuan2 fei1 ， bu4 ru2 bi3 feng1 die2 。
- qie4 jia1 qing1 he2 bian1 ， qi1 ye4 cheng2 diao1 chan2 。 shen1 wei2 zui4 xiao3 nü3 ， pian1 de2 hun2 jia1 lian2 。
- qin1 qi1 bu4 xiang1 shi2 ， you1 gui1 shi2 wu3 nian2 。 you3 shi2 zui4 yuan3 chu1 ， zhi1 dao4 zhong1 men2 qian2 。
- qian2 nian2 kuang2 hu2 lai2 ， ju4 si3 fan1 sheng1 quan2 。 jin1 qiu1 guan1 jun1 zhi4 ， qi3 yi4 zao1 ge1 chan2 。
- xiong1 nu2 wei2 xian1 feng1 ， chang2 bi2 huang2 fa1 quan2 。 wan1 gong1 lie4 sheng1 ren2 ， bai3 bu4 niu2 yang2 shan1 。
- tuo1 shen1 luo4 hu3 kou3 ， bu4 ji2 gui1 huang2 quan2 。 ku3 zai1 nan2 zhong4 chen2 ， an4 ku1 cang1 cang1 tian1 。
- ke4 han2 feng4 qin1 zhao4 ， jin1 yue4 gui1 yan1 shan1 。 hu1 ru2 luan4 dao1 jian4 ， jiao3 qie4 xin1 chang2 jian4 。
- chu1 hu4 wang4 bei3 huang1 ， tiao2 tiao2 yu4 men2 guan1 。 sheng1 ren2 wei2 si3 bie2 ， you3 qu4 wu2 shi2 huan2 。
- han4 yue4 ge1 qie4 xin1 ， hu2 feng1 diao1 qie4 yan2 。 qu4 qu4 duan4 jue2 hun2 ， jiao4 tian1 tian1 bu4 wen2 。

## 注释

## 译文

## 赏析
