---
id: liu-chen-weng-zhu-ying-tai-jin
title: 祝英台近
titlePinyin: zhu4 ying1 tai2 jin4
titleSlug: zhu-ying-tai-jin
author: 刘辰翁
authorPinyin: liu2 chen2 weng1
authorSlug: liu-chen-weng
dynasty: 宋
dynastyPinyin: song4
dynastySlug: song
tags: []
---

## 正文

- 昨朝晴，今朝雨。
- 渺莽遽如许。
- 厌听儿童，总是涨江语。
- 是谁力挽天河，误他仙客，并失却、乘槎来路。
- 断肠苦。
- 翦烛深夜巴山，酒醒听如故。
- 勃窣荷衣，堕泪少乾土。
- 从初错铸鸱夷，不如归去，到今此、欲归何处。

## 拼音

- zuo2 chao2 qing2 ， jin1 zhao1 yu3 。
- miao3 mang3 ju4 ru2 xu3 。
- yan4 ting1 er2 tong2 ， zong3 shi4 zhang3 jiang1 yu3 。
- shi4 shui2 li4 wan3 tian1 he2 ， wu4 ta1 xian1 ke4 ， bing4 shi1 que4 、 cheng2 cha2 lai2 lu4 。
- duan4 chang2 ku3 。
- jian3 zhu2 shen1 ye4 ba1 shan1 ， jiu3 xing3 ting1 ru2 gu4 。
- bo2 su1 he2 yi1 ， duo4 lei4 shao3 qian2 tu3 。
- cong2 chu1 cuo4 zhu4 chi1 yi2 ， bu4 ru2 gui1 qu4 ， dao4 jin1 ci3 、 yu4 gui1 he2 chu4 。

## 注释

## 译文

## 赏析
