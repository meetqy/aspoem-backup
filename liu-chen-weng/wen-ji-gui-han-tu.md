---
id: liu-chen-weng-wen-ji-gui-han-tu
title: 文姬歸漢圖
titlePinyin: wen2 ji1 gui1 han4 tu2
titleSlug: wen-ji-gui-han-tu
author: 劉辰翁
authorPinyin: liu2 chen2 weng1
authorSlug: liu-chen-weng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 鵲巢覆絕孔文舉，錦衾裹葬楊德祖。
- 銅雀春風歌舞長，獨徵悽然故人女。
- 故人有女勝無兒，滿眼興亡身屬誰。
- 琴燒笛折箏灰冷，閭巷草深歸忍饑。
- 美人用事單于國，細馬駝金爲余北。
- 曾從過鴈偕書看，又向枯魚寄聲得。
- 胡笳日聽心自哀，天遣前朝漢使來。
- 穹廬抱子送于野，欲去欲住真難哉。
- 大兒牽衣小兒乳，割乳分携淚如雨。
- 放馬兒啼漸不聞，腸斷一如初遇擄。
- 畫圖巧畫欲無聲，不盡賢王子母情。
- 踟躕拳跼各有態，未必日莫分馳能。
- 天長地久何終極，事已不堪回首覓。
- 草無南北是青青，雲有朝昏長羃羃。
- 琵琶恨絕妒難消，海上羝兒夢豈遥。
- 入見玉關天似錦，歸從金馬曉當朝。
- 容儀憔悴恩無骨，記問荒唐存又沒。
- 衛郎去我墓何斯，魏史親人禮難越。
- 當時一女贖元身，亂代流離更可聞。
- 天南地北有歸路，四海九州無故人。

## 拼音

- que4 chao2 fu4 jue2 kong3 wen2 ju3 ， jin3 qin1 guo3 zang4 yang2 de2 zu3 。
- tong2 que4 chun1 feng1 ge1 wu3 chang2 ， du2 zhi3 qi1 ran2 gu4 ren2 nü3 。
- gu4 ren2 you3 nü3 sheng4 wu2 er2 ， man3 yan3 xing1 wang2 shen1 shu3 shui2 。
- qin2 shao1 di2 zhe2 zheng1 hui1 leng3 ， lü2 xiang4 cao3 shen1 gui1 ren3 ji1 。
- mei3 ren2 yong4 shi4 dan1 yu2 guo2 ， xi4 ma3 tuo2 jin1 wei2 yu2 bei3 。
- ceng2 cong2 guo4 yan4 xie2 shu1 kan4 ， you4 xiang4 ku1 yu2 ji4 sheng1 de2 。
- hu2 jia1 ri4 ting1 xin1 zi4 ai1 ， tian1 qian3 qian2 chao2 han4 shi3 lai2 。
- qiong2 lu2 bao4 zi3 song4 yu2 ye3 ， yu4 qu4 yu4 zhu4 zhen1 nan2 zai1 。
- da4 er2 qian1 yi1 xiao3 er2 ru3 ， ge1 ru3 fen1 xie2 lei4 ru2 yu3 。
- fang4 ma3 er2 ti2 jian4 bu4 wen2 ， chang2 duan4 yi4 ru2 chu1 yu4 lu3 。
- hua4 tu2 qiao3 hua4 yu4 wu2 sheng1 ， bu2 jin4 xian2 wang2 zi3 mu3 qing2 。
- chi2 chu2 quan2 ju2 ge4 you3 tai4 ， wei4 bi4 ri4 mo4 fen1 chi2 neng2 。
- tian1 chang2 di4 jiu3 he2 zhong1 ji2 ， shi4 yi3 bu4 kan1 hui2 shou3 mi4 。
- cao3 wu2 nan2 bei3 shi4 qing1 qing1 ， yun2 you3 chao2 hun1 chang2 mi4 mi4 。
- pi2 pa0 hen4 jue2 du4 nan2 xiao1 ， hai3 shang4 di1 er2 meng4 qi3 yao2 。
- ru4 jian4 yu4 guan1 tian1 si4 jin3 ， gui1 cong2 jin1 ma3 xiao3 dang1 chao2 。
- rong2 yi2 qiao2 cui4 en1 wu2 gu3 ， ji4 wen4 huang1 tang2 cun2 you4 mei2 。
- wei4 lang2 qu4 wo3 mu4 he2 si1 ， wei4 shi3 qin1 ren2 li3 nan2 yue4 。
- dang1 shi2 yi4 nü3 shu2 yuan2 shen1 ， luan4 dai4 liu2 li2 geng4 ke3 wen2 。
- tian1 nan2 di4 bei3 you3 gui1 lu4 ， si4 hai3 jiu3 zhou1 wu2 gu4 ren2 。

## 注释

## 译文

## 赏析
