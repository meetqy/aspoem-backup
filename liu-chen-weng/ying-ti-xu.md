---
id: liu-chen-weng-ying-ti-xu
title: 莺啼序
titlePinyin: ying1 ti2 xu4
titleSlug: ying-ti-xu
author: 刘辰翁
authorPinyin: liu2 chen2 weng1
authorSlug: liu-chen-weng
dynasty: 宋
dynastyPinyin: song4
dynastySlug: song
tags: []
---

## 正文

- 匆匆何须惊觉，唤草庐人起。
- 算成败利钝，非臣逆睹，至死后已。
- 又何似、采桑八百，看蚕夜织小窗里。
- 漫二升自苦，教人吊卧龙里。
- 别有佳人，追桃恨李。
- 拥凝香绣被。
- 争知道、壮士悲歌，萧萧正度寒水。
- 问荆卿、田横古墓，更谁载酒为君酹。
- 过霜桥落月，老人不见遗履。
- 置之勿道，逝者如斯，甚矣衰久矣。
- 君其为吾归计，为耕计。
- 但问某所泉甘，何乡鱼美。
- 此生不愿多才艺。
- 功名马上兜鍪出，莫书生、误尽了人间事。
- 昔年种柳江潭，攀枝折条，噫嘻树犹如此。
- 登高一笑，把菊东篱，且复聊尔耳。
- 试回首、龙山路断，走马台荒，渭水秋风，沙河夜市。
- 休休莫莫，毋多酌我，我狂最喜高歌去，但高歌、不是番腔底。
- 此时对影成三，呼娥起舞，为何人喜。

## 拼音

- cong1 cong1 he2 xu1 jing1 jue2 ， huan4 cao3 lu2 ren2 qi3 。
- suan4 cheng2 bai4 li4 dun4 ， fei1 chen2 ni4 du3 ， zhi4 si3 hou4 yi3 。
- you4 he2 si4 、 cai3 sang1 ba1 bai3 ， kan4 can2 ye4 zhi1 xiao3 chuang1 li3 。
- man4 er4 sheng1 zi4 ku3 ， jiao1 ren2 diao4 wo4 long2 li3 。
- bie2 you3 jia1 ren2 ， zhui1 tao2 hen4 li3 。
- yong1 ning2 xiang1 xiu4 bei4 。
- zheng1 zhi1 dao4 、 zhuang4 shi4 bei1 ge1 ， xiao1 xiao1 zheng4 du4 han2 shui3 。
- wen4 jing1 qing1 、 tian2 heng2 gu3 mu4 ， geng4 shui2 zai3 jiu3 wei4 jun1 lei4 。
- guo4 shuang1 qiao2 luo4 yue4 ， lao3 ren2 bu2 jian4 yi2 lü3 。
- zhi4 zhi1 wu4 dao4 ， shi4 zhe3 ru2 si1 ， shen4 yi3 shuai1 jiu3 yi3 。
- jun1 qi2 wei4 wu2 gui1 ji4 ， wei4 geng1 ji4 。
- dan4 wen4 mou3 suo3 quan2 gan1 ， he2 xiang1 yu2 mei3 。
- ci3 sheng1 bu2 yuan4 duo1 cai2 yi4 。
- gong1 ming2 ma3 shang4 dou1 mou2 chu1 ， mo4 shu1 sheng1 、 wu4 jin4 le0 ren2 jian1 shi4 。
- xi1 nian2 zhong3 liu3 jiang1 tan2 ， pan1 zhi1 zhe2 tiao2 ， yi1 xi1 shu4 you2 ru2 ci3 。
- deng1 gao1 yi2 xiao4 ， ba3 ju2 dong1 li2 ， qie3 fu4 liao2 er3 er3 。
- shi4 hui2 shou3 、 long2 shan1 lu4 duan4 ， zou3 ma3 tai2 huang1 ， wei4 shui3 qiu1 feng1 ， sha1 he2 ye4 shi4 。
- xiu1 xiu1 mo4 mo4 ， wu2 duo1 zhuo2 wo3 ， wo3 kuang2 zui4 xi3 gao1 ge1 qu4 ， dan4 gao1 ge1 、 bu2 shi4 fan1 qiang1 di3 。
- ci3 shi2 dui4 ying3 cheng2 san1 ， hu1 e2 qi3 wu3 ， wei4 he2 ren2 xi3 。

## 注释

## 译文

## 赏析
