---
id: liu-chen-weng-song-li-he-tian-you-gu-hang
title: 送李鶴田遊古杭
titlePinyin: song4 li3 he4 tian2 you2 gu3 hang2
titleSlug: song-li-he-tian-you-gu-hang
author: 劉辰翁
authorPinyin: liu2 chen2 weng1
authorSlug: liu-chen-weng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 天下南北車書通，行人點點過汴宮。
- 空餘艮嶽一拳土，黯慘如雪吹不融。
- 平乘樓上王夷甫，一灑中州淚如雨。
- 西風羽扇不障塵，更自蓮子隨根去。
- 政事堂上三相公，往往退食如夔龍。
- 少年慟哭不見用，一語不合面發紅。
- 八年流落無處所，合眼當朝遽如許。
- 忠魂不到海門潮，別殿芙蓉廢爲圃。
- 茫茫古路日平西，不信金銅不淚垂。
- 浮沈親故懶相問，白髮惟有春風知。
- 李侯髀肉堪流涕，同谷哀吟越州第。
- 買絲刺繡刺未成，公子翩翩雁書至。
- 飄飄起望白雲間，裘雪牛車度赤山。
- 亂餘七十能幾見，我且欲往窮當還。
- 平生高李經行處，寂寞斷橋漂落絮。
- 不知到日似枯魚，淚入黄河別魴鱮。
- 當空殿閣密雲團，曾和薰絃接羽翰。
- 至今尚留花石否，杜鵑再賦長恨端。
- 蘇州正念東鄰女，傷心更遇楊開府。
- 憔悴語言敢分明，買酒行澆茂陵土。

## 拼音

- tian1 xia4 nan2 bei3 ju1 shu1 tong1 ， xing2 ren2 dian3 dian3 guo4 bian4 gong1 。
- kong1 yu2 gen4 yue4 yi4 quan2 tu3 ， an4 can3 ru2 xue3 chui1 bu4 rong2 。
- ping2 cheng2 lou2 shang4 wang2 yi2 fu3 ， yi4 sa3 zhong1 zhou1 lei4 ru2 yu3 。
- xi1 feng1 yu3 shan4 bu2 zhang4 chen2 ， geng4 zi4 lian2 zi3 sui2 gen1 qu4 。
- zheng4 shi4 tang2 shang4 san1 xiang4 gong0 ， wang3 wang3 tui4 shi2 ru2 kui2 long2 。
- shao4 nian2 tong4 ku1 bu2 jian4 yong4 ， yi4 yu3 bu4 he2 mian4 fa1 hong2 。
- ba1 nian2 liu2 luo4 wu2 chu3 suo3 ， he2 yan3 dang1 chao2 ju4 ru2 xu1 。
- zhong1 hun2 bu2 dao4 hai3 men2 chao2 ， bie2 dian4 fu2 rong2 fei4 wei2 pu3 。
- mang2 mang2 gu3 lu4 ri4 ping2 xi1 ， bu2 xin4 jin1 tong2 bu2 lei4 chui2 。
- fu2 shen3 qin1 gu4 lan3 xiang1 wen4 ， bai2 fa4 wei2 you3 chun1 feng1 zhi1 。
- li3 hou2 bi4 rou4 kan1 liu2 ti4 ， tong2 gu3 ai1 yin2 yue4 zhou1 di4 。
- mai3 si1 ci4 xiu4 ci4 wei4 cheng2 ， gong1 zi3 pian1 pian1 yan4 shu1 zhi4 。
- piao1 piao1 qi3 wang4 bai2 yun2 jian4 ， qiu2 xue3 niu2 ju1 du4 chi4 shan1 。
- luan4 yu2 qi1 shi2 neng2 ji1 jian4 ， wo3 qie3 yu4 wang3 qiong2 dang1 huan2 。
- ping2 sheng1 gao1 li3 jing1 xing2 chu3 ， ji4 mo4 duan4 qiao2 piao1 luo4 xu4 。
- bu4 zhi1 dao4 ri4 si4 ku1 yu2 ， lei4 ru4 huang2 he2 bie2 fang2 xu4 。
- dang1 kong1 dian4 ge2 mi4 yun2 tuan2 ， ceng2 he2 xun1 xian2 jie1 yu3 han4 。
- zhi4 jin1 shang4 liu2 hua1 shi2 fou3 ， du4 jian1 zai4 fu4 chang2 hen4 duan1 。
- su1 zhou1 zheng4 nian4 dong1 lin2 nü3 ， shang1 xin1 geng4 yu4 yang2 kai1 fu3 。
- qiao2 cui4 yu3 yan2 gan3 fen1 ming2 ， mai3 jiu3 xing2 jiao1 mao4 ling2 tu3 。

## 注释

## 译文

## 赏析
