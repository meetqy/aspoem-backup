---
id: shen-yu-qiu-ci-yun-he-zi-chu-shi-ying-tao
title: 次韻何子楚食櫻桃
titlePinyin: ci4 yun4 he2 zi3 chu3 shi2 ying1 tao2
titleSlug: ci-yun-he-zi-chu-shi-ying-tao
author: 沈與求
authorPinyin: shen3 yu3 qiu2
authorSlug: shen-yu-qiu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 輕衫駿馬飛彈丸，上林花開紛繡團。
- 御厨賜筍未解籜，山櫻亦復登金盤。
- 宗廟薦新勤玉路，凡果紛紛不論數。
- 風清日美雨絲收，朱實烘春燃綠樹。
- 筠籠採擷價萬錢，北人羊酪雅所便。
- 自從燕罷曲江曲，五湖十載身回旋。
- 已作孤蓬任流轉，萬顆徒勞野人獻。
- 故無清夢大明宫，醉倚酡顔浮玉盌。

## 拼音

- qing1 shan1 jun4 ma3 fei1 dan4 wan2 ， shang4 lin2 hua1 kai1 fen1 xiu4 tuan2 。
- yu4 chu2 ci4 sun3 wei4 jie3 tuo4 ， shan1 ying1 yi4 fu4 deng1 jin1 pan2 。
- zong1 miao4 jian4 xin1 qin2 yu4 lu4 ， fan2 guo3 fen1 fen1 bu2 lun4 shu4 。
- feng1 qing1 ri4 mei3 yu3 si1 shou1 ， zhu1 shi2 hong1 chun1 ran2 lü4 shu4 。
- yun2 long2 cai3 xie2 jia4 wan4 qian2 ， bei3 ren2 yang2 lao4 ya3 suo3 bian4 。
- zi4 cong2 yan4 ba4 qu3 jiang1 qu3 ， wu3 hu2 shi2 zai4 shen1 hui2 xuan2 。
- yi3 zuo4 gu1 peng2 ren4 liu2 zhuan3 ， wan4 ke1 tu2 lao2 ye3 ren2 xian4 。
- gu4 wu2 qing1 meng4 da4 ming2 gong1 ， zui4 yi3 tuo2 yan2 fu2 yu4 wan3 。

## 注释

## 译文

## 赏析
