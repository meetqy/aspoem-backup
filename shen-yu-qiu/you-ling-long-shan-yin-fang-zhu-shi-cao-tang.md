---
id: shen-yu-qiu-you-ling-long-shan-yin-fang-zhu-shi-cao-tang
title: 遊玲瓏山因訪朱氏草堂
titlePinyin: you2 ling2 long2 shan1 yin1 fang3 zhu1 shi4 cao3 tang2
titleSlug: you-ling-long-shan-yin-fang-zhu-shi-cao-tang
author: 沈與求
authorPinyin: shen3 yu3 qiu2
authorSlug: shen-yu-qiu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 平生丘壑心，餘事不掛目。
- 藜杖南山來，要使富幽矚。
- 異哉小玲瓏，蟠峙蒼弁腹。
- 修藤結懸崖，飛溜響空曲。
- 伏石卧虎狀，騰拏雜奔鹿。
- 砑然互吞吐，側路劣容足。
- 拂拭古蘚紋，字刻翳新綠。
- 標榜玲瓏名，奇怪殆天屬。
- 捫蘿上絕頂，坦坦類平陸。
- 俯首瞰來蹤，穹然在幽谷。
- 傳聞昔逋客，誅茅此營屋。
- 清魂不可招，千載想遺躅。
- 我思造物巧，妙供幽人祿。
- 揮斤役山祗，斵此一拳玉。
- 雲窗與霧閣，一一相亘屬。
- 豈無部曲衆，猿鶴即更僕。
- 豈無節旄貴，松檜自張纛。
- 此事久棄置，蛛絲網巖麓。
- 翩翩佳公子，心古韻不俗。
- 駕言脱華簮，兹焉卜幽築。
- 終日面巑岏，世故豈容觸。
- 指點空洞姿，喜氣政堪掬。
- 挾策校昔游，健步念須續。
- 亦有招隱詩，薄暮不可讀。

## 拼音

- ping2 sheng1 qiu1 he4 xin1 ， yu2 shi4 bu2 gua4 mu4 。
- li2 zhang4 nan2 shan1 lai2 ， yao4 shi3 fu4 you1 zhu3 。
- yi4 zai1 xiao3 ling2 long2 ， pan2 zhi4 cang1 bian4 fu4 。
- xiu1 teng2 jie2 xuan2 ya2 ， fei1 liu1 xiang3 kong1 qu3 。
- fu2 shi2 wo4 hu3 zhuang4 ， teng2 na2 za2 ben1 lu4 。
- ya4 ran2 hu4 tun1 tu3 ， ce4 lu4 lie4 rong2 zu2 。
- fu2 shi4 gu3 xian3 wen2 ， zi4 ke4 yi4 xin1 lü4 。
- biao1 bang3 ling2 long2 ming2 ， qi2 guai4 dai4 tian1 shu3 。
- men2 luo2 shang4 jue2 ding3 ， tan3 tan3 lei4 ping2 lu4 。
- fu3 shou3 kan4 lai2 zong1 ， qiong2 ran2 zai4 you1 gu3 。
- chuan2 wen2 xi1 bu1 ke4 ， zhu1 mao2 ci3 ying2 wu1 。
- qing1 hun2 bu4 ke3 zhao1 ， qian1 zai4 xiang3 yi2 zhu2 。
- wo3 si1 zao4 wu4 qiao3 ， miao4 gong4 you1 ren2 lu4 。
- hui1 jin1 yi4 shan1 zhi1 ， zhuo2 ci3 yi4 quan2 yu4 。
- yun2 chuang1 yu3 wu4 ge2 ， yi1 yi1 xiang1 gen4 shu3 。
- qi3 wu2 bu4 qu3 zhong4 ， yuan2 he4 ji2 geng4 pu2 。
- qi3 wu2 jie2 mao2 gui4 ， song1 gui4 zi4 zhang1 dao4 。
- ci3 shi4 jiu3 qi4 zhi4 ， zhu1 si1 wang3 yan2 lu4 。
- pian1 pian1 jia1 gong1 zi3 ， xin1 gu3 yun4 bu4 su2 。
- jia4 yan2 tuo1 hua2 zan1 ， zi1 yan1 bu3 you1 zhu4 。
- zhong1 ri4 mian4 cuan2 wan2 ， shi4 gu4 qi3 rong2 chu4 。
- zhi3 dian3 kong1 dong4 zi1 ， xi3 qi4 zheng4 kan1 ju1 。
- xie2 ce4 xiao4 xi1 you2 ， jian4 bu4 nian4 xu1 xu4 。
- yi4 you3 zhao1 yin3 shi1 ， bo2 mu4 bu4 ke3 du2 。

## 注释

## 译文

## 赏析
