---
id: wang-yi-chun-hui-ting-wei-ju-chuan-zi-fu
title: 春暉亭爲櫸川子賦
titlePinyin: chun1 hui1 ting2 wei2 ju3 chuan1 zi3 fu4
titleSlug: chun-hui-ting-wei-ju-chuan-zi-fu
author: 王奕
authorPinyin: wang2 yi4
authorSlug: wang-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 昔人念親心何如，喻彼百草蒙春暉。
- 一川含綠草方長，滿地落紅春已歸。
- 草欲報春春忽改，子欲養親親不待。
- 嗟哉物爾人亦然，對草無言淚如海。
- 陽春有脚還復來，今年花謝明年開。
- 慈親一去不復見，畫圖空寫春風面。
- 櫸川有子思報親，結茅竹亭留白雲。
- 親恩難酬春易過，獨倚欄干怨春暮。
- 寄言孝子須惜時，流光暗促親顔移。
- 春盤薦脆須及早，莫待酒澆墳上草。

## 拼音

- xi1 ren2 nian4 qin1 xin1 he2 ru2 ， yu4 bi3 bai3 cao3 meng2 chun1 hui1 。
- yi4 chuan1 han2 lü4 cao3 fang1 chang2 ， man3 di4 luo4 hong2 chun1 yi3 gui1 。
- cao3 yu4 bao4 chun1 chun1 hu1 gai3 ， zi3 yu4 yang3 qin1 qin1 bu2 dai4 。
- jie1 zai1 wu4 er3 ren2 yi4 ran2 ， dui4 cao3 wu2 yan2 lei4 ru2 hai3 。
- yang2 chun1 you3 jiao3 huan2 fu4 lai2 ， jin1 nian2 hua1 xie4 ming2 nian2 kai1 。
- ci2 qin1 yi2 qu4 bu2 fu4 jian4 ， hua4 tu2 kong1 xie3 chun1 feng1 mian4 。
- ju3 chuan1 you3 zi3 si1 bao4 qin1 ， jie2 mao2 zhu2 ting2 liu2 bai2 yun2 。
- qin1 en1 nan2 chou2 chun1 yi4 guo4 ， du2 yi3 lan2 gan1 yuan4 chun1 mu4 。
- ji4 yan2 xiao4 zi3 xu1 xi1 shi2 ， liu2 guang1 an4 cu4 qin1 yan2 yi2 。
- chun1 pan2 jian4 cui4 xu1 ji2 zao3 ， mo4 dai4 jiu3 jiao1 fen2 shang4 cao3 。

## 注释

## 译文

## 赏析
