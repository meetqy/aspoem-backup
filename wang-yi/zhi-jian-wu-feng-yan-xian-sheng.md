---
id: wang-yi-zhi-jian-wu-feng-yan-xian-sheng
title: 贄見五峰燕先生
titlePinyin: zhi4 jian4 wu3 feng1 yan4 xian1 sheng0
titleSlug: zhi-jian-wu-feng-yan-xian-sheng
author: 王奕
authorPinyin: wang2 yi4
authorSlug: wang-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 康廬崒嵂撐青空，五峰下有神仙翁。
- 黄金爲佩白玉瑣，跨虹飛上燕臺穹。
- 紫垣蒼瑣白日靜，薇花韻的明丹衷。
- 帝謂公田久不井，爲提明月江西東。
- 某邱某壑無隠耳，貯見漢庾堆陳紅。
- 周官六典冢宰事，有功𤱶畝方爲忠。
- 蹇予落魄不耕子，半生煮字悲吟窮。
- 蓋頭不思戀茅屋，負笈遠拜夫子宮。
- 黄河泰華幸一見，於人須識歐陽公。
- 枯根纖芥盡收拾，藥籠未必遺芳藭。
- 品題願借燕許筆，可以報德歌豳風。

## 拼音

- kang1 lu2 zu2 lü4 cheng1 qing1 kong1 ， wu3 feng1 xia4 you3 shen2 xian1 weng1 。
- huang2 jin1 wei2 pei4 bai2 yu4 suo3 ， kua4 hong2 fei1 shang4 yan4 tai2 qiong2 。
- zi3 yuan2 cang1 suo3 bai2 ri4 jing4 ， wei1 hua1 yun4 de0 ming2 dan1 zhong1 。
- di4 wei4 gong1 tian2 jiu3 bu4 jing3 ， wei2 ti2 ming2 yue4 jiang1 xi1 dong1 。
- mou3 qiu1 mou3 he4 wu2 yin3 er3 ， zhu4 jian4 han4 yu3 dui1 chen2 hong2 。
- zhou1 guan1 liu4 dian3 zhong3 zai3 shi4 ， you3 gong1 𤱶 mu3 fang1 wei2 zhong1 。
- jian3 yu3 luo4 po4 bu4 geng1 zi3 ， ban4 sheng1 zhu3 zi4 bei1 yin2 qiong2 。
- gai4 tou2 bu4 si1 lian4 mao2 wu1 ， fu4 ji2 yuan3 bai4 fu1 zi3 gong1 。
- huang2 he2 tai4 hua2 xing4 yi2 jian4 ， wu1 ren2 xu1 shi2 ou1 yang2 gong1 。
- ku1 gen1 xian1 jie4 jin4 shou1 shi0 ， yao4 long2 wei4 bi4 yi2 fang1 qiong2 。
- pin3 ti2 yuan4 jie4 yan4 xu1 bi3 ， ke3 yi3 bao4 de2 ge1 bin1 feng1 。

## 注释

## 译文

## 赏析
