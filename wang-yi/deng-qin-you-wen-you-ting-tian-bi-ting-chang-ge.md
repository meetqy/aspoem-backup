---
id: wang-yi-deng-qin-you-wen-you-ting-tian-bi-ting-chang-ge
title: 登秦郵文遊亭天壁亭長歌
titlePinyin: deng1 qin2 you2 wen2 you2 ting2 tian1 bi4 ting2 chang2 ge1
titleSlug: deng-qin-you-wen-you-ting-tian-bi-ting-chang-ge
author: 王奕
authorPinyin: wang2 yi4
authorSlug: wang-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 湖天澹澹湖水碧，湖風冉冉湖雲收。
- 湖白幾頃菰米地，湖汊幾摺蘆花洲。
- 幾千萬劫走盡夜，三十六鏡磨春秋。
- 江南狂客歸自魯，騎馿載酒遊文遊。
- 文遊已落鐘鼓界，斯文喪矣遊人羞。
- 蚌胎明月吸莘老，鴉背落日悲少游。
- 東坡雙井化異物，神光奕奕穿斗牛。
- 文章不逐歲月老，精爽常與天地流。
- 賞心倘得際美景，薄才自許追前修。
- 安得老米雞距筆，生綃百疋橫戈矛。
- 守臺舊卒年九十，頤隠於臍肩過頭。
- 六十年前邊鄙事，且言且泣氣咽喉。
- 甚言秦欲帝萬世，據此要地置急郵。
- 海田陵谷無定在，如今非項亦非劉。
- 王生感慨重抵掌，驚起一片湖中鷗。
- 鷗飛沒入翠烟裏，乾坤納納歸雙眸。
- 何當飛出天壁外，春風吹散眉峰愁。

## 拼音

- hu2 tian1 dan4 dan4 hu2 shui3 bi4 ， hu2 feng1 ran3 ran3 hu2 yun2 shou1 。
- hu2 bai2 ji1 qing3 gu1 mi3 di4 ， hu2 cha4 ji1 zhe2 lu2 hua1 zhou1 。
- ji1 qian1 wan4 jie2 zou3 jin4 ye4 ， san1 shi2 liu4 jing4 mo2 chun1 qiu1 。
- jiang1 nan2 kuang2 ke4 gui1 zi4 lu3 ， qi2 lu2 zai4 jiu3 you2 wen2 you2 。
- wen2 you2 yi3 luo4 zhong1 gu3 jie4 ， si1 wen2 sang1 yi3 you2 ren2 xiu1 。
- bang4 tai1 ming2 yue4 xi1 shen1 lao3 ， ya1 bei4 luo4 ri4 bei1 shao3 you2 。
- dong1 po1 shuang1 jing3 hua4 yi4 wu4 ， shen2 guang1 yi4 yi4 chuan1 dou4 niu2 。
- wen2 zhang1 bu4 zhu2 sui4 yue4 lao3 ， jing1 shuang3 chang2 yu3 tian1 di4 liu2 。
- shang3 xin1 tang3 de2 ji4 mei3 jing3 ， bao2 cai2 zi4 xu1 zhui1 qian2 xiu1 。
- an1 de2 lao3 mi3 ji1 ju4 bi3 ， sheng1 xiao1 bai3 pi3 heng2 ge1 mao2 。
- shou3 tai2 jiu4 zu2 nian2 jiu3 shi2 ， yi2 yin3 wu1 qi2 jian1 guo4 tou2 。
- liu4 shi2 nian2 qian2 bian1 bi3 shi4 ， qie3 yan2 qie3 qi4 qi4 yan1 hou2 。
- shen4 yan2 qin2 yu4 di4 wan4 shi4 ， ju4 ci3 yao4 di4 zhi4 ji2 you2 。
- hai3 tian2 ling2 gu3 wu2 ding4 zai4 ， ru2 jin1 fei1 xiang4 yi4 fei1 liu2 。
- wang2 sheng1 gan3 kai3 zhong4 di3 zhang3 ， jing1 qi3 yi2 pian4 hu2 zhong1 ou1 。
- ou1 fei1 mei2 ru4 cui4 yan1 li3 ， qian2 kun1 na4 na4 gui1 shuang1 mou2 。
- he2 dang1 fei1 chu1 tian1 bi4 wai4 ， chun1 feng1 chui1 san4 mei2 feng1 chou2 。

## 注释

## 译文

## 赏析
