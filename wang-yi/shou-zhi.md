---
id: wang-yi-shou-zhi
title: 守志
titlePinyin: shou3 zhi4
titleSlug: shou-zhi
author: 王逸
authorPinyin: wang2 yi4
authorSlug: wang-yi
dynasty: 东汉
dynastyPinyin: dong1 han4
dynastySlug: dong-han
tags: [] 
---

## 正文

- 陟玉峦兮逍遥，览高冈兮峣峣。
- 桂树列兮纷敷，吐紫华兮布条。
- 实孔鸾兮所居，今其集兮惟鸮。
- 乌鹊惊兮哑哑，余顾盼兮怊怊。
- 彼日月兮闇昧，障覆天兮祲氛。
- 伊我后兮不聪，焉陈诚兮效忠。
- 摅羽翮兮超俗，游陶遨兮养神。
- 乘六蛟兮蜿蝉，遂驰骋兮升云。
- 扬彗光兮为旗，秉电策兮为鞭。
- 朝晨发兮鄢郢，食时至兮增泉。
- 绕曲阿兮北次，造我车兮南端。
- 谒玄黄兮纳贽，崇忠贞兮弥坚。
- 历九宫兮遍观，睹秘藏兮宝珍。
- 就传说兮骑龙，与织女兮合婚。
- 举天罼兮掩邪，彀天弧兮射奸。
- 随真人兮翱翔，食元气兮长存。
- 望太微兮穆穆，睨三阶兮炳分。
- 相辅政兮成化，建烈业兮垂勋。
- 目瞥瞥兮西没，道遐回兮阻叹。
- 志稸积兮未通，怅敞罔兮自怜。
- 乱曰：
- 天庭明兮云霓藏，三光朗兮镜万方。
- 斥蜥蜴兮进龟龙，策谋从兮翼机衡。
- 配稷契兮恢唐功，嗟英俊兮未为双。

## 拼音

- zhi4 yu4 luan2 xi1 xiao1 yao2 ， lan3 gao1 gang1 xi1 yao2 yao2 。
- gui4 shu4 lie4 xi1 fen1 fu1 ， tu3 zi3 hua2 xi1 bu4 tiao2 。
- shi2 kong3 luan2 xi1 suo3 ju1 ， jin1 qi2 ji2 xi1 wei2 xiao1 。
- wu1 que4 jing1 xi1 ya1 ya1 ， yu2 gu4 pan4 xi1 chao1 chao1 。
- bi3 ri4 yue4 xi1 an4 mei4 ， zhang4 fu4 tian1 xi1 jin4 fen1 。
- yi1 wo3 hou4 xi1 bu4 cong1 ， yan1 chen2 cheng2 xi1 xiao4 zhong1 。
- shu1 yu3 he2 xi1 chao1 su2 ， you2 tao2 ao2 xi1 yang3 shen2 。
- cheng2 liu4 jiao1 xi1 wan1 chan2 ， sui4 chi2 cheng3 xi1 sheng1 yun2 。
- yang2 hui4 guang1 xi1 wei4 qi2 ， bing3 dian4 ce4 xi1 wei4 bian1 。
- chao2 chen2 fa1 xi1 yan1 ying3 ， shi2 shi2 zhi4 xi1 zeng1 quan2 。
- rao4 qu3 a1 xi1 bei3 ci4 ， zao4 wo3 che1 xi1 nan2 duan1 。
- ye4 xuan2 huang2 xi1 na4 zhi4 ， chong2 zhong1 zhen1 xi1 mi2 jian1 。
- li4 jiu3 gong1 xi1 bian4 guan1 ， du3 mi4 cang2 xi1 bao3 zhen1 。
- jiu4 chuan2 shuo1 xi1 qi2 long2 ， yu3 zhi1 nü3 xi1 he2 hun1 。
- ju3 tian1 bi4 xi1 yan3 xie2 ， gou4 tian1 hu2 xi1 she4 jian1 。
- sui2 zhen1 ren2 xi1 ao2 xiang2 ， shi2 yuan2 qi4 xi1 chang2 cun2 。
- wang4 tai4 wei1 xi1 mu4 mu4 ， ni4 san1 jie1 xi1 bing3 fen1 。
- xiang1 fu3 zheng4 xi1 cheng2 hua4 ， jian4 lie4 ye4 xi1 chui2 xun1 。
- mu4 pie1 pie1 xi1 xi1 mei2 ， dao4 xia2 hui2 xi1 zu3 tan4 。
- zhi4 xu4 ji1 xi1 wei4 tong1 ， chang4 chang3 wang3 xi1 zi4 lian2 。
- luan4 yue1 ：
- tian1 ting2 ming2 xi1 yun2 ni2 cang2 ， san1 guang1 lang3 xi1 jing4 wan4 fang1 。
- chi4 xi1 yi4 xi1 jin4 gui1 long2 ， ce4 mou2 cong2 xi1 yi4 ji1 heng2 。
- pei4 ji4 qi4 xi1 hui1 tang2 gong1 ， jie1 ying1 jun4 xi1 wei4 wei4 shuang1 。

## 注释

## 译文

## 赏析
