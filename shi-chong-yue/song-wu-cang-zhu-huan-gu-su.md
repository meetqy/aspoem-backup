---
id: shi-chong-yue-song-wu-cang-zhu-huan-gu-su
title: 送悟藏主還姑蘇
titlePinyin: song4 wu4 cang2 zhu3 huan2 gu1 su1
titleSlug: song-wu-cang-zhu-huan-gu-su
author: 釋崇嶽
authorPinyin: shi4 chong2 yue4
authorSlug: shi-chong-yue
dynasty: 唐
dynastyPinyin: tang2
dynastySlug: tang
tags: [] 
---

## 正文

- 玲瓏巖畔瞥不瞥，豎起脊梁生鐵橛。
- 無端林下錯商量，携手相隨入虎穴。
- 甕裏驀然失却鱉，箇事明明向誰說。
- 彼時只是此時人，誰知眼裏重添屑。
- 我携拄杖奔南北，君入西山恣輕忽。
- 放下蛇頭捋虎鬚，翻身便作白拈賊。
- 太虛全布目前機，生殺交馳誰敢窺。
- 我來一笑重相見，鼻孔由來向下垂。
- 密庵家風徹骨貧，密庵有眼且無筋。
- 將無作有這些子，透這些子能幾人。
- 西風落木天宇迥，君兮不住別峰頂。
- 曹谿一滴杖頭挑，漲起吳江千萬頃。

## 拼音

- ling2 long2 yan2 pan4 pie1 bu0 pie1 ， shu4 qi3 ji3 liang2 sheng1 tie3 jue2 。
- wu2 duan1 lin2 xia4 cuo4 shang1 liang0 ， xie2 shou3 xiang4 sui2 ru4 hu3 xue2 。
- weng4 li3 mo4 ran2 shi1 que4 bie1 ， ge4 shi4 ming2 ming2 xiang4 shui2 shuo1 。
- bi3 shi2 zhi3 shi4 ci3 shi2 ren2 ， shui2 zhi1 yan3 li3 zhong4 tian1 xie4 。
- wo3 xie2 zhu3 zhang4 ben1 nan2 bei3 ， jun1 ru4 xi1 shan1 zi4 qing1 hu1 。
- fang4 xia4 she2 tou2 lü3 hu3 xu1 ， fan1 shen1 bian4 zuo4 bai2 nian1 zei2 。
- tai4 xu1 quan2 bu4 mu4 qian2 ji1 ， sheng1 sha1 jiao1 chi2 shui2 gan3 kui1 。
- wo3 lai2 yi2 xiao4 zhong4 xiang1 jian4 ， bi2 kong3 you2 lai2 xiang4 xia4 chui2 。
- mi4 an1 jia1 feng1 che4 gu3 pin2 ， mi4 an1 you3 yan3 qie3 wu2 jin1 。
- jiang1 wu2 zuo4 you3 zhe4 xie1 zi3 ， tou4 zhe4 xie1 zi3 neng2 ji1 ren2 。
- xi1 feng1 luo4 mu4 tian1 yu3 jiong3 ， jun1 xi1 bu2 zhu4 bie2 feng1 ding3 。
- cao2 xi1 yi4 di1 zhang4 tou2 tiao1 ， zhang3 qi3 wu2 jiang1 qian1 wan4 qing3 。

## 注释

## 译文

## 赏析
