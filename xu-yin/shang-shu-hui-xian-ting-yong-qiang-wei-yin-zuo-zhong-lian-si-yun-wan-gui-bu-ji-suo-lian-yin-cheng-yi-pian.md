---
id: xu-yin-shang-shu-hui-xian-ting-yong-qiang-wei-yin-zuo-zhong-lian-si-yun-wan-gui-bu-ji-suo-lian-yin-cheng-yi-pian
title: 尚書會仙亭詠薔薇夤坐中聯四韻晚歸補緝所聯因成一篇
titlePinyin: shang4 shu1 hui4 xian1 ting2 yong3 qiang2 wei1 yin2 zuo4 zhong1 lian2 si4 yun4 wan3 gui1 bu3 ji2 suo3 lian2 yin1 cheng2 yi4 pian1
titleSlug: shang-shu-hui-xian-ting-yong-qiang-wei-yin-zuo-zhong-lian-si-yun-wan-gui-bu-ji-suo-lian-yin-cheng-yi-pian
author: 徐夤
authorPinyin: xu2 yin2
authorSlug: xu-yin
dynasty: 唐
dynastyPinyin: tang2
dynastySlug: tang
tags: [] 
---

## 正文

- 結綠根株翡翠莖，句芒中夜刺猩猩。
- 景陽妝赴嚴鐘出，楚峽神教暮雨晴。
- 躑躅豈能同日語，玫瑰方可一時呈。
- 風吹嫩帶香苞展，露灑啼思淚點輕。
- 阿母蘂宮期索去，昭君榆塞闕齎行。
- 藂高恐礙含泥燕，架隱宜棲報曙鶯。
- 鬬日只憂燒密葉，映階疑欲讓雙旌。
- 含煙散纈佳人惜，落地遺鈿少妓爭。
- 丹渥不因輸繡段，錢圓誰把買花聲。
- 海棠若要分流品，秋菊春蘭兩恰平。

## 拼音

- jie2 lü4 gen1 zhu1 fei3 cui4 jing4 ， ju4 mang2 zhong1 ye4 ci4 xing1 xing0 。
- jing3 yang2 zhuang1 fu4 yan2 zhong1 chu1 ， chu3 xia2 shen2 jiao4 mu4 yu3 qing2 。
- zhi2 zhu2 qi3 neng2 tong2 ri4 yu3 ， mei2 gui0 fang1 ke3 yi4 shi2 cheng2 。
- feng1 chui1 nen4 dai4 xiang1 bao1 zhan3 ， lu4 sa3 ti2 si1 lei4 dian3 qing1 。
- a1 mu3 rui3 gong1 qi1 suo3 qu4 ， zhao1 jun1 yu2 sai1 que4 ji1 xing2 。
- cong2 gao1 kong3 ai4 han2 ni2 yan4 ， jia4 yin3 yi2 qi1 bao4 shu3 ying1 。
- dou4 ri4 zhi1 you1 shao1 mi4 ye4 ， ying4 jie1 yi2 yu4 rang4 shuang1 jing1 。
- han2 yan1 san4 xie4 jia1 ren2 xi1 ， luo4 di4 yi2 dian4 shao3 ji4 zheng1 。
- dan1 wo4 bu4 yin1 shu1 xiu4 duan4 ， qian2 yuan2 shui2 ba3 mai3 hua1 sheng1 。
- hai3 tang2 ruo4 yao4 fen1 liu2 pin3 ， qiu1 ju2 chun1 lan2 liang3 qia4 ping2 。

## 注释

## 译文

## 赏析
