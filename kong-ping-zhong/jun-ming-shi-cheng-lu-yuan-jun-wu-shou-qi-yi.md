---
id: kong-ping-zhong-jun-ming-shi-cheng-lu-yuan-jun-wu-shou-qi-yi
title: 郡名詩呈呂元鈞五首  其一
titlePinyin: jun4 ming2 shi1 cheng2 lü3 yuan2 jun1 wu3 shou3     qi2 yi1
titleSlug: jun-ming-shi-cheng-lu-yuan-jun-wu-shou-qi-yi
author: 孔平仲
authorPinyin: kong3 ping2 zhong4
authorSlug: kong-ping-zhong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 元鈞家成都，洪秀稟天質。
- 紫微耀文采，青鎖聯近密。
- 德全無所累，道在固不屈。
- 暮年徙江湖，寓舍安蓬蓽。
- 種花憐衛足，養烏愛均一。
- 南軒幽興發，北牖高臥佚。
- 福慶有諸郎，壽康踰七帙。
- 循環視天理，一馬齊萬物。
- 我進亦隨隨，衰白紆郡紱。
- 屢聞曠達論，頓覺蒙陋失。
- 秋風吹楚澤，黄葉弄蕭瑟。
- 潭水凝練光，衡門刻霜骨。
- 登樓足嘉景，分務饒暇日。
- 且復相從游，新醅侑梨栗。

## 拼音

- yuan2 jun1 jia1 cheng2 du1 ， hong2 xiu4 bing3 tian1 zhi4 。
- zi3 wei1 yao4 wen2 cai3 ， qing1 suo3 lian2 jin4 mi4 。
- de2 quan2 wu2 suo3 lei3 ， dao4 zai4 gu4 bu4 qu1 。
- mu4 nian2 xi3 jiang1 hu2 ， yu4 she4 an1 peng2 bi4 。
- zhong3 hua1 lian2 wei4 zu2 ， yang3 wu1 ai4 jun1 yi1 。
- nan2 xuan1 you1 xing1 fa1 ， bei3 you3 gao1 wo4 yi4 。
- fu2 qing4 you3 zhu1 lang2 ， shou4 kang1 yu2 qi1 zhi4 。
- xun2 huan2 shi4 tian1 li3 ， yi4 ma3 qi2 wan4 wu4 。
- wo3 jin4 yi4 sui2 sui2 ， shuai1 bai2 yu1 jun4 fu2 。
- lü3 wen2 kuang4 da2 lun4 ， dun4 jue2 meng2 lou4 shi1 。
- qiu1 feng1 chui1 chu3 ze2 ， huang2 ye4 nong4 xiao1 se4 。
- tan2 shui3 ning2 lian4 guang1 ， heng2 men2 ke4 shuang1 gu3 。
- deng1 lou2 zu2 jia1 jing3 ， fen1 wu4 rao2 xia2 ri4 。
- qie3 fu4 xiang1 cong2 you2 ， xin1 pei1 you4 li2 li4 。

## 注释

## 译文

## 赏析
