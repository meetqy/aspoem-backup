---
id: kong-ping-zhong-er-shi-ba-xiu-ji-yun-sou
title: 二十八宿寄芸叟
titlePinyin: er4 shi2 ba1 xiu4 ji4 yun2 sou3
titleSlug: er-shi-ba-xiu-ji-yun-sou
author: 孔平仲
authorPinyin: kong3 ping2 zhong4
authorSlug: kong-ping-zhong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 張公角立孰敢先，亢宗自許英妙年。
- 捕逐氐羌先著鞭，文房餘思如涌泉。
- 題詩寫心蟠遠烟，黑蛟矯尾明秋淵。
- 南箕吐舌風墮鳶，弱羽斗落郴江邊。
- 蝸牛客舍弔影眠，寒女晚嫁私自憐。
- 誰知虛實久粲然，安危之理如循環。
- 歸來藏室閱青編，東壁步武追神仙。
- 綉衣白簡猶奎躔，體健不復婁金丸。
- 腸胃充實頰骨堅，昴宿老人飛上天。
- 志願未畢西餽邊，野鸛礪觜不啄羶。
- 曾參殺人知謬傳，賞花墜井皆妄言。
- 載鬼一車疑已捐，人欲折柳送公船。
- 去同衆星環紫垣，張公張公人最賢。
- 丹鳳奮翼蔚高鶱，更調玉軫續薰弦。

## 拼音

- zhang1 gong1 jiao3 li4 shu2 gan3 xian1 ， kang4 zong1 zi4 xu1 ying1 miao4 nian2 。
- bu3 zhu2 di1 qiang1 xian1 zhu4 bian1 ， wen2 fang2 yu2 si1 ru2 yong3 quan2 。
- ti2 shi1 xie3 xin1 pan2 yuan3 yan1 ， hei1 jiao1 jiao3 wei3 ming2 qiu1 yuan1 。
- nan2 ji1 tu3 she2 feng1 duo4 yuan1 ， ruo4 yu3 dou4 luo4 chen1 jiang1 bian1 。
- wo1 niu2 ke4 she4 diao4 ying3 mian2 ， han2 nü3 wan3 jia4 si1 zi4 lian2 。
- shui2 zhi1 xu1 shi2 jiu3 can4 ran2 ， an1 wei1 zhi1 li3 ru2 xun2 huan2 。
- gui1 lai2 cang2 shi4 yue4 qing1 bian1 ， dong1 bi4 bu4 wu3 zhui1 shen2 xian1 。
- xiu4 yi1 bai2 jian3 you2 kui2 chan2 ， ti3 jian4 bu2 fu4 lou2 jin1 wan2 。
- chang2 wei4 chong1 shi2 jia2 gu3 jian1 ， mao3 su4 lao3 ren2 fei1 shang4 tian1 。
- zhi4 yuan4 wei4 bi4 xi1 kui4 bian1 ， ye3 guan4 li4 zi1 bu4 zhuo2 shan1 。
- ceng2 can1 sha1 ren2 zhi1 miu4 chuan2 ， shang3 hua1 zhui4 jing3 jie1 wang4 yan2 。
- zai4 gui3 yi4 ju1 yi2 yi3 juan1 ， ren2 yu4 zhe2 liu3 song4 gong1 chuan2 。
- qu4 tong2 zhong4 xing1 huan2 zi3 yuan2 ， zhang1 gong1 zhang1 gong1 ren2 zui4 xian2 。
- dan1 feng4 fen4 yi4 wei4 gao1 xian1 ， geng4 diao4 yu4 zhen3 xu4 xun1 xian2 。

## 注释

## 译文

## 赏析
