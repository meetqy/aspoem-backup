---
id: kong-ping-zhong-ji-yun-sou-nian-xiong
title: 寄芸叟年兄
titlePinyin: ji4 yun2 sou3 nian2 xiong1
titleSlug: ji-yun-sou-nian-xiong
author: 孔平仲
authorPinyin: kong3 ping2 zhong4
authorSlug: kong-ping-zhong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 垂天雄翮摶海風，窮高極遠志不同。
- 盛年折桂心未歉，磨刀水際思平戎。
- 西羌活擒偶失手，天南星墮郴山中。
- 未甘遂葬江魚腹，當歸入覲明光宮。
- 何嘗僕射干薦舉，芸臺烏府選擇公。
- 蛟龍齒角老愈硬，楩楠材格寒更濃。
- 恥爲葳蕤要節目，預知子不見從容。
- 川峽揭節建大戟，服紫腰金薄賞功。
- 暮年車轄徙荆楚，江離摇碧水蓼紅。
- 橘洲橋口皆莽草，賈傅井中苔已空。
- 我已衰白斂一郡，附子餘光聊養蒙。
- 嘗言早休乃良策，倚空親想蓮花峰。
- 請君先去采芝朮，我續隨子棲蒿蓬。
- 水甘松香真勝境，雲滑石險多行蹤。
- 半天河漢傾瀑布，自然銅吼聞霜鐘。
- 董仙種杏人競取，淵明石床蒼蘚封。
- 怡神麯糵有妙理，禾收石斛歲屢豐。
- 林迥岩屋尤可徧，溪間小橋橫木通。
- 手捫松蘿攀紫葛，清凉半夏如秋冬。
- 黄精久餌助冰雪，與君同作白頭翁。

## 拼音

- chui2 tian1 xiong2 he2 tuan2 hai3 feng1 ， qiong2 gao1 ji2 yuan3 zhi4 bu4 tong2 。
- sheng4 nian2 zhe2 gui4 xin1 wei4 qian4 ， mo2 dao1 shui3 ji4 si1 ping2 rong2 。
- xi1 qiang1 huo2 qin2 ou3 shi1 shou3 ， tian1 nan2 xing1 duo4 chen1 shan1 zhong1 。
- wei4 gan1 sui4 zang4 jiang1 yu2 fu4 ， dang1 gui1 ru4 jin4 ming2 guang1 gong1 。
- he2 chang2 pu2 she4 gan4 jian4 ju3 ， yun2 tai2 wu1 fu3 xuan3 ze2 gong1 。
- jiao1 long2 chi3 jiao3 lao3 yu4 ying4 ， pian2 nan2 cai2 ge2 han2 geng4 nong2 。
- chi3 wei2 wei1 rui2 yao4 jie2 mu4 ， yu4 zhi1 zi3 bu2 jian4 cong2 rong2 。
- chuan1 xia2 jie1 jie2 jian4 da4 ji3 ， fu2 zi3 yao1 jin1 bao2 shang3 gong1 。
- mu4 nian2 ju1 xia2 xi3 jing1 chu3 ， jiang1 li2 yao2 bi4 shui3 liao3 hong2 。
- ju2 zhou1 qiao2 kou3 jie1 mang3 cao3 ， jia3 fu4 jing3 zhong1 tai2 yi3 kong1 。
- wo3 yi3 shuai1 bai2 lian3 yi2 jun4 ， fu4 zi3 yu2 guang1 liao2 yang3 meng2 。
- chang2 yan2 zao3 xiu1 nai3 liang2 ce4 ， yi3 kong1 qin1 xiang3 lian2 hua1 feng1 。
- qing3 jun1 xian1 qu4 cai3 zhi1 zhu2 ， wo3 xu4 sui2 zi3 qi1 hao1 peng2 。
- shui3 gan1 song1 xiang1 zhen1 sheng4 jing4 ， yun2 hua2 shi2 xian3 duo1 xing2 zong1 。
- ban4 tian1 he2 han4 qing1 pu4 bu4 ， zi4 ran2 tong2 hou3 wen2 shuang1 zhong1 。
- dong3 xian1 zhong3 xing4 ren2 jing4 qu3 ， yuan1 ming2 shi2 chuang2 cang1 xian3 feng1 。
- yi2 shen2 qu1 nie4 you3 miao4 li3 ， he2 shou1 shi2 hu2 sui4 lü3 feng1 。
- lin2 jiong3 yan2 wu1 you2 ke3 bian4 ， xi1 jian4 xiao3 qiao2 heng2 mu4 tong1 。
- shou3 men2 song1 luo2 pan1 zi3 ge3 ， qing1 liang2 ban4 xia4 ru2 qiu1 dong1 。
- huang2 jing1 jiu3 er3 zhu4 bing1 xue3 ， yu3 jun1 tong2 zuo4 bai2 tou2 weng1 。

## 注释

## 译文

## 赏析
