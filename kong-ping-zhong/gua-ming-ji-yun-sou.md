---
id: kong-ping-zhong-gua-ming-ji-yun-sou
title: 卦名寄芸叟
titlePinyin: gua4 ming2 ji4 yun2 sou3
titleSlug: gua-ming-ji-yun-sou
author: 孔平仲
authorPinyin: kong3 ping2 zhong4
authorSlug: kong-ping-zhong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 小豐猶可喜，况此大有年。
- 流庸已歸妹，獄訟久蕭然。
- 明聖臨六合，吁俞萃羣賢。
- 乾坤協氣滿，井邑歡聲連。
- 張公性謙靜，玉節鎮湘壖。
- 茇舍富暇豫，鈴齋恒晝眠。
- 萬家人喜悅，鄰壤蒙安全。
- 譬如泰山雲，益此涸轍泉。
- 我鄙無所解，昔隨公得仙。
- 超升已連帥，羈旅今華顛。
- 屬郡損末理，郵筒賁新篇。
- 坎坎我鼓腹，咸韶媿朱弦。
- 暌乖每自念，姤遇兩何緣。
- 野色小過雨，秋聲漸號蟬。
- 園林凄剝落，樓觀蔚騰騫。
- 曳履烟景外，支頤嵐翠前。
- 嘗聞東晉士，多聞遠師禪。
- 盛世非否塞，微生自屯邅。
- 廬岳决遯去，老夫無妄言。
- 迹同人間世，心鍊鼎中鉛。
- 流俗若飛蠱，困途多墮鳶。
- 相需緱嶺上，一比洪崖肩。

## 拼音

- xiao3 feng1 you2 ke3 xi3 ， kuang4 ci3 da4 you3 nian2 。
- liu2 yong1 yi3 gui1 mei4 ， yu4 song4 jiu3 xiao1 ran2 。
- ming2 sheng4 lin2 liu4 he2 ， xu1 yu2 cui4 qun2 xian2 。
- qian2 kun1 xie2 qi4 man3 ， jing3 yi4 huan1 sheng1 lian2 。
- zhang1 gong1 xing4 qian1 jing4 ， yu4 jie2 zhen4 xiang1 ruan2 。
- ba2 she4 fu4 xia2 yu4 ， ling2 zhai1 heng2 zhou4 mian2 。
- wan4 jia1 ren2 xi3 yue4 ， lin2 rang3 meng2 an1 quan2 。
- pi4 ru2 tai4 shan1 yun2 ， yi4 ci3 he2 zhe2 quan2 。
- wo3 bi3 wu2 suo3 jie3 ， xi1 sui2 gong1 de2 xian1 。
- chao1 sheng1 yi3 lian2 shuai4 ， ji1 lü3 jin1 hua2 dian1 。
- shu3 jun4 sun3 mo4 li3 ， you2 tong3 bi4 xin1 pian1 。
- kan3 kan3 wo3 gu3 fu4 ， xian2 shao2 kui4 zhu1 xian2 。
- kui2 guai1 mei3 zi4 nian4 ， gou4 yu4 liang3 he2 yuan2 。
- ye3 se4 xiao3 guo4 yu3 ， qiu1 sheng1 jian4 hao4 chan2 。
- yuan2 lin2 qi1 bao1 luo4 ， lou2 guan1 wei4 teng2 qian1 。
- ye4 lü3 yan1 jing3 wai4 ， zhi1 yi2 lan2 cui4 qian2 。
- chang2 wen2 dong1 jin4 shi4 ， duo1 wen2 yuan3 shi1 shan4 。
- sheng4 shi4 fei1 fou3 sai1 ， wei1 sheng1 zi4 tun2 zhan1 。
- lu2 yue4 jue2 dun4 qu4 ， lao3 fu1 wu2 wang4 yan2 。
- ji4 tong2 ren2 jian4 shi4 ， xin1 lian4 ding3 zhong1 qian1 。
- liu2 su2 ruo4 fei1 gu3 ， kun4 tu2 duo1 duo4 yuan1 。
- xiang1 xu1 gou1 ling3 shang4 ， yi4 bi3 hong2 ya2 jian1 。

## 注释

## 译文

## 赏析
