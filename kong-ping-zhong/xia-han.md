---
id: kong-ping-zhong-xia-han
title: 夏旱
titlePinyin: xia4 han4
titleSlug: xia-han
author: 孔平仲
authorPinyin: kong3 ping2 zhong4
authorSlug: kong-ping-zhong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 元豐四年夏六月，旱風揚塵日流血。
- 高田已白低田乾，陂池行車井泉竭。
- 多稼如雲欲成就，天胡不仁忍斷絕。
- 雷聲隆隆電摇幟，雨竟無成空混熱。
- 如聞大河决北方，目極千里波濤黄。
- 我願蛟龍卷此水，洒落東南救焦死。
- 又聞戎瀘方用兵，戰車甲馬穿雲行。
- 安得疏江擁三峽，餘波末流灌百城。
- 分支引派入南畝，盡使枯槁得復生。
- 志大心勞竟何補，仰視雲漢高溟溟。
- 吾徒祿食固可飽，更願眼前無餓莩。

## 拼音

- yuan2 feng1 si4 nian2 xia4 liu4 yue4 ， han4 feng1 yang2 chen2 ri4 liu2 xue4 。
- gao1 tian2 yi3 bai2 di1 tian2 qian2 ， bei1 chi2 xing2 ju1 jing3 quan2 jie2 。
- duo1 jia4 ru2 yun2 yu4 cheng2 jiu4 ， tian1 hu2 bu4 ren2 ren3 duan4 jue2 。
- lei2 sheng1 long2 long2 dian4 yao2 zhi4 ， yu3 jing4 wu2 cheng2 kong1 hun4 re4 。
- ru2 wen2 da4 he2 jue2 bei3 fang1 ， mu4 ji2 qian1 li3 bo1 tao1 huang2 。
- wo3 yuan4 jiao1 long2 juan4 ci3 shui3 ， sa3 luo4 dong1 nan2 jiu4 jiao1 si3 。
- you4 wen2 rong2 lu2 fang1 yong4 bing1 ， zhan4 ju1 jia3 ma3 chuan1 yun2 xing2 。
- an1 de2 shu1 jiang1 yong1 san1 xia2 ， yu2 bo1 mo4 liu2 guan4 bai3 cheng2 。
- fen1 zhi1 yin3 pai4 ru4 nan2 mu3 ， jin4 shi3 ku1 gao3 de2 fu4 sheng1 。
- zhi4 da4 xin1 lao2 jing4 he2 bu3 ， yang3 shi4 yun2 han4 gao1 ming2 ming2 。
- wu2 tu2 lu4 shi2 gu4 ke3 bao3 ， geng4 yuan4 yan3 qian2 wu2 e4 piao3 。

## 注释

## 译文

## 赏析
