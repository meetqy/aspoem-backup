---
id: cheng-bi-zhu-ying-yao-hong
title: 烛影摇红
titlePinyin: zhu2 ying3 yao2 hong2
titleSlug: zhu-ying-yao-hong
author: 程珌
authorPinyin: cheng2 bi4
authorSlug: cheng-bi
dynasty: 宋
dynastyPinyin: song4
dynastySlug: song
tags: []
---

## 正文

- 青旆摇风，朱帘漏月黄昏早。
- 蓬山万叠忽蜚来，上有千灯照。
- 和气祥烟缭绕。
- 映琼楼、五云缥缈。
- 青裙缟袂，乱吹繁弦，九衢欢笑。
- 元是琴堂，十分管领春光到。
- 手移星宿下人寰，招客来仙岛。
- 信道邦人见少。
- 彷佛似、皇都春好。
- 明年只恐，鳌山扈从，随班清晓。

## 拼音

- qing1 pei4 yao2 feng1 ， zhu1 lian2 lou4 yue4 huang2 hun1 zao3 。
- peng2 shan1 wan4 die2 hu1 fei1 lai2 ， shang4 you3 qian1 deng1 zhao4 。
- he2 qi4 xiang2 yan1 liao2 rao4 。
- ying4 qiong2 lou2 、 wu3 yun2 piao1 miao3 。
- qing1 qun2 gao3 mei4 ， luan4 chui1 fan2 xian2 ， jiu3 qu2 huan1 xiao4 。
- yuan2 shi4 qin2 tang2 ， shi2 fen1 guan3 ling3 chun1 guang1 dao4 。
- shou3 yi2 xing1 xiu4 xia4 ren2 huan2 ， zhao1 ke4 lai2 xian1 dao3 。
- xin4 dao4 bang1 ren2 jian4 shao3 。
- fang3 fu2 si4 、 huang2 dou1 chun1 hao3 。
- ming2 nian2 zhi3 kong3 ， ao2 shan1 hu4 cong2 ， sui2 ban1 qing1 xiao3 。

## 注释

## 译文

## 赏析
