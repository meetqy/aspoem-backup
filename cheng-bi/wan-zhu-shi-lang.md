---
id: cheng-bi-wan-zhu-shi-lang
title: 輓朱侍郎
titlePinyin: wan3 zhu1 shi4 lang2
titleSlug: wan-zhu-shi-lang
author: 程珌
authorPinyin: cheng2 bi4
authorSlug: cheng-bi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 卜宅從先壟，駕言練日良。
- 飛盖騖玄駟，古柳被龍㡛。
- 按轡且徐驅，聽歌薤露章。
- 憶昔朱峯仙，浩劫思陶唐。
- 貂蟬換羽衣，翩然來帝旁。
- 西車極岷峩，南佩窺瀟湘。
- 高牙開桂林，瑞節照襄陽。
- 多少經綸業，春風散八荒。
- 歸來不言功，低簪鴛鷺行。
- 一朝侍甘泉，天渥方對敭。
- 堂堂山立姿，九尺鬢眉蒼。
- 胡爲勇不留，瑶宮去路長。
- 夫人有令德，威鳳趣歸凰。
- 輪摩同入道，未忍遽相忘。
- 春天渺無際，春花堪斷腸。
- 祇今楓林崗，雙玉一時藏。
- 西南多甘棠，日莫人凄凉。
- 風月三千篇，爛爛光生香。
- 佳郎與快婿，門戶未渠央。
- 三者無一憾，嗚呼公不亡。

## 拼音

- bu3 zhai2 cong2 xian1 long3 ， jia4 yan2 lian4 ri4 liang2 。
- fei1 gai4 wu4 xuan2 si4 ， gu3 liu3 bei4 long2 㡛。
- an4 pei4 qie3 xu2 qu1 ， ting1 ge1 xie4 lu4 zhang1 。
- yi4 xi1 zhu1 feng1 xian1 ， hao4 jie2 si1 tao2 tang2 。
- diao1 chan2 huan4 yu3 yi1 ， pian1 ran2 lai2 di4 pang2 。
- xi1 ju1 ji2 min2 e2 ， nan2 pei4 kui1 xiao1 xiang1 。
- gao1 ya2 kai1 gui4 lin2 ， rui4 jie2 zhao4 xiang1 yang2 。
- duo1 shao3 jing1 lun2 ye4 ， chun1 feng1 san4 ba1 huang1 。
- gui1 lai2 bu4 yan2 gong1 ， di1 zan1 yuan1 lu4 xing2 。
- yi4 zhao1 shi4 gan1 quan2 ， tian1 wo4 fang1 dui4 yang2 。
- tang2 tang2 shan1 li4 zi1 ， jiu3 chi3 bin4 mei2 cang1 。
- hu2 wei2 yong3 bu4 liu2 ， yao2 gong1 qu4 lu4 chang2 。
- fu1 ren2 you3 ling4 de2 ， wei1 feng4 qu4 gui1 huang2 。
- lun2 mo2 tong2 ru4 dao4 ， wei4 ren3 ju4 xiang1 wang4 。
- chun1 tian1 miao3 wu2 ji4 ， chun1 hua1 kan1 duan4 chang2 。
- qi2 jin1 feng1 lin2 gang3 ， shuang1 yu4 yi4 shi2 cang2 。
- xi1 nan2 duo1 gan1 tang2 ， ri4 mo4 ren2 qi1 liang2 。
- feng1 yue4 san1 qian1 pian1 ， lan4 lan4 guang1 sheng1 xiang1 。
- jia1 lang2 yu3 kuai4 xu4 ， men2 hu4 wei4 qu2 yang1 。
- san1 zhe3 wu2 yi2 han4 ， wu1 hu1 gong1 bu4 wang2 。

## 注释

## 译文

## 赏析
