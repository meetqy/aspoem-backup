---
id: cheng-bi-yong-bai-liang-ti-ti-shi-jing-zhai
title: 用柏梁體題式敬齋
titlePinyin: yong4 bai3 liang2 ti3 ti2 shi4 jing4 zhai1
titleSlug: yong-bai-liang-ti-ti-shi-jing-zhai
author: 程珌
authorPinyin: cheng2 bi4
authorSlug: cheng-bi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 惟古知哲粲青編，胡爲典獄難其賢。
- 皋陶蘇公相後先，舍是未見書聯翩。
- 果哉知仁人難全，未得其情智欲研。
- 既悉其罪乃寬旃，吾心鈞石何所偏。
- 服而舍之天則然，畫冠不犯何由緣。
- 教明化洽上所宣，上失其道民乃愆。
- 又復淫刑如蔓延，立法初意浸天淵。
- 苗民作威天棄捐，聖神應運符握乾。
- 春風甘雨徧八埏，內外建官相綜絟。
- 州復設掾職其專，此蓋椎輪當益虔。
- 縣令獄掾非充員，渠用資格宜加銓。
- 邢君天資靜不儇，且嘗一飲詩書泉。
- 大府獄市來闐闐，嚴明之長日趨前。
- 莫難此時周折還，三年一心上通天。
- 荻苗水長問歸船，而君胡爲華此扁。
- 吾非空扁乃心傳，上遡蘇公歲二千，下視方來漫無邊。
- 吾乃𦕈然立中焉，來者式之不計年。

## 拼音

- wei2 gu3 zhi1 zhe2 can4 qing1 bian1 ， hu2 wei2 dian3 yu4 nan2 qi2 xian2 。
- gao1 tao2 su1 gong1 xiang4 hou4 xian1 ， she4 shi4 wei4 jian4 shu1 lian2 pian1 。
- guo3 zai1 zhi1 ren2 ren2 nan2 quan2 ， wei4 de2 qi2 qing2 zhi4 yu4 yan2 。
- ji4 xi1 qi2 zui4 nai3 kuan1 zhan1 ， wu2 xin1 jun1 shi2 he2 suo3 pian1 。
- fu2 er2 she4 zhi1 tian1 ze2 ran2 ， hua4 guan1 bu2 fan4 he2 you2 yuan2 。
- jiao4 ming2 hua4 qia4 shang4 suo3 xuan1 ， shang4 shi1 qi2 dao4 min2 nai3 qian1 。
- you4 fu4 yin2 xing2 ru2 man4 yan2 ， li4 fa3 chu1 yi4 jin4 tian1 yuan1 。
- miao2 min2 zuo4 wei1 tian1 qi4 juan1 ， sheng4 shen2 ying1 yun4 fu2 wo4 qian2 。
- chun1 feng1 gan1 yu3 bian4 ba1 shan1 ， nei4 wai4 jian4 guan1 xiang1 zong1 quan2 。
- zhou1 fu4 she4 yuan4 zhi2 qi2 zhuan1 ， ci3 gai4 zhui1 lun2 dang1 yi4 qian2 。
- xian4 ling4 yu4 yuan4 fei1 chong1 yuan2 ， qu2 yong4 zi1 ge2 yi2 jia1 quan2 。
- xing2 jun1 tian1 zi1 jing4 bu4 xuan1 ， qie3 chang2 yi4 yin3 shi1 shu1 quan2 。
- da4 fu3 yu4 shi4 lai2 tian2 tian2 ， yan2 ming2 zhi1 chang2 ri4 qu1 qian2 。
- mo4 nan2 ci3 shi2 zhou1 zhe2 huan2 ， san1 nian2 yi4 xin1 shang4 tong1 tian1 。
- di2 miao2 shui3 chang2 wen4 gui1 chuan2 ， er2 jun1 hu2 wei2 hua2 ci3 bian3 。
- wu2 fei1 kong1 bian3 nai3 xin1 chuan2 ， shang4 su4 su1 gong1 sui4 er4 qian1 ， xia4 shi4 fang1 lai2 man4 wu2 bian1 。
- wu2 nai3 𦕈 ran2 li4 zhong1 yan1 ， lai2 zhe3 shi4 zhi1 bu2 ji4 nian2 。

## 注释

## 译文

## 赏析
