---
id: yang-zi-xian-mu-lan-hua-man
title: 木兰花慢
titlePinyin: mu4 lan2 hua1 man4
titleSlug: mu-lan-hua-man
author: 杨子咸
authorPinyin: yang2 zi3 xian2
authorSlug: yang-zi-xian
dynasty: 宋
dynastyPinyin: song4
dynastySlug: song
tags: []
---

## 正文

- 紫凋红落后，忽十丈，玉虬横。
- 望众绿帏中，蓝田璞碎，鲛室珠倾。
- 柔条系风无力，更不禁、连日峭寒清。
- 空与蝶圆香梦，枉教莺诉春情。
- 深深。
- 苔径悄无人。
- 栏槛湿香尘。
- 叹宝髻髼松，粉铅狼藉，谁管飘零。
- 不愁素云易散，恨此花、开后更无春。
- 安得胡床月夜，玉醅满蘸瑶英。

## 拼音

- zi3 diao1 hong2 luo4 hou4 ， hu1 shi2 zhang4 ， yu4 qiu2 heng2 。
- wang4 zhong4 lü4 wei2 zhong1 ， lan2 tian2 pu2 sui4 ， jiao1 shi4 zhu1 qing1 。
- rou2 tiao2 xi4 feng1 wu2 li4 ， geng4 bu4 jin1 、 lian2 ri4 qiao4 han2 qing1 。
- kong1 yu3 die2 yuan2 xiang1 meng4 ， wang3 jiao4 ying1 su4 chun1 qing2 。
- shen1 shen1 。
- tai2 jing4 qiao1 wu2 ren2 。
- lan2 kan3 shi1 xiang1 chen2 。
- tan4 bao3 ji4 peng2 song1 ， fen3 qian1 lang2 ji2 ， shui2 guan3 piao1 ling2 。
- bu4 chou2 su4 yun2 yi4 san4 ， hen4 ci3 hua1 、 kai1 hou4 geng4 wu2 chun1 。
- an1 de2 hu2 chuang2 yue4 ye4 ， yu4 pei1 man3 zhan4 yao2 ying1 。

## 注释

## 译文

## 赏析
