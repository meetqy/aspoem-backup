---
id: lu-shou-huai-su-shang-ren-cao-shu-ge
title: 懷素上人草書歌
titlePinyin: huai2 su4 shang4 ren2 cao3 shu1 ge1
titleSlug: huai-su-shang-ren-cao-shu-ge
author: 魯收
authorPinyin: lu3 shou1
authorSlug: lu-shou
dynasty: 唐
dynastyPinyin: tang2
dynastySlug: tang
tags: [] 
---

## 正文

- 吾觀文士多利用，筆精墨妙誠堪重。
- 身上藝能無不通，就中草聖最天縱。
- 有時興酣發神機，抽毫點墨縱橫揮。
- 風聲吼烈隨手起，龍蛇迸落空壁飛。
- 連拂數行勢不絕，藤懸查蹙生奇節。
- 劃然放縱驚雲濤，或時頓挫縈豪髮。
- 自言轉腕無所拘，大笑羲之用陣圖。
- 狂來紙盡勢不盡，投筆抗聲連叫呼。
- 信知鬼神助此道，墨池未盡書已好。
- 行路談君口不容，滿堂觀者空絕倒。
- 所恨時人多笑聲，唯知賤實翻貴名。
- 觀爾向來三五字，顛奇何謝張先生。

## 拼音

- wu2 guan1 wen2 shi4 duo1 li4 yong4 ， bi3 jing1 mo4 miao4 cheng2 kan1 zhong4 。
- shen1 shang4 yi4 neng2 wu2 bu4 tong1 ， jiu4 zhong1 cao3 sheng4 zui4 tian1 zong4 。
- you3 shi2 xing1 han1 fa1 shen2 ji1 ， chou1 hao2 dian3 mo4 zong4 heng2 hui1 。
- feng1 sheng1 hou3 lie4 sui2 shou3 qi3 ， long2 she2 beng4 luo4 kong1 bi4 fei1 。
- lian2 fu2 shu4 xing2 shi4 bu4 jue2 ， teng2 xuan2 cha2 cu4 sheng1 qi2 jie2 。
- hua2 ran2 fang4 zong4 jing1 yun2 tao1 ， huo4 shi2 dun4 cuo4 ying2 hao2 fa4 。
- zi4 yan2 zhuan3 wan4 wu2 suo3 ju1 ， da4 xiao4 xi1 zhi1 yong4 zhen4 tu2 。
- kuang2 lai2 zhi3 jin4 shi4 bu2 jin4 ， tou2 bi3 kang4 sheng1 lian2 jiao4 hu1 。
- xin4 zhi1 gui3 shen2 zhu4 ci3 dao4 ， mo4 chi2 wei4 jin4 shu1 yi3 hao3 。
- xing2 lu4 tan2 jun1 kou3 bu4 rong2 ， man3 tang2 guan1 zhe3 kong1 jue2 dao3 。
- suo3 hen4 shi2 ren2 duo1 xiao4 sheng1 ， wei2 zhi1 jian4 shi2 fan1 gui4 ming2 。
- guan1 er3 xiang4 lai2 san1 wu3 zi4 ， dian1 qi2 he2 xie4 zhang1 xian1 sheng0 。

## 注释

## 译文

## 赏析
