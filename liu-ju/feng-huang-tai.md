---
id: liu-ju-feng-huang-tai
title: 鳳凰臺
titlePinyin: feng4 huang2 tai2
titleSlug: feng-huang-tai
author: 劉榘
authorPinyin: liu2 ju3
authorSlug: liu-ju
dynasty: 唐
dynastyPinyin: tang2
dynastySlug: tang
tags: [] 
---

## 正文

- 鳳臺何亭亭，迥與雨華對。
- 憑高一登眺，秋事渺無際。
- 鷺洲賞心前，牛首秦淮外。
- 萬疊雲稼橫，百纜風檣會。
- 睠言簿書隙，載酒邀華旆。
- 翰林詩百篇，生公法三昧。
- 皮膚雖不似，妙趣總相類。
- 懷古睇平蕪，可但高李輩。
- 憶昔耿與韓，造膝陳大計。
- 高光課厥成，一語不相戾。
- 江淮今清晏，河路尚腥穢。
- 蛇豕相噬吞，天已厭戎裔。
- 箕歛民弗堪，惡稔將自斃。
- 憤激聞雞舞，慷慨中流誓。
- 尺棰仗皇靈，喋血笞其背。
- 燕然彼有石，深刻詔來世。
- 兵强在食足，萬竈餘廩廥。
- 叶奏酇侯功，接武文石陛。

## 拼音

- feng4 tai2 he2 ting2 ting2 ， jiong3 yu3 yu3 hua2 dui4 。
- ping2 gao1 yi1 deng1 tiao4 ， qiu1 shi4 miao3 wu2 ji4 。
- lu4 zhou1 shang3 xin1 qian2 ， niu2 shou3 qin2 huai2 wai4 。
- wan4 die2 yun2 jia4 heng2 ， bai3 lan3 feng1 qiang2 hui4 。
- juan4 yan2 bo2 shu1 xi4 ， zai4 jiu3 yao1 hua2 pei4 。
- han4 lin2 shi1 bai3 pian1 ， sheng1 gong1 fa3 san1 mei4 。
- pi2 fu1 sui1 bu2 si4 ， miao4 qu4 zong3 xiang1 lei4 。
- huai2 gu3 di4 ping2 wu2 ， ke3 dan4 gao1 li3 bei4 。
- yi4 xi1 geng3 yu3 han2 ， zao4 xi1 chen2 da4 ji4 。
- gao1 guang1 ke4 jue2 cheng2 ， yi4 yu3 bu4 xiang1 li4 。
- jiang1 huai2 jin1 qing1 yan4 ， he2 lu4 shang4 xing1 hui4 。
- she2 shi3 xiang1 shi4 tun1 ， tian1 yi3 yan4 rong2 yi4 。
- ji1 lian3 min2 fu2 kan1 ， e4 ren3 jiang1 zi4 bi4 。
- fen4 ji1 wen2 ji1 wu3 ， kang1 kai3 zhong1 liu2 shi4 。
- chi3 chui2 zhang4 huang2 ling2 ， die2 xue4 chi1 qi2 bei4 。
- yan4 ran2 bi3 you3 shi2 ， shen1 ke4 zhao4 lai2 shi4 。
- bing1 qiang2 zai4 shi2 zu2 ， wan4 zao4 yu2 lin3 kuai4 。
- ye4 zou4 zan4 hou2 gong1 ， jie1 wu3 wen2 shi2 bi4 。

## 注释

## 译文

## 赏析
