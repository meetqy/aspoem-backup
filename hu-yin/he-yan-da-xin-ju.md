---
id: hu-yin-he-yan-da-xin-ju
title: 和彥達新居
titlePinyin: he2 yan4 da2 xin1 ju1
titleSlug: he-yan-da-xin-ju
author: 胡寅
authorPinyin: hu2 yin2
authorSlug: hu-yin
dynasty: 唐
dynastyPinyin: tang2
dynastySlug: tang
tags: []
---

## 正文

- 喜居夏屋成，竹樹讙燕雀。
- 門徑眇雲水，亦見輪蹄錯。
- 君本有用才，魏匏自濩落。
- 平生五車勤，歲晏一簞樂。
- 永言青眼舊，每笑春風薄。
- 共保貞石心，火炎豈能鑠。
- 激志山岳聳，放懷宇宙廓。
- 過我雖蹁躚，拄杖得所托。
- 但慚城市遠，兼味止葵藿。
- 方羅玉麈揮，忽聽金奏作。
- 薰然陶天和，寧復慕人爵。
- 澹泊道義交，已謝勢利怍。
- 遥知尊杓存，酒熟待同酌。

## 拼音

- xi3 ju1 xia4 wu1 cheng2 ， zhu2 shu4 huan1 yan4 que4 。
- men2 jing4 miao3 yun2 shui3 ， yi4 jian4 lun2 ti2 cuo4 。
- jun1 ben3 you3 yong4 cai2 ， wei4 pao2 zi4 hu4 luo4 。
- ping2 sheng1 wu3 ju1 qin2 ， sui4 yan4 yi4 dan1 le4 。
- yong3 yan2 qing1 yan3 jiu4 ， mei3 xiao4 chun1 feng1 bao2 。
- gong4 bao3 zhen1 shi2 xin1 ， huo3 yan2 qi3 neng2 shuo4 。
- ji1 zhi4 shan1 yue4 song3 ， fang4 huai2 yu3 zhou4 kuo4 。
- guo4 wo3 sui1 pian2 xian1 ， zhu3 zhang4 de2 suo3 tuo1 。
- dan4 can2 cheng2 shi4 yuan3 ， jian1 wei4 zhi3 kui2 huo4 。
- fang1 luo2 yu4 zhu3 hui1 ， hu1 ting1 jin1 zou4 zuo4 。
- xun1 ran2 tao2 tian1 he2 ， ning2 fu4 mu4 ren2 jue2 。
- dan4 bo2 dao4 yi4 jiao1 ， yi3 xie4 shi4 li4 zuo4 。
- yao2 zhi1 zun1 shao2 cun2 ， jiu3 shu2 dai4 tong2 zhuo2 。

## 注释

## 译文

## 赏析
