---
id: hu-yin-guan-liu-yuan-pu-bu
title: 觀柳源瀑布
titlePinyin: guan1 liu3 yuan2 pu4 bu4
titleSlug: guan-liu-yuan-pu-bu
author: 胡寅
authorPinyin: hu2 yin2
authorSlug: hu-yin
dynasty: 唐
dynastyPinyin: tang2
dynastySlug: tang
tags: []
---

## 正文

- 遐歸獲勝踐，風日清廣宙。
- 途巘意未闌，景絕願初副。
- 回巒豁大壑，萬古貯天漏。
- 無人識秋河，此地一源透。
- 鎔銀誰戲劇，擣玉供噴漱。
- 未知三峽橋，與此孰雄陋。
- 却來據盤石，雲氣滿襟袖。
- 指顧組練軍，洶湧出左右。
- 八元坐收功，獨聽九韶奏。
- 摧岩决澗手，笑我泫寒溜。
- 出入更回頭，雲水莽迷覆。
- 歸瓶注小瀑，雪乳尚真鬭。

## 拼音

- xia2 gui1 huo4 sheng4 jian4 ， feng1 ri4 qing1 guang3 zhou4 。
- tu2 yan3 yi4 wei4 lan2 ， jing3 jue2 yuan4 chu1 fu4 。
- hui2 luan2 huo1 da4 he4 ， wan4 gu3 zhu4 tian1 lou4 。
- wu2 ren2 shi2 qiu1 he2 ， ci3 di4 yi4 yuan2 tou4 。
- rong2 yin2 shui2 xi4 ju4 ， dao3 yu4 gong4 pen1 shu4 。
- wei4 zhi1 san1 xia2 qiao2 ， yu3 ci3 shu2 xiong2 lou4 。
- que4 lai2 ju4 pan2 shi2 ， yun2 qi4 man3 jin1 xiu4 。
- zhi3 gu4 zu3 lian4 jun1 ， xiong1 yong3 chu1 zuo3 you4 。
- ba1 yuan2 zuo4 shou1 gong1 ， du2 ting1 jiu3 shao2 zou4 。
- cui1 yan2 jue2 jian4 shou3 ， xiao4 wo3 xuan4 han2 liu1 。
- chu1 ru4 geng4 hui2 tou2 ， yun2 shui3 mang3 mi2 fu4 。
- gui1 ping2 zhu4 xiao3 pu4 ， xue3 ru3 shang4 zhen1 dou4 。

## 注释

## 译文

## 赏析
