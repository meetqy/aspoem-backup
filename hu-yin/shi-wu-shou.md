---
id: hu-yin-shi-wu-shou
title: 示吳守
titlePinyin: shi4 wu2 shou3
titleSlug: shi-wu-shou
author: 胡寅
authorPinyin: hu2 yin2
authorSlug: hu-yin
dynasty: 唐
dynastyPinyin: tang2
dynastySlug: tang
tags: []
---

## 正文

- 汲湔明月泉，散襟清風亭。
- 秋陽不能暑，宿酒爽以醒。
- 佳哉此勝原，歷覽所未經。
- 一溪曲折白，萬嶂低昂青。
- 上有蟄龍湫，比渭不比涇。
- 天邊建河漢，地底奔雷霆。
- 物産不儲秀，伊誰當炳靈。
- 早負李固笈，夜拾車公螢。
- 古學探奧穾，高文掞天庭。
- 善刀隨所遇，小試常發硎。
- 胡爲嶺南州，尚屈摩霄翎。
- 人生多離合，泛泛如流萍。
- 忽焉復邂逅，豈辭倒公瓶。
- 著身山水窟，已浣埃𡏖形。
- 況乃家塾間，美誦盈客聽。
- 頎頎兩孫子，玉立此寧馨。
- 居然五經笥，問歲纔十齡。
- 詩成使之哦，清越公其聆。

## 拼音

- ji2 jian1 ming2 yue4 quan2 ， san4 jin1 qing1 feng1 ting2 。
- qiu1 yang2 bu4 neng2 shu3 ， su4 jiu3 shuang3 yi3 xing3 。
- jia1 zai1 ci3 sheng4 yuan2 ， li4 lan3 suo3 wei4 jing1 。
- yi4 xi1 qu1 zhe2 bai2 ， wan4 zhang4 di1 ang2 qing1 。
- shang4 you3 zhe2 long2 qiu1 ， bi3 wei4 bu4 bi3 jing1 。
- tian1 bian1 jian4 he2 han4 ， di4 di3 ben1 lei2 ting2 。
- wu4 chan3 bu4 chu3 xiu4 ， yi1 shui2 dang1 bing3 ling2 。
- zao3 fu4 li3 gu4 ji2 ， ye4 shi2 ju1 gong1 ying2 。
- gu3 xue2 tan4 ao4 yao4 ， gao1 wen2 yan4 tian1 ting2 。
- shan4 dao1 sui2 suo3 yu4 ， xiao3 shi4 chang2 fa1 xing2 。
- hu2 wei2 ling3 nan2 zhou1 ， shang4 qu1 mo2 xiao1 ling2 。
- ren2 sheng1 duo1 li2 he2 ， fan4 fan4 ru2 liu2 ping2 。
- hu1 yan1 fu4 xie4 hou4 ， qi3 ci2 dao3 gong1 ping2 。
- zhu4 shen1 shan1 shui3 ku1 ， yi3 huan4 ai1 𡏖 xing2 。
- kuang4 nai3 jia1 shu2 jian4 ， mei3 song4 ying2 ke4 ting1 。
- qi2 qi2 liang3 sun1 zi3 ， yu4 li4 ci3 ning2 xin1 。
- ju1 ran2 wu3 jing1 si4 ， wen4 sui4 cai2 shi2 ling2 。
- shi1 cheng2 shi3 zhi1 o4 ， qing1 yue4 gong1 qi2 ling2 。

## 注释

## 译文

## 赏析
