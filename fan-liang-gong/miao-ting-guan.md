---
id: fan-liang-gong-miao-ting-guan
title: 妙庭觀
titlePinyin: miao4 ting2 guan1
titleSlug: miao-ting-guan
author: 范良龔
authorPinyin: fan4 liang2 gong1
authorSlug: fan-liang-gong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 我昔遨遊周八極，玉京金闕俱經歷。
- 翩然騎鳳下瑶池，如與雙成獲相識。
- 雙成侍燕王母旁，道貌方瞳照人碧。
- 玉笙吹徹奉瓊觴，范子從旁丐餘瀝。
- 東方曼倩謂余言，汝亦名在地仙籍。
- 鳳城南望好溪山，此是元君故仙宅。
- 琉璃槃上存金鼎，鼎內丹砂如琥珀。
- 汝能服食早歸來，與予同是逍遥客。
- 我時貪醉蟠桃春，不記當年說仙蹟。
- 一朝酒醒人世非，盤碎丹飛杳難覓。
- 香風堂上久徘徊，蘇李題詩掛空壁。
- 孤雲野鶴謾興怨，我獨摩挲問金狄。
- 世人勸我舐丹鼎，我亦何嘗苦營役。
- 丈夫自有大還丹，得道不分今與昔。

## 拼音

- wo3 xi1 ao2 you2 zhou1 ba1 ji2 ， yu4 jing1 jin1 que4 ju4 jing1 li4 。
- pian1 ran2 qi2 feng4 xia4 yao2 chi2 ， ru2 yu3 shuang1 cheng2 huo4 xiang1 shi2 。
- shuang1 cheng2 shi4 yan4 wang2 mu3 pang2 ， dao4 mao4 fang1 tong2 zhao4 ren2 bi4 。
- yu4 sheng1 chui1 che4 feng4 qiong2 shang1 ， fan4 zi3 cong2 pang2 gai4 yu2 li4 。
- dong1 fang1 man4 qian4 wei4 yu2 yan2 ， ru3 yi4 ming2 zai4 di4 xian1 ji2 。
- feng4 cheng2 nan2 wang4 hao3 xi1 shan1 ， ci3 shi4 yuan2 jun1 gu4 xian1 zhai2 。
- liu2 li2 pan2 shang4 cun2 jin1 ding3 ， ding3 nei4 dan1 sha1 ru2 hu3 po4 。
- ru3 neng2 fu2 shi2 zao3 gui1 lai2 ， yu3 yu3 tong2 shi4 xiao1 yao2 ke4 。
- wo3 shi2 tan1 zui4 pan2 tao2 chun1 ， bu2 ji4 dang1 nian2 shuo1 xian1 ji4 。
- yi4 zhao1 jiu3 xing3 ren2 shi4 fei1 ， pan2 sui4 dan1 fei1 yao3 nan2 mi4 。
- xiang1 feng1 tang2 shang4 jiu3 pai2 huai2 ， su1 li3 ti2 shi1 gua4 kong1 bi4 。
- gu1 yun2 ye3 he4 man2 xing1 yuan4 ， wo3 du2 mo2 suo1 wen4 jin1 di2 。
- shi4 ren2 quan4 wo3 shi4 dan1 ding3 ， wo3 yi4 he2 chang2 ku3 ying2 yi4 。
- zhang4 fu0 zi4 you3 da4 huan2 dan1 ， de2 dao4 bu4 fen1 jin1 yu3 xi1 。

## 注释

## 译文

## 赏析
