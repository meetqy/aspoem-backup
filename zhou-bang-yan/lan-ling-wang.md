---
id: zhou-bang-yan-lan-ling-wang
title: 兰陵王
titlePinyin: lan2 ling2 wang2
titleSlug: lan-ling-wang
author: 周邦彦
authorPinyin: zhou1 bang1 yan4
authorSlug: zhou-bang-yan
dynasty: 宋
dynastyPinyin: song4
dynastySlug: song
tags: []
---

## 正文

- 柳阴直。
- 烟里丝丝弄碧。
- 隋堤上、曾见几番，拂水飘绵送行色。
- 登临望故国。
- 谁识。
- 京华倦客。
- 长亭路，年去岁来，应折柔条过千尺。
- 闲寻旧踪迹。
- 又酒趁哀弦，灯照离席。
- 梨花榆火催寒食。
- 愁一箭风快，半篙波暖，回头迢递便数驿。
- 望人在天北。
- 凄恻。
- 恨堆积。
- 渐别浦萦回，津堠岑寂。
- 斜阳冉冉春无极。
- 念月榭携手，露桥闻笛。
- 沈思前事，似梦里，泪暗滴。

## 拼音

- liu3 yin1 zhi2 。
- yan1 li3 si1 si1 nong4 bi4 。
- sui2 di1 shang4 、 ceng2 jian4 ji3 fan1 ， fu2 shui3 piao1 mian2 song4 xing2 se4 。
- deng1 lin2 wang4 gu4 guo2 。
- shui2 shi2 。
- jing1 hua2 juan4 ke4 。
- chang2 ting2 lu4 ， nian2 qu4 sui4 lai2 ， ying4 zhe2 rou2 tiao2 guo4 qian1 chi3 。
- xian2 xun2 jiu4 zong1 ji4 。
- you4 jiu3 chen4 ai1 xian2 ， deng1 zhao4 li2 xi2 。
- li2 hua1 yu2 huo3 cui1 han2 shi2 。
- chou2 yi2 jian4 feng1 kuai4 ， ban4 gao1 bo1 nuan3 ， hui2 tou2 tiao2 di4 bian4 shu4 yi4 。
- wang4 ren2 zai4 tian1 bei3 。
- qi1 ce4 。
- hen4 dui1 ji1 。
- jian4 bie2 pu3 ying2 hui2 ， jin1 hou4 cen2 ji4 。
- xie2 yang2 ran3 ran3 chun1 wu2 ji2 。
- nian4 yue4 xie4 xie2 shou3 ， lu4 qiao2 wen2 di2 。
- shen3 si1 qian2 shi4 ， si4 meng4 li3 ， lei4 an4 di1 。

## 注释

## 译文

## 赏析
