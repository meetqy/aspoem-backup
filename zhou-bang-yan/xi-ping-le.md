---
id: zhou-bang-yan-xi-ping-le
title: 西平乐
titlePinyin: xi1 ping2 le4
titleSlug: xi-ping-le
author: 周邦彦
authorPinyin: zhou1 bang1 yan4
authorSlug: zhou-bang-yan
dynasty: 宋
dynastyPinyin: song4
dynastySlug: song
tags: []
---

## 正文

- 稚柳苏晴，故溪歇雨，川迥未觉春赊。
- 驼褐寒侵，正怜初日，轻阴抵死须遮。
- 叹事逐孤鸿尽去，身与塘蒲共晚，争知向此，征途迢递，伫立尘沙。
- 追念朱颜翠发，曾到处、故地使人嗟。
- 道连三楚，天低四野，乔木依前，临路敧斜。
- 重慕想，东陵晦迹，彭泽归来，左右琴书自乐，松菊相依，何况风流鬓未华。
- 多谢故人，亲驰郑驿，时倒融尊，劝此淹留，共过芳时，翻令倦客思家。

## 拼音

- zhi4 liu3 su1 qing2 ， gu4 xi1 xie1 yu3 ， chuan1 jiong3 wei4 jue2 chun1 she1 。
- tuo2 he4 han2 qin1 ， zheng4 lian2 chu1 ri4 ， qing1 yin1 di3 si3 xu1 zhe1 。
- tan4 shi4 zhu2 gu1 hong2 jin4 qu4 ， shen1 yu3 tang2 pu2 gong4 wan3 ， zheng1 zhi1 xiang4 ci3 ， zheng1 tu2 tiao2 di4 ， zhu4 li4 chen2 sha1 。
- zhui1 nian4 zhu1 yan2 cui4 fa1 ， ceng2 dao4 chu4 、 gu4 di4 shi3 ren2 jie1 。
- dao4 lian2 san1 chu3 ， tian1 di1 si4 ye3 ， qiao2 mu4 yi1 qian2 ， lin2 lu4 qi1 xie2 。
- zhong4 mu4 xiang3 ， dong1 ling2 hui4 ji4 ， peng2 ze2 gui1 lai2 ， zuo3 you4 qin2 shu1 zi4 le4 ， song1 ju2 xiang1 yi1 ， he2 kuang4 feng1 liu2 bin4 wei4 hua2 。
- duo1 xie4 gu4 ren2 ， qin1 chi2 zheng4 yi4 ， shi2 dao3 rong2 zun1 ， quan4 ci3 yan1 liu2 ， gong4 guo4 fang1 shi2 ， fan1 ling4 juan4 ke4 si1 jia1 。

## 注释

## 译文

## 赏析
