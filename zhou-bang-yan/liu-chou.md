---
id: zhou-bang-yan-liu-chou
title: 六丑
titlePinyin: liu4 chou3
titleSlug: liu-chou
author: 周邦彦
authorPinyin: zhou1 bang1 yan4
authorSlug: zhou-bang-yan
dynasty: 宋
dynastyPinyin: song4
dynastySlug: song
tags: []
---

## 正文

- 正单衣试酒，恨客里、光阴虚掷。
- 愿春暂留，春归如过翼。
- 一去无迹。
- 为问花何在，夜来风雨，葬楚宫倾国。
- 钗钿堕处遗香泽。
- 乱点桃蹊，轻翻柳陌。
- 多情为谁追惜。
- 但蜂媒蝶使，时叩窗隔。
- 东园岑寂。
- 渐蒙笼暗碧。
- 静绕珍丛底，成叹息。
- 长条故惹行客。
- 似牵衣待话，别情无极。
- 残英小、强簪巾帻。
- 终不似一朵，钗头颤袅，向人敧侧。
- 漂流处、莫趁潮汐。
- 恐断红、尚有相思字，何由见得。

## 拼音

- zheng4 dan1 yi1 shi4 jiu3 ， hen4 ke4 li3 、 guang1 yin1 xu1 zhi4 。
- yuan4 chun1 zan4 liu2 ， chun1 gui1 ru2 guo4 yi4 。
- yi2 qu4 wu2 ji4 。
- wei4 wen4 hua1 he2 zai4 ， ye4 lai2 feng1 yu3 ， zang4 chu3 gong1 qing1 guo2 。
- chai1 dian4 duo4 chu4 yi2 xiang1 ze2 。
- luan4 dian3 tao2 qi1 ， qing1 fan1 liu3 mo4 。
- duo1 qing2 wei4 shui2 zhui1 xi1 。
- dan4 feng1 mei2 die2 shi3 ， shi2 kou4 chuang1 ge2 。
- dong1 yuan2 cen2 ji4 。
- jian4 meng2 long2 an4 bi4 。
- jing4 rao4 zhen1 cong2 di3 ， cheng2 tan4 xi1 。
- chang2 tiao2 gu4 re3 xing2 ke4 。
- si4 qian1 yi1 dai4 hua4 ， bie2 qing2 wu2 ji2 。
- can2 ying1 xiao3 、 qiang2 zan1 jin1 ze2 。
- zhong1 bu2 si4 yi4 duo3 ， chai1 tou2 chan4 niao3 ， xiang4 ren2 qi1 ce4 。
- piao1 liu2 chu4 、 mo4 chen4 chao2 xi1 。
- kong3 duan4 hong2 、 shang4 you3 xiang1 si1 zi4 ， he2 you2 jian4 de2 。

## 注释

## 译文

## 赏析
