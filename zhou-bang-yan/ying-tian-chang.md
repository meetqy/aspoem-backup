---
id: zhou-bang-yan-ying-tian-chang
title: 应天长
titlePinyin: ying4 tian1 chang2
titleSlug: ying-tian-chang
author: 周邦彦
authorPinyin: zhou1 bang1 yan4
authorSlug: zhou-bang-yan
dynasty: 宋
dynastyPinyin: song4
dynastySlug: song
tags: []
---

## 正文

- 条风布暖，霏雾弄晴，池塘遍满春色。
- 正是夜堂无月，沈沈暗寒食。
- 梁间燕，前社客。
- 似笑我、闭门愁寂。
- 乱花过，隔院芸香，满地狼藉。
- 长记那回时，邂逅相逢，郊外驻油壁。
- 又见汉宫传烛，飞烟五候宅。
- 青青草，迷路陌。
- 强带酒，细寻前迹。
- 市桥远，柳下人家，犹自相识。

## 拼音

- tiao2 feng1 bu4 nuan3 ， fei1 wu4 nong4 qing2 ， chi2 tang2 bian4 man3 chun1 se4 。
- zheng4 shi4 ye4 tang2 wu2 yue4 ， shen3 shen3 an4 han2 shi2 。
- liang2 jian1 yan4 ， qian2 she4 ke4 。
- si4 xiao4 wo3 、 bi4 men2 chou2 ji4 。
- luan4 hua1 guo4 ， ge2 yuan4 yun2 xiang1 ， man3 di4 lang2 ji2 。
- chang2 ji4 na4 hui2 shi2 ， xie4 hou4 xiang1 feng2 ， jiao1 wai4 zhu4 you2 bi4 。
- you4 jian4 han4 gong1 zhuan4 zhu2 ， fei1 yan1 wu3 hou4 zhai2 。
- qing1 qing1 cao3 ， mi2 lu4 mo4 。
- qiang2 dai4 jiu3 ， xi4 xun2 qian2 ji4 。
- shi4 qiao2 yuan3 ， liu3 xia4 ren2 jia1 ， you2 zi4 xiang1 shi2 。

## 注释

## 译文

## 赏析
