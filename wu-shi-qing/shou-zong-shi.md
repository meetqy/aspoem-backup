---
id: wu-shi-qing-shou-zong-shi
title: 壽宗室
titlePinyin: shou4 zong1 shi4
titleSlug: shou-zong-shi
author: 吳勢卿
authorPinyin: wu2 shi4 qing1
authorSlug: wu-shi-qing
dynasty: 唐
dynastyPinyin: tang2
dynastySlug: tang
tags: [] 
---

## 正文

- 海珠吐月海水紅，翠竹巖近蓬萊宮。
- 晨遊東華天帝所，望舒前導參豐隆。
- 帝曰炎圖億萬載，往哉汝諧盤石宗。
- 授之虹玉金斗印，一佛出世群仙從。
- 麟兮定兮已爲瑞，綵袖接武葛氏龍。
- 憶昔京畿得賢輔，胥濤欲囓粒食空。
- 百萬生靈袵席上，三日事業方寸中。
- 至今途歌與里詠，活民生佛稱我公。
- 公侯衮衮世罕有，初心本願皆陰功。
- 枌榆社內木連理，華萼樓間天九重。
- 邦臣未識買臣貴，天子應知劉向忠。
- 未央前殿催元會，天詔傳宣一字封。
- 武夷之山三十六，僕居八曲鼓子峰。
- 白馬仙人向我說，高牙今駐秦甬東。
- 起看梅花玉的皪，記得誕日今重逢。
- 去年已獻鶴飛曲，今年作詩尤未工。
- 一年一軸從今始，鄴架軸少詩無窮。

## 拼音

- hai3 zhu1 tu3 yue4 hai3 shui3 hong2 ， cui4 zhu2 yan2 jin4 peng2 lai2 gong1 。
- chen2 you2 dong1 hua2 tian1 di4 suo3 ， wang4 shu1 qian2 dao3 can1 feng1 long2 。
- di4 yue1 yan2 tu2 yi4 wan4 zai4 ， wang3 zai1 ru3 xie2 pan2 shi2 zong1 。
- shou4 zhi1 hong2 yu4 jin1 dou4 yin4 ， yi4 fo2 chu1 shi4 qun2 xian1 cong2 。
- lin2 xi1 ding4 xi1 yi3 wei2 rui4 ， cai3 xiu4 jie1 wu3 ge3 shi4 long2 。
- yi4 xi1 jing1 ji1 de2 xian2 fu3 ， xu1 tao1 yu4 nie4 li4 shi2 kong1 。
- bai3 wan4 sheng1 ling2 ren4 xi2 shang4 ， san1 ri4 shi4 ye4 fang1 cun4 zhong1 。
- zhi4 jin1 tu2 ge1 yu3 li3 yong3 ， huo2 min2 sheng1 fo2 cheng1 wo3 gong1 。
- gong1 hou2 gun3 gun3 shi4 han3 you3 ， chu1 xin1 ben3 yuan4 jie1 yin1 gong1 。
- fen2 yu2 she4 nei4 mu4 lian2 li3 ， hua2 e4 lou2 jian4 tian1 jiu3 chong2 。
- bang1 chen2 wei4 shi2 mai3 chen2 gui4 ， tian1 zi3 ying1 zhi1 liu2 xiang4 zhong1 。
- wei4 yang1 qian2 dian4 cui1 yuan2 hui4 ， tian1 zhao4 chuan2 xuan1 yi2 zi4 feng1 。
- wu3 yi2 zhi1 shan1 san1 shi2 liu4 ， pu2 ju1 ba1 qu3 gu3 zi3 feng1 。
- bai2 ma3 xian1 ren2 xiang4 wo3 shuo1 ， gao1 ya2 jin1 zhu4 qin2 yong3 dong1 。
- qi3 kan4 mei2 hua1 yu4 de0 li4 ， ji4 de2 dan4 ri4 jin1 chong2 feng2 。
- qu4 nian2 yi3 xian4 he4 fei1 qu3 ， jin1 nian2 zuo4 shi1 you2 wei4 gong1 。
- yi4 nian2 yi4 zhou2 cong2 jin1 shi3 ， ye4 jia4 zhou2 shao3 shi1 wu2 qiong2 。

## 注释

## 译文

## 赏析
