---
id: shi-zhu-huang-ju-jiu-shou
title: 黄菊九首
titlePinyin: huang2 ju2 jiu3 shou3
titleSlug: huang-ju-jiu-shou
author: 史鑄
authorPinyin: shi3 zhu4
authorSlug: shi-zhu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 百卉千花了不存，獨開黄菊伴金樽。
- 欲知却老延齡藥，誰信幽香是返魂。
- 菊是去年依舊黄，風從花裏過來香。
- 杯中要作茱萸伴，更領詩人入醉鄉。
- 白酒新熟山中歸，黄花漠漠弄秋暉。
- 東籬採菊隠君子，醉覺人間萬事非。
- 羽葆層層間彩金，醉來不厭遶叢吟。
- 滿頭且應良辰插，不插滿頭辜此心。
- 籬外黄花菊對誰，應知彭澤久思歸。
- 有花堪折直須折，新酒初篘蟹正肥。
- 無限黄花簇短籬，幽香深謝好風吹。
- 勸君終日酩酊醉，莫待無花空折枝。
- 花裏風神菊擅名，綠枝黄蘂有高情。
- 詩人不悔衣霑露，步入芳叢脚自輕。
- 幸無風雨近重陽，折取蕭蕭滿把黄。
- 酒面浮英愛芬馥，銀觥須引十分强。
- 不與羣芳競，宜乎殿顥商。
- 露從今夜白，菊是去年黄。
- 九日陶公酒，一生青女霜。
- 有同高士操，得爾慰凄凉。

## 拼音

- bai3 hui4 qian1 hua1 le0 bu4 cun2 ， du2 kai1 huang2 ju2 ban4 jin1 zun1 。
- yu4 zhi1 que4 lao3 yan2 ling2 yao4 ， shui2 xin4 you1 xiang1 shi4 fan3 hun2 。
- ju2 shi4 qu4 nian2 yi1 jiu4 huang2 ， feng1 cong2 hua1 li3 guo4 lai2 xiang1 。
- bei1 zhong1 yao4 zuo4 zhu1 yu2 ban4 ， geng4 ling3 shi1 ren2 ru4 zui4 xiang1 。
- bai2 jiu3 xin1 shu2 shan1 zhong1 gui1 ， huang2 hua1 mo4 mo4 nong4 qiu1 hui1 。
- dong1 li2 cai3 ju2 yin3 jun1 zi3 ， zui4 jue2 ren2 jian4 wan4 shi4 fei1 。
- yu3 bao3 ceng2 ceng2 jian4 cai3 jin1 ， zui4 lai2 bu2 yan4 rao4 cong2 yin2 。
- man3 tou2 qie3 ying1 liang2 chen2 cha1 ， bu4 cha1 man3 tou2 gu1 ci3 xin1 。
- li2 wai4 huang2 hua1 ju2 dui4 shui2 ， ying1 zhi1 peng2 ze2 jiu3 si1 gui1 。
- you3 hua1 kan1 zhe2 zhi2 xu1 zhe2 ， xin1 jiu3 chu1 chou1 xie4 zheng4 fei2 。
- wu2 xian4 huang2 hua1 cu4 duan3 li2 ， you1 xiang1 shen1 xie4 hao3 feng1 chui1 。
- quan4 jun1 zhong1 ri4 ming3 ding3 zui4 ， mo4 dai4 wu2 hua1 kong1 zhe2 zhi1 。
- hua1 li3 feng1 shen2 ju2 shan4 ming2 ， lü4 zhi1 huang2 rui3 you3 gao1 qing2 。
- shi1 ren2 bu4 hui3 yi1 zhan1 lu4 ， bu4 ru4 fang1 cong2 jiao3 zi4 qing1 。
- xing4 wu2 feng1 yu3 jin4 zhong4 yang2 ， zhe2 qu3 xiao1 xiao1 man3 ba3 huang2 。
- jiu3 mian4 fu2 ying1 ai4 fen1 fu4 ， yin2 gong1 xu1 yin3 shi2 fen1 qiang2 。
- bu4 yu3 qun2 fang1 jing4 ， yi2 hu1 dian4 hao4 shang1 。
- lu4 cong2 jin1 ye4 bai2 ， ju2 shi4 qu4 nian2 huang2 。
- jiu3 ri4 tao2 gong1 jiu3 ， yi4 sheng1 qing1 nü3 shuang1 。
- you3 tong2 gao1 shi4 cao1 ， de2 er3 wei4 qi1 liang2 。

## 注释

## 译文

## 赏析
