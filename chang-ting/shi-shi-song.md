---
id: chang-ting-shi-shi-song
title: 視師頌
titlePinyin: shi4 shi1 song4
titleSlug: shi-shi-song
author: 常挺
authorPinyin: chang2 ting3
authorSlug: chang-ting
dynasty: 唐
dynastyPinyin: tang2
dynastySlug: tang
tags: [] 
---

## 正文

- 岷山穹隆，岷水浺瀜。
- 氣鬰葱葱，至和所鍾。
- 秀毓臨邛，篤生英雄。
- 綽有祖風，唐之鄭公。
- 進思盡忠，王臣靡躬。
- 萬壑奔洚，砥植在中。
- 退思固窮，爲時儒宗。
- 啟迪顓蒙，如金在鎔。
- 王明泰通，虎嘯風從。
- 入覲九重，天子改容。
- 時謹邊烽，命公撫戎。
- 大江西東，隠若長墉。
- 甲兵藏胸，樽俎折衝。
- 萬年之功，壽與天同。
- 聊述鄙悰，以侑樂工。

## 拼音

- min2 shan1 qiong2 long2 ， min2 shui3 chong1 rong2 。
- qi4 yu4 cong1 cong1 ， zhi4 he2 suo3 zhong1 。
- xiu4 yu4 lin2 qiong2 ， du3 sheng1 ying1 xiong2 。
- chuo4 you3 zu3 feng1 ， tang2 zhi1 zheng4 gong1 。
- jin4 si1 jin4 zhong1 ， wang2 chen2 mi2 gong1 。
- wan4 he4 ben1 jiang4 ， di3 zhi2 zai4 zhong1 。
- tui4 si1 gu4 qiong2 ， wei2 shi2 ru2 zong1 。
- qi3 di2 zhuan1 meng2 ， ru2 jin1 zai4 rong2 。
- wang2 ming2 tai4 tong1 ， hu3 xiao4 feng1 cong2 。
- ru4 jin4 jiu3 chong2 ， tian1 zi3 gai3 rong2 。
- shi2 jin3 bian1 feng1 ， ming4 gong1 fu3 rong2 。
- da4 jiang1 xi1 dong1 ， yin3 ruo4 chang2 yong1 。
- jia3 bing1 cang2 xiong1 ， zun1 zu3 zhe2 chong1 。
- wan4 nian2 zhi1 gong1 ， shou4 yu3 tian1 tong2 。
- liao2 shu4 bi3 cong2 ， yi3 you4 le4 gong1 。

## 注释

## 译文

## 赏析
