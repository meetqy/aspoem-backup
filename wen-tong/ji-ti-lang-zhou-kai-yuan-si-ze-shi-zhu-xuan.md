---
id: wen-tong-ji-ti-lang-zhou-kai-yuan-si-ze-shi-zhu-xuan
title: 寄題閬州開元寺澤師竹軒
titlePinyin: ji4 ti2 lang4 zhou1 kai1 yuan2 si4 ze2 shi1 zhu2 xuan1
titleSlug: ji-ti-lang-zhou-kai-yuan-si-ze-shi-zhu-xuan
author: 文同
authorPinyin: wen2 tong2
authorSlug: wen-tong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 澤師種竹三十年，竹成滿院生綠烟。
- 蒼龍子孫太繁盛，分領眷屬來渭川。
- 藏風蓄雨蔭殿壁，不敢輒近寒森然。
- 香飛常入佛座上，葉落不到經窗前。
- 芟除掃掠凈如洗，欄外不許行狂鞭。
- 澤師瘦健如老鶴，壞衲幾尺披左肩。
- 手持數珠讀梵筴，狀貌兀若塑與鎸。
- 朝旋暮繞在其下，不肯出院求齋錢。
- 古人亦有愛竹者，豈得似師心意專。
- 我亦平生苦如此，兼解略把筆墨傳。
- 逢師正謂同所好，但恨尚有區中緣。
- 何時相對月明下，坐徹清影談幽禪。

## 拼音

- ze2 shi1 zhong3 zhu2 san1 shi2 nian2 ， zhu2 cheng2 man3 yuan4 sheng1 lü4 yan1 。
- cang1 long2 zi3 sun1 tai4 fan2 sheng4 ， fen1 ling3 juan4 shu3 lai2 wei4 chuan1 。
- cang2 feng1 xu4 yu3 yin1 dian4 bi4 ， bu4 gan3 zhe2 jin4 han2 sen1 ran2 。
- xiang1 fei1 chang2 ru4 fo2 zuo4 shang4 ， ye4 luo4 bu2 dao4 jing1 chuang1 qian2 。
- shan1 chu2 sao3 lüe4 jing4 ru2 xi3 ， lan2 wai4 bu4 xu1 xing2 kuang2 bian1 。
- ze2 shi1 shou4 jian4 ru2 lao3 he4 ， huai4 na4 ji1 chi3 pi1 zuo3 jian1 。
- shou3 chi2 shu4 zhu1 du2 fan4 ce4 ， zhuang4 mao4 wu4 ruo4 su4 yu3 juan1 。
- chao2 xuan2 mu4 rao4 zai4 qi2 xia4 ， bu4 ken3 chu1 yuan4 qiu2 zhai1 qian2 。
- gu3 ren2 yi4 you3 ai4 zhu2 zhe3 ， qi3 de2 si4 shi1 xin1 yi4 zhuan1 。
- wo3 yi4 ping2 sheng1 ku3 ru2 ci3 ， jian1 jie3 lüe4 ba3 bi3 mo4 chuan2 。
- feng2 shi1 zheng4 wei4 tong2 suo3 hao3 ， dan4 hen4 shang4 you3 qu1 zhong1 yuan2 。
- he2 shi2 xiang1 dui4 yue4 ming2 xia4 ， zuo4 che4 qing1 ying3 tan2 you1 shan4 。

## 注释

## 译文

## 赏析
