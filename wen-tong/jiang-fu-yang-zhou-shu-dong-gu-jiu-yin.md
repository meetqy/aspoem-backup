---
id: wen-tong-jiang-fu-yang-zhou-shu-dong-gu-jiu-yin
title: 將赴洋州書東谷舊隠
titlePinyin: jiang1 fu4 yang2 zhou1 shu1 dong1 gu3 jiu4 yin3
titleSlug: jiang-fu-yang-zhou-shu-dong-gu-jiu-yin
author: 文同
authorPinyin: wen2 tong2
authorSlug: wen-tong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 晚客無一來，獨步入東谷。
- 園林已成就，此景頗不俗。
- 落落岩畔松，修修澗邊竹。
- 爽氣逼襟袖，清如新出浴。
- 寒泉激亂石，磊磊漱瓊玉。
- 荒溪漬餘潤，滿地苔蘚綠。
- 珍禽靜相倚，毛羽華且縟。
- 高下相和鳴，不去若馴伏。
- 幽花雜紅紫，點滴亂盈目。
- 坐久微風來，時聞散餘馥。
- 往年讀書處，宛爾舊茅屋。
- 雖然小破壞，修整可數木。
- 開門拂軒窗，無限起蝙蝠。
- 縱橫列蟲網，不免自掃撲。
- 壁間細書字，多是親寫錄。
- 當時苦謀身，如此用意毒。
- 于今三十年，才抵羊脾熟。
- 一從入仕路，行步每踖踧。
- 所畏惟簡書，其甘者藜菽。
- 中間何大幸，致身在天祿。
- 無狀陪俊游，俯首常自恧。
- 連章乞外補，得郡悉鄉曲。
- 雖名二千石，敢自辭碌碌。
- 朝廷設新法，布作天下福。
- 或慮多垢玩，訓戒稍嚴肅。
- 刺史當是時，能不爲驅督。
- 行之以中道，勉副議者欲。
- 刻薄素所憎，忍復用刑獄。
- 進身豈不願，實懼有陰戮。
- 昨從漢中歸，于此度炎燠。
- 親朋日相會，分義愈敦篤。
- 便欲從之游，投簪解朝服。
- 退自數年計，伏臘殊未足。
- 還當武康去，就養若鷄鶩。
- 貧雖士之常，于我何迫蹙。
- 簞瓢若自具，尚可繼前躅。
- 奈何食口衆，不比回也獨。
- 東方千餘騎，導從催我速。
- 行復登長途，貌展心甚縮。
- 淵明豈俗士，幸此有松菊。

## 拼音

- wan3 ke4 wu2 yi4 lai2 ， du2 bu4 ru4 dong1 gu3 。
- yuan2 lin2 yi3 cheng2 jiu4 ， ci3 jing3 po1 bu4 su2 。
- luo4 luo4 yan2 pan4 song1 ， xiu1 xiu1 jian4 bian1 zhu2 。
- shuang3 qi4 bi1 jin1 xiu4 ， qing1 ru2 xin1 chu1 yu4 。
- han2 quan2 ji1 luan4 shi2 ， lei3 lei3 shu4 qiong2 yu4 。
- huang1 xi1 zi4 yu2 run4 ， man3 di4 tai2 xian3 lü4 。
- zhen1 qin2 jing4 xiang1 yi3 ， mao2 yu3 hua2 qie3 ru4 。
- gao1 xia4 xiang1 he2 ming2 ， bu2 qu4 ruo4 xun4 fu2 。
- you1 hua1 za2 hong2 zi3 ， dian3 di1 luan4 ying2 mu4 。
- zuo4 jiu3 wei1 feng1 lai2 ， shi2 wen2 san4 yu2 fu4 。
- wang3 nian2 du2 shu1 chu3 ， wan3 er3 jiu4 mao2 wu1 。
- sui1 ran2 xiao3 po4 huai4 ， xiu1 zheng3 ke3 shu4 mu4 。
- kai1 men2 fu2 xuan1 chuang1 ， wu2 xian4 qi3 bian1 fu2 。
- zong4 heng2 lie4 chong2 wang3 ， bu4 mian3 zi4 sao3 pu1 。
- bi4 jian4 xi4 shu1 zi4 ， duo1 shi4 qin1 xie3 lu4 。
- dang1 shi2 ku3 mou2 shen1 ， ru2 ci3 yong4 yi4 du2 。
- yu2 jin1 san1 shi2 nian2 ， cai2 di3 yang2 pi2 shu2 。
- yi4 cong2 ru4 shi4 lu4 ， xing2 bu4 mei3 ji2 cu4 。
- suo3 wei4 wei2 jian3 shu1 ， qi2 gan1 zhe3 li2 shu1 。
- zhong1 jian4 he2 da4 xing4 ， zhi4 shen1 zai4 tian1 lu4 。
- wu2 zhuang4 pei2 jun4 you2 ， fu3 shou3 chang2 zi4 nü4 。
- lian2 zhang1 qi3 wai4 bu3 ， de2 jun4 xi1 xiang1 qu3 。
- sui1 ming2 er4 qian1 shi2 ， gan3 zi4 ci2 lu4 lu4 。
- chao2 ting2 she4 xin1 fa3 ， bu4 zuo4 tian1 xia4 fu2 。
- huo4 lü4 duo1 gou4 wan2 ， xun4 jie4 shao1 yan2 su4 。
- ci4 shi3 dang1 shi4 shi2 ， neng2 bu4 wei2 qu1 du1 。
- xing2 zhi1 yi3 zhong1 dao4 ， mian3 fu4 yi4 zhe3 yu4 。
- ke4 bo2 su4 suo3 zeng1 ， ren3 fu4 yong4 xing2 yu4 。
- jin4 shen1 qi3 bu2 yuan4 ， shi2 ju4 you3 yin1 lu4 。
- zuo2 cong2 han4 zhong1 gui1 ， yu2 ci3 du4 yan2 yu4 。
- qin1 peng2 ri4 xiang1 hui4 ， fen1 yi4 yu4 dun1 du3 。
- bian4 yu4 cong2 zhi1 you2 ， tou2 zan1 jie3 chao2 fu2 。
- tui4 zi4 shu4 nian2 ji4 ， fu2 la4 shu1 wei4 zu2 。
- huan2 dang1 wu3 kang1 qu4 ， jiu4 yang3 ruo4 ji1 wu4 。
- pin2 sui1 shi4 zhi1 chang2 ， yu2 wo3 he2 po4 cu4 。
- dan1 piao2 ruo4 zi4 ju4 ， shang4 ke3 ji4 qian2 zhu2 。
- nai4 he2 shi2 kou3 zhong4 ， bu4 bi3 hui2 ye3 du2 。
- dong1 fang1 qian1 yu2 qi2 ， dao3 cong2 cui1 wo3 su4 。
- xing2 fu4 deng1 chang2 tu2 ， mao4 zhan3 xin1 shen4 suo1 。
- yuan1 ming2 qi3 su2 shi4 ， xing4 ci3 you3 song1 ju2 。

## 注释

## 译文

## 赏析
