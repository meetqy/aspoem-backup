---
id: wen-tong-song-tong-pan-yu-lang-zhong-qi-er
title: 送通判喻郎中  其二
titlePinyin: song4 tong1 pan4 yu4 lang2 zhong1     qi2 er4
titleSlug: song-tong-pan-yu-lang-zhong-qi-er
author: 文同
authorPinyin: wen2 tong2
authorSlug: wen-tong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 群居五百日，日日如初見。
- 一日忽遠別，能不成愴戀。
- 人生三萬日，光景若激箭。
- 何苦於其間，喜慍費顔面。
- 茲緣勝心在，胸內每交戰。
- 既欲多上人，計校須自衒。
- 於事固無補，在己亦非便。
- 仕路繁此徒，可謂丈夫賤。
- 愛君性渾厚，殊不與時變。
- 相共爲此州，敢說皆盡善。
- 何嘗分彼此，惟務乃職辦。
- 所以將二年，無有長短辨。
- 爲人倘如此，所至復何患。
- 官滿去還臺，豈能忘眷眷。
- 陽關調雖苦，且盡西城宴。
- 問君到京國，幾月方下汴。
- 予亦想是時，移守至梁甸。
- 佳音幸見及，西南足郵傳。

## 拼音

- qun2 ju1 wu3 bai3 ri4 ， ri4 ri4 ru2 chu1 jian4 。
- yi2 ri4 hu1 yuan3 bie2 ， neng2 bu4 cheng2 chuang4 lian4 。
- ren2 sheng1 san1 wan4 ri4 ， guang1 jing3 ruo4 ji1 jian4 。
- he2 ku3 wu1 qi2 jian4 ， xi3 yun4 fei4 yan2 mian4 。
- zi1 yuan2 sheng4 xin1 zai4 ， xiong1 nei4 mei3 jiao1 zhan4 。
- ji4 yu4 duo1 shang4 ren2 ， ji4 xiao4 xu1 zi4 xuan4 。
- wu1 shi4 gu4 wu2 bu3 ， zai4 ji3 yi4 fei1 bian4 。
- shi4 lu4 fan2 ci3 tu2 ， ke3 wei4 zhang4 fu0 jian4 。
- ai4 jun1 xing4 hun2 hou4 ， shu1 bu4 yu3 shi2 bian4 。
- xiang1 gong4 wei2 ci3 zhou1 ， gan3 shuo1 jie1 jin4 shan4 。
- he2 chang2 fen1 bi3 ci3 ， wei2 wu4 nai3 zhi2 ban4 。
- suo3 yi3 jiang1 er4 nian2 ， wu2 you3 chang2 duan3 bian4 。
- wei2 ren2 tang3 ru2 ci3 ， suo3 zhi4 fu4 he2 huan4 。
- guan1 man3 qu4 huan2 tai2 ， qi3 neng2 wang4 juan4 juan4 。
- yang2 guan1 diao4 sui1 ku3 ， qie3 jin4 xi1 cheng2 yan4 。
- wen4 jun1 dao4 jing1 guo2 ， ji1 yue4 fang1 xia4 bian4 。
- yu3 yi4 xiang3 shi4 shi2 ， yi2 shou3 zhi4 liang2 dian4 。
- jia1 yin1 xing4 jian4 ji2 ， xi1 nan2 zu2 you2 chuan2 。

## 注释

## 译文

## 赏析
