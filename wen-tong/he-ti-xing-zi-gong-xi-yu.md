---
id: wen-tong-he-ti-xing-zi-gong-xi-yu
title: 和提刑子功喜雨
titlePinyin: he2 ti2 xing2 zi3 gong1 xi3 yu3
titleSlug: he-ti-xing-zi-gong-xi-yu
author: 文同
authorPinyin: wen2 tong2
authorSlug: wen-tong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 時雨已可喜，况當春發生。
- 入地如流膏，浸灌萬物萌。
- 真宰每自惜，纔灑復却晴。
- 常時稍霑濕，庶彙亦已榮。
- 昨宵忽盛下，欄宇翻瓶罌。
- 高原與庳陸，旦可一尺盈。
- 尋觀太陽起，紅光吐崢嶸。
- 萬里洗氛濁，四顧蒼烟平。
- 群農悉就野，上下羅晨耕。
- 父老荷鋤鍤，林間笑相迎。
- 盡言此美澤，天意恤下甿。
- 麻麥固已定，預見禾黍成。
- 且幸賦輸辦，敢望求他贏。
- 次第還與官，口腹甘別營。
- 願常獲豐稔，自覺所取輕。
- 言罷乃散去，溝壠紛縱橫。
- 使者有職事，其喜誰與并。
- 高齋聽淙淙，不寐達五更。
- 豈不省文移，頼此一夕傾。
- 天明作浩歌，滿紙編和聲。

## 拼音

- shi2 yu3 yi3 ke3 xi3 ， kuang4 dang1 chun1 fa1 sheng1 。
- ru4 di4 ru2 liu2 gao1 ， jin4 guan4 wan4 wu4 meng2 。
- zhen1 zai3 mei3 zi4 xi1 ， cai2 sa3 fu4 que4 qing2 。
- chang2 shi2 shao1 zhan1 shi1 ， shu4 hui4 yi4 yi3 rong2 。
- zuo2 xiao1 hu1 sheng4 xia4 ， lan2 yu3 fan1 ping2 ying1 。
- gao1 yuan2 yu3 bi4 lu4 ， dan4 ke3 yi4 chi3 ying2 。
- xun2 guan1 tai4 yang2 qi3 ， hong2 guang1 tu3 zheng1 rong2 。
- wan4 li3 xi3 fen1 zhuo2 ， si4 gu4 cang1 yan1 ping2 。
- qun2 nong2 xi1 jiu4 ye3 ， shang4 xia4 luo2 chen2 geng1 。
- fu4 lao3 he2 chu2 cha1 ， lin2 jian4 xiao4 xiang1 ying2 。
- jin4 yan2 ci3 mei3 ze2 ， tian1 yi4 xu4 xia4 meng2 。
- ma2 mai4 gu4 yi3 ding4 ， yu4 jian4 he2 shu3 cheng2 。
- qie3 xing4 fu4 shu1 ban4 ， gan3 wang4 qiu2 ta1 ying2 。
- ci4 di4 huan2 yu3 guan1 ， kou3 fu4 gan1 bie2 ying2 。
- yuan4 chang2 huo4 feng1 ren3 ， zi4 jue2 suo3 qu3 qing1 。
- yan2 ba4 nai3 san4 qu4 ， gou1 long3 fen1 zong4 heng2 。
- shi3 zhe3 you3 zhi2 shi4 ， qi2 xi3 shui2 yu3 bing4 。
- gao1 zhai1 ting1 cong2 cong2 ， bu2 mei4 da2 wu3 geng1 。
- qi3 bu4 sheng3 wen2 yi2 ， lai4 ci3 yi4 xi1 qing1 。
- tian1 ming2 zuo4 hao4 ge1 ， man3 zhi3 bian1 he2 sheng1 。

## 注释

## 译文

## 赏析
