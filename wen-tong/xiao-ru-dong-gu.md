---
id: wen-tong-xiao-ru-dong-gu
title: 曉入東谷
titlePinyin: xiao3 ru4 dong1 gu3
titleSlug: xiao-ru-dong-gu
author: 文同
authorPinyin: wen2 tong2
authorSlug: wen-tong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 振纓效王官，釋耒去鄉縣。
- 十年始還此，景物覺盡變。
- 東谷素所愛，乍到若創見。
- 烟雲引晨策，數里入葱蒨。
- 明霞照溪口，花草露初泫。
- 長松盤高崗，竦竦擢秀幹。
- 垂陰雜群木，上欲接霄漢。
- 柔蘿互鈎鎖，攬地走荒蔓。
- 修篁揭其間，萬個挺若箭。
- 登臨愴舊歷，眺聽悅新玩。
- 讀書破茅廬，徑彴已漂斷。
- 唯餘舍南水，尚吐石竇濺。
- 潺潺落危壑，衮衮引飛練。
- 臨流濯塵襟，照影實覿面。
- 功名竟何所，旅迹轉孤賤。
- 引手謝猿鶴，深慚爾驚怨。

## 拼音

- zhen4 ying1 xiao4 wang2 guan1 ， shi4 lei3 qu4 xiang1 xian4 。
- shi2 nian2 shi3 huan2 ci3 ， jing3 wu4 jue2 jin4 bian4 。
- dong1 gu3 su4 suo3 ai4 ， zha4 dao4 ruo4 chuang4 jian4 。
- yan1 yun2 yin3 chen2 ce4 ， shu4 li3 ru4 cong1 qian4 。
- ming2 xia2 zhao4 xi1 kou3 ， hua1 cao3 lu4 chu1 xuan4 。
- chang2 song1 pan2 gao1 gang3 ， song3 song3 zhuo2 xiu4 gan4 。
- chui2 yin1 za2 qun2 mu4 ， shang4 yu4 jie1 xiao1 han4 。
- rou2 luo2 hu4 gou1 suo3 ， lan3 di4 zou3 huang1 man4 。
- xiu1 huang2 jie1 qi2 jian4 ， wan4 ge4 ting3 ruo4 jian4 。
- deng1 lin2 chuang4 jiu4 li4 ， tiao4 ting1 yue4 xin1 wan2 。
- du2 shu1 po4 mao2 lu2 ， jing4 zhuo2 yi3 piao1 duan4 。
- wei2 yu2 she4 nan2 shui3 ， shang4 tu3 shi2 dou4 jian4 。
- chan2 chan2 luo4 wei1 he4 ， gun3 gun3 yin3 fei1 lian4 。
- lin2 liu2 zhuo2 chen2 jin1 ， zhao4 ying3 shi2 di2 mian4 。
- gong1 ming2 jing4 he2 suo3 ， lü3 ji4 zhuan3 gu1 jian4 。
- yin3 shou3 xie4 yuan2 he4 ， shen1 can2 er3 jing1 yuan4 。

## 注释

## 译文

## 赏析
