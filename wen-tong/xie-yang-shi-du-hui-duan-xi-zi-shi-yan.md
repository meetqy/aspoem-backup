---
id: wen-tong-xie-yang-shi-du-hui-duan-xi-zi-shi-yan
title: 謝楊侍讀惠端溪紫石硯
titlePinyin: xie4 yang2 shi4 du2 hui4 duan1 xi1 zi3 shi2 yan4
titleSlug: xie-yang-shi-du-hui-duan-xi-zi-shi-yan
author: 文同
authorPinyin: wen2 tong2
authorSlug: wen-tong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 學文二十年，語氣殊未成。
- 所以文房中，四譜無一精。
- 豈不願收貯，恐竊好事名。
- 自愧中槁然，敢假外物榮。
- 前日下秘閣，謁公來西城。
- 公常顧遇厚，待以爲墨卿。
- 延之吐佳論，出口無雜聲。
- 語次座上物，硯有紫石英。
- 云在嶺使得，渠常美其評。
- 因取手自封，見授囑所擎。
- 倉皇捧以拜，其喜懷抱盈。
- 歸來示家人，衆目歡且驚。
- 言並我所有，瓦礫而瑶瓊。
- 貴價市珍煤，風前試寒泓。
- 磨知密理潤，點覺浮光清。
- 洗濯鑒面瑩，彈扣牙音鏗。
- 遂剪十襲巾，加以重篋盛。
- 客來有欲觀，稍俗不敢呈。
- 願傳之子孫，更重金滿籝。
- 作詩敘嘉貺，慚比毫毛輕。

## 拼音

- xue2 wen2 er4 shi2 nian2 ， yu3 qi4 shu1 wei4 cheng2 。
- suo3 yi3 wen2 fang2 zhong1 ， si4 pu3 wu2 yi4 jing1 。
- qi3 bu2 yuan4 shou1 zhu4 ， kong3 qie4 hao3 shi4 ming2 。
- zi4 kui4 zhong1 gao3 ran2 ， gan3 jia3 wai4 wu4 rong2 。
- qian2 ri4 xia4 mi4 ge2 ， ye4 gong1 lai2 xi1 cheng2 。
- gong1 chang2 gu4 yu4 hou4 ， dai4 yi3 wei2 mo4 qing1 。
- yan2 zhi1 tu3 jia1 lun4 ， chu1 kou3 wu2 za2 sheng1 。
- yu3 ci4 zuo4 shang4 wu4 ， yan4 you3 zi3 shi2 ying1 。
- yun2 zai4 ling3 shi3 de0 ， qu2 chang2 mei3 qi2 ping2 。
- yin1 qu3 shou3 zi4 feng1 ， jian4 shou4 zhu3 suo3 qing2 。
- cang1 huang2 peng3 yi3 bai4 ， qi2 xi3 huai2 bao4 ying2 。
- gui1 lai2 shi4 jia1 ren2 ， zhong4 mu4 huan1 qie3 jing1 。
- yan2 bing4 wo3 suo3 you3 ， wa3 li4 er2 yao2 qiong2 。
- gui4 jia4 shi4 zhen1 mei2 ， feng1 qian2 shi4 han2 hong2 。
- mo2 zhi1 mi4 li3 run4 ， dian3 jue2 fu2 guang1 qing1 。
- xi3 zhuo2 jian4 mian4 ying2 ， dan4 kou4 ya2 yin1 keng1 。
- sui4 jian3 shi2 xi2 jin1 ， jia1 yi3 zhong4 qie4 sheng4 。
- ke4 lai2 you3 yu4 guan1 ， shao1 su2 bu4 gan3 cheng2 。
- yuan4 chuan2 zhi1 zi3 sun1 ， geng4 zhong4 jin1 man3 ying2 。
- zuo4 shi1 xu4 jia1 kuang4 ， can2 bi3 hao2 mao2 qing1 。

## 注释

## 译文

## 赏析
