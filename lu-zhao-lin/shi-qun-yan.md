---
id: lu-zhao-lin-shi-qun-yan
title: 失羣雁
titlePinyin: shi1 qun2 yan4
titleSlug: shi-qun-yan
author: 盧照鄰
authorPinyin: lu2 zhao4 lin2
authorSlug: lu-zhao-lin
dynasty: 唐
dynastyPinyin: tang2
dynastySlug: tang
tags: [] 
---

## 正文

- 三秋北地雪皚皚，萬里南翔渡海來。
- 欲隨石燕沈湘水，試逐銅烏繞帝臺。
- 帝臺銀闕距金塘，中間鵷鷺已成行。
- 先過上苑傳書信，暫下中州戲稻粱。
- 虞人負繳來相及，齊客虛弓忽見傷。
- 毛翎頻頓飛無力，羽翮摧頹君不識。
- 唯有莊周解愛鳴，復道郊哥重奇色。
- 惆悵驚思悲未已，裴回自憐中罔極。
- 傳聞有鳥集朝陽，詎勝仙鳧邇帝鄉。
- 雲間海上應鳴舞，遠得鵾弦猶獨撫。
- 金龜全寫中牟印，玉鵠當變萊蕪釜。
- 願君弄影鳳皇池，時憶籠中摧折羽。

## 拼音

- san1 qiu1 bei3 di4 xue3 ai2 ai2 ， wan4 li3 nan2 xiang2 du4 hai3 lai2 。
- yu4 sui2 shi2 yan4 shen3 xiang1 shui3 ， shi4 zhu2 tong2 wu1 rao4 di4 tai2 。
- di4 tai2 yin2 que4 ju4 jin1 tang2 ， zhong1 jian4 yuan1 lu4 yi3 cheng2 xing2 。
- xian1 guo4 shang4 yuan4 chuan2 shu1 xin4 ， zan4 xia4 zhong1 zhou1 xi4 dao4 liang2 。
- yu2 ren2 fu4 jiao3 lai2 xiang1 ji2 ， qi2 ke4 xu1 gong1 hu1 jian4 shang1 。
- mao2 ling2 bin1 dun4 fei1 wu2 li4 ， yu3 he2 cui1 tui2 jun1 bu4 shi2 。
- wei2 you3 zhuang1 zhou1 jie3 ai4 ming2 ， fu4 dao4 jiao1 ge1 zhong4 qi2 se4 。
- chou2 chang4 jing1 si1 bei1 wei4 yi3 ， pei2 hui2 zi4 lian2 zhong1 wang3 ji2 。
- chuan2 wen2 you3 niao3 ji2 chao2 yang2 ， ju4 sheng4 xian1 fu2 er3 di4 xiang1 。
- yun2 jian4 hai3 shang4 ying1 ming2 wu3 ， yuan3 de2 kun1 xian2 you2 du2 fu3 。
- jin1 gui1 quan2 xie3 zhong1 mu4 yin4 ， yu4 hu2 dang1 bian4 lai2 wu2 fu3 。
- yuan4 jun1 nong4 ying3 feng4 huang2 chi2 ， shi2 yi4 long2 zhong1 cui1 zhe2 yu3 。

## 注释

## 译文

## 赏析
