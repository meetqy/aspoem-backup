---
id: lu-zhao-lin-yong-shi-si-shou-si
title: 詠史四首 四
titlePinyin: yong3 shi3 si4 shou3   si4
titleSlug: yong-shi-si-shou-si
author: 盧照鄰
authorPinyin: lu2 zhao4 lin2
authorSlug: lu-zhao-lin
dynasty: 唐
dynastyPinyin: tang2
dynastySlug: tang
tags: [] 
---

## 正文

- 昔有平陵男，姓朱名阿游。
- 直髮上衝冠，壯氣橫三秋。
- 願得斬馬劒，先斷佞臣頭。
- 天子玉檻折，將軍丹血流。
- 捐生不肯拜，視死其若休。
- 歸來教鄉里，童蒙遠相求。
- 弟子數百人，散在十二州。
- 三公不敢吏，五鹿何能酬。
- 名與日月懸，義與天壤儔。
- 何必疲執戟，區區在封侯。
- 偉哉曠達士，知命固不憂。

## 拼音

- xi1 you3 ping2 ling2 nan2 ， xing4 zhu1 ming2 a1 you2 。
- zhi2 fa4 shang4 chong1 guan1 ， zhuang4 qi4 heng2 san1 qiu1 。
- yuan4 de2 zhan3 ma3 jian4 ， xian1 duan4 ning4 chen2 tou2 。
- tian1 zi3 yu4 jian4 zhe2 ， jiang1 jun1 dan1 xue4 liu2 。
- juan1 sheng1 bu4 ken3 bai4 ， shi4 si3 qi2 ruo4 xiu1 。
- gui1 lai2 jiao4 xiang1 li3 ， tong2 meng2 yuan3 xiang1 qiu2 。
- di4 zi3 shu4 bai3 ren2 ， san4 zai4 shi2 er4 zhou1 。
- san1 gong1 bu4 gan3 li4 ， wu3 lu4 he2 neng2 chou2 。
- ming2 yu3 ri4 yue4 xuan2 ， yi4 yu3 tian1 rang3 chou2 。
- he2 bi4 pi2 zhi2 ji3 ， qu1 qu1 zai4 feng1 hou2 。
- wei3 zai1 kuang4 da2 shi4 ， zhi1 ming4 gu4 bu4 you1 。

## 注释

## 译文

## 赏析
