---
id: tang-shi-chi-feng-shan-yi-shi-zhou-yu-xian-yao
title: 鳳山逸士周遇仙謠
titlePinyin: feng4 shan1 yi4 shi4 zhou1 yu4 xian1 yao2
titleSlug: feng-shan-yi-shi-zhou-yu-xian-yao
author: 唐士恥
authorPinyin: tang2 shi4 chi3
authorSlug: tang-shi-chi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 信雲步謁洞霄宮，飯罷從游西復東。
- 唇笛嘯時吹白日，詩腸開處嚼清風。
- 兀兀騰騰心了足，灣灣屈屈水欹曲。
- 玲瓏綠影萬株松，瀟灑清空二畝竹。
- 天風吹泉飛雪花，溪石漱玉磨銀牙。
- 白雲破碎漏天碧，青靄牽連遮日華。
- 玉溜幾聲鳴綠薺，金藤千尺走青蛇。
- 羊腸蟠路上天去，鹿角枯槎連日墜。
- 一雙素足已昇騰，萬頃紅霞留不住。
- 擘破青空見太清，飛連寶殿非凡成。
- 水晶樓閣奏金韻，翡翠簾櫳振佩聲。
- 白雪翩翻霜鶴舞，綵雲縹緲花鸞鳴。
- 中有真人鼎玉立，晴光閃電瓊波溢。
- 笑整霓裳曳絳霞，紅雲影裏輕相挹。
- 琳琅清徹語希夷，嚼玉吐瓊聲不移。
- 素手擘開碧玉匣，青空飛出丹虹蜺。
- 蟠摇活走遶天闕，衝透太虛光皎潔。
- 須臾直上紫霄中，寶篆飛騰羅日月。
- 影摇六合金色光，丹鳳對躍蒼龍驤。
- 回頭指點青空裏，玉籙丹臺已籍紀。
- 低頭招手令向前，漏泄天機歛不已。
- 等閒贈我赭丹砂，行滿功成歸我家。
- 天上逍遥多快樂，人間紛擾無垠涯。
- 丹砂接得便吞了，回首雲軿俱杳杳。
- 樓閣烟霞景萬般，一時不見青天曉。
- 世人世人知不知，既知何必生遲疑。
- 早求一闢大羅月，千古萬古生光輝。
- 人生在世空汩沒，自從形骸朽膚骨。
- 爲求名利不閒心，名利既來心恍惚。
- 何不煉內丹絕外物，笑著雲衣傲朱紱。
- 靈丹養就出神爐，慧劍飛騰超月窟。
- 且無俗事更關心，一段光明耀古今。
- 聲迹超騰青嶂外，影形飛入白雲深。
- 脚跟不點紅塵起，指甲時挑碧玉琴。
- 莫道神仙無實語，世間幾箇是知音。

## 拼音

- xin4 yun2 bu4 ye4 dong4 xiao1 gong1 ， fan4 ba4 cong2 you2 xi1 fu4 dong1 。
- chun2 di2 xiao4 shi2 chui1 bai2 ri4 ， shi1 chang2 kai1 chu3 jiao2 qing1 feng1 。
- wu4 wu4 teng2 teng2 xin1 le0 zu2 ， wan1 wan1 qu1 qu1 shui3 qi1 qu3 。
- ling2 long2 lü4 ying3 wan4 zhu1 song1 ， xiao1 sa3 qing1 kong1 er4 mu3 zhu2 。
- tian1 feng1 chui1 quan2 fei1 xue3 hua1 ， xi1 shi2 shu4 yu4 mo2 yin2 ya2 。
- bai2 yun2 po4 sui4 lou4 tian1 bi4 ， qing1 ai3 qian1 lian2 zhe1 ri4 hua2 。
- yu4 liu1 ji1 sheng1 ming2 lü4 ji4 ， jin1 teng2 qian1 chi3 zou3 qing1 she2 。
- yang2 chang2 pan2 lu4 shang4 tian1 qu4 ， lu4 jiao3 ku1 cha2 lian2 ri4 zhui4 。
- yi4 shuang1 su4 zu2 yi3 sheng1 teng2 ， wan4 qing3 hong2 xia2 liu2 bu2 zhu4 。
- bo4 po4 qing1 kong1 jian4 tai4 qing1 ， fei1 lian2 bao3 dian4 fei1 fan2 cheng2 。
- shui3 jing1 lou2 ge2 zou4 jin1 yun4 ， fei3 cui4 lian2 long2 zhen4 pei4 sheng1 。
- bai2 xue3 pian1 fan1 shuang1 he4 wu3 ， cai3 yun2 piao3 miao3 hua1 luan2 ming2 。
- zhong1 you3 zhen1 ren2 ding3 yu4 li4 ， qing2 guang1 shan3 dian4 qiong2 bo1 yi4 。
- xiao4 zheng3 ni2 chang2 ye4 jiang4 xia2 ， hong2 yun2 ying3 li3 qing1 xiang1 yi4 。
- lin2 lang2 qing1 che4 yu3 xi1 yi2 ， jiao2 yu4 tu3 qiong2 sheng1 bu4 yi2 。
- su4 shou3 bo4 kai1 bi4 yu4 xia2 ， qing1 kong1 fei1 chu1 dan1 hong2 ni2 。
- pan2 yao2 huo2 zou3 rao4 tian1 que4 ， chong1 tou4 tai4 xu1 guang1 jiao3 jie2 。
- xu1 yu2 zhi2 shang4 zi3 xiao1 zhong1 ， bao3 zhuan4 fei1 teng2 luo2 ri4 yue4 。
- ying3 yao2 liu4 he2 jin1 se4 guang1 ， dan1 feng4 dui4 yue4 cang1 long2 xiang1 。
- hui2 tou2 zhi3 dian3 qing1 kong1 li3 ， yu4 lu4 dan1 tai2 yi3 ji2 ji4 。
- di1 tou2 zhao1 shou3 ling4 xiang4 qian2 ， lou4 xie4 tian1 ji1 lian3 bu4 yi3 。
- deng3 xian2 zeng4 wo3 zhe3 dan1 sha1 ， xing2 man3 gong1 cheng2 gui1 wo3 jia1 。
- tian1 shang4 xiao1 yao2 duo1 kuai4 le4 ， ren2 jian4 fen1 rao3 wu2 yin2 ya2 。
- dan1 sha1 jie1 de2 bian4 tun1 le0 ， hui2 shou3 yun2 ping2 ju4 yao3 yao3 。
- lou2 ge2 yan1 xia2 jing3 wan4 ban1 ， yi4 shi2 bu2 jian4 qing1 tian1 xiao3 。
- shi4 ren2 shi4 ren2 zhi1 bu4 zhi1 ， ji4 zhi1 he2 bi4 sheng1 chi2 yi2 。
- zao3 qiu2 yi2 pi4 da4 luo2 yue4 ， qian1 gu3 wan4 gu3 sheng1 guang1 hui1 。
- ren2 sheng1 zai4 shi4 kong1 gu3 mei2 ， zi4 cong2 xing2 hai2 xiu3 fu1 gu3 。
- wei2 qiu2 ming2 li4 bu4 xian2 xin1 ， ming2 li4 ji4 lai2 xin1 huang3 hu1 。
- he2 bu2 lian4 nei4 dan1 jue2 wai4 wu4 ， xiao4 zhu4 yun2 yi1 ao4 zhu1 fu2 。
- ling2 dan1 yang3 jiu4 chu1 shen2 lu2 ， hui4 jian4 fei1 teng2 chao1 yue4 ku1 。
- qie3 wu2 su2 shi4 geng4 guan1 xin1 ， yi2 duan4 guang1 ming2 yao4 gu3 jin1 。
- sheng1 ji4 chao1 teng2 qing1 zhang4 wai4 ， ying3 xing2 fei1 ru4 bai2 yun2 shen1 。
- jiao3 gen1 bu4 dian3 hong2 chen2 qi3 ， zhi3 jia0 shi2 tiao1 bi4 yu4 qin2 。
- mo4 dao4 shen2 xian1 wu2 shi2 yu3 ， shi4 jian4 ji1 ge4 shi4 zhi1 yin1 。

## 注释

## 译文

## 赏析
