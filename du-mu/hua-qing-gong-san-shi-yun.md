---
id: du-mu-hua-qing-gong-san-shi-yun
title: 華清宮三十韻
titlePinyin: hua2 qing1 gong1 san1 shi2 yun4
titleSlug: hua-qing-gong-san-shi-yun
author: 杜牧
authorPinyin: du4 mu4
authorSlug: du-mu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 繡嶺明珠殿，層巒下繚牆。
- 仰窺丹檻影，猶想赭袍光。
- 昔帝登封後，中原自古強。
- 一千年際會，三萬里農桑。
- 几席延堯舜，軒墀接禹湯。
- 雷霆馳號令，星斗煥文章。
- 釣築乘時用，芝蘭在處芳。
- 北扉閑木索，南面富循良。
- 至道思玄圃，平居厭未央。
- 鉤陳裹巖谷，文陛壓青蒼。
- 歌吹千秋節，樓臺八月涼。
- 神仙高縹緲，環珮碎丁當。
- 泉暖涵窓鏡，雲嬌惹粉囊。
- 嫩嵐滋翠葆，清渭照紅粧。
- 帖泰生靈壽，懽娛歲序長。
- 月聞仙曲調，霓作舞衣裳。
- 雨露偏金穴，乾坤入醉鄉。
- 玩兵師漢武，迴手倒干將。
- 黥鬣掀東海，胡牙揭上陽。
- 喧呼馬嵬血，零落羽林槍。
- 傾國留無路，還魂怨有香。
- 蜀峰橫慘澹，秦樹遠微茫。
- 鼎重山難轉，天扶業更昌。
- 望賢餘故老，花萼舊池塘。
- 往事人誰問，幽襟淚獨傷。
- 碧簷斜送日，殷葉半凋霜。
- 迸水傾瑤砌，疎風罅玉房。
- 塵埃羯鼓索，片段荔枝筐。
- 鳥啄摧寒木，蝸涎蠹畫梁。
- 孤煙知客恨，遙起泰陵傍。

## 拼音

- xiu4 ling3 ming2 zhu1 dian4 ， ceng2 luan2 xia4 liao2 qiang2 。
- yang3 kui1 dan1 jian4 ying3 ， you2 xiang3 zhe3 pao2 guang1 。
- xi1 di4 deng1 feng1 hou4 ， zhong1 yuan2 zi4 gu3 qiang2 。
- yi4 qian1 nian2 ji4 hui4 ， san1 wan4 li3 nong2 sang1 。
- ji3 xi2 yan2 yao2 shun4 ， xuan1 chi2 jie1 yu3 tang1 。
- lei2 ting2 chi2 hao4 ling4 ， xing1 dou3 huan4 wen2 zhang1 。
- diao4 zhu4 cheng2 shi2 yong4 ， zhi1 lan2 zai4 chu3 fang1 。
- bei3 fei1 xian2 mu4 suo3 ， nan2 mian4 fu4 xun2 liang2 。
- zhi4 dao4 si1 xuan2 pu3 ， ping2 ju1 yan4 wei4 yang1 。
- gou1 chen2 guo3 yan2 gu3 ， wen2 bi4 ya1 qing1 cang1 。
- ge1 chui1 qian1 qiu1 jie2 ， lou2 tai2 ba1 yue4 liang2 。
- shen2 xian1 gao1 piao3 miao3 ， huan2 pei4 sui4 ding1 dang1 。
- quan2 nuan3 han2 chuang1 jing4 ， yun2 jiao1 re3 fen3 nang2 。
- nen4 lan2 zi1 cui4 bao3 ， qing1 wei4 zhao4 hong2 zhuang1 。
- tie1 tai4 sheng1 ling2 shou4 ， huan1 yu2 sui4 xu4 chang2 。
- yue4 wen2 xian1 qu3 diao4 ， ni2 zuo4 wu3 yi1 shang0 。
- yu3 lu4 pian1 jin1 xue2 ， qian2 kun1 ru4 zui4 xiang1 。
- wan2 bing1 shi1 han4 wu3 ， hui2 shou3 dao3 gan1 jiang1 。
- qing2 lie4 xian1 dong1 hai3 ， hu2 ya2 jie1 shang4 yang2 。
- xuan1 hu1 ma3 wei2 xue4 ， ling2 luo4 yu3 lin2 qiang1 。
- qing1 guo2 liu2 wu2 lu4 ， huan2 hun2 yuan4 you3 xiang1 。
- shu3 feng1 heng2 can3 dan4 ， qin2 shu4 yuan3 wei1 mang2 。
- ding3 chong2 shan1 nan2 zhuan3 ， tian1 fu2 ye4 geng4 chang1 。
- wang4 xian2 yu2 gu4 lao3 ， hua1 e4 jiu4 chi2 tang2 。
- wang3 shi4 ren2 shui2 wen4 ， you1 jin1 lei4 du2 shang1 。
- bi4 yan2 xie2 song4 ri4 ， yin1 ye4 ban4 diao1 shuang1 。
- beng4 shui3 qing1 yao2 qi4 ， shu1 feng1 xia4 yu4 fang2 。
- chen2 ai1 jie2 gu3 suo3 ， pian4 duan4 li4 zhi1 kuang1 。
- niao3 zhuo2 cui1 han2 mu4 ， wo1 xian2 du4 hua4 liang2 。
- gu1 yan1 zhi1 ke4 hen4 ， yao2 qi3 tai4 ling2 bang4 。

## 注释

## 译文

## 赏析
