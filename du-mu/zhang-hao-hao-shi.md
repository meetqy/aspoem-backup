---
id: du-mu-zhang-hao-hao-shi
title: 張好好詩
titlePinyin: zhang1 hao3 hao3 shi1
titleSlug: zhang-hao-hao-shi
author: 杜牧
authorPinyin: du4 mu4
authorSlug: du-mu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 君爲豫章姝，十三纔有餘。
- 翠茁鳳生尾，丹葉蓮含跗。
- 高閣倚天半，章江聯碧虛。
- 此地試君唱，特使華筵鋪。
- 主人顧四座，始訝來踟蹰。
- 吳娃起引贊，低徊映長裾。
- 雙鬟可高下，纔過青羅襦。
- 盼盼乍垂袖，一聲雛鳳呼。
- 繁弦迸關紐，塞管裂圓蘆。
- 衆音不能逐，褭褭穿雲衢。
- 主人再三歎，謂言天下殊。
- 贈之天馬錦，副以水犀梳。
- 龍沙看秋浪，明月遊朱湖。
- 自此每相見，三日已爲疎。
- 玉質隨月滿，豔態逐春舒。
- 絳脣漸輕巧，雲步轉虛徐。
- 旌斾忽東下，笙歌隨舳艫。
- 霜凋謝樓樹，沙暖句溪蒲。
- 身外任塵土，罇前極歡娛。
- 飄然集仙客，諷賦欺相如。
- 聘之碧瑤珮，載以紫雲車。
- 洞閉水聲遠，月高蟾影孤。
- 爾來未幾歲，散盡高陽徒。
- 洛城重相見，婥婥爲當壚。
- 怪我苦何事，少年垂白鬚。
- 朋遊今在否，落拓更能無。
- 門館慟哭後，水雲秋景初。
- 斜日挂衰柳，涼風生座隅。
- 灑盡滿襟淚，短歌聊一書。

## 拼音

- jun1 wei2 yu4 zhang1 shu1 ， shi2 san1 cai2 you3 yu2 。
- cui4 zhuo2 feng4 sheng1 wei3 ， dan1 ye4 lian2 han2 fu1 。
- gao1 ge2 yi3 tian1 ban4 ， zhang1 jiang1 lian2 bi4 xu1 。
- ci3 di4 shi4 jun1 chang4 ， te4 shi3 hua2 yan2 pu1 。
- zhu3 ren2 gu4 si4 zuo4 ， shi3 ya4 lai2 chi2 chu2 。
- wu2 wa2 qi3 yin3 zan4 ， di1 huai2 ying4 chang2 ju1 。
- shuang1 huan2 ke3 gao1 xia4 ， cai2 guo4 qing1 luo2 ru2 。
- pan4 pan4 zha4 chui2 xiu4 ， yi4 sheng1 chu2 feng4 hu1 。
- fan2 xian2 beng4 guan1 niu3 ， sai1 guan3 lie4 yuan2 lu2 。
- zhong4 yin1 bu4 neng2 zhu2 ， niao3 niao3 chuan1 yun2 qu2 。
- zhu3 ren2 zai4 san1 tan4 ， wei4 yan2 tian1 xia4 shu1 。
- zeng4 zhi1 tian1 ma3 jin3 ， fu4 yi3 shui3 xi1 shu1 。
- long2 sha1 kan4 qiu1 lang4 ， ming2 yue4 you2 zhu1 hu2 。
- zi4 ci3 mei3 xiang1 jian4 ， san1 ri4 yi3 wei2 shu1 。
- yu4 zhi4 sui2 yue4 man3 ， yan4 tai4 zhu2 chun1 shu1 。
- jiang4 chun2 jian4 qing1 qiao3 ， yun2 bu4 zhuan3 xu1 xu2 。
- jing1 pei4 hu1 dong1 xia4 ， sheng1 ge1 sui2 zhu2 lu2 。
- shuang1 diao1 xie4 lou2 shu4 ， sha1 nuan3 ju4 xi1 pu2 。
- shen1 wai4 ren4 chen2 tu3 ， zun1 qian2 ji2 huan1 yu2 。
- piao1 ran2 ji2 xian1 ke4 ， feng3 fu4 qi1 xiang1 ru2 。
- pin4 zhi1 bi4 yao2 pei4 ， zai4 yi3 zi3 yun2 ju1 。
- dong4 bi4 shui3 sheng1 yuan3 ， yue4 gao1 chan2 ying3 gu1 。
- er3 lai2 wei4 ji1 sui4 ， san4 jin4 gao1 yang2 tu2 。
- luo4 cheng2 zhong4 xiang1 jian4 ， chuo4 chuo4 wei2 dang1 lu2 。
- guai4 wo3 ku3 he2 shi4 ， shao4 nian2 chui2 bai2 xu1 。
- peng2 you2 jin1 zai4 fou3 ， luo4 tuo4 geng4 neng2 wu2 。
- men2 guan3 tong4 ku1 hou4 ， shui3 yun2 qiu1 jing3 chu1 。
- xie2 ri4 gua4 shuai1 liu3 ， liang2 feng1 sheng1 zuo4 yu2 。
- sa3 jin4 man3 jin1 lei4 ， duan3 ge1 liao2 yi4 shu1 。

## 注释

## 译文

## 赏析
