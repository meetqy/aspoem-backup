---
id: du-mu-wei-ren-ti-zeng-er-shou
title: 為人題贈二首
titlePinyin: wei2 ren2 ti2 zeng4 er4 shou3
titleSlug: wei-ren-ti-zeng-er-shou
author: 杜牧
authorPinyin: du4 mu4
authorSlug: du-mu
dynasty: 唐
dynastyPinyin: tang2
dynastySlug: tang
tags: []
---

## 正文

- 我乏青雲稱，君無買笑金。虛傳南國貌，爭奈五陵心。
- 桂席塵瑤佩，瓊爐燼水沉。凝魂空薦夢，低耳悔聽琴。
- 月落珠簾卷，春寒錦幕深。誰家樓上笛，何處月明砧。
- 蘭徑飛蝴蝶，筠籠語翠襟。和簪拋鳳髻，將淚入鴛衾。
- 的的新添恨，迢迢絕好音。文園終病渴，休詠白頭吟。
- 綠樹鶯鶯語，平江燕燕飛。枕前聞雁去，樓上送春歸。
- 半月縆雙臉，凝腰素一圍。西牆苔漠漠，南浦夢依依。
- 有恨簪花懶，無聊鬥草稀。雕籠長慘澹，蘭畹謾芳菲。
- 鏡斂青蛾黛，燈挑皓腕肌。避人勻迸淚，拖袖倚殘暉。
- 有貌雖桃李，單棲足是非。雲輧載馭去，寒夜看裁衣。

## 拼音

- wo3 fa2 qing1 yun2 cheng1 ， jun1 wu2 mai3 xiao4 jin1 。 xu1 chuan2 nan2 guo2 mao4 ， zheng1 nai4 wu3 ling2 xin1 。
- gui4 xi2 chen2 yao2 pei4 ， qiong2 lu2 jin4 shui3 chen2 。 ning2 hun2 kong1 jian4 meng4 ， di1 er3 hui3 ting1 qin2 。
- yue4 luo4 zhu1 lian2 juan4 ， chun1 han2 jin3 mu4 shen1 。 shui2 jia1 lou2 shang4 di2 ， he2 chu3 yue4 ming2 zhen1 。
- lan2 jing4 fei1 hu2 die2 ， yun2 long2 yu3 cui4 jin1 。 he2 zan1 pao1 feng4 ji4 ， jiang1 lei4 ru4 yuan1 qin1 。
- de0 de0 xin1 tian1 hen4 ， tiao2 tiao2 jue2 hao3 yin1 。 wen2 yuan2 zhong1 bing4 ke3 ， xiu1 yong3 bai2 tou2 yin2 。
- lü4 shu4 ying1 ying1 yu3 ， ping2 jiang1 yan4 yan4 fei1 。 zhen3 qian2 wen2 yan4 qu4 ， lou2 shang4 song4 chun1 gui1 。
- ban4 yue4 geng1 shuang1 lian3 ， ning2 yao1 su4 yi4 wei2 。 xi1 qiang2 tai2 mo4 mo4 ， nan2 pu3 meng4 yi1 yi1 。
- you3 hen4 zan1 hua1 lan3 ， wu2 liao2 dou4 cao3 xi1 。 diao1 long2 chang2 can3 dan4 ， lan2 wan3 man2 fang1 fei1 。
- jing4 lian3 qing1 e2 dai4 ， deng1 tiao1 hao4 wan4 ji1 。 bi4 ren2 yun2 beng4 lei4 ， tuo1 xiu4 yi3 can2 hui1 。
- you3 mao4 sui1 tao2 li3 ， dan1 qi1 zu2 shi4 fei1 。 yun2 ping2 zai4 yu4 qu4 ， han2 ye4 kan4 cai2 yi1 。

## 注释

## 译文

## 赏析
