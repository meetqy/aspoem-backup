---
id: du-mu-guo-hua-qing-gong-jue-ju-san-shou
title: 過華清宮絕句三首
titlePinyin: guo4 hua2 qing1 gong1 jue2 ju4 san1 shou3
titleSlug: guo-hua-qing-gong-jue-ju-san-shou
author: 杜牧
authorPinyin: du4 mu4
authorSlug: du-mu
dynasty: 唐
dynastyPinyin: tang2
dynastySlug: tang
tags: []
---

## 正文

- 長安回望繡成堆，山頂千門次第開。
- 一騎紅塵妃子笑，無人知是荔枝來。
- 新豐綠樹起黃埃，數騎漁陽探使回。
- 霓裳一曲千峰上，舞破中原始下來。
- 萬國笙歌醉太平，倚天樓殿月分明。
- 雲中亂拍祿山舞，風過重巒下笑聲。

## 拼音

- chang2 an1 hui2 wang4 xiu4 cheng2 dui1 ， shan1 ding3 qian1 men2 ci4 di4 kai1 。
- yi4 qi2 hong2 chen2 fei1 zi0 xiao4 ， wu2 ren2 zhi1 shi4 li4 zhi1 lai2 。
- xin1 feng1 lü4 shu4 qi3 huang2 ai1 ， shu4 qi2 yu2 yang2 tan4 shi3 hui2 。
- ni2 chang2 yi4 qu3 qian1 feng1 shang4 ， wu3 po4 zhong1 yuan2 shi3 xia4 lai2 。
- wan4 guo2 sheng1 ge1 zui4 tai4 ping2 ， yi3 tian1 lou2 dian4 yue4 fen1 ming2 。
- yun2 zhong1 luan4 pai1 lu4 shan1 wu3 ， feng1 guo4 zhong4 luan2 xia4 xiao4 sheng1 。

## 注释

## 译文

## 赏析
