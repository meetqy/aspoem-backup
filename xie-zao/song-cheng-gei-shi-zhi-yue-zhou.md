---
id: xie-zao-song-cheng-gei-shi-zhi-yue-zhou
title: 送程給事知越州
titlePinyin: song4 cheng2 gei3 shi4 zhi1 yue4 zhou1
titleSlug: song-cheng-gei-shi-zhi-yue-zhou
author: 謝慥
authorPinyin: xie4 zao4
authorSlug: xie-zao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 越山岝㟯凌蒼穹，北山獨秀誇卧龍。
- 集賢學士辭青瑣，高牙新擁千騎雄。
- 晝看卧龍峰，夕隠蓬萊宮。
- 雙旌倒影射日紅，心閑不厭來山中。
- 排虛屏障環四封，翠積琉璃千萬重。
- 乍見烟霞西復東，倏聽海鼓鳴鼕鼕。
- 照湖一望光悠溶，寒波百里秋瞳矓。
- 茂林修竹交青葱，崢嶸樓閣疑天通。
- 使君况復氣摩空，高吟萬字才不窮。
- 醉倒猶索黄金鍾，下筆凜凜生清風。
- 幸當聖世民俗豐，莫惜樽俎頻雍容。
- 但憂政成被追鋒，白雲幽鳥不得長相從。

## 拼音

- yue4 shan1 zuo4 㟯 ling2 cang1 qiong2 ， bei3 shan1 du2 xiu4 kua1 wo4 long2 。
- ji2 xian2 xue2 shi4 ci2 qing1 suo3 ， gao1 ya2 xin1 yong1 qian1 qi2 xiong2 。
- zhou4 kan4 wo4 long2 feng1 ， xi1 yin3 peng2 lai2 gong1 。
- shuang1 jing1 dao3 ying3 she4 ri4 hong2 ， xin1 xian2 bu2 yan4 lai2 shan1 zhong1 。
- pai2 xu1 ping2 zhang4 huan2 si4 feng1 ， cui4 ji1 liu2 li2 qian1 wan4 zhong4 。
- zha4 jian4 yan1 xia2 xi1 fu4 dong1 ， shu1 ting1 hai3 gu3 ming2 dong1 dong1 。
- zhao4 hu2 yi2 wang4 guang1 you1 rong2 ， han2 bo1 bai3 li3 qiu1 tong2 long2 。
- mao4 lin2 xiu1 zhu2 jiao1 qing1 cong1 ， zheng1 rong2 lou2 ge2 yi2 tian1 tong1 。
- shi3 jun1 kuang4 fu4 qi4 mo2 kong1 ， gao1 yin2 wan4 zi4 cai2 bu4 qiong2 。
- zui4 dao3 you2 suo3 huang2 jin1 zhong1 ， xia4 bi3 lin3 lin3 sheng1 qing1 feng1 。
- xing4 dang1 sheng4 shi4 min2 su2 feng1 ， mo4 xi1 zun1 zu3 bin1 yong1 rong2 。
- dan4 you1 zheng4 cheng2 bei4 zhui1 feng1 ， bai2 yun2 you1 niao3 bu4 de2 chang2 xiang1 cong2 。

## 注释

## 译文

## 赏析
