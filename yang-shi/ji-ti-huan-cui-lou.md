---
id: yang-shi-ji-ti-huan-cui-lou
title: 寄題環翠樓
titlePinyin: ji4 ti2 huan2 cui4 lou2
titleSlug: ji-ti-huan-cui-lou
author: 楊時
authorPinyin: yang2 shi2
authorSlug: yang-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 方壺七萬神鼇連，瓊臺縹緲居靈仙。
- 鯨翻海運成桑田，異境誰使夸娥遷。
- 銛鋒四面蒼圭圓，巨靈巧以青瑶鎸。
- 揉風洗雨凈娟娟，修眉浮空秀爭妍。
- 清溪回旋瀉幽泉，下有澄瀾湛洄淵。
- 繡楣雕欄欲飛翻，凌切漢道摩星躔。
- 恍如直跨須彌巔，琉璃凝光圍四天。
- 喜君妙齡謝世喧，萱堂慈顔白盈顛。
- 兒童牽衣戲蹁躚，優哉此樂誰與先。
- 嗟予昔以三釜懸，投身世網百慮煎。
- 今乎老矣誠可憐，狙猿何用簪纓纏。
- 子雲終須守一廛，誅茅結屋纔數椽。
- 薜衣雜佩紉蘭荃，手披白蟫玩青編。
- 春暉不報常欿然，雖有至樂安能全。

## 拼音

- fang1 hu2 qi1 wan4 shen2 ao2 lian2 ， qiong2 tai2 piao3 miao3 ju1 ling2 xian1 。
- jing1 fan1 hai3 yun4 cheng2 sang1 tian2 ， yi4 jing4 shui2 shi3 kua1 e2 qian1 。
- xian1 feng1 si4 mian4 cang1 gui1 yuan2 ， ju4 ling2 qiao3 yi3 qing1 yao2 juan1 。
- rou2 feng1 xi3 yu3 jing4 juan1 juan1 ， xiu1 mei2 fu2 kong1 xiu4 zheng1 yan2 。
- qing1 xi1 hui2 xuan2 xie4 you1 quan2 ， xia4 you3 cheng2 lan2 zhan4 hui2 yuan1 。
- xiu4 mei2 diao1 lan2 yu4 fei1 fan1 ， ling2 qie4 han4 dao4 mo2 xing1 chan2 。
- huang3 ru2 zhi2 kua4 xu1 mi2 dian1 ， liu2 li2 ning2 guang1 wei2 si4 tian1 。
- xi3 jun1 miao4 ling2 xie4 shi4 xuan1 ， xuan1 tang2 ci2 yan2 bai2 ying2 dian1 。
- er2 tong2 qian1 yi1 xi4 pian2 xian1 ， you1 zai1 ci3 le4 shui2 yu3 xian1 。
- jie1 yu3 xi1 yi3 san1 fu3 xuan2 ， tou2 shen1 shi4 wang3 bai3 lü4 jian1 。
- jin1 hu1 lao3 yi3 cheng2 ke3 lian2 ， ju1 yuan2 he2 yong4 zan1 ying1 chan2 。
- zi3 yun2 zhong1 xu1 shou3 yi4 chan2 ， zhu1 mao2 jie2 wu1 cai2 shu4 chuan2 。
- bi4 yi1 za2 pei4 ren4 lan2 quan2 ， shou3 pi1 bai2 yin2 wan2 qing1 bian1 。
- chun1 hui1 bu2 bao4 chang2 kan3 ran2 ， sui1 you3 zhi4 le4 an1 neng2 quan2 。

## 注释

## 译文

## 赏析
