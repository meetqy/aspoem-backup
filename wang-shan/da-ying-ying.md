---
id: wang-shan-da-ying-ying
title: 答盈盈
titlePinyin: da2 ying2 ying2
titleSlug: da-ying-ying
author: 王山
authorPinyin: wang2 shan1
authorSlug: wang-shan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 東風豔豔桃李鬆，花園春入屠酥濃。
- 龍腦透縷鮫綃紅，鴛鴦十二羅芙蓉。
- 盈盈初見十五六，眉試青膏鬢垂綠。
- 道字不正嬌滿懷，學得襄陽大隄曲。
- 阿母偏憐掌上看，自此風流難管束。
- 鶯啄含桃未嚥時，便會郎時風動竹。
- 日高一丈羅窗晚，啼鳥壓花新睡短。
- 膩雲纖指擺還偏，半被可憐留翠暖。
- 淡黄衫袖仙衣輕，紅玉欄干粧粉淺。
- 酒痕落腮梅忍寒，春羞入眼横波豔。
- 一縷未消山枕紅，斜睇整衣移步嬾。
- 才如韓壽潘安亞，擲果竊香心暗嫁。
- 小花靜院酒闌珊，别有私言銀燭下。
- 簾聲浪皺金泥額，六尺牙牀羅帳窄。
- 釵横啼笑兩不分，歷盡風期腰一搦。
- 若敎飛上九天歌，一聲自可傾人國。
- 嬌多必是春工與，有能動人情幾許。
- 前年按舞使君筵，睡起忍羞頭不舉。
- 鳳凰簫冷曲成遲，凝醉桃花過風雨。
- 阿盈阿盈聽我語，勸君休向陽臺住。
- 一生縱得楚王憐，宋玉才多誰解賦。
- 洛陽無限青樓女，袖籠紅牙金鳳縷。
- 春衫粉面誰家郎，只把黄金買歌舞。
- 就中薄倖五陵兒，一日冷心玉如土。
- 雲零雨落正堪悲，空入他人夢來去。
- 浣花溪上海棠灣，薛濤朱戶皆金鐶。
- 韋皋筆逸玳瑁落，張佑盞滑琉璃乾。
- 壓倒念奴價百倍，興來奇怪生毫端。
- 醉眸覷紙聊一掃，落花飛雪聲漫漫。
- 夢得見之爲改觀，樂天更敢尋常看。
- 花間不肯下翠幕，竟日烜赫羅雕鞍。
- 掃眉塗粉迨七十，老大始頂菖蒲冠。
- 至今愁人錦江口，秋蛩露草孤墳寒。
- 盈盈大雅真可惜，爾身此後不可得。
- 滿天風月獨倚闌，醉岸濃雲呼佚墨。
- 久之不見予心憶，高城去天無幾尺。
- 斜陽衡山雲半紅，遠水無風天一碧。
- 望眼空遙沈翠翼，銀河易闊天南北。
- 瘦盡休文带眼移，忍向小樓清淚滴。

## 拼音

- dong1 feng1 yan4 yan4 tao2 li3 song1 ， hua1 yuan2 chun1 ru4 tu2 su1 nong2 。
- long2 nao3 tou4 lü3 jiao1 xiao1 hong2 ， yuan1 yang1 shi2 er4 luo2 fu2 rong2 。
- ying2 ying2 chu1 jian4 shi2 wu3 liu4 ， mei2 shi4 qing1 gao1 bin4 chui2 lü4 。
- dao4 zi4 bu2 zheng4 jiao1 man3 huai2 ， xue2 de2 xiang1 yang2 da4 di1 qu3 。
- a1 mu3 pian1 lian2 zhang3 shang4 kan4 ， zi4 ci3 feng1 liu2 nan2 guan3 shu4 。
- ying1 zhuo2 han2 tao2 wei4 yan4 shi2 ， bian4 hui4 lang2 shi2 feng1 dong4 zhu2 。
- ri4 gao1 yi2 zhang4 luo2 chuang1 wan3 ， ti2 niao3 ya1 hua1 xin1 shui4 duan3 。
- ni4 yun2 xian1 zhi3 bai3 huan2 pian1 ， ban4 bei4 ke3 lian2 liu2 cui4 nuan3 。
- dan4 huang2 shan1 xiu4 xian1 yi1 qing1 ， hong2 yu4 lan2 gan1 zhuang1 fen3 qian3 。
- jiu3 hen2 luo4 sai1 mei2 ren3 han2 ， chun1 xiu1 ru4 yan3 heng2 bo1 yan4 。
- yi4 lü3 wei4 xiao1 shan1 zhen3 hong2 ， xie2 di4 zheng3 yi1 yi2 bu4 lan3 。
- cai2 ru2 han2 shou4 pan1 an1 ya1 ， zhi4 guo3 qie4 xiang1 xin1 an4 jia4 。
- xiao3 hua1 jing4 yuan4 jiu3 lan2 shan1 ， bie2 you3 si1 yan2 yin2 zhu2 xia4 。
- lian2 sheng1 lang4 zhou4 jin1 ni2 e2 ， liu4 chi3 ya2 chuang2 luo2 zhang4 zhai3 。
- chai1 heng2 ti2 xiao4 liang3 bu4 fen1 ， li4 jin4 feng1 qi1 yao1 yi2 nuo4 。
- ruo4 jiao4 fei1 shang4 jiu3 tian1 ge1 ， yi4 sheng1 zi4 ke3 qing1 ren2 guo2 。
- jiao1 duo1 bi4 shi4 chun1 gong1 yu3 ， you3 neng2 dong4 ren2 qing2 ji1 xu1 。
- qian2 nian2 an4 wu3 shi3 jun1 yan2 ， shui4 qi3 ren3 xiu1 tou2 bu4 ju3 。
- feng4 huang2 xiao1 leng3 qu3 cheng2 chi2 ， ning2 zui4 tao2 hua1 guo4 feng1 yu3 。
- a1 ying2 a1 ying2 ting1 wo3 yu3 ， quan4 jun1 xiu1 xiang4 yang2 tai2 zhu4 。
- yi4 sheng1 zong4 de2 chu3 wang2 lian2 ， song4 yu4 cai2 duo1 shui2 jie3 fu4 。
- luo4 yang2 wu2 xian4 qing1 lou2 nü3 ， xiu4 long2 hong2 ya2 jin1 feng4 lü3 。
- chun1 shan1 fen3 mian4 shui2 jia1 lang2 ， zhi1 ba3 huang2 jin1 mai3 ge1 wu3 。
- jiu4 zhong1 bao2 xing4 wu3 ling2 er2 ， yi2 ri4 leng3 xin1 yu4 ru2 tu3 。
- yun2 ling2 yu3 luo4 zheng4 kan1 bei1 ， kong1 ru4 ta1 ren2 meng4 lai2 qu4 。
- huan4 hua1 xi1 shang4 hai3 tang2 wan1 ， xue1 tao1 zhu1 hu4 jie1 jin1 huan2 。
- wei2 gao1 bi3 yi4 dai4 mao4 luo4 ， zhang1 you4 zhan3 hua2 liu2 li2 qian2 。
- ya1 dao3 nian4 nu2 jia4 bai3 bei4 ， xing1 lai2 qi2 guai4 sheng1 hao2 duan1 。
- zui4 mou2 qu4 zhi3 liao2 yi4 sao3 ， luo4 hua1 fei1 xue3 sheng1 man4 man4 。
- meng4 de2 jian4 zhi1 wei2 gai3 guan1 ， le4 tian1 geng4 gan3 xun2 chang2 kan4 。
- hua1 jian4 bu4 ken3 xia4 cui4 mu4 ， jing4 ri4 xuan1 he4 luo2 diao1 an1 。
- sao3 mei2 tu2 fen3 dai4 qi1 shi2 ， lao3 da4 shi3 ding3 chang1 pu2 guan1 。
- zhi4 jin1 chou2 ren2 jin3 jiang1 kou3 ， qiu1 qiong2 lu4 cao3 gu1 fen2 han2 。
- ying2 ying2 da4 ya3 zhen1 ke3 xi1 ， er3 shen1 ci3 hou4 bu4 ke3 de2 。
- man3 tian1 feng1 yue4 du2 yi3 lan2 ， zui4 an4 nong2 yun2 hu1 yi4 mo4 。
- jiu3 zhi1 bu2 jian4 yu3 xin1 yi4 ， gao1 cheng2 qu4 tian1 wu2 ji1 chi3 。
- xie2 yang2 heng2 shan1 yun2 ban4 hong2 ， yuan3 shui3 wu2 feng1 tian1 yi2 bi4 。
- wang4 yan3 kong1 yao2 shen3 cui4 yi4 ， yin2 he2 yi4 kuo4 tian1 nan2 bei3 。
- shou4 jin4 xiu1 wen2 dai4 yan3 yi2 ， ren3 xiang4 xiao3 lou2 qing1 lei4 di1 。

## 注释

## 译文

## 赏析
