---
id: shi-shan-zhen-ji-duan-ming-you-mu-shi
title: 祭端明尤木石
titlePinyin: ji4 duan1 ming2 you2 mu4 shi2
titleSlug: ji-duan-ming-you-mu-shi
author: 釋善珍
authorPinyin: shi4 shan4 zhen1
authorSlug: shi-shan-zhen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 昔大慧師，道鳴東南。
- 率先伏膺，橫浦紫岩。
- 繇是徧交，渡江諸老。
- 鉤黨牽連，優游嶺島。
- 至今微言，皎若日星。
- 公忽開卷，如暗得燈。
- 遂登蓬山，乃掌太史。
- 金鑾應制，倚馬萬字。
- 平生補衮，用功最深。
- 群媢衆嫉，獨天賞音。
- 寶祐一疏，據經引義。
- 申救大臣，惟有去耳。
- 疑公前身，即二張公。
- 與大慧師，所立一同。
- 末劫浮榮，磨滅誰紀。
- 晚節芬芳，公真不死。
- 公於大慧，世異心通。
- 儒喜詆佛，公愈推宗。
- 紫岩之銘，過者必式。
- 酷哉秦火，毀珠隕璧。
- 公重感慨，伐石再鎸。
- 著語未了，騎鯨翩然。
- 某疇昔親奉麈尾，霏屑冰座，墨妙堆几。
- 俛仰之間，事往迹陳。
- 更幾百年，復生斯人。

## 拼音

- xi1 da4 hui4 shi1 ， dao4 ming2 dong1 nan2 。
- shuai4 xian1 fu2 ying1 ， heng2 pu3 zi3 yan2 。
- yao2 shi4 bian4 jiao1 ， du4 jiang1 zhu1 lao3 。
- gou1 dang3 qian1 lian2 ， you1 you2 ling3 dao3 。
- zhi4 jin1 wei1 yan2 ， jiao3 ruo4 ri4 xing1 。
- gong1 hu1 kai1 juan4 ， ru2 an4 de2 deng1 。
- sui4 deng1 peng2 shan1 ， nai3 zhang3 tai4 shi3 。
- jin1 luan2 ying1 zhi4 ， yi3 ma3 wan4 zi4 。
- ping2 sheng1 bu3 gun3 ， yong4 gong1 zui4 shen1 。
- qun2 mao4 zhong4 ji2 ， du2 tian1 shang3 yin1 。
- bao3 you4 yi4 shu1 ， ju4 jing1 yin3 yi4 。
- shen1 jiu4 da4 chen2 ， wei2 you3 qu4 er3 。
- yi2 gong1 qian2 shen1 ， ji2 er4 zhang1 gong1 。
- yu3 da4 hui4 shi1 ， suo3 li4 yi4 tong2 。
- mo4 jie2 fu2 rong2 ， mo2 mie4 shui2 ji4 。
- wan3 jie2 fen1 fang1 ， gong1 zhen1 bu4 si3 。
- gong1 wu1 da4 hui4 ， shi4 yi4 xin1 tong1 。
- ru2 xi3 di3 fo2 ， gong1 yu4 tui1 zong1 。
- zi3 yan2 zhi1 ming2 ， guo4 zhe3 bi4 shi4 。
- ku4 zai1 qin2 huo3 ， hui3 zhu1 yun3 bi4 。
- gong1 zhong4 gan3 kai3 ， fa2 shi2 zai4 juan1 。
- zhu4 yu3 wei4 liao3 ， qi2 jing1 pian1 ran2 。
- mou3 chou2 xi1 qin1 feng4 zhu3 wei3 ， fei1 xie4 bing1 zuo4 ， mo4 miao4 dui1 ji3 。
- fu3 yang3 zhi1 jian4 ， shi4 wang3 ji4 chen2 。
- geng4 ji1 bai3 nian2 ， fu4 sheng1 si1 ren2 。

## 注释

## 译文

## 赏析
