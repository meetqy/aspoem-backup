---
id: chen-xiang-tong-pan-guo-bo-ming-fu-jia-shan
title: 通判國博命賦假山
titlePinyin: tong1 pan4 guo2 bo2 ming4 fu4 jia3 shan1
titleSlug: tong-pan-guo-bo-ming-fu-jia-shan
author: 陳襄
authorPinyin: chen2 xiang1
authorSlug: chen-xiang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 去年水潦百穀死，居民無食食糟秕。
- 州之餓者數千人，黄巖之民猶倍蓰。
- 携持老少出城郭，盡撤牆屋無居止。
- 鬻妻棄子人不售，價例不復論羊豕。
- 白日市井聞號叫，夜堆廊廡如蟲豸。
- 縣官哀憐發賑救，一飯纔得一盂爾。
- 出門未暇充喉咽，已有數十填溝水。
- 我時過之不忍顧，往往悲咽胸填委。
- 豈無智慮裨萬一，遠地不得號君耳。
- 錢侯作倅忠且仁，悲憐餓殍如親子。
- 日開官廩與之食，又令豪右發儲峙。
- 昨日馳書白轉運，披陳肝腎獻金矢。
- 更乞兵儲二萬斛，民之大命方有倚。
- 侯從新年作假山，自聞民饑不得視。
- 非無泉石可般樂，人今方瘁何能喜。
- 願侯勿遽愛此山，念此膢臘存狐蟻。
- 天無疫癘五穀熟，生者保聚歸田里。
- 此山之石堅不堅，將與侯德無窮已。

## 拼音

- qu4 nian2 shui3 liao2 bai3 gu3 si3 ， ju1 min2 wu2 shi2 shi2 zao1 bi3 。
- zhou1 zhi1 e4 zhe3 shu4 qian1 ren2 ， huang2 yan2 zhi1 min2 you2 bei4 xi3 。
- xie2 chi2 lao3 shao3 chu1 cheng2 guo1 ， jin4 che4 qiang2 wu1 wu2 ju1 zhi3 。
- yu4 qi1 qi4 zi3 ren2 bu2 shou4 ， jia4 li4 bu2 fu4 lun4 yang2 shi3 。
- bai2 ri4 shi4 jing3 wen2 hao4 jiao4 ， ye4 dui1 lang2 wu3 ru2 chong2 zhi4 。
- xian4 guan1 ai1 lian2 fa1 zhen4 jiu4 ， yi2 fan4 cai2 de2 yi4 yu2 er3 。
- chu1 men2 wei4 xia2 chong1 hou2 yan4 ， yi3 you3 shu4 shi2 tian2 gou1 shui3 。
- wo3 shi2 guo4 zhi1 bu4 ren3 gu4 ， wang3 wang3 bei1 ye4 xiong1 tian2 wei3 。
- qi3 wu2 zhi4 lü4 bi4 wan4 yi1 ， yuan3 di4 bu4 de2 hao4 jun1 er3 。
- qian2 hou2 zuo4 cui4 zhong1 qie3 ren2 ， bei1 lian2 e4 piao3 ru2 qin1 zi3 。
- ri4 kai1 guan1 lin3 yu3 zhi1 shi2 ， you4 ling4 hao2 you4 fa1 chu3 zhi4 。
- zuo2 ri4 chi2 shu1 bai2 zhuan3 yun4 ， pi1 chen2 gan1 shen4 xian4 jin1 shi3 。
- geng4 qi3 bing1 chu3 er4 wan4 hu2 ， min2 zhi1 da4 ming4 fang1 you3 yi3 。
- hou2 cong2 xin1 nian2 zuo4 jia3 shan1 ， zi4 wen2 min2 ji1 bu4 de2 shi4 。
- fei1 wu2 quan2 shi2 ke3 ban1 le4 ， ren2 jin1 fang1 cui4 he2 neng2 xi3 。
- yuan4 hou2 wu4 ju4 ai4 ci3 shan1 ， nian4 ci3 lü2 la4 cun2 hu2 yi3 。
- tian1 wu2 yi4 li4 wu3 gu3 shu2 ， sheng1 zhe3 bao3 ju4 gui1 tian2 li3 。
- ci3 shan1 zhi1 shi2 jian1 bu0 jian1 ， jiang1 yu3 hou2 de2 wu2 qiong2 yi3 。

## 注释

## 译文

## 赏析
