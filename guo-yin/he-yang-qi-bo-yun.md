---
id: guo-yin-he-yang-qi-bo-yun
title: 和楊齊伯韻
titlePinyin: he2 yang2 qi2 bo2 yun4
titleSlug: he-yang-qi-bo-yun
author: 郭印
authorPinyin: guo1 yin4
authorSlug: guo-yin
dynasty: 唐
dynastyPinyin: tang2
dynastySlug: tang
tags: [] 
---

## 正文

- 邪師挾幻術，念念皆狂圖。
- 化出一切象，形容乃甚都。
- 佛光亦幻成，非有與非無。
- 煙霞異明晦，寥廓元太虛。
- 離婁塞其目，象罔得玄珠。
- 脱能如是解，安用空睢旴。
- 宇定天光發，豈關七尺軀。
- 癡兒生謗語，往往墮眉鬚。
- 乃知西方聖，勇猛真丈夫。
- 聖人與人同，此道誰不如。
- 歸來但宴坐，反照自有餘。

## 拼音

- xie2 shi1 xie2 huan4 shu4 ， nian4 nian4 jie1 kuang2 tu2 。
- hua4 chu1 yi2 qie4 xiang4 ， xing2 rong2 nai3 shen4 dou1 。
- fo2 guang1 yi4 huan4 cheng2 ， fei1 you3 yu3 fei1 wu2 。
- yan1 xia2 yi4 ming2 hui4 ， liao2 kuo4 yuan2 tai4 xu1 。
- li2 lou2 sai1 qi2 mu4 ， xiang4 wang3 de2 xuan2 zhu1 。
- tuo1 neng2 ru2 shi4 jie3 ， an1 yong4 kong1 sui1 xu1 。
- yu3 ding4 tian1 guang1 fa1 ， qi3 guan1 qi1 chi3 qu1 。
- chi1 er2 sheng1 bang4 yu3 ， wang3 wang3 duo4 mei2 xu1 。
- nai3 zhi1 xi1 fang1 sheng4 ， yong3 meng3 zhen1 zhang4 fu1 。
- sheng4 ren2 yu3 ren2 tong2 ， ci3 dao4 shui2 bu4 ru2 。
- gui1 lai2 dan4 yan4 zuo4 ， fan3 zhao4 zi4 you3 yu2 。

## 注释

## 译文

## 赏析
