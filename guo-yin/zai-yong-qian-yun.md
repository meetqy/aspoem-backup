---
id: guo-yin-zai-yong-qian-yun
title: 再用前韻
titlePinyin: zai4 yong4 qian2 yun4
titleSlug: zai-yong-qian-yun
author: 郭印
authorPinyin: guo1 yin4
authorSlug: guo-yin
dynasty: 唐
dynastyPinyin: tang2
dynastySlug: tang
tags: [] 
---

## 正文

- 少年讀書時，人謂未可量。
- 及乎泛官海，慄慄乘危航。
- 帆開風不順，四望何淼茫。
- 爲郎首已白，安能笑馮唐。
- 緬觀乾坤大，分明一戰場。
- 何異兩虎鬭，大小終死傷。
- 所嗟在誅求，舐米不止糠。
- 窮甿愁歎聲，深秋聽蛩螿。
- 皇穹未悔禍，尚縱兵戈猖。
- 遂令四海人，冥行日倀倀。
- 得非宿世業，今生來共償。
- 否極泰自至，君臣嚴陛堂。
- 肯爲阮籍醉，忍效接輿狂。
- 似聞申甫生，天遣佐宣王。
- 一展活國手，疾危救在肓。
- 庶幾富斯民，家家有餘糧。

## 拼音

- shao3 nian2 du2 shu1 shi2 ， ren2 wei4 wei4 ke3 liang2 。
- ji2 hu1 fan4 guan1 hai3 ， li4 li4 cheng2 wei1 hang2 。
- fan1 kai1 feng1 bu2 shun4 ， si4 wang4 he2 miao3 mang2 。
- wei2 lang2 shou3 yi3 bai2 ， an1 neng2 xiao4 feng2 tang2 。
- mian3 guan1 qian2 kun1 da4 ， fen1 ming2 yi2 zhan4 chang3 。
- he2 yi4 liang3 hu3 dou4 ， da4 xiao3 zhong1 si3 shang1 。
- suo3 jie1 zai4 zhu1 qiu2 ， shi4 mi3 bu4 zhi3 kang1 。
- qiong2 meng2 chou2 tan4 sheng1 ， shen1 qiu1 ting1 qiong2 jiang1 。
- huang2 qiong2 wei4 hui3 huo4 ， shang4 zong4 bing1 ge1 chang1 。
- sui4 ling4 si4 hai3 ren2 ， ming2 xing2 ri4 chang1 chang1 。
- de2 fei1 su4 shi4 ye4 ， jin1 sheng1 lai2 gong4 chang2 。
- fou3 ji2 tai4 zi4 zhi4 ， jun1 chen2 yan2 bi4 tang2 。
- ken3 wei2 ruan3 ji2 zui4 ， ren3 xiao4 jie1 yu2 kuang2 。
- si4 wen2 shen1 fu3 sheng1 ， tian1 qian3 zuo3 xuan1 wang2 。
- yi4 zhan3 huo2 guo2 shou3 ， ji2 wei1 jiu4 zai4 huang1 。
- shu4 ji1 fu4 si1 min2 ， jia1 jia1 you3 yu2 liang2 。

## 注释

## 译文

## 赏析
