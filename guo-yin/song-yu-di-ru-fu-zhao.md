---
id: guo-yin-song-yu-di-ru-fu-zhao
title: 送喻迪孺赴召
titlePinyin: song4 yu4 di2 ru2 fu4 zhao4
titleSlug: song-yu-di-ru-fu-zhao
author: 郭印
authorPinyin: guo1 yin4
authorSlug: guo-yin
dynasty: 唐
dynastyPinyin: tang2
dynastySlug: tang
tags: [] 
---

## 正文

- 志士居環堵，常懷天下憂。
- 而况立王朝，爲國當遠謀。
- 中原亂戎馬，騷擾十三秋。
- 宫闕翳草莽，井邑成墟丘。
- 先生身補外，興言淚長流。
- 滿腹貯經綸，寸絲殊未抽。
- 篇章洩幽憤，山雲爲之愁。
- 遂令寰海間，望治空悠悠。
- 詔旨忽旁招，喜氣扶仙舟。
- 風濤照孤忠，軒陛需嘉猷。
- 屈指在廷彦，如公實罕儔。
- 片言儻遇合，男兒志願酬。
- 方今艱難際，皇祚若綴斿。
- 百蠧盡掃除，群黎自歌謳。
- 古來柔遠人，莫先政事修。
- 要當效甫申，豈但爲枚鄒。
- 高堂有甲兵，千里歸坐籌。
- 賛成中興功，踵跡商與周。

## 拼音

- zhi4 shi4 ju1 huan2 du3 ， chang2 huai2 tian1 xia4 you1 。
- er2 kuang4 li4 wang2 chao2 ， wei2 guo2 dang1 yuan3 mou2 。
- zhong1 yuan2 luan4 rong2 ma3 ， sao1 rao3 shi2 san1 qiu1 。
- gong1 que4 yi4 cao3 mang3 ， jing3 yi4 cheng2 xu1 qiu1 。
- xian1 sheng1 shen1 bu3 wai4 ， xing1 yan2 lei4 chang2 liu2 。
- man3 fu4 zhu4 jing1 lun2 ， cun4 si1 shu1 wei4 chou1 。
- pian1 zhang1 xie4 you1 fen4 ， shan1 yun2 wei2 zhi1 chou2 。
- sui4 ling4 huan2 hai3 jian4 ， wang4 zhi4 kong1 you1 you1 。
- zhao4 zhi3 hu1 pang2 zhao1 ， xi3 qi4 fu2 xian1 zhou1 。
- feng1 tao1 zhao4 gu1 zhong1 ， xuan1 bi4 xu1 jia1 you2 。
- qu1 zhi3 zai4 ting2 yan4 ， ru2 gong1 shi2 han3 chou2 。
- pian4 yan2 tang3 yu4 he2 ， nan2 er2 zhi4 yuan4 chou2 。
- fang1 jin1 jian1 nan2 ji4 ， huang2 zuo4 ruo4 zhui4 you2 。
- bai3 du4 jin4 sao3 chu2 ， qun2 li2 zi4 ge1 ou1 。
- gu3 lai2 rou2 yuan3 ren2 ， mo4 xian1 zheng4 shi4 xiu1 。
- yao4 dang1 xiao4 fu3 shen1 ， qi3 dan4 wei2 mei2 zou1 。
- gao1 tang2 you3 jia3 bing1 ， qian1 li3 gui1 zuo4 chou2 。
- zan4 cheng2 zhong1 xing1 gong1 ， zhong3 ji4 shang1 yu3 zhou1 。

## 注释

## 译文

## 赏析
