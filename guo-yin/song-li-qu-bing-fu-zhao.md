---
id: guo-yin-song-li-qu-bing-fu-zhao
title: 送李去病赴召
titlePinyin: song4 li3 qu4 bing4 fu4 zhao4
titleSlug: song-li-qu-bing-fu-zhao
author: 郭印
authorPinyin: guo1 yin4
authorSlug: guo-yin
dynasty: 唐
dynastyPinyin: tang2
dynastySlug: tang
tags: [] 
---

## 正文

- 五嶽四瀆今異方，東西南北衣冠鄉。
- 巽維久挽六龍駕，江浙人物無遯藏。
- 參井之區最遐僻，步武難依日月光。
- 吾皇側席佇賢俊，紫泥屢下勤搜揚。
- 蜀士肯來天顔喜，一一引對羅周行。
- 鳥群鸞鳳夐超詣，臺閣禁從森翺翔。
- 君今再召歘幡改，愛主憂民心未忘。
- 波瀾浩蕩江湖闊，忠信唯將一葦航。
- 十年世故已熟講，不到帝所難鋪張。
- 當今國病入骨髓，願君審處囊中方。
- 參苓芝术固美矣，瞑眩之藥方爲良。
- 扁鵲名世解說死，華佗活人須浣腸。
- 君其持此拯危急，袪除痼疾針膏肓。
- 一身安榮豈足道，要與四海同康強。

## 拼音

- wu3 yue4 si4 du2 jin1 yi4 fang1 ， dong1 xi1 nan2 bei3 yi1 guan1 xiang1 。
- xun4 wei2 jiu3 wan3 liu4 long2 jia4 ， jiang1 zhe4 ren2 wu4 wu2 dun4 cang2 。
- can1 jing3 zhi1 qu1 zui4 xia2 pi4 ， bu4 wu3 nan2 yi1 ri4 yue4 guang1 。
- wu2 huang2 ce4 xi2 zhu4 xian2 jun4 ， zi3 ni2 lü3 xia4 qin2 sou1 yang2 。
- shu3 shi4 ken3 lai2 tian1 yan2 xi3 ， yi1 yi1 yin3 dui4 luo2 zhou1 xing2 。
- niao3 qun2 luan2 feng4 xuan4 chao1 yi4 ， tai2 ge2 jin4 cong2 sen1 ao2 xiang2 。
- jun1 jin1 zai4 zhao4 xu1 fan1 gai3 ， ai4 zhu3 you1 min2 xin1 wei4 wang4 。
- bo1 lan2 hao4 dang4 jiang1 hu2 kuo4 ， zhong1 xin4 wei2 jiang1 yi4 wei3 hang2 。
- shi2 nian2 shi4 gu4 yi3 shu2 jiang3 ， bu2 dao4 di4 suo3 nan2 pu1 zhang1 。
- dang1 jin1 guo2 bing4 ru4 gu3 sui3 ， yuan4 jun1 shen3 chu3 nang2 zhong1 fang1 。
- can1 ling2 zhi1 shu4 gu4 mei3 yi3 ， ming2 xuan4 zhi1 yao4 fang1 wei2 liang2 。
- bian3 que4 ming2 shi4 jie3 shuo1 si3 ， hua2 tuo2 huo2 ren2 xu1 huan4 chang2 。
- jun1 qi2 chi2 ci3 zheng3 wei1 ji2 ， qu1 chu2 gu4 ji2 zhen1 gao1 huang1 。
- yi4 shen1 an1 rong2 qi3 zu2 dao4 ， yao4 yu3 si4 hai3 tong2 kang1 qiang2 。

## 注释

## 译文

## 赏析
