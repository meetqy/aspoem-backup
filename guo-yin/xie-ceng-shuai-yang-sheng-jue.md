---
id: guo-yin-xie-ceng-shuai-yang-sheng-jue
title: 謝曾帥養生訣
titlePinyin: xie4 ceng2 shuai4 yang3 sheng1 jue2
titleSlug: xie-ceng-shuai-yang-sheng-jue
author: 郭印
authorPinyin: guo1 yin4
authorSlug: guo-yin
dynasty: 唐
dynastyPinyin: tang2
dynastySlug: tang
tags: [] 
---

## 正文

- 人生不盈仞，中有天地機。
- 哀哉蠢蠢群，沉湎無所知。
- 六根亂塵境，一念落邪思。
- 遂令至真宅，棟宇日頹隳。
- 先生早悟此，寂照通幽微。
- 真火下騰熖，靈泉上生肥。
- 巧妙神明出，功深造化馳。
- 每憐好道人，羅縷爲指迷。
- 鄙夫尋訪久，膚淺得其皮。
- 向來發關鍵，一掃雜學卑。
- 五行識顛倒，八卦知推移。
- 兔從月窟隱，魚向天池飛。
- 躍躍心自喜，扶老得吾師。
- 何以報恩德，晝夜勤行之。

## 拼音

- ren2 sheng1 bu4 ying2 ren4 ， zhong1 you3 tian1 di4 ji1 。
- ai1 zai1 chun3 chun3 qun2 ， chen2 mian3 wu2 suo3 zhi1 。
- liu4 gen1 luan4 chen2 jing4 ， yi2 nian4 luo4 xie2 si1 。
- sui4 ling4 zhi4 zhen1 zhai2 ， dong4 yu3 ri4 tui2 hui1 。
- xian1 sheng0 zao3 wu4 ci3 ， ji4 zhao4 tong1 you1 wei1 。
- zhen1 huo3 xia4 teng2 yan4 ， ling2 quan2 shang4 sheng1 fei2 。
- qiao3 miao4 shen2 ming2 chu1 ， gong1 shen1 zao4 hua4 chi2 。
- mei3 lian2 hao3 dao4 ren2 ， luo2 lü3 wei2 zhi3 mi2 。
- bi3 fu1 xun2 fang3 jiu3 ， fu1 qian3 de2 qi2 pi2 。
- xiang4 lai2 fa1 guan1 jian4 ， yi4 sao3 za2 xue2 bei1 。
- wu3 xing2 shi2 dian1 dao3 ， ba1 gua4 zhi1 tui1 yi2 。
- tu4 cong2 yue4 ku1 yin3 ， yu2 xiang4 tian1 chi2 fei1 。
- yue4 yue4 xin1 zi4 xi3 ， fu2 lao3 de2 wu2 shi1 。
- he2 yi3 bao4 en1 de2 ， zhou4 ye4 qin2 xing2 zhi1 。

## 注释

## 译文

## 赏析
