---
id: guo-yin-you-yang-cun-ren-wang-yuan-er-shi-yun
title: 遊楊村仁王院二十韻
titlePinyin: you2 yang2 cun1 ren2 wang2 yuan4 er4 shi2 yun4
titleSlug: you-yang-cun-ren-wang-yuan-er-shi-yun
author: 郭印
authorPinyin: guo1 yin4
authorSlug: guo-yin
dynasty: 唐
dynastyPinyin: tang2
dynastySlug: tang
tags: [] 
---

## 正文

- 山行不作懶，杖策窮幽邃。
- 崎嶇十里餘，乃得桃源地。
- 竹樹蓊以鮮，峰巒秀而媚。
- 嬌雲弄奇姿，啼鳥含幽意。
- 周遭帷幄中，一带江流駛。
- 始知造物慳，異境亦所秘。
- 行行松門深，鐘磬出蕭寺。
- 殘僧五六輩，相顧各猜異。
- 須臾問訊通，顔色頗夷粹。
- 高堂清風多，起我無窮思。
- 提攜更小庵，清絕非人世。
- 自憐學宦游，十載沉卑位。
- 功名與丘壑，兩計皆未遂。
- 時變攪中腸，憂端叢千蝟。
- 豈如山間僧，了無秋毫累。
- 一榻寄巖阿，烟霞爲活訃。
- 脱身名利塵，洗耳市朝事。
- 兹遊成邂逅，頗與宿心契。
- 晚日下層巔，躊躇聊自慰。
- 重來定何時，往往先夢寐。

## 拼音

- shan1 xing2 bu2 zuo4 lan3 ， zhang4 ce4 qiong2 you1 sui4 。
- qi2 qu1 shi2 li3 yu2 ， nai3 de2 tao2 yuan2 di4 。
- zhu2 shu4 weng3 yi3 xian1 ， feng1 luan2 xiu4 er2 mei4 。
- jiao1 yun2 nong4 qi2 zi1 ， ti2 niao3 han2 you1 yi4 。
- zhou1 zao1 wei2 wo4 zhong1 ， yi2 dai4 jiang1 liu2 shi3 。
- shi3 zhi1 zao4 wu4 qian1 ， yi4 jing4 yi4 suo3 mi4 。
- hang2 hang2 song1 men2 shen1 ， zhong1 qing4 chu1 xiao1 si4 。
- can2 seng1 wu3 liu4 bei4 ， xiang1 gu4 ge4 cai1 yi4 。
- xu1 yu2 wen4 xun4 tong1 ， yan2 se4 po1 yi2 cui4 。
- gao1 tang2 qing1 feng1 duo1 ， qi3 wo3 wu2 qiong2 si1 。
- ti2 xie2 geng4 xiao3 an1 ， qing1 jue2 fei1 ren2 shi4 。
- zi4 lian2 xue2 huan4 you2 ， shi2 zai4 chen2 bei1 wei4 。
- gong1 ming2 yu3 qiu1 he4 ， liang3 ji4 jie1 wei4 sui4 。
- shi2 bian4 jiao3 zhong1 chang2 ， you1 duan1 cong2 qian1 wei4 。
- qi3 ru2 shan1 jian4 seng1 ， liao3 wu2 qiu1 hao2 lei4 。
- yi2 ta4 ji4 yan2 a1 ， yan1 xia2 wei2 huo2 fu4 。
- tuo1 shen1 ming2 li4 chen2 ， xi3 er3 shi4 chao2 shi4 。
- zi1 you2 cheng2 xie4 hou4 ， po1 yu3 su4 xin1 qi4 。
- wan3 ri4 xia4 ceng2 dian1 ， chou2 chu2 liao2 zi4 wei4 。
- zhong4 lai2 ding4 he2 shi2 ， wang3 wang3 xian1 meng4 mei4 。

## 注释

## 译文

## 赏析
