---
id: guo-yin-wen-yang-sheng-wu-ceng-duan-bo
title: 問養生於曾端伯
titlePinyin: wen4 yang3 sheng1 wu1 ceng2 duan1 bo2
titleSlug: wen-yang-sheng-wu-ceng-duan-bo
author: 郭印
authorPinyin: guo1 yin4
authorSlug: guo-yin
dynasty: 唐
dynastyPinyin: tang2
dynastySlug: tang
tags: [] 
---

## 正文

- 平生慕道心，荏苒歲月永。
- 尠福未逢人，桑榆驚短景。
- 使君蓬萊仙，天遣下塵境。
- 訟簡刑獄清，吏退文書省。
- 詩鋒禿千毫，量陂吞萬頃。
- 縱言及養生，大抵宗虛靜。
- 逍遥思慮空，恬淡聲色屏。
- 火透尾閭關，泉落崑崙頂。
- 龍虎閑名字，安用分爐鼎。
- 衰遲偶遭逢，踴躍真自幸。
- 願許燕閑餘，摳衣竊有請。
- 半語爲發藥，醉夢一呼醒。
- 庶幾垂盡年，獲與天地並。

## 拼音

- ping2 sheng1 mu4 dao4 xin1 ， ren3 ran3 sui4 yue4 yong3 。
- xian3 fu2 wei4 feng2 ren2 ， sang1 yu2 jing1 duan3 jing3 。
- shi3 jun1 peng2 lai2 xian1 ， tian1 qian3 xia4 chen2 jing4 。
- song4 jian3 xing2 yu4 qing1 ， li4 tui4 wen2 shu1 sheng3 。
- shi1 feng1 tu1 qian1 hao2 ， liang2 bei1 tun1 wan4 qing3 。
- zong4 yan2 ji2 yang3 sheng1 ， da4 di3 zong1 xu1 jing4 。
- xiao1 yao2 si1 lü4 kong1 ， tian2 dan4 sheng1 se4 ping2 。
- huo3 tou4 wei3 lü2 guan1 ， quan2 luo4 kun1 lun2 ding3 。
- long2 hu3 xian2 ming2 zi4 ， an1 yong4 fen1 lu2 ding3 。
- shuai1 chi2 ou3 zao1 feng2 ， yong3 yue4 zhen1 zi4 xing4 。
- yuan4 xu1 yan4 xian2 yu2 ， kou1 yi1 qie4 you3 qing3 。
- ban4 yu3 wei2 fa1 yao4 ， zui4 meng4 yi4 hu1 xing3 。
- shu4 ji1 chui2 jin4 nian2 ， huo4 yu3 tian1 di4 bing4 。

## 注释

## 译文

## 赏析
