---
id: guo-yin-he-xu-shou-feng-nian-xing
title: 和許守豐年行
titlePinyin: he2 xu1 shou3 feng1 nian2 xing2
titleSlug: he-xu-shou-feng-nian-xing
author: 郭印
authorPinyin: guo1 yin4
authorSlug: guo-yin
dynasty: 唐
dynastyPinyin: tang2
dynastySlug: tang
tags: [] 
---

## 正文

- 園林搖落露寒梢，秋成穰穰彌四郊。
- 千里播種無不毛，妻兒溫飽忘啼號。
- 餘粒施及禽與猱，有田寧復棄而逃。
- 太守牧民如牧馬，宣化承流王澤下。
- 欲希禹稷事躬稼，墾畝勸耕謾隙罅。
- 召杜龔黄乃其亞，黄雲泱漭覆原野。
- 樂爾豐年醉瓊斚，古卭舊敝人人說。
- 久困征誅心已折，析家蕩産紛更迭。
- 身罹罪罟無從雪，漫道當時富鹽鐵。
- 漢志食貨忍重閲，嗟我婦子難全活。
- 今年誰料勝常年，入絹得鹽償本錢。
- 里絕追呼俗自便，閉門稚耋得安眼。
- 十日一風五日雨，鄰村稽首羨兹土。
- 白頭半刺才窳苦，賴此賢侯百廢舉。
- 空庭吏散鳥馴除，謠聞擊壤同康衢。
- 侯於公卿地有餘，利澤行推遍海隅。
- 嗚呼利澤行推遍海隅，坐使斯民愁歎爲嬉娛。

## 拼音

- yuan2 lin2 yao2 luo4 lu4 han2 shao1 ， qiu1 cheng2 rang2 rang2 mi2 si4 jiao1 。
- qian1 li3 bo1 zhong3 wu2 bu4 mao2 ， qi1 er2 wen1 bao3 wang4 ti2 hao4 。
- yu2 li4 shi1 ji2 qin2 yu3 nao2 ， you3 tian2 ning2 fu4 qi4 er2 tao2 。
- tai4 shou3 mu4 min2 ru2 mu4 ma3 ， xuan1 hua4 cheng2 liu2 wang2 ze2 xia4 。
- yu4 xi1 yu3 ji4 shi4 gong1 jia4 ， ken3 mu3 quan4 geng1 man2 xi4 xia4 。
- zhao4 du4 gong1 huang2 nai3 qi2 ya1 ， huang2 yun2 yang1 mang3 fu4 yuan2 ye3 。
- le4 er3 feng1 nian2 zui4 qiong2 jia3 ， gu3 qiong2 jiu4 bi4 ren2 ren2 shuo1 。
- jiu3 kun4 zheng1 zhu1 xin1 yi3 zhe2 ， xi1 jia1 dang4 chan3 fen1 geng1 die2 。
- shen1 li2 zui4 gu3 wu2 cong2 xue3 ， man4 dao4 dang1 shi2 fu4 yan2 tie3 。
- han4 zhi4 shi2 huo4 ren3 zhong4 yue4 ， jie1 wo3 fu4 zi3 nan2 quan2 huo2 。
- jin1 nian2 shui2 liao4 sheng4 chang2 nian2 ， ru4 juan4 de2 yan2 chang2 ben3 qian2 。
- li3 jue2 zhui1 hu1 su2 zi4 bian4 ， bi4 men2 zhi4 die2 de2 an1 yan3 。
- shi2 ri4 yi4 feng1 wu3 ri4 yu3 ， lin2 cun1 qi3 shou3 xian4 zi1 tu3 。
- bai2 tou2 ban4 ci4 cai2 yu3 ku3 ， lai4 ci3 xian2 hou2 bai3 fei4 ju3 。
- kong1 ting2 li4 san4 niao3 xun4 chu2 ， yao2 wen2 ji1 rang3 tong2 kang1 qu2 。
- hou2 wu1 gong1 qing1 di4 you3 yu2 ， li4 ze2 xing2 tui1 bian4 hai3 yu2 。
- wu1 hu1 li4 ze2 xing2 tui1 bian4 hai3 yu2 ， zuo4 shi3 si1 min2 chou2 tan4 wei2 xi1 yu2 。

## 注释

## 译文

## 赏析
