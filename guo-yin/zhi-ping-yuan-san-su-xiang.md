---
id: guo-yin-zhi-ping-yuan-san-su-xiang
title: 治平院三蘇像
titlePinyin: zhi4 ping2 yuan4 san1 su1 xiang4
titleSlug: zhi-ping-yuan-san-su-xiang
author: 郭印
authorPinyin: guo1 yin4
authorSlug: guo-yin
dynasty: 唐
dynastyPinyin: tang2
dynastySlug: tang
tags: [] 
---

## 正文

- 三蘇皆天人，著作浩篇簡。
- 少讀鬢成絲，苦恨生何晚。
- 人言筦庫卑，我自得疏散。
- 春風牽衣裾，興發無近遠。
- 禪堂儼真容，光炯破昏眼。
- 父子也而處，天畀岷峨産。
- 揚馬爭軌躅，孔孟發關鍵。
- 日月有盡時，斯文未埋鏟。
- 邪說入人深，風俗頽莫返。
- 招得戎馬來，中原恣蹂踐。
- 緬思藥石言，禍患已先見。
- 安得起其靈，一副蒼生願。

## 拼音

- san1 su1 jie1 tian1 ren2 ， zhu4 zuo4 hao4 pian1 jian3 。
- shao3 du2 bin4 cheng2 si1 ， ku3 hen4 sheng1 he2 wan3 。
- ren2 yan2 guan3 ku4 bei1 ， wo3 zi4 de2 shu1 san4 。
- chun1 feng1 qian1 yi1 ju1 ， xing1 fa1 wu2 jin4 yuan3 。
- shan4 tang2 yan3 zhen1 rong2 ， guang1 jiong3 po4 hun1 yan3 。
- fu4 zi3 ye3 er2 chu3 ， tian1 bi4 min2 e2 chan3 。
- yang2 ma3 zheng1 gui3 zhu2 ， kong3 meng4 fa1 guan1 jian4 。
- ri4 yue4 you3 jin4 shi2 ， si1 wen2 wei4 mai2 chan3 。
- xie2 shuo1 ru4 ren2 shen1 ， feng1 su2 tui2 mo4 fan3 。
- zhao1 de2 rong2 ma3 lai2 ， zhong1 yuan2 zi4 rou2 jian4 。
- mian3 si1 yao4 shi2 yan2 ， huo4 huan4 yi3 xian1 jian4 。
- an1 de2 qi3 qi2 ling2 ， yi2 fu4 cang1 sheng1 yuan4 。

## 注释

## 译文

## 赏析
