---
id: guo-yin-ren-shou-xian-zhi-xin-kai-xiao-xuan-yi-qin-zhong-qu-ming-zhi-yong-qu-zi-yun-fu-zhi
title: 仁壽縣治新開小軒以琴中趣名之用趣字韻賦之
titlePinyin: ren2 shou4 xian4 zhi4 xin1 kai1 xiao3 xuan1 yi3 qin2 zhong1 qu4 ming2 zhi1 yong4 qu4 zi4 yun4 fu4 zhi1
titleSlug: ren-shou-xian-zhi-xin-kai-xiao-xuan-yi-qin-zhong-qu-ming-zhi-yong-qu-zi-yun-fu-zhi
author: 郭印
authorPinyin: guo1 yin4
authorSlug: guo-yin
dynasty: 唐
dynastyPinyin: tang2
dynastySlug: tang
tags: [] 
---

## 正文

- 淵明識琴心，徽絃總不具。
- 興發時撫弄，悠然得真趣。
- 杳然太古音，充滿一切處。
- 吾今琴亦亡，至樂隨所寓。
- 調此方寸微，物物盡和豫。
- 一奏萬化熙，再奏九功敘。
- 大聲越宫商，俗耳恐難喻。
- 單父不下堂，陽春被黎庶。

## 拼音

- yuan1 ming2 shi2 qin2 xin1 ， hui1 xian2 zong3 bu2 ju4 。
- xing1 fa1 shi2 fu3 nong4 ， you1 ran2 de2 zhen1 qu4 。
- yao3 ran2 tai4 gu3 yin1 ， chong1 man3 yi2 qie4 chu3 。
- wu2 jin1 qin2 yi4 wang2 ， zhi4 le4 sui2 suo3 yu4 。
- diao4 ci3 fang1 cun4 wei1 ， wu4 wu4 jin4 he2 yu4 。
- yi2 zou4 wan4 hua4 xi1 ， zai4 zou4 jiu3 gong1 xu4 。
- da4 sheng1 yue4 gong1 shang1 ， su2 er3 kong3 nan2 yu4 。
- dan1 fu4 bu2 xia4 tang2 ， yang2 chun1 bei4 li2 shu4 。

## 注释

## 译文

## 赏析
