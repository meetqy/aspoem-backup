---
id: guo-yin-wang-ji-tai
title: 忘機臺
titlePinyin: wang4 ji1 tai2
titleSlug: wang-ji-tai
author: 郭印
authorPinyin: guo1 yin4
authorSlug: guo-yin
dynasty: 唐
dynastyPinyin: tang2
dynastySlug: tang
tags: [] 
---

## 正文

- 累石成臺如蟻垤，對此澄江千丈闊。
- 春輪旋轉疾如飛，隔岸傳聲無間歇。
- 風標公子鏡中來，爲我沙汀凝片雪。
- 晚晴更是斜陽好，樹外殘霞紅一抹。
- 平生任運息機心，麋鹿可馴禽可狎。
- 生憎智巧犯人爲，激水翻車真太黠。
- 君不見海上之鷗胡不下，當時妄念差一髮。
- 又不見漢陰抱甕用力多，區區反笑桔槔拙。
- 我今與物既大同，積刼情塵俱泯絕。
- 天機密契有誰知，強立臺名太饒舌。

## 拼音

- lei4 shi2 cheng2 tai2 ru2 yi3 die2 ， dui4 ci3 cheng2 jiang1 qian1 zhang4 kuo4 。
- chun1 lun2 xuan2 zhuan3 ji2 ru2 fei1 ， ge2 an4 chuan2 sheng1 wu2 jian4 xie1 。
- feng1 biao1 gong1 zi3 jing4 zhong1 lai2 ， wei2 wo3 sha1 ting1 ning2 pian4 xue3 。
- wan3 qing2 geng4 shi4 xie2 yang2 hao3 ， shu4 wai4 can2 xia2 hong2 yi4 mo3 。
- ping2 sheng1 ren4 yun4 xi1 ji1 xin1 ， mi2 lu4 ke3 xun4 qin2 ke3 xia2 。
- sheng1 zeng1 zhi4 qiao3 fan4 ren2 wei2 ， ji1 shui3 fan1 ju1 zhen1 tai4 xia2 。
- jun1 bu2 jian4 hai3 shang4 zhi1 ou1 hu2 bu2 xia4 ， dang1 shi2 wang4 nian4 cha4 yi2 fa4 。
- you4 bu2 jian4 han4 yin1 bao4 weng4 yong4 li4 duo1 ， qu1 qu1 fan3 xiao4 ju2 gao1 zhuo1 。
- wo3 jin1 yu3 wu4 ji4 da4 tong2 ， ji1 jie2 qing2 chen2 ju4 min3 jue2 。
- tian1 ji1 mi4 qi4 you3 shui2 zhi1 ， qiang2 li4 tai2 ming2 tai4 rao2 she2 。

## 注释

## 译文

## 赏析
