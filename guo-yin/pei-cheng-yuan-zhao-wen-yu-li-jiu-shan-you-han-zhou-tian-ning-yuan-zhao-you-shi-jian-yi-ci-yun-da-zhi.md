---
id: guo-yin-pei-cheng-yuan-zhao-wen-yu-li-jiu-shan-you-han-zhou-tian-ning-yuan-zhao-you-shi-jian-yi-ci-yun-da-zhi
title: 陪程元詔文彧李久善游漢州天寧元詔有詩見遺次韻答之
titlePinyin: pei2 cheng2 yuan2 zhao4 wen2 yu4 li3 jiu3 shan4 you2 han4 zhou1 tian1 ning2 yuan2 zhao4 you3 shi1 jian4 yi2 ci4 yun4 da2 zhi1
titleSlug: pei-cheng-yuan-zhao-wen-yu-li-jiu-shan-you-han-zhou-tian-ning-yuan-zhao-you-shi-jian-yi-ci-yun-da-zhi
author: 郭印
authorPinyin: guo1 yin4
authorSlug: guo-yin
dynasty: 唐
dynastyPinyin: tang2
dynastySlug: tang
tags: [] 
---

## 正文

- 四海豈無兄弟親，氣合行須同父母。
- 相逢坐語忽移時，不覺朝飡輒過午。
- 品評人物妙雌黄，議論邦家入覼縷。
- 危言齰舌久自吞，幽憤填膺欣欲吐。
- 字字珠璣落齒牙，篇篇錦繡裁胸腑。
- 已驚大敵森戈矛，端笑羸師卧旗鼓。
- 憐君風韻過諸王，顧我才情非小杜。
- 何當再訪南歸僧，不恥更問西來祖。
- 欲登塔級挽晴雲，更試茶甌潑新乳。
- 平生識面有千百，屈指論心無四五。
- 偶然流水遇知音，爲抱焦桐弄宮羽。

## 拼音

- si4 hai3 qi3 wu2 xiong1 di4 qin1 ， qi4 he2 xing2 xu1 tong2 fu4 mu3 。
- xiang1 feng2 zuo4 yu3 hu1 yi2 shi2 ， bu4 jue2 chao2 can1 zhe2 guo4 wu3 。
- pin3 ping2 ren2 wu4 miao4 ci2 huang2 ， yi4 lun4 bang1 jia1 ru4 luo2 lü3 。
- wei1 yan2 ze2 she2 jiu3 zi4 tun1 ， you1 fen4 tian2 ying1 xin1 yu4 tu3 。
- zi4 zi4 zhu1 ji1 luo4 chi3 ya2 ， pian1 pian1 jin3 xiu4 cai2 xiong1 fu3 。
- yi3 jing1 da4 di2 sen1 ge1 mao2 ， duan1 xiao4 lei2 shi1 wo4 qi2 gu3 。
- lian2 jun1 feng1 yun4 guo4 zhu1 wang2 ， gu4 wo3 cai2 qing2 fei1 xiao3 du4 。
- he2 dang1 zai4 fang3 nan2 gui1 seng1 ， bu4 chi3 geng4 wen4 xi1 lai2 zu3 。
- yu4 deng1 ta3 ji2 wan3 qing2 yun2 ， geng4 shi4 cha2 ou1 po1 xin1 ru3 。
- ping2 sheng1 shi2 mian4 you3 qian1 bai3 ， qu1 zhi3 lun4 xin1 wu2 si4 wu3 。
- ou3 ran2 liu2 shui3 yu4 zhi1 yin1 ， wei2 bao4 jiao1 tong2 nong4 gong1 yu3 。

## 注释

## 译文

## 赏析
