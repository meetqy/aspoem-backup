---
id: su-jiong-song-san-xiong-chu-zai-chang-shan
title: 送三兄出宰常山
titlePinyin: song4 san1 xiong1 chu1 zai3 chang2 shan1
titleSlug: song-san-xiong-chu-zai-chang-shan
author: 蘇泂
authorPinyin: su1 jiong3
authorSlug: su-jiong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 官次淹時久，才華應世須。
- 及瓜逢六月，行李過三衢。
- 迓吏江邊少，齎裝驛外都。
- 潮經漁浦夜，檣泊富陽晡。
- 柳障飛雲合，花溪落照孤。
- 別情初島溆，行色半菰蒲。
- 後日思家否，兼旬到縣無。
- 衙新夸綵棟，俗厚省鳴枹。
- 陸走通閩蜀，川浮赴越吳。
- 往來紛鴈鶩，富貴幾金珠。
- 故老知名父，諸公拜畫圖。
- 琴聲追舊宓，謠詠溢今蘇。
- 馴聽桑間雉，歡瞻屋上烏。
- 源流從孔氏，操履是顔徒。
- 卓魯方如許，龔黄盍念夫。
- 吾儕甘齟齬，仕路不崎嶇。
- 霜葉看青綬，秋蓬類白鬚。
- 但令民若子，何恤吏如奴。
- 宰相曾傳業，郎官此問途。
- 入朝端繼軌，負郭款營租。
- 女大宜招婿，兒單切教渠。
- 箕裘綿代遠，門戶更誰扶。
- 乃伯偏憐我，尊兄况友于。
- 中年嗟契闊，少小事差殊。
- 木拱人難作，庭懷鯉共趨。
- 鵬程方衮衮，愚意獨區區。
- 日者門關隔，茲行郡國迂。
- 吟風誰屬和，飲月欠相呼。
- 一室甘岑寂，回舟思鬰紆。
- 儻歸存懶拙，應與釣耕俱。

## 拼音

- guan1 ci4 yan1 shi2 jiu3 ， cai2 hua2 ying1 shi4 xu1 。
- ji2 gua1 feng2 liu4 yue4 ， xing2 li3 guo4 san1 qu2 。
- ya4 li4 jiang1 bian1 shao3 ， ji1 zhuang1 yi4 wai4 dou1 。
- chao2 jing1 yu2 pu3 ye4 ， qiang2 bo2 fu4 yang2 bu1 。
- liu3 zhang4 fei1 yun2 he2 ， hua1 xi1 luo4 zhao4 gu1 。
- bie2 qing2 chu1 dao3 xu4 ， xing2 se4 ban4 gu1 pu2 。
- hou4 ri4 si1 jia1 fou3 ， jian1 xun2 dao4 xian4 wu2 。
- ya2 xin1 kua1 cai3 dong4 ， su2 hou4 sheng3 ming2 bao1 。
- lu4 zou3 tong1 min3 shu3 ， chuan1 fu2 fu4 yue4 wu2 。
- wang3 lai2 fen1 yan4 wu4 ， fu4 gui4 ji1 jin1 zhu1 。
- gu4 lao3 zhi1 ming2 fu4 ， zhu1 gong1 bai4 hua4 tu2 。
- qin2 sheng1 zhui1 jiu4 mi4 ， yao2 yong3 yi4 jin1 su1 。
- xun4 ting1 sang1 jian4 zhi4 ， huan1 zhan1 wu1 shang4 wu1 。
- yuan2 liu2 cong2 kong3 shi4 ， cao1 lü3 shi4 yan2 tu2 。
- zhuo2 lu3 fang1 ru2 xu1 ， gong1 huang2 he2 nian4 fu1 。
- wu2 chai2 gan1 ju3 yu3 ， shi4 lu4 bu4 qi2 qu1 。
- shuang1 ye4 kan4 qing1 shou4 ， qiu1 peng2 lei4 bai2 xu1 。
- dan4 ling4 min2 ruo4 zi3 ， he2 xu4 li4 ru2 nu2 。
- zai3 xiang4 ceng2 chuan2 ye4 ， lang2 guan1 ci3 wen4 tu2 。
- ru4 chao2 duan1 ji4 gui3 ， fu4 guo1 kuan3 ying2 zu1 。
- nü3 da4 yi2 zhao1 xu4 ， er2 dan1 qie4 jiao4 qu2 。
- ji1 qiu2 mian2 dai4 yuan3 ， men2 hu4 geng4 shui2 fu2 。
- nai3 bo2 pian1 lian2 wo3 ， zun1 xiong1 kuang4 you3 yu2 。
- zhong1 nian2 jie1 qi4 kuo4 ， shao3 xiao3 shi4 cha4 shu1 。
- mu4 gong3 ren2 nan2 zuo4 ， ting2 huai2 li3 gong4 qu1 。
- peng2 cheng2 fang1 gun3 gun3 ， yu2 yi4 du2 qu1 qu1 。
- ri4 zhe3 men2 guan1 ge2 ， zi1 xing2 jun4 guo2 yu1 。
- yin2 feng1 shui2 shu3 he2 ， yin3 yue4 qian4 xiang1 hu1 。
- yi2 shi4 gan1 cen2 ji4 ， hui2 zhou1 si1 yu4 yu1 。
- tang3 gui1 cun2 lan3 zhuo1 ， ying1 yu3 diao4 geng1 ju4 。

## 注释

## 译文

## 赏析
