---
id: su-jiong-ye-du-du-shi-si-shi-yun
title: 夜讀杜詩四十韻
titlePinyin: ye4 du2 du4 shi1 si4 shi2 yun4
titleSlug: ye-du-du-shi-si-shi-yun
author: 蘇泂
authorPinyin: su1 jiong3
authorSlug: su-jiong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 夜讀老杜詩，如對老杜面。
- 此翁歷艱難，往往詩中見。
- 曩吾游川蜀，所恨年數淺。
- 草堂聞無人，正在成都縣。
- 斷碑蝕苔蘚，捫讀知幾遍。
- 尋思隠其下，終日弄書卷。
- 庶幾平生心，所得未應偭。
- 親庭宦行在，歸計乖初願。
- 言瞻浣花里，巵水乃缺獻。
- 人間畫圖樣，皮骨怪豐腆。
- 京華四十載，褐短更馿蹇。
- 至今彼堂上，唇綻齒微現。
- 獨餘雙眸子，利若秋江剪。
- 因何太瘦生，貧賤恐不免。
- 耒陽一臠炙，飲食知味鮮。
- 後人美肴膳，出語穢蝦蜆。
- 那知獨角龍，妙用天行健。
- 至其得意處，力斡造物轉。
- 神雷破潛穴，霹靂飛雨片。
- 武夫荷戈戰，颯沓旂鼓偃。
- 蛟鼉呿波浪，宗廟羅黻冕。
- 鞭車甫平陸，梯磴忽絕巘。
- 又如虛空內，一氣互游衍。
- 有足恣馳驅，不行渠自遠。
- 蒼茫鬼神會，慘慘顔狀變。
- 春榮與秋悴，時節隨晦顯。
- 鳳鳴朝陽桐，諸鳥徒巧囀。
- 關雎樂不淫，小弁親不怨。
- 此身付天地，寧作青紫楦。
- 低頭向嚴武，陵辱非所便。
- 百年稟忠孝，句法老益練。
- 君看夔州作，大冶金百鍊。
- 麟經示褒貶，比物足懲勸。
- 蜀山上摩天，蜀水下如線。
- 山川藴精異，翁句麗而典。
- 荒郊夜徂半，隔巷聞驚犬。
- 分明夢見翁，握手一笑倩。
- 殷勤得軟語，意若深予眷。
- 文章致隆貴，嗤點到羣彥。
- 何當同宗文，相與携筆研。

## 拼音

- ye4 du2 lao3 du4 shi1 ， ru2 dui4 lao3 du4 mian4 。
- ci3 weng1 li4 jian1 nan2 ， wang3 wang3 shi1 zhong1 jian4 。
- nang3 wu2 you2 chuan1 shu3 ， suo3 hen4 nian2 shu4 qian3 。
- cao3 tang2 wen2 wu2 ren2 ， zheng4 zai4 cheng2 du1 xian4 。
- duan4 bei1 shi2 tai2 xian3 ， men2 du2 zhi1 ji1 bian4 。
- xun2 si1 yin3 qi2 xia4 ， zhong1 ri4 nong4 shu1 juan4 。
- shu4 ji1 ping2 sheng1 xin1 ， suo3 de2 wei4 ying1 mian3 。
- qin1 ting2 huan4 xing2 zai4 ， gui1 ji4 guai1 chu1 yuan4 。
- yan2 zhan1 huan4 hua1 li3 ， zhi1 shui3 nai3 que1 xian4 。
- ren2 jian4 hua4 tu2 yang4 ， pi2 gu3 guai4 feng1 tian3 。
- jing1 hua2 si4 shi2 zai4 ， he4 duan3 geng4 lu2 jian3 。
- zhi4 jin1 bi3 tang2 shang4 ， chun2 zhan4 chi3 wei1 xian4 。
- du2 yu2 shuang1 mou2 zi0 ， li4 ruo4 qiu1 jiang1 jian3 。
- yin1 he2 tai4 shou4 sheng1 ， pin2 jian4 kong3 bu4 mian3 。
- lei3 yang2 yi4 luan2 zhi4 ， yin3 shi2 zhi1 wei4 xian1 。
- hou4 ren2 mei3 yao2 shan4 ， chu1 yu3 hui4 xia1 xian3 。
- na4 zhi1 du2 jiao3 long2 ， miao4 yong4 tian1 xing2 jian4 。
- zhi4 qi2 de2 yi4 chu3 ， li4 wo4 zao4 wu4 zhuan3 。
- shen2 lei2 po4 qian2 xue2 ， pi1 li4 fei1 yu3 pian4 。
- wu3 fu1 he2 ge1 zhan4 ， sa4 ta4 qi2 gu3 yan3 。
- jiao1 tuo2 qu1 bo1 lang4 ， zong1 miao4 luo2 fu2 mian3 。
- bian1 ju1 fu3 ping2 lu4 ， ti1 deng4 hu1 jue2 yan3 。
- you4 ru2 xu1 kong1 nei4 ， yi2 qi4 hu4 you2 yan3 。
- you3 zu2 zi4 chi2 qu1 ， bu4 xing2 qu2 zi4 yuan3 。
- cang1 mang2 gui3 shen2 hui4 ， can3 can3 yan2 zhuang4 bian4 。
- chun1 rong2 yu3 qiu1 cui4 ， shi2 jie2 sui2 hui4 xian3 。
- feng4 ming2 chao2 yang2 tong2 ， zhu1 niao3 tu2 qiao3 zhuan4 。
- guan1 ju1 le4 bu4 yin2 ， xiao3 bian4 qin1 bu2 yuan4 。
- ci3 shen1 fu4 tian1 di4 ， ning2 zuo4 qing1 zi3 xuan4 。
- di1 tou2 xiang4 yan2 wu3 ， ling2 ru3 fei1 suo3 bian4 。
- bai3 nian2 bing3 zhong1 xiao4 ， ju4 fa3 lao3 yi4 lian4 。
- jun1 kan4 kui2 zhou1 zuo4 ， da4 ye3 jin1 bai3 lian4 。
- lin2 jing1 shi4 bao1 bian3 ， bi3 wu4 zu2 cheng2 quan4 。
- shu3 shan1 shang4 mo2 tian1 ， shu3 shui3 xia4 ru2 xian4 。
- shan1 chuan1 yun4 jing1 yi4 ， weng1 ju4 li2 er2 dian3 。
- huang1 jiao1 ye4 cu2 ban4 ， ge2 xiang4 wen2 jing1 quan3 。
- fen1 ming2 meng4 jian4 weng1 ， wo4 shou3 yi2 xiao4 qian4 。
- yin1 qin2 de2 ruan3 yu3 ， yi4 ruo4 shen1 yu3 juan4 。
- wen2 zhang1 zhi4 long2 gui4 ， chi1 dian3 dao4 qun2 yan4 。
- he2 dang1 tong2 zong1 wen2 ， xiang1 yu3 xie2 bi3 yan2 。

## 注释

## 译文

## 赏析
