---
id: su-jiong-lu-xu-xing
title: 魯墟行
titlePinyin: lu3 xu1 xing2
titleSlug: lu-xu-xing
author: 蘇泂
authorPinyin: su1 jiong3
authorSlug: su-jiong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 今茲水用事，簷雨四十日。
- 禱祈遍羣望，魚蟹入家宅。
- 小民例煎迫，在在絕粒食。
- 聖人制邦國，休養覬生活。
- 本根者州縣，父母資牧伯。
- 夫何失其理，致使爲盜賊。
- 犯之復無赦，恐負天地德。
- 昨來諸暨變，本以鹺故得。
- 有司屢殺戮，勢欲與之敵。
- 民生各良性，豈獨肆凶慝。
- 饑寒迫於後，妻子時動色。
- 那知刀鋸威，乃甚溝壑厄。
- 市人起相戰，爭利初毆擊。
- 吾非志剽掠，解后有其迹。
- 王官亦人耳，聞此宜隠惻。
- 不然罹憲網，無暇謀復出。
- 嗚呼不得已，天下蓋非一。
- 橫尸類雞狗，斬刈遽狼藉。
- 頗聞動官軍，餘黨收捕急。
- 儻非勸本務，有死民不易。
- 是時天復雨，省宰到層畢。
- 夫民使之飽，不飽亦吾匹。
- 丁寧善其生，淚下死魂魄。

## 拼音

- jin1 zi1 shui3 yong4 shi4 ， yan2 yu3 si4 shi2 ri4 。
- dao3 qi2 bian4 qun2 wang4 ， yu2 xie4 ru4 jia1 zhai2 。
- xiao3 min2 li4 jian1 po4 ， zai4 zai4 jue2 li4 shi2 。
- sheng4 ren2 zhi4 bang1 guo2 ， xiu1 yang3 ji4 sheng1 huo2 。
- ben3 gen1 zhe3 zhou1 xian4 ， fu4 mu3 zi1 mu4 bo2 。
- fu1 he2 shi1 qi2 li3 ， zhi4 shi3 wei2 dao4 zei2 。
- fan4 zhi1 fu4 wu2 she4 ， kong3 fu4 tian1 di4 de2 。
- zuo2 lai2 zhu1 ji4 bian4 ， ben3 yi3 cuo2 gu4 de2 。
- you3 si1 lü3 sha1 lu4 ， shi4 yu4 yu3 zhi1 di2 。
- min2 sheng1 ge4 liang2 xing4 ， qi3 du2 si4 xiong1 te4 。
- ji1 han2 po4 wu1 hou4 ， qi1 zi0 shi2 dong4 se4 。
- na4 zhi1 dao1 ju4 wei1 ， nai3 shen4 gou1 he4 e4 。
- shi4 ren2 qi3 xiang1 zhan4 ， zheng1 li4 chu1 ou1 ji1 。
- wu2 fei1 zhi4 piao1 lüe4 ， jie3 hou4 you3 qi2 ji4 。
- wang2 guan1 yi4 ren2 er3 ， wen2 ci3 yi2 yin3 ce4 。
- bu4 ran2 li2 xian4 wang3 ， wu2 xia2 mou2 fu4 chu1 。
- wu1 hu1 bu4 de2 yi3 ， tian1 xia4 gai4 fei1 yi1 。
- heng2 shi1 lei4 ji1 gou3 ， zhan3 yi4 ju4 lang2 ji2 。
- po1 wen2 dong4 guan1 jun1 ， yu2 dang3 shou1 bu3 ji2 。
- tang3 fei1 quan4 ben3 wu4 ， you3 si3 min2 bu2 yi4 。
- shi4 shi2 tian1 fu4 yu3 ， sheng3 zai3 dao4 ceng2 bi4 。
- fu1 min2 shi3 zhi1 bao3 ， bu4 bao3 yi4 wu2 pi3 。
- ding1 ning2 shan4 qi2 sheng1 ， lei4 xia4 si3 hun2 po4 。

## 注释

## 译文

## 赏析
