---
id: su-jiong-you-gan
title: 有感
titlePinyin: you3 gan3
titleSlug: you-gan
author: 蘇泂
authorPinyin: su1 jiong3
authorSlug: su-jiong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 隆冬都門歸，偃息殊未嘗。
- 搔頭不知痒，心事但荒荒。
- 頻年借人居，主者來在堂。
- 飄然十五口，露處悲風霜。
- 而予行無從，寧如棄不將。
- 安巢燕飛來，定穴魚蟄藏。
- 天地非不寬，一身信難量。
- 擾擾復擾擾，天子誅黠羌。
- 區區復區區，早飯炊絕糧。
- 庭闈蛻骨久，兄弟糊口忙。
- 親戚亦豈無，所過門如湯。
- 朋友非不多，熟視第感傷。
- 欲生生無涯，欲死死無方。
- 弱妻叫欲絕，三子病在床。
- 汝哭亂我耳，汝痛割我腸。
- 父母亦念我，陶山永相望。

## 拼音

- long2 dong1 dou1 men2 gui1 ， yan3 xi1 shu1 wei4 chang2 。
- sao1 tou2 bu4 zhi1 yang3 ， xin1 shi4 dan4 huang1 huang1 。
- bin1 nian2 jie4 ren2 ju1 ， zhu3 zhe3 lai2 zai4 tang2 。
- piao1 ran2 shi2 wu3 kou3 ， lu4 chu3 bei1 feng1 shuang1 。
- er2 yu3 xing2 wu2 cong2 ， ning2 ru2 qi4 bu4 jiang1 。
- an1 chao2 yan4 fei1 lai2 ， ding4 xue2 yu2 zhe2 cang2 。
- tian1 di4 fei1 bu4 kuan1 ， yi4 shen1 xin4 nan2 liang2 。
- rao3 rao3 fu4 rao3 rao3 ， tian1 zi3 zhu1 xia2 qiang1 。
- qu1 qu1 fu4 qu1 qu1 ， zao3 fan4 chui1 jue2 liang2 。
- ting2 wei2 tui4 gu3 jiu3 ， xiong1 di4 hu2 kou3 mang2 。
- qin1 qi1 yi4 qi3 wu2 ， suo3 guo4 men2 ru2 tang1 。
- peng2 you0 fei1 bu4 duo1 ， shu2 shi4 di4 gan3 shang1 。
- yu4 sheng1 sheng1 wu2 ya2 ， yu4 si3 si3 wu2 fang1 。
- ruo4 qi1 jiao4 yu4 jue2 ， san1 zi3 bing4 zai4 chuang2 。
- ru3 ku1 luan4 wo3 er3 ， ru3 tong4 ge1 wo3 chang2 。
- fu4 mu3 yi4 nian4 wo3 ， tao2 shan1 yong3 xiang1 wang4 。

## 注释

## 译文

## 赏析
