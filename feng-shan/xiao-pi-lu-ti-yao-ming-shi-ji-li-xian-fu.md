---
id: feng-shan-xiao-pi-lu-ti-yao-ming-shi-ji-li-xian-fu
title: 效皮陸體藥名詩寄李獻甫
titlePinyin: xiao4 pi2 lu4 ti3 yao4 ming2 shi1 ji4 li3 xian4 fu3
titleSlug: xiao-pi-lu-ti-yao-ming-shi-ji-li-xian-fu
author: 馮山
authorPinyin: feng2 shan1
authorSlug: feng-shan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 半夏勞奔走，當歸計未成。
- 向烏頭雪白，雖遠志澄清。
- 白屋遊偏早，青雲夢數驚。
- 預知皆係命，無患可傷生。
- 泉水懷鄉國，靈仙得古城。
- 萎蕤差病力，安息媿民情。
- 蘭草園池靜，槐花道路平。
- 野翁宜散誕，故紙任縱横。
- 問話思黄葉，論文憶長卿。
- 餘糧添瓮盎，亂髪散簪纓。
- 紫蒨江山秀，婆娑桂柏榮。
- 楓香餘雨氣，桐葉變秋聲。
- 險語嘗鉤吻，昏瞳屢决明。
- 鸕鷀閒自酌，琥珀向誰傾。
- 莨宕官資淺，螵蠨活計輕。
- 每將蘇子校，多謝使君名。
- 滿把黄金屑，知音白玉英。
- 青箱空聚古，敗將敢論兵。
- 苦練詩方就，旁通筆未精。
- 前賢如及已，海藻願題評。

## 拼音

- ban4 xia4 lao2 ben1 zou3 ， dang1 gui1 ji4 wei4 cheng2 。
- xiang4 wu1 tou2 xue3 bai2 ， sui1 yuan3 zhi4 cheng2 qing1 。
- bai2 wu1 you2 pian1 zao3 ， qing1 yun2 meng4 shu4 jing1 。
- yu4 zhi1 jie1 xi4 ming4 ， wu2 huan4 ke3 shang1 sheng1 。
- quan2 shui3 huai2 xiang1 guo2 ， ling2 xian1 de2 gu3 cheng2 。
- wei3 rui2 cha4 bing4 li4 ， an1 xi1 kui4 min2 qing2 。
- lan2 cao3 yuan2 chi2 jing4 ， huai2 hua1 dao4 lu4 ping2 。
- ye3 weng1 yi2 san4 dan4 ， gu4 zhi3 ren4 zong4 heng2 。
- wen4 hua4 si1 huang2 ye4 ， lun4 wen2 yi4 chang2 qing1 。
- yu2 liang2 tian1 weng4 ang4 ， luan4 fa4 san4 zan1 ying1 。
- zi3 qian4 jiang1 shan1 xiu4 ， po2 suo1 gui4 bai3 rong2 。
- feng1 xiang1 yu2 yu3 qi4 ， tong2 ye4 bian4 qiu1 sheng1 。
- xian3 yu3 chang2 gou1 wen3 ， hun1 tong2 lü3 jue2 ming2 。
- lu2 ci2 xian2 zi4 zhuo2 ， hu3 po4 xiang4 shui2 qing1 。
- lang4 dang4 guan1 zi1 qian3 ， piao1 xiao1 huo2 ji4 qing1 。
- mei3 jiang1 su1 zi3 xiao4 ， duo1 xie4 shi3 jun1 ming2 。
- man3 ba3 huang2 jin1 xie4 ， zhi1 yin1 bai2 yu4 ying1 。
- qing1 xiang1 kong1 ju4 gu3 ， bai4 jiang1 gan3 lun4 bing1 。
- ku3 lian4 shi1 fang1 jiu4 ， pang2 tong1 bi3 wei4 jing1 。
- qian2 xian2 ru2 ji2 yi3 ， hai3 zao3 yuan4 ti2 ping2 。

## 注释

## 译文

## 赏析
