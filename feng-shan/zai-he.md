---
id: feng-shan-zai-he
title: 再和
titlePinyin: zai4 he2
titleSlug: zai-he
author: 馮山
authorPinyin: feng2 shan1
authorSlug: feng-shan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 飲酣起擊劍，恥從豪俠遊。
- 雍容詩酒歡，乃是神仙儔。
- 風騷固有靈，造化陰爲謀。
- 至音苟同調，曠世不可求。
- 杜陵思江東，洪崖揖浮丘。
- 自然風味殊，豈特文章優。
- 嗟余萬事拙，吟咏心久留。
- 自愧蘋藻微，恐爲王公羞。
- 晚遇青河公，採蘭深林幽。
- 修孺素蒙益，百贈無一酬。
- 邂逅相撫掌，踉蹌容擡頭。
- 雖然再鼓衰，且免三爵憂。
- 吾儒學以仕，本代親禾麰。
- 然多志高遠，擲筆思封侯。
- 前時征南將，驅虜出塞溝。
- 詩書非無助，爵賞不見疇。
- 尚能解客嘲，相歡詠蘋洲。
- 三術起商鞅，一言貴馬周。
- 致身果有策，何地無餘庥。
- 肯使韶濩音，變作巴渝謳。

## 拼音

- yin3 han1 qi3 ji1 jian4 ， chi3 cong2 hao2 xia2 you2 。
- yong1 rong2 shi1 jiu3 huan1 ， nai3 shi4 shen2 xian1 chou2 。
- feng1 sao1 gu4 you3 ling2 ， zao4 hua4 yin1 wei2 mou2 。
- zhi4 yin1 gou3 tong2 diao4 ， kuang4 shi4 bu4 ke3 qiu2 。
- du4 ling2 si1 jiang1 dong1 ， hong2 ya2 yi1 fu2 qiu1 。
- zi4 ran2 feng1 wei4 shu1 ， qi3 te4 wen2 zhang1 you1 。
- jie1 yu2 wan4 shi4 zhuo1 ， yin2 yong3 xin1 jiu3 liu2 。
- zi4 kui4 pin2 zao3 wei1 ， kong3 wei2 wang2 gong1 xiu1 。
- wan3 yu4 qing1 he2 gong1 ， cai3 lan2 shen1 lin2 you1 。
- xiu1 ru2 su4 meng2 yi4 ， bai3 zeng4 wu2 yi4 chou2 。
- xie4 hou4 xiang1 fu3 zhang3 ， liang4 qiang1 rong2 tai2 tou2 。
- sui1 ran2 zai4 gu3 shuai1 ， qie3 mian3 san1 jue2 you1 。
- wu2 ru2 xue2 yi3 shi4 ， ben3 dai4 qin1 he2 mou2 。
- ran2 duo1 zhi4 gao1 yuan3 ， zhi4 bi3 si1 feng1 hou2 。
- qian2 shi2 zheng1 nan2 jiang1 ， qu1 lu3 chu1 sai4 gou1 。
- shi1 shu1 fei1 wu2 zhu4 ， jue2 shang3 bu2 jian4 chou2 。
- shang4 neng2 jie3 ke4 chao2 ， xiang1 huan1 yong3 pin2 zhou1 。
- san1 shu4 qi3 shang1 yang1 ， yi4 yan2 gui4 ma3 zhou1 。
- zhi4 shen1 guo3 you3 ce4 ， he2 di4 wu2 yu2 xiu1 。
- ken3 shi3 shao2 hu4 yin1 ， bian4 zuo4 ba1 yu2 ou1 。

## 注释

## 译文

## 赏析
