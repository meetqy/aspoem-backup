---
id: feng-shan-qing-zhong-xing
title: 青塚行
titlePinyin: qing1 zhong3 xing2
titleSlug: qing-zhong-xing
author: 馮山
authorPinyin: feng2 shan1
authorSlug: feng-shan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 郊外日暖春溶溶，十里不斷人相從。
- 填填車馬上墳去，踏盡青草行人蹤。
- 松柏影重楸葉開，一區塚舍全家来。
- 展看酹酒聚頭哭，哭盡更把松楸栽。
- 隔溪青塚高巍巍，塼片露出空餘碑。
- 子孫因官往南北，温暖時節無人知。
- 虚有官階又無食，舊日松楸已荆棘。
- 不及尋常百姓家，泉中却得兒孫力。
- 休休休，有子莫願爲公侯，有孫莫令從官遊。
- 每到年年寒食節，尚有一杯羮，来到墳上頭。

## 拼音

- jiao1 wai4 ri4 nuan3 chun1 rong2 rong2 ， shi2 li3 bu2 duan4 ren2 xiang1 cong2 。
- tian2 tian2 ju1 ma3 shang4 fen2 qu4 ， ta4 jin4 qing1 cao3 xing2 ren2 zong1 。
- song1 bai3 ying3 zhong4 qiu1 ye4 kai1 ， yi4 qu1 zhong3 she4 quan2 jia1 lai2 。
- zhan3 kan4 lei4 jiu3 ju4 tou2 ku1 ， ku1 jin4 geng4 ba3 song1 qiu1 zai1 。
- ge2 xi1 qing1 zhong3 gao1 wei1 wei1 ， zhuan1 pian4 lu4 chu1 kong1 yu2 bei1 。
- zi3 sun1 yin1 guan1 wang3 nan2 bei3 ， wen1 nuan3 shi2 jie2 wu2 ren2 zhi1 。
- xu1 you3 guan1 jie1 you4 wu2 shi2 ， jiu4 ri4 song1 qiu1 yi3 jing1 ji2 。
- bu4 ji2 xun2 chang2 bai3 xing4 jia1 ， quan2 zhong1 que4 de2 er2 sun1 li4 。
- xiu1 xiu1 xiu1 ， you3 zi3 mo4 yuan4 wei2 gong1 hou2 ， you3 sun1 mo4 ling4 cong2 guan1 you2 。
- mei3 dao4 nian2 nian2 han2 shi2 jie2 ， shang4 you3 yi4 bei1 geng1 ， lai2 dao4 fen2 shang4 tou2 。

## 注释

## 译文

## 赏析
