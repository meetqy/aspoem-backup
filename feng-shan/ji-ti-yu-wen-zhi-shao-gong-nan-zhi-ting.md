---
id: feng-shan-ji-ti-yu-wen-zhi-shao-gong-nan-zhi-ting
title: 寄題宇文之邵公南止亭
titlePinyin: ji4 ti2 yu3 wen2 zhi1 shao4 gong1 nan2 zhi3 ting2
titleSlug: ji-ti-yu-wen-zhi-shao-gong-nan-zhi-ting
author: 馮山
authorPinyin: feng2 shan1
authorSlug: feng-shan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 公南九亭名止止，亭不妄作名何爲。
- 羣公賦咏得深趣，清絕正與斯人宜。
- 鋪張止義到無說，使我下筆先遲疑。
- 聖賢出處無定轍，俯仰輕重爭毫釐。
- 云行非行止非止，由賜狂病淵騫癡。
- 公南少年負才術，試仕吐出胸中奇。
- 一言齟齬便投袂，自道豈欲求人知。
- 公卿文章強且起，舉手謝絕無還期。
- 傳家萬卷書史樂，負郭五里松楸悲。
- 岷峨嘉景照研席，事攪輒醉醒仍詩。
- 有時日晏臥不動，鬰鬰經濟埋如脾。
- 太師竹洞枕溫落，龍圖藥圃臨清伊。
- 二公止跡不止道，力與名教相扶持。
- 今君所處近伊洛，道在不必分高卑。
- 文章自可敵行事，荀孟皆我知爲誰。
- 亭非俗亭止非止，人物不到西南欺。

## 拼音

- gong1 nan2 jiu3 ting2 ming2 zhi3 zhi3 ， ting2 bu2 wang4 zuo4 ming2 he2 wei2 。
- qun2 gong1 fu4 yong3 de2 shen1 qu4 ， qing1 jue2 zheng4 yu3 si1 ren2 yi2 。
- pu1 zhang1 zhi3 yi4 dao4 wu2 shuo1 ， shi3 wo3 xia4 bi3 xian1 chi2 yi2 。
- sheng4 xian2 chu1 chu3 wu2 ding4 zhe2 ， fu3 yang3 qing1 zhong4 zheng1 hao2 li2 。
- yun2 xing2 fei1 xing2 zhi3 fei1 zhi3 ， you2 ci4 kuang2 bing4 yuan1 qian1 chi1 。
- gong1 nan2 shao4 nian2 fu4 cai2 shu4 ， shi4 shi4 tu3 chu1 xiong1 zhong1 qi2 。
- yi4 yan2 ju3 yu3 bian4 tou2 mei4 ， zi4 dao4 qi3 yu4 qiu2 ren2 zhi1 。
- gong1 qing1 wen2 zhang1 qiang2 qie3 qi3 ， ju3 shou3 xie4 jue2 wu2 huan2 qi1 。
- chuan2 jia1 wan4 juan4 shu1 shi3 le4 ， fu4 guo1 wu3 li3 song1 qiu1 bei1 。
- min2 e2 jia1 jing3 zhao4 yan2 xi2 ， shi4 jiao3 zhe2 zui4 xing3 reng2 shi1 。
- you3 shi2 ri4 yan4 wo4 bu2 dong4 ， yu4 yu4 jing1 ji4 mai2 ru2 pi2 。
- tai4 shi1 zhu2 dong4 zhen3 wen1 luo4 ， long2 tu2 yao4 pu3 lin2 qing1 yi1 。
- er4 gong1 zhi3 ji4 bu4 zhi3 dao4 ， li4 yu3 ming2 jiao4 xiang1 fu2 chi2 。
- jin1 jun1 suo3 chu3 jin4 yi1 luo4 ， dao4 zai4 bu2 bi4 fen1 gao1 bei1 。
- wen2 zhang1 zi4 ke3 di2 xing2 shi4 ， xun2 meng4 jie1 wo3 zhi1 wei2 shui2 。
- ting2 fei1 su2 ting2 zhi3 fei1 zhi3 ， ren2 wu4 bu2 dao4 xi1 nan2 qi1 。

## 注释

## 译文

## 赏析
