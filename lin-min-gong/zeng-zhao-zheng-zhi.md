---
id: lin-min-gong-zeng-zhao-zheng-zhi
title: 贈趙正之
titlePinyin: zeng4 zhao4 zheng4 zhi1
titleSlug: zeng-zhao-zheng-zhi
author: 林敏功
authorPinyin: lin2 min3 gong1
authorSlug: lin-min-gong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 君爲稻田官，君非力田科。
- 我令耕田夫，爲君奏田歌。
- 南畝茨粱稼，東郊烟雨蓑。
- 田家不作苦，奈此歲暮何。
- 憫憫望有年，一失成蹉跎。
- 立苗非不疏，稊稗常苦多。
- 小人剝良善，蓬蒿賤嘉禾。
- 去惡藉老農，芟夷戒駢羅。
- 夫君邦之彥，妙年加切磋。
- 治國與治身，此道終靡他。
- 人心不相遠，如以斧伐柯。
- 願君日顯榮，吾言期不磨。

## 拼音

- jun1 wei2 dao4 tian2 guan1 ， jun1 fei1 li4 tian2 ke1 。
- wo3 ling4 geng1 tian2 fu1 ， wei2 jun1 zou4 tian2 ge1 。
- nan2 mu3 ci2 liang2 jia4 ， dong1 jiao1 yan1 yu3 suo1 。
- tian2 jia1 bu2 zuo4 ku3 ， nai4 ci3 sui4 mu4 he2 。
- min3 min3 wang4 you3 nian2 ， yi4 shi1 cheng2 cuo1 tuo2 。
- li4 miao2 fei1 bu4 shu1 ， ti2 bai4 chang2 ku3 duo1 。
- xiao3 ren2 bao1 liang2 shan4 ， peng2 hao1 jian4 jia1 he2 。
- qu4 e4 jie4 lao3 nong2 ， shan1 yi2 jie4 pian2 luo2 。
- fu1 jun1 bang1 zhi1 yan4 ， miao4 nian2 jia1 qie1 cuo1 。
- zhi4 guo2 yu3 zhi4 shen1 ， ci3 dao4 zhong1 mi2 ta1 。
- ren2 xin1 bu4 xiang1 yuan3 ， ru2 yi3 fu3 fa2 ke1 。
- yuan4 jun1 ri4 xian3 rong2 ， wu2 yan2 qi1 bu4 mo2 。

## 注释

## 译文

## 赏析
