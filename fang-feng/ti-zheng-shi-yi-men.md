---
id: fang-feng-ti-zheng-shi-yi-men
title: 題鄭氏義門
titlePinyin: ti2 zheng4 shi4 yi4 men2
titleSlug: ti-zheng-shi-yi-men
author: 方鳳
authorPinyin: fang1 feng4
authorSlug: fang-feng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 人愛渭水清，畢竟河流渾。
- 不知黄虞世，何處覓旌門。
- 旌門縱百世，豈能外彝倫。
- 祇因風氣漓，遂表爲義民。
- 麟溪有寒泉，西流類拖紳。
- 泉聲徧塞耳，亂却牝雞晨。
- 夜帳潑煙黑，秋缸吐火紅。
- 六世孝友家，元屬書聲中。
- 爛銀鋪作榜，綽楔何崔崔。
- 戶神似相語，莫遣阿奴來。
- 人心一遭蠱，五官皆作魔。
- 不賡斯干詩，却聽燃萁歌。
- 兄弟本一氣，爲利分汝爾。
- 借問嗜利人，千載得不死。
- 鴟鴞巢滿林，何地不感惻。
- 若非慈烏啼，血淚收不得。
- 我身親乃有，况此身外物。
- 世人果何思，肝膽每相賊。
- 當年朱兩轓，回首血在頤。
- 爭如義門鬼，千載不餒而。
- 何人非楊椿，如椿能幾人。
- 祇緣本心死，所以有緇磷。
- 大樹大十圍，枝葉日敷蕃。
- 願培百尺土，庇此千歲根。

## 拼音

- ren2 ai4 wei4 shui3 qing1 ， bi4 jing4 he2 liu2 hun2 。
- bu4 zhi1 huang2 yu2 shi4 ， he2 chu3 mi4 jing1 men2 。
- jing1 men2 zong4 bai3 shi4 ， qi3 neng2 wai4 yi2 lun2 。
- qi2 yin1 feng1 qi4 li2 ， sui4 biao3 wei2 yi4 min2 。
- lin2 xi1 you3 han2 quan2 ， xi1 liu2 lei4 tuo1 shen1 。
- quan2 sheng1 bian4 sai1 er3 ， luan4 que4 pin4 ji1 chen2 。
- ye4 zhang4 po1 yan1 hei1 ， qiu1 gang1 tu3 huo3 hong2 。
- liu4 shi4 xiao4 you3 jia1 ， yuan2 shu3 shu1 sheng1 zhong1 。
- lan4 yin2 pu1 zuo4 bang3 ， chuo4 xie1 he2 cui1 cui1 。
- hu4 shen2 si4 xiang1 yu3 ， mo4 qian3 a1 nu2 lai2 。
- ren2 xin1 yi4 zao1 gu3 ， wu3 guan1 jie1 zuo4 mo2 。
- bu4 geng1 si1 gan1 shi1 ， que4 ting1 ran2 qi2 ge1 。
- xiong1 di4 ben3 yi2 qi4 ， wei2 li4 fen1 ru3 er3 。
- jie4 wen4 shi4 li4 ren2 ， qian1 zai4 de2 bu4 si3 。
- chi1 xiao1 chao2 man3 lin2 ， he2 di4 bu4 gan3 ce4 。
- ruo4 fei1 ci2 wu1 ti2 ， xue4 lei4 shou1 bu4 de2 。
- wo3 shen1 qin1 nai3 you3 ， kuang4 ci3 shen1 wai4 wu4 。
- shi4 ren2 guo3 he2 si1 ， gan1 dan3 mei3 xiang1 zei2 。
- dang1 nian2 zhu1 liang3 fan1 ， hui2 shou3 xue4 zai4 yi2 。
- zheng1 ru2 yi4 men2 gui3 ， qian1 zai4 bu4 nei3 er2 。
- he2 ren2 fei1 yang2 chun1 ， ru2 chun1 neng2 ji1 ren2 。
- qi2 yuan2 ben3 xin1 si3 ， suo3 yi3 you3 zi1 lin2 。
- da4 shu4 da4 shi2 wei2 ， zhi1 ye4 ri4 fu1 fan1 。
- yuan4 pei2 bai3 chi3 tu3 ， bi4 ci3 qian1 sui4 gen1 。

## 注释

## 译文

## 赏析
