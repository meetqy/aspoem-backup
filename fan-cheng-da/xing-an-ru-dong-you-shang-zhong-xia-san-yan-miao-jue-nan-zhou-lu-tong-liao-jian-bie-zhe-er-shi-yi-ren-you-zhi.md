---
id: fan-cheng-da-xing-an-ru-dong-you-shang-zhong-xia-san-yan-miao-jue-nan-zhou-lu-tong-liao-jian-bie-zhe-er-shi-yi-ren-you-zhi
title: 興安乳洞有上中下三巖妙絕南州率同僚餞別者二十一人遊之
titlePinyin: xing1 an1 ru3 dong4 you3 shang4 zhong1 xia4 san1 yan2 miao4 jue2 nan2 zhou1 lü4 tong2 liao2 jian4 bie2 zhe3 er4 shi2 yi1 ren2 you2 zhi1
titleSlug: xing-an-ru-dong-you-shang-zhong-xia-san-yan-miao-jue-nan-zhou-lu-tong-liao-jian-bie-zhe-er-shi-yi-ren-you-zhi
author: 范成大
authorPinyin: fan4 cheng2 da4
authorSlug: fan-cheng-da
dynasty: 唐
dynastyPinyin: tang2
dynastySlug: tang
tags: [] 
---

## 正文

- 山水敦夙好，煙霞痼奇懷。
- 向聞乳洞勝，出嶺更徘徊。
- 雪林縞萬李，東風知我來。
- 華裾繡高原，故人紛後陪。
- 繫馬玉溪橋，嵌根豁崔嵬。
- 蕩蕩碧瑶宮，冰泉漱牆隈。
- 芝田溉石液，深畦龍所開。
- 丐我一掬慳，頮此炎州埃。
- 仍呼輪袍舞，醉倒瑞露杯。
- 但恐驚山靈，腰鼓轟春雷。
- 薪翁雜餉婦，圜視歡以咍。
- 茲巖何時鑿，閲世幾劫灰。
- 始有此客狂，後會真悠哉。
- 南遊冠平生，已去首猶回。
- 歲月可無紀，三洞俱磨崖。
- 會有好事者，摩挲讀蒼苔。

## 拼音

- shan1 shui3 dun1 su4 hao3 ， yan1 xia2 gu4 qi2 huai2 。
- xiang4 wen2 ru3 dong4 sheng4 ， chu1 ling3 geng4 pai2 huai2 。
- xue3 lin2 gao3 wan4 li3 ， dong1 feng1 zhi1 wo3 lai2 。
- hua2 ju1 xiu4 gao1 yuan2 ， gu4 ren2 fen1 hou4 pei2 。
- xi4 ma3 yu4 xi1 qiao2 ， qian4 gen1 huo1 cui1 wei2 。
- dang4 dang4 bi4 yao2 gong1 ， bing1 quan2 shu4 qiang2 wei1 。
- zhi1 tian2 gai4 shi2 ye4 ， shen1 qi2 long2 suo3 kai1 。
- gai4 wo3 yi4 ju1 qian1 ， hui4 ci3 yan2 zhou1 ai1 。
- reng2 hu1 lun2 pao2 wu3 ， zui4 dao3 rui4 lu4 bei1 。
- dan4 kong3 jing1 shan1 ling2 ， yao1 gu3 hong1 chun1 lei2 。
- xin1 weng1 za2 xiang3 fu4 ， huan2 shi4 huan1 yi3 hai1 。
- zi1 yan2 he2 shi2 zao2 ， yue4 shi4 ji1 jie2 hui1 。
- shi3 you3 ci3 ke4 kuang2 ， hou4 hui4 zhen1 you1 zai1 。
- nan2 you2 guan1 ping2 sheng1 ， yi3 qu4 shou3 you2 hui2 。
- sui4 yue4 ke3 wu2 ji4 ， san1 dong4 ju4 mo2 ya2 。
- hui4 you3 hao4 shi4 zhe3 ， mo2 suo1 du2 cang1 tai2 。

## 注释

## 译文

## 赏析
