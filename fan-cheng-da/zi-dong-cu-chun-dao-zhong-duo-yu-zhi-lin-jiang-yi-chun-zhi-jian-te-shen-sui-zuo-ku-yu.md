---
id: fan-cheng-da-zi-dong-cu-chun-dao-zhong-duo-yu-zhi-lin-jiang-yi-chun-zhi-jian-te-shen-sui-zuo-ku-yu
title: 自冬徂春道中多雨至臨江宜春之間特甚遂作苦語
titlePinyin: zi4 dong1 cu2 chun1 dao4 zhong1 duo1 yu3 zhi4 lin2 jiang1 yi2 chun1 zhi1 jian4 te4 shen4 sui4 zuo4 ku3 yu3
titleSlug: zi-dong-cu-chun-dao-zhong-duo-yu-zhi-lin-jiang-yi-chun-zhi-jian-te-shen-sui-zuo-ku-yu
author: 范成大
authorPinyin: fan4 cheng2 da4
authorSlug: fan-cheng-da
dynasty: 唐
dynastyPinyin: tang2
dynastySlug: tang
tags: [] 
---

## 正文

- 客行無晴時，涔涔如漏天。
- 東吳至西江，舊歲接新年。
- 蠟屐驚踵決，油衣笑鶉懸。
- 掀淖起復仆，頃步如重關。
- 略似鴨與豬，汩沒泥水闌。
- 我塗未渠窮，一晴愧天慳。
- 倒塔橋已斷，壁破渡無船。
- 路人相告語，未到先長歎。
- 薄晚得磽确，稍入袁州山。
- 不辭石齧足，聊免泥沒韉。
- 自古行路吟，聽者凋朱顔。
- 軒渠尚能賦，詩人類癡頑。

## 拼音

- ke4 xing2 wu2 qing2 shi2 ， cen2 cen2 ru2 lou4 tian1 。
- dong1 wu2 zhi4 xi1 jiang1 ， jiu4 sui4 jie1 xin1 nian2 。
- la4 ji1 jing1 zhong3 jue2 ， you2 yi1 xiao4 chun2 xuan2 。
- xian1 nao4 qi3 fu4 pu2 ， qing3 bu4 ru2 zhong4 guan1 。
- lüe4 si4 ya1 yu3 zhu1 ， gu3 mei2 ni2 shui3 lan2 。
- wo3 tu2 wei4 qu2 qiong2 ， yi4 qing2 kui4 tian1 qian1 。
- dao3 ta3 qiao2 yi3 duan4 ， bi4 po4 du4 wu2 chuan2 。
- lu4 ren2 xiang1 gao4 yu3 ， wei4 dao4 xian1 chang2 tan4 。
- bao2 wan3 de2 qiao1 que4 ， shao1 ru4 yuan2 zhou1 shan1 。
- bu4 ci2 shi2 nie4 zu2 ， liao2 mian3 ni2 mei2 jian1 。
- zi4 gu3 xing2 lu4 yin2 ， ting1 zhe3 diao1 zhu1 yan2 。
- xuan1 qu2 shang4 neng2 fu4 ， shi1 ren2 lei4 chi1 wan2 。

## 注释

## 译文

## 赏析
