---
id: fan-cheng-da-xiao-fa-fei-niao-chen-xia-man-tian-shao-qing-da-yu-wu-yan-yun-zhao-xia-bu-chu-men-mu-xia-xing-qian-li-yan-zhi-xin-ran-xi-ji-qi-shi
title: 曉發飛鳥晨霞滿天少頃大雨吳諺云朝霞不出門暮霞行千里驗之信然戲紀其事
titlePinyin: xiao3 fa1 fei1 niao3 chen2 xia2 man3 tian1 shao3 qing3 da4 yu3 wu2 yan4 yun2 zhao1 xia2 bu4 chu1 men2 mu4 xia2 xing2 qian1 li3 yan4 zhi1 xin4 ran2 xi4 ji4 qi2 shi4
titleSlug: xiao-fa-fei-niao-chen-xia-man-tian-shao-qing-da-yu-wu-yan-yun-zhao-xia-bu-chu-men-mu-xia-xing-qian-li-yan-zhi-xin-ran-xi-ji-qi-shi
author: 范成大
authorPinyin: fan4 cheng2 da4
authorSlug: fan-cheng-da
dynasty: 唐
dynastyPinyin: tang2
dynastySlug: tang
tags: [] 
---

## 正文

- 朝霞不出門，暮霞行千里。
- 今晨日未出，曉氣散如綺。
- 心疑雨再作，眼轉雲四起。
- 我豈知天道，吳農諺云爾。
- 古來占滂沲，說者類恢詭。
- 飛雲走羣羊，停雲浴三豨。
- 月當天畢宿，風自少女起。
- 爛石燒成香，汗礎潤如洗。
- 逐婦鳩能拙，穴居狸有智。
- 蜉蝣强知時，蜥蜴與聞計。
- 垤鳴東山鸛，堂審南柯蟻。
- 或加陰石鞭，或議陽門閉。
- 或云逢庚變，或自換甲始。
- 刑鵝與象龍，聚訟非一理。
- 不如老農諺，響應捷如鬼。
- 哦詩敢夸博，聊用醒午睡。

## 拼音

- zhao1 xia2 bu4 chu1 men2 ， mu4 xia2 xing2 qian1 li3 。
- jin1 chen2 ri4 wei4 chu1 ， xiao3 qi4 san4 ru2 qi3 。
- xin1 yi2 yu3 zai4 zuo4 ， yan3 zhuan3 yun2 si4 qi3 。
- wo3 qi3 zhi1 tian1 dao4 ， wu2 nong2 yan4 yun2 er3 。
- gu3 lai2 zhan4 pang1 duo4 ， shuo1 zhe3 lei4 hui1 gui3 。
- fei1 yun2 zou3 qun2 yang2 ， ting2 yun2 yu4 san1 xi1 。
- yue4 dang1 tian1 bi4 su4 ， feng1 zi4 shao4 nü3 qi3 。
- lan4 shi2 shao1 cheng2 xiang1 ， han4 chu3 run4 ru2 xi3 。
- zhu2 fu4 jiu1 neng2 zhuo1 ， xue2 ju1 li2 you3 zhi4 。
- fu2 you2 qiang2 zhi1 shi2 ， xi1 yi4 yu3 wen2 ji4 。
- die2 ming2 dong1 shan1 guan4 ， tang2 shen3 nan2 ke1 yi3 。
- huo4 jia1 yin1 shi2 bian1 ， huo4 yi4 yang2 men2 bi4 。
- huo4 yun2 feng2 geng1 bian4 ， huo4 zi4 huan4 jia3 shi3 。
- xing2 e2 yu3 xiang4 long2 ， ju4 song4 fei1 yi4 li3 。
- bu4 ru2 lao3 nong2 yan4 ， xiang3 ying1 jie2 ru2 gui3 。
- o4 shi1 gan3 kua1 bo2 ， liao2 yong4 xing3 wu3 shui4 。

## 注释

## 译文

## 赏析
