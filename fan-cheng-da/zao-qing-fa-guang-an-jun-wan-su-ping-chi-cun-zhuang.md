---
id: fan-cheng-da-zao-qing-fa-guang-an-jun-wan-su-ping-chi-cun-zhuang
title: 蚤晴發廣安軍晚宿萍池村莊
titlePinyin: zao3 qing2 fa1 guang3 an1 jun1 wan3 su4 ping2 chi2 cun1 zhuang1
titleSlug: zao-qing-fa-guang-an-jun-wan-su-ping-chi-cun-zhuang
author: 范成大
authorPinyin: fan4 cheng2 da4
authorSlug: fan-cheng-da
dynasty: 唐
dynastyPinyin: tang2
dynastySlug: tang
tags: [] 
---

## 正文

- 夜雨洗煩蒸，曉風薦清穆。
- 雲頭隤鐵山，日脚迸金瀑。
- 暑塗一日凉，遠客萬事足。
- 羈人正奔波，觀者何陸續。
- 翠蓋立嚴粧，青裙行跣足。
- 俗陋介南徼，物華入東蜀。
- 竹萌苦已青，荔子酸猶綠。
- 修蘆密成籬，直柏森似纛。
- 泥乾馬蹄鬆，路坦亭堠速。
- 暮投何人莊，窗戶暗修竹。

## 拼音

- ye4 yu3 xi3 fan2 zheng1 ， xiao3 feng1 jian4 qing1 mu4 。
- yun2 tou2 tui2 tie3 shan1 ， ri4 jiao3 beng4 jin1 pu4 。
- shu3 tu2 yi2 ri4 liang2 ， yuan3 ke4 wan4 shi4 zu2 。
- ji1 ren2 zheng4 ben1 bo1 ， guan1 zhe3 he2 lu4 xu4 。
- cui4 gai4 li4 yan2 zhuang1 ， qing1 qun2 xing2 xian3 zu2 。
- su2 lou4 jie4 nan2 jiao3 ， wu4 hua2 ru4 dong1 shu3 。
- zhu2 meng2 ku3 yi3 qing1 ， li4 zi3 suan1 you2 lü4 。
- xiu1 lu2 mi4 cheng2 li2 ， zhi2 bai3 sen1 si4 dao4 。
- ni2 qian2 ma3 ti2 song1 ， lu4 tan3 ting2 hou4 su4 。
- mu4 tou2 he2 ren2 zhuang1 ， chuang1 hu4 an4 xiu1 zhu2 。

## 注释

## 译文

## 赏析
