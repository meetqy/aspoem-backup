---
id: fan-cheng-da-ci-pen-nao
title: 刺濆淖
titlePinyin: ci4 pen1 nao4
titleSlug: ci-pen-nao
author: 范成大
authorPinyin: fan4 cheng2 da4
authorSlug: fan-cheng-da
dynasty: 唐
dynastyPinyin: tang2
dynastySlug: tang
tags: [] 
---

## 正文

- 峽江饒暗石，水狀日千變。
- 不愁灘瀧來，但畏濆淖見。
- 人言盤渦耳，夷險顧有間。
- 仍於非時作，未可一理貫。
- 安行方熨縠，無事忽翻練。
- 突如湯鼎沸，翕作茶磨旋。
- 勢迫中成漥，怒霽外始暈。
- 已定稍安慰，儵作更驚眩。
- 漂漂浮沫起，疑有潛鯨噀。
- 勃勃駭浪騰，復恐蟄鼇抃。
- 篙師瞪褫魄，灘戶呀雨汗。
- 逡巡怯大敵，勇往決鏖戰。
- 幸免與齎入，還憂似蓬轉。
- 驚呼招竿折，奔救竹笮斷。
- 九死船頭爭，萬苦石上牽。
- 旁觀兢薄冰，撇過捷飛電。
- 前余叱馭來，山險固嘗徧。
- 今者擊檝誓，豈復憚波面。
- 澎澎三峽長，颭颭一葦亂。
- 既微掬指忙，又匪科頭慢。
- 天子賜之履，江神敢吾玩。
- 但催疊鼓轟，往助雙櫓健。

## 拼音

- xia2 jiang1 rao2 an4 shi2 ， shui3 zhuang4 ri4 qian1 bian4 。
- bu4 chou2 tan1 long2 lai2 ， dan4 wei4 pen1 nao4 jian4 。
- ren2 yan2 pan2 wo1 er3 ， yi2 xian3 gu4 you3 jian4 。
- reng2 wu1 fei1 shi2 zuo4 ， wei4 ke3 yi4 li3 guan4 。
- an1 xing2 fang1 yun4 hu2 ， wu2 shi4 hu1 fan1 lian4 。
- tu1 ru2 tang1 ding3 fei4 ， xi1 zuo4 cha2 mo2 xuan2 。
- shi4 po4 zhong1 cheng2 wa1 ， nu4 ji4 wai4 shi3 yun4 。
- yi3 ding4 shao1 an1 wei4 ， shu1 zuo4 geng4 jing1 xuan4 。
- piao1 piao1 fu2 mo4 qi3 ， yi2 you3 qian2 jing1 xun4 。
- bo2 bo2 hai4 lang4 teng2 ， fu4 kong3 zhe2 ao2 bian4 。
- gao1 shi1 deng4 chi3 po4 ， tan1 hu4 ya0 yu3 han4 。
- qun1 xun2 qie4 da4 di2 ， yong3 wang3 jue2 ao2 zhan4 。
- xing4 mian3 yu3 ji1 ru4 ， huan2 you1 si4 peng2 zhuan3 。
- jing1 hu1 zhao1 gan1 zhe2 ， ben1 jiu4 zhu2 ze2 duan4 。
- jiu3 si3 chuan2 tou2 zheng1 ， wan4 ku3 shi2 shang4 qian1 。
- pang2 guan1 jing1 bao2 bing1 ， pie3 guo4 jie2 fei1 dian4 。
- qian2 yu2 chi4 yu4 lai2 ， shan1 xian3 gu4 chang2 bian4 。
- jin1 zhe3 ji1 ji2 shi4 ， qi3 fu4 dan4 bo1 mian4 。
- peng2 peng2 san1 xia2 chang2 ， zhan3 zhan3 yi4 wei3 luan4 。
- ji4 wei1 ju1 zhi3 mang2 ， you4 fei3 ke1 tou2 man4 。
- tian1 zi3 ci4 zhi1 lü3 ， jiang1 shen2 gan3 wu2 wan2 。
- dan4 cui1 die2 gu3 hong1 ， wang3 zhu4 shuang1 lu3 jian4 。

## 注释

## 译文

## 赏析
