---
id: fan-cheng-da-heng-yong-zhi-jian-shan-lu-jian-se-bao-wan-li-zu-hong-yun-jian-jin-qi-yang-lu-yi-ping-yi-jie-you-jin-jin-zhi-se
title: 衡永之間山路艱澀薄晚吏卒鬨云漸近祁陽路已平夷皆有津津之色
titlePinyin: heng2 yong3 zhi1 jian4 shan1 lu4 jian1 se4 bao2 wan3 li4 zu2 hong4 yun2 jian4 jin4 qi2 yang2 lu4 yi3 ping2 yi2 jie1 you3 jin1 jin1 zhi1 se4
titleSlug: heng-yong-zhi-jian-shan-lu-jian-se-bao-wan-li-zu-hong-yun-jian-jin-qi-yang-lu-yi-ping-yi-jie-you-jin-jin-zhi-se
author: 范成大
authorPinyin: fan4 cheng2 da4
authorSlug: fan-cheng-da
dynasty: 唐
dynastyPinyin: tang2
dynastySlug: tang
tags: [] 
---

## 正文

- 朝登赤土嶺，暮入黄泥谷。
- 春江弄花月，歸夢恍在目。
- 覺來行路難，杜宇叫高木。
- 凹中泥沒踝，凸處石齧足。
- 坐輿我尚病，想見肩輿僕。
- 衡陽復祁陽，可暫不可宿。
- 晚來出前岡，路坦亭堠促。
- 將士走相賀，喜色如膏沐。
- 人生本無悶，逆境要先熟。
- 不從憂患來，安識平爲福。
- 夷塗不常遇，歷險始知足。

## 拼音

- chao2 deng1 chi4 tu3 ling3 ， mu4 ru4 huang2 ni2 gu3 。
- chun1 jiang1 nong4 hua1 yue4 ， gui1 meng4 huang3 zai4 mu4 。
- jue2 lai2 xing2 lu4 nan2 ， du4 yu3 jiao4 gao1 mu4 。
- ao1 zhong1 ni2 mei2 huai2 ， tu1 chu3 shi2 nie4 zu2 。
- zuo4 yu2 wo3 shang4 bing4 ， xiang3 jian4 jian1 yu2 pu2 。
- heng2 yang2 fu4 qi2 yang2 ， ke3 zan4 bu4 ke3 su4 。
- wan3 lai2 chu1 qian2 gang1 ， lu4 tan3 ting2 hou4 cu4 。
- jiang1 shi4 zou3 xiang1 he4 ， xi3 se4 ru2 gao1 mu4 。
- ren2 sheng1 ben3 wu2 men4 ， ni4 jing4 yao4 xian1 shu2 。
- bu4 cong2 you1 huan4 lai2 ， an1 shi2 ping2 wei2 fu2 。
- yi2 tu2 bu4 chang2 yu4 ， li4 xian3 shi3 zhi1 zu2 。

## 注释

## 译文

## 赏析
