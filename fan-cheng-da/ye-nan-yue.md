---
id: fan-cheng-da-ye-nan-yue
title: 謁南嶽
titlePinyin: ye4 nan2 yue4
titleSlug: ye-nan-yue
author: 范成大
authorPinyin: fan4 cheng2 da4
authorSlug: fan-cheng-da
dynasty: 唐
dynastyPinyin: tang2
dynastySlug: tang
tags: [] 
---

## 正文

- 湘中固多山，夾岸萬馬屯。
- 坡陀無敢高，似遜喬嶽尊。
- 曉投望雲亭，衆丘拱牆藩。
- 濃嵐忽飄蕩，積翠浮雲端。
- 天柱已峻極，祝融更高寒。
- 紫蓋鬰當中，岡勢洶崩奔。
- 峙爲赤帝峰，下直宮壖垣。
- 角樓捧雙闕，圓方模九閽。
- 炎符撫中興，南正實司天。
- 草木薰協氣，山林奠神姦。
- 妥靈有備物，龍卷鸞旗軒。
- 走忝桂林伯，與神俱南轅。
- 上謁禮亦宜，爲國憂元元。
- 心空禍福相，古井寒無瀾。
- 杯珓不用擲，但願歸田園。
- 相傳壁畫好，拂拭塵埃昏。
- 弓刀立壯士，劍珮班靈官。
- 後宮行樂處，窈窕千雲鬟。
- 錦地舞月晝，珠櫳侍春閑。
- 武氏筆已絕，梗概猶清妍。
- 旋車闔廟去，頗厭山市喧。
- 勝果招客遊，徑排集賢關。
- 梵庋絢雜組，錫杖鏘古鐶。
- 避雨勝業閣，晚晴留憑欄。
- 石廩映岣嶁，望眼增孱顔。
- 上封眇孤絕，南臺半雲煙。
- 碧岫有靈藥，朱陵巢洞仙。
- 病倦懶幽討，山僧鎸我頑。
- 松樛唐季枝，柏跼隋初根。
- 奇事不勝紀，重遊當細論。

## 拼音

- xiang1 zhong1 gu4 duo1 shan1 ， jia1 an4 wan4 ma3 tun2 。
- po1 tuo2 wu2 gan3 gao1 ， si4 xun4 qiao2 yue4 zun1 。
- xiao3 tou2 wang4 yun2 ting2 ， zhong4 qiu1 gong3 qiang2 fan1 。
- nong2 lan2 hu1 piao1 dang4 ， ji1 cui4 fu2 yun2 duan1 。
- tian1 zhu4 yi3 jun4 ji2 ， zhu4 rong2 geng4 gao1 han2 。
- zi3 gai4 yu4 dang1 zhong1 ， gang1 shi4 xiong1 beng1 ben1 。
- zhi4 wei2 chi4 di4 feng1 ， xia4 zhi2 gong1 ruan2 yuan2 。
- jiao3 lou2 peng3 shuang1 que4 ， yuan2 fang1 mo2 jiu3 hun1 。
- yan2 fu2 fu3 zhong1 xing1 ， nan2 zheng4 shi2 si1 tian1 。
- cao3 mu4 xun1 xie2 qi4 ， shan1 lin2 dian4 shen2 jian1 。
- tuo3 ling2 you3 bei4 wu4 ， long2 juan4 luan2 qi2 xuan1 。
- zou3 tian3 gui4 lin2 bo2 ， yu3 shen2 ju4 nan2 yuan2 。
- shang4 ye4 li3 yi4 yi2 ， wei2 guo2 you1 yuan2 yuan2 。
- xin1 kong1 huo4 fu2 xiang4 ， gu3 jing3 han2 wu2 lan2 。
- bei1 jiao4 bu2 yong4 zhi4 ， dan4 yuan4 gui1 tian2 yuan2 。
- xiang1 chuan2 bi4 hua4 hao3 ， fu2 shi4 chen2 ai1 hun1 。
- gong1 dao1 li4 zhuang4 shi4 ， jian4 pei4 ban1 ling2 guan1 。
- hou4 gong1 xing2 le4 chu3 ， yao3 tiao3 qian1 yun2 huan2 。
- jin3 di4 wu3 yue4 zhou4 ， zhu1 long2 shi4 chun1 xian2 。
- wu3 shi4 bi3 yi3 jue2 ， geng3 gai4 you2 qing1 yan2 。
- xuan2 ju1 he2 miao4 qu4 ， po1 yan4 shan1 shi4 xuan1 。
- sheng4 guo3 zhao1 ke4 you2 ， jing4 pai2 ji2 xian2 guan1 。
- fan4 gui3 xuan4 za2 zu3 ， xi1 zhang4 qiang1 gu3 huan2 。
- bi4 yu3 sheng4 ye4 ge2 ， wan3 qing2 liu2 ping2 lan2 。
- shi2 lin3 ying4 gou3 lou3 ， wang4 yan3 zeng1 chan2 yan2 。
- shang4 feng1 miao3 gu1 jue2 ， nan2 tai2 ban4 yun2 yan1 。
- bi4 xiu4 you3 ling2 yao4 ， zhu1 ling2 chao2 dong4 xian1 。
- bing4 juan4 lan3 you1 tao3 ， shan1 seng1 juan1 wo3 wan2 。
- song1 jiu1 tang2 ji4 zhi1 ， bai3 ju2 sui2 chu1 gen1 。
- qi2 shi4 bu2 sheng4 ji4 ， zhong4 you2 dang1 xi4 lun4 。

## 注释

## 译文

## 赏析
