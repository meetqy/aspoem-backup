---
id: fan-cheng-da-ji-li-cheng-du-gu-ren-song-zhe-yuan-zhi-han-jia-fen-mei-qi-you-yuan-er-xiang-ji-wu-e-mei-zhi-shang-zhe-liu-ren-fan-ji-shen-guo-zhong-hang-yang-shang-qing-si-xun-li-liang-zhong-tan-de-cheng-kou-zhan-ci-shi-liu-bie
title: 既離成都故人送者遠至漢嘉分袂其尤遠而相及於峨眉之上者六人范季申郭中行楊商卿嗣勳李良仲譚德稱口占此詩留別
titlePinyin: ji4 li2 cheng2 du1 gu4 ren2 song4 zhe3 yuan3 zhi4 han4 jia1 fen1 mei4 qi2 you2 yuan3 er2 xiang1 ji2 wu1 e2 mei2 zhi1 shang4 zhe3 liu4 ren2 fan4 ji4 shen1 guo1 zhong1 hang2 yang2 shang1 qing1 si4 xun1 li3 liang2 zhong4 tan2 de2 cheng1 kou3 zhan4 ci3 shi1 liu2 bie2
titleSlug: ji-li-cheng-du-gu-ren-song-zhe-yuan-zhi-han-jia-fen-mei-qi-you-yuan-er-xiang-ji-wu-e-mei-zhi-shang-zhe-liu-ren-fan-ji-shen-guo-zhong-hang-yang-shang-qing-si-xun-li-liang-zhong-tan-de-cheng-kou-zhan-ci-shi-liu-bie
author: 范成大
authorPinyin: fan4 cheng2 da4
authorSlug: fan-cheng-da
dynasty: 唐
dynastyPinyin: tang2
dynastySlug: tang
tags: [] 
---

## 正文

- 我本住林屋，風吹來錦城。
- 錦城亦何樂，所樂多友生。
- 相從不知久，相送不計程。
- 橫絕峨眉巔，欲去有餘情。
- 吾宗蓋難弟，李郭人中英。
- 二楊懿文德，譚子資粹清。
- 相視心莫逆，劇談四筵傾。
- 明朝各回首，雲水相與平。
- 我今投紱去，行且扶犁耕。
- 淒凉別知賦，慷慨結客行。
- 後會豈不好，路長恐寒盟。
- 諸賢乃不凡，骨相有功名。
- 大厦罩羣木，明廷朝萬靈。
- 王畿坦如砥，結綬當同登。
- 道傍石湖水，誰能叩柴荆。
- 夢中儻相見，秉燭聽殘更。

## 拼音

- wo3 ben3 zhu4 lin2 wu1 ， feng1 chui1 lai2 jin3 cheng2 。
- jin3 cheng2 yi4 he2 le4 ， suo3 le4 duo1 you3 sheng1 。
- xiang1 cong2 bu4 zhi1 jiu3 ， xiang1 song4 bu2 ji4 cheng2 。
- heng2 jue2 e2 mei2 dian1 ， yu4 qu4 you3 yu2 qing2 。
- wu2 zong1 gai4 nan2 di4 ， li3 guo1 ren2 zhong1 ying1 。
- er4 yang2 yi4 wen2 de2 ， tan2 zi3 zi1 cui4 qing1 。
- xiang1 shi4 xin1 mo4 ni4 ， ju4 tan2 si4 yan2 qing1 。
- ming2 chao2 ge4 hui2 shou3 ， yun2 shui3 xiang1 yu3 ping2 。
- wo3 jin1 tou2 fu2 qu4 ， xing2 qie3 fu2 li2 geng1 。
- qi1 liang2 bie2 zhi1 fu4 ， kang1 kai3 jie2 ke4 xing2 。
- hou4 hui4 qi3 bu4 hao3 ， lu4 chang2 kong3 han2 meng2 。
- zhu1 xian2 nai3 bu4 fan2 ， gu3 xiang4 you3 gong1 ming2 。
- da4 sha4 zhao4 qun2 mu4 ， ming2 ting2 chao2 wan4 ling2 。
- wang2 ji1 tan3 ru2 di3 ， jie2 shou4 dang1 tong2 deng1 。
- dao4 bang4 shi2 hu2 shui3 ， shui2 neng2 kou4 chai2 jing1 。
- meng4 zhong1 tang3 xiang1 jian4 ， bing3 zhu2 ting1 can2 geng4 。

## 注释

## 译文

## 赏析
