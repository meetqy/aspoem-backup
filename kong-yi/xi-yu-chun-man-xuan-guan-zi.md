---
id: kong-yi-xi-yu-chun-man-xuan-guan-zi
title: 惜馀春慢・选冠子
titlePinyin: xi1 yu2 chun1 man4 ・ xuan3 guan1 zi0
titleSlug: xi-yu-chun-man-xuan-guan-zi
author: 孔夷
authorPinyin: kong3 yi2
authorSlug: kong-yi
dynasty: 宋
dynastyPinyin: song4
dynastySlug: song
tags: []
---

## 正文

- 弄月馀花，团风轻絮，露湿池堂春草。
- 莺莺恋友，燕燕将雏，惆怅睡残清晓。
- 还似初相见时，携手旗亭，酒香梅小。
- 向登临长是，伤春滋味，泪弹多少。
- 因甚却、轻许风流，终非长久，又说分飞烦恼。
- 罗衣瘦损，绣被香消，那更乱红如扫。
- 门外无穷路岐，天若有情，和天须老。
- 念高唐归梦，凄凉何处，水流云绕。

## 拼音

- nong4 yue4 yu2 hua1 ， tuan2 feng1 qing1 xu4 ， lu4 shi1 chi2 tang2 chun1 cao3 。
- ying1 ying1 lian4 you3 ， yan4 yan4 jiang1 chu2 ， chou2 chang4 shui4 can2 qing1 xiao3 。
- hai2 si4 chu1 xiang1 jian4 shi2 ， xie2 shou3 qi2 ting2 ， jiu3 xiang1 mei2 xiao3 。
- xiang4 deng1 lin2 chang2 shi4 ， shang1 chun1 zi1 wei4 ， lei4 tan2 duo1 shao3 。
- yin1 shen4 que4 、 qing1 xu3 feng1 liu2 ， zhong1 fei1 chang2 jiu3 ， you4 shuo1 fen1 fei1 fan2 nao3 。
- luo2 yi1 shou4 sun3 ， xiu4 bei4 xiang1 xiao1 ， na4 geng4 luan4 hong2 ru2 sao3 。
- men2 wai4 wu2 qiong2 lu4 qi2 ， tian1 ruo4 you3 qing2 ， he2 tian1 xu1 lao3 。
- nian4 gao1 tang2 gui1 meng4 ， qi1 liang2 he2 chu4 ， shui3 liu2 yun2 rao4 。

## 注释

## 译文

## 赏析
