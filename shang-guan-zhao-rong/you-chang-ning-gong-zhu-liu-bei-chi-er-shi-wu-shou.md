---
id: shang-guan-zhao-rong-you-chang-ning-gong-zhu-liu-bei-chi-er-shi-wu-shou
title: 游長寧公主流杯池二十五首
titlePinyin: you2 chang2 ning2 gong1 zhu3 liu2 bei1 chi2 er4 shi2 wu3 shou3
titleSlug: you-chang-ning-gong-zhu-liu-bei-chi-er-shi-wu-shou
author: 上官昭容
authorPinyin: shang4 guan1 zhao1 rong2
authorSlug: shang-guan-zhao-rong
dynasty: 唐
dynastyPinyin: tang2
dynastySlug: tang
tags: []
---

## 正文

- 逐仙賞，展幽情，逾昆閬，邁蓬瀛。
- 游魯館，陟秦台。汙山壁，愧瓊瑰。
- 檀欒竹影，飆 f2 松聲。不煩歌吹，自足娛情。
- 仰循茅宇，俯眄喬枝。煙霞問訊，風月相知。
- 枝條鬱鬱，文質彬彬。山林作伴，松桂為鄰。
- 清波洶湧，碧樹冥蒙。莫怪留步，因攀桂叢。
- 莫論圓嶠，休說方壺。何如魯館，即是仙都。
- 玉環騰遠創，金埒荷殊榮。弗玩珠璣飾，仍留仁智情。
- 鑿山便作室，憑樹即為楹。公輸與班爾，從此遂韜聲。
- 登山一長望，正遇九春初。結駟填街術，閭閻滿邑居。
- 鬥雪梅先吐，驚風柳未舒。直愁斜日落，不畏酒尊虛。
- 霽曉氣清和，披襟賞薜蘿。玳瑁凝春色，琉璃漾水波。
- 跂石聊長嘯，攀松乍短歌。除非物外者，誰就此經過。
- 暫爾遊山第，淹留惜未歸。霞窗明月滿，澗戶白雲飛。
- 書引藤為架，人將薜作衣。此真攀玩所，臨睨賞光輝。
- 放曠出煙雲，蕭條自不群。漱流清意府，隱幾避囂氛。
- 石畫妝苔色，風梭織水文。山室何為貴，唯餘蘭桂熏。
- 策杖臨霞岫，危步下霜蹊。志逐深山靜，途隨曲澗迷。
- 漸覺心神逸，俄看雲霧低。莫怪人題樹，只為賞幽棲。
- 攀藤招逸客，偃桂協幽情。水中看樹影，風裏聽松聲。
- 攜琴侍叔夜，負局訪安期。不應題石壁，為記賞山時。
- 泉石多仙趣，岩壑寫奇形。欲知堪悅耳，唯聽水泠泠。
- 岩壑恣登臨，瑩目複怡心。風篁類長笛，流水當鳴琴。
- 懶步天臺路，惟登地肺山。幽岩仙桂滿，今日恣情攀。
- 暫游仁智所，蕭然松桂情。寄言棲遁客，勿複訪蓬瀛。
- 瀑溜晴疑雨，叢篁晝似昏。山中真可玩，暫請報王孫。
- 傍池聊試筆，倚石旋題詩。豫彈山水調，終擬從鐘期。
- 橫鋪豹皮褥，側帶鹿胎巾。借問何為者，山中有逸人。
- 沁水田園先自多，齊城樓觀更無過。
- 倩語張騫莫辛苦，人今從此識天河。
- 參差碧岫聳蓮花，潺湲綠水瑩金沙。
- 何須遠訪三山路，人今已到九仙家。
- 憑高瞰險足怡心，菌閣桃源不暇尋。
- 餘雪依林成玉樹，殘霙點岫即瑤岑。

## 拼音

- zhu2 xian1 shang3 ， zhan3 you1 qing2 ， yu2 kun1 lang4 ， mai4 peng2 ying2 。
- you2 lu3 guan3 ， zhi4 qin2 tai2 。 wu1 shan1 bi4 ， kui4 qiong2 gui1 。
- tan2 luan2 zhu2 ying3 ， biao1  f2  song1 sheng1 。 bu4 fan2 ge1 chui1 ， zi4 zu2 yu2 qing2 。
- yang3 xun2 mao2 yu3 ， fu3 mian3 qiao2 zhi1 。 yan1 xia2 wen4 xun4 ， feng1 yue4 xiang4 zhi1 。
- zhi1 tiao2 yu4 yu4 ， wen2 zhi4 bin1 bin1 。 shan1 lin2 zuo4 ban4 ， song1 gui4 wei2 lin2 。
- qing1 bo1 xiong1 yong3 ， bi4 shu4 ming2 meng2 。 mo4 guai4 liu2 bu4 ， yin1 pan1 gui4 cong2 。
- mo4 lun4 yuan2 jiao4 ， xiu1 shuo1 fang1 hu2 。 he2 ru2 lu3 guan3 ， ji2 shi4 xian1 du1 。
- yu4 huan2 teng2 yuan3 chuang4 ， jin1 lie4 he2 shu1 rong2 。 fu2 wan2 zhu1 ji1 shi4 ， reng2 liu2 ren2 zhi4 qing2 。
- zao2 shan1 bian4 zuo4 shi4 ， ping2 shu4 ji2 wei2 ying2 。 gong1 shu1 yu3 ban1 er3 ， cong2 ci3 sui4 tao1 sheng1 。
- deng1 shan1 yi4 chang2 wang4 ， zheng4 yu4 jiu3 chun1 chu1 。 jie2 si4 tian2 jie1 shu4 ， lü2 yan2 man3 yi4 ju1 。
- dou4 xue3 mei2 xian1 tu3 ， jing1 feng1 liu3 wei4 shu1 。 zhi2 chou2 xie2 ri4 luo4 ， bu2 wei4 jiu3 zun1 xu1 。
- ji4 xiao3 qi4 qing1 he2 ， pi1 jin1 shang3 bi4 luo2 。 dai4 mao4 ning2 chun1 se4 ， liu2 li2 yang4 shui3 bo1 。
- qi2 shi2 liao2 chang2 xiao4 ， pan1 song1 zha4 duan3 ge1 。 chu2 fei1 wu4 wai4 zhe3 ， shui2 jiu4 ci3 jing1 guo4 。
- zan4 er3 you2 shan1 di4 ， yan1 liu2 xi1 wei4 gui1 。 xia2 chuang1 ming2 yue4 man3 ， jian4 hu4 bai2 yun2 fei1 。
- shu1 yin3 teng2 wei2 jia4 ， ren2 jiang1 bi4 zuo4 yi1 。 ci3 zhen1 pan1 wan2 suo3 ， lin2 ni4 shang3 guang1 hui1 。
- fang4 kuang4 chu1 yan1 yun2 ， xiao1 tiao2 zi4 bu4 qun2 。 shu4 liu2 qing1 yi4 fu3 ， yin3 ji1 bi4 xiao1 fen1 。
- shi2 hua4 zhuang1 tai2 se4 ， feng1 suo1 zhi1 shui3 wen2 。 shan1 shi4 he2 wei2 gui4 ， wei2 yu2 lan2 gui4 xun1 。
- ce4 zhang4 lin2 xia2 xiu4 ， wei1 bu4 xia4 shuang1 qi1 。 zhi4 zhu2 shen1 shan1 jing4 ， tu2 sui2 qu3 jian4 mi2 。
- jian4 jue2 xin1 shen2 yi4 ， e2 kan4 yun2 wu4 di1 。 mo4 guai4 ren2 ti2 shu4 ， zhi1 wei2 shang3 you1 qi1 。
- pan1 teng2 zhao1 yi4 ke4 ， yan3 gui4 xie2 you1 qing2 。 shui3 zhong1 kan4 shu4 ying3 ， feng1 li3 ting1 song1 sheng1 。
- xie2 qin2 shi4 shu1 ye4 ， fu4 ju2 fang3 an1 qi1 。 bu4 ying1 ti2 shi2 bi4 ， wei2 ji4 shang3 shan1 shi2 。
- quan2 shi2 duo1 xian1 qu4 ， yan2 he4 xie3 qi2 xing2 。 yu4 zhi1 kan1 yue4 er3 ， wei2 ting1 shui3 ling2 ling2 。
- yan2 he4 zi4 deng1 lin2 ， ying2 mu4 fu4 yi2 xin1 。 feng1 huang2 lei4 chang2 di2 ， liu2 shui3 dang1 ming2 qin2 。
- lan3 bu4 tian1 tai2 lu4 ， wei2 deng1 di4 fei4 shan1 。 you1 yan2 xian1 gui4 man3 ， jin1 ri4 zi4 qing2 pan1 。
- zan4 you2 ren2 zhi4 suo3 ， xiao1 ran2 song1 gui4 qing2 。 ji4 yan2 qi1 dun4 ke4 ， wu4 fu4 fang3 peng2 ying2 。
- pu4 liu1 qing2 yi2 yu3 ， cong2 huang2 zhou4 si4 hun1 。 shan1 zhong1 zhen1 ke3 wan2 ， zan4 qing3 bao4 wang2 sun1 。
- bang4 chi2 liao2 shi4 bi3 ， yi3 shi2 xuan2 ti2 shi1 。 yu4 dan4 shan1 shui3 diao4 ， zhong1 ni3 cong2 zhong1 qi1 。
- heng2 pu1 bao4 pi2 ru4 ， ce4 dai4 lu4 tai1 jin1 。 jie4 wen4 he2 wei2 zhe3 ， shan1 zhong1 you3 yi4 ren2 。
- qin4 shui3 tian2 yuan2 xian1 zi4 duo1 ， qi2 cheng2 lou2 guan1 geng4 wu2 guo4 。
- qian4 yu3 zhang1 qian1 mo4 xin1 ku3 ， ren2 jin1 cong2 ci3 shi2 tian1 he2 。
- can1 cha4 bi4 xiu4 song3 lian2 hua1 ， chan2 yuan2 lü4 shui3 ying2 jin1 sha1 。
- he2 xu1 yuan3 fang3 san1 shan1 lu4 ， ren2 jin1 yi3 dao4 jiu3 xian1 jia1 。
- ping2 gao1 kan4 xian3 zu2 yi2 xin1 ， jun1 ge2 tao2 yuan2 bu4 xia2 xun2 。
- yu2 xue3 yi1 lin2 cheng2 yu4 shu4 ， can2 ying1 dian3 xiu4 ji2 yao2 cen2 。

## 注释

## 译文

## 赏析
