---
id: lian-wen-feng-ji-lu-ling-liu-guo-bo-hui-meng-xian-bei
title: 寄廬陵劉國博會孟先輩
titlePinyin: ji4 lu2 ling2 liu2 guo2 bo2 hui4 meng4 xian1 bei4
titleSlug: ji-lu-ling-liu-guo-bo-hui-meng-xian-bei
author: 連文鳳
authorPinyin: lian2 wen2 feng4
authorSlug: lian-wen-feng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 吁嗟天地何夢中，魈魌日夜噓寒風。
- 萬物元氣銷鑠盡，文章千古無時窮。
- 先生驅文挾風雨，筆勢不停心自語。
- 頖池水暖芹正香，物換星移時不魯。
- 昔魯東門已無人，況今門外車馬塵。
- 飛塵著天黑如漆，靈光一點爭嶙峋。
- 新進少年競浮靡，粧點春妍學桃李。
- 貞元朝士已無多，不識伯淳堪愧死。
- 江空歲晚雪滿天，錢塘風景經幾年。
- 片言隻字落人世，至今識者猶能傳。
- 愧乏新詩送盤谷，恨別情多歌不足。
- 語言憔悴更可憐，故都寫作斷腸曲。
- 潸然老泪愁天津，銅駝巷陌荆棘深。
- 吳雲江樹黯無色，千里共此凄凉心。
- 昌黎博士頭已白，籍湜當年門下客。
- 俱是乾坤無用人，一見新詩重相憶。
- 噫嘻齋前烟雨凄，橫江老鶴今來歸。
- 我欲附之翎翅短，此情寄與東風飛。

## 拼音

- xu1 jie1 tian1 di4 he2 meng4 zhong1 ， xiao1 qi1 ri4 ye4 xu1 han2 feng1 。
- wan4 wu4 yuan2 qi4 xiao1 shuo4 jin4 ， wen2 zhang1 qian1 gu3 wu2 shi2 qiong2 。
- xian1 sheng0 qu1 wen2 xie2 feng1 yu3 ， bi3 shi4 bu4 ting2 xin1 zi4 yu3 。
- pan4 chi2 shui3 nuan3 qin2 zheng4 xiang1 ， wu4 huan4 xing1 yi2 shi2 bu4 lu3 。
- xi1 lu3 dong1 men2 yi3 wu2 ren2 ， kuang4 jin1 men2 wai4 ju1 ma3 chen2 。
- fei1 chen2 zhu4 tian1 hei1 ru2 qi1 ， ling2 guang1 yi4 dian3 zheng1 lin2 xun2 。
- xin1 jin4 shao4 nian2 jing4 fu2 mi2 ， zhuang1 dian3 chun1 yan2 xue2 tao2 li3 。
- zhen1 yuan2 chao2 shi4 yi3 wu2 duo1 ， bu4 shi2 bo2 chun2 kan1 kui4 si3 。
- jiang1 kong1 sui4 wan3 xue3 man3 tian1 ， qian2 tang2 feng1 jing3 jing1 ji1 nian2 。
- pian4 yan2 zhi1 zi4 luo4 ren2 shi4 ， zhi4 jin1 shi2 zhe3 you2 neng2 chuan2 。
- kui4 fa2 xin1 shi1 song4 pan2 gu3 ， hen4 bie2 qing2 duo1 ge1 bu4 zu2 。
- yu3 yan2 qiao2 cui4 geng4 ke3 lian2 ， gu4 du1 xie3 zuo4 duan4 chang2 qu3 。
- shan1 ran2 lao3 lei4 chou2 tian1 jin1 ， tong2 tuo2 xiang4 mo4 jing1 ji2 shen1 。
- wu2 yun2 jiang1 shu4 an4 wu2 se4 ， qian1 li3 gong4 ci3 qi1 liang2 xin1 。
- chang1 li2 bo2 shi4 tou2 yi3 bai2 ， ji2 shi2 dang1 nian2 men2 xia4 ke4 。
- ju4 shi4 qian2 kun1 wu2 yong4 ren2 ， yi2 jian4 xin1 shi1 zhong4 xiang1 yi4 。
- yi1 xi1 zhai1 qian2 yan1 yu3 qi1 ， heng2 jiang1 lao3 he4 jin1 lai2 gui1 。
- wo3 yu4 fu4 zhi1 ling2 chi4 duan3 ， ci3 qing2 ji4 yu3 dong1 feng1 fei1 。

## 注释

## 译文

## 赏析
