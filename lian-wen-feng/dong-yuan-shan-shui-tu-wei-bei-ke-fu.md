---
id: lian-wen-feng-dong-yuan-shan-shui-tu-wei-bei-ke-fu
title: 董源山水圖爲北客賦
titlePinyin: dong3 yuan2 shan1 shui3 tu2 wei2 bei3 ke4 fu4
titleSlug: dong-yuan-shan-shui-tu-wei-bei-ke-fu
author: 連文鳳
authorPinyin: lian2 wen2 feng4
authorSlug: lian-wen-feng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 江南本是山水國，峽影峨雲插空碧。
- 世人愛畫不愛真，一幅生綃懸素壁。
- 董生好手畢宏上，意在筆先方落筆。
- 雲關岫幌掃層青，月浦烟汀寫修白。
- 縱橫瑣細分毫釐，變化幽冥絕痕迹。
- 滄江碣石忽破碎，片紙散漫留不得。
- 當年載入米家船，夜夜虹光八千尺。
- 新評信口誇天真，聲價祇今萬錢直。
- 流傳知落幾人手，神物護持入君室。
- 世間尤物能移人，莫看江南望江北。

## 拼音

- jiang1 nan2 ben3 shi4 shan1 shui3 guo2 ， xia2 ying3 e2 yun2 cha1 kong1 bi4 。
- shi4 ren2 ai4 hua4 bu2 ai4 zhen1 ， yi4 fu2 sheng1 xiao1 xuan2 su4 bi4 。
- dong3 sheng1 hao3 shou3 bi4 hong2 shang4 ， yi4 zai4 bi3 xian1 fang1 luo4 bi3 。
- yun2 guan1 xiu4 huang3 sao3 ceng2 qing1 ， yue4 pu3 yan1 ting1 xie3 xiu1 bai2 。
- zong4 heng2 suo3 xi4 fen1 hao2 li2 ， bian4 hua4 you1 ming2 jue2 hen2 ji4 。
- cang1 jiang1 jie2 shi2 hu1 po4 sui4 ， pian4 zhi3 san3 man4 liu2 bu4 de2 。
- dang1 nian2 zai4 ru4 mi3 jia1 chuan2 ， ye4 ye4 hong2 guang1 ba1 qian1 chi3 。
- xin1 ping2 xin4 kou3 kua1 tian1 zhen1 ， sheng1 jia4 qi2 jin1 wan4 qian2 zhi2 。
- liu2 chuan2 zhi1 luo4 ji1 ren2 shou3 ， shen2 wu4 hu4 chi2 ru4 jun1 shi4 。
- shi4 jian4 you2 wu4 neng2 yi2 ren2 ， mo4 kan4 jiang1 nan2 wang4 jiang1 bei3 。

## 注释

## 译文

## 赏析
