---
id: lian-wen-feng-wu-xiang-gong-miao-ding-hai-bei-hui
title: 伍相公廟丁亥被燬
titlePinyin: wu3 xiang4 gong0 miao4 ding1 hai4 bei4 hui3
titleSlug: wu-xiang-gong-miao-ding-hai-bei-hui
author: 連文鳳
authorPinyin: lian2 wen2 feng4
authorSlug: lian-wen-feng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 蘆中人，蘆中人，漁父相逢潯水津。
- 一言慷慨辭寶劍，江空月白波粼粼。
- 被髮佯狂乞吳市，狀貌不類流離民。
- 博浪鐵椎袖入手，留侯切切志在秦。
- 踰淮涉泗掃荆闕，死龍鞭笞無完鱗。
- 日暮途窮快逆施，憤怒激烈忘君臣。
- 堂堂廟食幾千禩，一夕化作風中塵。
- 吳山落照秋風老，草木黤慘無餘春。
- 天道茫茫忽今古，世事渺渺如雲輪。
- 蘆中人，蘆中人，生爲公相死爲神。
- 何時拔刀斫鱠痛飲松江醇。

## 拼音

- lu2 zhong1 ren2 ， lu2 zhong1 ren2 ， yu2 fu4 xiang1 feng2 xun2 shui3 jin1 。
- yi4 yan2 kang1 kai3 ci2 bao3 jian4 ， jiang1 kong1 yue4 bai2 bo1 lin2 lin2 。
- bei4 fa4 yang2 kuang2 qi3 wu2 shi4 ， zhuang4 mao4 bu2 lei4 liu2 li2 min2 。
- bo2 lang4 tie3 zhui1 xiu4 ru4 shou3 ， liu2 hou2 qie4 qie4 zhi4 zai4 qin2 。
- yu2 huai2 she4 si4 sao3 jing1 que4 ， si3 long2 bian1 chi1 wu2 wan2 lin2 。
- ri4 mu4 tu2 qiong2 kuai4 ni4 shi1 ， fen4 nu4 ji1 lie4 wang4 jun1 chen2 。
- tang2 tang2 miao4 shi2 ji1 qian1 si4 ， yi4 xi1 hua4 zuo4 feng1 zhong1 chen2 。
- wu2 shan1 luo4 zhao4 qiu1 feng1 lao3 ， cao3 mu4 yan3 can3 wu2 yu2 chun1 。
- tian1 dao4 mang2 mang2 hu1 jin1 gu3 ， shi4 shi4 miao3 miao3 ru2 yun2 lun2 。
- lu2 zhong1 ren2 ， lu2 zhong1 ren2 ， sheng1 wei2 gong1 xiang4 si3 wei2 shen2 。
- he2 shi2 ba2 dao1 zhuo2 kuai4 tong4 yin3 song1 jiang1 chun2 。

## 注释

## 译文

## 赏析
