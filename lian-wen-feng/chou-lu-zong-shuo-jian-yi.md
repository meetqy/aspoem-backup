---
id: lian-wen-feng-chou-lu-zong-shuo-jian-yi
title: 酬盧宗說見貽
titlePinyin: chou2 lu2 zong1 shuo1 jian4 yi2
titleSlug: chou-lu-zong-shuo-jian-yi
author: 連文鳳
authorPinyin: lian2 wen2 feng4
authorSlug: lian-wen-feng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 我有離別腸，一日回百周。
- 流光日以邁，離別何時休。
- 倉庚求友聲，朝莫鳴相酬。
- 暖風老麥熟，秀野新陰稠。
- 美人隔吳樹，皓月明蘇州。
- 相望倚寥廓，孤懷抱綢繆。
- 鬰志不得語，愁思紛如抽。
- 遐想江湖人，長作鷗鷺儔。
- 雨花落筆牀，水芳縈釣舟。
- 贈我錦繡篇，坐之芰荷洲。
- 好語尉心曲，喜色棲眉頭。
- 君子懷友生，小人徇俗流。
- 頹波日靡靡，惡風聲颼颼。
- 喧啾亂孤皇，舞躍沸群鰍。
- 撫景發浩歎，舉觴不成謳。
- 自顧蒲柳衰，敢望桑榆收。
- 一生猶轉蓬，百年如傳郵。
- 聚會苦不恒，浩蕩宜縱游。
- 拍浮酒在船，枕籍糟成丘。
- 一醉樂陶陶，千古空悠悠。
- 願從盧博士，盤礴仙家樓。

## 拼音

- wo3 you3 li2 bie2 chang2 ， yi2 ri4 hui2 bai3 zhou1 。
- liu2 guang1 ri4 yi3 mai4 ， li2 bie2 he2 shi2 xiu1 。
- cang1 geng1 qiu2 you3 sheng1 ， chao2 mo4 ming2 xiang1 chou2 。
- nuan3 feng1 lao3 mai4 shu2 ， xiu4 ye3 xin1 yin1 chou2 。
- mei3 ren2 ge2 wu2 shu4 ， hao4 yue4 ming2 su1 zhou1 。
- xiang1 wang4 yi3 liao2 kuo4 ， gu1 huai2 bao4 chou2 mou2 。
- yu4 zhi4 bu4 de2 yu3 ， chou2 si1 fen1 ru2 chou1 。
- xia2 xiang3 jiang1 hu2 ren2 ， chang2 zuo4 ou1 lu4 chou2 。
- yu3 hua1 luo4 bi3 chuang2 ， shui3 fang1 ying2 diao4 zhou1 。
- zeng4 wo3 jin3 xiu4 pian1 ， zuo4 zhi1 ji4 he2 zhou1 。
- hao3 yu3 wei4 xin1 qu3 ， xi3 se4 qi1 mei2 tou2 。
- jun1 zi3 huai2 you3 sheng1 ， xiao3 ren2 xun4 su2 liu2 。
- tui2 bo1 ri4 mi2 mi2 ， e4 feng1 sheng1 sou1 sou1 。
- xuan1 jiu1 luan4 gu1 huang2 ， wu3 yue4 fei4 qun2 qiu1 。
- fu3 jing3 fa1 hao4 tan4 ， ju3 shang1 bu4 cheng2 ou1 。
- zi4 gu4 pu2 liu3 shuai1 ， gan3 wang4 sang1 yu2 shou1 。
- yi4 sheng1 you2 zhuan3 peng2 ， bai3 nian2 ru2 chuan2 you2 。
- ju4 hui4 ku3 bu4 heng2 ， hao4 dang4 yi2 zong4 you2 。
- pai1 fu2 jiu3 zai4 chuan2 ， zhen3 ji2 zao1 cheng2 qiu1 。
- yi2 zui4 le4 tao2 tao2 ， qian1 gu3 kong1 you1 you1 。
- yuan4 cong2 lu2 bo2 shi4 ， pan2 bo2 xian1 jia1 lou2 。

## 注释

## 译文

## 赏析
