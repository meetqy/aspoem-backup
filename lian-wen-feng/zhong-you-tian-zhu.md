---
id: lian-wen-feng-zhong-you-tian-zhu
title: 重遊天竺
titlePinyin: zhong4 you2 tian1 zhu2
titleSlug: zhong-you-tian-zhu
author: 連文鳳
authorPinyin: lian2 wen2 feng4
authorSlug: lian-wen-feng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 何年飛去竺國峰，下際滄海蟠蛟龍。
- 崛奇詭怪獻萬狀，八風播蕩吹不融。
- 千年老藤無根樹，長疑上有仙人住。
- 山空月白玄猿啼，咫尺蓬萊隔塵霧。
- 瑶草春深不復妍，荆棘花開顔色鮮。
- 誰驅蠻風煽劫火，神驚鬼哭愁山川。
- 又疑黑衣故宰相，香火未冷今生緣。
- 欲挾須彌還北海，未必神通能廣大。
- 康回馮怒相傾摧，神氣未完支節解。
- 穿崖鑿谷何時寧，混沌死矣靈不靈。

## 拼音

- he2 nian2 fei1 qu4 zhu2 guo2 feng1 ， xia4 ji4 cang1 hai3 pan2 jiao1 long2 。
- jue2 qi2 gui3 guai4 xian4 wan4 zhuang4 ， ba1 feng1 bo1 dang4 chui1 bu4 rong2 。
- qian1 nian2 lao3 teng2 wu2 gen1 shu4 ， chang2 yi2 shang4 you3 xian1 ren2 zhu4 。
- shan1 kong1 yue4 bai2 xuan2 yuan2 ti2 ， zhi3 chi3 peng2 lai2 ge2 chen2 wu4 。
- yao2 cao3 chun1 shen1 bu2 fu4 yan2 ， jing1 ji2 hua1 kai1 yan2 se4 xian1 。
- shui2 qu1 man2 feng1 shan1 jie2 huo3 ， shen2 jing1 gui3 ku1 chou2 shan1 chuan1 。
- you4 yi2 hei1 yi1 gu4 zai3 xiang4 ， xiang1 huo3 wei4 leng3 jin1 sheng1 yuan2 。
- yu4 xie2 xu1 mi2 huan2 bei3 hai3 ， wei4 bi4 shen2 tong1 neng2 guang3 da4 。
- kang1 hui2 feng2 nu4 xiang1 qing1 cui1 ， shen2 qi4 wei4 wan2 zhi1 jie2 jie3 。
- chuan1 ya2 zao2 gu3 he2 shi2 ning2 ， hun4 dun4 si3 yi3 ling2 bu0 ling2 。

## 注释

## 译文

## 赏析
