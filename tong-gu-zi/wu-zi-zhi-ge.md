---
id: tong-gu-zi-wu-zi-zhi-ge
title: 五子之歌
titlePinyin: wu3 zi3 zhi1 ge1
titleSlug: wu-zi-zhi-ge
author: 同穀子
authorPinyin: tong2 gu3 zi3
authorSlug: tong-gu-zi
dynasty: 唐
dynastyPinyin: tang2
dynastySlug: tang
tags: []
---

## 正文

- 邦惟固本自安寧，臨下常須馭朽驚。
- 何事十旬遊不返，禍胎從此召殷兵。
- 酒色聲禽號四荒，那堪峻宇又雕牆。
- 靜思今古為君者，未或因茲不滅亡。
- 唯彼陶唐有冀方，少年都不解思量。
- 如今算得當時事，首為盤游亂紀綱。
- 明明我祖萬邦君，典則貽將示子孫。
- 惆悵太康荒墜後，覆宗絕祀滅其門。
- 仇讎萬姓遂無依，顏厚何曾解忸怩。
- 五子既歌邦已失，一場前事悔難追。

## 拼音

- bang1 wei2 gu4 ben3 zi4 an1 ning2 ， lin2 xia4 chang2 xu1 yu4 xiu3 jing1 。
- he2 shi4 shi2 xun2 you2 bu4 fan3 ， huo4 tai1 cong2 ci3 zhao4 yin1 bing1 。
- jiu3 se4 sheng1 qin2 hao4 si4 huang1 ， na4 kan1 jun4 yu3 you4 diao1 qiang2 。
- jing4 si1 jin1 gu3 wei2 jun1 zhe3 ， wei4 huo4 yin1 zi1 bu2 mie4 wang2 。
- wei2 bi3 tao2 tang2 you3 ji4 fang1 ， shao4 nian2 dou1 bu4 jie3 si1 liang0 。
- ru2 jin1 suan4 de2 dang1 shi2 shi4 ， shou3 wei2 pan2 you2 luan4 ji4 gang1 。
- ming2 ming2 wo3 zu3 wan4 bang1 jun1 ， dian3 ze2 yi2 jiang1 shi4 zi3 sun1 。
- chou2 chang4 tai4 kang1 huang1 zhui4 hou4 ， fu4 zong1 jue2 si4 mie4 qi2 men2 。
- chou2 chou2 wan4 xing4 sui4 wu2 yi1 ， yan2 hou4 he2 ceng2 jie3 niu3 ni2 。
- wu3 zi3 ji4 ge1 bang1 yi3 shi1 ， yi4 chang3 qian2 shi4 hui3 nan2 zhui1 。

## 注释

## 译文

## 赏析
