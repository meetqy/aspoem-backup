---
id: hong-zi-kui-da-ji-fu-he-qi-er
title: 答及甫和  其二
titlePinyin: da2 ji2 fu3 he2     qi2 er4
titleSlug: da-ji-fu-he-qi-er
author: 洪咨夔
authorPinyin: hong2 zi1 kui2
authorSlug: hong-zi-kui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 雲漢應地紀，尾艮首起坤。
- 直坤導岷江，畧艮赴海門。
- 我家海之角，我行江之源。
- 秋月幾改弦，落漲頻移痕。
- 金山手可挈，牛渚氣欲吞。
- 追前趣倍道，殿後虞策奔。
- 主賓會面適，兒女問事繁。
- 舡燈半悲喜，村醪雜清渾。
- 王陽正懷親，石洪未報恩。
- 飈帆鵬翼飽，浪柂鷹尾翻。
- 姑熟人物遠，秋浦風景存。
- 彭郎飫牲酒，小姑豔幢幡。
- 兩磯峭植柱，萬壑譁吹塤。
- 潯陽蕩波光，赤壁盤雲根。
- 莫追白傅夢，空招老坡魂。
- 黄鶴矗河漢，南樓頫川原。
- 劉郎別浦橫，孫媛荒臺蹲。
- 雄心漫衷甲，餒魄誰薦膰。
- 吊古君雅志，懷人兒新婚。
- 等爲身名謀，難以世俗論。
- 沌口出百盤，水府迷三元。
- 沙市俗更凋，渚宮名徒尊。
- 樓艦却長鯨，艬舟進伏黿。
- 夷陵曉未霜，秭歸冬猶溫。
- 玉虛想奇崛，蓮碚辭囂喧。
- 楚些風骨變，巴歌舌齶反。
- 屈平坐落寞，昭君苦悲酸。
- 懸知鳳鎩翮，不如鶴乘軒。
- 巫峰又鬰起，赤甲方橫騫。
- 直登黄牛堡，極目秦關昏。

## 拼音

- yun2 han4 ying1 di4 ji4 ， wei3 gen4 shou3 qi3 kun1 。
- zhi2 kun1 dao3 min2 jiang1 ， lüe4 gen4 fu4 hai3 men2 。
- wo3 jia1 hai3 zhi1 jiao3 ， wo3 xing2 jiang1 zhi1 yuan2 。
- qiu1 yue4 ji1 gai3 xian2 ， luo4 zhang3 bin1 yi2 hen2 。
- jin1 shan1 shou3 ke3 qie4 ， niu2 zhu3 qi4 yu4 tun1 。
- zhui1 qian2 qu4 bei4 dao4 ， dian4 hou4 yu2 ce4 ben1 。
- zhu3 bin1 hui4 mian4 shi4 ， er2 nü3 wen4 shi4 fan2 。
- chuan2 deng1 ban4 bei1 xi3 ， cun1 lao2 za2 qing1 hun2 。
- wang2 yang2 zheng4 huai2 qin1 ， shi2 hong2 wei4 bao4 en1 。
- biao1 fan1 peng2 yi4 bao3 ， lang4 yi2 ying1 wei3 fan1 。
- gu1 shu2 ren2 wu4 yuan3 ， qiu1 pu3 feng1 jing3 cun2 。
- peng2 lang2 yu4 sheng1 jiu3 ， xiao3 gu1 yan4 zhuang4 fan1 。
- liang3 ji1 qiao4 zhi2 zhu4 ， wan4 he4 hua2 chui1 xun1 。
- xun2 yang2 dang4 bo1 guang1 ， chi4 bi4 pan2 yun2 gen1 。
- mo4 zhui1 bai2 fu4 meng4 ， kong1 zhao1 lao3 po1 hun2 。
- huang2 he4 chu4 he2 han4 ， nan2 lou2 fu3 chuan1 yuan2 。
- liu2 lang2 bie2 pu3 heng2 ， sun1 yuan4 huang1 tai2 dun1 。
- xiong2 xin1 man4 zhong1 jia3 ， nei3 po4 shui2 jian4 fan2 。
- diao4 gu3 jun1 ya3 zhi4 ， huai2 ren2 er2 xin1 hun1 。
- deng3 wei2 shen1 ming2 mou2 ， nan2 yi3 shi4 su2 lun4 。
- dun4 kou3 chu1 bai3 pan2 ， shui3 fu3 mi2 san1 yuan2 。
- sha1 shi4 su2 geng4 diao1 ， zhu3 gong1 ming2 tu2 zun1 。
- lou2 jian4 que4 chang2 jing1 ， chan2 zhou1 jin4 fu2 yuan2 。
- yi2 ling2 xiao3 wei4 shuang1 ， zi3 gui1 dong1 you2 wen1 。
- yu4 xu1 xiang3 qi2 jue2 ， lian2 bei4 ci2 xiao1 xuan1 。
- chu3 xie1 feng1 gu3 bian4 ， ba1 ge1 she2 e4 fan3 。
- qu1 ping2 zuo4 luo4 mo4 ， zhao1 jun1 ku3 bei1 suan1 。
- xuan2 zhi1 feng4 sha1 he2 ， bu4 ru2 he4 cheng2 xuan1 。
- wu1 feng1 you4 yu4 qi3 ， chi4 jia3 fang1 heng2 qian1 。
- zhi2 deng1 huang2 niu2 bao3 ， ji2 mu4 qin2 guan1 hun1 。

## 注释

## 译文

## 赏析
