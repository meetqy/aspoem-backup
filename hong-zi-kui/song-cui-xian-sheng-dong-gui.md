---
id: hong-zi-kui-song-cui-xian-sheng-dong-gui
title: 送崔先生東歸
titlePinyin: song4 cui1 xian1 sheng0 dong1 gui1
titleSlug: song-cui-xian-sheng-dong-gui
author: 洪咨夔
authorPinyin: hong2 zi1 kui2
authorSlug: hong-zi-kui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 嘉定甲戌冬，掃門古楊州。
- 一見握手歎，飛黄厄鹽輈。
- 士憂不聞道，勿以窮故憂。
- 爲聖爲賢人，所貴天爵修。
- 萬卷我有莊，子肯從我游。
- 良農不輟耕，嘉穀終有秋。
- 動心得曾益，雪案三年留。
- 一朝推使出，西風着兜牟。
- 莽蒼淮月冷，低迷汴雲愁。
- 正抱虎兕寢，孰脫鷹隼韝。
- 越在歲執徐，公來殿西頭。
- 廷臣擇自從，喚起驂玉虬。
- 暑發采石磯，寒登籌邊樓。
- 孤燈語中夕，民瘼何當瘳。
- 明年護全蜀，後車旅枚鄒。
- 熟聆老規模，劍須鑄知收。
- 中間畀一麾，牢關控西涪。
- 相望幾何驛，時許聞成謀。
- 積誠泮羣疑，實踐激衆媮。
- 風濤澎湃中，竟濟師德舟。
- 主人永終譽，客亦無窮休。
- 見謂汾陽門，走卒皆王侯。
- 騎火明桃林，詔催告辰猶。
- 仍挈舊司馬，入詹翠雲裘。
- 裏江水齊穩，一葉隨沙鷗。
- 道重富貴輕，目光送羅浮。
- 竿頭要猛進，壺尾毋浪投。
- 此意造物知，筮得素履幽。
- 十年甘苦客，從我宜如由。
- 可歸猶未歸，魂斷楊花洲。
- 六經孔孟學，其用爲伊周。
- 天方昌斯文，敢告司鼎篝。

## 拼音

- jia1 ding4 jia3 xu1 dong1 ， sao3 men2 gu3 yang2 zhou1 。
- yi2 jian4 wo4 shou3 tan4 ， fei1 huang2 e4 yan2 zhou1 。
- shi4 you1 bu4 wen2 dao4 ， wu4 yi3 qiong2 gu4 you1 。
- wei2 sheng4 wei2 xian2 ren2 ， suo3 gui4 tian1 jue2 xiu1 。
- wan4 juan4 wo3 you3 zhuang1 ， zi3 ken3 cong2 wo3 you2 。
- liang2 nong2 bu2 chuo4 geng1 ， jia1 gu3 zhong1 you3 qiu1 。
- dong4 xin1 de2 ceng2 yi4 ， xue3 an4 san1 nian2 liu2 。
- yi4 zhao1 tui1 shi3 chu1 ， xi1 feng1 zhe0 dou1 mu4 。
- mang3 cang1 huai2 yue4 leng3 ， di1 mi2 bian4 yun2 chou2 。
- zheng4 bao4 hu3 si4 qin3 ， shu2 tuo1 ying1 sun3 gou1 。
- yue4 zai4 sui4 zhi2 xu2 ， gong1 lai2 dian4 xi1 tou2 。
- ting2 chen2 ze2 zi4 cong2 ， huan4 qi3 can1 yu4 qiu2 。
- shu3 fa1 cai3 shi2 ji1 ， han2 deng1 chou2 bian1 lou2 。
- gu1 deng1 yu3 zhong1 xi1 ， min2 mo4 he2 dang1 chou1 。
- ming2 nian2 hu4 quan2 shu3 ， hou4 ju1 lü3 mei2 zou1 。
- shu2 ling2 lao3 gui1 mo2 ， jian4 xu1 zhu4 zhi1 shou1 。
- zhong1 jian4 bi4 yi4 hui1 ， lao2 guan1 kong4 xi1 fu2 。
- xiang1 wang4 ji1 he2 yi4 ， shi2 xu1 wen2 cheng2 mou2 。
- ji1 cheng2 pan4 qun2 yi2 ， shi2 jian4 ji1 zhong4 tou1 。
- feng1 tao1 peng2 pai4 zhong1 ， jing4 ji4 shi1 de2 zhou1 。
- zhu3 ren2 yong3 zhong1 yu4 ， ke4 yi4 wu2 qiong2 xiu1 。
- jian4 wei4 fen2 yang2 men2 ， zou3 zu2 jie1 wang2 hou2 。
- qi2 huo3 ming2 tao2 lin2 ， zhao4 cui1 gao4 chen2 you2 。
- reng2 qie4 jiu4 si1 ma3 ， ru4 zhan1 cui4 yun2 qiu2 。
- li3 jiang1 shui3 qi2 wen3 ， yi2 ye4 sui2 sha1 ou1 。
- dao4 zhong4 fu4 gui4 qing1 ， mu4 guang1 song4 luo2 fu2 。
- gan1 tou2 yao4 meng3 jin4 ， hu2 wei3 wu2 lang4 tou2 。
- ci3 yi4 zao4 wu4 zhi1 ， shi4 de2 su4 lü3 you1 。
- shi2 nian2 gan1 ku3 ke4 ， cong2 wo3 yi2 ru2 you2 。
- ke3 gui1 you2 wei4 gui1 ， hun2 duan4 yang2 hua1 zhou1 。
- liu4 jing1 kong3 meng4 xue2 ， qi2 yong4 wei2 yi1 zhou1 。
- tian1 fang1 chang1 si1 wen2 ， gan3 gao4 si1 ding3 gou1 。

## 注释

## 译文

## 赏析
