---
id: song-qi-he-pang-cheng-xiang
title: 和龐丞相
titlePinyin: he2 pang2 cheng2 xiang4
titleSlug: he-pang-cheng-xiang
author: 宋祁
authorPinyin: song4 qi2
authorSlug: song-qi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 顧我支離甚，惟公念不才。
- 朱顔爲列郡，白髮入中臺。
- 閣道通天祿，宮門拂斗魁。
- 論班元後鄭，作賦或延枚。
- 病肘垂楊老，危心一櫓摧。
- 根愁江北變，葉喜洛陽來。
- 自昔邊州重，當年蜀馭催。
- 燒烽看朔漠，捫井歷崔嵬。
- 粗可繙前史，何能調禁財。
- 流光成浩蕩，孤宦易嫌猜。
- 曲外悲絃剩，機頭謗錦開。
- 無功慚遠志，有吏笑然灰。
- 左轄真虛忝，仙曹復濫陪。
- 門鶋愁眩轉，軒鶴老毰毸。
- 傾否知攸往，成章恧所裁。
- 賈生空問卜，楚客但勞媒。
- 特召依明主，生還揖上台。
- 緹油觀冊府，巾履記翹材。
- 長跪懷人句，徐傳道舊杯。
- 今茲宣父冶，終得鑄顔回。

## 拼音

- gu4 wo3 zhi1 li2 shen4 ， wei2 gong1 nian4 bu4 cai2 。
- zhu1 yan2 wei2 lie4 jun4 ， bai2 fa4 ru4 zhong1 tai2 。
- ge2 dao4 tong1 tian1 lu4 ， gong1 men2 fu2 dou4 kui2 。
- lun4 ban1 yuan2 hou4 zheng4 ， zuo4 fu4 huo4 yan2 mei2 。
- bing4 zhou3 chui2 yang2 lao3 ， wei1 xin1 yi4 lu3 cui1 。
- gen1 chou2 jiang1 bei3 bian4 ， ye4 xi3 luo4 yang2 lai2 。
- zi4 xi1 bian1 zhou1 zhong4 ， dang1 nian2 shu3 yu4 cui1 。
- shao1 feng1 kan4 shuo4 mo4 ， men2 jing3 li4 cui1 wei2 。
- cu1 ke3 fan1 qian2 shi3 ， he2 neng2 diao4 jin4 cai2 。
- liu2 guang1 cheng2 hao4 dang4 ， gu1 huan4 yi4 xian2 cai1 。
- qu3 wai4 bei1 xian2 sheng4 ， ji1 tou2 bang4 jin3 kai1 。
- wu2 gong1 can2 yuan3 zhi4 ， you3 li4 xiao4 ran2 hui1 。
- zuo3 xia2 zhen1 xu1 tian3 ， xian1 cao2 fu4 lan4 pei2 。
- men2 ju1 chou2 xuan4 zhuan3 ， xuan1 he4 lao3 pei2 sai1 。
- qing1 fou3 zhi1 you1 wang3 ， cheng2 zhang1 nü4 suo3 cai2 。
- jia3 sheng1 kong1 wen4 bu3 ， chu3 ke4 dan4 lao2 mei2 。
- te4 zhao4 yi1 ming2 zhu3 ， sheng1 huan2 yi1 shang4 tai2 。
- ti2 you2 guan1 ce4 fu3 ， jin1 lü3 ji4 qiao2 cai2 。
- chang2 gui4 huai2 ren2 ju4 ， xu2 chuan2 dao4 jiu4 bei1 。
- jin1 zi1 xuan1 fu4 ye3 ， zhong1 de2 zhu4 yan2 hui2 。

## 注释

## 译文

## 赏析
