---
id: song-qi-de-gu-ren-yang-bei-shu
title: 得故人楊備書
titlePinyin: de2 gu4 ren2 yang2 bei4 shu1
titleSlug: de-gu-ren-yang-bei-shu
author: 宋祁
authorPinyin: song4 qi2
authorSlug: song-qi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 款款南雲信，相存安穩不。
- 比年常屬疾，茲地幸爲州。
- 浩蕩親知隔，奔騰日月遒。
- 暴公初有刺，孫叔竟無謀。
- 黑白蠅間變，嫌疑李下求。
- 側身忘夙夜，回首得沈浮。
- 士節何嘗屈，君恩叵計酬。
- 洴封共龜手，知罪一春秋。
- 言命由來罕，逢辭敢辯廋。
- 紛吾常用拙，焉往不離憂。
- 重詛勞三物，揚芬避十蕕。
- 虛弦落驚雁，真月喘疲牛。
- 谷口輸誰隠，周南愧自留。
- 尪殘千騎長，形勝二山流。
- 寡術驅秦盜，彌旬錄楚囚。
- 巫風那肯化，祠鼓詎曾休。
- 安敢龔黄最，真堪趙魏優。
- 闊然宣布曲，直爾伴牢愁。
- 今子身東望，思同智北游。
- 攄懷弄杯杓，對帙理墳丘。
- 眷眷餘青眼，蕭蕭共白頭。
- 姑縈裘與葛，隨度臘和膢。
- 樠櫟人寧顧，遺簪上或收。
- 狂言非所恧，君乃惠施儔。

## 拼音

- kuan3 kuan3 nan2 yun2 xin4 ， xiang1 cun2 an1 wen3 bu4 。
- bi3 nian2 chang2 shu3 ji2 ， zi1 di4 xing4 wei2 zhou1 。
- hao4 dang4 qin1 zhi1 ge2 ， ben1 teng2 ri4 yue4 qiu2 。
- bao4 gong1 chu1 you3 ci4 ， sun1 shu1 jing4 wu2 mou2 。
- hei1 bai2 ying2 jian4 bian4 ， xian2 yi2 li3 xia4 qiu2 。
- ce4 shen1 wang4 su4 ye4 ， hui2 shou3 de2 shen3 fu2 。
- shi4 jie2 he2 chang2 qu1 ， jun1 en1 po3 ji4 chou2 。
- ping2 feng1 gong4 gui1 shou3 ， zhi1 zui4 yi4 chun1 qiu1 。
- yan2 ming4 you2 lai2 han3 ， feng2 ci2 gan3 bian4 sou1 。
- fen1 wu2 chang2 yong4 zhuo1 ， yan1 wang3 bu4 li2 you1 。
- zhong4 zu3 lao2 san1 wu4 ， yang2 fen1 bi4 shi2 you2 。
- xu1 xian2 luo4 jing1 yan4 ， zhen1 yue4 chuan3 pi2 niu2 。
- gu3 kou3 shu1 shui2 yin3 ， zhou1 nan2 kui4 zi4 liu2 。
- wang1 can2 qian1 qi2 chang2 ， xing2 sheng4 er4 shan1 liu2 。
- gua3 shu4 qu1 qin2 dao4 ， mi2 xun2 lu4 chu3 qiu2 。
- wu1 feng1 na4 ken3 hua4 ， ci2 gu3 ju4 ceng2 xiu1 。
- an1 gan3 gong1 huang2 zui4 ， zhen1 kan1 zhao4 wei4 you1 。
- kuo4 ran2 xuan1 bu4 qu3 ， zhi2 er3 ban4 lao2 chou2 。
- jin1 zi3 shen1 dong1 wang4 ， si1 tong2 zhi4 bei3 you2 。
- shu1 huai2 nong4 bei1 shao2 ， dui4 zhi4 li3 fen2 qiu1 。
- juan4 juan4 yu2 qing1 yan3 ， xiao1 xiao1 gong4 bai2 tou2 。
- gu1 ying2 qiu2 yu3 ge3 ， sui2 du4 la4 he2 lü2 。
- man2 li4 ren2 ning2 gu4 ， yi2 zan1 shang4 huo4 shou1 。
- kuang2 yan2 fei1 suo3 nü4 ， jun1 nai3 hui4 shi1 chou2 。

## 注释

## 译文

## 赏析
