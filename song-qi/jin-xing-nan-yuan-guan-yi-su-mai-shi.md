---
id: song-qi-jin-xing-nan-yuan-guan-yi-su-mai-shi
title: 進幸南園觀刈宿麥詩
titlePinyin: jin4 xing4 nan2 yuan2 guan1 yi4 su4 mai4 shi1
titleSlug: jin-xing-nan-yuan-guan-yi-su-mai-shi
author: 宋祁
authorPinyin: song4 qi2
authorSlug: song-qi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 農扈方迎夏，宮田首告秋。
- 嘉生擁瑶縣，蕃穗徧天麰。
- 肅雨津莖浹，薰風獵穎浮。
- 登成告田畯，省斂徯王游。
- 紫宙凝神暇，丹書訪道休。
- 天行九五健，歲取十千求。
- 洪洞開金狄，連蜷按玉虬。
- 塵清屬車豹，槍密羽林騶。
- 芝覆依丹旭，旌門倚綠疇。
- 先驅護綿野，後騎隘長楸。
- 滌圃初開地，腰鐮競勸收。
- 田趨農帝耒，塍錯夏王溝。
- 褒栗攢周甸，茨梁屬舜眸。
- 籞長包圈虎，箱重載星牛。
- 九扈開靈圃，三辰駐綵斿。
- 勞農差有賜，置酒酌言酬。
- 鳴爵知年稔，爲魚告夢優。
- 雲雷一日澤，鐘鼓萬人謳。
- 帝醉鈞天闋，仙歸紫氣留。
- 明馨資寢廟，足食煥緹油。

## 拼音

- nong2 hu4 fang1 ying2 xia4 ， gong1 tian2 shou3 gao4 qiu1 。
- jia1 sheng1 yong1 yao2 xian4 ， fan1 sui4 bian4 tian1 mou2 。
- su4 yu3 jin1 jing4 jia1 ， xun1 feng1 lie4 ying3 fu2 。
- deng1 cheng2 gao4 tian2 jun4 ， sheng3 lian3 xi1 wang2 you2 。
- zi3 zhou4 ning2 shen2 xia2 ， dan1 shu1 fang3 dao4 xiu1 。
- tian1 xing2 jiu3 wu3 jian4 ， sui4 qu3 shi2 qian1 qiu2 。
- hong2 dong4 kai1 jin1 di2 ， lian2 quan2 an4 yu4 qiu2 。
- chen2 qing1 shu3 ju1 bao4 ， qiang1 mi4 yu3 lin2 zou1 。
- zhi1 fu4 yi1 dan1 xu4 ， jing1 men2 yi3 lü4 chou2 。
- xian1 qu1 hu4 mian2 ye3 ， hou4 qi2 ai4 chang2 qiu1 。
- di2 pu3 chu1 kai1 di4 ， yao1 lian2 jing4 quan4 shou1 。
- tian2 qu1 nong2 di4 lei3 ， cheng2 cuo4 xia4 wang2 gou1 。
- bao1 li4 zan3 zhou1 dian4 ， ci2 liang2 shu3 shun4 mou2 。
- yu4 chang2 bao1 quan1 hu3 ， xiang1 zhong4 zai4 xing1 niu2 。
- jiu3 hu4 kai1 ling2 pu3 ， san1 chen2 zhu4 cai3 you2 。
- lao2 nong2 cha4 you3 ci4 ， zhi4 jiu3 zhuo2 yan2 chou2 。
- ming2 jue2 zhi1 nian2 ren3 ， wei2 yu2 gao4 meng4 you1 。
- yun2 lei2 yi2 ri4 ze2 ， zhong1 gu3 wan4 ren2 ou1 。
- di4 zui4 jun1 tian1 que4 ， xian1 gui1 zi3 qi4 liu2 。
- ming2 xin1 zi1 qin3 miao4 ， zu2 shi2 huan4 ti2 you2 。

## 注释

## 译文

## 赏析
