---
id: song-qi-song-zhao-yu-shi-zhong-li-zhi-ren-nan-tai-bing-jian-jian-shan-da-gong-jing-li-yuan-zai-wang-gong-yong-dao-kong-gong-er-yu-shi
title: 送趙御史仲禮之任南臺并柬兼善達公經歷元載王公用道孔公二御史
titlePinyin: song4 zhao4 yu4 shi3 zhong4 li3 zhi1 ren4 nan2 tai2 bing4 jian3 jian1 shan4 da2 gong1 jing1 li4 yuan2 zai4 wang2 gong1 yong4 dao4 kong3 gong1 er4 yu4 shi3
titleSlug: song-zhao-yu-shi-zhong-li-zhi-ren-nan-tai-bing-jian-jian-shan-da-gong-jing-li-yuan-zai-wang-gong-yong-dao-kong-gong-er-yu-shi
author: 宋祁
authorPinyin: song4 qi2
authorSlug: song-qi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 天子龍沙拜法官，議郎親戴辟邪冠。
- 曉辭漠北冰霜重，秋到江南草樹寒。
- 諫疏頻煩明主聽，題詩長共故人看。
- 應憐閭里誅求急，尚布朝廷禮意寬。
- 幕下風清鳴一鶚，臺端雪霽見雙鸞。
- 寥寥渡海三冬翮，翽翽凌空五色翰。
- 晉代新亭蒼蘚合，梁朝舊地土花殘。
- 石城慷慨悲袁粲，別墅風流憶謝安。
- 千里憑高麾綉斧，幾回攬轡並銀鞍。
- 諍臣事業須公等，努力明時匪素餐。

## 拼音

- tian1 zi3 long2 sha1 bai4 fa3 guan1 ， yi4 lang2 qin1 dai4 bi4 xie2 guan1 。
- xiao3 ci2 mo4 bei3 bing1 shuang1 zhong4 ， qiu1 dao4 jiang1 nan2 cao3 shu4 han2 。
- jian4 shu1 bin1 fan2 ming2 zhu3 ting1 ， ti2 shi1 chang2 gong4 gu4 ren2 kan4 。
- ying1 lian2 lü2 li3 zhu1 qiu2 ji2 ， shang4 bu4 chao2 ting2 li3 yi4 kuan1 。
- mu4 xia4 feng1 qing1 ming2 yi2 e4 ， tai2 duan1 xue3 ji4 jian4 shuang1 luan2 。
- liao2 liao2 du4 hai3 san1 dong1 he2 ， hui4 hui4 ling2 kong1 wu3 se4 han4 。
- jin4 dai4 xin1 ting2 cang1 xian3 he2 ， liang2 chao2 jiu4 di4 tu3 hua1 can2 。
- shi2 cheng2 kang1 kai3 bei1 yuan2 can4 ， bie2 shu4 feng1 liu2 yi4 xie4 an1 。
- qian1 li3 ping2 gao1 hui1 xiu4 fu3 ， ji1 hui2 lan3 pei4 bing4 yin2 an1 。
- zheng4 chen2 shi4 ye4 xu1 gong1 deng3 ， nu3 li4 ming2 shi2 fei3 su4 can1 。

## 注释

## 译文

## 赏析
