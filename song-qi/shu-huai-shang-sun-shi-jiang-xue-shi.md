---
id: song-qi-shu-huai-shang-sun-shi-jiang-xue-shi
title: 抒懷上孫侍講學士
titlePinyin: shu1 huai2 shang4 sun1 shi4 jiang3 xue2 shi4
titleSlug: shu-huai-shang-sun-shi-jiang-xue-shi
author: 宋祁
authorPinyin: song4 qi2
authorSlug: song-qi
dynasty: 唐
dynastyPinyin: tang2
dynastySlug: tang
tags: []
---

## 正文

- 僕本寒鄉士，始願託田隴。
- 偶與亨會并，遂竊空名寵。
- 黌胄信清閒，文書無倥傯。
- 牽絲玷外舉，挾冊陪春誦。
- 縹帙芸葉香，清池璧流壅。
- 雖均五能知，猶冀三陌踊。
- 有志慕孤直，多言畏奇中。
- 往往犯怒狙，時時遭嚇鳳。
- 脅肩方病畦，洗足幾成湩。
- 言充衛士爨，賦蓋吳人甕。
- 但望不汝瑕，安能賈予勇。
- 叢雲屬帝辰，烝油樂賢共。
- 前追三代風，旁鼓天下動。
- 方正召華郤，賢良命晁董。
- 務擢平津對，無罪賈生慟。
- 裒然羣儁來，燦若春葩縱。
- 咨予苦澀訥，望風猶陰拱。
- 愁多目似蒿，疾久带移孔。
- 直慮醒而狂，遂同微且尰。
- 三千御上方，八九吞雲夢。
- 訂正清廟詩，白罷旅獒貢。
- 夫寧本無志，良憂拙于用。
- 擊轅固歌鄙，殙金誠外重。
- 中夕撫躬嘆，明恩愧孤奉。
- 況復年苒苒，坐驚頭種種。
- 閒居昔有潘，廣宅今非仲。
- 塵容化衣襘，雨氣昏刀䩬。
- 所頼庇明哲，盱衡顧閒冗。
- 每辨驥垂耳，力排儒發冢。
- 不爾謝病歸，鉏釣事江葑。

## 拼音

- pu2 ben3 han2 xiang1 shi4 ， shi3 yuan4 tuo1 tian2 long3 。
- ou3 yu3 heng1 hui4 bing4 ， sui4 qie4 kong1 ming2 chong3 。
- hong2 zhou4 xin4 qing1 xian2 ， wen2 shu1 wu2 kong3 zong3 。
- qian1 si1 dian4 wai4 ju3 ， xie2 ce4 pei2 chun1 song4 。
- piao3 zhi4 yun2 ye4 xiang1 ， qing1 chi2 bi4 liu2 yong1 。
- sui1 jun1 wu3 neng2 zhi1 ， you2 ji4 san1 mo4 yong3 。
- you3 zhi4 mu4 gu1 zhi2 ， duo1 yan2 wei4 qi2 zhong1 。
- wang3 wang3 fan4 nu4 ju1 ， shi2 shi2 zao1 he4 feng4 。
- xie2 jian1 fang1 bing4 qi2 ， xi3 zu2 ji1 cheng2 dong4 。
- yan2 chong1 wei4 shi4 cuan4 ， fu4 gai4 wu2 ren2 weng4 。
- dan4 wang4 bu4 ru3 xia2 ， an1 neng2 jia3 yu3 yong3 。
- cong2 yun2 shu3 di4 chen2 ， zheng1 you2 le4 xian2 gong4 。
- qian2 zhui1 san1 dai4 feng1 ， pang2 gu3 tian1 xia4 dong4 。
- fang1 zheng4 zhao4 hua2 xi4 ， xian2 liang2 ming4 chao2 dong3 。
- wu4 zhuo2 ping2 jin1 dui4 ， wu2 zui4 jia3 sheng1 tong4 。
- pou2 ran2 qun2 jun4 lai2 ， can4 ruo4 chun1 pa1 zong4 。
- zi1 yu3 ku3 se4 ne4 ， wang4 feng1 you2 yin1 gong3 。
- chou2 duo1 mu4 si4 hao1 ， ji2 jiu3 dai4 yi2 kong3 。
- zhi2 lü4 xing3 er2 kuang2 ， sui4 tong2 wei1 qie3 zhong3 。
- san1 qian1 yu4 shang4 fang1 ， ba1 jiu3 tun1 yun2 meng4 。
- ding4 zheng4 qing1 miao4 shi1 ， bai2 ba4 lü3 ao2 gong4 。
- fu1 ning2 ben3 wu2 zhi4 ， liang2 you1 zhuo1 yu2 yong4 。
- ji1 yuan2 gu4 ge1 bi3 ， hun1 jin1 cheng2 wai4 zhong4 。
- zhong1 xi1 fu3 gong1 tan4 ， ming2 en1 kui4 gu1 feng4 。
- kuang4 fu4 nian2 ran3 ran3 ， zuo4 jing1 tou2 zhong3 zhong3 。
- xian2 ju1 xi1 you3 pan1 ， guang3 zhai2 jin1 fei1 zhong4 。
- chen2 rong2 hua4 yi1 gui4 ， yu3 qi4 hun1 dao1 䩬。
- suo3 lai4 bi4 ming2 zhe2 ， xu1 heng2 gu4 xian2 rong3 。
- mei3 bian4 ji4 chui2 er3 ， li4 pai2 ru2 fa1 zhong3 。
- bu4 er3 xie4 bing4 gui1 ， chu2 diao4 shi4 jiang1 feng1 。

## 注释

## 译文

## 赏析
