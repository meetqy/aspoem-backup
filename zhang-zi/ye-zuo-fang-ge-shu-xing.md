---
id: zhang-zi-ye-zuo-fang-ge-shu-xing
title: 夜坐放歌書興
titlePinyin: ye4 zuo4 fang4 ge1 shu1 xing1
titleSlug: ye-zuo-fang-ge-shu-xing
author: 張鎡
authorPinyin: zhang1 zi1
authorSlug: zhang-zi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 列星光芒遠近同，天河橫來壓孤篷。
- 溪容一碧看未盡，轉入客子詩筒中。
- 筒中滿貯千張紙，一路山川供役使。
- 古來霅水足高人，吾宗首說玄真子。
- 都緣抱負經濟才，有口掛壁常懶開。
- 樵青漁童與共載，大勝俗侶成羣來。
- 可憐當時只名重，野鶴乘軒失威鳳。
- 雖聞肖像登九重，收奬空言亦何用。
- 過五百年孫更癡，布裘椶屩骨格宜。
- 特來乃祖舊遊處，三叫庶幾親見之。
- 見之不見俱莫問，人生只合將閒論。
- 倘來簪紱付兒嬉，聖賢用晦初未悶。
- 拍舷還望星與河，此身或是張志和。
- 一杯更醉投床睡，明日歌聲猶震地。

## 拼音

- lie4 xing1 guang1 mang2 yuan3 jin4 tong2 ， tian1 he2 heng2 lai2 ya1 gu1 peng2 。
- xi1 rong2 yi2 bi4 kan4 wei4 jin4 ， zhuan3 ru4 ke4 zi3 shi1 tong3 zhong1 。
- tong3 zhong1 man3 zhu4 qian1 zhang1 zhi3 ， yi2 lu4 shan1 chuan1 gong4 yi4 shi3 。
- gu3 lai2 zha4 shui3 zu2 gao1 ren2 ， wu2 zong1 shou3 shuo1 xuan2 zhen1 zi0 。
- dou1 yuan2 bao4 fu4 jing1 ji4 cai2 ， you3 kou3 gua4 bi4 chang2 lan3 kai1 。
- qiao2 qing1 yu2 tong2 yu3 gong4 zai4 ， da4 sheng4 su2 lü3 cheng2 qun2 lai2 。
- ke3 lian2 dang1 shi2 zhi1 ming2 zhong4 ， ye3 he4 cheng2 xuan1 shi1 wei1 feng4 。
- sui1 wen2 xiao4 xiang4 deng1 jiu3 chong2 ， shou1 jiang3 kong1 yan2 yi4 he2 yong4 。
- guo4 wu3 bai3 nian2 sun1 geng4 chi1 ， bu4 qiu2 zong1 jue1 gu3 ge2 yi2 。
- te4 lai2 nai3 zu3 jiu4 you2 chu3 ， san1 jiao4 shu4 ji1 qin1 jian4 zhi1 。
- jian4 zhi1 bu2 jian4 ju4 mo4 wen4 ， ren2 sheng1 zhi1 he2 jiang1 xian2 lun4 。
- tang3 lai2 zan1 fu2 fu4 er2 xi1 ， sheng4 xian2 yong4 hui4 chu1 wei4 men4 。
- pai1 xian2 huan2 wang4 xing1 yu3 he2 ， ci3 shen1 huo4 shi4 zhang1 zhi4 he2 。
- yi4 bei1 geng4 zui4 tou2 chuang2 shui4 ， ming2 ri4 ge1 sheng1 you2 zhen4 di4 。

## 注释

## 译文

## 赏析
