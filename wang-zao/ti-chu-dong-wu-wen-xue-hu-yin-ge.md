---
id: wang-zao-ti-chu-dong-wu-wen-xue-hu-yin-ge
title: 題楚東吳文學湖隱閣
titlePinyin: ti2 chu3 dong1 wu2 wen2 xue2 hu2 yin3 ge2
titleSlug: ti-chu-dong-wu-wen-xue-hu-yin-ge
author: 汪藻
authorPinyin: wang1 zao3
authorSlug: wang-zao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 君不見三峽灩澦瞿塘堆，盤渦日夜轟春雷。
- 又不見洞庭周遭六百里，日月出入其灣隈。
- 人間偉觀有如此，欲往莫到空低回。
- 如何湖光几席上，萬頃鏡凈無纖埃。
- 桃花雨餘春漲急，盎盎正作蒲萄醅。
- 菰蒲遠映水一碧，五月菱熟芙蕖開。
- 冰輪宵向座隅湧，四座林影參差來。
- 天寒潮落洲渚出，健步更宜尋野梅。
- 吳郎一生短檠下，裹以章服羞自媒。
- 家山故有丘壑在，松竹多是兒時栽。
- 中年有得雲水趣，深入鷗鳥無驚猜。
- 坐令浮念掃除盡，方寸淡泊寒如灰。
- 浩歌時從鼓枻去，高卧不怕當關催。
- 鑑湖賀老即君是，定與謫仙長舉杯。

## 拼音

- jun1 bu2 jian4 san1 xia2 yan4 yu4 qu2 tang2 dui1 ， pan2 wo1 ri4 ye4 hong1 chun1 lei2 。
- you4 bu2 jian4 dong4 ting2 zhou1 zao1 liu4 bai3 li3 ， ri4 yue4 chu1 ru4 qi2 wan1 wei1 。
- ren2 jian4 wei3 guan1 you3 ru2 ci3 ， yu4 wang3 mo4 dao4 kong1 di1 hui2 。
- ru2 he2 hu2 guang1 ji3 xi2 shang4 ， wan4 qing3 jing4 jing4 wu2 xian1 ai1 。
- tao2 hua1 yu3 yu2 chun1 zhang3 ji2 ， ang4 ang4 zheng4 zuo4 pu2 tao2 pei1 。
- gu1 pu2 yuan3 ying4 shui3 yi2 bi4 ， wu3 yue4 ling2 shu2 fu2 qu2 kai1 。
- bing1 lun2 xiao1 xiang4 zuo4 yu2 yong3 ， si4 zuo4 lin2 ying3 can1 cha4 lai2 。
- tian1 han2 chao2 luo4 zhou1 zhu3 chu1 ， jian4 bu4 geng4 yi2 xun2 ye3 mei2 。
- wu2 lang2 yi4 sheng1 duan3 qing2 xia4 ， guo3 yi3 zhang1 fu2 xiu1 zi4 mei2 。
- jia1 shan1 gu4 you3 qiu1 he4 zai4 ， song1 zhu2 duo1 shi4 er2 shi2 zai1 。
- zhong1 nian2 you3 de2 yun2 shui3 qu4 ， shen1 ru4 ou1 niao3 wu2 jing1 cai1 。
- zuo4 ling4 fu2 nian4 sao3 chu2 jin4 ， fang1 cun4 dan4 bo2 han2 ru2 hui1 。
- hao4 ge1 shi2 cong2 gu3 yi4 qu4 ， gao1 wo4 bu2 pa4 dang1 guan1 cui1 。
- jian4 hu2 he4 lao3 ji2 jun1 shi4 ， ding4 yu3 zhe2 xian1 chang2 ju3 bei1 。

## 注释

## 译文

## 赏析
