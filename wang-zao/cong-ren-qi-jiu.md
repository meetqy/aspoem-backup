---
id: wang-zao-cong-ren-qi-jiu
title: 從人乞酒
titlePinyin: cong2 ren2 qi3 jiu3
titleSlug: cong-ren-qi-jiu
author: 汪藻
authorPinyin: wang1 zao3
authorSlug: wang-zao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 張侯表表霜松立，嗜酒清狂餘故習。
- 長年種秫學淵明，門外溪流和月汲。
- 手調溪上百花乳，十日煉成冰雪汁。
- 糟牀夜聽秋雨注，詩腸曉放春風入。
- 飽聞誇說未曾見，但笑書生便飲濕。
- 爾來消渇卧江海，更似枯魚過河泣。
- 傾家餉客古人事，坐看兵廚千斛給。
- 那知日飲無骨相，咫尺公榮殊不及。
- 西風昨夜到林杪，左手蟹螯行可執。
- 新醅早晚定堪斟，凍蟻浮缸應戢戢。
- 心知問字寂寥久，會遣鳴鞭馳送急。
- 呼兒洗盞酹先酒，爲君快作長鯨吸。

## 拼音

- zhang1 hou2 biao3 biao3 shuang1 song1 li4 ， shi4 jiu3 qing1 kuang2 yu2 gu4 xi2 。
- chang2 nian2 zhong3 shu2 xue2 yuan1 ming2 ， men2 wai4 xi1 liu2 he2 yue4 ji2 。
- shou3 diao4 xi1 shang4 bai3 hua1 ru3 ， shi2 ri4 lian4 cheng2 bing1 xue3 zhi1 。
- zao1 chuang2 ye4 ting1 qiu1 yu3 zhu4 ， shi1 chang2 xiao3 fang4 chun1 feng1 ru4 。
- bao3 wen2 kua1 shuo1 wei4 ceng2 jian4 ， dan4 xiao4 shu1 sheng1 bian4 yin3 shi1 。
- er3 lai2 xiao1 ke3 wo4 jiang1 hai3 ， geng4 si4 ku1 yu2 guo4 he2 qi4 。
- qing1 jia1 xiang3 ke4 gu3 ren2 shi4 ， zuo4 kan4 bing1 chu2 qian1 hu2 gei3 。
- na4 zhi1 ri4 yin3 wu2 gu3 xiang4 ， zhi3 chi3 gong1 rong2 shu1 bu4 ji2 。
- xi1 feng1 zuo2 ye4 dao4 lin2 miao3 ， zuo3 shou3 xie4 ao2 xing2 ke3 zhi2 。
- xin1 pei1 zao3 wan3 ding4 kan1 zhen1 ， dong4 yi3 fu2 gang1 ying1 ji2 ji2 。
- xin1 zhi1 wen4 zi4 ji4 liao2 jiu3 ， hui4 qian3 ming2 bian1 chi2 song4 ji2 。
- hu1 er2 xi3 zhan3 lei4 xian1 jiu3 ， wei2 jun1 kuai4 zuo4 chang2 jing1 xi1 。

## 注释

## 译文

## 赏析
