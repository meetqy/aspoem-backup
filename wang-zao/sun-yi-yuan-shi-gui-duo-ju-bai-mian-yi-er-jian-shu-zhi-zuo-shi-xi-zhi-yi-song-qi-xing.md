---
id: wang-zao-sun-yi-yuan-shi-gui-duo-ju-bai-mian-yi-er-jian-shu-zhi-zuo-shi-xi-zhi-yi-song-qi-xing
title: 孫益遠試歸墮車敗面已而薦書至作詩戲之以送其行
titlePinyin: sun1 yi4 yuan3 shi4 gui1 duo4 ju1 bai4 mian4 yi3 er2 jian4 shu1 zhi4 zuo4 shi1 xi4 zhi1 yi3 song4 qi2 xing2
titleSlug: sun-yi-yuan-shi-gui-duo-ju-bai-mian-yi-er-jian-shu-zhi-zuo-shi-xi-zhi-yi-song-qi-xing
author: 汪藻
authorPinyin: wang1 zao3
authorSlug: wang-zao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 羊公作三公，政辦一肱折。
- 功名方鼎來，詎嘆養生拙。
- 孫郎少奇偉，面滿若霜月。
- 胡爲忽顛隮，有物食之缺。
- 寧非造物意，怪子卧巖穴。
- 長年臉邊紅，漫自供酒纈。
- 顧令冠蓋底，未省識此傑。
- 何妨暫相顧，一訪唐舉決。
- 朝來清鏡裏，黄色兩眉徹。
- 居然萬馬羣，老驥已超絕。
- 聊將釣竿手，遮日向西闕。
- 瓊林風帽穩，醉度櫻笋節。
- 從渠關宴上，兒女笑鬷蔑。
- 誰能爲公豪，玉瑑揮作雪。

## 拼音

- yang2 gong1 zuo4 san1 gong1 ， zheng4 ban4 yi4 gong1 zhe2 。
- gong1 ming2 fang1 ding3 lai2 ， ju4 tan4 yang3 sheng1 zhuo1 。
- sun1 lang2 shao3 qi2 wei3 ， mian4 man3 ruo4 shuang1 yue4 。
- hu2 wei2 hu1 dian1 ji1 ， you3 wu4 shi2 zhi1 que1 。
- ning2 fei1 zao4 wu4 yi4 ， guai4 zi3 wo4 yan2 xue2 。
- chang2 nian2 lian3 bian1 hong2 ， man4 zi4 gong4 jiu3 xie4 。
- gu4 ling4 guan1 gai4 di3 ， wei4 sheng3 shi2 ci3 jie2 。
- he2 fang2 zan4 xiang1 gu4 ， yi4 fang3 tang2 ju3 jue2 。
- chao2 lai2 qing1 jing4 li3 ， huang2 se4 liang3 mei2 che4 。
- ju1 ran2 wan4 ma3 qun2 ， lao3 ji4 yi3 chao1 jue2 。
- liao2 jiang1 diao4 gan1 shou3 ， zhe1 ri4 xiang4 xi1 que4 。
- qiong2 lin2 feng1 mao4 wen3 ， zui4 du4 ying1 sun3 jie2 。
- cong2 qu2 guan1 yan4 shang4 ， er2 nü3 xiao4 zong1 mie4 。
- shui2 neng2 wei2 gong1 hao2 ， yu4 zhuan4 hui1 zuo4 xue3 。

## 注释

## 译文

## 赏析
