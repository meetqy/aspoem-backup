---
id: li-peng-song-dun-shi-you-lin-chuan
title: 送敦詩遊臨川
titlePinyin: song4 dun1 shi1 you2 lin2 chuan1
titleSlug: song-dun-shi-you-lin-chuan
author: 李彭
authorPinyin: li3 peng2
authorSlug: li-peng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 呂郎客秦淮，詩思翻秋濤。
- 徐郎憩灊峰，句壓天柱高。
- 相此兩公子，信是千人豪。
- 叔也往從之，似欲訴不遭。
- 探囊得長句，如取綏山桃。
- 療饑非蒸砂，禦寒必綈袍。
- 一簪未著身，所得不補勞。
- 復爲饑所驅，未許學卧陶。
- 窮軍敵孤客，如在皋蘭鏖。
- 幾成劉文叔，須髪變二毛。
- 搘笻躡草鞋，進退似桔槔。
- 引領長江西，沙頭唤魚舠。
- 金溪有謝侯，胸多略與韜。
- 天資類文靖，貌實中郎曹。
- 叔也往從之，攻愁解鞬櫜。
- 毋輕歌驪駒，不復吟畔牢。
- 待公稇載歸，爲我攜蒲萄。
- 來賞傲霜菊，一尊澆老饕。

## 拼音

- lü3 lang2 ke4 qin2 huai2 ， shi1 si1 fan1 qiu1 tao1 。
- xu2 lang2 qi4 qian2 feng1 ， ju4 ya1 tian1 zhu4 gao1 。
- xiang1 ci3 liang3 gong1 zi3 ， xin4 shi4 qian1 ren2 hao2 。
- shu1 ye3 wang3 cong2 zhi1 ， si4 yu4 su4 bu4 zao1 。
- tan4 nang2 de2 chang2 ju4 ， ru2 qu3 sui2 shan1 tao2 。
- liao2 ji1 fei1 zheng1 sha1 ， yu4 han2 bi4 ti4 pao2 。
- yi4 zan1 wei4 zhu4 shen1 ， suo3 de2 bu4 bu3 lao2 。
- fu4 wei2 ji1 suo3 qu1 ， wei4 xu1 xue2 wo4 tao2 。
- qiong2 jun1 di2 gu1 ke4 ， ru2 zai4 gao1 lan2 ao2 。
- ji1 cheng2 liu2 wen2 shu1 ， xu1 fa4 bian4 er4 mao2 。
- zhi1 qiong2 nie4 cao3 xie2 ， jin4 tui4 si4 ju2 gao1 。
- yin3 ling3 chang2 jiang1 xi1 ， sha1 tou2 huan4 yu2 dao1 。
- jin1 xi1 you3 xie4 hou2 ， xiong1 duo1 lüe4 yu3 tao1 。
- tian1 zi1 lei4 wen2 jing4 ， mao4 shi2 zhong1 lang2 cao2 。
- shu1 ye3 wang3 cong2 zhi1 ， gong1 chou2 jie3 jian1 gao1 。
- wu2 qing1 ge1 li2 ju1 ， bu2 fu4 yin2 pan4 lao2 。
- dai4 gong1 kun3 zai4 gui1 ， wei2 wo3 xie2 pu2 tao2 。
- lai2 shang3 ao4 shuang1 ju2 ， yi4 zun1 jiao1 lao3 tao1 。

## 注释

## 译文

## 赏析
