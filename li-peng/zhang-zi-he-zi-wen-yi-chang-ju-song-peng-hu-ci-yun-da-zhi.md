---
id: li-peng-zhang-zi-he-zi-wen-yi-chang-ju-song-peng-hu-ci-yun-da-zhi
title: 張子和子文以長句送朋壺次韻答之
titlePinyin: zhang1 zi3 he2 zi3 wen2 yi3 chang2 ju4 song4 peng2 hu2 ci4 yun4 da2 zhi1
titleSlug: zhang-zi-he-zi-wen-yi-chang-ju-song-peng-hu-ci-yun-da-zhi
author: 李彭
authorPinyin: li3 peng2
authorSlug: li-peng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 下自成蹊藝桃李，此語聊持餉吾子。
- 南風吹句落窗几，蕭然出塵天下士。
- 詩壇挑戰生一秦，窮瞎水部好仍昆。
- 氣無萬里照夜白，伏櫪麒麟收驚魂。
- 荆州但獲一人半，二雋風流眼中見。
- 機雲空誇千里蓴，如公筆端那復倦。
- 我誦懷沙自療饑，時時間出危苦詞。
- 鳴蛙兩部頗娯聽，鉅竹千竿端相持。
- 督郵雖賤不勤置，儼然真辨絕交事。
- 知君風味似建康，連璧頓來隨俗吏。
- 漫澆平時過秦胸，經醉咄咄成書空。
- 兒曹爲具明蠒紙，欲賦雌蜺吞晴虹。
- 懸知在德不在酒，耳熱清狂須酒後。
- 客來舉觴不得言，舌本因之忘可否。
- 擊柝相聞非路長，濤波隔津成兩鄉。
- 待我營巢浣花了，過君更僕對繩床。

## 拼音

- xia4 zi4 cheng2 xi1 yi4 tao2 li3 ， ci3 yu3 liao2 chi2 xiang3 wu2 zi3 。
- nan2 feng1 chui1 ju4 luo4 chuang1 ji3 ， xiao1 ran2 chu1 chen2 tian1 xia4 shi4 。
- shi1 tan2 tiao1 zhan4 sheng1 yi4 qin2 ， qiong2 xia1 shui3 bu4 hao3 reng2 kun1 。
- qi4 wu2 wan4 li3 zhao4 ye4 bai2 ， fu2 li4 qi2 lin2 shou1 jing1 hun2 。
- jing1 zhou1 dan4 huo4 yi4 ren2 ban4 ， er4 jun4 feng1 liu2 yan3 zhong1 jian4 。
- ji1 yun2 kong1 kua1 qian1 li3 chun2 ， ru2 gong1 bi3 duan1 na4 fu4 juan4 。
- wo3 song4 huai2 sha1 zi4 liao2 ji1 ， shi2 shi2 jian4 chu1 wei1 ku3 ci2 。
- ming2 wa1 liang3 bu4 po1 yu2 ting1 ， ju4 zhu2 qian1 gan1 duan1 xiang1 chi2 。
- du1 you2 sui1 jian4 bu4 qin2 zhi4 ， yan3 ran2 zhen1 bian4 jue2 jiao1 shi4 。
- zhi1 jun1 feng1 wei4 si4 jian4 kang1 ， lian2 bi4 dun4 lai2 sui2 su2 li4 。
- man4 jiao1 ping2 shi2 guo4 qin2 xiong1 ， jing1 zui4 duo1 duo1 cheng2 shu1 kong1 。
- er2 cao2 wei2 ju4 ming2 jian3 zhi3 ， yu4 fu4 ci2 ni2 tun1 qing2 hong2 。
- xuan2 zhi1 zai4 de2 bu2 zai4 jiu3 ， er3 re4 qing1 kuang2 xu1 jiu3 hou4 。
- ke4 lai2 ju3 shang1 bu4 de2 yan2 ， she2 ben3 yin1 zhi1 wang4 ke3 fou3 。
- ji1 tuo4 xiang1 wen2 fei1 lu4 chang2 ， tao1 bo1 ge2 jin1 cheng2 liang3 xiang1 。
- dai4 wo3 ying2 chao2 huan4 hua1 le0 ， guo4 jun1 geng4 pu2 dui4 sheng2 chuang2 。

## 注释

## 译文

## 赏析
