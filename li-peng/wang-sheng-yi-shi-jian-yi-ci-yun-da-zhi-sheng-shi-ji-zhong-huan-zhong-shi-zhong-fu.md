---
id: li-peng-wang-sheng-yi-shi-jian-yi-ci-yun-da-zhi-sheng-shi-ji-zhong-huan-zhong-shi-zhong-fu
title: 王生以詩見貽次韻答之生視脊中環中實仲父
titlePinyin: wang2 sheng1 yi3 shi1 jian4 yi2 ci4 yun4 da2 zhi1 sheng1 shi4 ji3 zhong1 huan2 zhong1 shi2 zhong4 fu4
titleSlug: wang-sheng-yi-shi-jian-yi-ci-yun-da-zhi-sheng-shi-ji-zhong-huan-zhong-shi-zhong-fu
author: 李彭
authorPinyin: li3 peng2
authorSlug: li-peng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 渠渠太火門，諸郎蓋當世。
- 大匠無棄材，知人亦未易。
- 阿戎兩雲孫，駸駸遣人畏。
- 難兄江南秀，美比嘗託意。
- 歘爲修文郎，不作活國士。
- 令弟老數奇，禪寂甘窮顇。
- 時於翰墨場，往往見高致。
- 揚州故時語，弈弈好風氣。
- 獨識史君顔，周禮秉早歲。
- 背城幾借一，問學晚尤粹。
- 相逢且班荆，十事欲九異。
- 何須張女彈，端爲建康醉。
- 請抛高門竿，莫反魯麟袂。
- 花藥聘君湖，暄風攬春思。
- 人生行樂耳，餘事栩栩寐。
- 崇蘭有國香，寧以不服廢。
- 雖無雙南金，可報綠綺惠。
- 此豈小物哉，吾言未渠棄。

## 拼音

- qu2 qu2 tai4 huo3 men2 ， zhu1 lang2 gai4 dang1 shi4 。
- da4 jiang4 wu2 qi4 cai2 ， zhi1 ren2 yi4 wei4 yi4 。
- a1 rong2 liang3 yun2 sun1 ， qin1 qin1 qian3 ren2 wei4 。
- nan2 xiong1 jiang1 nan2 xiu4 ， mei3 bi3 chang2 tuo1 yi4 。
- xu1 wei2 xiu1 wen2 lang2 ， bu2 zuo4 huo2 guo2 shi4 。
- ling4 di4 lao3 shu4 qi2 ， shan4 ji4 gan1 qiong2 cui4 。
- shi2 wu1 han4 mo4 chang3 ， wang3 wang3 jian4 gao1 zhi4 。
- yang2 zhou1 gu4 shi2 yu3 ， yi4 yi4 hao3 feng1 qi4 。
- du2 shi2 shi3 jun1 yan2 ， zhou1 li3 bing3 zao3 sui4 。
- bei4 cheng2 ji1 jie4 yi1 ， wen4 xue2 wan3 you2 cui4 。
- xiang1 feng2 qie3 ban1 jing1 ， shi2 shi4 yu4 jiu3 yi4 。
- he2 xu1 zhang1 nü3 dan4 ， duan1 wei2 jian4 kang1 zui4 。
- qing3 pao1 gao1 men2 gan1 ， mo4 fan3 lu3 lin2 mei4 。
- hua1 yao4 pin4 jun1 hu2 ， xuan1 feng1 lan3 chun1 si1 。
- ren2 sheng1 xing2 le4 er3 ， yu2 shi4 xu3 xu3 mei4 。
- chong2 lan2 you3 guo2 xiang1 ， ning2 yi3 bu4 fu2 fei4 。
- sui1 wu2 shuang1 nan2 jin1 ， ke3 bao4 lü4 qi3 hui4 。
- ci3 qi3 xiao3 wu4 zai1 ， wu2 yan2 wei4 qu2 qi4 。

## 注释

## 译文

## 赏析
