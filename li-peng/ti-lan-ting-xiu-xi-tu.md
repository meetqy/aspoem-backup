---
id: li-peng-ti-lan-ting-xiu-xi-tu
title: 題蘭亭修禊圖
titlePinyin: ti2 lan2 ting2 xiu1 xi4 tu2
titleSlug: ti-lan-ting-xiu-xi-tu
author: 李彭
authorPinyin: li3 peng2
authorSlug: li-peng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 商飈吹漢皋，水滿郎官湖。
- 狂策上秋興，拂塵觀畫圖。
- 娟然春風面，觴詠聊歡娱。
- 中有超絕人，髯髯多髭鬚。
- 筆端吐奇胸，紫鳳兼天吴。
- 草木方變衰，安得蘭蕙俱。
- 生絹如無有，酣放間歌呼。
- 可憐謝餘杭，沾醉欹坐隅。
- 詩慳遭重劾，罰酒輸行厨。
- 遙遙數千里，定交在須臾。
- 金谷望塵友，鸞鳥何其愚。
- 嗟彼許敬宗，握筆侍玉除。
- 將圖來此傳，懸知不相如。
- 畫中見勝韻，真欲誅姦諛。
- 臨風增想像，候鴈度晴虛。

## 拼音

- shang1 biao1 chui1 han4 gao1 ， shui3 man3 lang2 guan1 hu2 。
- kuang2 ce4 shang4 qiu1 xing1 ， fu2 chen2 guan1 hua4 tu2 。
- juan1 ran2 chun1 feng1 mian4 ， shang1 yong3 liao2 huan1 yu2 。
- zhong1 you3 chao1 jue2 ren2 ， ran2 ran2 duo1 zi1 xu1 。
- bi3 duan1 tu3 qi2 xiong1 ， zi3 feng4 jian1 tian1 wu2 。
- cao3 mu4 fang1 bian4 shuai1 ， an1 de2 lan2 hui4 ju4 。
- sheng1 juan4 ru2 wu2 you3 ， han1 fang4 jian4 ge1 hu1 。
- ke3 lian2 xie4 yu2 hang2 ， zhan1 zui4 qi1 zuo4 yu2 。
- shi1 qian1 zao1 zhong4 he2 ， fa2 jiu3 shu1 xing2 chu2 。
- yao2 yao2 shu4 qian1 li3 ， ding4 jiao1 zai4 xu1 yu2 。
- jin1 gu3 wang4 chen2 you3 ， luan2 niao3 he2 qi2 yu2 。
- jie1 bi3 xu1 jing4 zong1 ， wo4 bi3 shi4 yu4 chu2 。
- jiang1 tu2 lai2 ci3 chuan2 ， xuan2 zhi1 bu4 xiang1 ru2 。
- hua4 zhong1 jian4 sheng4 yun4 ， zhen1 yu4 zhu1 jian1 yu2 。
- lin2 feng1 zeng1 xiang3 xiang4 ， hou4 yan4 du4 qing2 xu1 。

## 注释

## 译文

## 赏析
