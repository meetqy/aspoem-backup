---
id: li-peng-san-yi-zhai
title: 三益齋
titlePinyin: san1 yi4 zhai1
titleSlug: san-yi-zhai
author: 李彭
authorPinyin: li3 peng2
authorSlug: li-peng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 知人實未易，定交良獨難。
- 勝已謝容悦，有來期必端。
- 明公邁往姿，勁氣摩諫垣。
- 確訒金石貫，博極溟渤寬。
- 遺經起凡例，射策凌孔鸞。
- 睥睨漢庭右，言激壯士肝。
- 恥作子公書，肯彈貢禹冠。
- 小試不盡妙，銀章楚江干。
- 抱牘鴈鶩行，欲作故時看。
- 彈治非柱後，縮手心膽寒。
- 何嘗擾獄事，民自以不冤。
- 如卿未慚老，此語垂不刊。
- 虚懷望三益，閲此賢士關。
- 要須得偉人，闊步未登壇。
- 拜公丈人行，攝衣許躋攀。
- 反蒙補我劓，况復親芝蘭。
- 會心在簡要，我言真覺煩。
- 章成謝不敏，猥并勞一刪。

## 拼音

- zhi1 ren2 shi2 wei4 yi4 ， ding4 jiao1 liang2 du2 nan2 。
- sheng4 yi3 xie4 rong2 yue4 ， you3 lai2 qi1 bi4 duan1 。
- ming2 gong1 mai4 wang3 zi1 ， jin4 qi4 mo2 jian4 yuan2 。
- que4 ren4 jin1 shi2 guan4 ， bo2 ji2 ming2 bo2 kuan1 。
- yi2 jing1 qi3 fan2 li4 ， she4 ce4 ling2 kong3 luan2 。
- pi4 ni4 han4 ting2 you4 ， yan2 ji1 zhuang4 shi4 gan1 。
- chi3 zuo4 zi3 gong1 shu1 ， ken3 dan4 gong4 yu3 guan1 。
- xiao3 shi4 bu2 jin4 miao4 ， yin2 zhang1 chu3 jiang1 gan1 。
- bao4 du2 yan4 wu4 xing2 ， yu4 zuo4 gu4 shi2 kan4 。
- dan4 zhi4 fei1 zhu4 hou4 ， suo1 shou3 xin1 dan3 han2 。
- he2 chang2 rao3 yu4 shi4 ， min2 zi4 yi3 bu4 yuan1 。
- ru2 qing1 wei4 can2 lao3 ， ci3 yu3 chui2 bu4 kan1 。
- xu1 huai2 wang4 san1 yi4 ， yue4 ci3 xian2 shi4 guan1 。
- yao4 xu1 de2 wei3 ren2 ， kuo4 bu4 wei4 deng1 tan2 。
- bai4 gong1 zhang4 ren2 hang2 ， she4 yi1 xu1 ji1 pan1 。
- fan3 meng2 bu3 wo3 yi4 ， kuang4 fu4 qin1 zhi1 lan2 。
- hui4 xin1 zai4 jian3 yao4 ， wo3 yan2 zhen1 jue2 fan2 。
- zhang1 cheng2 xie4 bu4 min3 ， wei3 bing4 lao2 yi4 shan1 。

## 注释

## 译文

## 赏析
