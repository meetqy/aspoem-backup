---
id: li-peng-song-ren-you-wu
title: 送人遊吴
titlePinyin: song4 ren2 you2 wu2
titleSlug: song-ren-you-wu
author: 李彭
authorPinyin: li3 peng2
authorSlug: li-peng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 朔風號木末，迫此歲時晏。
- 驅車不停軌，客子老昏宦。
- 平生蔣詡徑，求羊毎娱玩。
- 持觴送落日，抵掌河宿爛。
- 胡爲向吴會，雅意訪親串。
- 親串者誰歟，昂昂金閨彦。
- 嘘枯由涵照，要津藉推挽。
- 念子赴修塗，發軔在昧旦。
- 娟娟所嬌兒，嶷嶷赴門限。
- 閨人密縫裳，遐征苦多綻。
- 結束志千里，二事忘一眄。
- 莫遣扊扅歌，愆期發長嘆。

## 拼音

- shuo4 feng1 hao4 mu4 mo4 ， po4 ci3 sui4 shi2 yan4 。
- qu1 ju1 bu4 ting2 gui3 ， ke4 zi3 lao3 hun1 huan4 。
- ping2 sheng1 jiang3 xu3 jing4 ， qiu2 yang2 mei3 yu2 wan2 。
- chi2 shang1 song4 luo4 ri4 ， di3 zhang3 he2 su4 lan4 。
- hu2 wei2 xiang4 wu2 hui4 ， ya3 yi4 fang3 qin1 chuan4 。
- qin1 chuan4 zhe3 shui2 yu2 ， ang2 ang2 jin1 gui1 yan4 。
- xu1 ku1 you2 han2 zhao4 ， yao4 jin1 jie4 tui1 wan3 。
- nian4 zi3 fu4 xiu1 tu2 ， fa1 ren4 zai4 mei4 dan4 。
- juan1 juan1 suo3 jiao1 er2 ， yi2 yi2 fu4 men2 xian4 。
- gui1 ren2 mi4 feng2 shang0 ， xia2 zheng1 ku3 duo1 zhan4 。
- jie2 shu4 zhi4 qian1 li3 ， er4 shi4 wang4 yi4 mian3 。
- mo4 qian3 yan3 yi2 ge1 ， qian1 qi1 fa1 chang2 tan4 。

## 注释

## 译文

## 赏析
