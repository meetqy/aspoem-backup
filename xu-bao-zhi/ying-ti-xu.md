---
id: xu-bao-zhi-ying-ti-xu
title: 莺啼序
titlePinyin: ying1 ti2 xu4
titleSlug: ying-ti-xu
author: 徐宝之
authorPinyin: xu2 bao3 zhi1
authorSlug: xu-bao-zhi
dynasty: 宋
dynastyPinyin: song4
dynastySlug: song
tags: []
---

## 正文

- 荼䕷一番过雨，洒残花似雪。
- 向清晓、步入东风，细拾苔砌馀靥。
- 有数片、飞沾翠柳，萦回半著双归蝶。
- 悄无人、共立幽禽，昵昵能说。
- 因念年华，最苦易失，对春愁暗结。
- 叹自古、曾有佳人，长门深闭修洁。
- 寄么弦、千言万语，闷满眼、欲弹难彻。
- 靠珠栊，风雨微收，落花时节。
- 春工渐老，绿草连天，别浦共一色。
- 但暮霭、朝烟无际，尽日目极，江南江北，杜鹃叫裂。
- 此时此意，危魂黯黯，渭城客舍青青树，问何人、把酒来看别。
- 思量怎向，迟回独掩青扉，夕阳犹照南陌。
- 春应记得，旧日疏狂，等受今磨折。
- 便永谢、五湖烟艇，只有吟诗，曲坞煎茶，小窗眠月。
- 春还自省，把融和事，长留芳昼人间世，与羁臣、恨妾销离恻。
- 自题蕙叶回春，坐听蓬壶，漏声细咽。

## 拼音

- tu2 䕷 yi4 fan1 guo4 yu3 ， sa3 can2 hua1 si4 xue3 。
- xiang4 qing1 xiao3 、 bu4 ru4 dong1 feng1 ， xi4 shi2 tai2 qi4 yu2 ye4 。
- you3 shu4 pian4 、 fei1 zhan1 cui4 liu3 ， ying2 hui2 ban4 zhu4 shuang1 gui1 die2 。
- qiao1 wu2 ren2 、 gong4 li4 you1 qin2 ， ni4 ni4 neng2 shuo1 。
- yin1 nian4 nian2 hua2 ， zui4 ku3 yi4 shi1 ， dui4 chun1 chou2 an4 jie2 。
- tan4 zi4 gu3 、 ceng2 you3 jia1 ren2 ， chang2 men2 shen1 bi4 xiu1 jie2 。
- ji4 me0 xian2 、 qian1 yan2 wan4 yu3 ， men1 man3 yan3 、 yu4 tan2 nan2 che4 。
- kao4 zhu1 long2 ， feng1 yu3 wei1 shou1 ， luo4 hua1 shi2 jie2 。
- chun1 gong1 jian4 lao3 ， lü4 cao3 lian2 tian1 ， bie2 pu3 gong4 yi2 se4 。
- dan4 mu4 ai3 、 chao2 yan1 wu2 ji4 ， jin4 ri4 mu4 ji2 ， jiang1 nan2 jiang1 bei3 ， du4 juan1 jiao4 lie4 。
- ci3 shi2 ci3 yi4 ， wei1 hun2 an4 an4 ， wei4 cheng2 ke4 she4 qing1 qing1 shu4 ， wen4 he2 ren2 、 ba3 jiu3 lai2 kan4 bie2 。
- si1 liang0 zen3 xiang4 ， chi2 hui2 du2 yan3 qing1 fei1 ， xi1 yang2 you2 zhao4 nan2 mo4 。
- chun1 ying4 ji4 de0 ， jiu4 ri4 shu1 kuang2 ， deng3 shou4 jin1 mo2 zhe2 。
- bian4 yong3 xie4 、 wu3 hu2 yan1 ting3 ， zhi3 you3 yin2 shi1 ， qu3 wu4 jian1 cha2 ， xiao3 chuang1 mian2 yue4 。
- chun1 hai2 zi4 xing3 ， ba3 rong2 he2 shi4 ， chang2 liu2 fang1 zhou4 ren2 jian1 shi4 ， yu3 ji1 chen2 、 hen4 qie4 xiao1 li2 ce4 。
- zi4 ti2 hui4 ye4 hui2 chun1 ， zuo4 ting1 peng2 hu2 ， lou4 sheng1 xi4 yan4 。

## 注释

## 译文

## 赏析
