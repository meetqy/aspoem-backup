---
id: shi-ke-tang-sheng-sheng-man
title: 声声慢
titlePinyin: sheng1 sheng1 man4
titleSlug: sheng-sheng-man
author: 史可堂
authorPinyin: shi3 ke3 tang2
authorSlug: shi-ke-tang
dynasty: 宋
dynastyPinyin: song4
dynastySlug: song
tags: []
---

## 正文

- 羞朱妒粉，染雾裁云，淡然苍佩仙裳。
- 半额蜂妆，莫道梳洗家常。
- 碧罗乱萦小带，翠虬寒、一架清香。
- 春思苦，倚晴娇无力，如待韩郎。
- 密幄笼芳吟夜，任露沾轻袖，月转空梁。
- 弱骨柔姿，偏解勾引诗狂。
- 遗钿碎金满地，恨无情、风送韶光。
- 闲昼永，看青青、垂蔓过墙。

## 拼音

- xiu1 zhu1 du4 fen3 ， ran3 wu4 cai2 yun2 ， dan4 ran2 cang1 pei4 xian1 shang0 。
- ban4 e2 feng1 zhuang1 ， mo4 dao4 shu1 xi3 jia1 chang2 。
- bi4 luo2 luan4 ying2 xiao3 dai4 ， cui4 qiu2 han2 、 yi2 jia4 qing1 xiang1 。
- chun1 si1 ku3 ， yi3 qing2 jiao1 wu2 li4 ， ru2 dai4 han2 lang2 。
- mi4 wo4 long2 fang1 yin2 ye4 ， ren4 lu4 zhan1 qing1 xiu4 ， yue4 zhuan3 kong1 liang2 。
- ruo4 gu3 rou2 zi1 ， pian1 jie3 gou1 yin3 shi1 kuang2 。
- yi2 dian4 sui4 jin1 man3 di4 ， hen4 wu2 qing2 、 feng1 song4 shao2 guang1 。
- xian2 zhou4 yong3 ， kan4 qing1 qing1 、 chui2 man4 guo4 qiang2 。

## 注释

## 译文

## 赏析
