---
id: wang-shi-peng-bu-qi-shi-san-zi-can-zheng-zhang-gong-shu-ye-bi-li-jin-jian-ru-duan-ren-zheng-shi-yan-ran-ren-wang-er-jing-zhi-yin-cheng-gu-shi-ba-yun
title: 不欺室三字參政張公書也筆力勁健如端人正士儼然人望而敬之因成古詩八韻
titlePinyin: bu4 qi1 shi4 san1 zi4 can1 zheng4 zhang1 gong1 shu1 ye3 bi3 li4 jin4 jian4 ru2 duan1 ren2 zheng4 shi4 yan3 ran2 ren2 wang4 er2 jing4 zhi1 yin1 cheng2 gu3 shi1 ba1 yun4
titleSlug: bu-qi-shi-san-zi-can-zheng-zhang-gong-shu-ye-bi-li-jin-jian-ru-duan-ren-zheng-shi-yan-ran-ren-wang-er-jing-zhi-yin-cheng-gu-shi-ba-yun
author: 王十朋
authorPinyin: wang2 shi2 peng2
authorSlug: wang-shi-peng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 雲山老人國大老，歷代遺編飫探討。
- 餘事游神翰墨間，乘興濡毫快揮掃。
- 嚴霜烈日如魯公，抉石奔泉陋徐浩。
- 國朝君謨書第一，大字劣於行與草。
- 雲山心畫無不長，筆力縱時書更好。
- 我來求字蓋求人，不爲有官緣有道。
- 紫巖之銘雲山筆，不欺室中雙至寶。
- 玉簫峯下梅花溪，願學雲山歸去早。

## 拼音

- yun2 shan1 lao3 ren2 guo2 da4 lao3 ， li4 dai4 yi2 bian1 yu4 tan4 tao3 。
- yu2 shi4 you2 shen2 han4 mo4 jian4 ， cheng2 xing1 ru2 hao2 kuai4 hui1 sao3 。
- yan2 shuang1 lie4 ri4 ru2 lu3 gong1 ， jue2 shi2 ben1 quan2 lou4 xu2 hao4 。
- guo2 chao2 jun1 mo2 shu1 di4 yi1 ， da4 zi4 lie4 wu1 xing2 yu3 cao3 。
- yun2 shan1 xin1 hua4 wu2 bu4 chang2 ， bi3 li4 zong4 shi2 shu1 geng4 hao3 。
- wo3 lai2 qiu2 zi4 gai4 qiu2 ren2 ， bu4 wei2 you3 guan1 yuan2 you3 dao4 。
- zi3 yan2 zhi1 ming2 yun2 shan1 bi3 ， bu4 qi1 shi4 zhong1 shuang1 zhi4 bao3 。
- yu4 xiao1 feng1 xia4 mei2 hua1 xi1 ， yuan4 xue2 yun2 shan1 gui1 qu4 zao3 。

## 注释

## 译文

## 赏析
