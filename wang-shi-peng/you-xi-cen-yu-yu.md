---
id: wang-shi-peng-you-xi-cen-yu-yu
title: 游西岑遇雨
titlePinyin: you2 xi1 cen2 yu4 yu3
titleSlug: you-xi-cen-yu-yu
author: 王十朋
authorPinyin: wang2 shi2 peng2
authorSlug: wang-shi-peng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 西岑風物秋更嘉，杖藜出郭歡無涯。
- 深村有酒隔烟渚，共乘小艇穿蘆花。
- 羅裙綽約越溪女，茅舍迫窄吳儂家。
- 牀頭新釀喜正熟，千金倒甕傾流霞。
- 天公妬我一日樂，俄然雨脚來如麻。
- 醉歸扶路泥沒股，冠巾不整頭鬖髿。
- 人生貴在適意耳，安能局縮身如蝸。
- 杖頭有錢即相覓，明日更泛仙源槎。

## 拼音

- xi1 cen2 feng1 wu4 qiu1 geng4 jia1 ， zhang4 li2 chu1 guo1 huan1 wu2 ya2 。
- shen1 cun1 you3 jiu3 ge2 yan1 zhu3 ， gong4 cheng2 xiao3 ting3 chuan1 lu2 hua1 。
- luo2 qun2 chuo4 yue1 yue4 xi1 nü3 ， mao2 she4 po4 zhai3 wu2 nong2 jia1 。
- chuang2 tou2 xin1 niang4 xi3 zheng4 shu2 ， qian1 jin1 dao3 weng4 qing1 liu2 xia2 。
- tian1 gong1 du4 wo3 yi2 ri4 le4 ， e2 ran2 yu3 jiao3 lai2 ru2 ma2 。
- zui4 gui1 fu2 lu4 ni2 mei2 gu3 ， guan1 jin1 bu4 zheng3 tou2 san1 sha1 。
- ren2 sheng1 gui4 zai4 shi4 yi4 er3 ， an1 neng2 ju2 suo1 shen1 ru2 wo1 。
- zhang4 tou2 you3 qian2 ji2 xiang1 mi4 ， ming2 ri4 geng4 fan4 xian1 yuan2 cha2 。

## 注释

## 译文

## 赏析
