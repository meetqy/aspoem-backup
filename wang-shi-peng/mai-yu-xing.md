---
id: wang-shi-peng-mai-yu-xing
title: 買魚行
titlePinyin: mai3 yu2 xing2
titleSlug: mai-yu-xing
author: 王十朋
authorPinyin: wang2 shi2 peng2
authorSlug: wang-shi-peng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 風伯一怒聲如雷，排空濁浪山崔嵬。
- 江湖千里人影絕，一葉小舟何處來。
- 蘆荻花中有漁者，蓑笠爲衣楫爲馬。
- 止將烟水作生涯，紅麴鹽魚荷裹鮓。
- 舟人爭買不論錢，我亦聊將薦杯斝。
- 烹庖入坐氣微腥，飣餖登盤色如赭。
- 但能得趣酒杯中，也勝彈鋏人門下。
- 君不見仲尼魚餒則不食，陳蔡面猶含菜色。
- 又不見退之欲飽東海鯨，焉知家有啼饑聲。
- 我居江鄉厭海味，今日魚蝦八珍貴。
- 朱門日興費萬錢，未必一生常適意。
- 爾曹異日宦西東，一飯安得如今同。
- 寄鮓不須勞孟宗，但願清白傳家風。
- 我將歸結雞豚社，不用擊鮮如陸賈。
- 但願年豐魚米賤，欣然醉飽同天下。

## 拼音

- feng1 bo2 yi2 nu4 sheng1 ru2 lei2 ， pai2 kong1 zhuo2 lang4 shan1 cui1 wei2 。
- jiang1 hu2 qian1 li3 ren2 ying3 jue2 ， yi2 ye4 xiao3 zhou1 he2 chu3 lai2 。
- lu2 di2 hua1 zhong1 you3 yu2 zhe3 ， suo1 li4 wei2 yi1 ji2 wei2 ma3 。
- zhi3 jiang1 yan1 shui3 zuo4 sheng1 ya2 ， hong2 qu1 yan2 yu2 he2 guo3 zha3 。
- zhou1 ren2 zheng1 mai3 bu2 lun4 qian2 ， wo3 yi4 liao2 jiang1 jian4 bei1 jia3 。
- peng1 pao2 ru4 zuo4 qi4 wei1 xing1 ， ding4 dou4 deng1 pan2 se4 ru2 zhe3 。
- dan4 neng2 de2 qu4 jiu3 bei1 zhong1 ， ye3 sheng4 dan4 jia2 ren2 men2 xia4 。
- jun1 bu2 jian4 zhong4 ni2 yu2 nei3 ze2 bu4 shi2 ， chen2 cai4 mian4 you2 han2 cai4 se4 。
- you4 bu2 jian4 tui4 zhi1 yu4 bao3 dong1 hai3 jing1 ， yan1 zhi1 jia1 you3 ti2 ji1 sheng1 。
- wo3 ju1 jiang1 xiang1 yan4 hai3 wei4 ， jin1 ri4 yu2 xia1 ba1 zhen1 gui4 。
- zhu1 men2 ri4 xing1 fei4 wan4 qian2 ， wei4 bi4 yi4 sheng1 chang2 shi4 yi4 。
- er3 cao2 yi4 ri4 huan4 xi1 dong1 ， yi2 fan4 an1 de2 ru2 jin1 tong2 。
- ji4 zha3 bu4 xu1 lao2 meng4 zong1 ， dan4 yuan4 qing1 bai2 chuan2 jia1 feng1 。
- wo3 jiang1 gui1 jie2 ji1 tun2 she4 ， bu2 yong4 ji1 xian1 ru2 lu4 jia3 。
- dan4 yuan4 nian2 feng1 yu2 mi3 jian4 ， xin1 ran2 zui4 bao3 tong2 tian1 xia4 。

## 注释

## 译文

## 赏析
