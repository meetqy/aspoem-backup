---
id: wang-shi-peng-zhong-shu
title: 種蔬
titlePinyin: zhong3 shu1
titleSlug: zhong-shu
author: 王十朋
authorPinyin: wang2 shi2 peng2
authorSlug: wang-shi-peng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 歸來日彈鋏，食無肉與魚。
- 却將種花地，町畦毓嘉蔬。
- 驕陽每抱甕，時雨親荷鉏。
- 青青有生意，令我顔色舒。
- 寧憂饉與饑，亦有瓶中儲。
- 前身老闍梨，蔬氣端未除。
- 文字亦宿業，復生魚蠹書。
- 蠹書仍食蔬，苦淡味有餘。
- 况茲清凈根，分來自僧居。
- 端能納須彌，聊爾秀郊墟。
- 洗我腥羶腸，襟宇生清虛。
- 豈惟陶淵明，吾亦愛吾廬。
- 荒園涉成趣，枯藤當安輿。
- 困枕案頭卷，饑著盤中菹。
- 孔門陳蔡色，借問何如予。

## 拼音

- gui1 lai2 ri4 dan4 jia2 ， shi2 wu2 rou4 yu3 yu2 。
- que4 jiang1 zhong3 hua1 di4 ， ting3 qi2 yu4 jia1 shu1 。
- jiao1 yang2 mei3 bao4 weng4 ， shi2 yu3 qin1 he2 chu2 。
- qing1 qing1 you3 sheng1 yi4 ， ling4 wo3 yan2 se4 shu1 。
- ning2 you1 jin3 yu3 ji1 ， yi4 you3 ping2 zhong1 chu3 。
- qian2 shen1 lao3 du1 li2 ， shu1 qi4 duan1 wei4 chu2 。
- wen2 zi4 yi4 su4 ye4 ， fu4 sheng1 yu2 du4 shu1 。
- du4 shu1 reng2 shi2 shu1 ， ku3 dan4 wei4 you3 yu2 。
- kuang4 zi1 qing1 jing4 gen1 ， fen1 lai2 zi4 seng1 ju1 。
- duan1 neng2 na4 xu1 mi2 ， liao2 er3 xiu4 jiao1 xu1 。
- xi3 wo3 xing1 shan1 chang2 ， jin1 yu3 sheng1 qing1 xu1 。
- qi3 wei2 tao2 yuan1 ming2 ， wu2 yi4 ai4 wu2 lu2 。
- huang1 yuan2 she4 cheng2 qu4 ， ku1 teng2 dang1 an1 yu2 。
- kun4 zhen3 an4 tou2 juan4 ， ji1 zhu4 pan2 zhong1 zu1 。
- kong3 men2 chen2 cai4 se4 ， jie4 wen4 he2 ru2 yu3 。

## 注释

## 译文

## 赏析
