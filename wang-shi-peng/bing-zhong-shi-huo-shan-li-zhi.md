---
id: wang-shi-peng-bing-zhong-shi-huo-shan-li-zhi
title: 病中食火山荔枝
titlePinyin: bing4 zhong1 shi2 huo3 shan1 li4 zhi1
titleSlug: bing-zhong-shi-huo-shan-li-zhi
author: 王十朋
authorPinyin: wang2 shi2 peng2
authorSlug: wang-shi-peng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 前年夔州食荔支，同僚共賦新紅詩。
- 妃子名園世所貴，不似詩史堂前奇。
- 去冬分符來南土，半月身行荔支圃。
- 三州嘉木皆眼見，更閲君謨向來譜。
- 臨漳一種名火山，品雖云下熟則先。
- 從今漸入荔佳境，陳江未擘先流涎。
- 老病餘生怯嘉果，日啗那能三百顆。
- 慇勤爲破絳紗囊，心火驚添火山火。

## 拼音

- qian2 nian2 kui2 zhou1 shi2 li4 zhi1 ， tong2 liao2 gong4 fu4 xin1 hong2 shi1 。
- fei1 zi0 ming2 yuan2 shi4 suo3 gui4 ， bu2 si4 shi1 shi3 tang2 qian2 qi2 。
- qu4 dong1 fen1 fu2 lai2 nan2 tu3 ， ban4 yue4 shen1 xing2 li4 zhi1 pu3 。
- san1 zhou1 jia1 mu4 jie1 yan3 jian4 ， geng4 yue4 jun1 mo2 xiang4 lai2 pu3 。
- lin2 zhang1 yi4 zhong3 ming2 huo3 shan1 ， pin3 sui1 yun2 xia4 shu2 ze2 xian1 。
- cong2 jin1 jian4 ru4 li4 jia1 jing4 ， chen2 jiang1 wei4 bo4 xian1 liu2 xian2 。
- lao3 bing4 yu2 sheng1 qie4 jia1 guo3 ， ri4 dan4 na4 neng2 san1 bai3 ke1 。
- yin1 qin2 wei2 po4 jiang4 sha1 nang2 ， xin1 huo3 jing1 tian1 huo3 shan1 huo3 。

## 注释

## 译文

## 赏析
