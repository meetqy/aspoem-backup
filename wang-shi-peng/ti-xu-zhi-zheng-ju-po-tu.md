---
id: wang-shi-peng-ti-xu-zhi-zheng-ju-po-tu
title: 題徐致政菊坡圖
titlePinyin: ti2 xu2 zhi4 zheng4 ju2 po1 tu2
titleSlug: ti-xu-zhi-zheng-ju-po-tu
author: 王十朋
authorPinyin: wang2 shi2 peng2
authorSlug: wang-shi-peng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 南方有高士，仁義偃王裔。
- 家山闢幽坡，手取香草藝。
- 秋至有黄華，采采滿衣袂。
- 客來酒盈尊，詩出語驚世。
- 無心學淵明，偶與淵明契。
- 靜者年自長，頹齡不須制。
- 高懷恥獨樂，地遠人罕詣。
- 丹青寫佳境，有目皆可睨。
- 吾家鮮鮮徑，荒蕪屢經歲。
- 儒冠誤此身，掛之公得計。

## 拼音

- nan2 fang1 you3 gao1 shi4 ， ren2 yi4 yan3 wang2 yi4 。
- jia1 shan1 pi4 you1 po1 ， shou3 qu3 xiang1 cao3 yi4 。
- qiu1 zhi4 you3 huang2 hua2 ， cai3 cai3 man3 yi1 mei4 。
- ke4 lai2 jiu3 ying2 zun1 ， shi1 chu1 yu3 jing1 shi4 。
- wu2 xin1 xue2 yuan1 ming2 ， ou3 yu3 yuan1 ming2 qi4 。
- jing4 zhe3 nian2 zi4 chang2 ， tui2 ling2 bu4 xu1 zhi4 。
- gao1 huai2 chi3 du2 le4 ， di4 yuan3 ren2 han3 yi4 。
- dan1 qing1 xie3 jia1 jing4 ， you3 mu4 jie1 ke3 ni4 。
- wu2 jia1 xian1 xian1 jing4 ， huang1 wu2 lü3 jing1 sui4 。
- ru2 guan1 wu4 ci3 shen1 ， gua4 zhi1 gong1 de2 ji4 。

## 注释

## 译文

## 赏析
