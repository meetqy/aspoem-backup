---
id: wang-shi-peng-tai-bai-zhou-jian
title: 太白晝見
titlePinyin: tai4 bai2 zhou4 jian4
titleSlug: tai-bai-zhou-jian
author: 王十朋
authorPinyin: wang2 shi2 peng2
authorSlug: wang-shi-peng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 煌煌太白生東方，追逐殘月生光芒。
- 太陽中天不肯藏，過午一點猶微茫。
- 太史占之此何祥，咸憂兵起人流亡。
- 金行用事多災傷，大風地震水旱蝗。
- 有一于此宜預防，雜然並見何以當。
- 臣言天意未可量，滔天赤地興堯湯，偃禾拔木悟成王。
- 宋景一言國乃昌，災異不作憂楚莊。
- 吾皇修德應彼蒼，去讒遠佞任忠良。
- 推誠納諫正紀綱，內修政事仍外攘。
- 誓雪國耻還封疆，强虜當弱吾當强。
- 天戒爲福非爲殃，願勿徒以虛文禳。

## 拼音

- huang2 huang2 tai4 bai2 sheng1 dong1 fang1 ， zhui1 zhu2 can2 yue4 sheng1 guang1 mang2 。
- tai4 yang2 zhong1 tian1 bu4 ken3 cang2 ， guo4 wu3 yi4 dian3 you2 wei1 mang2 。
- tai4 shi3 zhan4 zhi1 ci3 he2 xiang2 ， xian2 you1 bing1 qi3 ren2 liu2 wang2 。
- jin1 xing2 yong4 shi4 duo1 zai1 shang1 ， da4 feng1 di4 zhen4 shui3 han4 huang2 。
- you3 yi4 yu2 ci3 yi2 yu4 fang2 ， za2 ran2 bing4 jian4 he2 yi3 dang1 。
- chen2 yan2 tian1 yi4 wei4 ke3 liang2 ， tao1 tian1 chi4 di4 xing1 yao2 tang1 ， yan3 he2 ba2 mu4 wu4 cheng2 wang2 。
- song4 jing3 yi4 yan2 guo2 nai3 chang1 ， zai1 yi4 bu2 zuo4 you1 chu3 zhuang1 。
- wu2 huang2 xiu1 de2 ying1 bi3 cang1 ， qu4 chan2 yuan3 ning4 ren4 zhong1 liang2 。
- tui1 cheng2 na4 jian4 zheng4 ji4 gang1 ， nei4 xiu1 zheng4 shi4 reng2 wai4 rang3 。
- shi4 xue3 guo2 chi3 huan2 feng1 jiang1 ， qiang2 lu3 dang1 ruo4 wu2 dang1 qiang2 。
- tian1 jie4 wei2 fu2 fei1 wei2 yang1 ， yuan4 wu4 tu2 yi3 xu1 wen2 rang2 。

## 注释

## 译文

## 赏析
