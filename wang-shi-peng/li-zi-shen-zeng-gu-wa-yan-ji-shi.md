---
id: wang-shi-peng-li-zi-shen-zeng-gu-wa-yan-ji-shi
title: 李資深贈古瓦硯及詩
titlePinyin: li3 zi1 shen1 zeng4 gu3 wa3 yan4 ji2 shi1
titleSlug: li-zi-shen-zeng-gu-wa-yan-ji-shi
author: 王十朋
authorPinyin: wang2 shi2 peng2
authorSlug: wang-shi-peng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 世貴銅雀硯，常患僞亂真。
- 千金買渴雀，虛名何足珍。
- 李生心好古，身困道不貧。
- 得此佳陶泓，製由萬道人。
- 慇懃持贈我，器古詩清新。
- 置之窗几間，日與毛穎親。
- 未能草太玄，姑用注獲麟。
- 羅文及端紫，貴幸無比倫。
- 屈爾居蓬窗，與我同艱辛。
- 研磨媚權貴，揮染勞精神。
- 茲我所不敢，銘以書諸紳。

## 拼音

- shi4 gui4 tong2 que4 yan4 ， chang2 huan4 wei3 luan4 zhen1 。
- qian1 jin1 mai3 ke3 que4 ， xu1 ming2 he2 zu2 zhen1 。
- li3 sheng1 xin1 hao3 gu3 ， shen1 kun4 dao4 bu4 pin2 。
- de2 ci3 jia1 tao2 hong2 ， zhi4 you2 wan4 dao4 ren2 。
- yin1 qin2 chi2 zeng4 wo3 ， qi4 gu3 shi1 qing1 xin1 。
- zhi4 zhi1 chuang1 ji3 jian4 ， ri4 yu3 mao2 ying3 qin1 。
- wei4 neng2 cao3 tai4 xuan2 ， gu1 yong4 zhu4 huo4 lin2 。
- luo2 wen2 ji2 duan1 zi3 ， gui4 xing4 wu2 bi3 lun2 。
- qu1 er3 ju1 peng2 chuang1 ， yu3 wo3 tong2 jian1 xin1 。
- yan2 mo2 mei4 quan2 gui4 ， hui1 ran3 lao2 jing1 shen2 。
- zi1 wo3 suo3 bu4 gan3 ， ming2 yi3 shu1 zhu1 shen1 。

## 注释

## 译文

## 赏析
