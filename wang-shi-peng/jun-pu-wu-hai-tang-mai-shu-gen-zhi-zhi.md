---
id: wang-shi-peng-jun-pu-wu-hai-tang-mai-shu-gen-zhi-zhi
title: 郡圃無海棠買數根殖之
titlePinyin: jun4 pu3 wu2 hai3 tang2 mai3 shu4 gen1 zhi2 zhi1
titleSlug: jun-pu-wu-hai-tang-mai-shu-gen-zhi-zhi
author: 王十朋
authorPinyin: wang2 shi2 peng2
authorSlug: wang-shi-peng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 少陵詩史有遺闕，海棠名花輒湮沒。
- 孤芳千載逢蘇仙，竹籬一笑嫣然發。
- 我從蜀錦亭邊來，遥入蒼蒼烟雨窟。
- 綺霞曉抹神女肌，香醪春醉明妃骨。
- 鮮鮮絲蘂垂更嫋，點點燕脂勻未歇。
- 半含欲吐不勝情，沐露梳風睡明月。
- 爲開酒尊苦多病，欲挿一枝羞白髮。
- 照眼千株未觀蜀，回首十年深憶越。
- 何人好事呼名友，姚魏不容矜閥閲。
- 凝香有地胡不植，負郭無園何處謁。
- 不煩飛鵠銜子來，自買芳根带花掘。
- 明年高堂來燕子，想見繁紅映林樾。
- 栽花老守在何許，雁蕩山中采薇蕨。
- 憑誰爲問花消息，有夢遥驚山突兀。
- 自慙不是召伯棠，那得詩人歌勿伐。

## 拼音

- shao3 ling2 shi1 shi3 you3 yi2 que4 ， hai3 tang2 ming2 hua1 zhe2 yan1 mei2 。
- gu1 fang1 qian1 zai4 feng2 su1 xian1 ， zhu2 li2 yi2 xiao4 yan1 ran2 fa1 。
- wo3 cong2 shu3 jin3 ting2 bian1 lai2 ， yao2 ru4 cang1 cang1 yan1 yu3 ku1 。
- qi3 xia2 xiao3 mo3 shen2 nü3 ji1 ， xiang1 lao2 chun1 zui4 ming2 fei1 gu3 。
- xian1 xian1 si1 rui3 chui2 geng4 niao3 ， dian3 dian3 yan4 zhi1 yun2 wei4 xie1 。
- ban4 han2 yu4 tu3 bu2 sheng4 qing2 ， mu4 lu4 shu1 feng1 shui4 ming2 yue4 。
- wei2 kai1 jiu3 zun1 ku3 duo1 bing4 ， yu4 cha1 yi4 zhi1 xiu1 bai2 fa4 。
- zhao4 yan3 qian1 zhu1 wei4 guan1 shu3 ， hui2 shou3 shi2 nian2 shen1 yi4 yue4 。
- he2 ren2 hao3 shi4 hu1 ming2 you3 ， yao2 wei4 bu4 rong2 jin1 fa2 yue4 。
- ning2 xiang1 you3 di4 hu2 bu4 zhi2 ， fu4 guo1 wu2 yuan2 he2 chu3 ye4 。
- bu4 fan2 fei1 hu2 xian2 zi3 lai2 ， zi4 mai3 fang1 gen1 dai4 hua1 jue2 。
- ming2 nian2 gao1 tang2 lai2 yan4 zi0 ， xiang3 jian4 fan2 hong2 ying4 lin2 yue4 。
- zai1 hua1 lao3 shou3 zai4 he2 xu1 ， yan4 dang4 shan1 zhong1 cai3 wei1 jue2 。
- ping2 shui2 wei2 wen4 hua1 xiao1 xi0 ， you3 meng4 yao2 jing1 shan1 tu1 wu4 。
- zi4 can2 bu2 shi4 zhao4 bo2 tang2 ， na4 de2 shi1 ren2 ge1 wu4 fa2 。

## 注释

## 译文

## 赏析
