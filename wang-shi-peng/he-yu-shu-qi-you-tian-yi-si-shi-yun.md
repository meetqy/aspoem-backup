---
id: wang-shi-peng-he-yu-shu-qi-you-tian-yi-si-shi-yun
title: 和喻叔奇游天衣四十韵
titlePinyin: he2 yu4 shu1 qi2 you2 tian1 yi1 si4 shi2 yun4
titleSlug: he-yu-shu-qi-you-tian-yi-si-shi-yun
author: 王十朋
authorPinyin: wang2 shi2 peng2
authorSlug: wang-shi-peng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 稽山高入雲，鑑湖濶浮空。
- 禹秦有餘迹，晉宋多鉅公。
- 我來歲及周，夢寐懷清風。
- 茲欣天氣佳，扶桑欲瞳曨。
- 駕言天衣游，盍簪盡鴛鴻。
- 經夕戒行李，如期集仙宮。
- 聯騎出城南，行行指秦峯。
- 千巖競吐秀，眼界清無窮。
- 招提在何許，十里松陰濃。
- 林端忽鍾磬，與客爲先容。
- 群簪擁花界，雙佩鳴寒空。
- 試將比天台，大畧如思豐。
- 首讀邑浩碑，妙理開昏蒙。
- 細觀元白詩，丘壑羅胸中。
- 蕭壁尚堪面，梁薪幾經烘。
- 茲宮現有相，禪客談無同。
- 朝陽最嶄絕，白雲抹其胸。
- 杜鵑天下無，至今映山紅。
- 鷄僧始開山，道業聞清衷。
- 思舉照不起，高價傾江東。
- 袈裟縷黄金，宮女自針工。
- 昭明親抱送，禮意何太恭。
- 白馬忽渡江，臺城喪英雄。
- 國破遺衣在，丹青落塵容。
- 我輩皆書生，意氣飄如虹。
- 蠟屐共尋幽，寧求香火功。
- 載酒懷賀老，招隠思戴顒。
- 賦詩效吹臺，一飯敢不忠。
- 况我賢使君，德宇尤踈通。
- 楚醴餉百榼，白衣走山中。
- 嗟余何爲者，天資媿倥侗。
- 謬與酒中仙，偶同蕺山松。
- 同年妙詞章，况有山水供。
- 古詩如古琴，山高水溶溶。
- 背囊小奚奴，捧硯長鬚僮。
- 勝游與佳作，二美今具逢。
- 品題徧群英，波瀾及孤蹤。
- 掬水弄華句，比擬何凡庸。
- 茲會如蘭亭，同行類荀龍。
- 盛事在詩史，奚用呼畫工。

## 拼音

- ji1 shan1 gao1 ru4 yun2 ， jian4 hu2 kuo4 fu2 kong1 。
- yu3 qin2 you3 yu2 ji4 ， jin4 song4 duo1 ju4 gong1 。
- wo3 lai2 sui4 ji2 zhou1 ， meng4 mei4 huai2 qing1 feng1 。
- zi1 xin1 tian1 qi4 jia1 ， fu2 sang1 yu4 tong2 long2 。
- jia4 yan2 tian1 yi1 you2 ， he2 zan1 jin4 yuan1 hong2 。
- jing1 xi1 jie4 xing2 li0 ， ru2 qi1 ji2 xian1 gong1 。
- lian2 qi2 chu1 cheng2 nan2 ， hang2 hang2 zhi3 qin2 feng1 。
- qian1 yan2 jing4 tu3 xiu4 ， yan3 jie4 qing1 wu2 qiong2 。
- zhao1 ti2 zai4 he2 xu1 ， shi2 li3 song1 yin1 nong2 。
- lin2 duan1 hu1 zhong1 qing4 ， yu3 ke4 wei2 xian1 rong2 。
- qun2 zan1 yong1 hua1 jie4 ， shuang1 pei4 ming2 han2 kong1 。
- shi4 jiang1 bi3 tian1 tai2 ， da4 lüe4 ru2 si1 feng1 。
- shou3 du2 yi4 hao4 bei1 ， miao4 li3 kai1 hun1 meng2 。
- xi4 guan1 yuan2 bai2 shi1 ， qiu1 he4 luo2 xiong1 zhong1 。
- xiao1 bi4 shang4 kan1 mian4 ， liang2 xin1 ji1 jing1 hong1 。
- zi1 gong1 xian4 you3 xiang1 ， shan4 ke4 tan2 wu2 tong2 。
- chao2 yang2 zui4 zhan3 jue2 ， bai2 yun2 mo3 qi2 xiong1 。
- du4 jian1 tian1 xia4 wu2 ， zhi4 jin1 ying4 shan1 hong2 。
- ji1 seng1 shi3 kai1 shan1 ， dao4 ye4 wen2 qing1 zhong1 。
- si1 ju3 zhao4 bu4 qi3 ， gao1 jia4 qing1 jiang1 dong1 。
- jia1 sha1 lü3 huang2 jin1 ， gong1 nü3 zi4 zhen1 gong1 。
- zhao1 ming2 qin1 bao4 song4 ， li3 yi4 he2 tai4 gong1 。
- bai2 ma3 hu1 du4 jiang1 ， tai2 cheng2 sang1 ying1 xiong2 。
- guo2 po4 yi2 yi1 zai4 ， dan1 qing1 luo4 chen2 rong2 。
- wo3 bei4 jie1 shu1 sheng1 ， yi4 qi4 piao1 ru2 hong2 。
- la4 ji1 gong4 xun2 you1 ， ning2 qiu2 xiang1 huo3 gong1 。
- zai4 jiu3 huai2 he4 lao3 ， zhao1 yin3 si1 dai4 yong2 。
- fu4 shi1 xiao4 chui1 tai2 ， yi2 fan4 gan3 bu4 zhong1 。
- kuang4 wo3 xian2 shi3 jun1 ， de2 yu3 you2 shu1 tong1 。
- chu3 li3 xiang3 bai3 ke1 ， bai2 yi1 zou3 shan1 zhong1 。
- jie1 yu2 he2 wei2 zhe3 ， tian1 zi1 kui4 kong3 dong4 。
- miu4 yu3 jiu3 zhong1 xian1 ， ou3 tong2 ji2 shan1 song1 。
- tong2 nian2 miao4 ci2 zhang1 ， kuang4 you3 shan1 shui3 gong4 。
- gu3 shi1 ru2 gu3 qin2 ， shan1 gao1 shui3 rong2 rong2 。
- bei1 nang2 xiao3 xi1 nu2 ， peng3 yan4 chang2 xu1 tong2 。
- sheng4 you2 yu3 jia1 zuo4 ， er4 mei3 jin1 ju4 feng2 。
- pin3 ti2 bian4 qun2 ying1 ， bo1 lan2 ji2 gu1 zong1 。
- ju1 shui3 nong4 hua2 ju4 ， bi3 ni3 he2 fan2 yong1 。
- zi1 hui4 ru2 lan2 ting2 ， tong2 hang2 lei4 xun2 long2 。
- sheng4 shi4 zai4 shi1 shi3 ， xi1 yong4 hu1 hua4 gong1 。

## 注释

## 译文

## 赏析
