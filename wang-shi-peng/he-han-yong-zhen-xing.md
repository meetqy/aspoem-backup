---
id: wang-shi-peng-he-han-yong-zhen-xing
title: 和韓永貞行
titlePinyin: he2 han2 yong3 zhen1 xing2
titleSlug: he-han-yong-zhen-xing
author: 王十朋
authorPinyin: wang2 shi2 peng2
authorSlug: wang-shi-peng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 君不見天爲元和開號令，先遣憸人竊朝柄。
- 奉天難平閑虎貔，弈客待詔來京師。
- 口中班班談治道，貞觀開元何足爲。
- 黨與紛紛自標置，遠借伊周供佞媚。
- 望塵附火皆美官，怨脩睚眥曾不難。
- 梯媒爵位由貨賂，斥遂朝士因杯盤。
- 珣瑜卧第郢佑默，誰爲唐室回狂瀾。
- 朝攘利權未爲怪，莫奪兵柄尤可歎。
- 仙李蟠根未當艾，十葉神器那容干。
- 禁中大義知誰主，東宮受禪同三祖。
- 越兒涕泣吳兒悲，從此豺狼不生羽。
- 剛明天子位初登，翦除元惡流凶朋。
- 八州司馬才可稱，節已掃地誰復矜。
- 子厚年少躁飛騰，身陷醜黨罹熏蒸。
- 著文擬騷愁思凝，欲自辨白終莫曾。
- 王孫尸蟲託駡憎，色豈不媿明窗燈。
- 所記先友時良肱，忍使柳氏家聲崩。
- 吁嗟匪人何足憑，士勿妄進當戰兢。
- 退之鯁直憤不勝，詩篇史筆兩可徵，永貞覆轍宜痛懲。

## 拼音

- jun1 bu2 jian4 tian1 wei2 yuan2 he2 kai1 hao4 ling4 ， xian1 qian3 xian1 ren2 qie4 chao2 bing3 。
- feng4 tian1 nan2 ping2 xian2 hu3 pi2 ， yi4 ke4 dai4 zhao4 lai2 jing1 shi1 。
- kou3 zhong1 ban1 ban1 tan2 zhi4 dao4 ， zhen1 guan1 kai1 yuan2 he2 zu2 wei2 。
- dang3 yu3 fen1 fen1 zi4 biao1 zhi4 ， yuan3 jie4 yi1 zhou1 gong4 ning4 mei4 。
- wang4 chen2 fu4 huo3 jie1 mei3 guan1 ， yuan4 xiu1 ya2 zi4 ceng2 bu4 nan2 。
- ti1 mei2 jue2 wei4 you2 huo4 lu4 ， chi4 sui4 chao2 shi4 yin1 bei1 pan2 。
- xun2 yu2 wo4 di4 ying3 you4 mo4 ， shui2 wei2 tang2 shi4 hui2 kuang2 lan2 。
- chao2 rang3 li4 quan2 wei4 wei2 guai4 ， mo4 duo2 bing1 bing3 you2 ke3 tan4 。
- xian1 li3 pan2 gen1 wei4 dang1 ai4 ， shi2 ye4 shen2 qi4 na4 rong2 gan1 。
- jin4 zhong1 da4 yi4 zhi1 shui2 zhu3 ， dong1 gong1 shou4 shan4 tong2 san1 zu3 。
- yue4 er2 ti4 qi4 wu2 er2 bei1 ， cong2 ci3 chai2 lang2 bu4 sheng1 yu3 。
- gang1 ming2 tian1 zi3 wei4 chu1 deng1 ， jian3 chu2 yuan2 e4 liu2 xiong1 peng2 。
- ba1 zhou1 si1 ma3 cai2 ke3 cheng1 ， jie2 yi3 sao3 di4 shui2 fu4 jin1 。
- zi3 hou4 nian2 shao3 zao4 fei1 teng2 ， shen1 xian4 chou3 dang3 li2 xun1 zheng1 。
- zhu4 wen2 ni3 sao1 chou2 si1 ning2 ， yu4 zi4 bian4 bai2 zhong1 mo4 ceng2 。
- wang2 sun1 shi1 chong2 tuo1 ma4 zeng1 ， se4 qi3 bu2 kui4 ming2 chuang1 deng1 。
- suo3 ji4 xian1 you3 shi2 liang2 gong1 ， ren3 shi3 liu3 shi4 jia1 sheng1 beng1 。
- xu1 jie1 fei3 ren2 he2 zu2 ping2 ， shi4 wu4 wang4 jin4 dang1 zhan4 jing1 。
- tui4 zhi1 geng3 zhi2 fen4 bu2 sheng4 ， shi1 pian1 shi3 bi3 liang3 ke3 zhi3 ， yong3 zhen1 fu4 zhe2 yi2 tong4 cheng2 。

## 注释

## 译文

## 赏析
