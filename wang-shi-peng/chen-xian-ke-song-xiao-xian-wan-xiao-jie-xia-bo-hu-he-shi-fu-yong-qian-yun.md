---
id: wang-shi-peng-chen-xian-ke-song-xiao-xian-wan-xiao-jie-xia-bo-hu-he-shi-fu-yong-qian-yun
title: 陳獻可宋孝先萬孝傑夏伯虎和詩復用前韻
titlePinyin: chen2 xian4 ke3 song4 xiao4 xian1 wan4 xiao4 jie2 xia4 bo2 hu3 he2 shi1 fu4 yong4 qian2 yun4
titleSlug: chen-xian-ke-song-xiao-xian-wan-xiao-jie-xia-bo-hu-he-shi-fu-yong-qian-yun
author: 王十朋
authorPinyin: wang2 shi2 peng2
authorSlug: wang-shi-peng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 準擬重陽會詩酒，手種菊花凡數畝。
- 佳節相逢俱可人，一一篇章堪適口。
- 揚庭醖籍更清新，晉宋間人顔謝友。
- 舜卿詞源浩萬斛，下筆驚人風雨吼。
- 季梁蕭洒詩如人，飄然自是風騷手。
- 用之年少富文墨，日出珠璣不論斗。
- 誠叔思深希仲逸，齊驅未識誰先後。
- 老朽那能敵年少，胸中空洞嗟無有。
- 張我三軍得數子，造物遺予非不厚。
- 明年秋戰豈無人，雲夢定須吞八九。

## 拼音

- zhun3 ni3 zhong4 yang2 hui4 shi1 jiu3 ， shou3 zhong3 ju2 hua1 fan2 shu4 mu3 。
- jia1 jie2 xiang1 feng2 ju4 ke3 ren2 ， yi1 yi1 pian1 zhang1 kan1 shi4 kou3 。
- yang2 ting2 yun4 ji2 geng4 qing1 xin1 ， jin4 song4 jian4 ren2 yan2 xie4 you3 。
- shun4 qing1 ci2 yuan2 hao4 wan4 hu2 ， xia4 bi3 jing1 ren2 feng1 yu3 hou3 。
- ji4 liang2 xiao1 sa3 shi1 ru2 ren2 ， piao1 ran2 zi4 shi4 feng1 sao1 shou3 。
- yong4 zhi1 nian2 shao4 fu4 wen2 mo4 ， ri4 chu1 zhu1 ji1 bu2 lun4 dou4 。
- cheng2 shu1 si1 shen1 xi1 zhong4 yi4 ， qi2 qu1 wei4 shi2 shui2 xian1 hou4 。
- lao3 xiu3 na4 neng2 di2 nian2 shao4 ， xiong1 zhong1 kong1 dong4 jie1 wu2 you3 。
- zhang1 wo3 san1 jun1 de2 shu4 zi3 ， zao4 wu4 yi2 yu3 fei1 bu2 hou4 。
- ming2 nian2 qiu1 zhan4 qi3 wu2 ren2 ， yun2 meng4 ding4 xu1 tun1 ba1 jiu3 。

## 注释

## 译文

## 赏析
