---
id: wang-shi-peng-yong-xi-yu-yun-cheng-gong-shi-zhi
title: 用喜雨韻呈龔實之
titlePinyin: yong4 xi3 yu3 yun4 cheng2 gong1 shi2 zhi1
titleSlug: yong-xi-yu-yun-cheng-gong-shi-zhi
author: 王十朋
authorPinyin: wang2 shi2 peng2
authorSlug: wang-shi-peng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 請雨徧群望，擾擾衝塵埃。
- 際天麥浪空，刺水秧針摧。
- 已近尺五天，未動滿盈雷。
- 地欲赤晉國，年將饑魯哀。
- 寄牋叩天門，好音清夜回。
- 似傳上帝意，頗亦憐不才。
- 披衣起視月，在畢方徘徊。
- 忽聞蕭蕭聲，高洒熙熙臺。
- 雲陣潑墨暗，電光摇幟催。
- 燈前落簷花，欣銜少陵盃。
- 綠波滿四澤，花柳村村開。
- 知有一尺霖，來從傅巖隈。
- 不作天寶詞，淋零悲馬嵬。
- 定有元和詩，中銜諫書來。

## 拼音

- qing3 yu3 bian4 qun2 wang4 ， rao3 rao3 chong1 chen2 ai1 。
- ji4 tian1 mai4 lang4 kong1 ， ci4 shui3 yang1 zhen1 cui1 。
- yi3 jin4 chi3 wu3 tian1 ， wei4 dong4 man3 ying2 lei2 。
- di4 yu4 chi4 jin4 guo2 ， nian2 jiang1 ji1 lu3 ai1 。
- ji4 jian1 kou4 tian1 men2 ， hao3 yin1 qing1 ye4 hui2 。
- si4 chuan2 shang4 di4 yi4 ， po1 yi4 lian2 bu4 cai2 。
- pi1 yi1 qi3 shi4 yue4 ， zai4 bi4 fang1 pai2 huai2 。
- hu1 wen2 xiao1 xiao1 sheng1 ， gao1 sa3 xi1 xi1 tai2 。
- yun2 zhen4 po1 mo4 an4 ， dian4 guang1 yao2 zhi4 cui1 。
- deng1 qian2 luo4 yan2 hua1 ， xin1 xian2 shao3 ling2 bei1 。
- lü4 bo1 man3 si4 ze2 ， hua1 liu3 cun1 cun1 kai1 。
- zhi1 you3 yi4 chi3 lin2 ， lai2 cong2 fu4 yan2 wei1 。
- bu2 zuo4 tian1 bao3 ci2 ， lin2 ling2 bei1 ma3 wei2 。
- ding4 you3 yuan2 he2 shi1 ， zhong1 xian2 jian4 shu1 lai2 。

## 注释

## 译文

## 赏析
