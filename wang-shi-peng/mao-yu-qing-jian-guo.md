---
id: wang-shi-peng-mao-yu-qing-jian-guo
title: 毛虞卿見過
titlePinyin: mao2 yu2 qing1 jian4 guo4
titleSlug: mao-yu-qing-jian-guo
author: 王十朋
authorPinyin: wang2 shi2 peng2
authorSlug: wang-shi-peng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 故人訪吾廬，况是清和節。
- 高槐綠成陰，芳草碧未歇。
- 携手山間行，清興浩然發。
- 呼童具鷄黍，濁酒醅初潑。
- 貧居媿荒凉，野蔌草羅列。
- 盤實飣梅豆，蔬餐薦薇蕨。
- 主禮雖甚微，客色未嘗觖。
- 醉翁山水意，不爲壺觴設。
- 蟹眼煎新汲，雀舌烹春擷。
- 澆君文字腸，掉我清談舌。
- 人生會面難，歲月易飄忽。
- 君姑爲我留，怱怱莫言別。

## 拼音

- gu4 ren2 fang3 wu2 lu2 ， kuang4 shi4 qing1 he2 jie2 。
- gao1 huai2 lü4 cheng2 yin1 ， fang1 cao3 bi4 wei4 xie1 。
- xie2 shou3 shan1 jian4 xing2 ， qing1 xing1 hao4 ran2 fa1 。
- hu1 tong2 ju4 ji1 shu3 ， zhuo2 jiu3 pei1 chu1 po1 。
- pin2 ju1 kui4 huang1 liang2 ， ye3 su4 cao3 luo2 lie4 。
- pan2 shi2 ding4 mei2 dou4 ， shu1 can1 jian4 wei1 jue2 。
- zhu3 li3 sui1 shen4 wei1 ， ke4 se4 wei4 chang2 jue2 。
- zui4 weng1 shan1 shui3 yi4 ， bu4 wei2 hu2 shang1 she4 。
- xie4 yan3 jian1 xin1 ji2 ， que4 she2 peng1 chun1 xie2 。
- jiao1 jun1 wen2 zi4 chang2 ， diao4 wo3 qing1 tan2 she2 。
- ren2 sheng1 hui4 mian4 nan2 ， sui4 yue4 yi4 piao1 hu1 。
- jun1 gu1 wei2 wo3 liu2 ， cong1 cong1 mo4 yan2 bie2 。

## 注释

## 译文

## 赏析
