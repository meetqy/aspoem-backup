---
id: wang-shi-peng-hui-ji-san-xian-ci-shi-wu-xian-sheng-ci
title: 會稽三賢祠詩 吳先生祠
titlePinyin: hui4 ji1 san1 xian2 ci2 shi1   wu2 xian1 sheng0 ci2
titleSlug: hui-ji-san-xian-ci-shi-wu-xian-sheng-ci
author: 王十朋
authorPinyin: wang2 shi2 peng2
authorSlug: wang-shi-peng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 安定先生賢矣哉，一時高第俱英材。
- 詵然達者播廊廟，貧賤亦足光蓬萊。
- 會稽吳君更超絕，至今士子猶能說。
- 講堂鳴鼓規使君，可使清風聳朝烈。
- 求田問舍遺子孫，錢愚地僻何紛紛。
- 不惜池塘種芹藥，一段奇事前無聞。
- 君不見唐室蓬山稱賀老，乞得鑑湖歸去好。
- 却將儒服變流沙，更遣門闌亦歸道。
- 又不見晉朝名士高陽公，才名上下王謝中。
- 乃心欲出三界外，山陰宅化瞿曇宮。
- 先生識見高流俗，不作二公緣禍福。
- 寄語多才鄭廣文，乞與毫端記高躅。

## 拼音

- an1 ding4 xian1 sheng0 xian2 yi3 zai1 ， yi4 shi2 gao1 di4 ju4 ying1 cai2 。
- shen1 ran2 da2 zhe3 bo1 lang2 miao4 ， pin2 jian4 yi4 zu2 guang1 peng2 lai2 。
- hui4 ji1 wu2 jun1 geng4 chao1 jue2 ， zhi4 jin1 shi4 zi3 you2 neng2 shuo1 。
- jiang3 tang2 ming2 gu3 gui1 shi3 jun1 ， ke3 shi3 qing1 feng1 song3 chao2 lie4 。
- qiu2 tian2 wen4 she4 yi2 zi3 sun1 ， qian2 yu2 di4 pi4 he2 fen1 fen1 。
- bu4 xi1 chi2 tang2 zhong3 qin2 yao4 ， yi2 duan4 qi2 shi4 qian2 wu2 wen2 。
- jun1 bu2 jian4 tang2 shi4 peng2 shan1 cheng1 he4 lao3 ， qi3 de2 jian4 hu2 gui1 qu4 hao3 。
- que4 jiang1 ru2 fu2 bian4 liu2 sha1 ， geng4 qian3 men2 lan2 yi4 gui1 dao4 。
- you4 bu2 jian4 jin4 chao2 ming2 shi4 gao1 yang2 gong1 ， cai2 ming2 shang4 xia4 wang2 xie4 zhong1 。
- nai3 xin1 yu4 chu1 san1 jie4 wai4 ， shan1 yin1 zhai2 hua4 qu2 tan2 gong1 。
- xian1 sheng0 shi2 jian4 gao1 liu2 su2 ， bu2 zuo4 er4 gong1 yuan2 huo4 fu2 。
- ji4 yu3 duo1 cai2 zheng4 guang3 wen2 ， qi3 yu3 hao2 duan1 ji4 gao1 zhu2 。

## 注释

## 译文

## 赏析
