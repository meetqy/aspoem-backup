---
id: wang-shi-peng-zuo-yuan-ji-yi
title: 左原紀異
titlePinyin: zuo3 yuan2 ji4 yi4
titleSlug: zuo-yuan-ji-yi
author: 王十朋
authorPinyin: wang2 shi2 peng2
authorSlug: wang-shi-peng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 君不見溫公年方髫齔時，奮然擊甕活小兒。
- 至今遺事在圖畫，活人手段良可奇。
- 又不見耿恭昔年困疏勒，孤城鑿井踰千尺。
- 整衣一拜精誠通，俄頃枯泉飛爲液。
- 樂清有地名左原，地幽井古知幾年。
- 一朝陷溺誰氏子，萬石壓腦沉黄泉。
- 路隔幽冥生望絕，三宿沉魂豈能活。
- 鬼神莫救功莫施，天遣仁人爲之出。
- 彩棒來臨驅五丁，抉石求屍俄有聲。
- 頭顱半露語未辯，人疑鬼物相視驚。
- 拯溺辛勤功未果，土圮石欹紛欲墮。
- 爭言陷者不復生，救者徒遭頹壓禍。
- 梅仙惻然臨井旁，焚香再拜祈彼蒼。
- 散金募衆蹈死救，手植板幹加隄防。
- 土石相銜危不倒，韲粉餘生僅能保。
- 須臾奪命鬼窟中，萬口讙呼喜填道。
- 翕然輿論咸奇公，異事行將達帝聰。
- 感物誠居耿恭上，活人手與溫公同。
- 况公才學俱超絕，吏隠那能久淹屈。
- 使君前日飛鶚章，蒞事詳明己廉潔。
- 鯫生桑梓居此間，具書目見非妄傳。
- 太史採詩儻見取，願付銀筆書青編。
- 將見大書特書屢書不止此，史筆芬香此其始。

## 拼音

- jun1 bu2 jian4 wen1 gong1 nian2 fang1 tiao2 chen4 shi2 ， fen4 ran2 ji1 weng4 huo2 xiao3 er2 。
- zhi4 jin1 yi2 shi4 zai4 tu2 hua4 ， huo2 ren2 shou3 duan4 liang2 ke3 qi2 。
- you4 bu2 jian4 geng3 gong1 xi1 nian2 kun4 shu1 le4 ， gu1 cheng2 zao2 jing3 yu2 qian1 chi3 。
- zheng3 yi1 yi2 bai4 jing1 cheng2 tong1 ， e2 qing3 ku1 quan2 fei1 wei2 ye4 。
- le4 qing1 you3 di4 ming2 zuo3 yuan2 ， di4 you1 jing3 gu3 zhi1 ji1 nian2 。
- yi4 zhao1 xian4 ni4 shui2 shi4 zi3 ， wan4 shi2 ya1 nao3 chen2 huang2 quan2 。
- lu4 ge2 you1 ming2 sheng1 wang4 jue2 ， san1 su4 chen2 hun2 qi3 neng2 huo2 。
- gui3 shen2 mo4 jiu4 gong1 mo4 shi1 ， tian1 qian3 ren2 ren2 wei2 zhi1 chu1 。
- cai3 bang4 lai2 lin2 qu1 wu3 ding1 ， jue2 shi2 qiu2 shi1 e2 you3 sheng1 。
- tou2 lu2 ban4 lu4 yu3 wei4 bian4 ， ren2 yi2 gui3 wu4 xiang1 shi4 jing1 。
- zheng3 ni4 xin1 qin2 gong1 wei4 guo3 ， tu3 pi3 shi2 qi1 fen1 yu4 duo4 。
- zheng1 yan2 xian4 zhe3 bu2 fu4 sheng1 ， jiu4 zhe3 tu2 zao1 tui2 ya1 huo4 。
- mei2 xian1 ce4 ran2 lin2 jing3 pang2 ， fen2 xiang1 zai4 bai4 qi2 bi3 cang1 。
- san4 jin1 mu4 zhong4 dao3 si3 jiu4 ， shou3 zhi2 ban3 gan4 jia1 di1 fang2 。
- tu3 shi2 xiang1 xian2 wei1 bu4 dao3 ， ji1 fen3 yu2 sheng1 jin3 neng2 bao3 。
- xu1 yu2 duo2 ming4 gui3 ku1 zhong1 ， wan4 kou3 huan1 hu1 xi3 tian2 dao4 。
- xi1 ran2 yu2 lun4 xian2 qi2 gong1 ， yi4 shi4 xing2 jiang1 da2 di4 cong1 。
- gan3 wu4 cheng2 ju1 geng3 gong1 shang4 ， huo2 ren2 shou3 yu3 wen1 gong1 tong2 。
- kuang4 gong1 cai2 xue2 ju4 chao1 jue2 ， li4 yin3 na4 neng2 jiu3 yan1 qu1 。
- shi3 jun1 qian2 ri4 fei1 e4 zhang1 ， li4 shi4 xiang2 ming2 ji3 lian2 jie2 。
- zou1 sheng1 sang1 zi3 ju1 ci3 jian4 ， ju4 shu1 mu4 jian4 fei1 wang4 chuan2 。
- tai4 shi3 cai3 shi1 tang3 jian4 qu3 ， yuan4 fu4 yin2 bi3 shu1 qing1 bian1 。
- jiang1 jian4 da4 shu1 te4 shu1 lü3 shu1 bu4 zhi3 ci3 ， shi3 bi3 fen1 xiang1 ci3 qi2 shi3 。

## 注释

## 译文

## 赏析
