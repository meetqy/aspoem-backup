---
id: wang-shi-peng-du-sun-zi-shang-jiu-suo-ji-shu
title: 讀孫子尚舊所寄書
titlePinyin: du2 sun1 zi3 shang4 jiu4 suo3 ji4 shu1
titleSlug: du-sun-zi-shang-jiu-suo-ji-shu
author: 王十朋
authorPinyin: wang2 shi2 peng2
authorSlug: wang-shi-peng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 故人之書不易得，片紙隻字皆可惜。
- 收拾永爲巾笥藏，縱得千金不願易。
- 開緘展轉時一讀，讀未能終淚橫臆。
- 之人門地盛衣冠，萬里家居帝王宅。
- 干戈繚繞飄吾鄉，傾蓋論交似疇昔。
- 我年初冠君猶少，握手游從忝聯璧。
- 金溪風月供醉吟，君唱我酬常即席。
- 君詩句句清且新，高壓曹劉倒元白。
- 我才短淺何足論，彊伴寧容小生敵。
- 追風駿足橫海鱗，暫困鹽車與汙澤。
- 掉頭一去不可尋，南北茫茫烟水隔。
- 往年雁字時復傳，近日詩筒杳難覓。
- 眼中不見故人面，紙上空懷故人迹。
- 人生會合能幾回，一別八年同瞬息。
- 我去無由君不來，尊酒相逢更何夕。

## 拼音

- gu4 ren2 zhi1 shu1 bu2 yi4 de2 ， pian4 zhi3 zhi1 zi4 jie1 ke3 xi1 。
- shou1 shi0 yong3 wei2 jin1 si4 cang2 ， zong4 de2 qian1 jin1 bu2 yuan4 yi4 。
- kai1 jian1 zhan3 zhuan3 shi2 yi4 du2 ， du2 wei4 neng2 zhong1 lei4 heng2 yi4 。
- zhi1 ren2 men2 di4 sheng4 yi1 guan1 ， wan4 li3 jia1 ju1 di4 wang2 zhai2 。
- gan1 ge1 liao2 rao4 piao1 wu2 xiang1 ， qing1 gai4 lun4 jiao1 si4 chou2 xi1 。
- wo3 nian2 chu1 guan1 jun1 you2 shao3 ， wo4 shou3 you2 cong2 tian3 lian2 bi4 。
- jin1 xi1 feng1 yue4 gong4 zui4 yin2 ， jun1 chang4 wo3 chou2 chang2 ji2 xi2 。
- jun1 shi1 ju4 ju4 qing1 qie3 xin1 ， gao1 ya1 cao2 liu2 dao3 yuan2 bai2 。
- wo3 cai2 duan3 qian3 he2 zu2 lun4 ， qiang2 ban4 ning2 rong2 xiao3 sheng1 di2 。
- zhui1 feng1 jun4 zu2 heng2 hai3 lin2 ， zan4 kun4 yan2 ju1 yu3 wu1 ze2 。
- diao4 tou2 yi2 qu4 bu4 ke3 xun2 ， nan2 bei3 mang2 mang2 yan1 shui3 ge2 。
- wang3 nian2 yan4 zi4 shi2 fu4 chuan2 ， jin4 ri4 shi1 tong3 yao3 nan2 mi4 。
- yan3 zhong1 bu2 jian4 gu4 ren2 mian4 ， zhi3 shang4 kong1 huai2 gu4 ren2 ji4 。
- ren2 sheng1 hui4 he2 neng2 ji1 hui2 ， yi4 bie2 ba1 nian2 tong2 shun4 xi1 。
- wo3 qu4 wu2 you2 jun1 bu4 lai2 ， zun1 jiu3 xiang1 feng2 geng4 he2 xi1 。

## 注释

## 译文

## 赏析
