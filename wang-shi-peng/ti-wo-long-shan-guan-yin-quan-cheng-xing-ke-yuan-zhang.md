---
id: wang-shi-peng-ti-wo-long-shan-guan-yin-quan-cheng-xing-ke-yuan-zhang
title: 題卧龍山觀音泉呈行可元章
titlePinyin: ti2 wo4 long2 shan1 guan1 yin1 quan2 cheng2 xing2 ke3 yuan2 zhang1
titleSlug: ti-wo-long-shan-guan-yin-quan-cheng-xing-ke-yuan-zhang
author: 王十朋
authorPinyin: wang2 shi2 peng2
authorSlug: wang-shi-peng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 去歲游廬山，社中觀白蓮。
- 不飲遠公酒，聊酌聰明泉。
- 肩輿過武昌，乘興西山巔。
- 巖乳飲菩薩，詩篇誦蘇仙。
- 夔州苦無井，癭俗殊可憐。
- 竹筩喉不乾，可浣不可煎。
- 日汲卧龍水，屢頼擔夫肩。
- 所取都幾斛，深慚未投錢。
- 前日招提游，入耳聲涓涓。
- 泓澄可照膽，草木皆光妍。
- 却疑南陽人，蟠蟄清泠淵。
- 慘淡會風雲，滂沱霖普天。
- 源如少陵詞，清入光芒篇。
- 餘波漲瞿唐，洶湧吞百川。
- 何人著水經，漏此不及編。
- 道人出新茗，林間手新研。
- 共以夷齊心，來結觀音緣。
- 至今清夜夢，猶到幽亭邊。
- 交游况離索，回首成悽然。
- 何時鹿呦呦，重訪山中禪。

## 拼音

- qu4 sui4 you2 lu2 shan1 ， she4 zhong1 guan1 bai2 lian2 。
- bu4 yin3 yuan3 gong1 jiu3 ， liao2 zhuo2 cong1 ming2 quan2 。
- jian1 yu2 guo4 wu3 chang1 ， cheng2 xing1 xi1 shan1 dian1 。
- yan2 ru3 yin3 pu2 sa4 ， shi1 pian1 song4 su1 xian1 。
- kui2 zhou1 ku3 wu2 jing3 ， ying3 su2 shu1 ke3 lian2 。
- zhu2 tong3 hou2 bu4 qian2 ， ke3 huan4 bu4 ke3 jian1 。
- ri4 ji2 wo4 long2 shui3 ， lü3 lai4 dan1 fu1 jian1 。
- suo3 qu3 dou1 ji1 hu2 ， shen1 can2 wei4 tou2 qian2 。
- qian2 ri4 zhao1 ti2 you2 ， ru4 er3 sheng1 juan1 juan1 。
- hong2 cheng2 ke3 zhao4 dan3 ， cao3 mu4 jie1 guang1 yan2 。
- que4 yi2 nan2 yang2 ren2 ， pan2 zhe2 qing1 ling2 yuan1 。
- can3 dan4 hui4 feng1 yun2 ， pang1 tuo2 lin2 pu3 tian1 。
- yuan2 ru2 shao3 ling2 ci2 ， qing1 ru4 guang1 mang2 pian1 。
- yu2 bo1 zhang3 qu2 tang2 ， xiong1 yong3 tun1 bai3 chuan1 。
- he2 ren2 zhu4 shui3 jing1 ， lou4 ci3 bu4 ji2 bian1 。
- dao4 ren2 chu1 xin1 ming2 ， lin2 jian4 shou3 xin1 yan2 。
- gong4 yi3 yi2 qi2 xin1 ， lai2 jie2 guan1 yin1 yuan2 。
- zhi4 jin1 qing1 ye4 meng4 ， you2 dao4 you1 ting2 bian1 。
- jiao1 you2 kuang4 li2 suo3 ， hui2 shou3 cheng2 qi1 ran2 。
- he2 shi2 lu4 you1 you1 ， zhong4 fang3 shan1 zhong1 shan4 。

## 注释

## 译文

## 赏析
