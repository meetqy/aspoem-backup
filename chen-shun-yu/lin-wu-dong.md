---
id: chen-shun-yu-lin-wu-dong
title: 林屋洞
titlePinyin: lin2 wu1 dong4
titleSlug: lin-wu-dong
author: 陳舜俞
authorPinyin: chen2 shun4 yu2
authorSlug: chen-shun-yu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 洞天三十六，第九曰林屋。
- 神仙固難名，瓌怪存記錄。
- 曠歲懷尋賞，茲辰幸臨矚。
- 馳神在真游，豈復惴深谷。
- 解襪納芒履，燃松命光燭。
- 初行已傴僂，漸入但匍匐。
- 顧瞻避衝磕，渾淖沒手足。
- 如此百餘步，始可立寓目。
- 或垂若鐘簴，或植若旌纛。
- 有如案而平，有類几而曲。
- 鎸刻非人工，晶瑩粲黄玉。
- 遥知竅穴外，定有金庭籙。
- 凡肌不可往，叩擊安敢黷。
- 鸞鳳無消息，但見白蝙蝠。
- 却還望微明，既出猶喘促。
- 沾衣憐石髓，孰悔泥塗辱。
- 庶幾達微慕，養生相吾福。

## 拼音

- dong4 tian1 san1 shi2 liu4 ， di4 jiu3 yue1 lin2 wu1 。
- shen2 xian1 gu4 nan2 ming2 ， gui1 guai4 cun2 ji4 lu4 。
- kuang4 sui4 huai2 xun2 shang3 ， zi1 chen2 xing4 lin2 zhu3 。
- chi2 shen2 zai4 zhen1 you2 ， qi3 fu4 zhui4 shen1 gu3 。
- jie3 wa4 na4 mang2 lü3 ， ran2 song1 ming4 guang1 zhu2 。
- chu1 xing2 yi3 yu3 lü3 ， jian4 ru4 dan4 pu2 fu2 。
- gu4 zhan1 bi4 chong1 ke1 ， hun2 nao4 mei2 shou3 zu2 。
- ru2 ci3 bai3 yu2 bu4 ， shi3 ke3 li4 yu4 mu4 。
- huo4 chui2 ruo4 zhong1 ju4 ， huo4 zhi2 ruo4 jing1 dao4 。
- you3 ru2 an4 er2 ping2 ， you3 lei4 ji3 er2 qu3 。
- juan1 ke4 fei1 ren2 gong1 ， jing1 ying2 can4 huang2 yu4 。
- yao2 zhi1 qiao4 xue2 wai4 ， ding4 you3 jin1 ting2 lu4 。
- fan2 ji1 bu4 ke3 wang3 ， kou4 ji1 an1 gan3 du2 。
- luan2 feng4 wu2 xiao1 xi0 ， dan4 jian4 bai2 bian1 fu2 。
- que4 huan2 wang4 wei1 ming2 ， ji4 chu1 you2 chuan3 cu4 。
- zhan1 yi1 lian2 shi2 sui3 ， shu2 hui3 ni2 tu2 ru3 。
- shu4 ji1 da2 wei1 mu4 ， yang3 sheng1 xiang4 wu2 fu2 。

## 注释

## 译文

## 赏析
