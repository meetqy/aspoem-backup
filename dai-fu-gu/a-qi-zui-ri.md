---
id: dai-fu-gu-a-qi-zui-ri
title: 阿奇晬日
titlePinyin: a1 qi2 zui4 ri4
titleSlug: a-qi-zui-ri
author: 戴復古
authorPinyin: dai4 fu4 gu3
authorSlug: dai-fu-gu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 窮居少生涯，養子如種穀。
- 寸苗方在手，想像秋禾熟。
- 吾兒天所惠，骨相頗豐碩。
- 娟娟懷抱中，一歲至週日。
- 願汝無災害，長大庶可必。
- 十歲聰明開，二十蚤奮發。
- 胸蟠三萬卷，手握五色筆。
- 策勳文字場，致君以儒術。
- 不然學孫吳，縱橫萬人敵。
- 爲國取中原，闢地玄冥北。
- 他年汝成就，料我頭已白。
- 光華照老眼，甘旨不可缺。
- 爲子必純孝，爲人必正直。
- 以我期望心，一日必一祝。
- 勿爲癡小兒，茫然無所識。
- 胎教尚有聞，斯言豈無益。

## 拼音

- qiong2 ju1 shao3 sheng1 ya2 ， yang3 zi3 ru2 zhong3 gu3 。
- cun4 miao2 fang1 zai4 shou3 ， xiang3 xiang4 qiu1 he2 shu2 。
- wu2 er2 tian1 suo3 hui4 ， gu3 xiang4 po1 feng1 shuo4 。
- juan1 juan1 huai2 bao4 zhong1 ， yi2 sui4 zhi4 zhou1 ri4 。
- yuan4 ru3 wu2 zai1 hai4 ， chang2 da4 shu4 ke3 bi4 。
- shi2 sui4 cong1 ming2 kai1 ， er4 shi2 zao3 fen4 fa1 。
- xiong1 pan2 san1 wan4 juan4 ， shou3 wo4 wu3 se4 bi3 。
- ce4 xun1 wen2 zi4 chang3 ， zhi4 jun1 yi3 ru2 shu4 。
- bu4 ran2 xue2 sun1 wu2 ， zong4 heng2 wan4 ren2 di2 。
- wei2 guo2 qu3 zhong1 yuan2 ， pi4 di4 xuan2 ming2 bei3 。
- ta1 nian2 ru3 cheng2 jiu4 ， liao4 wo3 tou2 yi3 bai2 。
- guang1 hua2 zhao4 lao3 yan3 ， gan1 zhi3 bu4 ke3 que1 。
- wei2 zi3 bi4 chun2 xiao4 ， wei2 ren2 bi4 zheng4 zhi2 。
- yi3 wo3 qi1 wang4 xin1 ， yi2 ri4 bi4 yi2 zhu4 。
- wu4 wei2 chi1 xiao3 er2 ， mang2 ran2 wu2 suo3 shi2 。
- tai1 jiao4 shang4 you3 wen2 ， si1 yan2 qi3 wu2 yi4 。

## 注释

## 译文

## 赏析
