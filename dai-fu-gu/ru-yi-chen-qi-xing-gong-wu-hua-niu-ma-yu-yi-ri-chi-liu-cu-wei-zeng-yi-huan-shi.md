---
id: dai-fu-gu-ru-yi-chen-qi-xing-gong-wu-hua-niu-ma-yu-yi-ri-chi-liu-cu-wei-zeng-yi-huan-shi
title: 儒衣陳其姓工於畫牛馬魚一日持六簇爲贈以換詩
titlePinyin: ru2 yi1 chen2 qi2 xing4 gong1 wu1 hua4 niu2 ma3 yu2 yi2 ri4 chi2 liu4 cu4 wei2 zeng4 yi3 huan4 shi1
titleSlug: ru-yi-chen-qi-xing-gong-wu-hua-niu-ma-yu-yi-ri-chi-liu-cu-wei-zeng-yi-huan-shi
author: 戴復古
authorPinyin: dai4 fu4 gu3
authorSlug: dai-fu-gu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 生絹六幅淡墨圖，伊人筆端有造化。
- 驊騮汗血捉電光，牯牸倦耕眠草下。
- 陂塘漠漠烟雨後，出水群魚戲瀟洒。
- 細看物物有生意，不比尋常能畫者。
- 請君就此三景中，揮毫添我作漁翁。
- 岸頭孤石持竿坐，白鷺同居蒲葦叢。
- 有時尋詩出游衍，款段徐行山路遠。
- 奚奴逐後背錦囊，木杪斜陽鴉噪晚。
- 有時簑笠過田間，農婦農夫相往還。
- 手放鉏犂吹短笛，日暮青郊黄犢閑。
- 王孫貴人不識此，此是吾儂佳絕處。
- 掛君圖畫讀吾詩，令人懶踏長安路。

## 拼音

- sheng1 juan4 liu4 fu2 dan4 mo4 tu2 ， yi1 ren2 bi3 duan1 you3 zao4 hua4 。
- hua2 liu2 han4 xue4 zhuo1 dian4 guang1 ， gu3 zi4 juan4 geng1 mian2 cao3 xia4 。
- bei1 tang2 mo4 mo4 yan1 yu3 hou4 ， chu1 shui3 qun2 yu2 xi4 xiao1 sa3 。
- xi4 kan4 wu4 wu4 you3 sheng1 yi4 ， bu4 bi3 xun2 chang2 neng2 hua4 zhe3 。
- qing3 jun1 jiu4 ci3 san1 jing3 zhong1 ， hui1 hao2 tian1 wo3 zuo4 yu2 weng1 。
- an4 tou2 gu1 shi2 chi2 gan1 zuo4 ， bai2 lu4 tong2 ju1 pu2 wei3 cong2 。
- you3 shi2 xun2 shi1 chu1 you2 yan3 ， kuan3 duan4 xu2 hang2 shan1 lu4 yuan3 。
- xi1 nu2 zhu2 hou4 bei4 jin3 nang2 ， mu4 miao3 xie2 yang2 ya1 zao4 wan3 。
- you3 shi2 suo1 li4 guo4 tian2 jian4 ， nong2 fu4 nong2 fu1 xiang1 wang3 huan2 。
- shou3 fang4 chu2 li2 chui1 duan3 di2 ， ri4 mu4 qing1 jiao1 huang2 du2 xian2 。
- wang2 sun1 gui4 ren2 bu4 shi2 ci3 ， ci3 shi4 wu2 nong2 jia1 jue2 chu3 。
- gua4 jun1 tu2 hua4 du2 wu2 shi1 ， ling4 ren2 lan3 ta4 chang2 an1 lu4 。

## 注释

## 译文

## 赏析
