---
id: dai-fu-gu-ling-bi-shi-ge-wei-fang-yan-wang-shi-lang-zuo
title: 靈壁石歌爲方巖王侍郎作
titlePinyin: ling2 bi4 shi2 ge1 wei2 fang1 yan2 wang2 shi4 lang2 zuo4
titleSlug: ling-bi-shi-ge-wei-fang-yan-wang-shi-lang-zuo
author: 戴復古
authorPinyin: dai4 fu4 gu3
authorSlug: dai-fu-gu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 靈壁一峰天下奇，體勢雄偉身巍巍，巨靈怒拗天柱擲。
- 平地蒼龍驤首尾，兩片黑雲腰夾之。
- 聲如青銅色碧玉，秀潤四時嵐翠濕。
- 乾坤所寶落世間，鬼神上訴天公泣。
- 謂有非常人，致此非常物。
- 可磨斫賊劍，可倚擊姦笏。
- 可祝不老年，可比至剛德。
- 自從突兀在眼前，溪山日夜生顔色。
- 君不見杭州風流白使君，雅愛天竺雙雲根。
- 又不見奇章公家太湖碧，高下品題分甲乙。
- 二公名與石不磨，今到方巖有靈壁。
- 我來欲作靈壁歌，擊石一唱三摩挲。
- 秋風蕭蕭淮水波，中分南北橫干戈。
- 胡塵埋沒漢山河，泗濱靈壁今如何。
- 安得此石來巖阿，鬰然盤礴中原氣，對此令人感慨多。

## 拼音

- ling2 bi4 yi4 feng1 tian1 xia4 qi2 ， ti3 shi4 xiong2 wei3 shen1 wei1 wei1 ， ju4 ling2 nu4 ao4 tian1 zhu4 zhi4 。
- ping2 di4 cang1 long2 xiang1 shou3 wei3 ， liang3 pian4 hei1 yun2 yao1 jia1 zhi1 。
- sheng1 ru2 qing1 tong2 se4 bi4 yu4 ， xiu4 run4 si4 shi2 lan2 cui4 shi1 。
- qian2 kun1 suo3 bao3 luo4 shi4 jian4 ， gui3 shen2 shang4 su4 tian1 gong1 qi4 。
- wei4 you3 fei1 chang2 ren2 ， zhi4 ci3 fei1 chang2 wu4 。
- ke3 mo2 zhuo2 zei2 jian4 ， ke3 yi3 ji1 jian1 hu4 。
- ke3 zhu4 bu4 lao3 nian2 ， ke3 bi3 zhi4 gang1 de2 。
- zi4 cong2 tu1 wu4 zai4 yan3 qian2 ， xi1 shan1 ri4 ye4 sheng1 yan2 se4 。
- jun1 bu2 jian4 hang2 zhou1 feng1 liu2 bai2 shi3 jun1 ， ya3 ai4 tian1 zhu2 shuang1 yun2 gen1 。
- you4 bu2 jian4 qi2 zhang1 gong1 jia0 tai4 hu2 bi4 ， gao1 xia4 pin3 ti2 fen1 jia3 yi3 。
- er4 gong1 ming2 yu3 shi2 bu4 mo2 ， jin1 dao4 fang1 yan2 you3 ling2 bi4 。
- wo3 lai2 yu4 zuo4 ling2 bi4 ge1 ， ji1 shi2 yi2 chang4 san1 mo2 suo1 。
- qiu1 feng1 xiao1 xiao1 huai2 shui3 bo1 ， zhong1 fen1 nan2 bei3 heng2 gan1 ge1 。
- hu2 chen2 mai2 mei2 han4 shan1 he2 ， si4 bin1 ling2 bi4 jin1 ru2 he2 。
- an1 de2 ci3 shi2 lai2 yan2 a1 ， yu4 ran2 pan2 bo2 zhong1 yuan2 qi4 ， dui4 ci3 ling4 ren2 gan3 kai3 duo1 。

## 注释

## 译文

## 赏析
