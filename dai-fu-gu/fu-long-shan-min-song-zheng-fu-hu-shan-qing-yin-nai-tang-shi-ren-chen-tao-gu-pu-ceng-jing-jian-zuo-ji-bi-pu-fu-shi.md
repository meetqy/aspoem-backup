---
id: dai-fu-gu-fu-long-shan-min-song-zheng-fu-hu-shan-qing-yin-nai-tang-shi-ren-chen-tao-gu-pu-ceng-jing-jian-zuo-ji-bi-pu-fu-shi
title: 伏龍山民宋正甫湖山清隠迺唐詩人陳陶故圃曾景建作記俾僕賦詩
titlePinyin: fu2 long2 shan1 min2 song4 zheng4 fu3 hu2 shan1 qing1 yin3 nai3 tang2 shi1 ren2 chen2 tao2 gu4 pu3 ceng2 jing3 jian4 zuo4 ji4 bi3 pu2 fu4 shi1
titleSlug: fu-long-shan-min-song-zheng-fu-hu-shan-qing-yin-nai-tang-shi-ren-chen-tao-gu-pu-ceng-jing-jian-zuo-ji-bi-pu-fu-shi
author: 戴復古
authorPinyin: dai4 fu4 gu3
authorSlug: dai-fu-gu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 故人昔住金華峰，面带雙溪秋水容。
- 故人今住伏龍山，陳陶故圃茅三間。
- 千載清風徐孺子，門前共此一湖水。
- 百花洲上萬垂楊，白鷗群裏歌滄浪。
- 故人心事孺子高，故人詩句今陳陶。
- 短衣飯牛不逢堯，何如繡鞍上著錦宮袍。
- 瓦盆對客酌松醪，何如紫霞觴泛碧葡萄。
- 豆萁然火度寒宵，何如玉堂夜照金蓮膏。
- 吟成禿筆寫芭蕉，何如沉香亭北醉揮毫。
- 再三問君君不對，目送飛鴻楚天外。
- 細讀山中招隠篇，超然意與烟霞會。
- 照影湖邊雙鬢皓，此計知之悔不早。
- 三椽可辦願卜隣，荷鍤相隨種瑶草。

## 拼音

- gu4 ren2 xi1 zhu4 jin1 hua2 feng1 ， mian4 dai4 shuang1 xi1 qiu1 shui3 rong2 。
- gu4 ren2 jin1 zhu4 fu2 long2 shan1 ， chen2 tao2 gu4 pu3 mao2 san1 jian4 。
- qian1 zai4 qing1 feng1 xu2 ru2 zi3 ， men2 qian2 gong4 ci3 yi4 hu2 shui3 。
- bai3 hua1 zhou1 shang4 wan4 chui2 yang2 ， bai2 ou1 qun2 li3 ge1 cang1 lang4 。
- gu4 ren2 xin1 shi4 ru2 zi3 gao1 ， gu4 ren2 shi1 ju4 jin1 chen2 tao2 。
- duan3 yi1 fan4 niu2 bu4 feng2 yao2 ， he2 ru2 xiu4 an1 shang4 zhu4 jin3 gong1 pao2 。
- wa3 pen2 dui4 ke4 zhuo2 song1 lao2 ， he2 ru2 zi3 xia2 shang1 fan4 bi4 pu2 tao0 。
- dou4 qi2 ran2 huo3 du4 han2 xiao1 ， he2 ru2 yu4 tang2 ye4 zhao4 jin1 lian2 gao1 。
- yin2 cheng2 tu1 bi3 xie3 ba1 jiao1 ， he2 ru2 chen2 xiang1 ting2 bei3 zui4 hui1 hao2 。
- zai4 san1 wen4 jun1 jun1 bu2 dui4 ， mu4 song4 fei1 hong2 chu3 tian1 wai4 。
- xi4 du2 shan1 zhong1 zhao1 yin3 pian1 ， chao1 ran2 yi4 yu3 yan1 xia2 hui4 。
- zhao4 ying3 hu2 bian1 shuang1 bin4 hao4 ， ci3 ji4 zhi1 zhi1 hui3 bu4 zao3 。
- san1 chuan2 ke3 ban4 yuan4 bu3 lin2 ， he2 cha1 xiang1 sui2 zhong3 yao2 cao3 。

## 注释

## 译文

## 赏析
