---
id: dai-fu-gu-pi-ling-tian-qing-guan-hua-long-zi-ti-gu-su-yu-shi-li-huai-ren-zui-bi-shi-cheng-wang-jun-bao-si-cheng-shi-jun
title: 毗陵天慶觀畫龍自題姑蘇羽士李懷仁醉筆詩呈王君保寺丞使君
titlePinyin: pi2 ling2 tian1 qing4 guan1 hua4 long2 zi4 ti2 gu1 su1 yu3 shi4 li3 huai2 ren2 zui4 bi3 shi1 cheng2 wang2 jun1 bao3 si4 cheng2 shi3 jun1
titleSlug: pi-ling-tian-qing-guan-hua-long-zi-ti-gu-su-yu-shi-li-huai-ren-zui-bi-shi-cheng-wang-jun-bao-si-cheng-shi-jun
author: 戴復古
authorPinyin: dai4 fu4 gu3
authorSlug: dai-fu-gu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 姑蘇道士天酒星，醉筆寫出雙龍形。
- 墨蹟從橫奪造化，蜿蜒滿壁令人驚。
- 一龍翻身出雲表，口吞八極滄溟小。
- 手弄寶珠珠欲飛，握入掌中拳五爪。
- 一龍排山山爲開，頭角與石爭崔嵬。
- 波濤怒起接雲氣，不向九霄行雨來。
- 萬物焦枯天作旱，兩雄壁隠寧非懶。
- 真龍不用只畫圖，猛拍欄干寄三歎。

## 拼音

- gu1 su1 dao4 shi0 tian1 jiu3 xing1 ， zui4 bi3 xie3 chu1 shuang1 long2 xing2 。
- mo4 ji4 cong2 heng2 duo2 zao4 hua4 ， wan1 yan2 man3 bi4 ling4 ren2 jing1 。
- yi4 long2 fan1 shen1 chu1 yun2 biao3 ， kou3 tun1 ba1 ji2 cang1 ming2 xiao3 。
- shou3 nong4 bao3 zhu1 zhu1 yu4 fei1 ， wo4 ru4 zhang3 zhong1 quan2 wu3 zhua3 。
- yi4 long2 pai2 shan1 shan1 wei2 kai1 ， tou2 jiao3 yu3 shi2 zheng1 cui1 wei2 。
- bo1 tao1 nu4 qi3 jie1 yun2 qi4 ， bu2 xiang4 jiu3 xiao1 xing2 yu3 lai2 。
- wan4 wu4 jiao1 ku1 tian1 zuo4 han4 ， liang3 xiong2 bi4 yin3 ning2 fei1 lan3 。
- zhen1 long2 bu2 yong4 zhi1 hua4 tu2 ， meng3 pai1 lan2 gan1 ji4 san1 tan4 。

## 注释

## 译文

## 赏析
