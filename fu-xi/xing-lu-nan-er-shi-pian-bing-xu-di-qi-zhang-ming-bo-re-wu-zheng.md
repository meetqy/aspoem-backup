---
id: fu-xi-xing-lu-nan-er-shi-pian-bing-xu-di-qi-zhang-ming-bo-re-wu-zheng
title: 行路難二十篇（幷序） 第七章明般若無諍
titlePinyin: xing2 lu4 nan2 er4 shi2 pian1 （ bing4 xu4 ）   di4 qi1 zhang1 ming2 bo1 re3 wu2 zheng4
titleSlug: xing-lu-nan-er-shi-pian-bing-xu-di-qi-zhang-ming-bo-re-wu-zheng
author: 傅翕
authorPinyin: fu4 xi1
authorSlug: fu-xi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 君不見般若真源本常淨，生死根際自虛微。
- 即此生死真般若，離斯外覓反相違。
- 心若分別於生死，諸苦毒難竟相追。
- 今若事之爲功匠，虛妄顛倒不能歸。
- 而此但假空言語，淨穢兩邊俱不依。
- 無心捨離於生死，涅槃無心即生死，生死無心般若暉。
- 般若無心明照用，無照無用斷言辭。
- 亦復不欲有諸見，即是法王無上醫。
- 善解於此無心藥，三有諸病盡能治。
- 行路難，路難遣之而復遣。
- 識此遣性本來空，無心終是摩訶衍。

## 拼音

- jun1 bu2 jian4 bo1 re3 zhen1 yuan2 ben3 chang2 jing4 ， sheng1 si3 gen1 ji4 zi4 xu1 wei1 。
- ji2 ci3 sheng1 si3 zhen1 bo1 re3 ， li2 si1 wai4 mi4 fan3 xiang4 wei2 。
- xin1 ruo4 fen1 bie2 wu1 sheng1 si3 ， zhu1 ku3 du2 nan2 jing4 xiang1 zhui1 。
- jin1 ruo4 shi4 zhi1 wei2 gong1 jiang4 ， xu1 wang4 dian1 dao3 bu4 neng2 gui1 。
- er2 ci3 dan4 jia3 kong1 yan2 yu3 ， jing4 hui4 liang3 bian1 ju4 bu4 yi1 。
- wu2 xin1 she3 li2 wu1 sheng1 si3 ， nie4 pan2 wu2 xin1 ji2 sheng1 si3 ， sheng1 si3 wu2 xin1 bo1 re3 hui1 。
- bo1 re3 wu2 xin1 ming2 zhao4 yong4 ， wu2 zhao4 wu2 yong4 duan4 yan2 ci2 。
- yi4 fu4 bu2 yu4 you3 zhu1 jian4 ， ji2 shi4 fa3 wang2 wu2 shang4 yi1 。
- shan4 jie3 wu1 ci3 wu2 xin1 yao4 ， san1 you3 zhu1 bing4 jin4 neng2 zhi4 。
- xing2 lu4 nan2 ， lu4 nan2 qian3 zhi1 er2 fu4 qian3 。
- shi2 ci3 qian3 xing4 ben3 lai2 kong1 ， wu2 xin1 zhong1 shi4 mo2 he1 yan3 。

## 注释

## 译文

## 赏析
