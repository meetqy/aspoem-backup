---
id: su-zhou-ci-yun-zhao-de-zai-da-jian-jian-xing-zhi-shen
title: 次韻趙德載大監餞行之什
titlePinyin: ci4 yun4 zhao4 de2 zai4 da4 jian1 jian4 xing2 zhi1 shen2
titleSlug: ci-yun-zhao-de-zai-da-jian-jian-xing-zhi-shen
author: 蘇籀
authorPinyin: su1 zhou4
authorSlug: su-zhou
dynasty: 唐
dynastyPinyin: tang2
dynastySlug: tang
tags: []
---

## 正文

- 君不見畢毛召芮强周宗，亮天不朽言行功。
- 間平歆向漢人望，道宗孝恭唐治戎。
- 一時入相九才傑，白賀胸中五色茸。
- 聖朝舉親加柬擢，封植教誘從元豐。
- 蕪皋卑飛華岳隼，鼓車暫屈翔麟驄。
- 召還喻蜀監王國，三雍入對文清雄。
- 昨者臨分勤造請，是時暑退火星中。
- 公瑾之交似醇酎，吉甫之頌如清風。
- 博山麝炷玉鎮席，翠璧雪乳金塗龍。
- 小人自分悠悠者，裨諶謀野淵明窮。
- 急觴高詠鼓英氣，颯然危冠髮上衝。
- 端敏高明必貴達，果信頑鄙根中庸。

## 拼音

- jun1 bu2 jian4 bi4 mao2 zhao4 rui4 qiang2 zhou1 zong1 ， liang4 tian1 bu4 xiu3 yan2 xing2 gong1 。
- jian4 ping2 xin1 xiang4 han4 ren2 wang4 ， dao4 zong1 xiao4 gong1 tang2 zhi4 rong2 。
- yi4 shi2 ru4 xiang1 jiu3 cai2 jie2 ， bai2 he4 xiong1 zhong1 wu3 se4 rong2 。
- sheng4 chao2 ju3 qin1 jia1 jian3 zhuo2 ， feng1 zhi2 jiao4 you4 cong2 yuan2 feng1 。
- wu2 gao1 bei1 fei1 hua2 yue4 sun3 ， gu3 ju1 zan4 qu1 xiang2 lin2 cong1 。
- zhao4 huan2 yu4 shu3 jian1 wang2 guo2 ， san1 yong1 ru4 dui4 wen2 qing1 xiong2 。
- zuo2 zhe3 lin2 fen1 qin2 zao4 qing3 ， shi4 shi2 shu3 tui4 huo3 xing1 zhong1 。
- gong1 jin3 zhi1 jiao1 si4 chun2 zhou4 ， ji2 fu3 zhi1 song4 ru2 qing1 feng1 。
- bo2 shan1 she4 zhu4 yu4 zhen4 xi2 ， cui4 bi4 xue3 ru3 jin1 tu2 long2 。
- xiao3 ren2 zi4 fen1 you1 you1 zhe3 ， bi4 chen2 mou2 ye3 yuan1 ming2 qiong2 。
- ji2 shang1 gao1 yong3 gu3 ying1 qi4 ， sa4 ran2 wei1 guan1 fa4 shang4 chong1 。
- duan1 min3 gao1 ming2 bi4 gui4 da2 ， guo3 xin4 wan2 bi3 gen1 zhong1 yong1 。

## 注释

## 译文

## 赏析
