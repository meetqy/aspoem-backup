---
id: su-zhou-qun-dao-yi-shou
title: 羣盜一首
titlePinyin: qun2 dao4 yi4 shou3
titleSlug: qun-dao-yi-shou
author: 蘇籀
authorPinyin: su1 zhou4
authorSlug: su-zhou
dynasty: 唐
dynastyPinyin: tang2
dynastySlug: tang
tags: []
---

## 正文

- 貪得不知義，流風紊四維。
- 珪珇實盲昏，黥髠亦覬窺。
- 諒非跖蹻才，競揭椎埋旗。
- 巨猾肆滔天，小醜爭攘欺。
- 立國計安出，顧無以家爲。
- 三州破竹勢，吏卒傷撓隳。
- 越人竟何能，非復尉佗時。
- 壺簞迎王旅，克捷劍之湄。
- 閩府幸宴然，一毫未嘗虧。
- 噫吾有以待，致爾由他歧。
- 殘蘗失追襲，諸將咸思歸。
- 勉哉方伯職，力拯鄰邦危。
- 漳濱拏未解，蜂蝎生武夷。
- 姑息倒囷藏，諄複行文移。
- 近事苟目前，遠憂那敢知。
- 天運未太平，佛力亦其微。
- 武夫勿告勞，儒冠須出奇。
- 知人與安民，此責誠塞之。

## 拼音

- tan1 de2 bu4 zhi1 yi4 ， liu2 feng1 wen3 si4 wei2 。
- gui1 zu3 shi2 mang2 hun1 ， qing2 kun1 yi4 ji4 kui1 。
- liang4 fei1 zhi2 qiao1 cai2 ， jing4 jie1 zhui1 mai2 qi2 。
- ju4 hua2 si4 tao1 tian1 ， xiao3 chou3 zheng1 rang3 qi1 。
- li4 guo2 ji4 an1 chu1 ， gu4 wu2 yi3 jia1 wei2 。
- san1 zhou1 po4 zhu2 shi4 ， li4 zu2 shang1 nao2 hui1 。
- yue4 ren2 jing4 he2 neng2 ， fei1 fu4 wei4 tuo2 shi2 。
- hu2 dan1 ying2 wang2 lü3 ， ke4 jie2 jian4 zhi1 mei2 。
- min3 fu3 xing4 yan4 ran2 ， yi4 hao2 wei4 chang2 kui1 。
- yi1 wu2 you3 yi3 dai4 ， zhi4 er3 you2 ta1 qi2 。
- can2 bo4 shi1 zhui1 xi2 ， zhu1 jiang1 xian2 si1 gui1 。
- mian3 zai1 fang1 bo2 zhi2 ， li4 zheng3 lin2 bang1 wei1 。
- zhang1 bin1 na2 wei4 jie3 ， feng1 xie1 sheng1 wu3 yi2 。
- gu1 xi1 dao3 qun1 cang2 ， zhun1 fu4 xing2 wen2 yi2 。
- jin4 shi4 gou3 mu4 qian2 ， yuan3 you1 na4 gan3 zhi1 。
- tian1 yun4 wei4 tai4 ping2 ， fo2 li4 yi4 qi2 wei1 。
- wu3 fu1 wu4 gao4 lao2 ， ru2 guan1 xu1 chu1 qi2 。
- zhi1 ren2 yu3 an1 min2 ， ci3 ze2 cheng2 sai1 zhi1 。

## 注释

## 译文

## 赏析
