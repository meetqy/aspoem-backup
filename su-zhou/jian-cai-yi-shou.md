---
id: su-zhou-jian-cai-yi-shou
title: 鑒裁一首
titlePinyin: jian4 cai2 yi4 shou3
titleSlug: jian-cai-yi-shou
author: 蘇籀
authorPinyin: su1 zhou4
authorSlug: su-zhou
dynasty: 唐
dynastyPinyin: tang2
dynastySlug: tang
tags: []
---

## 正文

- 喬公評老瞞，謫仙奇郭令。
- 視遠數十載，偉歟真智聖。
- 破賊此郎子，勿反吾同姓。
- 凡才慁世間，鑒裁惟其證。
- 大奸初難辨，明者獨深省。
- 若人與斯評，厥重如鐘鼎。
- 紛紛女媧土，安在所譏病。
- 惟賢則知賢，絲亂行將整。
- 掩書坐前軒，老眼安敢瞑。

## 拼音

- qiao2 gong1 ping2 lao3 man2 ， zhe2 xian1 qi2 guo1 ling4 。
- shi4 yuan3 shu4 shi2 zai4 ， wei3 yu2 zhen1 zhi4 sheng4 。
- po4 zei2 ci3 lang2 zi3 ， wu4 fan3 wu2 tong2 xing4 。
- fan2 cai2 hun4 shi4 jian4 ， jian4 cai2 wei2 qi2 zheng4 。
- da4 jian1 chu1 nan2 bian4 ， ming2 zhe3 du2 shen1 xing3 。
- ruo4 ren2 yu3 si1 ping2 ， jue2 zhong4 ru2 zhong1 ding3 。
- fen1 fen1 nü3 wa1 tu3 ， an1 zai4 suo3 ji1 bing4 。
- wei2 xian2 ze2 zhi1 xian2 ， si1 luan4 xing2 jiang1 zheng3 。
- yan3 shu1 zuo4 qian2 xuan1 ， lao3 yan3 an1 gan3 ming2 。

## 注释

## 译文

## 赏析
