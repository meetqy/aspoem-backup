---
id: chen-zhu-ye-meng-zai-jiu-jing-hu-wen-mai-hua-sheng-you-gan-zhi-yu-tong-ku-jue-er-lei-man-zhen-shang-yin-chen-bi-ji-zhi
title: 夜夢在舊京忽聞賣花聲有感至於慟哭覺而泪滿枕上因趁筆記之
titlePinyin: ye4 meng4 zai4 jiu4 jing1 hu1 wen2 mai4 hua1 sheng1 you3 gan3 zhi4 yu2 tong4 ku1 jue2 er2 lei4 man3 zhen3 shang4 yin1 chen4 bi3 ji4 zhi1
titleSlug: ye-meng-zai-jiu-jing-hu-wen-mai-hua-sheng-you-gan-zhi-yu-tong-ku-jue-er-lei-man-zhen-shang-yin-chen-bi-ji-zhi
author: 陳著
authorPinyin: chen2 zhu4
authorSlug: chen-zhu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 賣花聲，賣花聲，識得萬紫千紅名。
- 與花結習夙有分，宛轉說出花平生。
- 低發緩引晨氣軟，此斷彼續春風縈。
- 九街兒女芳睡醒，爭先買新開門迎。
- 泥沙視錢不問價，惟欲蕩意摇雙睛。
- 薄鬟高髻團團插，玉盆巧浸金盆盛。
- 人心世態本浮靡，庶幾治象猶承平。
- 賣花聲，賣花聲，如今風景那可評。
- 向時樓臺買花戶，淒烟落日迷荆榛。
- 但見馬嘶逐水草，狐狸白晝嗥荒城。
- 萬花厄運至此極，縱有賣聲誰耳傾。
- 我生不辰苦懷舊，如病入痼酒宿酲。
- 況被春風暗撩撥，傍無知我難號鳴。
- 忽焉夜枕發爲夢，恍恍惚惚行故京。
- 一唱再唱破垣隔，聞聲不見花分明。
- 謂此何日尚有此，傾面大慟泪縱橫。
- 久而方覺更哽塞，擁被危坐百感并。
- 我年今已七十一，豈是年少閒關情。
- 天空地闊說不盡，山外杜鵑啼殘更。

## 拼音

- mai4 hua1 sheng1 ， mai4 hua1 sheng1 ， shi2 de2 wan4 zi3 qian1 hong2 ming2 。
- yu3 hua1 jie2 xi2 su4 you3 fen1 ， wan3 zhuan3 shuo1 chu1 hua1 ping2 sheng1 。
- di1 fa1 huan3 yin3 chen2 qi4 ruan3 ， ci3 duan4 bi3 xu4 chun1 feng1 ying2 。
- jiu3 jie1 er2 nü3 fang1 shui4 xing3 ， zheng1 xian1 mai3 xin1 kai1 men2 ying2 。
- ni2 sha1 shi4 qian2 bu2 wen4 jia4 ， wei2 yu4 dang4 yi4 yao2 shuang1 jing1 。
- bao2 huan2 gao1 ji4 tuan2 tuan2 cha1 ， yu4 pen2 qiao3 jin4 jin1 pen2 sheng4 。
- ren2 xin1 shi4 tai4 ben3 fu2 mi2 ， shu4 ji1 zhi4 xiang4 you2 cheng2 ping2 。
- mai4 hua1 sheng1 ， mai4 hua1 sheng1 ， ru2 jin1 feng1 jing3 na4 ke3 ping2 。
- xiang4 shi2 lou2 tai2 mai3 hua1 hu4 ， qi1 yan1 luo4 ri4 mi2 jing1 zhen1 。
- dan4 jian4 ma3 si1 zhu2 shui3 cao3 ， hu2 li0 bai2 zhou4 hao2 huang1 cheng2 。
- wan4 hua1 e4 yun4 zhi4 ci3 ji2 ， zong4 you3 mai4 sheng1 shui2 er3 qing1 。
- wo3 sheng1 bu4 chen2 ku3 huai2 jiu4 ， ru2 bing4 ru4 gu4 jiu3 su4 cheng2 。
- kuang4 bei4 chun1 feng1 an4 liao2 bo1 ， bang4 wu2 zhi1 wo3 nan2 hao4 ming2 。
- hu1 yan1 ye4 zhen3 fa1 wei2 meng4 ， huang3 huang3 hu1 hu1 xing2 gu4 jing1 。
- yi2 chang4 zai4 chang4 po4 yuan2 ge2 ， wen2 sheng1 bu2 jian4 hua1 fen1 ming2 。
- wei4 ci3 he2 ri4 shang4 you3 ci3 ， qing1 mian4 da4 tong4 lei4 zong4 heng2 。
- jiu3 er2 fang1 jue2 geng4 geng3 se4 ， yong1 bei4 wei1 zuo4 bai3 gan3 bing4 。
- wo3 nian2 jin1 yi3 qi1 shi2 yi1 ， qi3 shi4 nian2 shao4 xian2 guan1 qing2 。
- tian1 kong4 di4 kuo4 shuo1 bu2 jin4 ， shan1 wai4 du4 jian1 ti2 can2 geng4 。

## 注释

## 译文

## 赏析
