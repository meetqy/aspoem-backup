---
id: chen-zhu-yan-xian-ci-yun-zhang-jian-ye-yue-lian-ju
title: 剡縣次韻張兼夜月聯句
titlePinyin: yan3 xian4 ci4 yun4 zhang1 jian1 ye4 yue4 lian2 ju4
titleSlug: yan-xian-ci-yun-zhang-jian-ye-yue-lian-ju
author: 陳著
authorPinyin: chen2 zhu4
authorSlug: chen-zhu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 停棹即階除，空明一鏡如。
- 飛毫僵庶可，吐句走靈舒。
- 閙裏自靜好，公餘相起居。
- 愛君情款密，裨我事迂疏。
- 念念民租少，言言郡計虛。
- 入林難即鹿，竭澤恐無魚。
- 立政諳平實，行符審疾徐。
- 亟牛且雞汁，服驥偶鹽車。
- 斟酌黄流瓚，流連翠織裾。
- 務滋桃李種，首事草茅鋤。
- 願却辛毗子，同商雋永書。
- 溪山萬寶藏，穹壤一蘧廬。
- 吟吻饞供茗，官庖貴買蔬。
- 塵勞資洗濯，技癢互爬梳。
- 生活侵韓賈，襟期聽耳餘。
- 雪舟如興盡，共此復誰歟。

## 拼音

- ting2 zhao4 ji2 jie1 chu2 ， kong1 ming2 yi2 jing4 ru2 。
- fei1 hao2 jiang1 shu4 ke3 ， tu3 ju4 zou3 ling2 shu1 。
- nao4 li3 zi4 jing4 hao3 ， gong1 yu2 xiang1 qi3 ju1 。
- ai4 jun1 qing2 kuan3 mi4 ， bi4 wo3 shi4 yu1 shu1 。
- nian4 nian4 min2 zu1 shao3 ， yan2 yan2 jun4 ji4 xu1 。
- ru4 lin2 nan2 ji2 lu4 ， jie2 ze2 kong3 wu2 yu2 。
- li4 zheng4 an1 ping2 shi2 ， xing2 fu2 shen3 ji2 xu2 。
- ji2 niu2 qie3 ji1 zhi1 ， fu2 ji4 ou3 yan2 ju1 。
- zhen1 zhuo2 huang2 liu2 zan4 ， liu2 lian2 cui4 zhi1 ju1 。
- wu4 zi1 tao2 li3 zhong3 ， shou3 shi4 cao3 mao2 chu2 。
- yuan4 que4 xin1 pi2 zi3 ， tong2 shang1 jun4 yong3 shu1 。
- xi1 shan1 wan4 bao3 cang2 ， qiong2 rang3 yi4 qu2 lu2 。
- yin2 wen3 chan2 gong4 ming2 ， guan1 pao2 gui4 mai3 shu1 。
- chen2 lao2 zi1 xi3 zhuo2 ， ji4 yang3 hu4 pa2 shu1 。
- sheng1 huo2 qin1 han2 jia3 ， jin1 qi1 ting1 er3 yu2 。
- xue3 zhou1 ru2 xing1 jin4 ， gong4 ci3 fu4 shui2 yu2 。

## 注释

## 译文

## 赏析
