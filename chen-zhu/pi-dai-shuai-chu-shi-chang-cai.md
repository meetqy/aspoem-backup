---
id: chen-zhu-pi-dai-shuai-chu-shi-chang-cai
title: 闢戴帥初食長菜
titlePinyin: pi4 dai4 shuai4 chu1 shi2 chang2 cai4
titleSlug: pi-dai-shuai-chu-shi-chang-cai
author: 陳著
authorPinyin: chen2 zhu4
authorSlug: chen-zhu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 漂泊無家杜少陵，兵閒奔走如蓬萍。
- 碧澗香芹固可嗜，鱠鯉豈厭銀絲精。
- 百謫九死蘇玉局，到處爲鄉心自足。
- 有時珍嘗百糝羹，何嘗不食黄雞粥。
- 二子流落甚數奇，攻苦食淡分所宜。
- 顧無所擇隨所有，亦曰吾師吾仲尼。
- 菜瓜魚肉皆可食，鄉黨一篇炳星日。
- 君胡不學聖與賢，乃外吾道從道釋。
- 豈薄朱門粉署郎，窮搜滋味豐時壯。
- 豈惡氈帽侏𠌯輩，搏攫羊豕飽腥肪。
- 不則牀頭怕金盡，不則繼肉乖夙準。
- 遂將所受父母身，束縛枯腸强堅忍。
- 況聞君家百指餘，正自不同藜莧厨。
- 獨立標榜人所駭，此意未知果何如。
- 君子之道在中耳，纔落一偏犯公議。
- 有則庶羞不爲過，無則□□亦常事。
- 朋友切磋欲無瑕，早從吾言勿姑差。
- 庶幾上不見摽於仲尼之門，下可□□於杜蘇二子之家。

## 拼音

- piao1 bo2 wu2 jia1 du4 shao4 ling2 ， bing1 xian2 ben1 zou3 ru2 peng2 ping2 。
- bi4 jian4 xiang1 qin2 gu4 ke3 shi4 ， kuai4 li3 qi3 yan4 yin2 si1 jing1 。
- bai3 zhe2 jiu3 si3 su1 yu4 ju2 ， dao4 chu3 wei2 xiang1 xin1 zi4 zu2 。
- you3 shi2 zhen1 chang2 bai3 san3 geng1 ， he2 chang2 bu4 shi2 huang2 ji1 zhou1 。
- er4 zi3 liu2 luo4 shen4 shu4 qi2 ， gong1 ku3 shi2 dan4 fen1 suo3 yi2 。
- gu4 wu2 suo3 ze2 sui2 suo3 you3 ， yi4 yue1 wu2 shi1 wu2 zhong4 ni2 。
- cai4 gua1 yu2 rou4 jie1 ke3 shi2 ， xiang1 dang3 yi4 pian1 bing3 xing1 ri4 。
- jun1 hu2 bu4 xue2 sheng4 yu3 xian2 ， nai3 wai4 wu2 dao4 cong2 dao4 shi4 。
- qi3 bao2 zhu1 men2 fen3 shu3 lang2 ， qiong2 sou1 zi1 wei4 feng1 shi2 zhuang4 。
- qi3 e4 zhan1 mao4 zhu1 𠌯 bei4 ， bo2 jue2 yang2 shi3 bao3 xing1 fang2 。
- bu4 ze2 chuang2 tou2 pa4 jin1 jin4 ， bu4 ze2 ji4 rou4 guai1 su4 zhun3 。
- sui4 jiang1 suo3 shou4 fu4 mu3 shen1 ， shu4 fu4 ku1 chang2 qiang2 jian1 ren3 。
- kuang4 wen2 jun1 jia1 bai3 zhi3 yu2 ， zheng4 zi4 bu4 tong2 li2 xian4 chu2 。
- du2 li4 biao1 bang3 ren2 suo3 hai4 ， ci3 yi4 wei4 zhi1 guo3 he2 ru2 。
- jun1 zi3 zhi1 dao4 zai4 zhong1 er3 ， cai2 luo4 yi4 pian1 fan4 gong1 yi4 。
- you3 ze2 shu4 xiu1 bu4 wei2 guo4 ， wu2 ze2 □□ yi4 chang2 shi4 。
- peng2 you0 qie1 cuo1 yu4 wu2 xia2 ， zao3 cong2 wu2 yan2 wu4 gu1 cha4 。
- shu4 ji1 shang4 bu2 jian4 biao1 wu1 zhong4 ni2 zhi1 men2 ， xia4 ke3 □□ wu1 du4 su1 er4 zi3 zhi1 jia1 。

## 注释

## 译文

## 赏析
