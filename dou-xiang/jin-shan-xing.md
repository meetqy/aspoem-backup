---
id: dou-xiang-jin-shan-xing
title: 金山行
titlePinyin: jin1 shan1 xing2
titleSlug: jin-shan-xing
author: 竇庠
authorPinyin: dou4 xiang2
authorSlug: dou-xiang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 西江中𤃩波四截，湧出一峰青堞㙞。
- 外如削成中缺裂，陽氣發生陰氣結。
- 是時炎天五六月，上有火雲下冰雪。
- 夜色晨光相蕩沃，積翠流霞滿坑谷。
- 龍泓徹底沙布金，鳥道插雲梯甃玉。
- 架險凌虛隨指顧，榱桷玲瓏皆固護。
- 斡流倒景不可窺，萬仞千崖生跬步。
- 日華重重上金牓，丹楹碧砌真珠網。
- 此時天海風浪清，吳楚萬家皆在掌。
- 瓊樓菌閣紛明媚，曲檻迴軒深且邃。
- 海鳥夜上珊瑚枝，江花曉落瑠璃地。
- 有時倒影沈江底，萬狀分明光似洗。
- 不知水上有樓臺，却就波中看閉啓。
- 舟人忘却江水深，水神誤到人間世。
- 歘然風生波出沒，瀖濩晶瑩無定物。
- 居人相顧非人間，如到日宮經月窟。
- 信知靈景長有靈，住者不得無仙骨。
- 三神山上蓬萊宮，徒有丹青人未逢。
- 何如此處靈山宅，清涼不與囂塵隔。
- 曾到金山處處行，夢魂長羨金山客。

## 拼音

- xi1 jiang1 zhong1 𤃩 bo1 si4 jie2 ， yong3 chu1 yi4 feng1 qing1 die2 㙞。
- wai4 ru2 xiao1 cheng2 zhong1 que1 lie4 ， yang2 qi4 fa1 sheng1 yin1 qi4 jie2 。
- shi4 shi2 yan2 tian1 wu3 liu4 yue4 ， shang4 you3 huo3 yun2 xia4 bing1 xue3 。
- ye4 se4 chen2 guang1 xiang1 dang4 wo4 ， ji1 cui4 liu2 xia2 man3 keng1 gu3 。
- long2 hong2 che4 di3 sha1 bu4 jin1 ， niao3 dao4 cha1 yun2 ti1 zhou4 yu4 。
- jia4 xian3 ling2 xu1 sui2 zhi3 gu4 ， cui1 jue2 ling2 long2 jie1 gu4 hu4 。
- wo4 liu2 dao3 jing3 bu4 ke3 kui1 ， wan4 ren4 qian1 ya2 sheng1 kui3 bu4 。
- ri4 hua2 chong2 chong2 shang4 jin1 bang3 ， dan1 ying2 bi4 qi4 zhen1 zhu1 wang3 。
- ci3 shi2 tian1 hai3 feng1 lang4 qing1 ， wu2 chu3 wan4 jia1 jie1 zai4 zhang3 。
- qiong2 lou2 jun1 ge2 fen1 ming2 mei4 ， qu3 jian4 hui2 xuan1 shen1 qie3 sui4 。
- hai3 niao3 ye4 shang4 shan1 hu2 zhi1 ， jiang1 hua1 xiao3 luo4 liu2 li2 di4 。
- you3 shi2 dao4 ying3 shen3 jiang1 di3 ， wan4 zhuang4 fen1 ming2 guang1 si4 xi3 。
- bu4 zhi1 shui3 shang4 you3 lou2 tai2 ， que4 jiu4 bo1 zhong1 kan4 bi4 qi3 。
- zhou1 ren2 wang4 que4 jiang1 shui3 shen1 ， shui3 shen2 wu4 dao4 ren2 jian4 shi4 。
- xu1 ran2 feng1 sheng1 bo1 chu1 mei2 ， huo4 hu4 jing1 ying2 wu2 ding4 wu4 。
- ju1 ren2 xiang1 gu4 fei1 ren2 jian4 ， ru2 dao4 ri4 gong1 jing1 yue4 ku1 。
- xin4 zhi1 ling2 jing3 chang2 you3 ling2 ， zhu4 zhe3 bu4 de2 wu2 xian1 gu3 。
- san1 shen2 shan1 shang4 peng2 lai2 gong1 ， tu2 you3 dan1 qing1 ren2 wei4 feng2 。
- he2 ru2 ci3 chu3 ling2 shan1 zhai2 ， qing1 liang2 bu4 yu3 xiao1 chen2 ge2 。
- ceng2 dao4 jin1 shan1 chu3 chu3 xing2 ， meng4 hun2 chang2 xian4 jin1 shan1 ke4 。

## 注释

## 译文

## 赏析
