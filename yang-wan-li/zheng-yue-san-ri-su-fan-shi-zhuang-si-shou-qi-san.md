---
id: yang-wan-li-zheng-yue-san-ri-su-fan-shi-zhuang-si-shou-qi-san
title: 正月三日宿范氏莊四首  其三
titlePinyin: zheng1 yue4 san1 ri4 su4 fan4 shi4 zhuang1 si4 shou3     qi2 san1
titleSlug: zheng-yue-san-ri-su-fan-shi-zhuang-si-shou-qi-san
author: 楊萬里
authorPinyin: yang2 wan4 li3
authorSlug: yang-wan-li
dynasty: 唐
dynastyPinyin: tang2
dynastySlug: tang
tags: [] 
---

## 正文

- 酒名忘憂物，未盡酒所長。
- 醉後忘我身，安得憂可忘。
- 我飲初不多，不可無一觴。
- 平生難爲酒，甘醴斷不嘗。
- 要與水爭色，仍復菊敵香。
- 氣盎春午花，味凜秋旭霜。
- 三杯合自然，一滴詣醉鄉。
- 朅來困行役，名酒安可常。
- 甘淡俱不擇，芳冽那得將。
- 酒味何必佳，一醉徑投床。
- 但令有可飲，不醉亦何妨。

## 拼音

- jiu3 ming2 wang4 you1 wu4 ， wei4 jin4 jiu3 suo3 chang2 。
- zui4 hou4 wang4 wo3 shen1 ， an1 de2 you1 ke3 wang4 。
- wo3 yin3 chu1 bu4 duo1 ， bu4 ke3 wu2 yi4 shang1 。
- ping2 sheng1 nan2 wei2 jiu3 ， gan1 li3 duan4 bu4 chang2 。
- yao4 yu3 shui3 zheng1 se4 ， reng2 fu4 ju2 di2 xiang1 。
- qi4 ang4 chun1 wu3 hua1 ， wei4 lin3 qiu1 xu4 shuang1 。
- san1 bei1 he2 zi4 ran2 ， yi4 di1 yi4 zui4 xiang1 。
- qie4 lai2 kun4 xing2 yi4 ， ming2 jiu3 an1 ke3 chang2 。
- gan1 dan4 ju4 bu4 ze2 ， fang1 lie4 na4 de2 jiang1 。
- jiu3 wei4 he2 bi4 jia1 ， yi2 zui4 jing4 tou2 chuang2 。
- dan4 ling4 you3 ke3 yin3 ， bu2 zui4 yi4 he2 fang2 。

## 注释

## 译文

## 赏析
