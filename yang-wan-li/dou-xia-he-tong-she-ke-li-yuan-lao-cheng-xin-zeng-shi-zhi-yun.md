---
id: yang-wan-li-dou-xia-he-tong-she-ke-li-yuan-lao-cheng-xin-zeng-shi-zhi-yun
title: 都下和同舍客李元老承信贈詩之韻
titlePinyin: dou1 xia4 he2 tong2 she4 ke4 li3 yuan2 lao3 cheng2 xin4 zeng4 shi1 zhi1 yun4
titleSlug: dou-xia-he-tong-she-ke-li-yuan-lao-cheng-xin-zeng-shi-zhi-yun
author: 楊萬里
authorPinyin: yang2 wan4 li3
authorSlug: yang-wan-li
dynasty: 唐
dynastyPinyin: tang2
dynastySlug: tang
tags: [] 
---

## 正文

- 論交何必星霜久，白頭得似傾蓋友。
- 長安市上李將軍，挽弓舊不論石斗。
- 只今有子似渠長，清夜讀書雪邊牖。
- 雲端烽煙半點無，怪來將軍不好武。
- 遺我驪珠三百顆，字字鎸鑱未曾苟。
- 得得且看錢塘潮，莫莫言攀渭城柳。
- 朝家金印斗樣大，情知不上書生肘。
- 儒冠多誤儂飽諳，毛錐焉用君知否。
- 便應早請終軍纓，徑須繫取單于首。
- 居延蒲類水如天，吹作春風一杯酒。
- 歸來冠劍上凌煙，剩作功名落人口。
- 如何收斂許光芒，也趁槐花黄裏走。
- 獻璞雖真不救脛，絕絃何如只停手。
- 人生匹似風中花，榮瘁昇沈豈非偶。
- 與君早賦歸去來，名垂萬古知何有。
- 不如耳熱歌嗚嗚，醉帽欹傾衣不紐。
- 詩流唱和秋蟲鳴，僧房問答獅子吼。
- 儘令俗客不妨來，白眼相看勿分剖。

## 拼音

- lun4 jiao1 he2 bi4 xing1 shuang1 jiu3 ， bai2 tou2 de2 si4 qing1 gai4 you3 。
- chang2 an1 shi4 shang4 li3 jiang1 jun1 ， wan3 gong1 jiu4 bu2 lun4 shi2 dou4 。
- zhi1 jin1 you3 zi3 si4 qu2 chang2 ， qing1 ye4 du2 shu1 xue3 bian1 you3 。
- yun2 duan1 feng1 yan1 ban4 dian3 wu2 ， guai4 lai2 jiang1 jun1 bu4 hao3 wu3 。
- yi2 wo3 li2 zhu1 san1 bai3 ke1 ， zi4 zi4 juan1 chan2 wei4 ceng2 gou3 。
- de2 de2 qie3 kan4 qian2 tang2 chao2 ， mo4 mo4 yan2 pan1 wei4 cheng2 liu3 。
- chao2 jia1 jin1 yin4 dou4 yang4 da4 ， qing2 zhi1 bu2 shang4 shu1 sheng1 zhou3 。
- ru2 guan1 duo1 wu4 nong2 bao3 an1 ， mao2 zhui1 yan1 yong4 jun1 zhi1 fou3 。
- bian4 ying1 zao3 qing3 zhong1 jun1 ying1 ， jing4 xu1 xi4 qu3 dan1 yu2 shou3 。
- ju1 yan2 pu2 lei4 shui3 ru2 tian1 ， chui1 zuo4 chun1 feng1 yi4 bei1 jiu3 。
- gui1 lai2 guan1 jian4 shang4 ling2 yan1 ， sheng4 zuo4 gong1 ming2 luo4 ren2 kou3 。
- ru2 he2 shou1 lian3 xu1 guang1 mang2 ， ye3 chen4 huai2 hua1 huang2 li3 zou3 。
- xian4 pu2 sui1 zhen1 bu2 jiu4 jing4 ， jue2 xian2 he2 ru2 zhi1 ting2 shou3 。
- ren2 sheng1 pi3 si4 feng1 zhong1 hua1 ， rong2 cui4 sheng1 shen3 qi3 fei1 ou3 。
- yu3 jun1 zao3 fu4 gui1 qu4 lai2 ， ming2 chui2 wan4 gu3 zhi1 he2 you3 。
- bu4 ru2 er3 re4 ge1 wu1 wu1 ， zui4 mao4 qi1 qing1 yi1 bu4 niu3 。
- shi1 liu2 chang4 he4 qiu1 chong2 ming2 ， seng1 fang2 wen4 da2 shi1 zi3 hou3 。
- jin3 ling4 su2 ke4 bu4 fang2 lai2 ， bai2 yan3 xiang1 kan4 wu4 fen1 pou1 。

## 注释

## 译文

## 赏析
