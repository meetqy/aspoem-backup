---
id: yang-wan-li-xie-you-yan-zhi-ti-ju-lang-zhong-zi-shan-jian-hui-fang-chang-ju
title: 謝尤延之提舉郎中自山間惠訪長句
titlePinyin: xie4 you2 yan2 zhi1 ti2 ju3 lang2 zhong1 zi4 shan1 jian4 hui4 fang3 chang2 ju4
titleSlug: xie-you-yan-zhi-ti-ju-lang-zhong-zi-shan-jian-hui-fang-chang-ju
author: 楊萬里
authorPinyin: yang2 wan4 li3
authorSlug: yang-wan-li
dynasty: 唐
dynastyPinyin: tang2
dynastySlug: tang
tags: [] 
---

## 正文

- 淮南使者郎官星，瑞光夜燭荆溪清。
- 平生龐公不入城，令我折却屐齒迎。
- 交遊雲散別如雨，同舍諸郎半爲土。
- 二老還將兩鬢霜，三更重對孤燈語。
- 向來南宮綾錦堆，南窗北窗桃李開。
- 先生誦詩舌起雷，一字不似人間來。
- 剡藤染出梅花賦，句似梅花花似句。
- 幾年金鑰秘銀鉤，玉𥫽不施恐飛去。
- 秋風呼酒荷邊亭，主人自醉客自醒。
- 儂能痛飲渠不飲，飲與不飲俱忘形。
- 鬢今如霜心如水，功名一念扶不起。
- 儂歸螺山渠惠山，來歲相思二千里。

## 拼音

- huai2 nan2 shi3 zhe3 lang2 guan1 xing1 ， rui4 guang1 ye4 zhu2 jing1 xi1 qing1 。
- ping2 sheng1 pang2 gong1 bu2 ru4 cheng2 ， ling4 wo3 zhe2 que4 ji1 chi3 ying2 。
- jiao1 you2 yun2 san4 bie2 ru2 yu3 ， tong2 she4 zhu1 lang2 ban4 wei2 tu3 。
- er4 lao3 huan2 jiang1 liang3 bin4 shuang1 ， san1 geng1 zhong4 dui4 gu1 deng1 yu3 。
- xiang4 lai2 nan2 gong1 ling2 jin3 dui1 ， nan2 chuang1 bei3 chuang1 tao2 li3 kai1 。
- xian1 sheng1 song4 shi1 she2 qi3 lei2 ， yi2 zi4 bu2 si4 ren2 jian4 lai2 。
- yan3 teng2 ran3 chu1 mei2 hua1 fu4 ， ju4 si4 mei2 hua1 hua1 si4 ju4 。
- ji1 nian2 jin1 yue4 mi4 yin2 gou1 ， yu4 𥫽 bu4 shi1 kong3 fei1 qu4 。
- qiu1 feng1 hu1 jiu3 he2 bian1 ting2 ， zhu3 ren2 zi4 zui4 ke4 zi4 xing3 。
- nong2 neng2 tong4 yin3 qu2 bu4 yin3 ， yin3 yu3 bu4 yin3 ju4 wang4 xing2 。
- bin4 jin1 ru2 shuang1 xin1 ru2 shui3 ， gong1 ming2 yi2 nian4 fu2 bu4 qi3 。
- nong2 gui1 luo2 shan1 qu2 hui4 shan1 ， lai2 sui4 xiang1 si1 er4 qian1 li3 。

## 注释

## 译文

## 赏析
