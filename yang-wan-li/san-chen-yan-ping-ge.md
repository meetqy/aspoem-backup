---
id: yang-wan-li-san-chen-yan-ping-ge
title: 三辰硯屏歌
titlePinyin: san1 chen2 yan4 ping2 ge1
titleSlug: san-chen-yan-ping-ge
author: 楊萬里
authorPinyin: yang2 wan4 li3
authorSlug: yang-wan-li
dynasty: 唐
dynastyPinyin: tang2
dynastySlug: tang
tags: [] 
---

## 正文

- 天小紫，日淡紅，月光正與日相通。
- 一星雪白大於黍，走近月旁無半武。
- 吾聞三辰不並明，如何日中見月星。
- 霜後梨花定非瑞，春秋獲麟不應貴。
- 君不見八月十五夜向晨，東方亭亭升火輪，西有玉李伴金盆。
- 是時三辰正如許，君不著眼君莫論。
- 吾家大阮嗜文字，看書到曉那能睡。
- 三辰并光射窗几，影落硯屏不容洗。
- 就中月輪景特奇，桂樹可數葉與枝。
- 炯如秋水涵荇藻，天巧此豈人能爲。
- 懷璧未爲罪，借書未爲癡。
- 公當十襲古錦帊，如何傳翫十手把，不防夜半有力者。

## 拼音

- tian1 xiao3 zi3 ， ri4 dan4 hong2 ， yue4 guang1 zheng4 yu3 ri4 xiang1 tong1 。
- yi4 xing1 xue3 bai2 da4 wu1 shu3 ， zou3 jin4 yue4 pang2 wu2 ban4 wu3 。
- wu2 wen2 san1 chen2 bu2 bing4 ming2 ， ru2 he2 ri4 zhong1 jian4 yue4 xing1 。
- shuang1 hou4 li2 hua1 ding4 fei1 rui4 ， chun1 qiu1 huo4 lin2 bu4 ying1 gui4 。
- jun1 bu2 jian4 ba1 yue4 shi2 wu3 ye4 xiang4 chen2 ， dong1 fang1 ting2 ting2 sheng1 huo3 lun2 ， xi1 you3 yu4 li3 ban4 jin1 pen2 。
- shi4 shi2 san1 chen2 zheng4 ru2 xu1 ， jun1 bu2 zhu4 yan3 jun1 mo4 lun4 。
- wu2 jia1 da4 ruan3 shi4 wen2 zi4 ， kan4 shu1 dao4 xiao3 na4 neng2 shui4 。
- san1 chen2 bing4 guang1 she4 chuang1 ji3 ， ying3 luo4 yan4 ping2 bu4 rong2 xi3 。
- jiu4 zhong1 yue4 lun2 jing3 te4 qi2 ， gui4 shu4 ke3 shu4 ye4 yu3 zhi1 。
- jiong3 ru2 qiu1 shui3 han2 xing4 zao3 ， tian1 qiao3 ci3 qi3 ren2 neng2 wei2 。
- huai2 bi4 wei4 wei2 zui4 ， jie4 shu1 wei4 wei2 chi1 。
- gong1 dang1 shi2 xi2 gu3 jin3 pa4 ， ru2 he2 chuan2 wan2 shi2 shou3 ba3 ， bu4 fang2 ye4 ban4 you3 li4 zhe3 。

## 注释

## 译文

## 赏析
