---
id: yang-wan-li-sheng-bi-shi-hu-da-zi-ge
title: 聖筆石湖大字歌
titlePinyin: sheng4 bi3 shi2 hu2 da4 zi4 ge1
titleSlug: sheng-bi-shi-hu-da-zi-ge
author: 楊萬里
authorPinyin: yang2 wan4 li3
authorSlug: yang-wan-li
dynasty: 唐
dynastyPinyin: tang2
dynastySlug: tang
tags: [] 
---

## 正文

- 石湖仙人補天手，整頓乾坤屈伸肘。
- 爾來化作懶卧龍，簸弄珠璣漱瓊玖。
- 五雲萬里天九重，玉皇深拱蓬萊宮。
- 豈無九虎守閶闔，北門半扉當朔風。
- 夜令雲師敕風伯，鞭起卧龍湖底月。
- 湖水卷上天中央，却煩北門護風雪。
- 仙人馭風乘綠雲，玉宸殿上朝帝真。
- 帝將北斗酌天酒，冰桃碧藕脯麒麟。
- 傳呼玉蜍吸銀浦，黟霜調冰澆月兔。
- 灑成羲畫河洛書，白璧一雙浮雨露。
- 石湖二字天上歸，奎星壁宿落山扉。
- 昭回下飾吳花草，姑蘇臺前近太微。
- 詩人不直一杯水，自是渠儂命如紙。
- 教人妬殺石湖仙，手攬星辰懷袖底。

## 拼音

- shi2 hu2 xian1 ren2 bu3 tian1 shou3 ， zheng3 dun4 qian2 kun1 qu1 shen1 zhou3 。
- er3 lai2 hua4 zuo4 lan3 wo4 long2 ， bo3 nong4 zhu1 ji1 shu4 qiong2 jiu3 。
- wu3 yun2 wan4 li3 tian1 jiu3 chong2 ， yu4 huang2 shen1 gong3 peng2 lai2 gong1 。
- qi3 wu2 jiu3 hu3 shou3 chang1 he2 ， bei3 men2 ban4 fei1 dang1 shuo4 feng1 。
- ye4 ling4 yun2 shi1 chi4 feng1 bo2 ， bian1 qi3 wo4 long2 hu2 di3 yue4 。
- hu2 shui3 juan4 shang4 tian1 zhong1 yang1 ， que4 fan2 bei3 men2 hu4 feng1 xue3 。
- xian1 ren2 yu4 feng1 cheng2 lü4 yun2 ， yu4 chen2 dian4 shang4 chao2 di4 zhen1 。
- di4 jiang1 bei3 dou3 zhuo2 tian1 jiu3 ， bing1 tao2 bi4 ou3 pu2 qi2 lin2 。
- chuan2 hu1 yu4 chu2 xi1 yin2 pu3 ， yi1 shuang1 diao4 bing1 jiao1 yue4 tu4 。
- sa3 cheng2 xi1 hua4 he2 luo4 shu1 ， bai2 bi4 yi4 shuang1 fu2 yu3 lu4 。
- shi2 hu2 er4 zi4 tian1 shang4 gui1 ， kui2 xing1 bi4 su4 luo4 shan1 fei1 。
- zhao1 hui2 xia4 shi4 wu2 hua1 cao3 ， gu1 su1 tai2 qian2 jin4 tai4 wei1 。
- shi1 ren2 bu4 zhi2 yi4 bei1 shui3 ， zi4 shi4 qu2 nong2 ming4 ru2 zhi3 。
- jiao1 ren2 du4 sha1 shi2 hu2 xian1 ， shou3 lan3 xing1 chen2 huai2 xiu4 di3 。

## 注释

## 译文

## 赏析
