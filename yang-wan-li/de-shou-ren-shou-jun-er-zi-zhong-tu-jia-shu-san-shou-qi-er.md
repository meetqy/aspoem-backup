---
id: yang-wan-li-de-shou-ren-shou-jun-er-zi-zhong-tu-jia-shu-san-shou-qi-er
title: 得壽仁壽俊二子中塗家書三首  其二
titlePinyin: de2 shou4 ren2 shou4 jun4 er4 zi3 zhong1 tu2 jia1 shu1 san1 shou3     qi2 er4
titleSlug: de-shou-ren-shou-jun-er-zi-zhong-tu-jia-shu-san-shou-qi-er
author: 楊萬里
authorPinyin: yang2 wan4 li3
authorSlug: yang-wan-li
dynasty: 唐
dynastyPinyin: tang2
dynastySlug: tang
tags: [] 
---

## 正文

- 子壯祇覺幼，子學祇覺遲。
- 二子忽頎然，語離又作悲。
- 今年來官下，二子暫我隨。
- 懸知住不久，且復相從嬉。
- 鶴書自天降，槐花呼汝歸。
- 伯也恐我愁，願留不忍辭。
- 仲也慘不釋，飛鳴思及時。
- 豈有鳳將雛，雛長禁其飛。
- 決焉遣還家，一笑更不疑。
- 傍人怪無淚，淚入肝與脾。

## 拼音

- zi3 zhuang4 qi2 jue2 you4 ， zi3 xue2 qi2 jue2 chi2 。
- er4 zi3 hu1 qi2 ran2 ， yu3 li2 you4 zuo4 bei1 。
- jin1 nian2 lai2 guan1 xia4 ， er4 zi3 zan4 wo3 sui2 。
- xuan2 zhi1 zhu4 bu4 jiu3 ， qie3 fu4 xiang1 cong2 xi1 。
- he4 shu1 zi4 tian1 jiang4 ， huai2 hua1 hu1 ru3 gui1 。
- bo2 ye3 kong3 wo3 chou2 ， yuan4 liu2 bu4 ren3 ci2 。
- zhong4 ye3 can3 bu2 shi4 ， fei1 ming2 si1 ji2 shi2 。
- qi3 you3 feng4 jiang1 chu2 ， chu2 chang2 jin4 qi2 fei1 。
- jue2 yan1 qian3 huan2 jia1 ， yi2 xiao4 geng4 bu4 yi2 。
- bang4 ren2 guai4 wu2 lei4 ， lei4 ru4 gan1 yu3 pi2 。

## 注释

## 译文

## 赏析
