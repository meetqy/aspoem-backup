---
id: yang-wan-li-zheng-yue-shi-er-ri-you-dong-po-bai-he-feng-gu-ju-qi-bei-si-wu-xie-zhai-zhen-ji-you-cun
title: 正月十二日游東坡白鶴峰故居其北思無邪齋真蹟猶存
titlePinyin: zheng1 yue4 shi2 er4 ri4 you2 dong1 po1 bai2 he4 feng1 gu4 ju1 qi2 bei3 si1 wu2 xie2 zhai1 zhen1 ji4 you2 cun2
titleSlug: zheng-yue-shi-er-ri-you-dong-po-bai-he-feng-gu-ju-qi-bei-si-wu-xie-zhai-zhen-ji-you-cun
author: 楊萬里
authorPinyin: yang2 wan4 li3
authorSlug: yang-wan-li
dynasty: 唐
dynastyPinyin: tang2
dynastySlug: tang
tags: [] 
---

## 正文

- 詩人自古例遷謫，蘇李夜郎并惠州。
- 人言造物困嘲弄，故遣各捉一處囚。
- 不知天公愛佳句，曲與詩人爲地頭。
- 詩人眼底高四海，萬象不足供詩愁。
- 帝將湖海賜湯沐，僅僅可以當冥搜。
- 却令玉堂揮翰手，爲提椽筆判羅浮。
- 羅浮山色濃潑黛，豐湖水光先得秋。
- 東坡日與群仙遊，朝發崑閬夕不周。
- 雲冠霞佩照宇宙，金章玉句鳴天球。
- 但登詩壇將騷雅，底用蟻穴封王侯。
- 元符諸賢下石者，祗與千載掩鼻羞。
- 我來剝啄王粲宅，鶴峰無恙江空流。
- 安知先生百歲後，不來弄月白蘋洲。
- 無人挽住乞一句，猶道雪乳冰湍不。
- 當年醉裏題壁處，六丁已遣雷電收。
- 獨遺無邪四箇字，鸞飄鳳泊蟠銀鈎。
- 如今亦無合江樓，嘉祐破寺風颼颼。

## 拼音

- shi1 ren2 zi4 gu3 li4 qian1 zhe2 ， su1 li3 ye4 lang2 bing4 hui4 zhou1 。
- ren2 yan2 zao4 wu4 kun4 chao2 nong4 ， gu4 qian3 ge4 zhuo1 yi4 chu3 qiu2 。
- bu4 zhi1 tian1 gong1 ai4 jia1 ju4 ， qu3 yu3 shi1 ren2 wei2 di4 tou2 。
- shi1 ren2 yan3 di3 gao1 si4 hai3 ， wan4 xiang4 bu4 zu2 gong4 shi1 chou2 。
- di4 jiang1 hu2 hai3 ci4 tang1 mu4 ， jin3 jin3 ke3 yi3 dang1 ming2 sou1 。
- que4 ling4 yu4 tang2 hui1 han4 shou3 ， wei2 ti2 chuan2 bi3 pan4 luo2 fu2 。
- luo2 fu2 shan1 se4 nong2 po1 dai4 ， feng1 hu2 shui3 guang1 xian1 de2 qiu1 。
- dong1 po1 ri4 yu3 qun2 xian1 you2 ， chao2 fa1 kun1 lang4 xi1 bu4 zhou1 。
- yun2 guan1 xia2 pei4 zhao4 yu3 zhou4 ， jin1 zhang1 yu4 ju4 ming2 tian1 qiu2 。
- dan4 deng1 shi1 tan2 jiang1 sao1 ya3 ， di3 yong4 yi3 xue2 feng1 wang2 hou2 。
- yuan2 fu2 zhu1 xian2 xia4 shi2 zhe3 ， zhi1 yu3 qian1 zai4 yan3 bi2 xiu1 。
- wo3 lai2 bao1 zhuo2 wang2 can4 zhai2 ， he4 feng1 wu2 yang4 jiang1 kong1 liu2 。
- an1 zhi1 xian1 sheng0 bai3 sui4 hou4 ， bu4 lai2 nong4 yue4 bai2 pin2 zhou1 。
- wu2 ren2 wan3 zhu4 qi3 yi2 ju4 ， you2 dao4 xue3 ru3 bing1 tuan1 bu4 。
- dang1 nian2 zui4 li3 ti2 bi4 chu3 ， liu4 ding1 yi3 qian3 lei2 dian4 shou1 。
- du2 yi2 wu2 xie2 si4 ge4 zi4 ， luan2 piao1 feng4 bo2 pan2 yin2 gou1 。
- ru2 jin1 yi4 wu2 he2 jiang1 lou2 ， jia1 you4 po4 si4 feng1 sou1 sou1 。

## 注释

## 译文

## 赏析
