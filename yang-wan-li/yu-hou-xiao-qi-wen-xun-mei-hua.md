---
id: yang-wan-li-yu-hou-xiao-qi-wen-xun-mei-hua
title: 雨後曉起問訊梅花
titlePinyin: yu3 hou4 xiao3 qi3 wen4 xun4 mei2 hua1
titleSlug: yu-hou-xiao-qi-wen-xun-mei-hua
author: 楊萬里
authorPinyin: yang2 wan4 li3
authorSlug: yang-wan-li
dynasty: 唐
dynastyPinyin: tang2
dynastySlug: tang
tags: [] 
---

## 正文

- 前日看梅風吹倒，昨日看梅雨霑帽。
- 近梅一日或再來，遠梅隔年纔一到。
- 夜來爲梅愁雨聲，挑燈起坐至天明。
- 不知消息平安否，早來問訊還疾走。
- 橫枝雨後轉清妍，玉容洗粧晨更鮮。
- 絕似孤山半峰雪，不羨玉井十丈蓮。
- 十事八九不如意，人生巧墮天公計。
- 簿書海底白人頭，孤負江南風月秋。
- 憶昔少年命同社，月裏傳觴梅影下。
- 一片花飛落酒中，十分便罰瑠璃鍾。
- 如今老病不飲酒，梅花也合憐衰翁。

## 拼音

- qian2 ri4 kan4 mei2 feng1 chui1 dao3 ， zuo2 ri4 kan4 mei2 yu3 zhan1 mao4 。
- jin4 mei2 yi2 ri4 huo4 zai4 lai2 ， yuan3 mei2 ge2 nian2 cai2 yi2 dao4 。
- ye4 lai2 wei2 mei2 chou2 yu3 sheng1 ， tiao1 deng1 qi3 zuo4 zhi4 tian1 ming2 。
- bu4 zhi1 xiao1 xi0 ping2 an1 fou3 ， zao3 lai2 wen4 xun4 huan2 ji2 zou3 。
- heng2 zhi1 yu3 hou4 zhuan3 qing1 yan2 ， yu4 rong2 xi3 zhuang1 chen2 geng4 xian1 。
- jue2 si4 gu1 shan1 ban4 feng1 xue3 ， bu2 xian4 yu4 jing3 shi2 zhang4 lian2 。
- shi2 shi4 ba1 jiu3 bu4 ru2 yi4 ， ren2 sheng1 qiao3 duo4 tian1 gong1 ji4 。
- bo2 shu1 hai3 di3 bai2 ren2 tou2 ， gu1 fu4 jiang1 nan2 feng1 yue4 qiu1 。
- yi4 xi1 shao4 nian2 ming4 tong2 she4 ， yue4 li3 chuan2 shang1 mei2 ying3 xia4 。
- yi2 pian4 hua1 fei1 luo4 jiu3 zhong1 ， shi2 fen1 bian4 fa2 liu2 li2 zhong1 。
- ru2 jin1 lao3 bing4 bu4 yin3 jiu3 ， mei2 hua1 ye3 he2 lian2 shuai1 weng1 。

## 注释

## 译文

## 赏析
