---
id: yang-wan-li-song-yao-zhe-chen-guo-qi
title: 送藥者陳國器
titlePinyin: song4 yao4 zhe3 chen2 guo2 qi4
titleSlug: song-yao-zhe-chen-guo-qi
author: 楊萬里
authorPinyin: yang2 wan4 li3
authorSlug: yang-wan-li
dynasty: 唐
dynastyPinyin: tang2
dynastySlug: tang
tags: [] 
---

## 正文

- 竇憲一舉空朔野，曹霸一筆空凡馬。
- 吾鄉藥者有陳生，一丸洗空萬藥者。
- 庸醫皆笑道旁莎，陳生拈出便是玉山禾。
- 庸醫皆笑澗下水，陳生酌來便是上池底。
- 也只不離神農書，書外別得一亡珠。
- 也只不出歧伯論，論外別得舌一寸。
- 舊遭痔疾惱殺儂，新遭淋疾與合縱。
- 恰如住在圃田國，晉楚腹背來夾攻。
- 陳生贈我玉菌子，乃是華陽洞中乖龍耳。
- 陳生贈我紺葉紗，乃是金鴉脚底扶桑花。
- 汲泉親手煮蟹眼，一浣枯腸如浣沙。
- 平生舊疾蟬殻退，秋風吹落青天外。
- 更傳枕中鴻寶方，戒勿浪傳泄天藏。
- 君不見回巖仙客逢貧子，指石成金吾濟爾。
- 貧子再拜不要金，祇覓指頭吾自指。

## 拼音

- dou4 xian4 yi4 ju3 kong1 shuo4 ye3 ， cao2 ba4 yi4 bi3 kong1 fan2 ma3 。
- wu2 xiang1 yao4 zhe3 you3 chen2 sheng1 ， yi4 wan2 xi3 kong1 wan4 yao4 zhe3 。
- yong1 yi1 jie1 xiao4 dao4 pang2 sha1 ， chen2 sheng1 nian1 chu1 bian4 shi4 yu4 shan1 he2 。
- yong1 yi1 jie1 xiao4 jian4 xia4 shui3 ， chen2 sheng1 zhuo2 lai2 bian4 shi4 shang4 chi2 di3 。
- ye3 zhi1 bu4 li2 shen2 nong2 shu1 ， shu1 wai4 bie2 de2 yi4 wang2 zhu1 。
- ye3 zhi1 bu4 chu1 qi2 bo2 lun4 ， lun4 wai4 bie2 de2 she2 yi2 cun4 。
- jiu4 zao1 zhi4 ji2 nao3 sha1 nong2 ， xin1 zao1 lin2 ji2 yu3 he2 zong4 。
- qia4 ru2 zhu4 zai4 pu3 tian2 guo2 ， jin4 chu3 fu4 bei4 lai2 jia1 gong1 。
- chen2 sheng1 zeng4 wo3 yu4 jun4 zi0 ， nai3 shi4 hua2 yang2 dong4 zhong1 guai1 long2 er3 。
- chen2 sheng1 zeng4 wo3 gan4 ye4 sha1 ， nai3 shi4 jin1 ya1 jiao3 di3 fu2 sang1 hua1 。
- ji2 quan2 qin1 shou3 zhu3 xie4 yan3 ， yi2 huan4 ku1 chang2 ru2 huan4 sha1 。
- ping2 sheng1 jiu4 ji2 chan2 qiao4 tui4 ， qiu1 feng1 chui1 luo4 qing1 tian1 wai4 。
- geng4 chuan2 zhen3 zhong1 hong2 bao3 fang1 ， jie4 wu4 lang4 chuan2 xie4 tian1 cang2 。
- jun1 bu2 jian4 hui2 yan2 xian1 ke4 feng2 pin2 zi3 ， zhi3 shi2 cheng2 jin1 wu2 ji4 er3 。
- pin2 zi3 zai4 bai4 bu2 yao4 jin1 ， qi2 mi4 zhi3 tou2 wu2 zi4 zhi3 。

## 注释

## 译文

## 赏析
