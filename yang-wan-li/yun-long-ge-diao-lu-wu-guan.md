---
id: yang-wan-li-yun-long-ge-diao-lu-wu-guan
title: 雲龍歌調陸務觀
titlePinyin: yun2 long2 ge1 diao4 lu4 wu4 guan1
titleSlug: yun-long-ge-diao-lu-wu-guan
author: 楊萬里
authorPinyin: yang2 wan4 li3
authorSlug: yang-wan-li
dynasty: 唐
dynastyPinyin: tang2
dynastySlug: tang
tags: [] 
---

## 正文

- 墨池楊子雲，雲間陸士龍。
- 天憎二子巧言語，只遣相別無相逢。
- 長安市上忽再值，向來一別三千歲。
- 王母桃花落幾番，北斗柄爛銀河乾。
- 雙鬢成絲絲似雪，兩翁對面面如丹。
- 借問別來各何向，渭水東流我西上。
- 金印斗大直幾錢，錦囊山齊今幾篇。
- 詩家不愁吟不徹，只愁天地無風月。
- 君不見漢家平津侯，東閣冠蓋如雲浮。
- 又不見當時大將軍，公卿雅拜如星奔。
- 祗今雲散星亦散，也無鹿登臺榭羊登墳。
- 何時與君上廬阜，都將硯水供瀑布。
- 磨鎌更斫扶桑樹，擣皮作紙裁煙霧，雲錦天機織詩句。
- 孤山海棠今已開，上巳未有游人來。
- 與君火急到一回，一杯一杯復一杯。
- 管他玉山頹不頹，詩名於我何有哉。

## 拼音

- mo4 chi2 yang2 zi3 yun2 ， yun2 jian4 lu4 shi4 long2 。
- tian1 zeng1 er4 zi3 qiao3 yan2 yu3 ， zhi1 qian3 xiang1 bie2 wu2 xiang1 feng2 。
- chang2 an1 shi4 shang4 hu1 zai4 zhi2 ， xiang4 lai2 yi4 bie2 san1 qian1 sui4 。
- wang2 mu3 tao2 hua1 luo4 ji1 fan1 ， bei3 dou4 bing3 lan4 yin2 he2 qian2 。
- shuang1 bin4 cheng2 si1 si1 si4 xue3 ， liang3 weng1 dui4 mian4 mian4 ru2 dan1 。
- jie4 wen4 bie2 lai2 ge4 he2 xiang4 ， wei4 shui3 dong1 liu2 wo3 xi1 shang4 。
- jin1 yin4 dou4 da4 zhi2 ji1 qian2 ， jin3 nang2 shan1 qi2 jin1 ji1 pian1 。
- shi1 jia1 bu4 chou2 yin2 bu2 che4 ， zhi1 chou2 tian1 di4 wu2 feng1 yue4 。
- jun1 bu2 jian4 han4 jia1 ping2 jin1 hou2 ， dong1 ge2 guan1 gai4 ru2 yun2 fu2 。
- you4 bu2 jian4 dang1 shi2 da4 jiang1 jun1 ， gong1 qing1 ya3 bai4 ru2 xing1 ben1 。
- zhi1 jin1 yun2 san4 xing1 yi4 san4 ， ye3 wu2 lu4 deng1 tai2 xie4 yang2 deng1 fen2 。
- he2 shi2 yu3 jun1 shang4 lu2 fu4 ， dou1 jiang1 yan4 shui3 gong4 pu4 bu4 。
- mo2 lian2 geng4 zhuo2 fu2 sang1 shu4 ， dao3 pi2 zuo4 zhi3 cai2 yan1 wu4 ， yun2 jin3 tian1 ji1 zhi1 shi1 ju4 。
- gu1 shan1 hai3 tang2 jin1 yi3 kai1 ， shang4 si4 wei4 you3 you2 ren2 lai2 。
- yu3 jun1 huo3 ji2 dao4 yi4 hui2 ， yi4 bei1 yi4 bei1 fu4 yi4 bei1 。
- guan3 ta1 yu4 shan1 tui2 bu0 tui2 ， shi1 ming2 wu1 wo3 he2 you3 zai1 。

## 注释

## 译文

## 赏析
