---
id: yang-wan-li-huang-shi-yong-ai-ci
title: 黄世永哀辭
titlePinyin: huang2 shi4 yong3 ai1 ci2
titleSlug: huang-shi-yong-ai-ci
author: 楊萬里
authorPinyin: yang2 wan4 li3
authorSlug: yang-wan-li
dynasty: 唐
dynastyPinyin: tang2
dynastySlug: tang
tags: [] 
---

## 正文

- 聖門際天而不可逕兮，子聚糧以疾趨。
- 古文熄而哇鄭兮，子獨追而雅諸。
- 衆皆賞其襮而遺其裏兮，知全者不在予。
- 仕者謂贛民之嚚兮，不啻沬邦之夫。
- 何子之仁以蒞兮，若膝下之乳雛。
- 予惟子之觀兮，則未知封屋之迂。
- 沐猴豸而罔靦兮，子髮上而衡盱。
- 舍己躁進而謂子躁進兮，宜不曰沽名之非愚。
- 世切齒於彼之晚霣兮，流涕於子之不晚殂。
- 庸知天之不子祉兮，不厚彼之辜。
- 惟師友之恩紀兮，一飯而九其吁。
- 天不予棐而奪予朋兮，半其濟而亡艫。
- 決汝漢而東之兮，曾足爲予淚之餘。
- 若子之死而不死兮，不亦名星日而骨幽墟。

## 拼音

- sheng4 men2 ji4 tian1 er2 bu4 ke3 jing4 xi1 ， zi3 ju4 liang2 yi3 ji2 qu1 。
- gu3 wen2 xi1 er2 wa1 zheng4 xi1 ， zi3 du2 zhui1 er2 ya3 zhu1 。
- zhong4 jie1 shang3 qi2 bo2 er2 yi2 qi2 li3 xi1 ， zhi1 quan2 zhe3 bu2 zai4 yu3 。
- shi4 zhe3 wei4 gan4 min2 zhi1 yin2 xi1 ， bu2 chi4 mei4 bang1 zhi1 fu1 。
- he2 zi3 zhi1 ren2 yi3 li4 xi1 ， ruo4 xi1 xia4 zhi1 ru3 chu2 。
- yu3 wei2 zi3 zhi1 guan1 xi1 ， ze2 wei4 zhi1 feng1 wu1 zhi1 yu1 。
- mu4 hou2 zhi4 er2 wang3 mian3 xi1 ， zi3 fa4 shang4 er2 heng2 xu1 。
- she3 ji3 zao4 jin4 er2 wei4 zi3 zao4 jin4 xi1 ， yi2 bu4 yue1 gu1 ming2 zhi1 fei1 yu2 。
- shi4 qie4 chi3 wu1 bi3 zhi1 wan3 yun3 xi1 ， liu2 ti4 wu1 zi3 zhi1 bu4 wan3 cu2 。
- yong1 zhi1 tian1 zhi1 bu4 zi3 zhi3 xi1 ， bu2 hou4 bi3 zhi1 gu1 。
- wei2 shi1 you3 zhi1 en1 ji4 xi1 ， yi2 fan4 er2 jiu3 qi2 xu1 。
- tian1 bu4 yu3 fei3 er2 duo2 yu3 peng2 xi1 ， ban4 qi2 ji4 er2 wang2 lu2 。
- jue2 ru3 han4 er2 dong1 zhi1 xi1 ， ceng2 zu2 wei2 yu3 lei4 zhi1 yu2 。
- ruo4 zi3 zhi1 si3 er2 bu4 si3 xi1 ， bu2 yi4 ming2 xing1 ri4 er2 gu3 you1 xu1 。

## 注释

## 译文

## 赏析
