---
id: shi-zong-jue-he-wang-gui-ling-hui-shi
title: 和王龜齡惠詩
titlePinyin: he2 wang2 gui1 ling2 hui4 shi1
titleSlug: he-wang-gui-ling-hui-shi
author: 釋宗覺
authorPinyin: shi4 zong1 jue2
authorSlug: shi-zong-jue
dynasty: 唐
dynastyPinyin: tang2
dynastySlug: tang
tags: [] 
---

## 正文

- 少年詞賦客，昔與山翁游。
- 暫抑驊騮姿，聊伴鹽車留。
- 幽坡賞春色，明月同高秋。
- 君才如鮑照，顧我非湯休。
- 木桃時一投，瓊瑶三四酬。
- 可憐橫海鱗，尺水難沉浮。
- 飄然拂袖去，形影那容求。
- 早莫哦君詩，書空復搔頭。
- 邇來三年餘，擬君薦經由。
- 長篇忽見遺，頓覺驅煩愀。
- 君馬何大駛，追蹤謫僊流。
- 錦繡滿腸胃，詞人孰能儔。
- 故將西子容，來貽嫫姆羞。
- 行看復坐吟，終日如軥輈。
- 安得君書齋，移來近前陬。
- 論文與談笑，一釋老者憂。
- 春禽晝聒聒，窗風夜颼颼。
- 懷君不成寐，頻驚節物遒。
- 君文已造妙，君德當慎修。
- 謁帝明光宮，隨珠那暗投。

## 拼音

- shao4 nian2 ci2 fu4 ke4 ， xi1 yu3 shan1 weng1 you2 。
- zan4 yi4 hua2 liu2 zi1 ， liao2 ban4 yan2 ju1 liu2 。
- you1 po1 shang3 chun1 se4 ， ming2 yue4 tong2 gao1 qiu1 。
- jun1 cai2 ru2 bao4 zhao4 ， gu4 wo3 fei1 tang1 xiu1 。
- mu4 tao2 shi2 yi4 tou2 ， qiong2 yao2 san1 si4 chou2 。
- ke3 lian2 heng2 hai3 lin2 ， chi3 shui3 nan2 chen2 fu2 。
- piao1 ran2 fu2 xiu4 qu4 ， xing2 ying3 na4 rong2 qiu2 。
- zao3 mo4 o4 jun1 shi1 ， shu1 kong1 fu4 sao1 tou2 。
- er3 lai2 san1 nian2 yu2 ， ni3 jun1 jian4 jing1 you2 。
- chang2 pian1 hu1 jian4 yi2 ， dun4 jue2 qu1 fan2 qiao3 。
- jun1 ma3 he2 da4 shi3 ， zhui1 zong1 zhe2 xian1 liu2 。
- jin3 xiu4 man3 chang2 wei4 ， ci2 ren2 shu2 neng2 chou2 。
- gu4 jiang1 xi1 zi3 rong2 ， lai2 yi2 mo2 mu3 xiu1 。
- xing2 kan4 fu4 zuo4 yin2 ， zhong1 ri4 ru2 qu2 zhou1 。
- an1 de2 jun1 shu1 zhai1 ， yi2 lai2 jin4 qian2 zou1 。
- lun4 wen2 yu3 tan2 xiao4 ， yi2 shi4 lao3 zhe3 you1 。
- chun1 qin2 zhou4 guo1 guo1 ， chuang1 feng1 ye4 sou1 sou1 。
- huai2 jun1 bu4 cheng2 mei4 ， bin1 jing1 jie2 wu4 qiu2 。
- jun1 wen2 yi3 zao4 miao4 ， jun1 de2 dang1 shen4 xiu1 。
- ye4 di4 ming2 guang1 gong1 ， sui2 zhu1 na4 an4 tou2 。

## 注释

## 译文

## 赏析
