---
id: lu-wen-tong-she-di-gong-sui-mu-ji-jin-zhou-li-liu-xie-lu-san-shi-yun
title: 同舍弟恭歲暮寄晉州李六協律三十韻
titlePinyin: tong2 she4 di4 gong1 sui4 mu4 ji4 jin4 zhou1 li3 liu4 xie2 lü4 san1 shi2 yun4
titleSlug: tong-she-di-gong-sui-mu-ji-jin-zhou-li-liu-xie-lu-san-shi-yun
author: 呂溫
authorPinyin: lü3 wen1
authorSlug: lu-wen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 古人猶悲秋，況復歲暮時。
- 急景迫流念，窮陰結長悲。
- 陽烏下西嶺，月鵲驚南枝。
- 攬衣步霜砌，倚杖臨冰池。
- 怳怳若有失，悄悄良不怡。
- 忽聞晨起吟，宛是同所思。
- 有美壯感激，無何遠棲遲。
- 摧藏變化用，掩抑扶搖姿。
- 時傑豈虛出，天道信可欺。
- 巨川望汔濟，寒谷待潛吹。
- 劒匣益精利，玉韜寧磷緇。
- 戒哉輕沽諸，行矣自寵之。
- 伊我抱微尚，仲氏即心期。
- 討論自少小，形影相差池。
- 比來胸中氣，欲耀天下奇。
- 雲雨沛蕭艾，煙閣雙萎蕤。
- 幾年困方枘，一旦迷多岐。
- 道因窮理悟，命以盡性知。
- 事去類絕弦，時來如轉規。
- 伊呂偶然得，孔墨徒爾爲。
- 早行多露悔，強進觸藩羸。
- 功名豈身利，仁義非吾私。
- 萬物自身化，一失何驅馳。
- 不如任行止，委命安所宜。
- 勸君休感歎，與予陶希夷。
- 明年郊天後，慶澤歲華滋。
- 曲水杏花雪，香街青柳絲。
- 良時且暫歡，罇酒聊共持。
- 閑過漆園叟，醉看五陵兒。
- 寄言思隱處，不久來相追。

## 拼音

- gu3 ren2 you2 bei1 qiu1 ， kuang4 fu4 sui4 mu4 shi2 。
- ji2 jing3 po4 liu2 nian4 ， qiong2 yin1 jie2 chang2 bei1 。
- yang2 wu1 xia4 xi1 ling3 ， yue4 que4 jing1 nan2 zhi1 。
- lan3 yi1 bu4 shuang1 qi4 ， yi3 zhang4 lin2 bing1 chi2 。
- huang3 huang3 ruo4 you3 shi1 ， qiao1 qiao1 liang2 bu4 yi2 。
- hu1 wen2 chen2 qi3 yin2 ， wan3 shi4 tong2 suo3 si1 。
- you3 mei3 zhuang4 gan3 ji1 ， wu2 he2 yuan3 qi1 chi2 。
- cui1 cang2 bian4 hua4 yong4 ， yan3 yi4 fu2 yao2 zi1 。
- shi2 jie2 qi3 xu1 chu1 ， tian1 dao4 xin4 ke3 qi1 。
- ju4 chuan1 wang4 qi4 ji4 ， han2 gu3 dai4 qian2 chui1 。
- jian4 xia2 yi4 jing1 li4 ， yu4 tao1 ning2 lin2 zi1 。
- jie4 zai1 qing1 gu1 zhu1 ， xing2 yi3 zi4 chong3 zhi1 。
- yi1 wo3 bao4 wei1 shang4 ， zhong4 shi4 ji2 xin1 qi1 。
- tao3 lun4 zi4 shao3 xiao3 ， xing2 ying3 xiang1 cha1 chi2 。
- bi3 lai2 xiong1 zhong1 qi4 ， yu4 yao4 tian1 xia4 qi2 。
- yun2 yu3 pei4 xiao1 ai4 ， yan1 ge2 shuang1 wei3 rui2 。
- ji1 nian2 kun4 fang1 rui4 ， yi2 dan4 mi2 duo1 qi2 。
- dao4 yin1 qiong2 li3 wu4 ， ming4 yi3 jin4 xing4 zhi1 。
- shi4 qu4 lei4 jue2 xian2 ， shi2 lai2 ru2 zhuan3 gui1 。
- yi1 lü3 ou3 ran2 de2 ， kong3 mo4 tu2 er3 wei2 。
- zao3 xing2 duo1 lu4 hui3 ， qiang2 jin4 chu4 fan1 lei2 。
- gong1 ming2 qi3 shen1 li4 ， ren2 yi4 fei1 wu2 si1 。
- wan4 wu4 zi4 shen1 hua4 ， yi4 shi1 he2 qu1 chi2 。
- bu4 ru2 ren4 xing2 zhi3 ， wei3 ming4 an1 suo3 yi2 。
- quan4 jun1 xiu1 gan3 tan4 ， yu3 yu3 tao2 xi1 yi2 。
- ming2 nian2 jiao1 tian1 hou4 ， qing4 ze2 sui4 hua2 zi1 。
- qu1 shui3 xing4 hua1 xue3 ， xiang1 jie1 qing1 liu3 si1 。
- liang2 shi2 qie3 zan4 huan1 ， zun1 jiu3 liao2 gong4 chi2 。
- xian2 guo4 qi1 yuan2 sou3 ， zui4 kan4 wu3 ling2 er2 。
- ji4 yan2 si1 yin3 chu3 ， bu4 jiu3 lai2 xiang1 zhui1 。

## 注释

## 译文

## 赏析
