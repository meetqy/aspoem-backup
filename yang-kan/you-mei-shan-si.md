---
id: yang-kan-you-mei-shan-si
title: 遊梅山寺
titlePinyin: you2 mei2 shan1 si4
titleSlug: you-mei-shan-si
author: 楊侃
authorPinyin: yang2 kan3
authorSlug: yang-kan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 出郭塵路斷，登舟鷲嶺通。
- 樓臺花嶼上，鐘梵水天中。
- 石磴班春蘚，松門韻晚風。
- 蓴絲惹輕檝，雲錦散遥空。
- 竹逕連茶塢，山亭對藥叢。
- 却輸湖畔叟，朝夕訪支公。

## 拼音

- chu1 guo1 chen2 lu4 duan4 ， deng1 zhou1 jiu4 ling3 tong1 。
- lou2 tai2 hua1 yu3 shang4 ， zhong1 fan4 shui3 tian1 zhong1 。
- shi2 deng4 ban1 chun1 xian3 ， song1 men2 yun4 wan3 feng1 。
- chun2 si1 re3 qing1 ji2 ， yun2 jin3 san4 yao2 kong1 。
- zhu2 jing4 lian2 cha2 wu4 ， shan1 ting2 dui4 yao4 cong2 。
- que4 shu1 hu2 pan4 sou3 ， zhao1 xi1 fang3 zhi1 gong1 。

## 注释

## 译文

## 赏析
