---
id: yang-kan-you-long-rui-guan
title: 遊龍瑞觀
titlePinyin: you2 long2 rui4 guan1
titleSlug: you-long-rui-guan
author: 楊侃
authorPinyin: yang2 kan3
authorSlug: yang-kan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 泛舟秋水一湖平，入觀松風數里清。
- 丹井有泉仙跡在，玉書藏穴禹功成。
- 步虛夜月千峰靜，投簡春霖萬壑盈。
- 述記賀知章手筆，題詩元相國聲名。
- 結廬野客前谿住，採朮幽人絕頂行。
- 杉檜影侵山殿冷，星辰光逼醮壇明。
- 降仙臺畔看雲過，射的潭邊聽鶴鳴。
- 樵客多聞逢異事，洞天都不遠重城。
- 林閒窗戶塵難到，衣上煙嵐暮自生。
- 不待照湖天子賜，欲將長往換浮榮。

## 拼音

- fan4 zhou1 qiu1 shui3 yi4 hu2 ping2 ， ru4 guan1 song1 feng1 shu4 li3 qing1 。
- dan1 jing3 you3 quan2 xian1 ji4 zai4 ， yu4 shu1 cang2 xue2 yu3 gong1 cheng2 。
- bu4 xu1 ye4 yue4 qian1 feng1 jing4 ， tou2 jian3 chun1 lin2 wan4 he4 ying2 。
- shu4 ji4 he4 zhi1 zhang1 shou3 bi3 ， ti2 shi1 yuan2 xiang1 guo2 sheng1 ming2 。
- jie2 lu2 ye3 ke4 qian2 xi1 zhu4 ， cai3 zhu2 you1 ren2 jue2 ding3 xing2 。
- shan1 gui4 ying3 qin1 shan1 dian4 leng3 ， xing1 chen2 guang1 bi1 jiao4 tan2 ming2 。
- jiang4 xian1 tai2 pan4 kan4 yun2 guo4 ， she4 de0 tan2 bian1 ting1 he4 ming2 。
- qiao2 ke4 duo1 wen2 feng2 yi4 shi4 ， dong4 tian1 dou1 bu4 yuan3 zhong4 cheng2 。
- lin2 xian2 chuang1 hu4 chen2 nan2 dao4 ， yi1 shang4 yan1 lan2 mu4 zi4 sheng1 。
- bu2 dai4 zhao4 hu2 tian1 zi3 ci4 ， yu4 jiang1 chang2 wang3 huan4 fu2 rong2 。

## 注释

## 译文

## 赏析
