---
id: li-zheng-min-ji-yin-shu
title: 寄尹叔
titlePinyin: ji4 yin3 shu1
titleSlug: ji-yin-shu
author: 李正民
authorPinyin: li3 zheng4 min2
authorSlug: li-zheng-min
dynasty: 唐
dynastyPinyin: tang2
dynastySlug: tang
tags: [] 
---

## 正文

- 太湖三萬六千頃，中有長橋墮虹影。
- 茅屋漁舟數百家，譙門打鼓官爲令。
- 往來舟楫何紛紛，拜揖將迎皆要人。
- 自從兵興急供億，千槍萬槊如魚鱗。
- 又有强宗并大姓，索課催租惟所命。
- 忽然平地起風波，造謗興讒喧衆聽。
- 歲前官家欲移蹕，葦席茅茨千百室。
- 科敷比户與僧坊，髙下等差皆普及。
- 一時應辦姑求備，嘖有煩言長官罪。
- 差官密切來體量，三尺深文想難避。
- 君不見海鹽令尹祝夫子，去年蒙恩當百里。
- 催科急迫不忍言，鞭撻黎民非所喜。
- 一朝解印謝疲民，至今豪强猶切齒。
- 國讐未雪兵未休，安得斯民無瘡痏。
- 但願中興功業成，盡鎖劍戟充耘耔。

## 拼音

- tai4 hu2 san1 wan4 liu4 qian1 qing3 ， zhong1 you3 chang2 qiao2 duo4 hong2 ying3 。
- mao2 wu1 yu2 zhou1 shu4 bai3 jia1 ， qiao2 men2 da3 gu3 guan1 wei2 ling4 。
- wang3 lai2 zhou1 ji2 he2 fen1 fen1 ， bai4 yi1 jiang1 ying2 jie1 yao4 ren2 。
- zi4 cong2 bing1 xing1 ji2 gong4 yi4 ， qian1 qiang1 wan4 shuo4 ru2 yu2 lin2 。
- you4 you3 qiang2 zong1 bing4 da4 xing4 ， suo3 ke4 cui1 zu1 wei2 suo3 ming4 。
- hu1 ran2 ping2 di4 qi3 feng1 bo1 ， zao4 bang4 xing1 chan2 xuan1 zhong4 ting1 。
- sui4 qian2 guan1 jia1 yu4 yi2 bi4 ， wei3 xi2 mao2 ci2 qian1 bai3 shi4 。
- ke1 fu1 bi3 hu4 yu3 seng1 fang1 ， gao1 xia4 deng3 cha4 jie1 pu3 ji2 。
- yi4 shi2 ying1 ban4 gu1 qiu2 bei4 ， ze2 you3 fan2 yan2 chang2 guan1 zui4 。
- chai1 guan1 mi4 qie4 lai2 ti3 liang2 ， san1 chi3 shen1 wen2 xiang3 nan2 bi4 。
- jun1 bu2 jian4 hai3 yan2 ling4 yin3 zhu4 fu1 zi3 ， qu4 nian2 meng2 en1 dang1 bai3 li3 。
- cui1 ke1 ji2 po4 bu4 ren3 yan2 ， bian1 ta4 li2 min2 fei1 suo3 xi3 。
- yi4 zhao1 jie3 yin4 xie4 pi2 min2 ， zhi4 jin1 hao2 qiang2 you2 qie4 chi3 。
- guo2 chou2 wei4 xue3 bing1 wei4 xiu1 ， an1 de2 si1 min2 wu2 chuang1 wei3 。
- dan4 yuan4 zhong1 xing1 gong1 ye4 cheng2 ， jin4 suo3 jian4 ji3 chong1 yun2 zi3 。

## 注释

## 译文

## 赏析
