---
id: li-zheng-min-cheng-zhi-tu
title: 程之徒
titlePinyin: cheng2 zhi1 tu2
titleSlug: cheng-zhi-tu
author: 李正民
authorPinyin: li3 zheng4 min2
authorSlug: li-zheng-min
dynasty: 唐
dynastyPinyin: tang2
dynastySlug: tang
tags: [] 
---

## 正文

- 堂堂王夫子，實爲鄉曲英。
- 十年遊太學，冬雪而秋螢。
- 南宫掇異等，四海馳儁聲。
- 未展霄漢志，憂患遽所丁。
- 自言程之徒，高論何峥嶸。
- 彬彬媚學子，鼓篋稱諸生。
- 何必騖時文，但貴存其誠。
- 道義苟內充，爵禄必爾纓。
- 吾師昔如斯，草澤膺弓旌。
- 勸講邇英閣，探頤多研精。
- 祝李樂其說，談辨惟縱横。
- 仲子頗守常，歸來自窮經。
- 一日賢詔下，折桂何芳馨。
- 先生遂薦之，横經闔閭城。
- 又欲薦祝子，可方古巖耕。
- 宜從布衣起，知足平攙搶。
- 貴公問其人，科舉頗所更。
- 答言彼材豪，不肯循度程。
- 貴公聞之笑，何以取官榮。
- 推轂既未效，鼓枻歸洞庭。
- 先生躋禁從，仲子亦飛騰。
- 召對趨九陛，一言帝心傾。
- 亟命遷京秩，訓詞人所驚。
- 庶可共學者，品題自師評。
- 李子獨不偶，沿流出舒荆。
- 游謁公卿間，落寞無所成。
- 邇來貧且病，屏迹居四明。
- 自言已膏肓，無以保性靈。
- 我嗟師友義，此道久凋零。
- 寄言後學者，中庸當力行。

## 拼音

- tang2 tang2 wang2 fu1 zi3 ， shi2 wei2 xiang1 qu3 ying1 。
- shi2 nian2 you2 tai4 xue2 ， dong1 xue3 er2 qiu1 ying2 。
- nan2 gong1 duo1 yi4 deng3 ， si4 hai3 chi2 jun4 sheng1 。
- wei4 zhan3 xiao1 han4 zhi4 ， you1 huan4 ju4 suo3 ding1 。
- zi4 yan2 cheng2 zhi1 tu2 ， gao1 lun4 he2 zheng1 rong2 。
- bin1 bin1 mei4 xue2 zi3 ， gu3 qie4 cheng1 zhu1 sheng1 。
- he2 bi4 wu4 shi2 wen2 ， dan4 gui4 cun2 qi2 cheng2 。
- dao4 yi4 gou3 nei4 chong1 ， jue2 lu4 bi4 er3 ying1 。
- wu2 shi1 xi1 ru2 si1 ， cao3 ze2 ying1 gong1 jing1 。
- quan4 jiang3 er3 ying1 ge2 ， tan4 yi2 duo1 yan2 jing1 。
- zhu4 li3 le4 qi2 shuo1 ， tan2 bian4 wei2 zong4 heng2 。
- zhong4 zi3 po1 shou3 chang2 ， gui1 lai2 zi4 qiong2 jing1 。
- yi2 ri4 xian2 zhao4 xia4 ， zhe2 gui4 he2 fang1 xin1 。
- xian1 sheng0 sui4 jian4 zhi1 ， heng2 jing1 he2 lü2 cheng2 。
- you4 yu4 jian4 zhu4 zi3 ， ke3 fang1 gu3 yan2 geng1 。
- yi2 cong2 bu4 yi1 qi3 ， zhi1 zu2 ping2 chan1 qiang1 。
- gui4 gong1 wen4 qi2 ren2 ， ke1 ju3 po1 suo3 geng4 。
- da1 yan2 bi3 cai2 hao2 ， bu4 ken3 xun2 du4 cheng2 。
- gui4 gong1 wen2 zhi1 xiao4 ， he2 yi3 qu3 guan1 rong2 。
- tui1 gu3 ji4 wei4 xiao4 ， gu3 yi4 gui1 dong4 ting2 。
- xian1 sheng0 ji1 jin4 cong2 ， zhong4 zi3 yi4 fei1 teng2 。
- zhao4 dui4 qu1 jiu3 bi4 ， yi4 yan2 di4 xin1 qing1 。
- ji2 ming4 qian1 jing1 zhi4 ， xun4 ci2 ren2 suo3 jing1 。
- shu4 ke3 gong4 xue2 zhe3 ， pin3 ti2 zi4 shi1 ping2 。
- li3 zi0 du2 bu4 ou3 ， yan2 liu2 chu1 shu1 jing1 。
- you2 ye4 gong1 qing1 jian4 ， luo4 mo4 wu2 suo3 cheng2 。
- er3 lai2 pin2 qie3 bing4 ， ping2 ji4 ju1 si4 ming2 。
- zi4 yan2 yi3 gao1 huang1 ， wu2 yi3 bao3 xing4 ling2 。
- wo3 jie1 shi1 you3 yi4 ， ci3 dao4 jiu3 diao1 ling2 。
- ji4 yan2 hou4 xue2 zhe3 ， zhong1 yong1 dang1 li4 xing2 。

## 注释

## 译文

## 赏析
