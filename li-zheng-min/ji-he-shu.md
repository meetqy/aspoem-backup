---
id: li-zheng-min-ji-he-shu
title: 寄和叔
titlePinyin: ji4 he2 shu1
titleSlug: ji-he-shu
author: 李正民
authorPinyin: li3 zheng4 min2
authorSlug: li-zheng-min
dynasty: 唐
dynastyPinyin: tang2
dynastySlug: tang
tags: [] 
---

## 正文

- 蹤迹飄然寄海隅，往來寧復論親疏。
- 風烟冷落漁樵市，鐘磬蕭條釋梵居。
- 卜築擬爲常侍賦，干時休奉子公書。
- 泰亨乃見能連茹，剝極安知不得輿。
- 蹭蹬且同棲櫪馬，噞喁真類失波魚。
- 男兒所患無能爾，窮達終應有命與。
- 戰伐干戈誅猰貐，急難兄弟困雝渠。
- 敢忘越石思梟虜，終學陶潛自荷鋤。
- 婢膝奴顔焉敢比，蠟言梔貌亦羞予。
- 嵇康豈肯爲尸祝，楊意何能薦子虛。
- 流落丹心徒許國，衰遲華髪漸盈梳。
- 勿驚歲晚多懷感，處順安排樂有餘。

## 拼音

- zong1 ji4 piao1 ran2 ji4 hai3 yu2 ， wang3 lai2 ning2 fu4 lun4 qin1 shu1 。
- feng1 yan1 leng3 luo4 yu2 qiao2 shi4 ， zhong1 qing4 xiao1 tiao2 shi4 fan4 ju1 。
- bu3 zhu4 ni3 wei2 chang2 shi4 fu4 ， gan1 shi2 xiu1 feng4 zi3 gong1 shu1 。
- tai4 heng1 nai3 jian4 neng2 lian2 ru2 ， bao1 ji2 an1 zhi1 bu4 de2 yu2 。
- ceng4 deng4 qie3 tong2 qi1 li4 ma3 ， yan3 yong2 zhen1 lei4 shi1 bo1 yu2 。
- nan2 er2 suo3 huan4 wu2 neng2 er3 ， qiong2 da2 zhong1 ying1 you3 ming4 yu3 。
- zhan4 fa2 gan1 ge1 zhu1 ya4 yu3 ， ji2 nan2 xiong1 di4 kun4 yong1 qu2 。
- gan3 wang4 yue4 shi2 si1 xiao1 lu3 ， zhong1 xue2 tao2 qian2 zi4 he2 chu2 。
- bi4 xi1 nu2 yan2 yan1 gan3 bi3 ， la4 yan2 zhi1 mao4 yi4 xiu1 yu3 。
- ji1 kang1 qi3 ken3 wei2 shi1 zhu4 ， yang2 yi4 he2 neng2 jian4 zi3 xu1 。
- liu2 luo4 dan1 xin1 tu2 xu1 guo2 ， shuai1 chi2 hua2 fa4 jian4 ying2 shu1 。
- wu4 jing1 sui4 wan3 duo1 huai2 gan3 ， chu3 shun4 an1 pai2 le4 you3 yu2 。

## 注释

## 译文

## 赏析
