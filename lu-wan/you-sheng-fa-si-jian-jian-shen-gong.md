---
id: lu-wan-you-sheng-fa-si-jian-jian-shen-gong
title: 遊勝法寺兼簡深公
titlePinyin: you2 sheng4 fa3 si4 jian1 jian3 shen1 gong1
titleSlug: you-sheng-fa-si-jian-jian-shen-gong
author: 陸綰
authorPinyin: lu4 wan3
authorSlug: lu-wan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 道旁有古寺，巋然聳梅林。
- 邇來衣褐徒，包禍歲月深。
- 埋伏狡兔穴，嘯聚惡木陰。
- 安得智慧劍，力斬奸邪心。
- 吾師曹溪流，所在人依欽。
- 郡邑兩交疏，來發雲雷音。
- 初如碎瓦礫，乃見真球琳。
- 瞽者破其瞽，瘖者破其瘖。
- 有若鸞鳳巢，無復鴟鴞禽。
- 嗟予困吏役，海岸宜投簪。
- 扁舟扣禪戶，清風滿衣襟。
- 高論松桂間，爲師揮玉琴。

## 拼音

- dao4 pang2 you3 gu3 si4 ， kui1 ran2 song3 mei2 lin2 。
- er3 lai2 yi1 he4 tu2 ， bao1 huo4 sui4 yue4 shen1 。
- mai2 fu2 jiao3 tu4 xue2 ， xiao4 ju4 e4 mu4 yin1 。
- an1 de2 zhi4 hui4 jian4 ， li4 zhan3 jian1 xie2 xin1 。
- wu2 shi1 cao2 xi1 liu2 ， suo3 zai4 ren2 yi1 qin1 。
- jun4 yi4 liang3 jiao1 shu1 ， lai2 fa1 yun2 lei2 yin1 。
- chu1 ru2 sui4 wa3 li4 ， nai3 jian4 zhen1 qiu2 lin2 。
- gu3 zhe3 po4 qi2 gu3 ， yin1 zhe3 po4 qi2 yin1 。
- you3 ruo4 luan2 feng4 chao2 ， wu2 fu4 chi1 xiao1 qin2 。
- jie1 yu3 kun4 li4 yi4 ， hai3 an4 yi2 tou2 zan1 。
- pian1 zhou1 kou4 shan4 hu4 ， qing1 feng1 man3 yi1 jin1 。
- gao1 lun4 song1 gui4 jian4 ， wei2 shi1 hui1 yu4 qin2 。

## 注释

## 译文

## 赏析
