---
id: wu-ru-yi-you-shi-xian-fen-yun-de-guan-zi
title: 遊石仙分韻得觀字
titlePinyin: you2 shi2 xian1 fen1 yun4 de2 guan1 zi4
titleSlug: you-shi-xian-fen-yun-de-guan-zi
author: 吳汝弌
authorPinyin: wu2 ru3 yi1
authorSlug: wu-ru-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 閑攏兩袖秋，步入沖寂觀。
- 古樹老雲中，仙居毀巖半。
- 是時零雨高，葉脫凄風亂。
- 怪禽走何忙，澀水流不漫。
- 那知張郎仙，譎幻敢懸斷。
- 雷書貯紅崖，愚下浪傳贊。
- 符碑儻長靈，鬼物豈歌喚。
- 尚云劍埋山，安得急推斷。
- 冷翁亦張徒，精氣不知散。
- 死坐豫樟空，鑿竅競窺看。
- 何不葬山原，不然棄江沜。
- 烏鳶與螻蟻，豈食吾一貫。
- 獨流天地間，萬古亙光燦。
- 神仙固渺茫，此事良可惋。
- 忍哉偷兒狂，更擣泥腹爛。
- 我來擬少休，亭壓不敢玩。
- 黄冠四三人，拙野只欲竄。
- 延坐無好言，令我住凉館。
- 飯餘且縱觀，逸興薄霄漢。
- 琴鳴著高彈，弈勝出奇算。
- 歗咏壺隠樓，撫事發長嘆。
- 大書同人名，聊欲記遊翫。
- 陰霾淰輕寒，日色倏昏晏。
- 倩人買村醪，煮芋疊肴桉。
- 清坐二更深，一睡各鼻鼾。
- 曉來登巖頭，棘路解羈絆。
- 劃開天蓋寬，遠景過飛翰。
- 幽藂摘新查，窺險身發汗。
- 居然束歸裝，重下西巖畔。
- 我思古之人，豈只局窮閈。
- 觀海登泰山，深高世間冠。
- 斯巖雖荒榛，樂事實昭煥。
- 人心本然同，今古未容判。
- 終當駕雲風，高蹈無畔岸。
- 作詩示兒童，茲遊吾豈但。

## 拼音

- xian2 long3 liang3 xiu4 qiu1 ， bu4 ru4 chong1 ji4 guan1 。
- gu3 shu4 lao3 yun2 zhong1 ， xian1 ju1 hui3 yan2 ban4 。
- shi4 shi2 ling2 yu3 gao1 ， ye4 tuo1 qi1 feng1 luan4 。
- guai4 qin2 zou3 he2 mang2 ， se4 shui3 liu2 bu2 man4 。
- na4 zhi1 zhang1 lang2 xian1 ， jue2 huan4 gan3 xuan2 duan4 。
- lei2 shu1 zhu4 hong2 ya2 ， yu2 xia4 lang4 chuan2 zan4 。
- fu2 bei1 tang3 chang2 ling2 ， gui3 wu4 qi3 ge1 huan4 。
- shang4 yun2 jian4 mai2 shan1 ， an1 de2 ji2 tui1 duan4 。
- leng3 weng1 yi4 zhang1 tu2 ， jing1 qi4 bu4 zhi1 san4 。
- si3 zuo4 yu4 zhang1 kong1 ， zao2 qiao4 jing4 kui1 kan4 。
- he2 bu2 zang4 shan1 yuan2 ， bu4 ran2 qi4 jiang1 pan4 。
- wu1 yuan1 yu3 lou2 yi3 ， qi3 shi2 wu2 yi2 guan4 。
- du2 liu2 tian1 di4 jian4 ， wan4 gu3 gen4 guang1 can4 。
- shen2 xian1 gu4 miao3 mang2 ， ci3 shi4 liang2 ke3 wan3 。
- ren3 zai1 tou1 er2 kuang2 ， geng4 dao3 ni2 fu4 lan4 。
- wo3 lai2 ni3 shao3 xiu1 ， ting2 ya1 bu4 gan3 wan2 。
- huang2 guan1 si4 san1 ren2 ， zhuo1 ye3 zhi1 yu4 cuan4 。
- yan2 zuo4 wu2 hao3 yan2 ， ling4 wo3 zhu4 liang2 guan3 。
- fan4 yu2 qie3 zong4 guan1 ， yi4 xing1 bao2 xiao1 han4 。
- qin2 ming2 zhu4 gao1 dan4 ， yi4 sheng4 chu1 qi2 suan4 。
- xiao4 yong3 hu2 yin3 lou2 ， fu3 shi4 fa1 chang2 tan4 。
- da4 shu1 tong2 ren2 ming2 ， liao2 yu4 ji4 you2 wan2 。
- yin1 mai2 nian3 qing1 han2 ， ri4 se4 shu1 hun1 yan4 。
- qian4 ren2 mai3 cun1 lao2 ， zhu3 yu4 die2 yao2 an1 。
- qing1 zuo4 er4 geng4 shen1 ， yi2 shui4 ge4 bi2 han1 。
- xiao3 lai2 deng1 yan2 tou2 ， ji2 lu4 jie3 ji1 ban4 。
- hua2 kai1 tian1 gai4 kuan1 ， yuan3 jing3 guo4 fei1 han4 。
- you1 cong2 zhai1 xin1 cha2 ， kui1 xian3 shen1 fa1 han4 。
- ju1 ran2 shu4 gui1 zhuang1 ， zhong4 xia4 xi1 yan2 pan4 。
- wo3 si1 gu3 zhi1 ren2 ， qi3 zhi1 ju2 qiong2 han4 。
- guan1 hai3 deng1 tai4 shan1 ， shen1 gao1 shi4 jian4 guan1 。
- si1 yan2 sui1 huang1 zhen1 ， le4 shi4 shi2 zhao1 huan4 。
- ren2 xin1 ben3 ran2 tong2 ， jin1 gu3 wei4 rong2 pan4 。
- zhong1 dang1 jia4 yun2 feng1 ， gao1 dao3 wu2 pan4 an4 。
- zuo4 shi1 shi4 er2 tong2 ， zi1 you2 wu2 qi3 dan4 。

## 注释

## 译文

## 赏析
