---
id: liu-nie-ti-zhi-zheng-zhu-lang-zhong-shi-yuan-lin
title: 題致政朱郎中适園林
titlePinyin: ti2 zhi4 zheng4 zhu1 lang2 zhong1 shi4 yuan2 lin2
titleSlug: ti-zhi-zheng-zhu-lang-zhong-shi-yuan-lin
author: 劉摰
authorPinyin: liu2 nie4
authorSlug: liu-nie
dynasty: 唐
dynastyPinyin: tang2
dynastySlug: tang
tags: [] 
---

## 正文

- 南宫仙郎綠髪翁，歸來甲第荆城中。
- 翁家祖世有名德，至今孫子傳清風。
- 園亭繼繼事營治，增華到此窮智工。
- 鋪張百物各有職，崢嶸一界疑壺宫。
- 清明過去春事老，林叢暗綠陰相通。
- 朱欄曲檻巧暉映，曉風夜露香溟濛。
- 溪魚野鳥樂晴昊，碧蘿怪石依長松。
- 方城清泚雖可濯，主人纓上塵久空。
- 年年三日縱士女，觀遊思與鄉人同。
- 及時娛樂日月邁，肯使蟋蟀悲晉公。
- 閣書深藏一萬軸，牙籖錦带嚴編封。
- 脱巾解屨游覽倦，燕坐自有黄卷功。
- 三年羈客偶幸至，歸來搔首嗟蒿蓬。
- 生涯適意最難事，安用勳業銘鼎鐘。
- 鄉人勿笑翁不出，門外勢利方憧憧。

## 拼音

- nan2 gong1 xian1 lang2 lü4 fa4 weng1 ， gui1 lai2 jia3 di4 jing1 cheng2 zhong1 。
- weng1 jia1 zu3 shi4 you3 ming2 de2 ， zhi4 jin1 sun1 zi3 chuan2 qing1 feng1 。
- yuan2 ting2 ji4 ji4 shi4 ying2 zhi4 ， zeng1 hua2 dao4 ci3 qiong2 zhi4 gong1 。
- pu1 zhang1 bai3 wu4 ge4 you3 zhi2 ， zheng1 rong2 yi2 jie4 yi2 hu2 gong1 。
- qing1 ming2 guo4 qu4 chun1 shi4 lao3 ， lin2 cong2 an4 lü4 yin1 xiang1 tong1 。
- zhu1 lan2 qu3 jian4 qiao3 hui1 ying4 ， xiao3 feng1 ye4 lu4 xiang1 ming2 meng2 。
- xi1 yu2 ye3 niao3 le4 qing2 hao4 ， bi4 luo2 guai4 shi2 yi1 chang2 song1 。
- fang1 cheng2 qing1 ci3 sui1 ke3 zhuo2 ， zhu3 ren2 ying1 shang4 chen2 jiu3 kong1 。
- nian2 nian2 san1 ri4 zong4 shi4 nü3 ， guan1 you2 si1 yu3 xiang1 ren2 tong2 。
- ji2 shi2 yu2 le4 ri4 yue4 mai4 ， ken3 shi3 xi1 shuai4 bei1 jin4 gong1 。
- ge2 shu1 shen1 cang2 yi2 wan4 zhou2 ， ya2 qian1 jin3 dai4 yan2 bian1 feng1 。
- tuo1 jin1 jie3 ju4 you2 lan3 juan4 ， yan4 zuo4 zi4 you3 huang2 juan4 gong1 。
- san1 nian2 ji1 ke4 ou3 xing4 zhi4 ， gui1 lai2 sao1 shou3 jie1 hao1 peng2 。
- sheng1 ya2 shi4 yi4 zui4 nan2 shi4 ， an1 yong4 xun1 ye4 ming2 ding3 zhong1 。
- xiang1 ren2 wu4 xiao4 weng1 bu4 chu1 ， men2 wai4 shi4 li4 fang1 chong1 chong1 。

## 注释

## 译文

## 赏析
