---
id: yu-jing-nan-zhai-xin-zhi-mu-dan-chu-dong-hu-kai-shu-duo-ai-wan-bu-yi-yin-er-gan-yong-cheng-zhi-jun-zhong-she
title: 南齋新植牡丹初冬忽開數朵愛玩不已因而感咏呈知郡中舍
titlePinyin: nan2 zhai1 xin1 zhi2 mu3 dan1 chu1 dong1 hu1 kai1 shu4 duo3 ai4 wan2 bu4 yi3 yin1 er2 gan3 yong3 cheng2 zhi1 jun4 zhong1 she4
titleSlug: nan-zhai-xin-zhi-mu-dan-chu-dong-hu-kai-shu-duo-ai-wan-bu-yi-yin-er-gan-yong-cheng-zhi-jun-zhong-she
author: 余靖
authorPinyin: yu2 jing4
authorSlug: yu-jing
dynasty: 唐
dynastyPinyin: tang2
dynastySlug: tang
tags: [] 
---

## 正文

- 嶠南足暄候，秋葉不凋霜。
- 孤根自北來，繡蘂忽葩張。
- 嗟爾本國艷，秀色含天香。
- 淑氣入春萼，園苑生輝光。
- 豪家走鈿車，珠翠妍新妝。
- 貴門陳廣宴，金碧開華堂。
- 惟恐風雨至，不羞歌舞狂。
- 意態占韶景，衆媚曷能妨。
- 今茲植荒圃，空齋圍短牆。
- 節物寒蟬後，林木野梅傍。
- 胡爲吐奇卉，特此昧溫凉。
- 祇知逢日暖，豈測非春陽。
- 蜂蝶不爾採，壞欄啼夜螿。
- 伊予久杜門，荆榛三徑荒。
- 獨酌難成醉，徙倚徒徬徨。
- 憐爾守常性，幽叢不改芳。

## 拼音

- jiao4 nan2 zu2 xuan1 hou4 ， qiu1 ye4 bu4 diao1 shuang1 。
- gu1 gen1 zi4 bei3 lai2 ， xiu4 rui3 hu1 pa1 zhang1 。
- jie1 er3 ben3 guo2 yan4 ， xiu4 se4 han2 tian1 xiang1 。
- shu1 qi4 ru4 chun1 e4 ， yuan2 yuan4 sheng1 hui1 guang1 。
- hao2 jia1 zou3 dian4 ju1 ， zhu1 cui4 yan2 xin1 zhuang1 。
- gui4 men2 chen2 guang3 yan4 ， jin1 bi4 kai1 hua2 tang2 。
- wei2 kong3 feng1 yu3 zhi4 ， bu4 xiu1 ge1 wu3 kuang2 。
- yi4 tai4 zhan4 shao2 jing3 ， zhong4 mei4 he2 neng2 fang2 。
- jin1 zi1 zhi2 huang1 pu3 ， kong1 zhai1 wei2 duan3 qiang2 。
- jie2 wu4 han2 chan2 hou4 ， lin2 mu4 ye3 mei2 bang4 。
- hu2 wei2 tu3 qi2 hui4 ， te4 ci3 mei4 wen1 liang2 。
- qi2 zhi1 feng2 ri4 nuan3 ， qi3 ce4 fei1 chun1 yang2 。
- feng1 die2 bu4 er3 cai3 ， huai4 lan2 ti2 ye4 jiang1 。
- yi1 yu3 jiu3 du4 men2 ， jing1 zhen1 san1 jing4 huang1 。
- du2 zhuo2 nan2 cheng2 zui4 ， xi3 yi3 tu2 pang2 huang2 。
- lian2 er3 shou3 chang2 xing4 ， you1 cong2 bu4 gai3 fang1 。

## 注释

## 译文

## 赏析
