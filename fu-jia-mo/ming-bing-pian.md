---
id: fu-jia-mo-ming-bing-pian
title: 明冰篇
titlePinyin: ming2 bing1 pian1
titleSlug: ming-bing-pian
author: 富嘉謨
authorPinyin: fu4 jia1 mo2
authorSlug: fu-jia-mo
dynasty: 唐
dynastyPinyin: tang2
dynastySlug: tang
tags: [] 
---

## 正文

- 北陸蒼茫河海凝，南山闌干晝夜冰。
- 素彩峨峨明月升，深山窮谷不自見。
- 安知採斵備嘉薦，陰房涸冱掩寒扇。
- 陽春二月朝始暾，春光潭沱度千門。
- 明冰時出御至尊，彤庭赫赫九儀備。
- 腰玉煌煌千官事，明冰畢賦周在位。
- 憶昨沙漠寒風漲，崑崙長河冰始壯。
- 漫汗崚嶒積亭障，噰噰鳴雁江上來。
- 禁苑池臺冰復開，搖青涵綠映樓臺。
- 豳歌七月王風始，鑿冰藏用昭物軌，四時不忒千萬祀。

## 拼音

- bei3 lu4 cang1 mang2 he2 hai3 ning2 ， nan2 shan1 lan2 gan1 zhou4 ye4 bing1 。
- su4 cai3 e2 e2 ming2 yue4 sheng1 ， shen1 shan1 qiong2 gu3 bu2 zi4 jian4 。
- an1 zhi1 cai3 zhuo2 bei4 jia1 jian4 ， yin1 fang2 he2 hu4 yan3 han2 shan4 。
- yang2 chun1 er4 yue4 chao2 shi3 tun1 ， chun1 guang1 tan2 tuo2 du4 qian1 men2 。
- ming2 bing1 shi2 chu1 yu4 zhi4 zun1 ， tong2 ting2 he4 he4 jiu3 yi2 bei4 。
- yao1 yu4 huang2 huang2 qian1 guan1 shi4 ， ming2 bing1 bi4 fu4 zhou1 zai4 wei4 。
- yi4 zuo2 sha1 mo4 han2 feng1 zhang3 ， kun1 lun2 chang2 he2 bing1 shi3 zhuang4 。
- man4 han4 ling2 ceng2 ji1 ting2 zhang4 ， yong1 yong1 ming2 yan4 jiang1 shang4 lai2 。
- jin4 yuan4 chi2 tai2 bing1 fu4 kai1 ， yao2 qing1 han2 lü4 ying4 lou2 tai2 。
- bin1 ge1 qi1 yue4 wang2 feng1 shi3 ， zao2 bing1 cang2 yong4 zhao1 wu4 gui3 ， si4 shi2 bu2 te4 qian1 wan4 si4 。

## 注释

## 译文

## 赏析
