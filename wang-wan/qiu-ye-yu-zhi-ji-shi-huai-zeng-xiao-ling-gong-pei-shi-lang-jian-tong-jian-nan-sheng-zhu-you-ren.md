---
id: wang-wan-qiu-ye-yu-zhi-ji-shi-huai-zeng-xiao-ling-gong-pei-shi-lang-jian-tong-jian-nan-sheng-zhu-you-ren
title: 秋夜寓直即事懷贈蕭令公裴侍郎兼通簡南省諸友人
titlePinyin: qiu1 ye4 yu4 zhi2 ji2 shi4 huai2 zeng4 xiao1 ling4 gong1 pei2 shi4 lang2 jian1 tong1 jian3 nan2 sheng3 zhu1 you3 ren2
titleSlug: qiu-ye-yu-zhi-ji-shi-huai-zeng-xiao-ling-gong-pei-shi-lang-jian-tong-jian-nan-sheng-zhu-you-ren
author: 王灣
authorPinyin: wang2 wan1
authorSlug: wang-wan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 聖主萬年興，賢臣數載升。
- 古靈傳嶽秀，宏量稟川澄。
- 畿甸舉長策，風霜秉直繩。
- 出車遙俗震，登閣滿朝稱。
- 賦簡流亡輯，農安政理憑。
- 還家新長幼，巡壠舊溝塍。
- 忠梗大勛立，寰瀛墮業懲。
- 焚香兼御史，懸鏡委中丞。
- 旟隼當朝立，臺驄發郡乘。
- 司徒漢家重，國典潁川徵。
- 雲路俄平入，台階忽上凌。
- 秉鈞調造化，宣綍慰黎烝。
- 金省方秋作，瑤軒直夜凭。
- 中書贈陳準，右相簡王陵。
- 三傑賢更穆，百僚歡且兢。
- 搖懷及賓友，計曲辨淄澠。
- 閶闔暝陰散，鉤陳爽氣凝。
- 月深宮樹轉，河近禁樓冰。
- 卑吏夙驅策，微涓效斗升。
- 望麾宵繼火，書板曙懷蒸。
- 彼此雖流盼，規模轉服膺。
- 惠將霄漢隔，勞或歲時矜。
- 位重恩寧濫，才輕懾不勝。
- 林巒甘獨往，疵賤苦相仍。
- 敢忘銜花雀，思同附驥蠅。
- 平生逐鳥雀，何日嗣蒼鷹。

## 拼音

- sheng4 zhu3 wan4 nian2 xing1 ， xian2 chen2 shu4 zai4 sheng1 。
- gu3 ling2 chuan2 yue4 xiu4 ， hong2 liang2 bing3 chuan1 cheng2 。
- ji1 dian4 ju3 chang2 ce4 ， feng1 shuang1 bing3 zhi2 sheng2 。
- chu1 ju1 yao2 su2 zhen4 ， deng1 ge2 man3 chao2 cheng1 。
- fu4 jian3 liu2 wang2 ji2 ， nong2 an1 zheng4 li3 ping2 。
- huan2 jia1 xin1 chang2 you4 ， xun2 long3 jiu4 gou1 cheng2 。
- zhong1 geng3 da4 xun1 li4 ， huan2 ying2 duo4 ye4 cheng2 。
- fen2 xiang1 jian1 yu4 shi3 ， xuan2 jing4 wei3 zhong1 cheng2 。
- yu2 sun3 dang1 chao2 li4 ， tai2 cong1 fa1 jun4 cheng2 。
- si1 tu2 han4 jia1 zhong4 ， guo2 dian3 ying3 chuan1 zhi3 。
- yun2 lu4 e2 ping2 ru4 ， tai2 jie1 hu1 shang4 ling2 。
- bing3 jun1 diao4 zao4 hua4 ， xuan1 fu2 wei4 li2 zheng1 。
- jin1 sheng3 fang1 qiu1 zuo4 ， yao2 xuan1 zhi2 ye4 ping2 。
- zhong1 shu1 zeng4 chen2 zhun3 ， you4 xiang1 jian3 wang2 ling2 。
- san1 jie2 xian2 geng4 mu4 ， bai3 liao2 huan1 qie3 jing1 。
- yao2 huai2 ji2 bin1 you3 ， ji4 qu3 bian4 zi1 mian3 。
- chang1 he2 ming2 yin1 san4 ， gou1 chen2 shuang3 qi4 ning2 。
- yue4 shen1 gong1 shu4 zhuan3 ， he2 jin4 jin4 lou2 bing1 。
- bei1 li4 su4 qu1 ce4 ， wei1 juan1 xiao4 dou3 sheng1 。
- wang4 hui1 xiao1 ji4 huo3 ， shu1 ban3 shu3 huai2 zheng1 。
- bi3 ci3 sui1 liu2 pan4 ， gui1 mo2 zhuan3 fu2 ying1 。
- hui4 jiang1 xiao1 han4 ge2 ， lao2 huo4 sui4 shi2 jin1 。
- wei4 zhong4 en1 ning2 lan4 ， cai2 qing1 she4 bu2 sheng4 。
- lin2 luan2 gan1 du2 wang3 ， ci1 jian4 ku3 xiang4 reng2 。
- gan3 wang4 xian2 hua1 que4 ， si1 tong2 fu4 ji4 ying2 。
- ping2 sheng1 zhu2 niao3 que4 ， he2 ri4 si4 cang1 ying1 。

## 注释

## 译文

## 赏析
