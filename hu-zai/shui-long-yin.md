---
id: hu-zai-shui-long-yin
title: 水龙吟
titlePinyin: shui3 long2 yin2
titleSlug: shui-long-yin
author: 胡仔
authorPinyin: hu2 zai3
authorSlug: hu-zai
dynasty: 宋
dynastyPinyin: song4
dynastySlug: song
tags: []
---

## 正文

- 梦寒绡帐春风晓，檀枕半堆香髻。
- 辘轳初转，阑干鸣玉，咿哑惊起。
- 眠鸭凝烟，舞鸾翻镜，影开秋水。
- 解低鬟试整，牙床对立，香丝乱、云撒地。
- 纤手犀梳落处，腻无声、重盘鸦翠。
- 兰膏匀渍，冷光欲溜，鸾钗易坠。
- 年少偏娇，髻多无力，恼人风味。
- 理云裾下阶，含情不语，笑折花枝戏。

## 拼音

- meng4 han2 xiao1 zhang4 chun1 feng1 xiao3 ， tan2 zhen3 ban4 dui1 xiang1 ji4 。
- lu4 lu0 chu1 zhuan3 ， lan2 gan1 ming2 yu4 ， yi1 ya1 jing1 qi3 。
- mian2 ya1 ning2 yan1 ， wu3 luan2 fan1 jing4 ， ying3 kai1 qiu1 shui3 。
- jie3 di1 huan2 shi4 zheng3 ， ya2 chuang2 dui4 li4 ， xiang1 si1 luan4 、 yun2 sa1 di4 。
- qian4 shou3 xi1 shu1 luo4 chu4 ， ni4 wu2 sheng1 、 zhong4 pan2 ya1 cui4 。
- lan2 gao1 yun2 zi4 ， leng3 guang1 yu4 liu1 ， luan2 chai1 yi4 zhui4 。
- nian2 shao4 pian1 jiao1 ， ji4 duo1 wu2 li4 ， nao3 ren2 feng1 wei4 。
- li3 yun2 ju1 xia4 jie1 ， han2 qing2 bu4 yu3 ， xiao4 zhe2 hua1 zhi1 xi4 。

## 注释

## 译文

## 赏析
