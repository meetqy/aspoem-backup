---
id: lin-jing-qing-pi-ling-tai-ping-yuan-bi-jian-hua-shan-shui-shu-shi-zhi-you-fei-dong-shi-dai-xian-bi-ye
title: 毘陵太平院壁間畫山水熟視之有飛動勢殆仙筆也
titlePinyin: pi2 ling2 tai4 ping2 yuan4 bi4 jian4 hua4 shan1 shui3 shu2 shi4 zhi1 you3 fei1 dong4 shi4 dai4 xian1 bi3 ye3
titleSlug: pi-ling-tai-ping-yuan-bi-jian-hua-shan-shui-shu-shi-zhi-you-fei-dong-shi-dai-xian-bi-ye
author: 林景清
authorPinyin: lin2 jing3 qing1
authorSlug: lin-jing-qing
dynasty: 唐
dynastyPinyin: tang2
dynastySlug: tang
tags: [] 
---

## 正文

- 山風不動雲四寂，萬頃波濤生素壁。
- 三峽夜怒摇星河，九溟晝沸卷霹靂。
- 誰將江海一筆吞，華陽入硯玄波翻。
- 靈鼇東轉坤軸動，驚浪出沒蛟與黿。
- 毫端分寸千萬里，人心之險亦如此。
- 老僧閲世如閲畫，面壁凝然悟玄理。
- 嗟余老作汗漫游，寒光飛動六月秋。
- 乃知瞿唐在平陸，安得竹葉吹成舟。

## 拼音

- shan1 feng1 bu2 dong4 yun2 si4 ji4 ， wan4 qing3 bo1 tao1 sheng1 su4 bi4 。
- san1 xia2 ye4 nu4 yao2 xing1 he2 ， jiu3 ming2 zhou4 fei4 juan4 pi1 li4 。
- shui2 jiang1 jiang1 hai3 yi4 bi3 tun1 ， hua2 yang2 ru4 yan4 xuan2 bo1 fan1 。
- ling2 ao2 dong1 zhuan3 kun1 zhou2 dong4 ， jing1 lang4 chu1 mei2 jiao1 yu3 yuan2 。
- hao2 duan1 fen1 cun4 qian1 wan4 li3 ， ren2 xin1 zhi1 xian3 yi4 ru2 ci3 。
- lao3 seng1 yue4 shi4 ru2 yue4 hua4 ， mian4 bi4 ning2 ran2 wu4 xuan2 li3 。
- jie1 yu2 lao3 zuo4 han4 man4 you2 ， han2 guang1 fei1 dong4 liu4 yue4 qiu1 。
- nai3 zhi1 qu2 tang2 zai4 ping2 lu4 ， an1 de2 zhu2 ye4 chui1 cheng2 zhou1 。

## 注释

## 译文

## 赏析
