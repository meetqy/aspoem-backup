---
id: wu-qian-xie-shi-shi
title: 謝世詩
titlePinyin: xie4 shi4 shi1
titleSlug: xie-shi-shi
author: 吳潛
authorPinyin: wu2 qian2
authorSlug: wu-qian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 伶仃七十翁，間關四千里。
- 縱非烟瘴窟，自無逃生理。
- 去年三伏中，葉舟遡梅水。
- 燥風扇烈日，熱喘乘毒氣。
- 盤回七十灘，顛頓常驚悸。
- 肌體若分裂，肝腸如擣碎。
- 支持達循州，荒凉一墟市。
- 託迹貢士闈，古屋已頹圮。
- 地濕暗流泉，風雨上不庇。
- 蛇鼠相交羅，螻蟈聲怪異。
- 短垣逼閭閻，簷楹接尺咫。
- 凡民多死喪，哭聲常四起。
- 妻或哭其夫，父或哭其子。
- 爾哭我傷懷，傷懷那可止。
- 悲愁復悲愁，憔悴更憔悴。
- 陰陽寇乘之，不覺入腠理。
- 雙足先蹣跚，兩股更重膇。
- 擁腫大如椽，何止患蹠盭。
- 淫邪復入腹，喘促妨卧寐。
- 脾神與食仇，入口即嘔噦。
- 膏肓勢日危，和扁何爲計。
- 人生固有終，蓋棺亦旋已。
- 長兒在道塗，不及見吾斃。
- 老妻對我啼，數僕環雪涕。
- 緜蕞斂形骸，安能備喪禮。
- 孤柩倚中堂，几筵聊復爾。
- 骨肉遠不知，鄰里各相慰。
- 相慰亦何言，眼眼自相視。
- 龍川水泱泱，敖山雲委委。
- 雲飛何處歸，水流何處止。
- 悠悠旅中魂，雲水兩迢遞。
- 朝廷有至仁，歸骨或可覬。
- 魂兮早還家，毋作異鄉鬼。

## 拼音

- ling2 ding1 qi1 shi2 weng1 ， jian4 guan1 si4 qian1 li3 。
- zong4 fei1 yan1 zhang4 ku1 ， zi4 wu2 tao2 sheng1 li3 。
- qu4 nian2 san1 fu2 zhong1 ， ye4 zhou1 su4 mei2 shui3 。
- zao4 feng1 shan4 lie4 ri4 ， re4 chuan3 cheng2 du2 qi4 。
- pan2 hui2 qi1 shi2 tan1 ， dian1 dun4 chang2 jing1 ji4 。
- ji1 ti3 ruo4 fen1 lie4 ， gan1 chang2 ru2 dao3 sui4 。
- zhi1 chi2 da2 xun2 zhou1 ， huang1 liang2 yi4 xu1 shi4 。
- tuo1 ji4 gong4 shi4 wei2 ， gu3 wu1 yi3 tui2 pi3 。
- di4 shi1 an4 liu2 quan2 ， feng1 yu3 shang4 bu2 bi4 。
- she2 shu3 xiang1 jiao1 luo2 ， lou2 guo1 sheng1 guai4 yi4 。
- duan3 yuan2 bi1 lü2 yan2 ， yan2 ying2 jie1 chi3 zhi3 。
- fan2 min2 duo1 si3 sang1 ， ku1 sheng1 chang2 si4 qi3 。
- qi1 huo4 ku1 qi2 fu1 ， fu4 huo4 ku1 qi2 zi3 。
- er3 ku1 wo3 shang1 huai2 ， shang1 huai2 na4 ke3 zhi3 。
- bei1 chou2 fu4 bei1 chou2 ， qiao2 cui4 geng4 qiao2 cui4 。
- yin1 yang2 kou4 cheng2 zhi1 ， bu4 jue2 ru4 cou4 li3 。
- shuang1 zu2 xian1 pan2 shan1 ， liang3 gu3 geng4 zhong4 zhui4 。
- yong1 zhong3 da4 ru2 chuan2 ， he2 zhi3 huan4 zhi2 li4 。
- yin2 xie2 fu4 ru4 fu4 ， chuan3 cu4 fang2 wo4 mei4 。
- pi2 shen2 yu3 shi2 chou2 ， ru4 kou3 ji2 ou3 yue3 。
- gao1 huang1 shi4 ri4 wei1 ， he2 bian3 he2 wei2 ji4 。
- ren2 sheng1 gu4 you3 zhong1 ， gai4 guan1 yi4 xuan2 yi3 。
- chang2 er2 zai4 dao4 tu2 ， bu4 ji2 jian4 wu2 bi4 。
- lao3 qi1 dui4 wo3 ti2 ， shu4 pu2 huan2 xue3 ti4 。
- mian2 zui4 lian3 xing2 hai2 ， an1 neng2 bei4 sang1 li3 。
- gu1 jiu4 yi3 zhong1 tang2 ， ji3 yan2 liao2 fu4 er3 。
- gu3 rou4 yuan3 bu4 zhi1 ， lin2 li3 ge4 xiang1 wei4 。
- xiang1 wei4 yi4 he2 yan2 ， yan3 yan3 zi4 xiang1 shi4 。
- long2 chuan1 shui3 yang1 yang1 ， ao2 shan1 yun2 wei3 wei3 。
- yun2 fei1 he2 chu3 gui1 ， shui3 liu2 he2 chu3 zhi3 。
- you1 you1 lü3 zhong1 hun2 ， yun2 shui3 liang3 tiao2 di4 。
- chao2 ting2 you3 zhi4 ren2 ， gui1 gu3 huo4 ke3 ji4 。
- hun2 xi1 zao3 huan2 jia1 ， wu2 zuo4 yi4 xiang1 gui3 。

## 注释

## 译文

## 赏析
