---
id: yang-chao-ying-shuang-tiao-dian-qian-huan-he-a-li-xi-ying-yun
title: 双调・殿前欢和阿里西瑛韵
titlePinyin: shuang1 tiao2 ・ dian4 qian2 huan1 he2 a1 li3 xi1 ying1 yun4
titleSlug: shuang-tiao-dian-qian-huan-he-a-li-xi-ying-yun
author: 杨朝英
authorPinyin: yang2 chao2 ying1
authorSlug: yang-chao-ying
dynasty: 元
dynastyPinyin: yuan2
dynastySlug: yuan
tags: []
---

## 正文

- 白云窝，樵童斟酒牧童歌。
- 醉时林下和衣卧，半世磨陀。
- 富和贫争甚么？自有闲功课，共野叟闲吟和。
- 呵呵笑我，我笑呵呵。
- 白云窝，闲赊村酒杖藜拖。
- 乐天知命随缘过，尽自婆娑。
- 任风涛万丈波，难著莫，醉里乾坤大。
- 呵呵笑我，我笑呵呵。
- 白云窝，浮云富贵待如何？闲时膝上横琴坐，半世磨陀。
- 待为□□甚么，无著莫，把世事都参破。
- 呵呵笑我，我笑呵呵。
- 白云窝，天边乌兔似飞梭。
- 安贫守己窝中坐，尽自磨陀。
- 教顽童做过活，到大来无灾祸。
- 园中瓜里，门外田禾。
- 白云窝，守著个知音知律俏奴哥。
- 醉时鸳帐同衾卧，两意谐和。
- 尽今生我共他，有句话闲提破。
- 花前对饮，月下高歌。

## 拼音

- bai2 yun2 wo1 ， qiao2 tong2 zhen1 jiu3 mu4 tong2 ge1 。
- zui4 shi2 lin2 xia4 he2 yi1 wo4 ， ban4 shi4 mo2 tuo2 。
- fu4 he2 pin2 zheng1 shen4 me0 ？ zi4 you3 xian2 gong1 ke4 ， gong4 ye3 sou3 xian2 yin2 he2 。
- he1 he1 xiao4 wo3 ， wo3 xiao4 he1 he1 。
- bai2 yun2 wo1 ， xian2 she1 cun1 jiu3 zhang4 li2 tuo1 。
- le4 tian1 zhi1 ming4 sui2 yuan2 guo4 ， jin3 zi4 po2 suo1 。
- ren4 feng1 tao1 wan4 zhang4 bo1 ， nan2 zhu4 mo4 ， zui4 li3 qian2 kun1 da4 。
- he1 he1 xiao4 wo3 ， wo3 xiao4 he1 he1 。
- bai2 yun2 wo1 ， fu2 yun2 fu4 gui4 dai4 ru2 he2 ？ xian2 shi2 xi1 shang4 heng2 qin2 zuo4 ， ban4 shi4 mo2 tuo2 。
- dai4 wei4 □□ shen2 me0 ， wu2 zhu4 mo4 ， ba3 shi4 shi4 dou1 can1 po4 。
- he1 he1 xiao4 wo3 ， wo3 xiao4 he1 he1 。
- bai2 yun2 wo1 ， tian1 bian1 wu1 tu4 si4 fei1 suo1 。
- an1 pin2 shou3 ji3 wo1 zhong1 zuo4 ， jin3 zi4 mo2 tuo2 。
- jiao4 wan2 tong2 zuo4 guo4 huo2 ， dao4 da4 lai2 wu2 zai1 huo4 。
- yuan2 zhong1 gua1 li3 ， men2 wai4 tian2 he2 。
- bai2 yun2 wo1 ， shou3 zhu4 ge4 zhi1 yin1 zhi1 lü4 qiao4 nu2 ge1 。
- zui4 shi2 yuan1 zhang4 tong2 qin1 wo4 ， liang3 yi4 xie2 he2 。
- jin4 jin1 sheng1 wo3 gong4 ta1 ， you3 ju4 hua4 xian2 ti2 po4 。
- hua1 qian2 dui4 yin3 ， yue4 xia4 gao1 ge1 。

## 注释

## 译文

## 赏析
