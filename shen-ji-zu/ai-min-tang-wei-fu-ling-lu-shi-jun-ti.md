---
id: shen-ji-zu-ai-min-tang-wei-fu-ling-lu-shi-jun-ti
title: 愛民堂爲涪陵盧使君題
titlePinyin: ai4 min2 tang2 wei2 fu2 ling2 lu2 shi3 jun1 ti2
titleSlug: ai-min-tang-wei-fu-ling-lu-shi-jun-ti
author: 沈繼祖
authorPinyin: shen3 ji4 zu3
authorSlug: shen-ji-zu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 我來盛山郡，從公歲及朞。
- 公之字鰥寡，乳保於嬰兒。
- 公去再改歲，所去尤見思。
- 至今盛山民，敬奉盧公祠。
- 借留既不遂，涪江移州麾。
- 兩地雖少異，所愛則均施。
- 去秋少城役，與公同試闈。
- 把臂道疇昔，耿耿青燈期。
- 對床風雨夜，夜語驚聞鷄。
- 日有文字樂，唱酬多新詩。
- 訖事遍遊覽，扁舟更同歸。
- 涪陵五日留，民物何熙熙。
- 道中行歌者，拍手童稚嬉。
- 終歲閭里間，不聞吏卒追。
- 皆曰賢太守，父母其忍欺。
- 政成多休暇，百廢舉無遺。
- 美哉輪奐新，有堂崇故基。
- 名堂形至意，愛民真天資。
- 同時王別駕，譽處出一辭。
- 醉餘書牓字，銀鈎照江湄。
- 有客涪陵來，稱頌世所稀。
- 坐想觴詠樂，形留而神馳。
- 願同鄒湛輩，記名千載垂。
- 惟公甚盛德，豈待於發揮。
- 當聞卜式語，治民適其宜。
- 辟如牧羊者，敗群當去之。
- 雪霜與雨露，天以成四時。
- 威克與剛克，要不傷於慈。
- 公藴經綸妙，未易坐井窺。
- 因詩贊一二，以詔來者知。

## 拼音

- wo3 lai2 sheng4 shan1 jun4 ， cong2 gong1 sui4 ji2 ji1 。
- gong1 zhi1 zi4 guan1 gua3 ， ru3 bao3 wu1 ying1 er2 。
- gong1 qu4 zai4 gai3 sui4 ， suo3 qu4 you2 jian4 si1 。
- zhi4 jin1 sheng4 shan1 min2 ， jing4 feng4 lu2 gong1 ci2 。
- jie4 liu2 ji4 bu2 sui4 ， fu2 jiang1 yi2 zhou1 hui1 。
- liang3 di4 sui1 shao3 yi4 ， suo3 ai4 ze2 jun1 shi1 。
- qu4 qiu1 shao3 cheng2 yi4 ， yu3 gong1 tong2 shi4 wei2 。
- ba3 bi4 dao4 chou2 xi1 ， geng3 geng3 qing1 deng1 qi1 。
- dui4 chuang2 feng1 yu3 ye4 ， ye4 yu3 jing1 wen2 ji1 。
- ri4 you3 wen2 zi4 le4 ， chang4 chou2 duo1 xin1 shi1 。
- qi4 shi4 bian4 you2 lan3 ， pian1 zhou1 geng4 tong2 gui1 。
- fu2 ling2 wu3 ri4 liu2 ， min2 wu4 he2 xi1 xi1 。
- dao4 zhong1 hang2 ge1 zhe3 ， pai1 shou3 tong2 zhi4 xi1 。
- zhong1 sui4 lü2 li3 jian4 ， bu4 wen2 li4 zu2 zhui1 。
- jie1 yue1 xian2 tai4 shou3 ， fu4 mu3 qi2 ren3 qi1 。
- zheng4 cheng2 duo1 xiu1 xia2 ， bai3 fei4 ju3 wu2 yi2 。
- mei3 zai1 lun2 huan4 xin1 ， you3 tang2 chong2 gu4 ji1 。
- ming2 tang0 xing2 zhi4 yi4 ， ai4 min2 zhen1 tian1 zi1 。
- tong2 shi2 wang2 bie2 jia4 ， yu4 chu3 chu1 yi4 ci2 。
- zui4 yu2 shu1 bang3 zi4 ， yin2 gou1 zhao4 jiang1 mei2 。
- you3 ke4 fu2 ling2 lai2 ， cheng1 song4 shi4 suo3 xi1 。
- zuo4 xiang3 shang1 yong3 le4 ， xing2 liu2 er2 shen2 chi2 。
- yuan4 tong2 zou1 zhan4 bei4 ， ji4 ming2 qian1 zai4 chui2 。
- wei2 gong1 shen4 sheng4 de2 ， qi3 dai4 wu1 fa1 hui1 。
- dang1 wen2 bu3 shi4 yu3 ， zhi4 min2 shi4 qi2 yi2 。
- pi4 ru2 mu4 yang2 zhe3 ， bai4 qun2 dang1 qu4 zhi1 。
- xue3 shuang1 yu3 yu3 lu4 ， tian1 yi3 cheng2 si4 shi2 。
- wei1 ke4 yu3 gang1 ke4 ， yao4 bu4 shang1 wu1 ci2 。
- gong1 yun4 jing1 lun2 miao4 ， wei4 yi4 zuo4 jing3 kui1 。
- yin1 shi1 zan4 yi1 er4 ， yi3 zhao4 lai2 zhe3 zhi1 。

## 注释

## 译文

## 赏析
