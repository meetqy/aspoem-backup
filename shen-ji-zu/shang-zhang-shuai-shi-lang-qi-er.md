---
id: shen-ji-zu-shang-zhang-shuai-shi-lang-qi-er
title: 上章帥侍郎  其二
titlePinyin: shang4 zhang1 shuai4 shi4 lang2     qi2 er4
titleSlug: shang-zhang-shuai-shi-lang-qi-er
author: 沈繼祖
authorPinyin: shen3 ji4 zu3
authorSlug: shen-ji-zu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 壽皇燕翼貽孫謀，寘公從橐良有以。
- 龍蟠虎踞帝王都，居守重任不輕畀。
- 神州陸沉五終星，有讎未復己三世。
- 經營江表誠急先，移鎮上流實隆委。
- 議和但苟朝夕安，歲輸金繒殊未已。
- 無事坐養百萬師，所慮民貧財益匱。
- 胡雛何知蓄狂謀，天其啟我或在此。
- 荆州昔號用武國，曹瞞落筆驚劉備。
- 况今吳蜀勢連衡，乘時振槁悉披靡。
- 料人當要知料己，上策由來當自治。
- 實邊至計耕與桑，祖逖未可成敗議。
- 祖宗德澤在遺黎，中原自有壺漿至。
- 我公恩信結人深，豈獨長城賢萬里。
- 嘗聞機會不容髮，尚父宵征奚暇寐。
- 諸葛手握將相權，願改吾短不自恃。
- 其心休休能有容，即是古人勳業地。
- 往時韓富屢守藩，以養威望須歷試。
- 一旦大用無間言，列聖用人有深意。
- 雖然五大不在邊，端委面槐乃公位。
- 玄齡如晦不言功，持效於君兼衆美。
- 大江之西有癯儒，半生混迹漁樵裏。
- 兵書一篋老無功，耿耿但餘憂國淚。
- 一官漫仕不療饑，五斗折腰安敢恥。
- 沮漳時倚仲宣樓，往事成塵誰復紀。
- 此生幸識元紫芝，今爲晏御尤自喜。
- 馮驩欲歌歸來乎，繞朝有策不用耳。
- 函關請封一丸泥，贊普可招尺書紙。
- 我思古人不可見，空對孤燈慕青史。
- 公能挈之於沉淵，猶擬楯墨書檄字。
- 舉似孫郎帳下兒，或能道人意中事。

## 拼音

- shou4 huang2 yan4 yi4 yi2 sun1 mou2 ， zhi4 gong1 cong2 tuo2 liang2 you3 yi3 。
- long2 pan2 hu3 ju4 di4 wang2 dou1 ， ju1 shou3 zhong4 ren4 bu4 qing1 bi4 。
- shen2 zhou1 lu4 chen2 wu3 zhong1 xing1 ， you3 chou2 wei4 fu4 ji3 san1 shi4 。
- jing1 ying2 jiang1 biao3 cheng2 ji2 xian1 ， yi2 zhen4 shang4 liu2 shi2 long2 wei3 。
- yi4 he2 dan4 gou3 zhao1 xi1 an1 ， sui4 shu1 jin1 zeng1 shu1 wei4 yi3 。
- wu2 shi4 zuo4 yang3 bai3 wan4 shi1 ， suo3 lü4 min2 pin2 cai2 yi4 kui4 。
- hu2 chu2 he2 zhi1 xu4 kuang2 mou2 ， tian1 qi2 qi3 wo3 huo4 zai4 ci3 。
- jing1 zhou1 xi1 hao4 yong4 wu3 guo2 ， cao2 man2 luo4 bi3 jing1 liu2 bei4 。
- kuang4 jin1 wu2 shu3 shi4 lian2 heng2 ， cheng2 shi2 zhen4 gao3 xi1 pi1 mi3 。
- liao4 ren2 dang1 yao4 zhi1 liao4 ji3 ， shang4 ce4 you2 lai2 dang1 zi4 zhi4 。
- shi2 bian1 zhi4 ji4 geng1 yu3 sang1 ， zu3 ti4 wei4 ke3 cheng2 bai4 yi4 。
- zu3 zong0 de2 ze2 zai4 yi2 li2 ， zhong1 yuan2 zi4 you3 hu2 jiang1 zhi4 。
- wo3 gong1 en1 xin4 jie2 ren2 shen1 ， qi3 du2 chang2 cheng2 xian2 wan4 li3 。
- chang2 wen2 ji1 hui4 bu4 rong2 fa4 ， shang4 fu4 xiao1 zheng1 xi1 xia2 mei4 。
- zhu1 ge3 shou3 wo4 jiang1 xiang1 quan2 ， yuan4 gai3 wu2 duan3 bu2 zi4 shi4 。
- qi2 xin1 xiu1 xiu1 neng2 you3 rong2 ， ji2 shi4 gu3 ren2 xun1 ye4 di4 。
- wang3 shi2 han2 fu4 lü3 shou3 fan1 ， yi3 yang3 wei1 wang4 xu1 li4 shi4 。
- yi2 dan4 da4 yong4 wu2 jian4 yan2 ， lie4 sheng4 yong4 ren2 you3 shen1 yi4 。
- sui1 ran2 wu3 da4 bu2 zai4 bian1 ， duan1 wei3 mian4 huai2 nai3 gong1 wei4 。
- xuan2 ling2 ru2 hui4 bu4 yan2 gong1 ， chi2 xiao4 wu1 jun1 jian1 zhong4 mei3 。
- da4 jiang1 zhi1 xi1 you3 qu2 ru2 ， ban4 sheng1 hun4 ji4 yu2 qiao2 li3 。
- bing1 shu1 yi2 qie4 lao3 wu2 gong1 ， geng3 geng3 dan4 yu2 you1 guo2 lei4 。
- yi4 guan1 man4 shi4 bu4 liao2 ji1 ， wu3 dou3 zhe2 yao1 an1 gan3 chi3 。
- ju3 zhang1 shi2 yi3 zhong4 xuan1 lou2 ， wang3 shi4 cheng2 chen2 shui2 fu4 ji4 。
- ci3 sheng1 xing4 shi2 yuan2 zi3 zhi1 ， jin1 wei2 yan4 yu4 you2 zi4 xi3 。
- feng2 huan1 yu4 ge1 gui1 lai2 hu1 ， rao4 chao2 you3 ce4 bu2 yong4 er3 。
- han2 guan1 qing3 feng1 yi4 wan2 ni2 ， zan4 pu3 ke3 zhao1 chi3 shu1 zhi3 。
- wo3 si1 gu3 ren2 bu4 ke3 jian4 ， kong1 dui4 gu1 deng1 mu4 qing1 shi3 。
- gong1 neng2 qie4 zhi1 wu1 chen2 yuan1 ， you2 ni3 dun4 mo4 shu1 xi2 zi4 。
- ju3 si4 sun1 lang2 zhang4 xia4 er2 ， huo4 neng2 dao4 ren2 yi4 zhong1 shi4 。

## 注释

## 译文

## 赏析
