---
id: shen-ji-zu-yu-shun-yu-zuo-mo-mei-ba-zhou-jie-qu-gu-ren-shi-ju-qing-yu-fu-zhi
title: 俞舜俞作墨梅八軸皆取古人詩句請余賦之
titlePinyin: yu2 shun4 yu2 zuo4 mo4 mei2 ba1 zhou2 jie1 qu3 gu3 ren2 shi1 ju4 qing3 yu2 fu4 zhi1
titleSlug: yu-shun-yu-zuo-mo-mei-ba-zhou-jie-qu-gu-ren-shi-ju-qing-yu-fu-zhi
author: 沈繼祖
authorPinyin: shen3 ji4 zu3
authorSlug: shen-ji-zu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 天生萬物俱森羅，詩人於梅詩獨多。
- 不言成蹊桃與李，何敢當此不類歌。
- 由來畫中有新詩，俞君造次以筆追。
- 渾然莫知詩畫異，手與心猶不自知。
- 紅杏花開驚羯鼓，虞美草認歌聲舞。
- 筆能招此玉梅夢，花非解語如欲語。
- 我生身世兩茫茫，獨與此花交分長。
- 書窗有月半弄影，山驛無風遠有香。
- 溪流落英送我別，誰念孤芳增皎潔。
- 此時我有萬斛愁，吹斷參差山石裂。
- 吳霜忽點雙鬢華，故人各在天一涯。
- 南望一枝書斷絕，臨風不復三歎嗟。
- 天花何曾著禪定，百憂煉心澄古井。
- 世有鐵心石腸人，舉似我詩應首肯。

## 拼音

- tian1 sheng1 wan4 wu4 ju4 sen1 luo2 ， shi1 ren2 wu1 mei2 shi1 du2 duo1 。
- bu4 yan2 cheng2 qi1 tao2 yu3 li3 ， he2 gan3 dang1 ci3 bu2 lei4 ge1 。
- you2 lai2 hua4 zhong1 you3 xin1 shi1 ， yu2 jun1 zao4 ci4 yi3 bi3 zhui1 。
- hun2 ran2 mo4 zhi1 shi1 hua4 yi4 ， shou3 yu3 xin1 you2 bu2 zi4 zhi1 。
- hong2 xing4 hua1 kai1 jing1 jie2 gu3 ， yu2 mei3 cao3 ren4 ge1 sheng1 wu3 。
- bi3 neng2 zhao1 ci3 yu4 mei2 meng4 ， hua1 fei1 jie3 yu3 ru2 yu4 yu3 。
- wo3 sheng1 shen1 shi4 liang3 mang2 mang2 ， du2 yu3 ci3 hua1 jiao1 fen1 chang2 。
- shu1 chuang1 you3 yue4 ban4 nong4 ying3 ， shan1 yi4 wu2 feng1 yuan3 you3 xiang1 。
- xi1 liu2 luo4 ying1 song4 wo3 bie2 ， shui2 nian4 gu1 fang1 zeng1 jiao3 jie2 。
- ci3 shi2 wo3 you3 wan4 hu2 chou2 ， chui1 duan4 can1 cha4 shan1 shi2 lie4 。
- wu2 shuang1 hu1 dian3 shuang1 bin4 hua2 ， gu4 ren2 ge4 zai4 tian1 yi4 ya2 。
- nan2 wang4 yi4 zhi1 shu1 duan4 jue2 ， lin2 feng1 bu2 fu4 san1 tan4 jie1 。
- tian1 hua1 he2 ceng2 zhu4 shan4 ding4 ， bai3 you1 lian4 xin1 cheng2 gu3 jing3 。
- shi4 you3 tie3 xin1 shi2 chang2 ren2 ， ju3 si4 wo3 shi1 ying1 shou3 ken3 。

## 注释

## 译文

## 赏析
