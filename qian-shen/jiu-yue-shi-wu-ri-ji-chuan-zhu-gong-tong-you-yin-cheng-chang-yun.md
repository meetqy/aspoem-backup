---
id: qian-shen-jiu-yue-shi-wu-ri-ji-chuan-zhu-gong-tong-you-yin-cheng-chang-yun
title: 九月十五日濟川諸公同遊因成長韻
titlePinyin: jiu3 yue4 shi2 wu3 ri4 ji4 chuan1 zhu1 gong1 tong2 you2 yin1 cheng2 chang2 yun4
titleSlug: jiu-yue-shi-wu-ri-ji-chuan-zhu-gong-tong-you-yin-cheng-chang-yun
author: 錢紳
authorPinyin: qian2 shen1
authorSlug: qian-shen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 好山如佳人，變態百種好。
- 陰晴朝暮間，可愛不可道。
- 時時思一見，如垢久不澡。
- 我來正清秋，令人豁懷抱。
- 秋色佳有餘，俗客迹如掃。
- 佳哉二三友，在席毎傾倒。
- 杖策窮縈迴，高絕須一到。
- 幽尋不厭倦，遇境即窮討。
- 堦前千歳松，閲盡衆木槁。
- 庭下百尺井，空傳天眼老。
- 陸子賞遺味，至今泉浩浩。
- 高僧掛衣去，誰識衣中寶。
- 九淵深非龍，徒見腓百草。
- 衆泉失蹊逕，迸散不可考。
- 世事毎如此，所合輙顛倒。
- 夜深山色清，更對冰輪皓。
- 竹栢影參差，水中交荇藻。
- 迴棹艤波心，如在蓬瀛島。
- 舉觴望青天，醉鄉得深造。
- 兹遊須再嗣，萬事殊未保。

## 拼音

- hao3 shan1 ru2 jia1 ren2 ， bian4 tai4 bai3 zhong3 hao3 。
- yin1 qing2 zhao1 mu4 jian4 ， ke3 ai4 bu4 ke3 dao4 。
- shi2 shi2 si1 yi2 jian4 ， ru2 gou4 jiu3 bu4 zao3 。
- wo3 lai2 zheng4 qing1 qiu1 ， ling4 ren2 huo1 huai2 bao4 。
- qiu1 se4 jia1 you3 yu2 ， su2 ke4 ji4 ru2 sao3 。
- jia1 zai1 er4 san1 you3 ， zai4 xi2 mei3 qing1 dao3 。
- zhang4 ce4 qiong2 ying2 hui2 ， gao1 jue2 xu1 yi2 dao4 。
- you1 xun2 bu2 yan4 juan4 ， yu4 jing4 ji2 qiong2 tao3 。
- jie1 qian2 qian1 sui4 song1 ， yue4 jin4 zhong4 mu4 gao3 。
- ting2 xia4 bai3 chi3 jing3 ， kong1 chuan2 tian1 yan3 lao3 。
- lu4 zi3 shang3 yi2 wei4 ， zhi4 jin1 quan2 hao4 hao4 。
- gao1 seng1 gua4 yi1 qu4 ， shui2 shi2 yi1 zhong1 bao3 。
- jiu3 yuan1 shen1 fei1 long2 ， tu2 jian4 fei2 bai3 cao3 。
- zhong4 quan2 shi1 qi1 jing4 ， beng4 san4 bu4 ke3 kao3 。
- shi4 shi4 mei3 ru2 ci3 ， suo3 he2 zhe2 dian1 dao3 。
- ye4 shen1 shan1 se4 qing1 ， geng4 dui4 bing1 lun2 hao4 。
- zhu2 bai3 ying3 can1 cha4 ， shui3 zhong1 jiao1 xing4 zao3 。
- hui2 zhao4 yi3 bo1 xin1 ， ru2 zai4 peng2 ying2 dao3 。
- ju3 shang1 wang4 qing1 tian1 ， zui4 xiang1 de2 shen1 zao4 。
- zi1 you2 xu1 zai4 si4 ， wan4 shi4 shu1 wei4 bao3 。

## 注释

## 译文

## 赏析
