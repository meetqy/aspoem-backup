---
id: wang-zhi-ci-yun-guo-xiang-shi
title: 次韻國香詩
titlePinyin: ci4 yun4 guo2 xiang1 shi1
titleSlug: ci-yun-guo-xiang-shi
author: 王銍
authorPinyin: wang2 zhi4
authorSlug: wang-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 百花零落悲春晚，不復林園門可款。
- 待花結實春已歸，到頭只有東家管。
- 楚宮女子春華敷，爲雲爲雨皆有餘。
- 親逢一顧傾國色，不解迎人專城居。
- 目成未到投梭處，後會難憑人已去。
- 可憐天壤擅詩聲，不如崔護桃花句。
- 坐令永抱埋玉悲，遊手那知京兆眉。
- 難堪別鶴分飛後，猶是驚鴻初見時。
- 新懽密愛應長久，暫向華筵賞賓友。
- 舞盡春風力不禁，困裏腰肢一渦柳。
- 座上何人贈翠翹，蜀中風調尤情饒。
- 懽濃酒暈上玉頰，香暖紅酥疑欲銷。
- 佳人薄命古相似，先後乃逢天下士。
- 但惜盈盈一水時，當年不寄相思字。
- 宜州遺恨君能詳，瘴雲萬里空悲凉。
- 無限風流等閒別，幾人賞鑒得黄香。

## 拼音

- bai3 hua1 ling2 luo4 bei1 chun1 wan3 ， bu2 fu4 lin2 yuan2 men2 ke3 kuan3 。
- dai4 hua1 jie2 shi2 chun1 yi3 gui1 ， dao4 tou2 zhi3 you3 dong1 jia1 guan3 。
- chu3 gong1 nü3 zi3 chun1 hua2 fu1 ， wei2 yun2 wei2 yu3 jie1 you3 yu2 。
- qin1 feng2 yi2 gu4 qing1 guo2 se4 ， bu4 jie3 ying2 ren2 zhuan1 cheng2 ju1 。
- mu4 cheng2 wei4 dao4 tou2 suo1 chu3 ， hou4 hui4 nan2 ping2 ren2 yi3 qu4 。
- ke3 lian2 tian1 rang3 shan4 shi1 sheng1 ， bu4 ru2 cui1 hu4 tao2 hua1 ju4 。
- zuo4 ling4 yong3 bao4 mai2 yu4 bei1 ， you2 shou3 na4 zhi1 jing1 zhao4 mei2 。
- nan2 kan1 bie2 he4 fen1 fei1 hou4 ， you2 shi4 jing1 hong2 chu1 jian4 shi2 。
- xin1 huan1 mi4 ai4 ying1 chang2 jiu3 ， zan4 xiang4 hua2 yan2 shang3 bin1 you3 。
- wu3 jin4 chun1 feng1 li4 bu4 jin1 ， kun4 li3 yao1 zhi1 yi4 wo1 liu3 。
- zuo4 shang4 he2 ren2 zeng4 cui4 qiao2 ， shu3 zhong1 feng1 diao4 you2 qing2 rao2 。
- huan1 nong2 jiu3 yun4 shang4 yu4 jia2 ， xiang1 nuan3 hong2 su1 yi2 yu4 xiao1 。
- jia1 ren2 bo2 ming4 gu3 xiang1 si4 ， xian1 hou4 nai3 feng2 tian1 xia4 shi4 。
- dan4 xi1 ying2 ying2 yi4 shui3 shi2 ， dang1 nian2 bu2 ji4 xiang1 si1 zi4 。
- yi2 zhou1 yi2 hen4 jun1 neng2 xiang2 ， zhang4 yun2 wan4 li3 kong1 bei1 liang2 。
- wu2 xian4 feng1 liu2 deng3 xian2 bie2 ， ji1 ren2 shang3 jian4 de2 huang2 xiang1 。

## 注释

## 译文

## 赏析
