---
id: wang-zhi-jin-yun-xian-xian-du-shan-huang-di-ci-yu
title: 縉雲縣仙都山黄帝祠宇
titlePinyin: jin4 yun2 xian4 xian1 du1 shan1 huang2 di4 ci2 yu3
titleSlug: jin-yun-xian-xian-du-shan-huang-di-ci-yu
author: 王銍
authorPinyin: wang2 zhi4
authorSlug: wang-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 我渡溪水尋荒村，羣峯勢若萬馬奔。
- 酣酣春色雪初霽，靄靄野氣山猶昏。
- 瓊樓金闕滌地盡，松柏半带斤斧痕。
- 要還清浄掃塵俗，一炬劫火安得焚。
- 行人鞠躬下馬拜，仙都妙理吾能言。
- 威神可畏凜如在，有臺今亦祠軒轅。
- 當年垂衣正南面，制作取盡坤與乾。
- 鑿開鴻荒肇人紀，首爲區宇立本根。
- 風后力牧來聯翩，神機開闢施無垠。
- 初傳聞道廣成子，後乃密契中皇君。
- 功高德大不可擬，幾與造物分遺恩。
- 遥遥唐虞建炎運，萬年聖子兼神孫。
- 至人御世用常道，飛升輕舉安足論。
- 爰作一氣生萬物，奈何已把天人分。
- 伏羲八卦畫已破，女媧欲補理亦繁。
- 飄然獨返紫清去，却斂造化歸金渾。
- 廟前仙石表今古，屹立霄壤爭雄尊。
- 鼎湖可望不可見，意今後世難攀援。
- 頂中玄宮號泥丸，自然有路朝天閽。
- 此身內外神氣合，俯仰自超生死門。
- 默運四時無詭異，試觀日月誰吐吞。
- 祇今湖邊送風雨，草木吹動旗與幡。
- 飄然十丈紅菡萏，碧溪下插玻璃盆。
- 馬蹄車轍不須有，雖迷襄野道自存。
- 巖泉夜發百谷響，洞庭樂聲猶可聞。
- 山川古色藏妙意，誰與開滌明根源。
- 我談希夷返淳樸，不假辯說波濤翻。

## 拼音

- wo3 du4 xi1 shui3 xun2 huang1 cun1 ， qun2 feng1 shi4 ruo4 wan4 ma3 ben1 。
- han1 han1 chun1 se4 xue3 chu1 ji4 ， ai3 ai3 ye3 qi4 shan1 you2 hun1 。
- qiong2 lou2 jin1 que4 di2 di4 jin4 ， song1 bai3 ban4 dai4 jin1 fu3 hen2 。
- yao4 huan2 qing1 jing4 sao3 chen2 su2 ， yi2 ju4 jie2 huo3 an1 de2 fen2 。
- xing2 ren2 ju1 gong1 xia4 ma3 bai4 ， xian1 du1 miao4 li3 wu2 neng2 yan2 。
- wei1 shen2 ke3 wei4 lin3 ru2 zai4 ， you3 tai2 jin1 yi4 ci2 xuan1 yuan2 。
- dang1 nian2 chui2 yi1 zheng4 nan2 mian4 ， zhi4 zuo4 qu3 jin4 kun1 yu3 qian2 。
- zao2 kai1 hong2 huang1 zhao4 ren2 ji4 ， shou3 wei2 qu1 yu3 li4 ben3 gen1 。
- feng1 hou4 li4 mu4 lai2 lian2 pian1 ， shen2 ji1 kai1 pi4 shi1 wu2 yin2 。
- chu1 chuan2 wen2 dao4 guang3 cheng2 zi3 ， hou4 nai3 mi4 qi4 zhong1 huang2 jun1 。
- gong1 gao1 de2 da4 bu4 ke3 ni3 ， ji1 yu3 zao4 wu4 fen1 yi2 en1 。
- yao2 yao2 tang2 yu2 jian4 yan2 yun4 ， wan4 nian2 sheng4 zi3 jian1 shen2 sun1 。
- zhi4 ren2 yu4 shi4 yong4 chang2 dao4 ， fei1 sheng1 qing1 ju3 an1 zu2 lun4 。
- yuan2 zuo4 yi2 qi4 sheng1 wan4 wu4 ， nai4 he2 yi3 ba3 tian1 ren2 fen1 。
- fu2 xi1 ba1 gua4 hua4 yi3 po4 ， nü3 wa1 yu4 bu3 li3 yi4 fan2 。
- piao1 ran2 du2 fan3 zi3 qing1 qu4 ， que4 lian3 zao4 hua4 gui1 jin1 hun2 。
- miao4 qian2 xian1 shi2 biao3 jin1 gu3 ， yi4 li4 xiao1 rang3 zheng1 xiong2 zun1 。
- ding3 hu2 ke3 wang4 bu4 ke3 jian4 ， yi4 jin1 hou4 shi4 nan2 pan1 yuan2 。
- ding3 zhong1 xuan2 gong1 hao4 ni2 wan2 ， zi4 ran2 you3 lu4 chao2 tian1 hun1 。
- ci3 shen1 nei4 wai4 shen2 qi4 he2 ， fu3 yang3 zi4 chao1 sheng1 si3 men2 。
- mo4 yun4 si4 shi2 wu2 gui3 yi4 ， shi4 guan1 ri4 yue4 shui2 tu3 tun1 。
- qi2 jin1 hu2 bian1 song4 feng1 yu3 ， cao3 mu4 chui1 dong4 qi2 yu3 fan1 。
- piao1 ran2 shi2 zhang4 hong2 han4 dan4 ， bi4 xi1 xia4 cha1 bo1 li0 pen2 。
- ma3 ti2 ju1 zhe2 bu4 xu1 you3 ， sui1 mi2 xiang1 ye3 dao4 zi4 cun2 。
- yan2 quan2 ye4 fa1 bai3 gu3 xiang3 ， dong4 ting2 le4 sheng1 you2 ke3 wen2 。
- shan1 chuan1 gu3 se4 cang2 miao4 yi4 ， shui2 yu3 kai1 di2 ming2 gen1 yuan2 。
- wo3 tan2 xi1 yi2 fan3 chun2 pu3 ， bu4 jia3 bian4 shuo1 bo1 tao1 fan1 。

## 注释

## 译文

## 赏析
