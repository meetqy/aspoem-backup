---
id: wang-zhi-yuan-ri-xue
title: 元日雪
titlePinyin: yuan2 ri4 xue3
titleSlug: yuan-ri-xue
author: 王銍
authorPinyin: wang2 zhi4
authorSlug: wang-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 布和舊重王正月，佳祥元日初逢雪。
- 飄入椒觴氣更蘇，積滿玉蒲水已怯。
- 歲歷今纔第一行，三百六十完未缺。
- 故使重窺混沌時，太素山川始融結。
- 但聞南陌流懽聲，懶將西佛論初劫。
- 九門想得千官期，高聳岧嶢白銀闕。
- 事隠東林夜宿年，靜灑僧窗更幽絕。
- 草堂人去空舊賞，夢入江山半明滅。
- 祗今縱橫天上來，勢壓丘陵動溟渤。
- 映山更倚百尺樓，始見天工盛施設。
- 明日東風掃玉塵，輸與寒梅亂花發。
- 壯觀新年意氣張，天巧空奇吾語拙。

## 拼音

- bu4 he2 jiu4 zhong4 wang2 zheng1 yue4 ， jia1 xiang2 yuan2 ri4 chu1 feng2 xue3 。
- piao1 ru4 jiao1 shang1 qi4 geng4 su1 ， ji1 man3 yu4 pu2 shui3 yi3 qie4 。
- sui4 li4 jin1 cai2 di4 yi1 hang2 ， san1 bai3 liu4 shi2 wan2 wei4 que1 。
- gu4 shi3 zhong4 kui1 hun4 dun4 shi2 ， tai4 su4 shan1 chuan1 shi3 rong2 jie2 。
- dan4 wen2 nan2 mo4 liu2 huan1 sheng1 ， lan3 jiang1 xi1 fo2 lun4 chu1 jie2 。
- jiu3 men2 xiang3 de2 qian1 guan1 qi1 ， gao1 song3 tiao2 yao2 bai2 yin2 que4 。
- shi4 yin3 dong1 lin2 ye4 su4 nian2 ， jing4 sa3 seng1 chuang1 geng4 you1 jue2 。
- cao3 tang2 ren2 qu4 kong1 jiu4 shang3 ， meng4 ru4 jiang1 shan1 ban4 ming2 mie4 。
- zhi1 jin1 zong4 heng2 tian1 shang4 lai2 ， shi4 ya1 qiu1 ling2 dong4 ming2 bo2 。
- ying4 shan1 geng4 yi3 bai3 chi3 lou2 ， shi3 jian4 tian1 gong1 sheng4 shi1 she4 。
- ming2 ri4 dong1 feng1 sao3 yu4 chen2 ， shu1 yu3 han2 mei2 luan4 hua1 fa1 。
- zhuang4 guan1 xin1 nian2 yi4 qi4 zhang1 ， tian1 qiao3 kong1 qi2 wu2 yu3 zhuo1 。

## 注释

## 译文

## 赏析
