---
id: wang-zhi-man-jiang-hong
title: 满江红
titlePinyin: man3 jiang1 hong2
titleSlug: man-jiang-hong
author: 王质
authorPinyin: wang2 zhi4
authorSlug: wang-zhi
dynasty: 宋
dynastyPinyin: song4
dynastySlug: song
tags: []
---

## 正文

- 方丈维摩，蒙衲被、都齐不省。
- 空怅望、锦裘绣帽，玉珂金镫。
- 十月小春逢此日，一时胜事输公等。
- 问短衣、匹马射南山，何人肯。
- 山暮紫，峰如笋。
- 江寒碧，沙如粉。
- 望塞鸿杳杳，水遥天永。
- 饮罢不妨瓶屡卧，归来自有风吹醒。
- 试断桥、流水月明边，寻疏影。

## 拼音

- fang1 zhang4 wei2 mo2 ， meng2 na4 bei4 、 dou1 qi2 bu4 sheng3 。
- kong1 chang4 wang4 、 jin3 qiu2 xiu4 mao4 ， yu4 ke1 jin1 deng1 。
- shi2 yue4 xiao3 chun1 feng2 ci3 ri4 ， yi4 shi2 sheng4 shi4 shu1 gong1 deng3 。
- wen4 duan3 yi1 、 pi3 ma3 she4 nan2 shan1 ， he2 ren2 ken3 。
- shan1 mu4 zi3 ， feng1 ru2 sun3 。
- jiang1 han2 bi4 ， sha1 ru2 fen3 。
- wang4 sai1 hong2 yao3 yao3 ， shui3 yao2 tian1 yong3 。
- yin3 ba4 bu4 fang2 ping2 lü3 wo4 ， gui1 lai2 zi4 you3 feng1 chui1 xing3 。
- shi4 duan4 qiao2 、 liu2 shui3 yue4 ming2 bian1 ， xun2 shu1 ying3 。

## 注释

## 译文

## 赏析
