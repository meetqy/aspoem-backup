---
id: wang-zhi-ming-jue-shan-zhong-shi-jian-mei-hua-xi-cheng-miao-ming-lao
title: 明覺山中始見梅花戲呈妙明老
titlePinyin: ming2 jue2 shan1 zhong1 shi3 jian4 mei2 hua1 xi4 cheng2 miao4 ming2 lao3
titleSlug: ming-jue-shan-zhong-shi-jian-mei-hua-xi-cheng-miao-ming-lao
author: 王銍
authorPinyin: wang2 zhi4
authorSlug: wang-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 急晷馳輪歲將歇，我更荒村轉冰轍。
- 凝巖萬物凍無姿，水墨陂塘葭葦折。
- 是誰向背此間來，破萼梅花伴幽絕。
- 遥山誰恨天作愁，澹盡眉峯半明滅。
- 清香自滿不因風，玉色素高非鬭雪。
- 竹籬凝睇一凄凉，沙水澄鮮兩明潔。
- 天仙謫自廣寒宮，定與桂娥新作別。
- 尚憐孀獨各相望，多情與照黄昏月。
- 從來耐冷月中人，一任北風吹石裂。
- 漫勞粉鏡學粧遲，欲寫冰膚畫工拙。
- 千古無人識歲寒，獨有廣平心似鐵。
- 我因花意拂埃塵，尚恐人傳向城闕。
- 詩成火煖夜堂深，地爐細與山僧說。

## 拼音

- ji2 gui3 chi2 lun2 sui4 jiang1 xie1 ， wo3 geng4 huang1 cun1 zhuan3 bing1 zhe2 。
- ning2 yan2 wan4 wu4 dong4 wu2 zi1 ， shui3 mo4 bei1 tang2 jia1 wei3 zhe2 。
- shi4 shui2 xiang4 bei4 ci3 jian4 lai2 ， po4 e4 mei2 hua1 ban4 you1 jue2 。
- yao2 shan1 shui2 hen4 tian1 zuo4 chou2 ， dan4 jin4 mei2 feng1 ban4 ming2 mie4 。
- qing1 xiang1 zi4 man3 bu4 yin1 feng1 ， yu4 se4 su4 gao1 fei1 dou4 xue3 。
- zhu2 li2 ning2 di4 yi4 qi1 liang2 ， sha1 shui3 cheng2 xian1 liang3 ming2 jie2 。
- tian1 xian1 zhe2 zi4 guang3 han2 gong1 ， ding4 yu3 gui4 e2 xin1 zuo4 bie2 。
- shang4 lian2 shuang1 du2 ge4 xiang1 wang4 ， duo1 qing2 yu3 zhao4 huang2 hun1 yue4 。
- cong2 lai2 nai4 leng3 yue4 zhong1 ren2 ， yi2 ren4 bei3 feng1 chui1 shi2 lie4 。
- man4 lao2 fen3 jing4 xue2 zhuang1 chi2 ， yu4 xie3 bing1 fu1 hua4 gong1 zhuo1 。
- qian1 gu3 wu2 ren2 shi2 sui4 han2 ， du2 you3 guang3 ping2 xin1 si4 tie3 。
- wo3 yin1 hua1 yi4 fu2 ai1 chen2 ， shang4 kong3 ren2 chuan2 xiang4 cheng2 que4 。
- shi1 cheng2 huo3 xuan1 ye4 tang2 shen1 ， di4 lu2 xi4 yu3 shan1 seng1 shuo1 。

## 注释

## 译文

## 赏析
