---
id: wang-zhi-long-zhu-yin
title: 龍珠吟
titlePinyin: long2 zhu1 yin2
titleSlug: long-zhu-yin
author: 王質
authorPinyin: wang2 zhi4
authorSlug: wang-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 蛇有黄，雞有錦，蚌有珠，魚有枕。
- 萬物隨身各懷寶，惟龍抱負超覆幬。
- 臆之上，頷之下。
- 聲靈氣焰焯光輝，威力神通宏變化。
- 小徑寸，大圍尺。
- 口中皎月戲吐吞，掌上流星恣拋擲。
- 存此珠，千年萬年鱗不枯。
- 亡此珠，一螻一蟻血可濡。
- 有水即珠榮，無水即珠悴。
- 有雲即珠騰，無雲即珠墜。
- 太陽真火力能鑠，飛天夜叉勢能制。
- 所以多潛巖壑睡，功成行滿自在飛，天旋地轉皆由之。
- 如人賢愚有九品，如人貴賤有十威。
- 三尺烏，勿能啄，大力鬼，弗能搏。
- 開通萬類總圓明，照耀十方齊廓落。
- 珠正有，珠忽無。
- 猶存一念著吝惜，即入三界纏空虛。
- 丹霞燒佛獨玩珠，關南打鼓喜獲珠。
- 韶山心珠本無色，大海龍珠同一如。
- 乾六爻，龍六變，潛見躍飛以次升，飛上九天須一轉。
- 亢有悔，在上九，見無首，在用九。
- 藏威在首不在身，若到無時竟何有。
- 祇園佛，闕里翁。
- 下土雖分兩聖域，上天同是一真龍。

## 拼音

- she2 you3 huang2 ， ji1 you3 jin3 ， bang4 you3 zhu1 ， yu2 you3 zhen3 。
- wan4 wu4 sui2 shen1 ge4 huai2 bao3 ， wei2 long2 bao4 fu4 chao1 fu4 chou2 。
- yi4 zhi1 shang4 ， han4 zhi1 xia4 。
- sheng1 ling2 qi4 yan4 chao1 guang1 hui1 ， wei1 li4 shen2 tong1 hong2 bian4 hua4 。
- xiao3 jing4 cun4 ， da4 wei2 chi3 。
- kou3 zhong1 jiao3 yue4 xi4 tu3 tun1 ， zhang3 shang4 liu2 xing1 zi4 pao1 zhi4 。
- cun2 ci3 zhu1 ， qian1 nian2 wan4 nian2 lin2 bu4 ku1 。
- wang2 ci3 zhu1 ， yi4 lou2 yi4 yi3 xue4 ke3 ru2 。
- you3 shui3 ji2 zhu1 rong2 ， wu2 shui3 ji2 zhu1 cui4 。
- you3 yun2 ji2 zhu1 teng2 ， wu2 yun2 ji2 zhu1 zhui4 。
- tai4 yang2 zhen1 huo3 li4 neng2 shuo4 ， fei1 tian1 ye4 cha1 shi4 neng2 zhi4 。
- suo3 yi3 duo1 qian2 yan2 he4 shui4 ， gong1 cheng2 xing2 man3 zi4 zai4 fei1 ， tian1 xuan2 di4 zhuan3 jie1 you2 zhi1 。
- ru2 ren2 xian2 yu2 you3 jiu3 pin3 ， ru2 ren2 gui4 jian4 you3 shi2 wei1 。
- san1 chi3 wu1 ， wu4 neng2 zhuo2 ， da4 li4 gui3 ， fu2 neng2 bo2 。
- kai1 tong1 wan4 lei4 zong3 yuan2 ming2 ， zhao4 yao4 shi2 fang1 qi2 kuo4 luo4 。
- zhu1 zheng4 you3 ， zhu1 hu1 wu2 。
- you2 cun2 yi2 nian4 zhu4 lin4 xi1 ， ji2 ru4 san1 jie4 chan2 kong1 xu1 。
- dan1 xia2 shao1 fo2 du2 wan2 zhu1 ， guan1 nan2 da3 gu3 xi3 huo4 zhu1 。
- shao2 shan1 xin1 zhu1 ben3 wu2 se4 ， da4 hai3 long2 zhu1 tong2 yi4 ru2 。
- qian2 liu4 yao2 ， long2 liu4 bian4 ， qian2 jian4 yue4 fei1 yi3 ci4 sheng1 ， fei1 shang4 jiu3 tian1 xu1 yi4 zhuan3 。
- kang4 you3 hui3 ， zai4 shang4 jiu3 ， jian4 wu2 shou3 ， zai4 yong4 jiu3 。
- cang2 wei1 zai4 shou3 bu2 zai4 shen1 ， ruo4 dao4 wu2 shi2 jing4 he2 you3 。
- qi2 yuan2 fo2 ， que4 li3 weng1 。
- xia4 tu3 sui1 fen1 liang3 sheng4 yu4 ， shang4 tian1 tong2 shi4 yi4 zhen1 long2 。

## 注释

## 译文

## 赏析
