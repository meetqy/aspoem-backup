---
id: zhu-yi-yuan-xiao-huai-du-cheng-jian-hu-ling-jun-min-shi-hu-lian-xi-zai-gao
title: 元宵懷都城簡胡令俊民時胡連夕在告
titlePinyin: yuan2 xiao1 huai2 du1 cheng2 jian3 hu2 ling4 jun4 min2 shi2 hu2 lian2 xi1 zai4 gao4
titleSlug: yuan-xiao-huai-du-cheng-jian-hu-ling-jun-min-shi-hu-lian-xi-zai-gao
author: 朱翌
authorPinyin: zhu1 yi4
authorSlug: zhu-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 天豁晴光合，簷收雪汁乾。
- 燈期欣在候，火令不爲難。
- 方喜春風動，猶憐暮色寒。
- 仙晨今夜樂，帝所舊年觀。
- 郁郁卿雲密，葱葱瑞氣盤。
- 五門雙闕聳，三島十洲攢。
- 風伯清黄道，鈎陳衛赤鸞。
- 聲流車水快，花影燭龍蟠。
- 入望雲裳舉，低迷雜珮珊。
- 歌翻樓上下，人與月團欒。
- 夜色清凝露，香風靜泛蘭。
- 陸蓮摇艷質，湯鯉轉驚瀾。
- 故國雲天外，家風楚俗完。
- 良時亦競作，游興頗相干。
- 諸縣豐登際，元戎禮數寬。
- 輟耕來野父，沽酒辦餘歡。
- 少問飛鳬客，遥知道室安。
- 樵青能笑語，太白酌瀰漫。
- 要是弦堂宓，何妨花縣潘。
- 黄庭須默課，燈錄不重看。
- 羨子閉門坐，嗟予脚力殫。
- 醉歸哦五字，一一待公刊。

## 拼音

- tian1 huo1 qing2 guang1 he2 ， yan2 shou1 xue3 zhi1 qian2 。
- deng1 qi1 xin1 zai4 hou4 ， huo3 ling4 bu4 wei2 nan2 。
- fang1 xi3 chun1 feng1 dong4 ， you2 lian2 mu4 se4 han2 。
- xian1 chen2 jin1 ye4 le4 ， di4 suo3 jiu4 nian2 guan1 。
- yu4 yu4 qing1 yun2 mi4 ， cong1 cong1 rui4 qi4 pan2 。
- wu3 men2 shuang1 que4 song3 ， san1 dao3 shi2 zhou1 zan3 。
- feng1 bo2 qing1 huang2 dao4 ， gou1 chen2 wei4 chi4 luan2 。
- sheng1 liu2 ju1 shui3 kuai4 ， hua1 ying3 zhu2 long2 pan2 。
- ru4 wang4 yun2 shang0 ju3 ， di1 mi2 za2 pei4 shan1 。
- ge1 fan1 lou2 shang4 xia4 ， ren2 yu3 yue4 tuan2 luan2 。
- ye4 se4 qing1 ning2 lu4 ， xiang1 feng1 jing4 fan4 lan2 。
- lu4 lian2 yao2 yan4 zhi4 ， tang1 li3 zhuan3 jing1 lan2 。
- gu4 guo2 yun2 tian1 wai4 ， jia1 feng1 chu3 su2 wan2 。
- liang2 shi2 yi4 jing4 zuo4 ， you2 xing1 po1 xiang1 gan1 。
- zhu1 xian4 feng1 deng1 ji4 ， yuan2 rong2 li3 shu4 kuan1 。
- chuo4 geng1 lai2 ye3 fu4 ， gu1 jiu3 ban4 yu2 huan1 。
- shao3 wen4 fei1 fu2 ke4 ， yao2 zhi1 dao4 shi4 an1 。
- qiao2 qing1 neng2 xiao4 yu3 ， tai4 bai2 zhuo2 mi2 man4 。
- yao4 shi0 xian2 tang2 mi4 ， he2 fang2 hua1 xian4 pan1 。
- huang2 ting2 xu1 mo4 ke4 ， deng1 lu4 bu2 zhong4 kan4 。
- xian4 zi3 bi4 men2 zuo4 ， jie1 yu3 jiao3 li4 dan1 。
- zui4 gui1 o4 wu3 zi4 ， yi1 yi1 dai4 gong1 kan1 。

## 注释

## 译文

## 赏析
