---
id: zhu-yi-luo-ju-ji-pi-xue-zhi-xi-xu-wei-xuan-yi-feng-ban-yu-zhi-le-yu-ming-zhi-yue-nan-lao-xuan
title: 羅巨濟闢學之西序爲軒以奉板輿之樂余名之曰難老軒
titlePinyin: luo2 ju4 ji4 pi4 xue2 zhi1 xi1 xu4 wei2 xuan1 yi3 feng4 ban3 yu2 zhi1 le4 yu2 ming2 zhi1 yue1 nan2 lao3 xuan1
titleSlug: luo-ju-ji-pi-xue-zhi-xi-xu-wei-xuan-yi-feng-ban-yu-zhi-le-yu-ming-zhi-yue-nan-lao-xuan
author: 朱翌
authorPinyin: zhu1 yi4
authorSlug: zhu-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 龜息六用藏，禽戲兩翼張。
- 俯仰何自苦，要與宇宙長。
- 深山具竈火，煮沙烹硫黄。
- 此又出下策，中乾外徒强。
- 我有不朽計，事具泮水章。
- 佳哉羅江東，意師張曲江。
- 重席坐日永，脫屨來雁行。
- 舉盞醉六經，抵掌談三王。
- 青雲去一蹴，壽域開八荒。
- 始知吾道中，大有却老方。
- 以此施其母，何疑壽而康。
- 煌煌忘憂花，秀色迎朝陽。
- 願子多釀酒，容我時登堂。

## 拼音

- gui1 xi1 liu4 yong4 cang2 ， qin2 xi4 liang3 yi4 zhang1 。
- fu3 yang3 he2 zi4 ku3 ， yao4 yu3 yu3 zhou4 chang2 。
- shen1 shan1 ju4 zao4 huo3 ， zhu3 sha1 peng1 liu2 huang2 。
- ci3 you4 chu1 xia4 ce4 ， zhong1 qian2 wai4 tu2 qiang2 。
- wo3 you3 bu4 xiu3 ji4 ， shi4 ju4 pan4 shui3 zhang1 。
- jia1 zai1 luo2 jiang1 dong1 ， yi4 shi1 zhang1 qu3 jiang1 。
- zhong4 xi2 zuo4 ri4 yong3 ， tuo1 ju4 lai2 yan4 xing2 。
- ju3 zhan3 zui4 liu4 jing1 ， di3 zhang3 tan2 san1 wang2 。
- qing1 yun2 qu4 yi2 cu4 ， shou4 yu4 kai1 ba1 huang1 。
- shi3 zhi1 wu2 dao4 zhong1 ， da4 you3 que4 lao3 fang1 。
- yi3 ci3 shi1 qi2 mu3 ， he2 yi2 shou4 er2 kang1 。
- huang2 huang2 wang4 you1 hua1 ， xiu4 se4 ying2 chao2 yang2 。
- yuan4 zi3 duo1 niang4 jiu3 ， rong2 wo3 shi2 deng1 tang2 。

## 注释

## 译文

## 赏析
