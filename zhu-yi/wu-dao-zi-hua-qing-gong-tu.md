---
id: zhu-yi-wu-dao-zi-hua-qing-gong-tu
title: 吳道子華清宮圖
titlePinyin: wu2 dao4 zi3 hua2 qing1 gong1 tu2
titleSlug: wu-dao-zi-hua-qing-gong-tu
author: 朱翌
authorPinyin: zhu1 yi4
authorSlug: zhu-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 霜清十月天無風，行宮縹緲祥雲中。
- 重重繡嶺光相通，莊嚴具足無遺功。
- 泉鳴三湯春濛濛，合歡皂莢雙垂紅。
- 人間塵垢一洗空，玉聲璆然出房櫳。
- 鸞吟鳳舞紛層空，豈不大勝遊月宮。
- 向非道子妙絕筆，那見開元全盛日。
- 槎牙老木青銅柯，坡陀巨石蒼玉質。
- 石言木應若何聞，阿房興廢纔頃刻。
- 乃知吳生有深意，一時心事能貌出。
- 臣非丹青好畫師，臣以畫諫乃其職。
- 此山此事姑置之，此畫當今須第一。

## 拼音

- shuang1 qing1 shi2 yue4 tian1 wu2 feng1 ， xing2 gong1 piao3 miao3 xiang2 yun2 zhong1 。
- chong2 chong2 xiu4 ling3 guang1 xiang1 tong1 ， zhuang1 yan2 ju4 zu2 wu2 yi2 gong1 。
- quan2 ming2 san1 tang1 chun1 meng2 meng2 ， he2 huan1 zao4 jia2 shuang1 chui2 hong2 。
- ren2 jian4 chen2 gou4 yi4 xi3 kong1 ， yu4 sheng1 qiu2 ran2 chu1 fang2 long2 。
- luan2 yin2 feng4 wu3 fen1 ceng2 kong1 ， qi3 bu2 da4 sheng4 you2 yue4 gong1 。
- xiang4 fei1 dao4 zi3 miao4 jue2 bi3 ， na4 jian4 kai1 yuan2 quan2 sheng4 ri4 。
- cha2 ya2 lao3 mu4 qing1 tong2 ke1 ， po1 tuo2 ju4 shi2 cang1 yu4 zhi4 。
- shi2 yan2 mu4 ying1 ruo4 he2 wen2 ， a1 fang2 xing1 fei4 cai2 qing3 ke4 。
- nai3 zhi1 wu2 sheng1 you3 shen1 yi4 ， yi4 shi2 xin1 shi4 neng2 mao4 chu1 。
- chen2 fei1 dan1 qing1 hao3 hua4 shi1 ， chen2 yi3 hua4 jian4 nai3 qi2 zhi2 。
- ci3 shan1 ci3 shi4 gu1 zhi4 zhi1 ， ci3 hua4 dang1 jin1 xu1 di4 yi1 。

## 注释

## 译文

## 赏析
