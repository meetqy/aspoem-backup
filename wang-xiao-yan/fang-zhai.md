---
id: wang-xiao-yan-fang-zhai
title: 舫齋
titlePinyin: fang3 zhai1
titleSlug: fang-zhai
author: 王孝嚴
authorPinyin: wang2 xiao4 yan2
authorSlug: wang-xiao-yan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 我本湖漘一漫郎，生來住處波茫茫。
- 時尋畫舸破烟水，菰蒲滿路荷花香。
- 一川窈窕詫紅蓼，兩岸蘆葦明秋霜。
- 船頭鷗鳥日來往，溪上風月相迎將。
- 一行作吏便相失，合眼靈運春池塘。
- 紛紛雁鶩實可厭，紙尾姓字隨低昂。
- 簿書終是俗人甚，江湖到了難相忘。
- 公餘頼有數椽在，疏櫺兩行如船裝。
- 不知風波世路險，穩著萬斛隨風檣。
- 人生短篷何日近，向來苕霅今括蒼。
- 江山轉柁千萬里，故人兩地遥相望。
- 誰能爲我幻竹葉，頃刻泛宅歸滄浪。
- 祇憑平生氣湖海，隨所寓處爲艅艎。
- 夜寒滿載明月窗，北風打頭人不忙。
- 動來況自不如靜，悔吝不到虛舟傍。
- 胸襟五湖與三江，是中莫測誰望洋。
- 直須喚取李郭輩，相與共泛無何鄉。

## 拼音

- wo3 ben3 hu2 chun2 yi2 man4 lang2 ， sheng1 lai2 zhu4 chu3 bo1 mang2 mang2 。
- shi2 xun2 hua4 ge3 po4 yan1 shui3 ， gu1 pu2 man3 lu4 he2 hua1 xiang1 。
- yi4 chuan1 yao3 tiao3 cha4 hong2 liao3 ， liang3 an4 lu2 wei3 ming2 qiu1 shuang1 。
- chuan2 tou2 ou1 niao3 ri4 lai2 wang3 ， xi1 shang4 feng1 yue4 xiang4 ying2 jiang1 。
- yi4 xing2 zuo4 li4 bian4 xiang1 shi1 ， he2 yan3 ling2 yun4 chun1 chi2 tang2 。
- fen1 fen1 yan4 wu4 shi2 ke3 yan4 ， zhi3 wei3 xing4 zi4 sui2 di1 ang2 。
- bo2 shu1 zhong1 shi4 su2 ren2 shen4 ， jiang1 hu2 dao4 le0 nan2 xiang1 wang4 。
- gong1 yu2 lai4 you3 shu4 chuan2 zai4 ， shu1 ling2 liang3 xing2 ru2 chuan2 zhuang1 。
- bu4 zhi1 feng1 bo1 shi4 lu4 xian3 ， wen3 zhu4 wan4 hu2 sui2 feng1 qiang2 。
- ren2 sheng1 duan3 peng2 he2 ri4 jin4 ， xiang4 lai2 tiao2 zha4 jin1 kuo4 cang1 。
- jiang1 shan1 zhuan3 tuo2 qian1 wan4 li3 ， gu4 ren2 liang3 di4 yao2 xiang1 wang4 。
- shui2 neng2 wei2 wo3 huan4 zhu2 ye4 ， qing3 ke4 fan4 zhai2 gui1 cang1 lang4 。
- qi2 ping2 ping2 sheng1 qi4 hu2 hai3 ， sui2 suo3 yu4 chu3 wei2 yu2 huang2 。
- ye4 han2 man3 zai4 ming2 yue4 chuang1 ， bei3 feng1 da3 tou2 ren2 bu4 mang2 。
- dong4 lai2 kuang4 zi4 bu4 ru2 jing4 ， hui3 lin4 bu2 dao4 xu1 zhou1 bang4 。
- xiong1 jin1 wu3 hu2 yu3 san1 jiang1 ， shi4 zhong1 mo4 ce4 shui2 wang4 yang2 。
- zhi2 xu1 huan4 qu3 li3 guo1 bei4 ， xiang1 yu3 gong4 fan4 wu2 he2 xiang1 。

## 注释

## 译文

## 赏析
