---
id: li-he-chang-gu-shi
title: 昌谷詩
titlePinyin: chang1 gu3 shi1
titleSlug: chang-gu-shi
author: 李賀
authorPinyin: li3 he4
authorSlug: li-he
dynasty: 唐
dynastyPinyin: tang2
dynastySlug: tang
tags: [] 
---

## 正文

- 昌谷五月稻，細青滿平水。
- 遙巒相壓疊，頹綠愁墮地。
- 光潔無秋思，涼曠吹浮媚。
- 竹香滿淒寂，粉節塗生翠。
- 草髮垂恨鬢，光露泣幽淚。
- 層圍爛洞曲，芳徑老紅醉。
- 攢蟲鎪古柳，蟬子鳴高邃。
- 大帶委黃葛，紫蒲交狹涘。
- 石錢差復藉，厚葉皆蟠膩。
- 汰沙好平白，立馬印青字。
- 晚鱗自遨遊，瘦鵠暝單跱。
- 嘹嘹溼蛄聲，咽源驚濺起。
- 紆緩玉真路，神娥蕙花裏。
- 苔絮縈澗礫，山實垂頳紫。
- 小柏儼重扇，肥松突丹髓。
- 鳴流走響韻，壠秋拖光穟。
- 鶯唱閔女歌，瀑懸楚練帔。
- 風露滿笑眼，駢巖雜舒墜。
- 亂條迸石嶺，細頸喧島毖。
- 日脚埽昏翳，新雲啓華閟。
- 謐謐厭夏光，商風道清氣。
- 高眠服玉容，燒桂祀天几。
- 霧衣夜披拂，眠壇夢真粹。
- 待駕棲鸞老，故宮椒壁圮。
- 鴻瓏數鈴響，羈臣發涼思。
- 陰藤束朱鍵，龍帳著魈魅。
- 碧錦帖花檉，香衾事殘貴。
- 歌塵蠹木在，舞綵長雲似。
- 珍壤割繡段，里俗祖風義。
- 鄰凶不相杵，疫病無邪祀。
- 鮐皮識仁惠，丱角知靦恥。
- 縣省司刑官，戶乏詬租吏。
- 竹藪添墮簡，石磯引鉤餌。
- 溪灣轉水帶，芭蕉傾蜀紙。
- 岑光晃縠襟，孤景拂繁事。
- 泉尊陶宰酒，月眉謝郎妓。
- 丁丁幽鐘遠，矯矯單飛至。
- 霞巘殷嵯峨，危溜聽爭次。
- 淡蛾流平碧，薄月眇陰悴。
- 涼光入澗岸，廓盡山中意。
- 漁童下宵網，霜禽竦煙翅。
- 潭鏡滑蛟涎，浮珠噞魚戲。
- 風桐瑤匣瑟，螢星錦城使。
- 柳綴長縹帶，篁掉短笛吹。
- 石根緣綠蘚，蘆筍抽丹漬。
- 漂旋弄天影，古檜拏雲臂。
- 愁月薇帳紅，罥雲香蔓刺。
- 芒麥平百井，閑乘列千肆。
- 刺促成紀人，好學鴟夷子。

## 拼音

- chang1 gu3 wu3 yue4 dao4 ， xi4 qing1 man3 ping2 shui3 。
- yao2 luan2 xiang1 ya1 die2 ， tui2 lü4 chou2 duo4 di4 。
- guang1 jie2 wu2 qiu1 si1 ， liang2 kuang4 chui1 fu2 mei4 。
- zhu2 xiang1 man3 qi1 ji4 ， fen3 jie2 tu2 sheng1 cui4 。
- cao3 fa4 chui2 hen4 bin4 ， guang1 lu4 qi4 you1 lei4 。
- ceng2 wei2 lan4 dong4 qu3 ， fang1 jing4 lao3 hong2 zui4 。
- zan3 chong2 sou1 gu3 liu3 ， chan2 zi3 ming2 gao1 sui4 。
- da4 dai4 wei3 huang2 ge3 ， zi3 pu2 jiao1 xia2 si4 。
- shi2 qian2 cha4 fu4 jie4 ， hou4 ye4 jie1 pan2 ni4 。
- tai4 sha1 hao3 ping2 bai2 ， li4 ma3 yin4 qing1 zi4 。
- wan3 lin2 zi4 ao2 you2 ， shou4 hu2 ming2 dan1 zhi4 。
- liao2 liao2 shi1 gu1 sheng1 ， yan4 yuan2 jing1 jian4 qi3 。
- yu1 huan3 yu4 zhen1 lu4 ， shen2 e2 hui4 hua1 li3 。
- tai2 xu4 ying2 jian4 li4 ， shan1 shi2 chui2 cheng1 zi3 。
- xiao3 bai3 yan3 zhong4 shan4 ， fei2 song1 tu1 dan1 sui3 。
- ming2 liu2 zou3 xiang3 yun4 ， long3 qiu1 tuo1 guang1 sui4 。
- ying1 chang4 min3 nü3 ge1 ， pu4 xuan2 chu3 lian4 pei4 。
- feng1 lu4 man3 xiao4 yan3 ， pian2 yan2 za2 shu1 zhui4 。
- luan4 tiao2 beng4 shi2 ling3 ， xi4 jing3 xuan1 dao3 bi4 。
- ri4 jiao3 sao4 hun1 yi4 ， xin1 yun2 qi3 hua2 bi4 。
- mi4 mi4 yan4 xia4 guang1 ， shang1 feng1 dao4 qing1 qi4 。
- gao1 mian2 fu2 yu4 rong2 ， shao1 gui4 si4 tian1 ji3 。
- wu4 yi1 ye4 pi1 fu2 ， mian2 tan2 meng4 zhen1 cui4 。
- dai4 jia4 qi1 luan2 lao3 ， gu4 gong1 jiao1 bi4 pi3 。
- hong2 long2 shu4 ling2 xiang3 ， ji1 chen2 fa1 liang2 si1 。
- yin1 teng2 shu4 zhu1 jian4 ， long2 zhang4 zhu4 xiao1 mei4 。
- bi4 jin3 tie1 hua1 cheng1 ， xiang1 qin1 shi4 can2 gui4 。
- ge1 chen2 du4 mu4 zai4 ， wu3 cai3 chang2 yun2 si4 。
- zhen1 rang3 ge1 xiu4 duan4 ， li3 su2 zu3 feng1 yi4 。
- lin2 xiong1 bu4 xiang1 chu3 ， yi4 bing4 wu2 xie2 si4 。
- tai2 pi2 shi2 ren2 hui4 ， guan4 jiao3 zhi1 mian3 chi3 。
- xian4 sheng3 si1 xing2 guan1 ， hu4 fa2 gou4 zu1 li4 。
- zhu2 sou3 tian1 duo4 jian3 ， shi2 ji1 yin3 gou1 er3 。
- xi1 wan1 zhuan3 shui3 dai4 ， ba1 jiao1 qing1 shu3 zhi3 。
- cen2 guang1 huang4 hu2 jin1 ， gu1 jing3 fu2 fan2 shi4 。
- quan2 zun1 tao2 zai3 jiu3 ， yue4 mei2 xie4 lang2 ji4 。
- ding1 ding1 you1 zhong1 yuan3 ， jiao3 jiao3 dan1 fei1 zhi4 。
- xia2 yan3 yin1 cuo2 e2 ， wei1 liu1 ting1 zheng1 ci4 。
- dan4 e2 liu2 ping2 bi4 ， bao2 yue4 miao3 yin1 cui4 。
- liang2 guang1 ru4 jian4 an4 ， kuo4 jin4 shan1 zhong4 yi4 。
- yu2 tong2 xia4 xiao1 wang3 ， shuang1 qin2 song3 yan1 chi4 。
- tan2 jing4 hua2 jiao1 xian2 ， fu2 zhu1 yan3 yu2 xi4 。
- feng1 tong2 yao2 xia2 se4 ， ying2 xing1 jin3 cheng2 shi3 。
- liu3 zhui4 chang2 piao3 dai4 ， huang2 diao4 duan3 di2 chui1 。
- shi2 gen1 yuan2 lü4 xian3 ， lu2 sun3 chou1 dan1 zi4 。
- piao1 xuan2 nong4 tian1 ying3 ， gu3 gui4 na2 yun2 bi4 。
- chou2 yue4 wei1 zhang4 hong2 ， juan4 yun2 xiang1 man4 ci4 。
- mang2 mai4 ping2 bai3 jing3 ， xian2 cheng2 lie4 qian1 si4 。
- ci4 cu4 cheng2 ji4 ren2 ， hao3 xue2 chi1 yi2 zi3 。

## 注释

## 译文

## 赏析
