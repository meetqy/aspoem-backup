---
id: teng-cen-ni-ming-dou-pian
title: 擬名都篇
titlePinyin: ni3 ming2 dou1 pian1
titleSlug: ni-ming-dou-pian
author: 滕岑
authorPinyin: teng2 cen2
authorSlug: teng-cen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 名都一何綺，宇內第一州。
- 富貴習奢靡，𣊓御乃其尤。
- 沈沈彼大屋，繚垣峻而脩。
- 主人正恩幸，執事近冕旒。
- 金多不可計，勢張渠得儔。
- 藻幄群艷女，雕輿盛華騶。
- 器用尚方亞，服食中禁侔。
- 園池亦何似，三島與十洲。
- 稱者不勝談，觀者徒眩眸。
- 迅雷忽下擊，飛電仍窮搜。
- 方恃金玉堅，遽爲烟霧收。
- 天道不可欺，崇替定難籌。
- 陳迹變陵谷，誰復爲悲憂。

## 拼音

- ming2 dou1 yi4 he2 qi3 ， yu3 nei4 di4 yi1 zhou1 。
- fu4 gui4 xi2 she1 mi2 ，𣊓 yu4 nai3 qi2 you2 。
- shen3 shen3 bi3 da4 wu1 ， liao2 yuan2 jun4 er2 xiu1 。
- zhu3 ren2 zheng4 en1 xing4 ， zhi2 shi4 jin4 mian3 liu2 。
- jin1 duo1 bu4 ke3 ji4 ， shi4 zhang1 qu2 de2 chou2 。
- zao3 wo4 qun2 yan4 nü3 ， diao1 yu2 sheng4 hua2 zou1 。
- qi4 yong4 shang4 fang1 ya1 ， fu2 shi2 zhong1 jin4 mou2 。
- yuan2 chi2 yi4 he2 si4 ， san1 dao3 yu3 shi2 zhou1 。
- cheng1 zhe3 bu2 sheng4 tan2 ， guan1 zhe3 tu2 xuan4 mou2 。
- xun4 lei2 hu1 xia4 ji1 ， fei1 dian4 reng2 qiong2 sou1 。
- fang1 shi4 jin1 yu4 jian1 ， ju4 wei2 yan1 wu4 shou1 。
- tian1 dao4 bu4 ke3 qi1 ， chong2 ti4 ding4 nan2 chou2 。
- chen2 ji4 bian4 ling2 gu3 ， shui2 fu4 wei2 bei1 you1 。

## 注释

## 译文

## 赏析
