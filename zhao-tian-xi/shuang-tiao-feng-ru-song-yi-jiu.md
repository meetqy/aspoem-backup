---
id: zhao-tian-xi-shuang-tiao-feng-ru-song-yi-jiu
title: 双调・风入松忆旧
titlePinyin: shuang1 tiao2 ・ feng1 ru4 song1 yi4 jiu4
titleSlug: shuang-tiao-feng-ru-song-yi-jiu
author: 赵天锡
authorPinyin: zhao4 tian1 xi1
authorSlug: zhao-tian-xi
dynasty: 元
dynastyPinyin: yuan2
dynastySlug: yuan
tags: []
---

## 正文

- 怨东风不到小窗纱，枉辜负荏苒韶华。
- 泪痕湮透香罗帕，凭阑干望夕阳西下。
- 恼人情愁闻杜宇，凝眸处数归鸦。
- 唤丫鬟休买小桃花，一任教云鬓堆鸦。
- 眉儿淡了不堪画，愁和闷将人禁加。
- 咫尺间那人在家，浑一似阻天涯。
- 记前日席上泛流霞，正遇着宿世冤家。
- 自从见了心牵挂，心儿里撇他不下。
- 梦儿里常常见他，说不的半星儿话。
- 忆刘郎当日到仙苑，使自家心绪悬悬。
- 眼儿里见了心儿里恋，口儿里不敢胡言。
- 朝夕里只得告天，何时得再团圆？。

## 拼音

- yuan4 dong1 feng1 bu2 dao4 xiao3 chuang1 sha1 ， wang3 gu1 fu4 ren3 ran3 shao2 hua2 。
- lei4 hen2 yan1 tou4 xiang1 luo2 pa4 ， ping2 lan2 gan1 wang4 xi1 yang2 xi1 xia4 。
- nao3 ren2 qing2 chou2 wen2 du4 yu3 ， ning2 mou2 chu4 shu4 gui1 ya1 。
- huan4 ya1 huan0 xiu1 mai3 xiao3 tao2 hua1 ， yi2 ren4 jiao4 yun2 bin4 dui1 ya1 。
- mei2 er2 dan4 le0 bu4 kan1 hua4 ， chou2 he2 men1 jiang1 ren2 jin4 jia1 。
- zhi3 chi3 jian1 na4 ren2 zai4 jia1 ， hun2 yi2 si4 zu3 tian1 ya2 。
- ji4 qian2 ri4 xi2 shang4 fan4 liu2 xia2 ， zheng4 yu4 zhe0 su4 shi4 yuan1 jia0 。
- zi4 cong2 jian4 le0 xin1 qian1 gua4 ， xin1 er0 li3 pie3 ta1 bu2 xia4 。
- meng4 er2 li3 chang2 chang2 jian4 ta1 ， shuo1 bu4 de0 ban4 xing1 er0 hua4 。
- yi4 liu2 lang2 dang1 ri4 dao4 xian1 yuan4 ， shi3 zi4 jia1 xin1 xu4 xuan2 xuan2 。
- yan3 er0 li3 jian4 le0 xin1 er0 li3 lian4 ， kou3 er0 li3 bu4 gan3 hu2 yan2 。
- zhao1 xi1 li3 zhi3 de2 gao4 tian1 ， he2 shi2 de2 zai4 tuan2 yuan2 ？。

## 注释

## 译文

## 赏析
