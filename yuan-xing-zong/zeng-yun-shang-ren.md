---
id: yuan-xing-zong-zeng-yun-shang-ren
title: 贈雲上人
titlePinyin: zeng4 yun2 shang4 ren2
titleSlug: zeng-yun-shang-ren
author: 員興宗
authorPinyin: yuan2 xing1 zong1
authorSlug: yuan-xing-zong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 君不見昔日中巖印元發，聲名宇縣何煌煌。
- 層冰瑩骨語秀靜，松風入齒詩清狂。
- 有時健筆賦巖石，天地萬象隨低昂。
- 儒流稽首頌舌相，徃徃謂带花木香。
- 自從別我無消息，江鰐無情江浪黑。
- 至今夾岸楓林青，歲老迷魂招不得。
- 古來英才多薄命，杳杳湘潭絲五色。
- 世間妙質便恐無，使我哀吟纏八極。
- 豈料嘉川餘舊遊，雲來雲來開我愁。
- 時吐芳鮮恣吞嚼，軟語髣髴從湯休。
- 勞生乾坤我已倦，飲半一嘯滄浪舟。
- 三峨聯子憩寂寞，下視華屋皆山丘。

## 拼音

- jun1 bu2 jian4 xi1 ri4 zhong1 yan2 yin4 yuan2 fa1 ， sheng1 ming2 yu3 xian4 he2 huang2 huang2 。
- ceng2 bing1 ying2 gu3 yu3 xiu4 jing4 ， song1 feng1 ru4 chi3 shi1 qing1 kuang2 。
- you3 shi2 jian4 bi3 fu4 yan2 shi2 ， tian1 di4 wan4 xiang4 sui2 di1 ang2 。
- ru2 liu2 qi3 shou3 song4 she2 xiang1 ， wang3 wang3 wei4 dai4 hua1 mu4 xiang1 。
- zi4 cong2 bie2 wo3 wu2 xiao1 xi0 ， jiang1 e4 wu2 qing2 jiang1 lang4 hei1 。
- zhi4 jin1 jia1 an4 feng1 lin2 qing1 ， sui4 lao3 mi2 hun2 zhao1 bu4 de2 。
- gu3 lai2 ying1 cai2 duo1 bo2 ming4 ， yao3 yao3 xiang1 tan2 si1 wu3 se4 。
- shi4 jian4 miao4 zhi4 bian4 kong3 wu2 ， shi3 wo3 ai1 yin2 chan2 ba1 ji2 。
- qi3 liao4 jia1 chuan1 yu2 jiu4 you2 ， yun2 lai2 yun2 lai2 kai1 wo3 chou2 。
- shi2 tu3 fang1 xian1 zi4 tun1 jiao2 ， ruan3 yu3 fang3 fu2 cong2 tang1 xiu1 。
- lao2 sheng1 qian2 kun1 wo3 yi3 juan4 ， yin3 ban4 yi2 xiao4 cang1 lang4 zhou1 。
- san1 e2 lian2 zi3 qi4 ji4 mo4 ， xia4 shi4 hua2 wu1 jie1 shan1 qiu1 。

## 注释

## 译文

## 赏析
