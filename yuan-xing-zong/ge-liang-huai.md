---
id: yuan-xing-zong-ge-liang-huai
title: 歌兩淮
titlePinyin: ge1 liang3 huai2
titleSlug: ge-liang-huai
author: 員興宗
authorPinyin: yuan2 xing1 zong1
authorSlug: yuan-xing-zong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 君不見北風吹淮風浪黑，鐵馬千羣凝一色。
- 當時廟論孰經濟，將相無言潛動魄。
- 或云南紀當何憂，今代諸葛身姓劉。
- 陸下喚取守淮甸，彼有勝算踰干矛。
- 登時詔語從天墜，汜爲先鋒錡制置。
- 併遣健士付阿權，等是兩淮兵馬地。
- 豈期將潰兵川流，翻手忽忽無十州。
- 前時冠劍錯準擬，此事吐口貽人羞。
- 幸哉天禍不終極，至尊避殿憂思集。
- 樞臣督戰侍臣謀，上則倚公叅贊職。
- 征鞍此日去皇皇，所過騎士多羸傷。
- 不見何人出聲鼓意氣，但見十十五五坐路傍。
- 公趣下馬詢衆語，衆共來前致辭苦。
- 平時節使驅爲奴，逐逐無聊戰無主。
- 而今側身墮兩失，官騎已亡難再得。
- 誠令軍政日月懸，我有微軀人不惜。
- 公聞瑟縮涕潸然，汝曹寄命真可憐。
- 朝今清明萬乘聖，權已殛死家南遷。
- 若等是行能奮死，朝建勳名暮朱紫。
- 官今付我誥如山，節使察使皆在此。
- 軍家聞此逐蹄輪，喜氣酣酣如遇春。
- 當時戰死身昧昧，今日分付當其人。
- 兵官來見同聽命，適有時張王戴盛。
- 分麾列伍擺布畢，髣髴平戎萬全陣。
- 斯須望敵來何多，千里斷岸皆遮邏。
- 天低野曠笳鼓咽，衆寡不敵將奈何。
- 是時仲冬日建丑，羣雄爭先莫肯後。
- 濯纓刑馬震天地，燄燄兵威古無有。
- 旋見飛臺天樣齊，黄蓋團團傍赤旗。
- 指揮渡河在頃刻，我默戰義人安知。
- 公呼時俊騰口說，汝每四方聞膽决。
- 只今戰態作兒女，便恐汝名從此歇。
- 長嘯激俊揮戈迴，萬斧並下聲如雷。
- 十舟先粉百舟敗，連艟接艦成飛埃。
- 嗟敵初來何草草，一夕崩摧如電掃。
- 命踰破竹青離離，血潰江流紅杲杲。
- 明朝北陣更奔波，坐料强敵成蹉跎。
- 隄防更藉盛新力，爲我往護楊林河。
- 運去一朝同覆水，敵再渡江終送死。
- 射人射將數不徹，何况更問舟中指。
- 移時巉天送哭喧，棄舟而遁舟自焚。
- 公命火攻列火傘，船焦檝爛無逃門。
- 敵愁驚心疑鶴唳，十步迴頭九墮淚。
- 又疑官軍尾其衆，清野數州無食地。
- 衆殘北顧心悠悠，金亮更欲抵死留。
- 放言京口少備者，曷若舉兵由潤州。
- 大將顯忠來是日，執杖升階光照席。
- 公先勞苦甚生平，遂借百舟如過鷁。
- 迤邐仲冬日十二，旅食無烟寢無寐。
- 公來督府見相公，便及瓜洲防拓事。
- 督視推公膽有餘，此事豈忍他人徂。
- 昨來兵試威萬萬，別遣諸將無乃迂。
- 公仍稟命侵星過，或傳鐵騎金山破。
- 淮西萬姓舍惟煙，淮東居民淚潛墮。
- 公擺吳艟異水嬉，勢壓海浸傾天維。
- 一見使敵無可奈，再見使敵心骨悲。
- 敵亡傲兀猶不悟，尚呼達官招萬戶。
- 歲云暮矣無北歸，我所思兮决南渡。
- 達官再拜乞徐徐，波浪駕天千丈餘。
- 比前采石三倍惡，主其急我吾其魚。
- 金亮尚嫉忠言醜，快劍垂垂擬其首。
- 只今速渡汝得活，不爾愛身身在否。
- 萬戶相顧歸相言，慓悍難容血面論。
- 北人項領不易保，如此郎主何足存。
- 此夜踈星江淚濕，敵將一一彎弓入。
- 御寨三重侍衛郎，對面公然如不識。
- 帳中方嬖花不如，帳外忽飛金僕姑。
- 投哀賒死身困苦，軟語不類平時粗。
- 骨肉披離頭萬里，魂飛却作他鄉鬼。
- 殺氣漫天烟草迷，不歸州絕風塵起。
- 君不見昔日秦魏之兵扼上流，阿堅阿瞞皆老謀。
- 淝水血腥赤壁潰，兩豪一蹷泯默至死休。
- 况我中都徃頹促，千古喪師無此酷。
- 沉冤萬衆銜已久，合沓天心宜下燭。
- 三十年飛戰馬塵，支吾多用豪傑人。
- 但傳兇勢時未減，不見度外加經綸。
- 須信更生無盡福，高價屬公勳譽逐。
- 不費兩淮千斛水，一洗萬古乾坤辱。
- 近來分陝從天闕，懸解西民愁百結。
- 三軍鼎鼎禮意濃，七兵堂堂恩數絕。
- 行并咸秦脈絡通，更遣諸將圖山東。
- 爲君再賦洗兵馬，下客敢繼唐詩翁。

## 拼音

- jun1 bu2 jian4 bei3 feng1 chui1 huai2 feng1 lang4 hei1 ， tie3 ma3 qian1 qun2 ning2 yi2 se4 。
- dang1 shi2 miao4 lun4 shu2 jing1 ji4 ， jiang1 xiang1 wu2 yan2 qian2 dong4 po4 。
- huo4 yun2 nan2 ji4 dang1 he2 you1 ， jin1 dai4 zhu1 ge3 shen1 xing4 liu2 。
- lu4 xia4 huan4 qu3 shou3 huai2 dian4 ， bi3 you3 sheng4 suan4 yu2 gan1 mao2 。
- deng1 shi2 zhao4 yu3 cong2 tian1 zhui4 ， si4 wei2 xian1 feng1 qi2 zhi4 zhi4 。
- bing4 qian3 jian4 shi4 fu4 a1 quan2 ， deng3 shi4 liang3 huai2 bing1 ma3 di4 。
- qi3 qi1 jiang1 kui4 bing1 chuan1 liu2 ， fan1 shou3 hu1 hu1 wu2 shi2 zhou1 。
- qian2 shi2 guan1 jian4 cuo4 zhun3 ni3 ， ci3 shi4 tu3 kou3 yi2 ren2 xiu1 。
- xing4 zai1 tian1 huo4 bu4 zhong1 ji2 ， zhi4 zun1 bi4 dian4 you1 si1 ji2 。
- shu1 chen2 du1 zhan4 shi4 chen2 mou2 ， shang4 ze2 yi3 gong1 can1 zan4 zhi2 。
- zheng1 an1 ci3 ri4 qu4 huang2 huang2 ， suo3 guo4 qi2 shi4 duo1 lei2 shang1 。
- bu2 jian4 he2 ren2 chu1 sheng1 gu3 yi4 qi4 ， dan4 jian4 shi2 shi2 wu3 wu3 zuo4 lu4 bang4 。
- gong1 qu4 xia4 ma3 xun2 zhong4 yu3 ， zhong4 gong4 lai2 qian2 zhi4 ci2 ku3 。
- ping2 shi2 jie2 shi3 qu1 wei2 nu2 ， zhu2 zhu2 wu2 liao2 zhan4 wu2 zhu3 。
- er2 jin1 ce4 shen1 duo4 liang3 shi1 ， guan1 qi2 yi3 wang2 nan2 zai4 de2 。
- cheng2 ling4 jun1 zheng4 ri4 yue4 xuan2 ， wo3 you3 wei1 qu1 ren2 bu4 xi1 。
- gong1 wen2 se4 suo1 ti4 shan1 ran2 ， ru3 cao2 ji4 ming4 zhen1 ke3 lian2 。
- chao2 jin1 qing1 ming2 wan4 cheng2 sheng4 ， quan2 yi3 ji2 si3 jia1 nan2 qian1 。
- ruo4 deng3 shi4 xing2 neng2 fen4 si3 ， chao2 jian4 xun1 ming2 mu4 zhu1 zi3 。
- guan1 jin1 fu4 wo3 gao4 ru2 shan1 ， jie2 shi3 cha2 shi3 jie1 zai4 ci3 。
- jun1 jia1 wen2 ci3 zhu2 ti2 lun2 ， xi3 qi4 han1 han1 ru2 yu4 chun1 。
- dang1 shi2 zhan4 si3 shen1 mei4 mei4 ， jin1 ri4 fen1 fu4 dang1 qi2 ren2 。
- bing1 guan1 lai2 jian4 tong2 ting1 ming4 ， shi4 you3 shi2 zhang1 wang2 dai4 sheng4 。
- fen1 hui1 lie4 wu3 bai3 bu4 bi4 ， fang3 fu2 ping2 rong2 wan4 quan2 zhen4 。
- si1 xu1 wang4 di2 lai2 he2 duo1 ， qian1 li3 duan4 an4 jie1 zhe1 luo2 。
- tian1 di1 ye3 kuang4 jia1 gu3 yan4 ， zhong4 gua3 bu4 di2 jiang1 nai4 he2 。
- shi4 shi2 zhong4 dong1 ri4 jian4 chou3 ， qun2 xiong2 zheng1 xian1 mo4 ken3 hou4 。
- zhuo2 ying1 xing2 ma3 zhen4 tian1 di4 ， yan4 yan4 bing1 wei1 gu3 wu2 you3 。
- xuan2 jian4 fei1 tai2 tian1 yang4 qi2 ， huang2 gai4 tuan2 tuan2 bang4 chi4 qi2 。
- zhi3 hui1 du4 he2 zai4 qing3 ke4 ， wo3 mo4 zhan4 yi4 ren2 an1 zhi1 。
- gong1 hu1 shi2 jun4 teng2 kou3 shuo1 ， ru3 mei3 si4 fang1 wen2 dan3 jue2 。
- zhi1 jin1 zhan4 tai4 zuo4 er2 nü3 ， bian4 kong3 ru3 ming2 cong2 ci3 xie1 。
- chang2 xiao4 ji1 jun4 hui1 ge1 hui2 ， wan4 fu3 bing4 xia4 sheng1 ru2 lei2 。
- shi2 zhou1 xian1 fen3 bai3 zhou1 bai4 ， lian2 chong1 jie1 jian4 cheng2 fei1 ai1 。
- jie1 di2 chu1 lai2 he2 cao3 cao3 ， yi4 xi1 beng1 cui1 ru2 dian4 sao3 。
- ming4 yu2 po4 zhu2 qing1 li2 li2 ， xue4 kui4 jiang1 liu2 hong2 gao3 gao3 。
- ming2 chao2 bei3 zhen4 geng4 ben1 bo1 ， zuo4 liao4 qiang2 di2 cheng2 cuo1 tuo2 。
- di1 fang2 geng4 jie4 sheng4 xin1 li4 ， wei2 wo3 wang3 hu4 yang2 lin2 he2 。
- yun4 qu4 yi4 zhao1 tong2 fu4 shui3 ， di2 zai4 du4 jiang1 zhong1 song4 si3 。
- she4 ren2 she4 jiang1 shu4 bu2 che4 ， he2 kuang4 geng4 wen4 zhou1 zhong1 zhi3 。
- yi2 shi2 chan2 tian1 song4 ku1 xuan1 ， qi4 zhou1 er2 dun4 zhou1 zi4 fen2 。
- gong1 ming4 huo3 gong1 lie4 huo3 san3 ， chuan2 jiao1 ji2 lan4 wu2 tao2 men2 。
- di2 chou2 jing1 xin1 yi2 he4 li4 ， shi2 bu4 hui2 tou2 jiu3 duo4 lei4 。
- you4 yi2 guan1 jun1 wei3 qi2 zhong4 ， qing1 ye3 shu4 zhou1 wu2 shi2 di4 。
- zhong4 can2 bei3 gu4 xin1 you1 you1 ， jin1 liang4 geng4 yu4 di3 si3 liu2 。
- fang4 yan2 jing1 kou3 shao3 bei4 zhe3 ， he2 ruo4 ju3 bing1 you2 run4 zhou1 。
- da4 jiang1 xian3 zhong1 lai2 shi4 ri4 ， zhi2 zhang4 sheng1 jie1 guang1 zhao4 xi2 。
- gong1 xian1 lao2 ku3 shen4 sheng1 ping2 ， sui4 jie4 bai3 zhou1 ru2 guo4 yi4 。
- yi3 li3 zhong4 dong1 ri4 shi2 er4 ， lü3 shi2 wu2 yan1 qin3 wu2 mei4 。
- gong1 lai2 du1 fu3 jian4 xiang4 gong0 ， bian4 ji2 gua1 zhou1 fang2 tuo4 shi4 。
- du1 shi4 tui1 gong1 dan3 you3 yu2 ， ci3 shi4 qi3 ren3 ta1 ren2 cu2 。
- zuo2 lai2 bing1 shi4 wei1 wan4 wan4 ， bie2 qian3 zhu1 jiang1 wu2 nai3 yu1 。
- gong1 reng2 bing3 ming4 qin1 xing1 guo4 ， huo4 chuan2 tie3 qi2 jin1 shan1 po4 。
- huai2 xi1 wan4 xing4 she4 wei2 yan1 ， huai2 dong1 ju1 min2 lei4 qian2 duo4 。
- gong1 bai3 wu2 chong1 yi4 shui3 xi1 ， shi4 ya1 hai3 jin4 qing1 tian1 wei2 。
- yi2 jian4 shi3 di2 wu2 ke3 nai4 ， zai4 jian4 shi3 di2 xin1 gu3 bei1 。
- di2 wang2 ao4 wu4 you2 bu2 wu4 ， shang4 hu1 da2 guan1 zhao1 wan4 hu4 。
- sui4 yun2 mu4 yi3 wu2 bei3 gui1 ， wo3 suo3 si1 xi1 jue2 nan2 du4 。
- da2 guan1 zai4 bai4 qi3 xu2 xu2 ， bo1 lang4 jia4 tian1 qian1 zhang4 yu2 。
- bi3 qian2 cai3 shi2 san1 bei4 e4 ， zhu3 qi2 ji2 wo3 wu2 qi2 yu2 。
- jin1 liang4 shang4 ji2 zhong1 yan2 chou3 ， kuai4 jian4 chui2 chui2 ni3 qi2 shou3 。
- zhi1 jin1 su4 du4 ru3 de2 huo2 ， bu4 er3 ai4 shen1 shen1 zai4 fou3 。
- wan4 hu4 xiang1 gu4 gui1 xiang1 yan2 ， piao1 han4 nan2 rong2 xue4 mian4 lun4 。
- bei3 ren2 xiang4 ling3 bu2 yi4 bao3 ， ru2 ci3 lang2 zhu3 he2 zu2 cun2 。
- ci3 ye4 shu1 xing1 jiang1 lei4 shi1 ， di2 jiang1 yi1 yi1 wan1 gong1 ru4 。
- yu4 zhai4 san1 chong2 shi4 wei4 lang2 ， dui4 mian4 gong1 ran2 ru2 bu4 shi2 。
- zhang4 zhong1 fang1 bi4 hua1 bu4 ru2 ， zhang4 wai4 hu1 fei1 jin1 pu2 gu1 。
- tou2 ai1 she1 si3 shen1 kun4 ku3 ， ruan3 yu3 bu2 lei4 ping2 shi2 cu1 。
- gu3 rou4 pi1 li2 tou2 wan4 li3 ， hun2 fei1 que4 zuo4 ta1 xiang1 gui3 。
- sha1 qi4 man4 tian1 yan1 cao3 mi2 ， bu4 gui1 zhou1 jue2 feng1 chen2 qi3 。
- jun1 bu2 jian4 xi1 ri4 qin2 wei4 zhi1 bing1 e4 shang4 liu2 ， a1 jian1 a1 man2 jie1 lao3 mou2 。
- fei2 shui3 xue4 xing1 chi4 bi4 kui4 ， liang3 hao2 yi4 jue2 min3 mo4 zhi4 si3 xiu1 。
- kuang4 wo3 zhong1 du1 wang3 tui2 cu4 ， qian1 gu3 sang1 shi1 wu2 ci3 ku4 。
- chen2 yuan1 wan4 zhong4 xian2 yi3 jiu3 ， he2 ta4 tian1 xin1 yi2 xia4 zhu2 。
- san1 shi2 nian2 fei1 zhan4 ma3 chen2 ， zhi1 wu2 duo1 yong4 hao2 jie2 ren2 。
- dan4 chuan2 xiong1 shi4 shi2 wei4 jian3 ， bu2 jian4 du4 wai4 jia1 jing1 lun2 。
- xu1 xin4 geng1 sheng1 wu2 jin4 fu2 ， gao1 jia4 shu3 gong1 xun1 yu4 zhu2 。
- bu2 fei4 liang3 huai2 qian1 hu2 shui3 ， yi4 xi3 wan4 gu3 qian2 kun1 ru3 。
- jin4 lai2 fen1 shan3 cong2 tian1 que4 ， xuan2 jie3 xi1 min2 chou2 bai3 jie2 。
- san1 jun1 ding3 ding3 li3 yi4 nong2 ， qi1 bing1 tang2 tang2 en1 shu4 jue2 。
- xing2 bing4 xian2 qin2 mai4 luo4 tong1 ， geng4 qian3 zhu1 jiang1 tu2 shan1 dong1 。
- wei2 jun1 zai4 fu4 xi3 bing1 ma3 ， xia4 ke4 gan3 ji4 tang2 shi1 weng1 。

## 注释

## 译文

## 赏析
