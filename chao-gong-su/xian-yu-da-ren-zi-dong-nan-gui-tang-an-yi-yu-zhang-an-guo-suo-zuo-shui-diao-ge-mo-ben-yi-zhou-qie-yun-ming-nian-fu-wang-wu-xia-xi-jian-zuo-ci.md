---
id: chao-gong-su-xian-yu-da-ren-zi-dong-nan-gui-tang-an-yi-yu-zhang-an-guo-suo-zuo-shui-diao-ge-mo-ben-yi-zhou-qie-yun-ming-nian-fu-wang-wu-xia-xi-jian-zuo-ci
title: 鮮于大任自東南歸唐安遺予張安國所作水調歌墨本一軸且云明年復往吳下喜簡作此
titlePinyin: xian1 yu2 da4 ren4 zi4 dong1 nan2 gui1 tang2 an1 yi2 yu3 zhang1 an1 guo2 suo3 zuo4 shui3 diao4 ge1 mo4 ben3 yi4 zhou2 qie3 yun2 ming2 nian2 fu4 wang3 wu2 xia4 xi3 jian3 zuo4 ci3
titleSlug: xian-yu-da-ren-zi-dong-nan-gui-tang-an-yi-yu-zhang-an-guo-suo-zuo-shui-diao-ge-mo-ben-yi-zhou-qie-yun-ming-nian-fu-wang-wu-xia-xi-jian-zuo-ci
author: 晁公遡
authorPinyin: chao2 gong1 su4
authorSlug: chao-gong-su
dynasty: 唐
dynastyPinyin: tang2
dynastySlug: tang
tags: [] 
---

## 正文

- 去蜀游東吳，舉頭望赤霄。
- 君之門九重，觚稜鬰岧嶤。
- 是中盛文物，簪筆立漢朝。
- 規摹覺地雄，氣象知天高。
- 計其所從客，皆是夔與皋。
- 平生聞張公，磊落一世豪。
- 示我水調歌，奴僕可命騷。
- 尚想揮翰時，淋灕宮錦袍。
- 問子何歸來，遠指萬里橋。
- 答云懷喬木，聊復訪衡茅。
- 未嗟功名忤，非憚道路勞。
- 不見廊廟具，乃對簿領曹。
- 明年買扁舟，鼓枻出下牢。
- 西府有故人，亦應遣弓招。

## 拼音

- qu4 shu3 you2 dong1 wu2 ， ju3 tou2 wang4 chi4 xiao1 。
- jun1 zhi1 men2 jiu3 chong2 ， gu1 leng2 yu4 tiao2 yao2 。
- shi4 zhong1 sheng4 wen2 wu4 ， zan1 bi3 li4 han4 chao2 。
- gui1 mo2 jue2 di4 xiong2 ， qi4 xiang4 zhi1 tian1 gao1 。
- ji4 qi2 suo3 cong2 ke4 ， jie1 shi4 kui2 yu3 gao1 。
- ping2 sheng1 wen2 zhang1 gong1 ， lei3 luo4 yi2 shi4 hao2 。
- shi4 wo3 shui3 diao4 ge1 ， nu2 pu2 ke3 ming4 sao1 。
- shang4 xiang3 hui1 han4 shi2 ， lin2 li2 gong1 jin3 pao2 。
- wen4 zi3 he2 gui1 lai2 ， yuan3 zhi3 wan4 li3 qiao2 。
- da2 yun2 huai2 qiao2 mu4 ， liao2 fu4 fang3 heng2 mao2 。
- wei4 jie1 gong1 ming2 wu3 ， fei1 dan4 dao4 lu4 lao2 。
- bu2 jian4 lang2 miao4 ju4 ， nai3 dui4 bo2 ling3 cao2 。
- ming2 nian2 mai3 pian1 zhou1 ， gu3 yi4 chu1 xia4 lao2 。
- xi1 fu3 you3 gu4 ren2 ， yi4 ying1 qian3 gong1 zhao1 。

## 注释

## 译文

## 赏析
