---
id: chao-gong-su-de-dong-nan-shu-bao-luan-hou-dong-dou-gu-ju-you-cun-er-zhou-bei-song-jia-yi-wu-hui-zhe
title: 得東南書報亂後東都故居猶存而州北松檟亦無毀者
titlePinyin: de2 dong1 nan2 shu1 bao4 luan4 hou4 dong1 dou1 gu4 ju1 you2 cun2 er2 zhou1 bei3 song1 jia3 yi4 wu2 hui3 zhe3
titleSlug: de-dong-nan-shu-bao-luan-hou-dong-dou-gu-ju-you-cun-er-zhou-bei-song-jia-yi-wu-hui-zhe
author: 晁公遡
authorPinyin: chao2 gong1 su4
authorSlug: chao-gong-su
dynasty: 唐
dynastyPinyin: tang2
dynastySlug: tang
tags: [] 
---

## 正文

- 旄頭光垂北風起，胡沙漫漫暗天地。
- 翠華清曉巡朔方，咸陽宮殿生荆杞。
- 胡兒解鞍留漢土，凝碧池頭日歌舞。
- 一朝忽棄洪河南，來歸輿圖丞相府。
- 當初亂離誰料此，南北中分指淮水。
- 天暌地隔十五年，不知中原復何似。
- 至今兵罷關泥開，始有北客中原來。
- 歷言王侯故第宅，瓦礫半在高臺摧。
- 最憐長楊與宣曲，樹木荒凉迷御宿。
- 上林苑廢花自開，輦路春回草還綠。
- 宮中千門萬戶空，獸扉凝塵生網蟲。
- 遺民相對向天泣，耳冷不聞長樂鐘。
- 外城白晝無人行，當道往往狐狸鳴。
- 天陰日暮聞鬼哭，萬家經亂今一存。
- 嗚呼上帝白玉京，繁華掃地令人驚。
- 此生復識太平象，不及百年終未能。
- 世人寧有金石堅，定恐不見全盛年。
- 出門恍惚忘南北，故國何在山連天。
- 豈意揚雄一區宅，城破蕭條尚如昔。
- 閉門風雨長蓬蒿，榱桷多年亦傾側。
- 戶牖尚带沙場塵，小兒猶學胡笳聲。
- 四鄰半已易新主，存者無復當時人。
- 城北凄凉九原路，往往停車不忍去。
- 幸無樵牧犯松柏，那有鮮卑護置墓。
- 春風冢木生蒼煙，北望拜泣還欣然。
- 向來艱難誰得免，獨我獲此真天憐。
- 君不見開成相國玉杯第，甘露變興巢亦毀。
- 又不見驪山築墳葬祖龍，牧兒盜入焚其中。
- 儒生慮遠無後憂，生居敝廬死山丘。
- 五世相傳蓋有道，中無所欲人何求。
- 邇來天涯倦爲客，角巾行卜東歸日。
- 里中耆舊今已無，忍聽鄰人更吹笛。

## 拼音

- mao2 tou2 guang1 chui2 bei3 feng1 qi3 ， hu2 sha1 man4 man4 an4 tian1 di4 。
- cui4 hua2 qing1 xiao3 xun2 shuo4 fang1 ， xian2 yang2 gong1 dian4 sheng1 jing1 qi3 。
- hu2 er2 jie3 an1 liu2 han4 tu3 ， ning2 bi4 chi2 tou2 ri4 ge1 wu3 。
- yi4 zhao1 hu1 qi4 hong2 he2 nan2 ， lai2 gui1 yu2 tu2 cheng2 xiang4 fu3 。
- dang1 chu1 luan4 li2 shui2 liao4 ci3 ， nan2 bei3 zhong1 fen1 zhi3 huai2 shui3 。
- tian1 kui2 di4 ge2 shi2 wu3 nian2 ， bu4 zhi1 zhong1 yuan2 fu4 he2 si4 。
- zhi4 jin1 bing1 ba4 guan1 ni2 kai1 ， shi3 you3 bei3 ke4 zhong1 yuan2 lai2 。
- li4 yan2 wang2 hou2 gu4 di4 zhai2 ， wa3 li4 ban4 zai4 gao1 tai2 cui1 。
- zui4 lian2 chang2 yang2 yu3 xuan1 qu3 ， shu4 mu4 huang1 liang2 mi2 yu4 su4 。
- shang4 lin2 yuan4 fei4 hua1 zi4 kai1 ， nian3 lu4 chun1 hui2 cao3 huan2 lü4 。
- gong1 zhong1 qian1 men2 wan4 hu4 kong1 ， shou4 fei1 ning2 chen2 sheng1 wang3 chong2 。
- yi2 min2 xiang1 dui4 xiang4 tian1 qi4 ， er3 leng3 bu4 wen2 chang2 le4 zhong1 。
- wai4 cheng2 bai2 zhou4 wu2 ren2 hang2 ， dang1 dao4 wang3 wang3 hu2 li2 ming2 。
- tian1 yin1 ri4 mu4 wen2 gui3 ku1 ， wan4 jia1 jing1 luan4 jin1 yi4 cun2 。
- wu1 hu1 shang4 di4 bai2 yu4 jing1 ， fan2 hua2 sao3 di4 ling4 ren2 jing1 。
- ci3 sheng1 fu4 shi2 tai4 ping2 xiang4 ， bu4 ji2 bai3 nian2 zhong1 wei4 neng2 。
- shi4 ren2 ning2 you3 jin1 shi2 jian1 ， ding4 kong3 bu2 jian4 quan2 sheng4 nian2 。
- chu1 men2 huang3 hu1 wang4 nan2 bei3 ， gu4 guo2 he2 zai4 shan1 lian2 tian1 。
- qi3 yi4 yang2 xiong2 yi4 qu1 zhai2 ， cheng2 po4 xiao1 tiao2 shang4 ru2 xi1 。
- bi4 men2 feng1 yu3 chang2 peng2 hao1 ， cui1 jue2 duo1 nian2 yi4 qing1 ce4 。
- hu4 you3 shang4 dai4 sha1 chang3 chen2 ， xiao3 er2 you2 xue2 hu2 jia1 sheng1 。
- si4 lin2 ban4 yi3 yi4 xin1 zhu3 ， cun2 zhe3 wu2 fu4 dang1 shi2 ren2 。
- cheng2 bei3 qi1 liang2 jiu3 yuan2 lu4 ， wang3 wang3 ting2 ju1 bu4 ren3 qu4 。
- xing4 wu2 qiao2 mu4 fan4 song1 bai3 ， na4 you3 xian1 bei1 hu4 zhi4 mu4 。
- chun1 feng1 zhong3 mu4 sheng1 cang1 yan1 ， bei3 wang4 bai4 qi4 huan2 xin1 ran2 。
- xiang4 lai2 jian1 nan2 shui2 de2 mian3 ， du2 wo3 huo4 ci3 zhen1 tian1 lian2 。
- jun1 bu2 jian4 kai1 cheng2 xiang1 guo2 yu4 bei1 di4 ， gan1 lu4 bian4 xing1 chao2 yi4 hui3 。
- you4 bu2 jian4 li2 shan1 zhu4 fen2 zang4 zu3 long2 ， mu4 er2 dao4 ru4 fen2 qi2 zhong1 。
- ru2 sheng1 lü4 yuan3 wu2 hou4 you1 ， sheng1 ju1 bi4 lu2 si3 shan1 qiu1 。
- wu3 shi4 xiang1 chuan2 gai4 you3 dao4 ， zhong1 wu2 suo3 yu4 ren2 he2 qiu2 。
- er3 lai2 tian1 ya2 juan4 wei2 ke4 ， jiao3 jin1 xing2 bu3 dong1 gui1 ri4 。
- li3 zhong1 qi2 jiu4 jin1 yi3 wu2 ， ren3 ting1 lin2 ren2 geng4 chui1 di2 。

## 注释

## 译文

## 赏析
