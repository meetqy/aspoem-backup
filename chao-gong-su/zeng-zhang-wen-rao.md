---
id: chao-gong-su-zeng-zhang-wen-rao
title: 贈張文饒
titlePinyin: zeng4 zhang1 wen2 rao2
titleSlug: zeng-zhang-wen-rao
author: 晁公遡
authorPinyin: chao2 gong1 su4
authorSlug: chao-gong-su
dynasty: 唐
dynastyPinyin: tang2
dynastySlug: tang
tags: [] 
---

## 正文

- 乾坤五十策，巧歷莫能算。
- 有如鈎其深，坐見太極判。
- 文王所以王，此道乃一貫。
- 即成靈臺附，豈畏羑里難。
- 自從商瞿傳，訖至子雲贊。
- 孰知幽明故，但樂文辭玩。
- 遂令聖人情，亦同春秋散。
- 堂堂張漢州，始屈諸侯泮。
- 於時抱韋編，迨老識象彖。
- 蓋將通晝夜，而況談治亂。
- 昨初與我言，驚喜每竊歎。
- 響應真無窮，圖畫皆可按。
- 歸看所著書，略已思過半。
- 屬今招弓旌，盍往執圭瓚。
- 冰霜待春融，風雨催歲換。
- 宜乘濤瀨平，快下赤澤岸。
- 朝廷須君來，天下疑以斷。

## 拼音

- qian2 kun1 wu3 shi2 ce4 ， qiao3 li4 mo4 neng2 suan4 。
- you3 ru2 gou1 qi2 shen1 ， zuo4 jian4 tai4 ji2 pan4 。
- wen2 wang2 suo3 yi3 wang2 ， ci3 dao4 nai3 yi2 guan4 。
- ji2 cheng2 ling2 tai2 fu4 ， qi3 wei4 you3 li3 nan2 。
- zi4 cong2 shang1 qu2 chuan2 ， qi4 zhi4 zi3 yun2 zan4 。
- shu2 zhi1 you1 ming2 gu4 ， dan4 le4 wen2 ci2 wan2 。
- sui4 ling4 sheng4 ren2 qing2 ， yi4 tong2 chun1 qiu1 san4 。
- tang2 tang2 zhang1 han4 zhou1 ， shi3 qu1 zhu1 hou2 pan4 。
- wu1 shi2 bao4 wei2 bian1 ， dai4 lao3 shi2 xiang4 tuan4 。
- gai4 jiang1 tong1 zhou4 ye4 ， er2 kuang4 tan2 zhi4 luan4 。
- zuo2 chu1 yu3 wo3 yan2 ， jing1 xi3 mei3 qie4 tan4 。
- xiang3 ying1 zhen1 wu2 qiong2 ， tu2 hua4 jie1 ke3 an4 。
- gui1 kan4 suo3 zhu4 shu1 ， lüe4 yi3 si1 guo4 ban4 。
- shu3 jin1 zhao1 gong1 jing1 ， he2 wang3 zhi2 gui1 zan4 。
- bing1 shuang1 dai4 chun1 rong2 ， feng1 yu3 cui1 sui4 huan4 。
- yi2 cheng2 tao1 lai4 ping2 ， kuai4 xia4 chi4 ze2 an4 。
- chao2 ting2 xu1 jun1 lai2 ， tian1 xia4 yi2 yi3 duan4 。

## 注释

## 译文

## 赏析
