---
id: chao-gong-su-ceng-kui-zhou-zuo-you-shan-shui-tu
title: 曾夔州座右山水圖
titlePinyin: ceng2 kui2 zhou1 zuo4 you4 shan1 shui3 tu2
titleSlug: ceng-kui-zhou-zuo-you-shan-shui-tu
author: 晁公遡
authorPinyin: chao2 gong1 su4
authorSlug: chao-gong-su
dynasty: 唐
dynastyPinyin: tang2
dynastySlug: tang
tags: [] 
---

## 正文

- 華堂左右皆山川，登堂一見心茫然。
- 松林忽在素壁上，几杖却對陰崖前。
- 百年老樹橫高枝，正當太古陰雲垂。
- 近前細看纔拱把，生氣凜凜如十圍。
- 尚想昔年初下筆，指顧江山生咫尺。
- 梁棟已受長風吹，衣裘若濺洪濤濕。
- 回山倒海不作難，此意誰能傳筆端。
- 李成骨朽道寧死，況復鄭虔楊契丹。
- 吾知此圖未易逢，頗思摹寫置座中。
- 鵝溪生綃不難致，只恐今世無良工。

## 拼音

- hua2 tang2 zuo3 you4 jie1 shan1 chuan1 ， deng1 tang2 yi2 jian4 xin1 mang2 ran2 。
- song1 lin2 hu1 zai4 su4 bi4 shang4 ， ji3 zhang4 que4 dui4 yin1 ya2 qian2 。
- bai3 nian2 lao3 shu4 heng2 gao1 zhi1 ， zheng4 dang1 tai4 gu3 yin1 yun2 chui2 。
- jin4 qian2 xi4 kan4 cai2 gong3 ba3 ， sheng1 qi4 lin3 lin3 ru2 shi2 wei2 。
- shang4 xiang3 xi1 nian2 chu1 xia4 bi3 ， zhi3 gu4 jiang1 shan1 sheng1 zhi3 chi3 。
- liang2 dong4 yi3 shou4 chang2 feng1 chui1 ， yi1 qiu2 ruo4 jian4 hong2 tao1 shi1 。
- hui2 shan1 dao3 hai3 bu2 zuo4 nan2 ， ci3 yi4 shui2 neng2 chuan2 bi3 duan1 。
- li3 cheng2 gu3 xiu3 dao4 ning2 si3 ， kuang4 fu4 zheng4 qian2 yang2 qi4 dan1 。
- wu2 zhi1 ci3 tu2 wei4 yi4 feng2 ， po1 si1 mo2 xie3 zhi4 zuo4 zhong1 。
- e2 xi1 sheng1 xiao1 bu4 nan2 zhi4 ， zhi3 kong3 jin1 shi4 wu2 liang2 gong1 。

## 注释

## 译文

## 赏析
