---
id: chao-gong-su-si-yue-yan-shui-shen-xiao-yi-yu-guan-tian-fang-zu
title: 四月堰水甚小一雨灌田方足
titlePinyin: si4 yue4 yan4 shui3 shen4 xiao3 yi4 yu3 guan4 tian2 fang1 zu2
titleSlug: si-yue-yan-shui-shen-xiao-yi-yu-guan-tian-fang-zu
author: 晁公遡
authorPinyin: chao2 gong1 su4
authorSlug: chao-gong-su
dynasty: 唐
dynastyPinyin: tang2
dynastySlug: tang
tags: [] 
---

## 正文

- 岷江惟清流，涇水惟濁泥。
- 泥濁禾黍茂，流清稉稻宜。
- 舊傳江發源，瀵涌出沈黎。
- 老農望其來，未至龍尾西。
- 今晨南山雲，蓊然忽朝隮。
- 滂沱三尺雨，泛溢千步隄。
- 積潦始北匯，餘波各東釃。
- 茫茫黑壤潤，戢戢翠剡齊。
- 亦復到邑里，溝澮爭交馳。
- 往看芙蓉湖，微風綠生漪。
- 似欲娛使君，豈減習家池。
- 老農喜相語，歲晚可無饑。
- 再拜勾龍社，配我靈星祠。
- 更煩請天公，膏澤常及時。

## 拼音

- min2 jiang1 wei2 qing1 liu2 ， jing1 shui3 wei2 zhuo2 ni2 。
- ni2 zhuo2 he2 shu3 mao4 ， liu2 qing1 jing1 dao4 yi2 。
- jiu4 chuan2 jiang1 fa1 yuan2 ， fen4 yong3 chu1 shen3 li2 。
- lao3 nong2 wang4 qi2 lai2 ， wei4 zhi4 long2 wei3 xi1 。
- jin1 chen2 nan2 shan1 yun2 ， weng3 ran2 hu1 chao2 ji1 。
- pang1 tuo2 san1 chi3 yu3 ， fan4 yi4 qian1 bu4 di1 。
- ji1 liao2 shi3 bei3 hui4 ， yu2 bo1 ge4 dong1 shi1 。
- mang2 mang2 hei1 rang3 run4 ， ji2 ji2 cui4 yan3 qi2 。
- yi4 fu4 dao4 yi4 li3 ， gou1 kuai4 zheng1 jiao1 chi2 。
- wang3 kan4 fu2 rong2 hu2 ， wei1 feng1 lü4 sheng1 yi1 。
- si4 yu4 yu2 shi3 jun1 ， qi3 jian3 xi2 jia1 chi2 。
- lao3 nong2 xi3 xiang1 yu3 ， sui4 wan3 ke3 wu2 ji1 。
- zai4 bai4 gou1 long2 she4 ， pei4 wo3 ling2 xing1 ci2 。
- geng4 fan2 qing3 tian1 gong1 ， gao1 ze2 chang2 ji2 shi2 。

## 注释

## 译文

## 赏析
