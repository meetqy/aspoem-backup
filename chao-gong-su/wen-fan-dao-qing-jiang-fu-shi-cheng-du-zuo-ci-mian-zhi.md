---
id: chao-gong-su-wen-fan-dao-qing-jiang-fu-shi-cheng-du-zuo-ci-mian-zhi
title: 聞范道卿將赴試成都作此勉之
titlePinyin: wen2 fan4 dao4 qing1 jiang1 fu4 shi4 cheng2 du1 zuo4 ci3 mian3 zhi1
titleSlug: wen-fan-dao-qing-jiang-fu-shi-cheng-du-zuo-ci-mian-zhi
author: 晁公遡
authorPinyin: chao2 gong1 su4
authorSlug: chao-gong-su
dynasty: 唐
dynastyPinyin: tang2
dynastySlug: tang
tags: [] 
---

## 正文

- 長來故倦游，車轍環天下。
- 艱難不吾容，虎兕適曠野。
- 世方卧積薪，敢獨怨飄瓦。
- 久荒小山桂，幾葬蒲圃檟。
- 百罹生不辰，一死天所赦。
- 故交贈綈袍，旅食悲冷炙。
- 將索長安米，偶中澤宮射。
- 倚楹日悲歌，魯國疑欲嫁。
- 退慙一木微，安足支大厦。
- 收聲就泯默，故意遂衰謝。
- 二年游諸侯，彈鋏守代舍。
- 地濕恐鵩來，常畏閼單夏。
- 官慙司馬巧，學愧齊人詐。
- 低回甘折腰，俯仰甚出胯。
- 入遭妻孥笑，出畏官長駡。
- 一官終無成，他日要稅駕。
- 買山誅茅草，遶屋植桑柘。
- 婦能躬井臼，時饁南畝稼。
- 人皆見我窮，連蹇足悲咤。
- 往往怪范君，何不老閒暇。
- 不知驥伏櫪，風雲要凌藉。
- 一日千里行，汗溝沫流赭。
- 我方馭欵段，敢追王良靶。
- 聞君近舉子，滿室光照社。
- 少年早乘龍，佳境漸食蔗。
- 傑思到班揚，英妙等終賈。
- 被褐肯迷邦，韞櫝久待價。
- 理無珠遺海，果見金躍冶。
- 出陳治安策，去覽德輝下。
- 大才噲非伍，高論秦可借。
- 决科在此舉，定取一戰霸。
- 勿爲棲棘鸞，會見上金馬。
- 晚來秋風高，木葉下清夜。
- 急令呼麴生，爲我飲伯雅。
- 家貧無絲竹，作詩助陶寫。
- 歸時更過我，捫蝨同倚樺。

## 拼音

- chang2 lai2 gu4 juan4 you2 ， ju1 zhe2 huan2 tian1 xia4 。
- jian1 nan2 bu4 wu2 rong2 ， hu3 si4 shi4 kuang4 ye3 。
- shi4 fang1 wo4 ji1 xin1 ， gan3 du2 yuan4 piao1 wa3 。
- jiu3 huang1 xiao3 shan1 gui4 ， ji1 zang4 pu2 pu3 jia3 。
- bai3 li2 sheng1 bu4 chen2 ， yi4 si3 tian1 suo3 she4 。
- gu4 jiao1 zeng4 ti4 pao2 ， lü3 shi2 bei1 leng3 zhi4 。
- jiang1 suo3 chang2 an1 mi3 ， ou3 zhong1 ze2 gong1 she4 。
- yi3 ying2 ri4 bei1 ge1 ， lu3 guo2 yi2 yu4 jia4 。
- tui4 can2 yi2 mu4 wei1 ， an1 zu2 zhi1 da4 sha4 。
- shou1 sheng1 jiu4 min3 mo4 ， gu4 yi4 sui4 shuai1 xie4 。
- er4 nian2 you2 zhu1 hou2 ， dan4 jia2 shou3 dai4 she4 。
- di4 shi1 kong3 fu2 lai2 ， chang2 wei4 e4 dan1 xia4 。
- guan1 can2 si1 ma3 qiao3 ， xue2 kui4 qi2 ren2 zha4 。
- di1 hui2 gan1 zhe2 yao1 ， fu3 yang3 shen4 chu1 kua4 。
- ru4 zao1 qi1 nu2 xiao4 ， chu1 wei4 guan1 chang2 ma4 。
- yi4 guan1 zhong1 wu2 cheng2 ， ta1 ri4 yao4 shui4 jia4 。
- mai3 shan1 zhu1 mao2 cao3 ， rao4 wu1 zhi2 sang1 zhe4 。
- fu4 neng2 gong1 jing3 jiu4 ， shi2 ye4 nan2 mu3 jia4 。
- ren2 jie1 jian4 wo3 qiong2 ， lian2 jian3 zu2 bei1 zha4 。
- wang3 wang3 guai4 fan4 jun1 ， he2 bu4 lao3 xian2 xia2 。
- bu4 zhi1 ji4 fu2 li4 ， feng1 yun2 yao4 ling2 jie4 。
- yi2 ri4 qian1 li3 xing2 ， han4 gou1 mo4 liu2 zhe3 。
- wo3 fang1 yu4 kuan3 duan4 ， gan3 zhui1 wang2 liang2 ba3 。
- wen2 jun1 jin4 ju3 zi3 ， man3 shi4 guang1 zhao4 she4 。
- shao4 nian2 zao3 cheng2 long2 ， jia1 jing4 jian4 shi2 zhe4 。
- jie2 si1 dao4 ban1 yang2 ， ying1 miao4 deng3 zhong1 jia3 。
- bei4 he4 ken3 mi2 bang1 ， yun4 du2 jiu3 dai4 jia4 。
- li3 wu2 zhu1 yi2 hai3 ， guo3 jian4 jin1 yue4 ye3 。
- chu1 chen2 zhi4 an1 ce4 ， qu4 lan3 de2 hui1 xia4 。
- da4 cai2 kuai4 fei1 wu3 ， gao1 lun4 qin2 ke3 jie4 。
- jue2 ke1 zai4 ci3 ju3 ， ding4 qu3 yi2 zhan4 ba4 。
- wu4 wei2 qi1 ji2 luan2 ， hui4 jian4 shang4 jin1 ma3 。
- wan3 lai2 qiu1 feng1 gao1 ， mu4 ye4 xia4 qing1 ye4 。
- ji2 ling4 hu1 qu1 sheng1 ， wei2 wo3 yin3 bo2 ya3 。
- jia1 pin2 wu2 si1 zhu2 ， zuo4 shi1 zhu4 tao2 xie3 。
- gui1 shi2 geng4 guo4 wo3 ， men2 shi1 tong2 yi3 hua4 。

## 注释

## 译文

## 赏析
