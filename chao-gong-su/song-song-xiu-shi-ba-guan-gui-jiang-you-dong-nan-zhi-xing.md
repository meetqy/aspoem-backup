---
id: chao-gong-su-song-song-xiu-shi-ba-guan-gui-jiang-you-dong-nan-zhi-xing
title: 送宋秀實罷官歸將有東南之行
titlePinyin: song4 song4 xiu4 shi2 ba4 guan1 gui1 jiang1 you3 dong1 nan2 zhi1 xing2
titleSlug: song-song-xiu-shi-ba-guan-gui-jiang-you-dong-nan-zhi-xing
author: 晁公遡
authorPinyin: chao2 gong1 su4
authorSlug: chao-gong-su
dynasty: 唐
dynastyPinyin: tang2
dynastySlug: tang
tags: [] 
---

## 正文

- 遑遑魯東丘，結友得聃耳。
- 兩家千歲後，尚復通爵里。
- 況予與先世，相去百年邇。
- 常恨會面難，此意恐遂已。
- 豈期官紵溪，君爲幕下士。
- 不但見典型，自喜聞正始。
- 獨嗟瓦礫後，不遑蒹葭倚。
- 遽聞北海薦，當爲東山起。
- 春風洞庭波，九澤彌空水。
- 掛帆下中流，千里一日爾。
- 東南即王都，分野乃星紀。
- 宮殿芙蓉旗，玉佩白雲委。
- 麒麟翳鳳皇，侍輦叅劒履。
- 當知帝所樂，顧非俗吏比。
- 良圖宜早遂，力行無遽止。
- 今朝離亭柳，顔色已可喜。
- 欲君早著鞭，折贈當馬箠。

## 拼音

- huang2 huang2 lu3 dong1 qiu1 ， jie2 you3 de2 dan1 er3 。
- liang3 jia1 qian1 sui4 hou4 ， shang4 fu4 tong1 jue2 li3 。
- kuang4 yu3 yu3 xian1 shi4 ， xiang1 qu4 bai3 nian2 er3 。
- chang2 hen4 hui4 mian4 nan2 ， ci3 yi4 kong3 sui4 yi3 。
- qi3 qi1 guan1 zhu4 xi1 ， jun1 wei2 mu4 xia4 shi4 。
- bu2 dan4 jian4 dian3 xing2 ， zi4 xi3 wen2 zheng4 shi3 。
- du2 jie1 wa3 li4 hou4 ， bu4 huang2 jian1 jia1 yi3 。
- ju4 wen2 bei3 hai3 jian4 ， dang1 wei2 dong1 shan1 qi3 。
- chun1 feng1 dong4 ting2 bo1 ， jiu3 ze2 mi2 kong1 shui3 。
- gua4 fan1 xia4 zhong1 liu2 ， qian1 li3 yi2 ri4 er3 。
- dong1 nan2 ji2 wang2 du1 ， fen1 ye3 nai3 xing1 ji4 。
- gong1 dian4 fu2 rong2 qi2 ， yu4 pei4 bai2 yun2 wei3 。
- qi2 lin2 yi4 feng4 huang2 ， shi4 nian3 can1 jian4 lü3 。
- dang1 zhi1 di4 suo3 le4 ， gu4 fei1 su2 li4 bi3 。
- liang2 tu2 yi2 zao3 sui4 ， li4 xing2 wu2 ju4 zhi3 。
- jin1 zhao1 li2 ting2 liu3 ， yan2 se4 yi3 ke3 xi3 。
- yu4 jun1 zao3 zhu4 bian1 ， zhe2 zeng4 dang1 ma3 chui2 。

## 注释

## 译文

## 赏析
