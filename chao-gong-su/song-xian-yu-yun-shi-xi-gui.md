---
id: chao-gong-su-song-xian-yu-yun-shi-xi-gui
title: 送鮮于運使西歸
titlePinyin: song4 xian1 yu2 yun4 shi3 xi1 gui1
titleSlug: song-xian-yu-yun-shi-xi-gui
author: 晁公遡
authorPinyin: chao2 gong1 su4
authorSlug: chao-gong-su
dynasty: 唐
dynastyPinyin: tang2
dynastySlug: tang
tags: [] 
---

## 正文

- 飛鳥避漢節，朔風揚旆旌。
- 光芒候躔次，始見入蜀星。
- 父老喜公至，來臨此江濱。
- 陽侯爲先驅，歸指唐安城。
- 君恩解煩劇，劒履休殊庭。
- 衆聞駟馬還，當爲故鄉榮。
- 眷茲峽中郡，念昔德化深。
- 民無暴歛困，士感銓衡平。
- 自聞有行色，愁雲黯秋陰。
- 已應江妃瑟，泠然作離聲。
- 大江亦安流，不復洪濤驚。
- 天水相與碧，雲山無限青。
- 乃知盛德士，扶持有神明。
- 但恨濟世具，遽起懷歸心。
- 寧無北闕念，未忘東山情。
- 君王正仄席，漏下開延英。
- 如公藉甚久，名聞漢公卿。
- 當賜宣室召，不但問鬼神。
- 金印有斗大，錦衣無夜行。
- 願言不俟駕，起焉慰蒼生。
- 自嗟代舍客，蒯緱鬰悲音。
- 久落糠粃後，日隨車馬塵。
- 不意侍廣座，見謂非凡鱗。
- 假之風雷勢，欲令化南溟。
- 誤當一鶚薦，敢冀萬里程。
- 獨念知己難，感激爰至今。
- 時來或可勉，庶隔雲母屏。

## 拼音

- fei1 niao3 bi4 han4 jie2 ， shuo4 feng1 yang2 pei4 jing1 。
- guang1 mang2 hou4 chan2 ci4 ， shi3 jian4 ru4 shu3 xing1 。
- fu4 lao3 xi3 gong1 zhi4 ， lai2 lin2 ci3 jiang1 bin1 。
- yang2 hou2 wei2 xian1 qu1 ， gui1 zhi3 tang2 an1 cheng2 。
- jun1 en1 jie3 fan2 ju4 ， jian4 lü3 xiu1 shu1 ting2 。
- zhong4 wen2 si4 ma3 huan2 ， dang1 wei2 gu4 xiang1 rong2 。
- juan4 zi1 xia2 zhong1 jun4 ， nian4 xi1 de2 hua4 shen1 。
- min2 wu2 bao4 lian3 kun4 ， shi4 gan3 quan2 heng2 ping2 。
- zi4 wen2 you3 xing2 se4 ， chou2 yun2 an4 qiu1 yin1 。
- yi3 ying1 jiang1 fei1 se4 ， ling2 ran2 zuo4 li2 sheng1 。
- da4 jiang1 yi4 an1 liu2 ， bu2 fu4 hong2 tao1 jing1 。
- tian1 shui3 xiang1 yu3 bi4 ， yun2 shan1 wu2 xian4 qing1 。
- nai3 zhi1 sheng4 de2 shi4 ， fu2 chi2 you3 shen2 ming2 。
- dan4 hen4 ji4 shi4 ju4 ， ju4 qi3 huai2 gui1 xin1 。
- ning2 wu2 bei3 que4 nian4 ， wei4 wang4 dong1 shan1 qing2 。
- jun1 wang2 zheng4 ze4 xi2 ， lou4 xia4 kai1 yan2 ying1 。
- ru2 gong1 jie4 shen4 jiu3 ， ming2 wen2 han4 gong1 qing1 。
- dang1 ci4 xuan1 shi4 zhao4 ， bu2 dan4 wen4 gui3 shen2 。
- jin1 yin4 you3 dou4 da4 ， jin3 yi1 wu2 ye4 xing2 。
- yuan4 yan2 bu2 si4 jia4 ， qi3 yan1 wei4 cang1 sheng1 。
- zi4 jie1 dai4 she4 ke4 ， kuai3 gou1 yu4 bei1 yin1 。
- jiu3 luo4 kang1 bi3 hou4 ， ri4 sui2 ju1 ma3 chen2 。
- bu2 yi4 shi4 guang3 zuo4 ， jian4 wei4 fei1 fan2 lin2 。
- jia3 zhi1 feng1 lei2 shi4 ， yu4 ling4 hua4 nan2 ming2 。
- wu4 dang1 yi2 e4 jian4 ， gan3 ji4 wan4 li3 cheng2 。
- du2 nian4 zhi1 ji3 nan2 ， gan3 ji1 yuan2 zhi4 jin1 。
- shi2 lai2 huo4 ke3 mian3 ， shu4 ge2 yun2 mu3 ping2 。

## 注释

## 译文

## 赏析
