---
id: chao-gong-su-zui-ge-xing-zeng-lu-qiu-bo-you
title: 醉歌行贈閭丘伯有
titlePinyin: zui4 ge1 xing2 zeng4 lü2 qiu1 bo2 you3
titleSlug: zui-ge-xing-zeng-lu-qiu-bo-you
author: 晁公遡
authorPinyin: chao2 gong1 su4
authorSlug: chao-gong-su
dynasty: 唐
dynastyPinyin: tang2
dynastySlug: tang
tags: [] 
---

## 正文

- 昔別我髮青如葱，再來兩鬢真飛蓬。
- 怪君五十面猶紅，答我有婦賢梁鴻。
- 澹然意遠態甚濃，乃有謝家林下風。
- 詩書圖史仍兼通，豈惟刀尺工削縫。
- 入門不憂四壁空，要使我樂忘其窮。
- 終朝舉桉歡笑同，方牀曲几陳座中。
- 紙窗雲母明房櫳，華堂雖未掛桑弓。
- 兩女雜佩琥珀龍，大女已能繡芙蓉。
- 小女解唱風入松，事夫如賓顔色恭。
- 歲時稱壽曲三終，自歌鵲巢詠阜螽。
- 正須富貴報汝功，何時執戟明光宮。
- 只今西州兵馬雄，盍往獻策西平戎。

## 拼音

- xi1 bie2 wo3 fa4 qing1 ru2 cong1 ， zai4 lai2 liang3 bin4 zhen1 fei1 peng2 。
- guai4 jun1 wu3 shi2 mian4 you2 hong2 ， da2 wo3 you3 fu4 xian2 liang2 hong2 。
- dan4 ran2 yi4 yuan3 tai4 shen4 nong2 ， nai3 you3 xie4 jia1 lin2 xia4 feng1 。
- shi1 shu1 tu2 shi3 reng2 jian1 tong1 ， qi3 wei2 dao1 chi3 gong1 xiao1 feng2 。
- ru4 men2 bu4 you1 si4 bi4 kong1 ， yao4 shi3 wo3 le4 wang4 qi2 qiong2 。
- zhong1 chao2 ju3 an1 huan1 xiao4 tong2 ， fang1 chuang2 qu3 ji3 chen2 zuo4 zhong1 。
- zhi3 chuang1 yun2 mu3 ming2 fang2 long2 ， hua2 tang2 sui1 wei4 gua4 sang1 gong1 。
- liang3 nü3 za2 pei4 hu3 po4 long2 ， da4 nü3 yi3 neng2 xiu4 fu2 rong2 。
- xiao3 nü3 jie3 chang4 feng1 ru4 song1 ， shi4 fu1 ru2 bin1 yan2 se4 gong1 。
- sui4 shi2 cheng1 shou4 qu3 san1 zhong1 ， zi4 ge1 que4 chao2 yong3 fu4 zhong1 。
- zheng4 xu1 fu4 gui4 bao4 ru3 gong1 ， he2 shi2 zhi2 ji3 ming2 guang1 gong1 。
- zhi1 jin1 xi1 zhou1 bing1 ma3 xiong2 ， he2 wang3 xian4 ce4 xi1 ping2 rong2 。

## 注释

## 译文

## 赏析
