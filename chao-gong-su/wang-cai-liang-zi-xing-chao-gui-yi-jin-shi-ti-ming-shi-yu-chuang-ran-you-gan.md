---
id: chao-gong-su-wang-cai-liang-zi-xing-chao-gui-yi-jin-shi-ti-ming-shi-yu-chuang-ran-you-gan
title: 王才諒自行朝歸以進士題名示予愴然有感
titlePinyin: wang2 cai2 liang4 zi4 xing2 chao2 gui1 yi3 jin4 shi4 ti2 ming2 shi4 yu3 chuang4 ran2 you3 gan3
titleSlug: wang-cai-liang-zi-xing-chao-gui-yi-jin-shi-ti-ming-shi-yu-chuang-ran-you-gan
author: 晁公遡
authorPinyin: chao2 gong1 su4
authorSlug: chao-gong-su
dynasty: 唐
dynastyPinyin: tang2
dynastySlug: tang
tags: [] 
---

## 正文

- 先朝賜第白玉京，五世不出長安城。
- 每聞三歲射策罷，諸生盛服趨天庭。
- 禁門漏盡開九重，闕角髣髴晨光紅。
- 衣冠是日集殿下，金支翠旗色相射。
- 空雷隠隠車轉轂，鳴梢一聲禁籞肅。
- 須臾雲開飛六龍，皇帝親御蓬萊宮。
- 宮槐滿庭白日長，侍臣玉立分兩廂。
- 衆星煌煌拱北極，龍顔負扆天中央。
- 羽林虎賁擁仗立，霜交陛戟摩秋光。
- 天風徐來雉扇舉，遥識重瞳似文祖。
- 臚傳初罷日當午，起拜君恩謝明主。
- 日斜天門隨仗出，車馬聯翩動阡陌。
- 金錢賜宴上林苑，千花萬草生顔色。
- 少年得意凌青雲，路人歎息家人迎。
- 昔爲兒童親見此，當時仰望如天人。
- 豈知生世逢艱難，流離憂患尤可憐。
- 乘輿巡狩在江表，亮陰三年猶不言。
- 詔令蜀都別選士，西游彈鋏秋風前。
- 决科偶中太常第，意氣豈復如當年。
- 臨安太守今爲誰，玉字能刻玻璃碑。
- 曲江題名豈料見，摩挲墨本心傷悲。
- 楚山聯綿越山遠，夢魂不到明光殿。
- 一官留滯未得歸，北闕何時眼中見。

## 拼音

- xian1 chao2 ci4 di4 bai2 yu4 jing1 ， wu3 shi4 bu4 chu1 chang2 an1 cheng2 。
- mei3 wen2 san1 sui4 she4 ce4 ba4 ， zhu1 sheng1 sheng4 fu2 qu1 tian1 ting2 。
- jin4 men2 lou4 jin4 kai1 jiu3 chong2 ， que4 jiao3 fang3 fu2 chen2 guang1 hong2 。
- yi1 guan1 shi4 ri4 ji2 dian4 xia4 ， jin1 zhi1 cui4 qi2 se4 xiang4 she4 。
- kong1 lei2 yin3 yin3 ju1 zhuan3 gu3 ， ming2 shao1 yi4 sheng1 jin4 yu4 su4 。
- xu1 yu2 yun2 kai1 fei1 liu4 long2 ， huang2 di4 qin1 yu4 peng2 lai2 gong1 。
- gong1 huai2 man3 ting2 bai2 ri4 chang2 ， shi4 chen2 yu4 li4 fen1 liang3 xiang1 。
- zhong4 xing1 huang2 huang2 gong3 bei3 ji2 ， long2 yan2 fu4 yi3 tian1 zhong1 yang1 。
- yu3 lin2 hu3 bi4 yong1 zhang4 li4 ， shuang1 jiao1 bi4 ji3 mo2 qiu1 guang1 。
- tian1 feng1 xu2 lai2 zhi4 shan4 ju3 ， yao2 shi2 zhong4 tong2 si4 wen2 zu3 。
- lu2 chuan2 chu1 ba4 ri4 dang1 wu3 ， qi3 bai4 jun1 en1 xie4 ming2 zhu3 。
- ri4 xie2 tian1 men2 sui2 zhang4 chu1 ， ju1 ma3 lian2 pian1 dong4 qian1 mo4 。
- jin1 qian2 ci4 yan4 shang4 lin2 yuan4 ， qian1 hua1 wan4 cao3 sheng1 yan2 se4 。
- shao4 nian2 de2 yi4 ling2 qing1 yun2 ， lu4 ren2 tan4 xi1 jia1 ren2 ying2 。
- xi1 wei2 er2 tong2 qin1 jian4 ci3 ， dang1 shi2 yang3 wang4 ru2 tian1 ren2 。
- qi3 zhi1 sheng1 shi4 feng2 jian1 nan2 ， liu2 li2 you1 huan4 you2 ke3 lian2 。
- cheng2 yu2 xun2 shou4 zai4 jiang1 biao3 ， liang4 yin1 san1 nian2 you2 bu4 yan2 。
- zhao4 ling4 shu3 du1 bie2 xuan3 shi4 ， xi1 you2 dan4 jia2 qiu1 feng1 qian2 。
- jue2 ke1 ou3 zhong1 tai4 chang2 di4 ， yi4 qi4 qi3 fu4 ru2 dang1 nian2 。
- lin2 an1 tai4 shou3 jin1 wei2 shui2 ， yu4 zi4 neng2 ke4 bo1 li0 bei1 。
- qu3 jiang1 ti2 ming2 qi3 liao4 jian4 ， mo2 suo1 mo4 ben3 xin1 shang1 bei1 。
- chu3 shan1 lian2 mian2 yue4 shan1 yuan3 ， meng4 hun2 bu2 dao4 ming2 guang1 dian4 。
- yi4 guan1 liu2 zhi4 wei4 de2 gui1 ， bei3 que4 he2 shi2 yan3 zhong1 jian4 。

## 注释

## 译文

## 赏析
