---
id: chao-gong-su-shi-an-fu-sheng-ri
title: 師安撫生日
titlePinyin: shi1 an1 fu3 sheng1 ri4
titleSlug: shi-an-fu-sheng-ri
author: 晁公遡
authorPinyin: chao2 gong1 su4
authorSlug: chao-gong-su
dynasty: 唐
dynastyPinyin: tang2
dynastySlug: tang
tags: [] 
---

## 正文

- 鼻祖貽謀遠，承家積慶長。
- 青箱元不墜，玉樹久逾芳。
- 氣驗三嵎秀，祥占五世昌。
- 向來蜀父老，久憶漢文章。
- 試問風騷將，誰登翰墨場。
- 浮雲玉壘變，秋草墨池荒。
- 大雅淪金石，斯文厭秕穅。
- 九成方命舜，三變必興唐。
- 東壁初觀象，南箕果降光。
- 終當薦清廟，始驗出崑岡。
- 世喜韶音在，人皆肉味忘。
- 遥聞望帝國，重立鄭公鄉。
- 議論看前輩，春秋守素王。
- 談經追服杜，下筆逼班揚。
- 價重連城璧，功高治水航。
- 詞源傾灧澦，才刃劇干將。
- 思涌辭穿月，文成字挾霜。
- 高明齊日觀，豪健敵風檣。
- 不但垂金薤，方期兆玉璜。
- 徑宜排稷下，不用奏阿房。
- 退草三千牘，深窺數仞牆。
- 多聞正科斗，博識辨商羊。
- 鄉黨尊王烈，交游說鄭莊。
- 絃歌化鄒魯，文物見成康。
- 壯歲觀周樂，昭時笑楚狂。
- 風塵天下轍，日月魏中梁。
- 星列橋門外，霜寒璧水傍。
- 應書隨漢傳，鼓篋上虞庠。
- 大策先多士，高談兀老蒼。
- 諸儒甘折角，宗伯許升堂。
- 擢秀聯龍虎，凌霄翳鳳凰。
- 西黌聊偃息，北海暫徊翔。
- 絳帳師儒室，青衿弟子行。
- 至音消鄭衛，俗學起膏肓。
- 德業方天縱，才名故日彰。
- 築巖宜夢說，負鼎可干湯。
- 憲古興華旦，蒐儒列奉常。
- 魯宮傳禮樂，趙鐸應宮商。
- 金納諸侯酎，郊崇上帝觴。
- 朝儀修草具，廟樂紀芝房。
- 方刺封中制，將分岱岳祊。
- 守邦嚴典禮，範俗正隄防。
- 恩賜尚書舄，班齊騎省郎。
- 明光聯執戟，建禮入含香。
- 鳴玉趨文陛，垂紳拱御牀。
- 天臨豸冠動，風凜獸樽凉。
- 禁省吟紅藥，朝廷少皂囊。
- 憂時惟賈傅，疾惡甚張綱。
- 伏閣曾留諫，埋輪詎畏强。
- 忠言深慷慨，直氣欻飛揚。
- 屢乞開宣室，常思請尚方。
- 馬皆貪立仗，鳳獨見朝陽。
- 直道難容黯，羣臣惜渡湘。
- 虛心忘寵辱，知命信行藏。
- 徼道森長樂，周廬肅未央。
- 贅衣重入侍，交戟儼開張。
- 地有長城固，時無寶瑟僵。
- 鳴鑾思禹穴，飛旆入雷塘。
- 仗狩崆峒遠，旌垂少海黄。
- 方資清宿衛，乃遽釋軒裳。
- 負郭俄回駕，專城再耀鋩。
- 化移江北枳，訟决召南棠。
- 已去浮江虎，潛軀避境蝗。
- 使車更刺舉，夷路看騰驤。
- 未即歸前席，還聞出護羌。
- 不通五尺道，坐富十年糧。
- 念昔東南帝，多興楚越疆。
- 聚星占晉國，厭氣走秦皇。
- 往者何勞繼，今王未易量。
- 布書垂象魏，仄席在巖廊。
- 大業雖中僨，神謀正外攘。
- 會須擒頡利，方擬殄燒當。
- 宇宙依秦樹，山河接汶篁。
- 再令宮禁肅，必頼股肱良。
- 豈久留乘塞，行看入奉璋。
- 無安都護府，亟趣舍人裝。
- 有客彈長鋏，終年竊太倉。
- 乘龍安敢望，飛鳳果爲祥。
- 貪祿難投幘，登堂阻奉觴。
- 遥期千歲壽，坐見海生桑。

## 拼音

- bi2 zu3 yi2 mou2 yuan3 ， cheng2 jia1 ji1 qing4 chang2 。
- qing1 xiang1 yuan2 bu2 zhui4 ， yu4 shu4 jiu3 yu2 fang1 。
- qi4 yan4 san1 yu2 xiu4 ， xiang2 zhan4 wu3 shi4 chang1 。
- xiang4 lai2 shu3 fu4 lao3 ， jiu3 yi4 han4 wen2 zhang1 。
- shi4 wen4 feng1 sao1 jiang1 ， shui2 deng1 han4 mo4 chang3 。
- fu2 yun2 yu4 lei3 bian4 ， qiu1 cao3 mo4 chi2 huang1 。
- da4 ya3 lun2 jin1 shi2 ， si1 wen2 yan4 bi3 kang1 。
- jiu3 cheng2 fang1 ming4 shun4 ， san1 bian4 bi4 xing1 tang2 。
- dong1 bi4 chu1 guan1 xiang4 ， nan2 ji1 guo3 jiang4 guang1 。
- zhong1 dang1 jian4 qing1 miao4 ， shi3 yan4 chu1 kun1 gang1 。
- shi4 xi3 shao2 yin1 zai4 ， ren2 jie1 rou4 wei4 wang4 。
- yao2 wen2 wang4 di4 guo2 ， zhong4 li4 zheng4 gong1 xiang1 。
- yi4 lun4 kan4 qian2 bei4 ， chun1 qiu1 shou3 su4 wang2 。
- tan2 jing1 zhui1 fu2 du4 ， xia4 bi3 bi1 ban1 yang2 。
- jia4 zhong4 lian2 cheng2 bi4 ， gong1 gao1 zhi4 shui3 hang2 。
- ci2 yuan2 qing1 yan4 yu4 ， cai2 ren4 ju4 gan1 jiang1 。
- si1 yong3 ci2 chuan1 yue4 ， wen2 cheng2 zi4 xie2 shuang1 。
- gao1 ming2 qi2 ri4 guan1 ， hao2 jian4 di2 feng1 qiang2 。
- bu2 dan4 chui2 jin1 xie4 ， fang1 qi1 zhao4 yu4 huang2 。
- jing4 yi2 pai2 ji4 xia4 ， bu2 yong4 zou4 a1 fang2 。
- tui4 cao3 san1 qian1 du2 ， shen1 kui1 shu4 ren4 qiang2 。
- duo1 wen2 zheng4 ke1 dou4 ， bo2 shi2 bian4 shang1 yang2 。
- xiang1 dang3 zun1 wang2 lie4 ， jiao1 you2 shuo1 zheng4 zhuang1 。
- xian2 ge1 hua4 zou1 lu3 ， wen2 wu4 jian4 cheng2 kang1 。
- zhuang4 sui4 guan1 zhou1 le4 ， zhao1 shi2 xiao4 chu3 kuang2 。
- feng1 chen2 tian1 xia4 zhe2 ， ri4 yue4 wei4 zhong1 liang2 。
- xing1 lie4 qiao2 men2 wai4 ， shuang1 han2 bi4 shui3 bang4 。
- ying1 shu1 sui2 han4 chuan2 ， gu3 qie4 shang4 yu2 xiang2 。
- da4 ce4 xian1 duo1 shi4 ， gao1 tan2 wu4 lao3 cang1 。
- zhu1 ru2 gan1 zhe2 jiao3 ， zong1 bo2 xu1 sheng1 tang2 。
- zhuo2 xiu4 lian2 long2 hu3 ， ling2 xiao1 yi4 feng4 huang2 。
- xi1 hong2 liao2 yan3 xi1 ， bei3 hai3 zan4 huai2 xiang2 。
- jiang4 zhang4 shi1 ru2 shi4 ， qing1 jin1 di4 zi3 xing2 。
- zhi4 yin1 xiao1 zheng4 wei4 ， su2 xue2 qi3 gao1 huang1 。
- de2 ye4 fang1 tian1 zong4 ， cai2 ming2 gu4 ri4 zhang1 。
- zhu4 yan2 yi2 meng4 shuo1 ， fu4 ding3 ke3 gan1 tang1 。
- xian4 gu3 xing1 hua2 dan4 ， sou1 ru2 lie4 feng4 chang2 。
- lu3 gong1 chuan2 li3 le4 ， zhao4 duo2 ying1 gong1 shang1 。
- jin1 na4 zhu1 hou2 zhou4 ， jiao1 chong2 shang4 di4 shang1 。
- chao2 yi2 xiu1 cao3 ju4 ， miao4 le4 ji4 zhi1 fang2 。
- fang1 ci4 feng1 zhong1 zhi4 ， jiang1 fen1 dai4 yue4 beng1 。
- shou3 bang1 yan2 dian3 li3 ， fan4 su2 zheng4 di1 fang2 。
- en1 ci4 shang4 shu1 xi4 ， ban1 qi2 qi2 sheng3 lang2 。
- ming2 guang1 lian2 zhi2 ji3 ， jian4 li3 ru4 han2 xiang1 。
- ming2 yu4 qu1 wen2 bi4 ， chui2 shen1 gong3 yu4 chuang2 。
- tian1 lin2 zhi4 guan1 dong4 ， feng1 lin3 shou4 zun1 liang2 。
- jin4 sheng3 yin2 hong2 yao4 ， chao2 ting2 shao3 zao4 nang2 。
- you1 shi2 wei2 jia3 fu4 ， ji2 e4 shen4 zhang1 gang1 。
- fu2 ge2 ceng2 liu2 jian4 ， mai2 lun2 ju4 wei4 qiang2 。
- zhong1 yan2 shen1 kang1 kai3 ， zhi2 qi4 chua1 fei1 yang2 。
- lü3 qi3 kai1 xuan1 shi4 ， chang2 si1 qing3 shang4 fang1 。
- ma3 jie1 tan1 li4 zhang4 ， feng4 du2 jian4 chao2 yang2 。
- zhi2 dao4 nan2 rong2 an4 ， qun2 chen2 xi1 du4 xiang1 。
- xu1 xin1 wang4 chong3 ru3 ， zhi1 ming4 xin4 xing2 cang2 。
- jiao3 dao4 sen1 chang2 le4 ， zhou1 lu2 su4 wei4 yang1 。
- zhui4 yi1 zhong4 ru4 shi4 ， jiao1 ji3 yan3 kai1 zhang1 。
- di4 you3 chang2 cheng2 gu4 ， shi2 wu2 bao3 se4 jiang1 。
- ming2 luan2 si1 yu3 xue2 ， fei1 pei4 ru4 lei2 tang2 。
- zhang4 shou4 kong1 tong2 yuan3 ， jing1 chui2 shao3 hai3 huang2 。
- fang1 zi1 qing1 su4 wei4 ， nai3 ju4 shi4 xuan1 shang0 。
- fu4 guo1 e2 hui2 jia4 ， zhuan1 cheng2 zai4 yao4 mang2 。
- hua4 yi2 jiang1 bei3 zhi3 ， song4 jue2 zhao4 nan2 tang2 。
- yi3 qu4 fu2 jiang1 hu3 ， qian2 qu1 bi4 jing4 huang2 。
- shi3 ju1 geng4 ci4 ju3 ， yi2 lu4 kan4 teng2 xiang1 。
- wei4 ji2 gui1 qian2 xi2 ， huan2 wen2 chu1 hu4 qiang1 。
- bu4 tong1 wu3 chi3 dao4 ， zuo4 fu4 shi2 nian2 liang2 。
- nian4 xi1 dong1 nan2 di4 ， duo1 xing1 chu3 yue4 jiang1 。
- ju4 xing1 zhan4 jin4 guo2 ， yan4 qi4 zou3 qin2 huang2 。
- wang3 zhe3 he2 lao2 ji4 ， jin1 wang2 wei4 yi4 liang2 。
- bu4 shu1 chui2 xiang4 wei4 ， ze4 xi2 zai4 yan2 lang2 。
- da4 ye4 sui1 zhong1 fen4 ， shen2 mou2 zheng4 wai4 rang3 。
- hui4 xu1 qin2 jie2 li4 ， fang1 ni3 tian3 shao1 dang1 。
- yu3 zhou4 yi1 qin2 shu4 ， shan1 he2 jie1 wen4 huang2 。
- zai4 ling4 gong1 jin4 su4 ， bi4 lai4 gu3 gong1 liang2 。
- qi3 jiu3 liu2 cheng2 sai1 ， xing2 kan4 ru4 feng4 zhang1 。
- wu2 an1 dou1 hu4 fu3 ， ji2 qu4 she4 ren2 zhuang1 。
- you3 ke4 dan4 chang2 jia2 ， zhong1 nian2 qie4 tai4 cang1 。
- cheng2 long2 an1 gan3 wang4 ， fei1 feng4 guo3 wei2 xiang2 。
- tan1 lu4 nan2 tou2 ze2 ， deng1 tang2 zu3 feng4 shang1 。
- yao2 qi1 qian1 sui4 shou4 ， zuo4 jian4 hai3 sheng1 sang1 。

## 注释

## 译文

## 赏析
