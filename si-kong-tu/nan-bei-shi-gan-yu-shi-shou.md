---
id: si-kong-tu-nan-bei-shi-gan-yu-shi-shou
title: 南北史感遇十首
titlePinyin: nan2 bei3 shi3 gan3 yu4 shi2 shou3
titleSlug: nan-bei-shi-gan-yu-shi-shou
author: 司空圖
authorPinyin: si1 kong1 tu2
authorSlug: si-kong-tu
dynasty: 唐
dynastyPinyin: tang2
dynastySlug: tang
tags: []
---

## 正文

- 雨淋麟閣名臣畫，雪臥龍庭猛將碑。
- 不用黃金鑄侯印，盡輸公子買蛾眉。
- 漢世頻封萬戶侯，雲台空峻謝風流。
- 江南不有名儒相，齒冷中原笑未休。
- 天風斡海怒長鯨，永固南來百萬兵。
- 若向滄洲猶笑傲，江山虛有石頭城。
- 花迷公子玉樓恩，鏡弄佳人紅粉春。
- 不信關山勞遠戍，綺羅香外任行塵。
- 兵圍梁殿金甌破，火發陳宮玉樹摧。
- 奸佞豈能慚誤國，空令懷古更徘徊。
- 行樂最宜連夜景，太平方覺有春風。
- 千金盡把酬歌舞，猶勝三邊賞戰功。
- 桃芳李豔年年發，羌管蠻弦處處多。
- 海上應無三島路，人間惟有一聲歌。
- 佳人自折一枝紅，把唱新詞曲未終。
- 惟向眼前憐易落，不如拋擲任春風。
- 景陽樓下花鈿鏡，玄武湖邊錦繡旗。
- 昔日繁華今日恨，雉媒聲晚草芳時。
- 亂後人間盡不平，秦川花木最傷情。
- 無窮紅豔紅塵裏，驟馬分香散入營。

## 拼音

- yu3 lin2 lin2 ge2 ming2 chen2 hua4 ， xue3 wo4 long2 ting2 meng3 jiang1 bei1 。
- bu2 yong4 huang2 jin1 zhu4 hou2 yin4 ， jin4 shu1 gong1 zi3 mai3 e2 mei2 。
- han4 shi4 bin1 feng1 wan4 hu4 hou2 ， yun2 tai2 kong1 jun4 xie4 feng1 liu2 。
- jiang1 nan2 bu4 you3 ming2 ru2 xiang1 ， chi3 leng3 zhong1 yuan2 xiao4 wei4 xiu1 。
- tian1 feng1 wo4 hai3 nu4 chang2 jing1 ， yong3 gu4 nan2 lai2 bai3 wan4 bing1 。
- ruo4 xiang4 cang1 zhou1 you2 xiao4 ao4 ， jiang1 shan1 xu1 you3 shi2 tou2 cheng2 。
- hua1 mi2 gong1 zi3 yu4 lou2 en1 ， jing4 nong4 jia1 ren2 hong2 fen3 chun1 。
- bu2 xin4 guan1 shan1 lao2 yuan3 shu4 ， qi3 luo2 xiang1 wai4 ren4 xing2 chen2 。
- bing1 wei2 liang2 dian4 jin1 ou1 po4 ， huo3 fa1 chen2 gong1 yu4 shu4 cui1 。
- jian1 ning4 qi3 neng2 can2 wu4 guo2 ， kong1 ling4 huai2 gu3 geng4 pai2 huai2 。
- xing2 le4 zui4 yi2 lian2 ye4 jing3 ， tai4 ping2 fang1 jue2 you3 chun1 feng1 。
- qian1 jin1 jin4 ba3 chou2 ge1 wu3 ， you2 sheng4 san1 bian1 shang3 zhan4 gong1 。
- tao2 fang1 li3 yan4 nian2 nian2 fa1 ， qiang1 guan3 man2 xian2 chu3 chu3 duo1 。
- hai3 shang4 ying1 wu2 san1 dao3 lu4 ， ren2 jian4 wei2 you3 yi4 sheng1 ge1 。
- jia1 ren2 zi4 zhe2 yi4 zhi1 hong2 ， ba3 chang4 xin1 ci2 qu3 wei4 zhong1 。
- wei2 xiang4 yan3 qian2 lian2 yi4 luo4 ， bu4 ru2 pao1 zhi4 ren4 chun1 feng1 。
- jing3 yang2 lou2 xia4 hua1 dian4 jing4 ， xuan2 wu3 hu2 bian1 jin3 xiu4 qi2 。
- xi1 ri4 fan2 hua2 jin1 ri4 hen4 ， zhi4 mei2 sheng1 wan3 cao3 fang1 shi2 。
- luan4 hou4 ren2 jian4 jin4 bu4 ping2 ， qin2 chuan1 hua1 mu4 zui4 shang1 qing2 。
- wu2 qiong2 hong2 yan4 hong2 chen2 li3 ， zhou4 ma3 fen1 xiang1 san4 ru4 ying2 。

## 注释

## 译文

## 赏析
