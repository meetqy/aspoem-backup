---
id: si-kong-tu-feng-yan-ge
title: 馮燕歌
titlePinyin: feng2 yan4 ge1
titleSlug: feng-yan-ge
author: 司空圖
authorPinyin: si1 kong1 tu2
authorSlug: si-kong-tu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 魏中義士有馮燕，遊俠幽幷最少年。
- 避讐偶作滑臺客，嘶風躍馬來翩翩。
- 此時恰遇鶯花月，堤上軒車晝不絕。
- 兩面高樓語笑聲，指點行人情暗結。
- 擲果潘郎誰不慕，朱門別見紅妝露。
- 故故推門掩不開，似教歐軋傳言語。
- 馮生敲鐙袖籠鞭，半拂垂楊半惹煙。
- 樹間春鳥知人意，的的心期暗與傳。
- 傳道張嬰偏嗜酒，從此香閨爲我有。
- 梁間客燕正相欺，屋上鳴鳩空自鬬。
- 嬰歸醉臥非讐汝，豈知負過人懷懼。
- 燕依戶扇欲潛逃，巾在枕傍指令取。
- 誰言狼戾心能忍，待我情深情不隱。
- 回身本謂取巾難，倒柄方知授霜刅。
- 馮君撫劒即遲疑，自顧平生心不欺。
- 爾能負彼必相負，假手他人復在誰。
- 窗間紅豔猶可掬，熟視花鈿情不足。
- 唯將大義斷胸襟，粉頸初迴如切玉。
- 鳳皇釵碎各分飛，怨魄嬌魂何處追。
- 凌波如喚遊金谷，羞彼【揶揄】淚滿衣。
- 新人藏匿舊人起，白晝喧呼駭鄰里。
- 誣執張嬰不自明，貴免生前遭考捶。
- 官將赴市擁紅塵，掉臂人來擗看人。
- 傳聲莫遣有冤濫，盜殺嬰家即我身。
- 初聞僚吏翻疑歎，呵叱風狂詞不變。
- 縲囚解縛猶自疑，疑是夢中方脫免。
- 未死勸君莫浪言，臨危不顧始知難。
- 已爲不平能割愛，更將身命救深冤。
- 白馬賢侯賈相公，長懸金帛募才雄。
- 拜章請贖馮燕罪，千古三河激義風。
- 黃河東注無時歇，注盡波瀾名不滅。
- 爲感詞人沈下賢，長歌更與分明說。
- 此君精爽知猶在，長與人間留炯誡。
- 鑄作金燕香作堆，焚香酬酒聽歌來。

## 拼音

- wei4 zhong1 yi4 shi4 you3 feng2 yan4 ， you2 xia2 you1 bing4 zui4 shao4 nian2 。
- bi4 chou2 ou3 zuo4 hua2 tai2 ke4 ， si1 feng1 yue4 ma3 lai2 pian1 pian1 。
- ci3 shi2 qia4 yu4 ying1 hua1 yue4 ， di1 shang4 xuan1 ju1 zhou4 bu4 jue2 。
- liang3 mian4 gao1 lou2 yu3 xiao4 sheng1 ， zhi3 dian3 xing2 ren2 qing2 an4 jie2 。
- zhi4 guo3 pan1 lang2 shui2 bu2 mu4 ， zhu1 men2 bie2 jian4 hong2 zhuang1 lu4 。
- gu4 gu4 tui1 men2 yan3 bu4 kai1 ， si4 jiao4 ou1 ya4 chuan2 yan2 yu3 。
- feng2 sheng1 qiao1 deng1 xiu4 long2 bian1 ， ban4 fu2 chui2 yang2 ban4 re3 yan1 。
- shu4 jian4 chun1 niao3 zhi1 ren2 yi4 ， de0 de0 xin1 qi1 an4 yu3 chuan2 。
- chuan2 dao4 zhang1 ying1 pian1 shi4 jiu3 ， cong2 ci3 xiang1 gui1 wei2 wo3 you3 。
- liang2 jian4 ke4 yan4 zheng4 xiang1 qi1 ， wu1 shang4 ming2 jiu1 kong1 zi4 dou4 。
- ying1 gui1 zui4 wo4 fei1 chou2 ru3 ， qi3 zhi1 fu4 guo4 ren2 huai2 ju4 。
- yan4 yi1 hu4 shan4 yu4 qian2 tao2 ， jin1 zai4 zhen3 bang4 zhi3 ling4 qu3 。
- shui2 yan2 lang2 li4 xin1 neng2 ren3 ， dai4 wo3 qing2 shen1 qing2 bu4 yin3 。
- hui2 shen1 ben3 wei4 qu3 jin1 nan2 ， dao3 bing3 fang1 zhi1 shou4 shuang1 chuang1 。
- feng2 jun1 fu3 jian4 ji2 chi2 yi2 ， zi4 gu4 ping2 sheng1 xin1 bu4 qi1 。
- er3 neng2 fu4 bi3 bi4 xiang1 fu4 ， jia3 shou3 ta1 ren2 fu4 zai4 shui2 。
- chuang1 jian4 hong2 yan4 you2 ke3 ju1 ， shu2 shi4 hua1 dian4 qing2 bu4 zu2 。
- wei2 jiang1 da4 yi4 duan4 xiong1 jin1 ， fen3 jing3 chu1 hui2 ru2 qie4 yu4 。
- feng4 huang2 chai1 sui4 ge4 fen1 fei1 ， yuan4 po4 jiao1 hun2 he2 chu3 zhui1 。
- ling2 bo1 ru2 huan4 you2 jin1 gu3 ， xiu1 bi3 【 ye2 yu2 】 lei4 man3 yi1 。
- xin1 ren2 cang2 ni4 jiu4 ren2 qi3 ， bai2 zhou4 xuan1 hu1 hai4 lin2 li3 。
- wu1 zhi2 zhang1 ying1 bu2 zi4 ming2 ， gui4 mian3 sheng1 qian2 zao1 kao3 chui2 。
- guan1 jiang1 fu4 shi4 yong1 hong2 chen2 ， diao4 bi4 ren2 lai2 pi3 kan4 ren2 。
- chuan2 sheng1 mo4 qian3 you3 yuan1 lan4 ， dao4 sha1 ying1 jia1 ji2 wo3 shen1 。
- chu1 wen2 liao2 li4 fan1 yi2 tan4 ， he1 chi4 feng1 kuang2 ci2 bu2 bian4 。
- lei2 qiu2 jie3 fu4 you2 zi4 yi2 ， yi2 shi4 meng4 zhong1 fang1 tuo1 mian3 。
- wei4 si3 quan4 jun1 mo4 lang4 yan2 ， lin2 wei1 bu2 gu4 shi3 zhi1 nan2 。
- yi3 wei2 bu4 ping2 neng2 ge1 ai4 ， geng4 jiang1 shen1 ming4 jiu4 shen1 yuan1 。
- bai2 ma3 xian2 hou2 jia3 xiang4 gong0 ， chang2 xuan2 jin1 bo2 mu4 cai2 xiong2 。
- bai4 zhang1 qing3 shu2 feng2 yan4 zui4 ， qian1 gu3 san1 he2 ji1 yi4 feng1 。
- huang2 he2 dong1 zhu4 wu2 shi2 xie1 ， zhu4 jin4 bo1 lan2 ming2 bu2 mie4 。
- wei2 gan3 ci2 ren2 shen3 xia4 xian2 ， chang2 ge1 geng4 yu3 fen1 ming2 shuo1 。
- ci3 jun1 jing1 shuang3 zhi1 you2 zai4 ， chang2 yu3 ren2 jian4 liu2 jiong3 jie4 。
- zhu4 zuo4 jin1 yan4 xiang1 zuo4 dui1 ， fen2 xiang1 chou2 jiu3 ting1 ge1 lai2 。

## 注释

## 译文

## 赏析
