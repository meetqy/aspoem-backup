---
id: si-kong-tu-tui-ju-man-ti-qi-shou
title: 退居漫題七首
titlePinyin: tui4 ju1 man4 ti2 qi1 shou3
titleSlug: tui-ju-man-ti-qi-shou
author: 司空圖
authorPinyin: si1 kong1 tu2
authorSlug: si-kong-tu
dynasty: 唐
dynastyPinyin: tang2
dynastySlug: tang
tags: []
---

## 正文

- 花缺傷難綴，鶯喧奈細聽。惜春春已晚，珍重草青青。
- 堤柳自綿綿，幽人無恨牽。只憂詩病發，莫寄校書箋。
- 燕語曾來客，花催欲別人。莫愁春又過，看著又新春。
- 身外都無事，山中久避喧。破巢看乳燕，留果待啼猿。
- 詩家通籍美，工部與司勳。高賈雖難敵，微官偶勝君。
- 努力省前非，人生上壽稀。青雲無直道，暗室有危機。
- 燕拙營巢苦，魚貪觸網驚。豈緣身外事，亦似我勞形。

## 拼音

- hua1 que1 shang1 nan2 zhui4 ， ying1 xuan1 nai4 xi4 ting1 。 xi1 chun1 chun1 yi3 wan3 ， zhen1 zhong4 cao3 qing1 qing1 。
- di1 liu3 zi4 mian2 mian2 ， you1 ren2 wu2 hen4 qian1 。 zhi1 you1 shi1 bing4 fa1 ， mo4 ji4 xiao4 shu1 jian1 。
- yan4 yu3 ceng2 lai2 ke4 ， hua1 cui1 yu4 bie2 ren2 。 mo4 chou2 chun1 you4 guo4 ， kan4 zhu4 you4 xin1 chun1 。
- shen1 wai4 dou1 wu2 shi4 ， shan1 zhong1 jiu3 bi4 xuan1 。 po4 chao2 kan4 ru3 yan4 ， liu2 guo3 dai4 ti2 yuan2 。
- shi1 jia1 tong1 ji2 mei3 ， gong1 bu4 yu3 si1 xun1 。 gao1 jia3 sui1 nan2 di2 ， wei1 guan1 ou3 sheng4 jun1 。
- nu3 li4 sheng3 qian2 fei1 ， ren2 sheng1 shang4 shou4 xi1 。 qing1 yun2 wu2 zhi2 dao4 ， an4 shi4 you3 wei1 ji1 。
- yan4 zhuo1 ying2 chao2 ku3 ， yu2 tan1 chu4 wang3 jing1 。 qi3 yuan2 shen1 wai4 shi4 ， yi4 si4 wo3 lao2 xing2 。

## 注释

## 译文

## 赏析
