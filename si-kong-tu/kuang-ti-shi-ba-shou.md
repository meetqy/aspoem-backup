---
id: si-kong-tu-kuang-ti-shi-ba-shou
title: 狂題十八首
titlePinyin: kuang2 ti2 shi2 ba1 shou3
titleSlug: kuang-ti-shi-ba-shou
author: 司空圖
authorPinyin: si1 kong1 tu2
authorSlug: si-kong-tu
dynasty: 唐
dynastyPinyin: tang2
dynastySlug: tang
tags: []
---

## 正文

- 莫恨艱危日日多，時情其奈幸門何。
- 貔貅睡穩蛟龍渴，猶把燒殘朽鐵磨。
- 別鶴淒涼指法存，戴逵能恥近王門。
- 世間第一風流事，借得王公玉枕痕。
- 交疏自古戒言深，肝膽徒傾致鑠金。
- 不是史遷書與說，誰知孤負李陵心。
- 南華落筆似荒唐，若肯經綸亦不狂。
- 偶作客星侵帝座，卻應虛薄是嚴光。
- 不勞世路更相猜，忍到須休惜得材。
- 幾度懶乘風水便，拗船折舵恐難回。
- 由來相愛只詩僧，怪石長松自得朋。
- 卻怕他生還識字，依前日下作孤燈。
- 老禪乘仗莫過身，遠岫孤雲見亦頻。
- 應是佛邊猶怕鬧，信緣須作且閒人。
- 止竟閒人不愛閑，只偷無事閉柴關。
- 轟霆攪破蛟龍窟，也被狂風卷出山。
- 地下修文著作郎，生前饑處倒空牆。
- 何如神爽騎星去，猶自研幾助玉皇。
- 雨洗芭蕉葉上詩，獨來憑檻晚晴時。
- 故園雖恨風荷膩，新句閑題亦滿池。
- 初時拄杖向鄰村，漸到清明亦杜門。
- 三十年來辭病表，今朝臥病感皇恩。
- 來時雖恨失青氈，自見芭蕉幾十篇。
- 應是阿劉還宿債，剩拚才思折供錢。
- 芭蕉叢畔碧嬋娟，免更悠悠擾蜀川。
- 應到去時題不盡，不勞分寄校書箋。
- 自傷衰病漸難平，永夜禪床雨滴聲。
- 聞道虎瘡仍帶鏃，吼來和痛亦橫行。
- 昨日流鶯今日蟬，起來又是夕陽天。
- 六龍飛轡長相窘，更忍乘危自著鞭。
- 有是有非還有慮，無心無跡亦無猜。
- 不平便激風波險，莫向安時稔禍胎。
- 十年三署讓官頻，認得無才又索身。
- 莫道太行同一路，大都安穩屬閒人。
- 曾聞劫火到蓬壺，縮盡鼇頭海亦枯。
- 今日家山同此恨，人歸未得鶴歸無。

## 拼音

- mo4 hen4 jian1 wei1 ri4 ri4 duo1 ， shi2 qing2 qi2 nai4 xing4 men2 he2 。
- pi2 xiu1 shui4 wen3 jiao1 long2 ke3 ， you2 ba3 shao1 can2 xiu3 tie3 mo2 。
- bie2 he4 qi1 liang2 zhi3 fa3 cun2 ， dai4 kui2 neng2 chi3 jin4 wang2 men2 。
- shi4 jian4 di4 yi1 feng1 liu2 shi4 ， jie4 de2 wang2 gong1 yu4 zhen3 hen2 。
- jiao1 shu1 zi4 gu3 jie4 yan2 shen1 ， gan1 dan3 tu2 qing1 zhi4 shuo4 jin1 。
- bu2 shi4 shi3 qian1 shu1 yu3 shuo1 ， shui2 zhi1 gu1 fu4 li3 ling2 xin1 。
- nan2 hua2 luo4 bi3 si4 huang1 tang2 ， ruo4 ken3 jing1 lun2 yi4 bu4 kuang2 。
- ou3 zuo4 ke4 xing1 qin1 di4 zuo4 ， que4 ying1 xu1 bao2 shi4 yan2 guang1 。
- bu4 lao2 shi4 lu4 geng4 xiang1 cai1 ， ren3 dao4 xu1 xiu1 xi1 de2 cai2 。
- ji1 du4 lan3 cheng2 feng1 shui3 bian4 ， ao4 chuan2 zhe2 duo4 kong3 nan2 hui2 。
- you2 lai2 xiang1 ai4 zhi1 shi1 seng1 ， guai4 shi2 chang2 song1 zi4 de2 peng2 。
- que4 pa4 ta1 sheng1 huan2 shi2 zi4 ， yi1 qian2 ri4 xia4 zuo4 gu1 deng1 。
- lao3 shan4 cheng2 zhang4 mo4 guo4 shen1 ， yuan3 xiu4 gu1 yun2 jian4 yi4 bin1 。
- ying1 shi4 fo2 bian1 you2 pa4 nao4 ， xin4 yuan2 xu1 zuo4 qie3 xian2 ren2 。
- zhi3 jing4 xian2 ren2 bu2 ai4 xian2 ， zhi1 tou1 wu2 shi4 bi4 chai2 guan1 。
- hong1 ting2 jiao3 po4 jiao1 long2 ku1 ， ye3 bei4 kuang2 feng1 juan4 chu1 shan1 。
- di4 xia4 xiu1 wen2 zhu4 zuo4 lang2 ， sheng1 qian2 ji1 chu3 dao4 kong1 qiang2 。
- he2 ru2 shen2 shuang3 qi2 xing1 qu4 ， you2 zi4 yan2 ji1 zhu4 yu4 huang2 。
- yu3 xi3 ba1 jiao1 ye4 shang4 shi1 ， du2 lai2 ping2 jian4 wan3 qing2 shi2 。
- gu4 yuan2 sui1 hen4 feng1 he2 ni4 ， xin1 ju4 xian2 ti2 yi4 man3 chi2 。
- chu1 shi2 zhu3 zhang4 xiang4 lin2 cun1 ， jian4 dao4 qing1 ming2 yi4 du4 men2 。
- san1 shi2 nian2 lai2 ci2 bing4 biao3 ， jin1 zhao1 wo4 bing4 gan3 huang2 en1 。
- lai2 shi2 sui1 hen4 shi1 qing1 zhan1 ， zi4 jian4 ba1 jiao1 ji1 shi2 pian1 。
- ying1 shi4 a1 liu2 huan2 su4 zhai4 ， sheng4 pin1 cai2 si1 zhe2 gong4 qian2 。
- ba1 jiao1 cong2 pan4 bi4 chan2 juan1 ， mian3 geng4 you1 you1 rao3 shu3 chuan1 。
- ying1 dao4 qu4 shi2 ti2 bu2 jin4 ， bu4 lao2 fen1 ji4 xiao4 shu1 jian1 。
- zi4 shang1 shuai1 bing4 jian4 nan2 ping2 ， yong3 ye4 shan4 chuang2 yu3 di1 sheng1 。
- wen2 dao4 hu3 chuang1 reng2 dai4 zu2 ， hou3 lai2 he2 tong4 yi4 heng2 xing2 。
- zuo2 ri4 liu2 ying1 jin1 ri4 chan2 ， qi3 lai2 you4 shi4 xi1 yang2 tian1 。
- liu4 long2 fei1 pei4 chang2 xiang1 jiong3 ， geng4 ren3 cheng2 wei1 zi4 zhu4 bian1 。
- you3 shi4 you3 fei1 huan2 you3 lü4 ， wu2 xin1 wu2 ji4 yi4 wu2 cai1 。
- bu4 ping2 bian4 ji1 feng1 bo1 xian3 ， mo4 xiang4 an1 shi2 ren3 huo4 tai1 。
- shi2 nian2 san1 shu3 rang4 guan1 bin1 ， ren4 de2 wu2 cai2 you4 suo3 shen1 。
- mo4 dao4 tai4 hang2 tong2 yi2 lu4 ， da4 du1 an1 wen3 shu3 xian2 ren2 。
- ceng2 wen2 jie2 huo3 dao4 peng2 hu2 ， suo1 jin4 ao2 tou2 hai3 yi4 ku1 。
- jin1 ri4 jia1 shan1 tong2 ci3 hen4 ， ren2 gui1 wei4 de2 he4 gui1 wu2 。

## 注释

## 译文

## 赏析
