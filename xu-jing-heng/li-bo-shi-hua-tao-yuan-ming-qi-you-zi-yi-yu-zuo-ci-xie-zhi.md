---
id: xu-jing-heng-li-bo-shi-hua-tao-yuan-ming-qi-you-zi-yi-yu-zuo-ci-xie-zhi
title: 李伯時畫陶淵明其猶子遺余作此謝之
titlePinyin: li3 bo2 shi2 hua4 tao2 yuan1 ming2 qi2 you2 zi3 yi2 yu2 zuo4 ci3 xie4 zhi1
titleSlug: li-bo-shi-hua-tao-yuan-ming-qi-you-zi-yi-yu-zuo-ci-xie-zhi
author: 許景衡
authorPinyin: xu1 jing3 heng2
authorSlug: xu-jing-heng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 斯人今何在，古冢號寒木。
- 簡編漫遺言，風采不可復。
- 龍眠真偉人，千載識高躅。
- 神交入心匠，醉墨爛盈幅。
- 蕭然出塵意，豈獨舊眉目。
- 仲容還好事，收拾珍笥櫝。
- 世人渾未見，惠然投我欲。
- 乘田元不恥，折腰亦何辱。
- 行藏固有在，今昔豈余獨。
- 新詩第甲乙，三徑森松菊。
- 少陵曾未知，浪疑公避俗。
- 我生癡鈍殺，野性等麋鹿。
- 長恐探道淺，輕比抵鵲玉。
- 人生適意耳，何苦自羈束。
- 低頭拜公像，塵土方碌碌。

## 拼音

- si1 ren2 jin1 he2 zai4 ， gu3 zhong3 hao4 han2 mu4 。
- jian3 bian1 man4 yi2 yan2 ， feng1 cai3 bu4 ke3 fu4 。
- long2 mian2 zhen1 wei3 ren2 ， qian1 zai4 shi2 gao1 zhu2 。
- shen2 jiao1 ru4 xin1 jiang4 ， zui4 mo4 lan4 ying2 fu2 。
- xiao1 ran2 chu1 chen2 yi4 ， qi3 du2 jiu4 mei2 mu4 。
- zhong4 rong2 huan2 hao3 shi4 ， shou1 shi0 zhen1 si4 du2 。
- shi4 ren2 hun2 wei4 jian4 ， hui4 ran2 tou2 wo3 yu4 。
- cheng2 tian2 yuan2 bu4 chi3 ， zhe2 yao1 yi4 he2 ru3 。
- xing2 cang2 gu4 you3 zai4 ， jin1 xi1 qi3 yu2 du2 。
- xin1 shi1 di4 jia3 yi3 ， san1 jing4 sen1 song1 ju2 。
- shao3 ling2 ceng2 wei4 zhi1 ， lang4 yi2 gong1 bi4 su2 。
- wo3 sheng1 chi1 dun4 sha1 ， ye3 xing4 deng3 mi2 lu4 。
- chang2 kong3 tan4 dao4 qian3 ， qing1 bi3 di3 que4 yu4 。
- ren2 sheng1 shi4 yi4 er3 ， he2 ku3 zi4 ji1 shu4 。
- di1 tou2 bai4 gong1 xiang4 ， chen2 tu3 fang1 lu4 lu4 。

## 注释

## 译文

## 赏析
