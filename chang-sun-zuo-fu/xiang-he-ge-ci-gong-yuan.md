---
id: chang-sun-zuo-fu-xiang-he-ge-ci-gong-yuan
title: 相和歌辭 宮怨
titlePinyin: xiang1 he2 ge1 ci2   gong1 yuan4
titleSlug: xiang-he-ge-ci-gong-yuan
author: 長孫佐輔
authorPinyin: chang2 sun1 zuo3 fu3
authorSlug: chang-sun-zuo-fu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 窗前好樹名玫瑰，去年花落今年開。
- 無情春色尚識返，君心忽斷何時來？
- 憶昔妝成候仙仗，宮瑣玲瓏日新上。
- 拊心却笑西子嚬，掩鼻誰憂鄭姬謗。
- 草染文章衣下履，花黏甲乙牀前帳。
- 三千玉貌休自誇，十二金釵獨相向。
- 盛衰傾奪欲何如，嬌愛飜悲逐佞諛。
- 重遠豈能慙沼鵠，棄前方見泣船魚。
- 看籠不記熏龍腦，詠扇空曾禿鼠須。
- 始意類蘿新託柏，終傷如薺却甘荼。
- 深院獨開還獨閉，鸚鵡驚飛苔覆地。
- 滿箱舊賜前日衣，漬枕新垂夜來淚。
- 痕多開鏡照還悲，綠髻青蛾尚未衰。
- 莫道新縑長絕比，猶逢故劒會相追。

## 拼音

- chuang1 qian2 hao3 shu4 ming2 mei2 gui0 ， qu4 nian2 hua1 luo4 jin1 nian2 kai1 。
- wu2 qing2 chun1 se4 shang4 shi2 fan3 ， jun1 xin1 hu1 duan4 he2 shi2 lai2 ？
- yi4 xi1 zhuang1 cheng2 hou4 xian1 zhang4 ， gong1 suo3 ling2 long2 ri4 xin1 shang4 。
- fu3 xin1 que4 xiao4 xi1 zi3 pin2 ， yan3 bi2 shui2 you1 zheng4 ji1 bang4 。
- cao3 ran3 wen2 zhang1 yi1 xia4 lü3 ， hua1 nian2 jia3 yi3 chuang2 qian2 zhang4 。
- san1 qian1 yu4 mao4 xiu1 zi4 kua1 ， shi2 er4 jin1 chai1 du2 xiang1 xiang4 。
- sheng4 shuai1 qing1 duo2 yu4 he2 ru2 ， jiao1 ai4 fan1 bei1 zhu2 ning4 yu2 。
- zhong4 yuan3 qi3 neng2 can2 zhao3 hu2 ， qi4 qian2 fang1 jian4 qi4 chuan2 yu2 。
- kan4 long2 bu2 ji4 xun1 long2 nao3 ， yong3 shan4 kong1 ceng2 tu1 shu3 xu1 。
- shi3 yi4 lei4 luo2 xin1 tuo1 bai3 ， zhong1 shang1 ru2 ji4 que4 gan1 tu2 。
- shen1 yuan4 du2 kai1 huan2 du2 bi4 ， ying1 wu3 jing1 fei1 tai2 fu4 di4 。
- man3 xiang1 jiu4 ci4 qian2 ri4 yi1 ， zi4 zhen3 xin1 chui2 ye4 lai2 lei4 。
- hen2 duo1 kai1 jing4 zhao4 huan2 bei1 ， lü4 ji4 qing1 e2 shang4 wei4 shuai1 。
- mo4 dao4 xin1 jian1 chang2 jue2 bi3 ， you2 feng2 gu4 jian4 hui4 xiang1 zhui1 。

## 注释

## 译文

## 赏析
