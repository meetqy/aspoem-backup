---
id: sun-di-de-qing-gui-xi-ting-yu-da-yu
title: 德清龜谿亭遇大雨
titlePinyin: de2 qing1 gui1 xi1 ting2 yu4 da4 yu3
titleSlug: de-qing-gui-xi-ting-yu-da-yu
author: 孫覿
authorPinyin: sun1 di2
authorSlug: sun-di
dynasty: 唐
dynastyPinyin: tang2
dynastySlug: tang
tags: [] 
---

## 正文

- 崩雲四合千嶂重，奔電一掣十里紅。
- 土囊叱吸萬竅風，江翻石走昏相蒙。
- 疾雷破柱鞭老龍，百賈顛沛市井空。
- 銀河倒傾千丈谼，魚鼈欲取山爲宫。
- 洪濤舂天怒相攻，大舸吹簸如飛蓬。
- 醉臥掀舞一葉中，洗我雲夢芥蒂胸。
- 忽然變滅何匆匆，雷公收聲電改容。
- 霞舒霧卷縈長虹，紺碧萬頃磨青銅。
- 溪邊結網南巷翁，白髮黄馘射兩瞳。
- 赤鱗騰出無留蹤，刻舟求劍何時逢。

## 拼音

- beng1 yun2 si4 he2 qian1 zhang4 zhong4 ， ben1 dian4 yi2 che4 shi2 li3 hong2 。
- tu3 nang2 chi4 xi1 wan4 qiao4 feng1 ， jiang1 fan1 shi2 zou3 hun1 xiang1 meng2 。
- ji2 lei2 po4 zhu4 bian1 lao3 long2 ， bai3 jia3 dian1 pei4 shi4 jing3 kong1 。
- yin2 he2 dao3 qing1 qian1 zhang4 hong2 ， yu2 bie1 yu4 qu3 shan1 wei2 gong1 。
- hong2 tao1 chong1 tian1 nu4 xiang1 gong1 ， da4 ge3 chui1 bo4 ru2 fei1 peng2 。
- zui4 wo4 xian1 wu3 yi2 ye4 zhong1 ， xi3 wo3 yun2 meng4 jie4 di4 xiong1 。
- hu1 ran2 bian4 mie4 he2 cong1 cong1 ， lei2 gong1 shou1 sheng1 dian4 gai3 rong2 。
- xia2 shu1 wu4 juan4 ying2 chang2 hong2 ， gan4 bi4 wan4 qing3 mo2 qing1 tong2 。
- xi1 bian1 jie2 wang3 nan2 xiang4 weng1 ， bai2 fa4 huang2 guo2 she4 liang3 tong2 。
- chi4 lin2 teng2 chu1 wu2 liu2 zong1 ， ke4 zhou1 qiu2 jian4 he2 shi2 feng2 。

## 注释

## 译文

## 赏析
