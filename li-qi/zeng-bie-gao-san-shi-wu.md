---
id: li-qi-zeng-bie-gao-san-shi-wu
title: 贈別高三十五
titlePinyin: zeng4 bie2 gao1 san1 shi2 wu3
titleSlug: zeng-bie-gao-san-shi-wu
author: 李頎
authorPinyin: li3 qi2
authorSlug: li-qi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 五十無產業，心輕百萬資。
- 屠酤亦與羣，不問君是誰。
- 飲酒或垂釣，狂歌兼詠詩。
- 焉知漢高士，莫識越鴟夷。
- 寄跡棲霞山，蓬頭睢水湄。
- 忽然辟命下，衆謂趨丹墀。
- 沐浴著賜衣，西來馬行遲。
- 能令相府重，且有函關期。
- 僶俛從寸祿，舊遊梁宋時。
- 皤皤邑中叟，相候鬢如絲。
- 官舍柳林靜，河梁杏葉滋。
- 摘芳雲景【晏】，把手秋蟬悲。
- 小縣情未愜，折腰君莫辭。
- 吾觀主人意，不久召京師。

## 拼音

- wu3 shi2 wu2 chan3 ye4 ， xin1 qing1 bai3 wan4 zi1 。
- tu2 gu1 yi4 yu3 qun2 ， bu2 wen4 jun1 shi4 shui2 。
- yin3 jiu3 huo4 chui2 diao4 ， kuang2 ge1 jian1 yong3 shi1 。
- yan1 zhi1 han4 gao1 shi4 ， mo4 shi2 yue4 chi1 yi2 。
- ji4 ji4 qi1 xia2 shan1 ， peng2 tou2 sui1 shui3 mei2 。
- hu1 ran2 pi4 ming4 xia4 ， zhong4 wei4 qu1 dan1 chi2 。
- mu4 yu4 zhu4 ci4 yi1 ， xi1 lai2 ma3 xing2 chi2 。
- neng2 ling4 xiang4 fu3 zhong4 ， qie3 you3 han2 guan1 qi1 。
- min3 fu3 cong2 cun4 lu4 ， jiu4 you2 liang2 song4 shi2 。
- po2 po2 yi4 zhong1 sou3 ， xiang1 hou4 bin4 ru2 si1 。
- guan1 she4 liu3 lin2 jing4 ， he2 liang2 xing4 ye4 zi1 。
- zhai1 fang1 yun2 jing3 【 yan4 】， ba3 shou3 qiu1 chan2 bei1 。
- xiao3 xian4 qing2 wei4 qie4 ， zhe2 yao1 jun1 mo4 ci2 。
- wu2 guan1 zhu3 ren2 yi4 ， bu4 jiu3 zhao4 jing1 shi1 。

## 注释

## 译文

## 赏析
