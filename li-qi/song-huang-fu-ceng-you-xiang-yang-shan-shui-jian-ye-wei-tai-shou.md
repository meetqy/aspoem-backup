---
id: li-qi-song-huang-fu-ceng-you-xiang-yang-shan-shui-jian-ye-wei-tai-shou
title: 送皇甫曾遊襄陽山水兼謁韋太守
titlePinyin: song4 huang2 fu3 ceng2 you2 xiang1 yang2 shan1 shui3 jian1 ye4 wei2 tai4 shou3
titleSlug: song-huang-fu-ceng-you-xiang-yang-shan-shui-jian-ye-wei-tai-shou
author: 李頎
authorPinyin: li3 qi2
authorSlug: li-qi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 峴山枕襄陽，滔滔江漢長。
- 山深臥龍宅，水淨斬蛟鄉。
- 元凱春秋傳，昭明文選堂。
- 風流滿今古，烟島思微茫。
- 白鴈暮衝雪，青林寒帶霜。
- 蘆花獨戍晚，柑實萬家香。
- 舊國欲茲別，輕舟眇未央。
- 百花亭漫漫，一柱觀蒼蒼。
- 按俗荆南牧，持衡吏部郎。
- 逢君立五馬，應醉習家塘。

## 拼音

- xian4 shan1 zhen3 xiang1 yang2 ， tao1 tao1 jiang1 han4 chang2 。
- shan1 shen1 wo4 long2 zhai2 ， shui3 jing4 zhan3 jiao1 xiang1 。
- yuan2 kai3 chun1 qiu1 chuan2 ， zhao1 ming2 wen2 xuan3 tang2 。
- feng1 liu2 man3 jin1 gu3 ， yan1 dao3 si1 wei1 mang2 。
- bai2 yan4 mu4 chong1 xue3 ， qing1 lin2 han2 dai4 shuang1 。
- lu2 hua1 du2 shu4 wan3 ， gan1 shi2 wan4 jia1 xiang1 。
- jiu4 guo2 yu4 zi1 bie2 ， qing1 zhou1 miao3 wei4 yang1 。
- bai3 hua1 ting2 man4 man4 ， yi2 zhu4 guan1 cang1 cang1 。
- an4 su2 jing1 nan2 mu4 ， chi2 heng2 li4 bu4 lang2 。
- feng2 jun1 li4 wu3 ma3 ， ying1 zui4 xi2 jia1 tang2 。

## 注释

## 译文

## 赏析
