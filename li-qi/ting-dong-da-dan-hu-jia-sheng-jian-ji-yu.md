---
id: li-qi-ting-dong-da-dan-hu-jia-sheng-jian-ji-yu
title: 聽董大彈胡笳聲兼寄語
titlePinyin: ting1 dong3 da4 dan4 hu2 jia1 sheng1 jian1 ji4 yu3
titleSlug: ting-dong-da-dan-hu-jia-sheng-jian-ji-yu
author: 李頎
authorPinyin: li3 qi2
authorSlug: li-qi
dynasty: 唐
dynastyPinyin: tang2
dynastySlug: tang
tags: ["蒙学","唐詩三百首","七言古詩"] 
---

## 正文

- 蔡女昔造胡笳聲，一彈一十有八拍。
- 胡人落淚沾邊草，漢使斷腸對歸客。
- 古戍蒼蒼烽火寒，大荒沉沉飛雪白。
- 先拂商弦后角羽，四郊秋葉驚摵摵。
- 董夫子，通神明，深山竊聽來妖精。
- 言遲更速皆應手，將往復旋如有情。
- 空山百鳥散還合，萬里浮雲陰且晴。
- 嘶酸雛雁失羣夜，斷絕胡兒戀母聲。
- 川爲靜其波，鳥亦罷其鳴。
- 烏孫部落家鄉遠，邏娑沙塵哀怨生。
- 幽音變調忽飄灑，長風吹林雨墮瓦。
- 迸泉颯颯飛木末，野鹿呦呦走堂下。
- 長安城連東掖垣，鳳凰池對青瑣門。
- 高才脫略名與利，日夕望君抱琴至。

## 拼音

- cai4 nü3 xi1 zao4 hu2 jia1 sheng1 ， yi2 dan4 yi1 shi2 you3 ba1 pai1 。
- hu2 ren2 luo4 lei4 zhan1 bian1 cao3 ， han4 shi3 duan4 chang2 dui4 gui1 ke4 。
- gu3 shu4 cang1 cang1 feng1 huo3 han2 ， da4 huang1 chen2 chen2 fei1 xue3 bai2 。
- xian1 fu2 shang1 xian2 hou4 jiao3 yu3 ， si4 jiao1 qiu1 ye4 jing1 se4 se4 。
- dong3 fu1 zi3 ， tong1 shen2 ming2 ， shen1 shan1 qie4 ting1 lai2 yao1 jing0 。
- yan2 chi2 geng4 su4 jie1 ying1 shou3 ， jiang1 wang3 fu4 xuan2 ru2 you3 qing2 。
- kong1 shan1 bai3 niao3 san4 huan2 he2 ， wan4 li3 fu2 yun2 yin1 qie3 qing2 。
- si1 suan1 chu2 yan4 shi1 qun2 ye4 ， duan4 jue2 hu2 er2 lian4 mu3 sheng1 。
- chuan1 wei2 jing4 qi2 bo1 ， niao3 yi4 ba4 qi2 ming2 。
- wu1 sun1 bu4 luo4 jia1 xiang1 yuan3 ， luo2 suo1 sha1 chen2 ai1 yuan4 sheng1 。
- you1 yin1 bian4 diao4 hu1 piao1 sa3 ， chang2 feng1 chui1 lin2 yu3 duo4 wa3 。
- beng4 quan2 sa4 sa4 fei1 mu4 mo4 ， ye3 lu4 you1 you1 zou3 tang2 xia4 。
- chang2 an1 cheng2 lian2 dong1 ye4 yuan2 ， feng4 huang2 chi2 dui4 qing1 suo3 men2 。
- gao1 cai2 tuo1 lüe4 ming2 yu3 li4 ， ri4 xi1 wang4 jun1 bao4 qin2 zhi4 。

## 注释

## 译文

## 赏析
