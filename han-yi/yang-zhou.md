---
id: han-yi-yang-zhou
title: 洋州
titlePinyin: yang2 zhou1
titleSlug: yang-zhou
author: 韓億
authorPinyin: han2 yi4
authorSlug: han-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 梁州鄰左右洋川，氣候融融別是天。
- 地僻過冬稀見雁，箐深初夏已聞蟬。
- 鄉風與蜀微相似，驛路見秦舊接連。
- 駱谷轉山圍境內，漢江奔浪繞城邊。
- 展開步障蘩花地，畫出棋枰早稻田。
- 遠寺徑危攢迸筍，後園池冷軟飛泉。
- 秋深滿院芭蕉雨，晚色臨軒薜荔煙。
- 南浦採蒲當凜冽，西溪踏石向暄妍。
- 夕陽道觀鳴鐘鼓，夜月人家奏管絃。
- 楊柳影中沽酒市，芰荷香裏釣魚船。
- 珍禽聽久名難辨，新果嘗餘味更全。
- 野渡潮平分淺瀨，羣樓雲散露高巔。
- 喧闐鼓吹迎神社，狼籍杯盤送客筵。
- 慈竹清筠霜鬭膩，海棠堆艷火爭燃。
- 蒼崖險峻應藏虎，碧洞陰深恐隠僊。
- 妓女從游持翠蓋，士流尋勝擘香箋。
- 戚姬廟宇青蕪沒，和相詩碑綠蘚沿。
- 三縣俗淳宜靜理，兩衙事簡可閒眠。
- 紛華度歲他鄉外，幽趣終朝在眼前。
- 不爲近頒明詔下，及瓜情願滿三年。

## 拼音

- liang2 zhou1 lin2 zuo3 you4 yang2 chuan1 ， qi4 hou4 rong2 rong2 bie2 shi4 tian1 。
- di4 pi4 guo4 dong1 xi1 jian4 yan4 ， jing1 shen1 chu1 xia4 yi3 wen2 chan2 。
- xiang1 feng1 yu3 shu3 wei1 xiang1 si4 ， yi4 lu4 jian4 qin2 jiu4 jie1 lian2 。
- luo4 gu3 zhuan3 shan1 wei2 jing4 nei4 ， han4 jiang1 ben1 lang4 rao4 cheng2 bian1 。
- zhan3 kai1 bu4 zhang4 fan2 hua1 di4 ， hua4 chu1 qi2 ping2 zao3 dao4 tian2 。
- yuan3 si4 jing4 wei1 zan3 beng4 sun3 ， hou4 yuan2 chi2 leng3 ruan3 fei1 quan2 。
- qiu1 shen1 man3 yuan4 ba1 jiao1 yu3 ， wan3 se4 lin2 xuan1 bi4 li4 yan1 。
- nan2 pu3 cai3 pu2 dang1 lin3 lie4 ， xi1 xi1 ta4 shi2 xiang4 xuan1 yan2 。
- xi1 yang2 dao4 guan1 ming2 zhong1 gu3 ， ye4 yue4 ren2 jia1 zou4 guan3 xian2 。
- yang2 liu3 ying3 zhong1 gu1 jiu3 shi4 ， ji4 he2 xiang1 li3 diao4 yu2 chuan2 。
- zhen1 qin2 ting1 jiu3 ming2 nan2 bian4 ， xin1 guo3 chang2 yu2 wei4 geng4 quan2 。
- ye3 du4 chao2 ping2 fen1 qian3 lai4 ， qun2 lou2 yun2 san4 lu4 gao1 dian1 。
- xuan1 tian2 gu3 chui1 ying2 shen2 she4 ， lang2 ji2 bei1 pan2 song4 ke4 yan2 。
- ci2 zhu2 qing1 yun2 shuang1 dou4 ni4 ， hai3 tang2 dui1 yan4 huo3 zheng1 ran2 。
- cang1 ya2 xian3 jun4 ying1 cang2 hu3 ， bi4 dong4 yin1 shen1 kong3 yin3 xian1 。
- ji4 nü3 cong2 you2 chi2 cui4 gai4 ， shi4 liu2 xun2 sheng4 bo4 xiang1 jian1 。
- qi1 ji1 miao4 yu3 qing1 wu2 mei2 ， he2 xiang1 shi1 bei1 lü4 xian3 yan2 。
- san1 xian4 su2 chun2 yi2 jing4 li3 ， liang3 ya2 shi4 jian3 ke3 xian2 mian2 。
- fen1 hua2 du4 sui4 ta1 xiang1 wai4 ， you1 qu4 zhong1 chao2 zai4 yan3 qian2 。
- bu4 wei2 jin4 ban1 ming2 zhao4 xia4 ， ji2 gua1 qing2 yuan4 man3 san1 nian2 。

## 注释

## 译文

## 赏析
