---
id: zhou-mi-ru-yan-fei-he-xin-lang
title: 乳燕飞・贺新郎
titlePinyin: ru3 yan4 fei1 ・ he4 xin1 lang2
titleSlug: ru-yan-fei-he-xin-lang
author: 周密
authorPinyin: zhou1 mi4
authorSlug: zhou-mi
dynasty: 宋
dynastyPinyin: song4
dynastySlug: song
tags: []
---

## 正文

- 波影摇涟甃。
- 趁熏风、一舸来时，翠阴清昼。
- 去郭轩楹才数里，藓磴松关云岫。
- 快屐齿、筇枝先后。
- 空半危亭堪聚远，看洞庭、缥缈争奇秀。
- 人自老，景如旧。
- 来帆去棹还知否。
- 问古今、几度斜阳，几番回首。
- 晚色一川谁管领，都付雨荷烟柳。
- 知我者、燕朋鸥友。
- 笑拍阑干呼范蠡，甚平吴、却倩垂纶手。
- 吁万古，付卮酒。

## 拼音

- bo1 ying3 yao2 lian2 zhou4 。
- chen4 xun1 feng1 、 yi4 ge3 lai2 shi2 ， cui4 yin1 qing1 zhou4 。
- qu4 guo1 xuan1 ying2 cai2 shu4 li3 ， xian3 deng4 song1 guan1 yun2 xiu4 。
- kuai4 ji1 chi3 、 qiong2 zhi1 xian1 hou4 。
- kong1 ban4 wei1 ting2 kan1 ju4 yuan3 ， kan4 dong4 ting2 、 piao1 miao3 zheng1 qi2 xiu4 。
- ren2 zi4 lao3 ， jing3 ru2 jiu4 。
- lai2 fan1 qu4 zhao4 hai2 zhi1 fou3 。
- wen4 gu3 jin1 、 ji3 du4 xie2 yang2 ， ji3 fan1 hui2 shou3 。
- wan3 se4 yi4 chuan1 shui2 guan3 ling3 ， dou1 fu4 yu3 he2 yan1 liu3 。
- zhi1 wo3 zhe3 、 yan4 peng2 ou1 you3 。
- xiao4 pai1 lan2 gan1 hu1 fan4 li3 ， shen4 ping2 wu2 、 que4 qian4 chui2 lun2 shou3 。
- xu1 wan4 gu3 ， fu4 zhi1 jiu3 。

## 注释

## 译文

## 赏析
