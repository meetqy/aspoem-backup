---
id: yao-mian-ma-zi-hu-yu-ni-feng
title: 麻子湖遇逆風
titlePinyin: ma2 zi0 hu2 yu4 ni4 feng1
titleSlug: ma-zi-hu-yu-ni-feng
author: 姚勉
authorPinyin: yao2 mian3
authorSlug: yao-mian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 嘉平既望餘，玉冰發歸槳。
- 舟行苦灘澀，三日葛陂上。
- 天寒歲云晏，道遠空悵惘。
- 行行且旬日，僅此舟泱漭。
- 順流風忽逆，進尺退或丈。
- 魚黿反出沒，濤浪相潏蕩。
- 茫茫水接天，四望極空敞。
- 雖令歸思滯，亦覺胸次廣。
- 是時羣魚集，軋軋亂輕榜。
- 紛來以千百，並進或三兩。
- 懸金上絲綸，跳玉中層網。
- 中間數十輩，蓑笠牽畫舫。
- 沿流勤按視，似是此湖長。
- 彼行良甚捷，此進不可强。
- 倘無觀魚樂，孰慰岑寂想。
- 篙師不告瘁，奇觀亦可賞。
- 黄昏成野泊，風雨助悽愴。
- 勢如潮汐來，怒若鼙鼓響。
- 吾獨安所適，幸不愧俯仰。
- 緬懷金蘭友，氣義特慨慷。
- 念我歸苦遲，舍我願先往。
- 亟趨南浦城，擇館待稅鞅。
- 今宵此風雨，露宿必草莽。
- 繼茲更三日，會面一拊掌。
- 屠酥酒同傾，共挹西山爽。

## 拼音

- jia1 ping2 ji4 wang4 yu2 ， yu4 bing1 fa1 gui1 jiang3 。
- zhou1 xing2 ku3 tan1 se4 ， san1 ri4 ge3 bei1 shang4 。
- tian1 han2 sui4 yun2 yan4 ， dao4 yuan3 kong1 chang4 wang3 。
- hang2 hang2 qie3 xun2 ri4 ， jin3 ci3 zhou1 yang1 mang3 。
- shun4 liu2 feng1 hu1 ni4 ， jin4 chi3 tui4 huo4 zhang4 。
- yu2 yuan2 fan3 chu1 mei2 ， tao1 lang4 xiang1 yu4 dang4 。
- mang2 mang2 shui3 jie1 tian1 ， si4 wang4 ji2 kong1 chang3 。
- sui1 ling4 gui1 si1 zhi4 ， yi4 jue2 xiong1 ci4 guang3 。
- shi4 shi2 qun2 yu2 ji2 ， ya4 ya4 luan4 qing1 bang3 。
- fen1 lai2 yi3 qian1 bai3 ， bing4 jin4 huo4 san1 liang3 。
- xuan2 jin1 shang4 si1 lun2 ， tiao4 yu4 zhong1 ceng2 wang3 。
- zhong1 jian4 shu4 shi2 bei4 ， suo1 li4 qian1 hua4 fang3 。
- yan2 liu2 qin2 an4 shi4 ， si4 shi4 ci3 hu2 chang2 。
- bi3 xing2 liang2 shen4 jie2 ， ci3 jin4 bu4 ke3 qiang2 。
- tang3 wu2 guan1 yu2 le4 ， shu2 wei4 cen2 ji4 xiang3 。
- gao1 shi1 bu2 gao4 cui4 ， qi2 guan1 yi4 ke3 shang3 。
- huang2 hun1 cheng2 ye3 bo2 ， feng1 yu3 zhu4 qi1 chuang4 。
- shi4 ru2 chao2 xi1 lai2 ， nu4 ruo4 pi2 gu3 xiang3 。
- wu2 du2 an1 suo3 shi4 ， xing4 bu2 kui4 fu3 yang3 。
- mian3 huai2 jin1 lan2 you3 ， qi4 yi4 te4 kai3 kang1 。
- nian4 wo3 gui1 ku3 chi2 ， she4 wo3 yuan4 xian1 wang3 。
- ji2 qu1 nan2 pu3 cheng2 ， ze2 guan3 dai4 shui4 yang1 。
- jin1 xiao1 ci3 feng1 yu3 ， lu4 su4 bi4 cao3 mang3 。
- ji4 zi1 geng4 san1 ri4 ， hui4 mian4 yi4 fu3 zhang3 。
- tu2 su1 jiu3 tong2 qing1 ， gong4 yi4 xi1 shan1 shuang3 。

## 注释

## 译文

## 赏析
