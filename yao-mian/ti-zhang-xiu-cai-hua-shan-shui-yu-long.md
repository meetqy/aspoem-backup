---
id: yao-mian-ti-zhang-xiu-cai-hua-shan-shui-yu-long
title: 題章秀才畫山水魚龍
titlePinyin: ti2 zhang1 xiu4 cai0 hua4 shan1 shui3 yu2 long2
titleSlug: ti-zhang-xiu-cai-hua-shan-shui-yu-long
author: 姚勉
authorPinyin: yao2 mian3
authorSlug: yao-mian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 章生畫中師，神秀蟠心胸。
- 兒時學山水，近復能魚龍。
- 拂素欲畫時，默吮南山松。
- 斯須景與物，以次生筆鋒。
- 畫出巧安排，咫尺千萬重。
- 陰晴弄明晦，近遠分淡濃。
- 雪月清瘦嶼，煙雨朦朧峰。
- 有時作江湖，萬派俱朝宗。
- 雲濤洶澎湃，雪屋驚奔衝。
- 風平坦如掌，皺縠浮溶溶。
- 因水魚更巧，回翻態從容。
- 翻荷猛跳珠，聚藻相噞喁。
- 中有化龍鯉，靜伺機便逢。
- 天門露頭角，滃滃祥雲從。
- 看君此四畫，衆史特奴傭。
- 當知各有意，不特誇纖穠。
- 丈夫抱膝時，清樂山水供。
- 觀魚或濠上，笑倚臨流筇。
- 一朝蛻鱗鬣，屣脫塵泥蹤。
- 甘霖澤四海，霓望慰九農。

## 拼音

- zhang1 sheng1 hua4 zhong1 shi1 ， shen2 xiu4 pan2 xin1 xiong1 。
- er2 shi2 xue2 shan1 shui3 ， jin4 fu4 neng2 yu2 long2 。
- fu2 su4 yu4 hua4 shi2 ， mo4 shun3 nan2 shan1 song1 。
- si1 xu1 jing3 yu3 wu4 ， yi3 ci4 sheng1 bi3 feng1 。
- hua4 chu1 qiao3 an1 pai2 ， zhi3 chi3 qian1 wan4 zhong4 。
- yin1 qing2 nong4 ming2 hui4 ， jin4 yuan3 fen1 dan4 nong2 。
- xue3 yue4 qing1 shou4 yu3 ， yan1 yu3 meng2 long2 feng1 。
- you3 shi2 zuo4 jiang1 hu2 ， wan4 pai4 ju4 chao2 zong1 。
- yun2 tao1 xiong1 peng2 pai4 ， xue3 wu1 jing1 ben1 chong1 。
- feng1 ping2 tan3 ru2 zhang3 ， zhou4 hu2 fu2 rong2 rong2 。
- yin1 shui3 yu2 geng4 qiao3 ， hui2 fan1 tai4 cong2 rong2 。
- fan1 he2 meng3 tiao4 zhu1 ， ju4 zao3 xiang1 yan3 yong2 。
- zhong1 you3 hua4 long2 li3 ， jing4 si4 ji1 bian4 feng2 。
- tian1 men2 lu4 tou2 jiao3 ， weng3 weng3 xiang2 yun2 cong2 。
- kan4 jun1 ci3 si4 hua4 ， zhong4 shi3 te4 nu2 yong1 。
- dang1 zhi1 ge4 you3 yi4 ， bu2 te4 kua1 xian1 nong2 。
- zhang4 fu0 bao4 xi1 shi2 ， qing1 le4 shan1 shui3 gong4 。
- guan1 yu2 huo4 hao2 shang4 ， xiao4 yi3 lin2 liu2 qiong2 。
- yi4 zhao1 tui4 lin2 lie4 ， xi3 tuo1 chen2 ni2 zong1 。
- gan1 lin2 ze2 si4 hai3 ， ni2 wang4 wei4 jiu3 nong2 。

## 注释

## 译文

## 赏析
