---
id: yao-mian-ti-teng-fang-shu-yuan
title: 題騰芳書院
titlePinyin: ti2 teng2 fang1 shu1 yuan4
titleSlug: ti-teng-fang-shu-yuan
author: 姚勉
authorPinyin: yao2 mian3
authorSlug: yao-mian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 若稽隆古時，教者家有塾。
- 英材歸樂得，粹學就私淑。
- 淳風日云遠，美意久不續。
- 朱君魁傑士，卓見拔流俗。
- 燕山靄椿桂，謝砌峙蘭玉。
- 所居必精舍，高繼紫陽躅。
- 朅來十畝地，建此一書屋。
- 前山畫屏列，暖翠潑晴麓。
- 騰芳揭佳扁，意匠雅營築。
- 依牆御史柏，繞舍君子竹。
- 雪香冠春葩，月馥播秋肅。
- 回廊啟齋扉，雲蔭納喬木。
- 亭橋跨天沼，檻影浸寒綠。
- 中堂富圖史，縹帙照籤軸。
- 仰瞻聖賢像，冠履森在目。
- 虛櫺設棐几，日靜嘗好讀。
- 南窗最明快，天籟響琴筑。
- 延師啟堂壇，規矩倣白鹿。
- 義方已家庭，仁意更閭族。
- 朋來秀子弟，戶屨輻輳轂。
- 擊撞金石樂，真趣寄沂浴。
- 似聞入腴壤，將使任教育。
- 如斯邁種德，豐報在名祿。
- 願言衆龍駒，相與策驥服。
- 體茲騰芳意，誓必播芬馥。
- 濯纓攬荃蕙，結佩擷蘭菊。
- 藝文摘香艷，義理浸醲郁。
- 學苗勉哉植，仁種貴乎熟。
- 大學先致知，中庸必謹獨。
- 胸襟富道德，詞藻自充足。
- 當知宏施設，得自大涵蓄。
- 雲龍起蟠泥，霧豹出隠谷。
- 芳名會軒騰，霖雨天下福。

## 拼音

- ruo4 ji1 long2 gu3 shi2 ， jiao4 zhe3 jia1 you3 shu2 。
- ying1 cai2 gui1 le4 de2 ， cui4 xue2 jiu4 si1 shu1 。
- chun2 feng1 ri4 yun2 yuan3 ， mei3 yi4 jiu3 bu2 xu4 。
- zhu1 jun1 kui2 jie2 shi4 ， zhuo2 jian4 ba2 liu2 su2 。
- yan1 shan1 ai3 chun1 gui4 ， xie4 qi4 zhi4 lan2 yu4 。
- suo3 ju1 bi4 jing1 she4 ， gao1 ji4 zi3 yang2 zhu2 。
- qie4 lai2 shi2 mu3 di4 ， jian4 ci3 yi4 shu1 wu1 。
- qian2 shan1 hua4 ping2 lie4 ， nuan3 cui4 po1 qing2 lu4 。
- teng2 fang1 jie1 jia1 bian3 ， yi4 jiang4 ya3 ying2 zhu4 。
- yi1 qiang2 yu4 shi3 bai3 ， rao4 she4 jun1 zi3 zhu2 。
- xue3 xiang1 guan1 chun1 pa1 ， yue4 fu4 bo1 qiu1 su4 。
- hui2 lang2 qi3 zhai1 fei1 ， yun2 yin1 na4 qiao2 mu4 。
- ting2 qiao2 kua4 tian1 zhao3 ， jian4 ying3 jin4 han2 lü4 。
- zhong1 tang2 fu4 tu2 shi3 ， piao3 zhi4 zhao4 qian1 zhou2 。
- yang3 zhan1 sheng4 xian2 xiang4 ， guan4 lü3 sen1 zai4 mu4 。
- xu1 ling2 she4 fei3 ji3 ， ri4 jing4 chang2 hao3 du2 。
- nan2 chuang1 zui4 ming2 kuai4 ， tian1 lai4 xiang3 qin2 zhu4 。
- yan2 shi1 qi3 tang2 tan2 ， gui1 ju3 fang3 bai2 lu4 。
- yi4 fang1 yi3 jia1 ting2 ， ren2 yi4 geng4 lü2 zu2 。
- peng2 lai2 xiu4 zi3 di4 ， hu4 ju4 fu2 cou4 gu3 。
- ji1 zhuang4 jin1 shi2 le4 ， zhen1 qu4 ji4 yi2 yu4 。
- si4 wen2 ru4 yu2 rang3 ， jiang1 shi3 ren4 jiao4 yu4 。
- ru2 si1 mai4 zhong3 de2 ， feng1 bao4 zai4 ming2 lu4 。
- yuan4 yan2 zhong4 long2 ju1 ， xiang1 yu3 ce4 ji4 fu2 。
- ti3 zi1 teng2 fang1 yi4 ， shi4 bi4 bo1 fen1 fu4 。
- zhuo2 ying1 lan3 quan2 hui4 ， jie2 pei4 xie2 lan2 ju2 。
- yi4 wen2 zhai1 xiang1 yan4 ， yi4 li3 jin4 nong2 yu4 。
- xue2 miao2 mian3 zai1 zhi2 ， ren2 zhong3 gui4 hu1 shu2 。
- da4 xue2 xian1 zhi4 zhi1 ， zhong1 yong1 bi4 jin3 du2 。
- xiong1 jin1 fu4 dao4 de2 ， ci2 zao3 zi4 chong1 zu2 。
- dang1 zhi1 hong2 shi1 she4 ， de2 zi4 da4 han2 xu4 。
- yun2 long2 qi3 pan2 ni2 ， wu4 bao4 chu1 yin3 gu3 。
- fang1 ming2 hui4 xuan1 teng2 ， lin2 yu3 tian1 xia4 fu2 。

## 注释

## 译文

## 赏析
