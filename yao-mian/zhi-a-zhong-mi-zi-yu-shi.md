---
id: yao-mian-zhi-a-zhong-mi-zi-yu-shi
title: 姪阿鍾覓字與詩
titlePinyin: zhi2 a1 zhong1 mi4 zi4 yu3 shi1
titleSlug: zhi-a-zhong-mi-zi-yu-shi
author: 姚勉
authorPinyin: yao2 mian3
authorSlug: yao-mian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 阿鍾五歲已大奇，從我覓字與覓詩。
- 栗梨不愛愛紙筆，此意豈是尋常兒。
- 吟詩寫字非難事，字畫是心詩是志。
- 器量充周志氣宏，勁筆雄辭皆極致。
- 吾家鼻祖豐城公，庭叱百萬無虓雄。
- 子孫世襲節義風，流傳直至江西翁。
- 江西夫子今希有，四經七舉爲龍首。
- 不作孫弘曲學儒，文章只是宗元祐。
- 祖宗積善源深長，爭奇競秀生諸郎。
- 諸郎更有如鍾者，引領丹山羣鳳凰。
- 曉窗讀書肯至午，夜燈琅琅明月廡。
- 只今小年已勤苦，從此讀書到十五。
- 貫經穿史包今古，雪坡癡叔未足多。
- 十駑驥子一躍過，河南晁氏曾有樣。
- 二十子弟俱高科，汝今羣從多兄弟。
- 勳業相期各如意，家塾相師學聖賢。
- 廟堂再拜傳忠義，羲獻帖，李杜詩，遺蹤雖在不必追。
- 請賡慶曆徂徠頌，更立中興浯水碑。

## 拼音

- a1 zhong1 wu3 sui4 yi3 da4 qi2 ， cong2 wo3 mi4 zi4 yu3 mi4 shi1 。
- li4 li2 bu2 ai4 ai4 zhi3 bi3 ， ci3 yi4 qi3 shi4 xun2 chang2 er2 。
- yin2 shi1 xie3 zi4 fei1 nan2 shi4 ， zi4 hua4 shi4 xin1 shi1 shi4 zhi4 。
- qi4 liang4 chong1 zhou1 zhi4 qi4 hong2 ， jin4 bi3 xiong2 ci2 jie1 ji2 zhi4 。
- wu2 jia1 bi2 zu3 feng1 cheng2 gong1 ， ting2 chi4 bai3 wan4 wu2 xiao1 xiong2 。
- zi3 sun1 shi4 xi2 jie2 yi4 feng1 ， liu2 chuan2 zhi2 zhi4 jiang1 xi1 weng1 。
- jiang1 xi1 fu1 zi3 jin1 xi1 you3 ， si4 jing1 qi1 ju3 wei2 long2 shou3 。
- bu2 zuo4 sun1 hong2 qu3 xue2 ru2 ， wen2 zhang1 zhi3 shi4 zong1 yuan2 you4 。
- zu3 zong0 ji1 shan4 yuan2 shen1 chang2 ， zheng1 qi2 jing4 xiu4 sheng1 zhu1 lang2 。
- zhu1 lang2 geng4 you3 ru2 zhong1 zhe3 ， yin3 ling3 dan1 shan1 qun2 feng4 huang2 。
- xiao3 chuang1 du2 shu1 ken3 zhi4 wu3 ， ye4 deng1 lang2 lang2 ming2 yue4 wu3 。
- zhi1 jin1 xiao3 nian2 yi3 qin2 ku3 ， cong2 ci3 du2 shu1 dao4 shi2 wu3 。
- guan4 jing1 chuan1 shi3 bao1 jin1 gu3 ， xue3 po1 chi1 shu1 wei4 zu2 duo1 。
- shi2 nu2 ji4 zi3 yi2 yue4 guo4 ， he2 nan2 chao2 shi4 ceng2 you3 yang4 。
- er4 shi2 zi3 di4 ju4 gao1 ke1 ， ru3 jin1 qun2 cong2 duo1 xiong1 di4 。
- xun1 ye4 xiang1 qi1 ge4 ru2 yi4 ， jia1 shu2 xiang1 shi1 xue2 sheng4 xian2 。
- miao4 tang2 zai4 bai4 chuan2 zhong1 yi4 ， xi1 xian4 tie1 ， li3 du4 shi1 ， yi2 zong1 sui1 zai4 bu2 bi4 zhui1 。
- qing3 geng1 qing4 li4 cu2 lai2 song4 ， geng4 li4 zhong1 xing1 wu2 shui3 bei1 。

## 注释

## 译文

## 赏析
