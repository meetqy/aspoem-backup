---
id: yao-mian-tong-zhang-gong-wang-hu-shang-bi-shu-dao-si-sheng-guan-zhao-bai-tang-yue-tan-er-dao-shi-chu-yin
title: 同張公望湖上避暑到四聖觀招柏堂月潭二道士出飲
titlePinyin: tong2 zhang1 gong1 wang4 hu2 shang4 bi4 shu3 dao4 si4 sheng4 guan1 zhao1 bai3 tang2 yue4 tan2 er4 dao4 shi0 chu1 yin3
titleSlug: tong-zhang-gong-wang-hu-shang-bi-shu-dao-si-sheng-guan-zhao-bai-tang-yue-tan-er-dao-shi-chu-yin
author: 姚勉
authorPinyin: yao2 mian3
authorSlug: yao-mian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 清晨有客來，畏暑思避地。
- 凉多獨湖上，一棹拍空翠。
- 長堤舞楊柳，餘雨在荷芰。
- 炎蒸俱已失，滿抱足清意。
- 頗思孤山頂，有客具高致。
- 扣門聞琴聲，便覺洗塵累。
- 湖邊出問酒，飲興隨所至。
- 池鮮煮珍甘，水果剝香脆。
- 好風林外來，吹面凉不醉。
- 清談詣物表，絕不挂世事。
- 畫舫何人斯，簫鼓正喧沸。
- 清遊彼應笑，世味吾不嗜。
- 尚思携枕簟，同叩竹間寺。
- 從今日日來，莫厭驚晝睡。

## 拼音

- qing1 chen2 you3 ke4 lai2 ， wei4 shu3 si1 bi4 di4 。
- liang2 duo1 du2 hu2 shang4 ， yi2 zhao4 pai1 kong1 cui4 。
- chang2 di1 wu3 yang2 liu3 ， yu2 yu3 zai4 he2 ji4 。
- yan2 zheng1 ju4 yi3 shi1 ， man3 bao4 zu2 qing1 yi4 。
- po1 si1 gu1 shan1 ding3 ， you3 ke4 ju4 gao1 zhi4 。
- kou4 men2 wen2 qin2 sheng1 ， bian4 jue2 xi3 chen2 lei4 。
- hu2 bian1 chu1 wen4 jiu3 ， yin3 xing1 sui2 suo3 zhi4 。
- chi2 xian1 zhu3 zhen1 gan1 ， shui3 guo3 bao1 xiang1 cui4 。
- hao3 feng1 lin2 wai4 lai2 ， chui1 mian4 liang2 bu2 zui4 。
- qing1 tan2 yi4 wu4 biao3 ， jue2 bu2 gua4 shi4 shi4 。
- hua4 fang3 he2 ren2 si1 ， xiao1 gu3 zheng4 xuan1 fei4 。
- qing1 you2 bi3 ying1 xiao4 ， shi4 wei4 wu2 bu2 shi4 。
- shang4 si1 xie2 zhen3 dian4 ， tong2 kou4 zhu2 jian4 si4 。
- cong2 jin1 ri4 ri4 lai2 ， mo4 yan4 jing1 zhou4 shui4 。

## 注释

## 译文

## 赏析
