---
id: yao-mian-he-zhao-zai-fu-mei-ren-sheng-zi
title: 賀趙宰夫美任生子
titlePinyin: he4 zhao4 zai3 fu1 mei3 ren4 sheng1 zi3
titleSlug: he-zhao-zai-fu-mei-ren-sheng-zi
author: 姚勉
authorPinyin: yao2 mian3
authorSlug: yao-mian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 趙侯德與甘棠種，製邑三年民善頌。
- 玉皇有詔趣歸班，一夜長庚來入夢。
- 豐江羅峰神秀奪，龍泉太阿光芒動。
- 玉女擎香龍吐水，慈雲親抱麒麟送。
- 懷玉僊人秀眉目，披羽笑出蓬萊洞。
- 奇骨崢嶸千里駿，異采繽紛九苞鳳。
- 人生有子萬事足，又值朝天欲飛鞚。
- 驪珠在掌鳬在舄，慶事方新殊渥重。
- 周公爲父伯禽子，清廟明堂要梁棟。
- 長成傳取魁衣鉢，天生奇材須大用。
- 此兒見說骨已異，壯氣衝天摇螮蝀。
- 我識英物試使啼，他日定當磐石宋。

## 拼音

- zhao4 hou2 de2 yu3 gan1 tang2 zhong3 ， zhi4 yi4 san1 nian2 min2 shan4 song4 。
- yu4 huang2 you3 zhao4 qu4 gui1 ban1 ， yi2 ye4 chang2 geng1 lai2 ru4 meng4 。
- feng1 jiang1 luo2 feng1 shen2 xiu4 duo2 ， long2 quan2 tai4 e1 guang1 mang2 dong4 。
- yu4 nü3 qing2 xiang1 long2 tu3 shui3 ， ci2 yun2 qin1 bao4 qi2 lin2 song4 。
- huai2 yu4 xian1 ren2 xiu4 mei2 mu4 ， pi1 yu3 xiao4 chu1 peng2 lai2 dong4 。
- qi2 gu3 zheng1 rong2 qian1 li3 jun4 ， yi4 cai3 bin1 fen1 jiu3 bao1 feng4 。
- ren2 sheng1 you3 zi3 wan4 shi4 zu2 ， you4 zhi2 chao2 tian1 yu4 fei1 kong4 。
- li2 zhu1 zai4 zhang3 fu2 zai4 xi4 ， qing4 shi4 fang1 xin1 shu1 wo4 zhong4 。
- zhou1 gong1 wei2 fu4 bo2 qin2 zi3 ， qing1 miao4 ming2 tang2 yao4 liang2 dong4 。
- chang2 cheng2 chuan2 qu3 kui2 yi1 bo1 ， tian1 sheng1 qi2 cai2 xu1 da4 yong4 。
- ci3 er2 jian4 shuo1 gu3 yi3 yi4 ， zhuang4 qi4 chong1 tian1 yao2 di4 dong1 。
- wo3 shi2 ying1 wu4 shi4 shi3 ti2 ， ta1 ri4 ding4 dang1 pan2 shi2 song4 。

## 注释

## 译文

## 赏析
