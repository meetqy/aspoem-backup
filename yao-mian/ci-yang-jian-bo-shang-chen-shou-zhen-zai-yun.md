---
id: yao-mian-ci-yang-jian-bo-shang-chen-shou-zhen-zai-yun
title: 次楊監簿上陳守賑災韻
titlePinyin: ci4 yang2 jian1 bo2 shang4 chen2 shou3 zhen4 zai1 yun4
titleSlug: ci-yang-jian-bo-shang-chen-shou-zhen-zai-yun
author: 姚勉
authorPinyin: yao2 mian3
authorSlug: yao-mian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 稻田碁局分郊區，人煙盡障聯城隅。
- 新秧入夏種俱了，一色秀綠連天鋪。
- 年豐正爲憂國願，雨霪忽動民愁吁。
- 浪浪竹瓦日鳴瀑，爛爛苔砌長跳珠。
- 江流入市舞篙楫，野潦斷路迷樵蘇。
- 孤樹空留白屋少，平地欲縮青天舒。
- 犬雞登簷叫雲霧，蛟鼉上岸疑江湖。
- 使君視民容有蹙，憂且蕭牆非顓臾。
- 家沒半扉鼃上竈，食不一粟糟爲餔。
- 鶉衣鵠形避淪沒，槁項髫額相携扶。
- 下車以來宣德意，但有寬政無急符。
- 溺饑沓至蓋由己，食必稷奏土禹敷。
- 故侯遺我四百萬，指此亟作民良圖。
- 餽無所處不受是，君子貨取安可乎。
- 分甘固欲買不語，溝清那肯同渠汙。
- 一朝盡散色不靳，可使被澤遺匹夫。
- 錢從民來復還民，塗血不用子母蚨。
- 坐令鴈澤得復集，豈但魚沫聊相濡。
- 四旬奚堪水五至，十室不忍煙九無。
- 只求編氓易菜色，寧計私橐如匏虛。
- 方今汙吏爭侵漁，溪壑不厭求贏餘。
- 官錢花破入私帑，期限火急催民輸。
- 貪者盡笑公迂儒，安得天下皆公迂。

## 拼音

- dao4 tian2 qi2 ju2 fen1 jiao1 qu1 ， ren2 yan1 jin4 zhang4 lian2 cheng2 yu2 。
- xin1 yang1 ru4 xia4 zhong3 ju4 le0 ， yi2 se4 xiu4 lü4 lian2 tian1 pu1 。
- nian2 feng1 zheng4 wei2 you1 guo2 yuan4 ， yu3 yin2 hu1 dong4 min2 chou2 xu1 。
- lang4 lang4 zhu2 wa3 ri4 ming2 pu4 ， lan4 lan4 tai2 qi4 chang2 tiao4 zhu1 。
- jiang1 liu2 ru4 shi4 wu3 gao1 ji2 ， ye3 liao2 duan4 lu4 mi2 qiao2 su1 。
- gu1 shu4 kong1 liu2 bai2 wu1 shao3 ， ping2 di4 yu4 suo1 qing1 tian1 shu1 。
- quan3 ji1 deng1 yan2 jiao4 yun2 wu4 ， jiao1 tuo2 shang4 an4 yi2 jiang1 hu2 。
- shi3 jun1 shi4 min2 rong2 you3 cu4 ， you1 qie3 xiao1 qiang2 fei1 zhuan1 yu2 。
- jia1 mei2 ban4 fei1 wa1 shang4 zao4 ， shi2 bu4 yi2 su4 zao1 wei2 bu1 。
- chun2 yi1 hu2 xing2 bi4 lun2 mei2 ， gao3 xiang4 tiao2 e2 xiang1 xie2 fu2 。
- xia4 ju1 yi3 lai2 xuan1 de2 yi4 ， dan4 you3 kuan1 zheng4 wu2 ji2 fu2 。
- ni4 ji1 da2 zhi4 gai4 you2 ji3 ， shi2 bi4 ji4 zou4 tu3 yu3 fu1 。
- gu4 hou2 yi2 wo3 si4 bai3 wan4 ， zhi3 ci3 ji2 zuo4 min2 liang2 tu2 。
- kui4 wu2 suo3 chu3 bu2 shou4 shi4 ， jun1 zi3 huo4 qu3 an1 ke3 hu1 。
- fen1 gan1 gu4 yu4 mai3 bu4 yu3 ， gou1 qing1 na4 ken3 tong2 qu2 wu1 。
- yi4 zhao1 jin4 san4 se4 bu2 jin4 ， ke3 shi3 bei4 ze2 yi2 pi3 fu1 。
- qian2 cong2 min2 lai2 fu4 huan2 min2 ， tu2 xue4 bu2 yong4 zi3 mu3 fu2 。
- zuo4 ling4 yan4 ze2 de2 fu4 ji2 ， qi3 dan4 yu2 mo4 liao2 xiang1 ru2 。
- si4 xun2 xi1 kan1 shui3 wu3 zhi4 ， shi2 shi4 bu4 ren3 yan1 jiu3 wu2 。
- zhi3 qiu2 bian1 mang2 yi4 cai4 se4 ， ning2 ji4 si1 tuo2 ru2 pao2 xu1 。
- fang1 jin1 wu1 li4 zheng1 qin1 yu2 ， xi1 he4 bu2 yan4 qiu2 ying2 yu2 。
- guan1 qian2 hua1 po4 ru4 si1 tang3 ， qi1 xian4 huo3 ji2 cui1 min2 shu1 。
- tan1 zhe3 jin4 xiao4 gong1 yu1 ru2 ， an1 de2 tian1 xia4 jie1 gong1 yu1 。

## 注释

## 译文

## 赏析
