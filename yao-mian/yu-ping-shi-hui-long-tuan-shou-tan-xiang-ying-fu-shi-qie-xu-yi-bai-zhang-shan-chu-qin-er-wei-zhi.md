---
id: yao-mian-yu-ping-shi-hui-long-tuan-shou-tan-xiang-ying-fu-shi-qie-xu-yi-bai-zhang-shan-chu-qin-er-wei-zhi
title: 余評事惠龍團獸炭香瓔鳬實且許以百丈山楮衾而未至
titlePinyin: yu2 ping2 shi4 hui4 long2 tuan2 shou4 tan4 xiang1 ying1 fu2 shi2 qie3 xu1 yi3 bai3 zhang4 shan1 chu3 qin1 er2 wei4 zhi4
titleSlug: yu-ping-shi-hui-long-tuan-shou-tan-xiang-ying-fu-shi-qie-xu-yi-bai-zhang-shan-chu-qin-er-wei-zhi
author: 姚勉
authorPinyin: yao2 mian3
authorSlug: yao-mian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 青禽銜雲落蓬壺，風簷快讀光眉鬚。
- 百朋珍貺羅庭隅，一一皆可當清娛。
- 建溪龍焙香雲腴，香瓔巧製來東吳。
- 鬅鬙獸炭奇形模，辟邪天祿獅熊貙。
- 王家舄種君家鳬，晴沙暖抱明月珠。
- 雅意下照僊人癯，矮窗醉兀詩情孤。
- 蒲團松拂燒紅爐，蝸廬積凍春潜驅。
- 侍兒金珞香玉膚，月鐺著雪煎春酥。
- 窗前笑玩嬌黄雛，能言直可貢上都。
- 其波及晉皆君餘，獨欠一幅橫雲鋪。
- 王孫醉擁紅氍毹，楮生長揖非吾徒。
- 藤床紙帳恰此須，能供梅花清夢無。

## 拼音

- qing1 qin2 xian2 yun2 luo4 peng2 hu2 ， feng1 yan2 kuai4 du2 guang1 mei2 xu1 。
- bai3 peng2 zhen1 kuang4 luo2 ting2 yu2 ， yi1 yi1 jie1 ke3 dang1 qing1 yu2 。
- jian4 xi1 long2 bei4 xiang1 yun2 yu2 ， xiang1 ying1 qiao3 zhi4 lai2 dong1 wu2 。
- peng2 seng1 shou4 tan4 qi2 xing2 mo2 ， bi4 xie2 tian1 lu4 shi1 xiong2 chu1 。
- wang2 jia1 xi4 zhong3 jun1 jia1 fu2 ， qing2 sha1 nuan3 bao4 ming2 yue4 zhu1 。
- ya3 yi4 xia4 zhao4 xian1 ren2 qu2 ， ai3 chuang1 zui4 wu4 shi1 qing2 gu1 。
- pu2 tuan2 song1 fu2 shao1 hong2 lu2 ， wo1 lu2 ji1 dong4 chun1 qian2 qu1 。
- shi4 er2 jin1 luo4 xiang1 yu4 fu1 ， yue4 dang1 zhu4 xue3 jian1 chun1 su1 。
- chuang1 qian2 xiao4 wan2 jiao1 huang2 chu2 ， neng2 yan2 zhi2 ke3 gong4 shang4 dou1 。
- qi2 bo1 ji2 jin4 jie1 jun1 yu2 ， du2 qian4 yi4 fu2 heng2 yun2 pu1 。
- wang2 sun1 zui4 yong1 hong2 qu2 shu1 ， chu3 sheng1 chang2 yi1 fei1 wu2 tu2 。
- teng2 chuang2 zhi3 zhang4 qia4 ci3 xu1 ， neng2 gong4 mei2 hua1 qing1 meng4 wu2 。

## 注释

## 译文

## 赏析
