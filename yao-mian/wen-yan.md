---
id: yao-mian-wen-yan
title: 問鴈
titlePinyin: wen4 yan4
titleSlug: wen-yan
author: 姚勉
authorPinyin: yao2 mian3
authorSlug: yao-mian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 家山已作一月疎，囑鴈爲取秋風書。
- 鴈飛竟去已幾日，乃爾寂寂知何如。
- 曉霜鴈聲又東去，急起出門呼鴈住。
- 前時囑爾爲寄書，汝今將書落何處。
- 鴈言丈夫志非常，桑弧蓬矢示四方。
- 顧家安足就大事，底用屑屑悲故鄉。
- 吁嗟來汝空中鴈，黄耳猶能書往返。
- 飛奴解遞丞相箋，鷾鴯亦傳商婦簡。
- 帛書自古倩汝傳，詩人流詠知幾年。
- 汝今何事倦來往，應我不如蘇武賢。
- 鴈言君擬乃如此，信史不如無此史。
- 當年常侍枉教欺，我亦安能書萬里。
- 湖田漠漠多菰蒲，就食聊寄江南居。
- 書郵安得爲人作，君欲覓書尋鯉魚。

## 拼音

- jia1 shan1 yi3 zuo4 yi1 yue4 shu1 ， zhu3 yan4 wei2 qu3 qiu1 feng1 shu1 。
- yan4 fei1 jing4 qu4 yi3 ji1 ri4 ， nai3 er3 ji4 ji4 zhi1 he2 ru2 。
- xiao3 shuang1 yan4 sheng1 you4 dong1 qu4 ， ji2 qi3 chu1 men2 hu1 yan4 zhu4 。
- qian2 shi2 zhu3 er3 wei2 ji4 shu1 ， ru3 jin1 jiang1 shu1 luo4 he2 chu3 。
- yan4 yan2 zhang4 fu0 zhi4 fei1 chang2 ， sang1 hu2 peng2 shi3 shi4 si4 fang1 。
- gu4 jia1 an1 zu2 jiu4 da4 shi4 ， di3 yong4 xie4 xie4 bei1 gu4 xiang1 。
- xu1 jie1 lai2 ru3 kong1 zhong1 yan4 ， huang2 er3 you2 neng2 shu1 wang3 fan3 。
- fei1 nu2 jie3 di4 cheng2 xiang4 jian1 ， yi4 er2 yi4 chuan2 shang1 fu4 jian3 。
- bo2 shu1 zi4 gu3 qian4 ru3 chuan2 ， shi1 ren2 liu2 yong3 zhi1 ji1 nian2 。
- ru3 jin1 he2 shi4 juan4 lai2 wang3 ， ying1 wo3 bu4 ru2 su1 wu3 xian2 。
- yan4 yan2 jun1 ni3 nai3 ru2 ci3 ， xin4 shi3 bu4 ru2 wu2 ci3 shi3 。
- dang1 nian2 chang2 shi4 wang3 jiao4 qi1 ， wo3 yi4 an1 neng2 shu1 wan4 li3 。
- hu2 tian2 mo4 mo4 duo1 gu1 pu2 ， jiu4 shi2 liao2 ji4 jiang1 nan2 ju1 。
- shu1 you2 an1 de2 wei2 ren2 zuo4 ， jun1 yu4 mi4 shu1 xun2 li3 yu2 。

## 注释

## 译文

## 赏析
