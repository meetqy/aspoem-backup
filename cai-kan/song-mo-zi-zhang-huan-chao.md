---
id: cai-kan-song-mo-zi-zhang-huan-chao
title: 送莫子漳還朝
titlePinyin: song4 mo4 zi3 zhang1 huan2 chao2
titleSlug: song-mo-zi-zhang-huan-chao
author: 蔡戡
authorPinyin: cai4 kan1
authorSlug: cai-kan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 長安車馬聲隆隆，千官朝入明光宮。
- 我時迹通金閨籍，猥以麋鹿參鵷鴻。
- 魏闕聯鑣競趨走，漢殿屬袂陪肅雍。
- 銀章朱紱赤縣令，一見傾蓋稠人中。
- 搢紳交口譽盛美，政有三異如魯恭。
- 不勞烹鮮撫赤子，不憚拔薤鋤强宗。
- 二年惠澤洽百里，一日治行聞九重。
- 帝曰卿才當大用，乃使驥騄試蟻封。
- 毗陵今日股肱郡，往來水陸當其衝。
- 比年積蠹寖不治，公私赤立帑廩空。
- 與我共理二千石，無以踰此强項公。
- 割鷄焉用庖丁手，斲鼻乃見匠石工。
- 公初下車問疾苦，萬家和氣生春風。
- 政平訟理百廢舉，昔襦今袴喧兒童。
- 鈴齋宴坐未暖席，宣室趣召還追鋒。
- 公來邦人歎何暮，不謂公去仍匆匆。
- 依劉多士願莫遂，借寇千里嗟無從。
- 聖朝籲俊方重內，此行自與登仙同。
- 高士不妨爲主簿，先儒蓋亦嘗司農。
- 功名富貴儻來物，寧論小釜與大鍾。
- 古人立朝有始末，出處進退常雍容。
- 君家伯氏典刑在，願君勉力追前蹤。
- 贈言敢竊仁者號，聊以寫我磊磈胸。
- 方今天子堯舜上，安得稷契輸誠衷。
- 士氣委靡思苟得，民力彫弊屢告窮。
- 聞君欲草三千牘，宜以此語裨宸聰。

## 拼音

- chang2 an1 ju1 ma3 sheng1 long2 long2 ， qian1 guan1 chao2 ru4 ming2 guang1 gong1 。
- wo3 shi2 ji4 tong1 jin1 gui1 ji2 ， wei3 yi3 mi2 lu4 can1 yuan1 hong2 。
- wei4 que4 lian2 biao1 jing4 qu1 zou3 ， han4 dian4 shu3 mei4 pei2 su4 yong1 。
- yin2 zhang1 zhu1 fu2 chi4 xian4 ling4 ， yi2 jian4 qing1 gai4 chou2 ren2 zhong1 。
- jin4 shen1 jiao1 kou3 yu4 sheng4 mei3 ， zheng4 you3 san1 yi4 ru2 lu3 gong1 。
- bu4 lao2 peng1 xian1 fu3 chi4 zi3 ， bu2 dan4 ba2 xie4 chu2 qiang2 zong1 。
- er4 nian2 hui4 ze2 qia4 bai3 li3 ， yi2 ri4 zhi4 xing2 wen2 jiu3 chong2 。
- di4 yue1 qing1 cai2 dang1 da4 yong4 ， nai3 shi3 ji4 lu4 shi4 yi3 feng1 。
- pi2 ling2 jin1 ri4 gu3 gong1 jun4 ， wang3 lai2 shui3 lu4 dang1 qi2 chong1 。
- bi3 nian2 ji1 du4 jin4 bu2 zhi4 ， gong1 si1 chi4 li4 tang3 lin3 kong1 。
- yu3 wo3 gong4 li3 er4 qian1 shi2 ， wu2 yi3 yu2 ci3 qiang2 xiang4 gong1 。
- ge1 ji1 yan1 yong4 pao2 ding1 shou3 ， zhuo2 bi2 nai3 jian4 jiang4 shi2 gong1 。
- gong1 chu1 xia4 ju1 wen4 ji2 ku3 ， wan4 jia1 he2 qi4 sheng1 chun1 feng1 。
- zheng4 ping2 song4 li3 bai3 fei4 ju3 ， xi1 ru2 jin1 ku4 xuan1 er2 tong2 。
- ling2 zhai1 yan4 zuo4 wei4 nuan3 xi2 ， xuan1 shi4 qu4 zhao4 huan2 zhui1 feng1 。
- gong1 lai2 bang1 ren2 tan4 he2 mu4 ， bu2 wei4 gong1 qu4 reng2 cong1 cong1 。
- yi1 liu2 duo1 shi4 yuan4 mo4 sui4 ， jie4 kou4 qian1 li3 jie1 wu2 cong2 。
- sheng4 chao2 yu4 jun4 fang1 zhong4 nei4 ， ci3 xing2 zi4 yu3 deng1 xian1 tong2 。
- gao1 shi4 bu4 fang2 wei2 zhu3 bo2 ， xian1 ru2 gai4 yi4 chang2 si1 nong2 。
- gong1 ming2 fu4 gui4 tang3 lai2 wu4 ， ning2 lun4 xiao3 fu3 yu3 da4 zhong1 。
- gu3 ren2 li4 chao2 you3 shi3 mo4 ， chu1 chu3 jin4 tui4 chang2 yong1 rong2 。
- jun1 jia1 bo2 shi4 dian3 xing2 zai4 ， yuan4 jun1 mian3 li4 zhui1 qian2 zong1 。
- zeng4 yan2 gan3 qie4 ren2 zhe3 hao4 ， liao2 yi3 xie3 wo3 lei3 wei3 xiong1 。
- fang1 jin1 tian1 zi3 yao2 shun4 shang4 ， an1 de2 ji4 qi4 shu1 cheng2 zhong1 。
- shi4 qi4 wei3 mi2 si1 gou3 de2 ， min2 li4 diao1 bi4 lü3 gao4 qiong2 。
- wen2 jun1 yu4 cao3 san1 qian1 du2 ， yi2 yi3 ci3 yu3 bi4 chen2 cong1 。

## 注释

## 译文

## 赏析
