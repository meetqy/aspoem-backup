---
id: cai-kan-zhu-chao-zong-ge-ai-jia-qian-shi-er-wang-qing-ru-ci-shi-ke-shang-ye-yin-zuo-wang-qing-yin-yi-dao-ai-yuan-zhi-yi
title: 朱朝宗割愛嫁遣侍兒忘情如此是可尚也因作忘情吟以道哀怨之意
titlePinyin: zhu1 chao2 zong1 ge1 ai4 jia4 qian3 shi4 er2 wang4 qing2 ru2 ci3 shi4 ke3 shang4 ye3 yin1 zuo4 wang4 qing2 yin2 yi3 dao4 ai1 yuan4 zhi1 yi4
titleSlug: zhu-chao-zong-ge-ai-jia-qian-shi-er-wang-qing-ru-ci-shi-ke-shang-ye-yin-zuo-wang-qing-yin-yi-dao-ai-yuan-zhi-yi
author: 蔡戡
authorPinyin: cai4 kan1
authorSlug: cai-kan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 風流漢署尚書郎，蛾眉列屋呈新粧。
- 中有一人十四五，雪膚花艷傾後房。
- 妬寵負恃亦常理，何乃棄置行路傍。
- 妾如桃李眩顔色，君如鐵石爲心腸。
- 憶昔贈君綠綺琴，佳期密意寓琴心。
- 白雪陽春世寡和，高山流水誰知音。
- 燕子樓中空寂寞，鳳凰臺上忍登臨。
- 瓶沉簪斷不堪說，釵分鏡破何由尋。
- 君不見韓退之，絳桃柳枝二侍兒。
- 別來柳枝已飛去，故作鎮州初歸詩。
- 又不見白樂天，小蠻樊素爭取憐。
- 晚年樊素欲謝遣，因賦不能忘情篇。
- 從來我輩情所鍾，綿綿此恨今古同。
- 世間尤物最爲累，須信萬事浮雲空。
- 二公號爲知道者，未免愛慾纏胸中。
- 果能脫去如敝屣，自古未有賢於公。
- 料得文君對長卿，小窗時鼓一再行。
- 幽愁暗恨欲備寫，離鸞別鶴難成聲。
- 知君手種堂前柳，春風披拂還輕盈。
- 憐新棄舊似淺薄，如君未必真忘情。

## 拼音

- feng1 liu2 han4 shu3 shang4 shu1 lang2 ， e2 mei2 lie4 wu1 cheng2 xin1 zhuang1 。
- zhong1 you3 yi4 ren2 shi2 si4 wu3 ， xue3 fu1 hua1 yan4 qing1 hou4 fang2 。
- du4 chong3 fu4 shi4 yi4 chang2 li3 ， he2 nai3 qi4 zhi4 xing2 lu4 bang4 。
- qie4 ru2 tao2 li3 xuan4 yan2 se4 ， jun1 ru2 tie3 shi2 wei2 xin1 chang2 。
- yi4 xi1 zeng4 jun1 lü4 qi3 qin2 ， jia1 qi1 mi4 yi4 yu4 qin2 xin1 。
- bai2 xue3 yang2 chun1 shi4 gua3 he2 ， gao1 shan1 liu2 shui3 shui2 zhi1 yin1 。
- yan4 zi0 lou2 zhong1 kong1 ji4 mo4 ， feng4 huang2 tai2 shang4 ren3 deng1 lin2 。
- ping2 chen2 zan1 duan4 bu4 kan1 shuo1 ， chai1 fen1 jing4 po4 he2 you2 xun2 。
- jun1 bu2 jian4 han2 tui4 zhi1 ， jiang4 tao2 liu3 zhi1 er4 shi4 er2 。
- bie2 lai2 liu3 zhi1 yi3 fei1 qu4 ， gu4 zuo4 zhen4 zhou1 chu1 gui1 shi1 。
- you4 bu2 jian4 bai2 le4 tian1 ， xiao3 man2 fan2 su4 zheng1 qu3 lian2 。
- wan3 nian2 fan2 su4 yu4 xie4 qian3 ， yin1 fu4 bu4 neng2 wang4 qing2 pian1 。
- cong2 lai2 wo3 bei4 qing2 suo3 zhong1 ， mian2 mian2 ci3 hen4 jin1 gu3 tong2 。
- shi4 jian4 you2 wu4 zui4 wei2 lei4 ， xu1 xin4 wan4 shi4 fu2 yun2 kong1 。
- er4 gong1 hao4 wei2 zhi1 dao4 zhe3 ， wei4 mian3 ai4 yu4 chan2 xiong1 zhong1 。
- guo3 neng2 tuo1 qu4 ru2 bi4 xi3 ， zi4 gu3 wei4 you3 xian2 wu1 gong1 。
- liao4 de2 wen2 jun1 dui4 chang2 qing1 ， xiao3 chuang1 shi2 gu3 yi2 zai4 xing2 。
- you1 chou2 an4 hen4 yu4 bei4 xie3 ， li2 luan2 bie2 he4 nan2 cheng2 sheng1 。
- zhi1 jun1 shou3 zhong3 tang2 qian2 liu3 ， chun1 feng1 pi1 fu2 huan2 qing1 ying2 。
- lian2 xin1 qi4 jiu4 si4 qian3 bao2 ， ru2 jun1 wei4 bi4 zhen1 wang4 qing2 。

## 注释

## 译文

## 赏析
