---
id: cai-kan-da-xue-bu-zhi-zai-ci-qian-yun
title: 大雪不止再次前韻
titlePinyin: da4 xue3 bu4 zhi3 zai4 ci4 qian2 yun4
titleSlug: da-xue-bu-zhi-zai-ci-qian-yun
author: 蔡戡
authorPinyin: cai4 kan1
authorSlug: cai-kan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 玄冥一怒天地黑，巽二前驅聲摵摵。
- 須臾白帝振軒裳，龍鳳幡旂交委積。
- 舊傳洛邑深丈餘，今比常山纔數尺。
- 天公作意逞陰機，翦水裁霜巧無隙。
- 雲濤萬頃俱浩蕩，海風吹散琉璃碧。
- 坤軸摧壓幾欲頹，日輪埋沒渾無跡。
- 定知謫墮萬玉妃，紫府清都削名籍。
- 可惜飛瓊天不管，等閒幻作神仙宅。
- 詩人嘲弄困萬象，苦思不妨閉門索。
- 攢眉呵手撚凍髯，得意忻然見顔色。
- 英詞逸氣吞江湖，竊比君才如楚國。
- 看花君子待新晴，又見春風摇燕麥。
- 我方疊石築小坡，人笑老翁似兒劇。
- 何當躡履共登臨，一覽山川皆盡得。

## 拼音

- xuan2 ming2 yi2 nu4 tian1 di4 hei1 ， xun4 er4 qian2 qu1 sheng1 se4 se4 。
- xu1 yu2 bai2 di4 zhen4 xuan1 shang0 ， long2 feng4 fan1 qi2 jiao1 wei3 ji1 。
- jiu4 chuan2 luo4 yi4 shen1 zhang4 yu2 ， jin1 bi3 chang2 shan1 cai2 shu4 chi3 。
- tian1 gong1 zuo4 yi4 cheng3 yin1 ji1 ， jian3 shui3 cai2 shuang1 qiao3 wu2 xi4 。
- yun2 tao1 wan4 qing3 ju4 hao4 dang4 ， hai3 feng1 chui1 san4 liu2 li2 bi4 。
- kun1 zhou2 cui1 ya1 ji1 yu4 tui2 ， ri4 lun2 mai2 mei2 hun2 wu2 ji4 。
- ding4 zhi1 zhe2 duo4 wan4 yu4 fei1 ， zi3 fu3 qing1 dou1 xiao1 ming2 ji2 。
- ke3 xi1 fei1 qiong2 tian1 bu4 guan3 ， deng3 xian2 huan4 zuo4 shen2 xian1 zhai2 。
- shi1 ren2 chao2 nong4 kun4 wan4 xiang4 ， ku3 si1 bu4 fang2 bi4 men2 suo3 。
- zan3 mei2 he1 shou3 nian3 dong4 ran2 ， de2 yi4 xin1 ran2 jian4 yan2 se4 。
- ying1 ci2 yi4 qi4 tun1 jiang1 hu2 ， qie4 bi3 jun1 cai2 ru2 chu3 guo2 。
- kan4 hua1 jun1 zi3 dai4 xin1 qing2 ， you4 jian4 chun1 feng1 yao2 yan4 mai4 。
- wo3 fang1 die2 shi2 zhu4 xiao3 po1 ， ren2 xiao4 lao3 weng1 si4 er2 ju4 。
- he2 dang1 nie4 lü3 gong4 deng1 lin2 ， yi4 lan3 shan1 chuan1 jie1 jin4 de2 。

## 注释

## 译文

## 赏析
