---
id: cai-kan-xiao-bai-le-tian-ti-zi-yong-er-shi-yun
title: 效白樂天體自詠二十韻
titlePinyin: xiao4 bai2 le4 tian1 ti3 zi4 yong3 er4 shi2 yun4
titleSlug: xiao-bai-le-tian-ti-zi-yong-er-shi-yun
author: 蔡戡
authorPinyin: cai4 kan1
authorSlug: cai-kan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 人生七十稀，我今六十六。
- 幼小承門資，長大竊科目。
- 平步登瀛洲，超遷應郎宿。
- 省寺久徊翔，京華厭馳逐。
- 七持使者節，三剖刺史竹。
- 晚玷兩禁班，濫紆三品服。
- 游宦四十年，徒糜太倉粟。
- 君恩無以報，捫心自慙恧。
- 吾聞老氏言，知足乃不辱。
- 力辭會稽組，願賦祠庭祿。
- 舉首謝鵷鴻，甘心友麋鹿。
- 家有十頃田，居多數椽屋。
- 長子通朝籍，二女歸仕族。
- 貤恩沾弟姪，餘俸贍親屬。
- 始望豈及此，平生不啻足。
- 無奈百病侵，齒豁頭已禿。
- 指攣足蹣跚，背駝腰屈曲。
- 消長自乘除，禍福多倚伏。
- 枚數親舊間，十九登鬼錄。
- 自憐衰病翁，詎知不爲福。

## 拼音

- ren2 sheng1 qi1 shi2 xi1 ， wo3 jin1 liu4 shi2 liu4 。
- you4 xiao3 cheng2 men2 zi1 ， chang2 da4 qie4 ke1 mu4 。
- ping2 bu4 deng1 ying2 zhou1 ， chao1 qian1 ying1 lang2 su4 。
- sheng3 si4 jiu3 huai2 xiang2 ， jing1 hua2 yan4 chi2 zhu2 。
- qi1 chi2 shi3 zhe3 jie2 ， san1 pou1 ci4 shi3 zhu2 。
- wan3 dian4 liang3 jin4 ban1 ， lan4 yu1 san1 pin3 fu2 。
- you2 huan4 si4 shi2 nian2 ， tu2 mi2 tai4 cang1 su4 。
- jun1 en1 wu2 yi3 bao4 ， men2 xin1 zi4 can2 nü4 。
- wu2 wen2 lao3 shi4 yan2 ， zhi1 zu2 nai3 bu4 ru3 。
- li4 ci2 hui4 ji1 zu3 ， yuan4 fu4 ci2 ting2 lu4 。
- ju3 shou3 xie4 yuan1 hong2 ， gan1 xin1 you3 mi2 lu4 。
- jia1 you3 shi2 qing3 tian2 ， ju1 duo1 shu4 chuan2 wu1 。
- chang2 zi3 tong1 chao2 ji2 ， er4 nü3 gui1 shi4 zu2 。
- yi2 en1 zhan1 di4 zhi2 ， yu2 feng4 shan4 qin1 shu3 。
- shi3 wang4 qi3 ji2 ci3 ， ping2 sheng1 bu2 chi4 zu2 。
- wu2 nai4 bai3 bing4 qin1 ， chi3 huo1 tou2 yi3 tu1 。
- zhi3 luan2 zu2 pan2 shan1 ， bei4 tuo2 yao1 qu1 qu1 。
- xiao1 chang2 zi4 cheng2 chu2 ， huo4 fu2 duo1 yi3 fu2 。
- mei2 shu4 qin1 jiu4 jian4 ， shi2 jiu3 deng1 gui3 lu4 。
- zi4 lian2 shuai1 bing4 weng1 ， ju4 zhi1 bu4 wei2 fu2 。

## 注释

## 译文

## 赏析
