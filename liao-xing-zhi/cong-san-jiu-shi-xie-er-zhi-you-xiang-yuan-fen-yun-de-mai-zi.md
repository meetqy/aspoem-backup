---
id: liao-xing-zhi-cong-san-jiu-shi-xie-er-zhi-you-xiang-yuan-fen-yun-de-mai-zi
title: 從三舅氏携兒姪遊向園分韵得買字
titlePinyin: cong2 san1 jiu4 shi4 xie2 er2 zhi2 you2 xiang4 yuan2 fen1 yun4 de2 mai3 zi4
titleSlug: cong-san-jiu-shi-xie-er-zhi-you-xiang-yuan-fen-yun-de-mai-zi
author: 廖行之
authorPinyin: liao4 xing2 zhi1
authorSlug: liao-xing-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 廛居遠囂塵，市隠渺湖海。
- 閑窗理書卷，樂事供戲綵。
- 蕭然萬慮忘，恬爾四時改。
- 青山滿郊園，未省費錢買。
- 客來笑迂拙，我乃厭機械。
- 今朝起遨遊，歡意與天會。
- 光風挾霽月，璇宇掃氛靄。
- 茲游發吾舅，慫恿及流輩。
- 扁舟凌湘波，步屧更東邁。
- 名園展良覿，珍賞皆勝槩。
- 松筠矗高節，花草足芳佩。
- 化工自無私，物理欣有待。
- 從渠春爛熳，壯我胸磊磈。
- 招邀坐莓苔，取次列鮭菜。
- 真成脫邊幅，底用見奇怪。
- 酒闌發深省，事往憶初載。
- 經營賦歸田，想像古賢宰。
- 騎箕久汗漫，種木今猥大。
- 安能耽燕翫，頗復念興廢。
- 信美非吾廬，高興忽天外。
- 歸來且長哦，它時續詩話。

## 拼音

- chan2 ju1 yuan3 xiao1 chen2 ， shi4 yin3 miao3 hu2 hai3 。
- xian2 chuang1 li3 shu1 juan4 ， le4 shi4 gong4 xi4 cai3 。
- xiao1 ran2 wan4 lü4 wang4 ， tian2 er3 si4 shi2 gai3 。
- qing1 shan1 man3 jiao1 yuan2 ， wei4 sheng3 fei4 qian2 mai3 。
- ke4 lai2 xiao4 yu1 zhuo1 ， wo3 nai3 yan4 ji1 xie4 。
- jin1 zhao1 qi3 ao2 you2 ， huan1 yi4 yu3 tian1 hui4 。
- guang1 feng1 xie2 ji4 yue4 ， xuan2 yu3 sao3 fen1 ai3 。
- zi1 you2 fa1 wu2 jiu4 ， song3 yong3 ji2 liu2 bei4 。
- pian1 zhou1 ling2 xiang1 bo1 ， bu4 xie4 geng4 dong1 mai4 。
- ming2 yuan2 zhan3 liang2 di2 ， zhen1 shang3 jie1 sheng4 gai4 。
- song1 yun2 chu4 gao1 jie2 ， hua1 cao3 zu2 fang1 pei4 。
- hua4 gong1 zi4 wu2 si1 ， wu4 li3 xin1 you3 dai4 。
- cong2 qu2 chun1 lan4 man4 ， zhuang4 wo3 xiong1 lei3 wei3 。
- zhao1 yao1 zuo4 mei2 tai2 ， qu3 ci4 lie4 gui1 cai4 。
- zhen1 cheng2 tuo1 bian1 fu2 ， di3 yong4 jian4 qi2 guai4 。
- jiu3 lan2 fa1 shen1 xing3 ， shi4 wang3 yi4 chu1 zai4 。
- jing1 ying2 fu4 gui1 tian2 ， xiang3 xiang4 gu3 xian2 zai3 。
- qi2 ji1 jiu3 han4 man4 ， zhong3 mu4 jin1 wei3 da4 。
- an1 neng2 dan1 yan4 wan2 ， po1 fu4 nian4 xing1 fei4 。
- xin4 mei3 fei1 wu2 lu2 ， gao1 xing1 hu1 tian1 wai4 。
- gui1 lai2 qie3 chang2 o4 ， ta1 shi2 xu4 shi1 hua4 。

## 注释

## 译文

## 赏析
