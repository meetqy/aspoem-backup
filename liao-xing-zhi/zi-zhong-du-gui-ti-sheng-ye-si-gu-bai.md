---
id: liao-xing-zhi-zi-zhong-du-gui-ti-sheng-ye-si-gu-bai
title: 自中都歸題勝業寺古柏
titlePinyin: zi4 zhong1 du1 gui1 ti2 sheng4 ye4 si4 gu3 bai3
titleSlug: zi-zhong-du-gui-ti-sheng-ye-si-gu-bai
author: 廖行之
authorPinyin: liao4 xing2 zhi1
authorSlug: liao-xing-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 昔聞南山下，有柏古且奇。
- 書癡守寒窗，一見嗟無期。
- 歸從軟紅塵，乃識蒼虬姿。
- 青青十畝蔭，凜凜千年枝。
- 山靈日守護，斧斤誰侵欺。
- 孤根久盤踞，珍幹分逶迤。
- 飄蕭爽氣生，蓊蔚祥雲低。
- 九龍出同穴，宛轉猶相持。
- 高標足古意，貞操長遐栖。
- 豈無金芝秀，瑣瑣誇一時。
- 豈無豫章靈，屑屑關興衰。
- 何如此嘉樹，毀譽無欣悲。
- 傳聞禹所植，往事誰能稽。
- 安得子墨卿，寫作無聲詩。

## 拼音

- xi1 wen2 nan2 shan1 xia4 ， you3 bai3 gu3 qie3 qi2 。
- shu1 chi1 shou3 han2 chuang1 ， yi2 jian4 jie1 wu2 qi1 。
- gui1 cong2 ruan3 hong2 chen2 ， nai3 shi2 cang1 qiu2 zi1 。
- qing1 qing1 shi2 mu3 yin1 ， lin3 lin3 qian1 nian2 zhi1 。
- shan1 ling2 ri4 shou3 hu4 ， fu3 jin1 shui2 qin1 qi1 。
- gu1 gen1 jiu3 pan2 ju4 ， zhen1 gan4 fen1 wei1 yi2 。
- piao1 xiao1 shuang3 qi4 sheng1 ， weng3 wei4 xiang2 yun2 di1 。
- jiu3 long2 chu1 tong2 xue2 ， wan3 zhuan3 you2 xiang1 chi2 。
- gao1 biao1 zu2 gu3 yi4 ， zhen1 cao1 chang2 xia2 qi1 。
- qi3 wu2 jin1 zhi1 xiu4 ， suo3 suo3 kua1 yi4 shi2 。
- qi3 wu2 yu4 zhang1 ling2 ， xie4 xie4 guan1 xing1 shuai1 。
- he2 ru2 ci3 jia1 shu4 ， hui3 yu4 wu2 xin1 bei1 。
- chuan2 wen2 yu3 suo3 zhi2 ， wang3 shi4 shui2 neng2 ji1 。
- an1 de2 zi3 mo4 qing1 ， xie3 zuo4 wu2 sheng1 shi1 。

## 注释

## 译文

## 赏析
