---
id: liao-xing-zhi-cheng-wu-shi-biao-xiong
title: 呈武氏表兄
titlePinyin: cheng2 wu3 shi4 biao3 xiong1
titleSlug: cheng-wu-shi-biao-xiong
author: 廖行之
authorPinyin: liao4 xing2 zhi1
authorSlug: liao-xing-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 我家蒸湘東復東，君嘗過我從嫗翁。
- 我時總角君未冠，相與遊戲如鴻濛。
- 無何君作十年別，遠指沅水云能窮。
- 兒時豈識銷黯事，聚散過眼回頭空。
- 衡陽以西大酉麓，其間不及馬牛風。
- 向來往往二十載，音問無計隨鱗鴻。
- 吾翁得官夜郎郡，盡室隨牒溪山中。
- 故應喜近栖碧老，豈謂一疾銘幽宮。
- 箕裘頼有七男子，華萼競秀階庭豐。
- 爾來得得步相訪，磊落玉樹何玲瓏。
- 固知乃翁已無憾，有子足勝王家戎。
- 團圞夜話得相屬，幸勿別去輕匆匆。
- 即今山城二月半，李花能白桃能紅。
- 陽和薰蒸著草木，駘蕩天冶春融融。
- 繁華不足悅我眼，獨以文字忻磨礱。
- 男兒胸中負志業，聲價直欲高恒嵩。
- 立身揚名我輩事，肯逐斥鷃甘蒿蓬。
- 篇詩慇懃丐領畧，但愧骫骳言非工。

## 拼音

- wo3 jia1 zheng1 xiang1 dong1 fu4 dong1 ， jun1 chang2 guo4 wo3 cong2 yu4 weng1 。
- wo3 shi2 zong3 jiao3 jun1 wei4 guan1 ， xiang1 yu3 you2 xi4 ru2 hong2 meng2 。
- wu2 he2 jun1 zuo4 shi2 nian2 bie2 ， yuan3 zhi3 yuan2 shui3 yun2 neng2 qiong2 。
- er2 shi2 qi3 shi2 xiao1 an4 shi4 ， ju4 san4 guo4 yan3 hui2 tou2 kong1 。
- heng2 yang2 yi3 xi1 da4 you3 lu4 ， qi2 jian4 bu4 ji2 ma3 niu2 feng1 。
- xiang4 lai2 wang3 wang3 er4 shi2 zai4 ， yin1 wen4 wu2 ji4 sui2 lin2 hong2 。
- wu2 weng1 de2 guan1 ye4 lang2 jun4 ， jin4 shi4 sui2 die2 xi1 shan1 zhong1 。
- gu4 ying1 xi3 jin4 qi1 bi4 lao3 ， qi3 wei4 yi4 ji2 ming2 you1 gong1 。
- ji1 qiu2 lai4 you3 qi1 nan2 zi3 ， hua2 e4 jing4 xiu4 jie1 ting2 feng1 。
- er3 lai2 de2 de2 bu4 xiang1 fang3 ， lei3 luo4 yu4 shu4 he2 ling2 long2 。
- gu4 zhi1 nai3 weng1 yi3 wu2 han4 ， you3 zi3 zu2 sheng4 wang2 jia1 rong2 。
- tuan2 luan2 ye4 hua4 de2 xiang1 shu3 ， xing4 wu4 bie2 qu4 qing1 cong1 cong1 。
- ji2 jin1 shan1 cheng2 er4 yue4 ban4 ， li3 hua1 neng2 bai2 tao2 neng2 hong2 。
- yang2 he2 xun1 zheng1 zhu4 cao3 mu4 ， tai2 dang4 tian1 ye3 chun1 rong2 rong2 。
- fan2 hua2 bu4 zu2 yue4 wo3 yan3 ， du2 yi3 wen2 zi4 xin1 mo2 long2 。
- nan2 er2 xiong1 zhong1 fu4 zhi4 ye4 ， sheng1 jia4 zhi2 yu4 gao1 heng2 song1 。
- li4 shen1 yang2 ming2 wo3 bei4 shi4 ， ken3 zhu2 chi4 yan4 gan1 hao1 peng2 。
- pian1 shi1 yin1 qin2 gai4 ling3 lüe4 ， dan4 kui4 wei3 bei4 yan2 fei1 gong1 。

## 注释

## 译文

## 赏析
