---
id: chao-duan-li-bai-bao-zhuang-xin-yan-guo-zhuang-lou
title: 百宝装・新燕过妆楼
titlePinyin: bai3 bao3 zhuang1 ・ xin1 yan4 guo4 zhuang1 lou2
titleSlug: bai-bao-zhuang-xin-yan-guo-zhuang-lou
author: 晁端礼
authorPinyin: chao2 duan1 li3
authorSlug: chao-duan-li
dynasty: 宋
dynastyPinyin: song4
dynastySlug: song
tags: []
---

## 正文

- 枫叶初丹，苹花渐老，蘅皋谁系扁舟。
- 故人思我，征棹少淹留。
- 一尊潋滟西风里，共醉倒、同销万古愁。
- 况今宵自有，明月照人，逼近中秋。
- 常爱短李家声，金闺彦士，才高沈谢何刘。
- 片帆初卷，歌吹是扬州。
- 此心自难拘形役，恨未能、相从烂熳游。
- 酒醒时，路遥人远，为我频上高楼。

## 拼音

- feng1 ye4 chu1 dan1 ， ping2 hua1 jian4 lao3 ， heng2 gao1 shui2 xi4 pian1 zhou1 。
- gu4 ren2 si1 wo3 ， zheng1 zhao4 shao3 yan1 liu2 。
- yi4 zun1 lian4 yan4 xi1 feng1 li3 ， gong4 zui4 dao3 、 tong2 xiao1 wan4 gu3 chou2 。
- kuang4 jin1 xiao1 zi4 you3 ， ming2 yue4 zhao4 ren2 ， bi1 jin4 zhong1 qiu1 。
- chang2 ai4 duan3 li3 jia1 sheng1 ， jin1 gui1 yan4 shi4 ， cai2 gao1 shen3 xie4 he2 liu2 。
- pian4 fan1 chu1 juan4 ， ge1 chui1 shi4 yang2 zhou1 。
- ci3 xin1 zi4 nan2 ju1 xing2 yi4 ， hen4 wei4 neng2 、 xiang1 cong2 lan4 man4 you2 。
- jiu3 xing3 shi2 ， lu4 yao2 ren2 yuan3 ， wei4 wo3 pin2 shang4 gao1 lou2 。

## 注释

## 译文

## 赏析
