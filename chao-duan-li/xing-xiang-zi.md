---
id: chao-duan-li-xing-xiang-zi
title: 行香子
titlePinyin: xing2 xiang1 zi3
titleSlug: xing-xiang-zi
author: 晁端礼
authorPinyin: chao2 duan1 li3
authorSlug: chao-duan-li
dynasty: 宋
dynastyPinyin: song4
dynastySlug: song
tags: []
---

## 正文

- 别恨绵绵。
- 屈指三年。
- 再相逢、情分依然。
- 君初霜鬓，我已华颠。
- 况其间有，多少恨，不堪言。
- 小庭幽槛，菊蕊阑斑。
- 近清宵、月已婵娟。
- 莫思身外，且斗樽前。
- 愿花长好，人长健，月长圆。

## 拼音

- bie2 hen4 mian2 mian2 。
- qu1 zhi3 san1 nian2 。
- zai4 xiang1 feng2 、 qing2 fen4 yi1 ran2 。
- jun1 chu1 shuang1 bin4 ， wo3 yi3 hua2 dian1 。
- kuang4 qi2 jian1 you3 ， duo1 shao3 hen4 ， bu4 kan1 yan2 。
- xiao3 ting2 you1 kan3 ， ju2 rui3 lan2 ban1 。
- jin4 qing1 xiao1 、 yue4 yi3 chan2 juan1 。
- mo4 si1 shen1 wai4 ， qie3 dou4 zun1 qian2 。
- yuan4 hua1 chang2 hao3 ， ren2 chang2 jian4 ， yue4 chang2 yuan2 。

## 注释

## 译文

## 赏析
