---
id: du-wei-guo-qin-xi-bing-xu
title: 過琴溪（幷序）
titlePinyin: guo4 qin2 xi1 （ bing4 xu4 ）
titleSlug: guo-qin-xi-bing-xu
author: 杜偉
authorPinyin: du4 wei3
authorSlug: du-wei
dynasty: 唐
dynastyPinyin: tang2
dynastySlug: tang
tags: [] 
---

## 正文

- 州府謫宦居，邑城攝官涖。
- 悠悠涇川適，佳期此相遲。
- 靈溪知幾曲，曲曲各殊致。
- 仙嶺多巉顏，前峰特超類。
- 穹崇勢旁倒，㟯下無地。
- 洞穴盤龍蛇，空巖隱魑魅。
- 蘋開秋水綠，竹動寒山翠。
- 遠嶂數瀑懸，疎林一猿墜。
- 依然彈素絃，流我望鄉淚。
- 席上紅泉飛，樽前白雲至。
- 中山是隱居，緬想故心醉。
- 忽覩邢武辭，聆其金石備。
- 神交十載得，良願三人遂。
- （詩見嘉慶十二年刊洪亮吉纂《涇縣志》卷三一，序據附錄蔣之奇文補）（〖1〗清趙紹祖《涇川金石記》「開元摩崖詩碑」條引宋蔣之奇《磨崖詩序》略云：「予遊涇川，過琴溪，浮舟釣臺，道旁見石崖蒼蒼，上摩穹旻，意其下必有瓌觀焉。
- 既還至水西，涇令陳中裕餞余巖礲寺，尉劉公曼云：向所觀石崖古刻尚在。
- 唐玄宗開元甲子，河間邢巨、沛國武平一，嘗遊是溪，題絕句其下。
- 又刻一長篇，尤雅淡有清思。
- 其序云：『二十二年冬，予自柱史謫掾宣城，明年九月，連率班公〖原注：下闕〗。
- 』讀其詩，有云：『忽覩邢武辭，聆其金石備。
- 』以詩序考之，蓋是人也。
- 後邢、武一紀而來，疑其即杜偉也。
- 」〖2〗同書「杜偉《周公亭記》」條引同人《琴溪釣臺詩序》略曰：「釣臺旁山臨溪，上有古碑，皆漫滅殘剝，僅有數字可辨。
- 其上篆四字曰《周公亭頌》，其餘字皆八分，云：『前殿中侍御史宣城郡司戶京兆杜偉纂。
- 』〖下略〗」）（按：《涇縣志》錄此詩，署「亡名氏」，無序。
- 末跋云：「疑杜偉作。
- 偉以開元二十年謫掾宣城，今《全唐詩》但收『忽覩邢武辭』二句，即作杜偉。
- 」今參蔣之奇熙寧間所作二序，可決知此詩爲杜偉所作。
- 《全唐詩》卷七九五據蔣文錄二句，歸杜偉，無小傳，今據蔣氏二序補之。
- ）。

## 拼音

- zhou1 fu3 zhe2 huan4 ju1 ， yi4 cheng2 she4 guan1 li4 。
- you1 you1 jing1 chuan1 shi4 ， jia1 qi1 ci3 xiang1 chi2 。
- ling2 xi1 zhi1 ji1 qu3 ， qu1 qu1 ge4 shu1 zhi4 。
- xian1 ling3 duo1 chan2 yan2 ， qian2 feng1 te4 chao1 lei4 。
- qiong2 chong2 shi4 pang2 dao3 ，㟯 xia4 wu2 di4 。
- dong4 xue2 pan2 long2 she2 ， kong1 yan2 yin3 chi1 mei4 。
- pin2 kai1 qiu1 shui3 lü4 ， zhu2 dong4 han2 shan1 cui4 。
- yuan3 zhang4 shu4 pu4 xuan2 ， shu1 lin2 yi4 yuan2 zhui4 。
- yi1 ran2 dan4 su4 xian2 ， liu2 wo3 wang4 xiang1 lei4 。
- xi2 shang4 hong2 quan2 fei1 ， zun1 qian2 bai2 yun2 zhi4 。
- zhong1 shan1 shi4 yin3 ju1 ， mian3 xiang3 gu4 xin1 zui4 。
- hu1 du3 xing2 wu3 ci2 ， ling2 qi2 jin1 shi2 bei4 。
- shen2 jiao1 shi2 zai4 de2 ， liang2 yuan4 san1 ren2 sui4 。
- （ shi1 jian4 jia1 qing4 shi2 er4 nian2 kan1 hong2 liang4 ji2 zuan3 《 jing1 xian4 zhi4 》 juan4 san1 yi1 ， xu4 ju4 fu4 lu4 jiang3 zhi1 qi2 wen2 bu3 ）（〖1〗 qing1 zhao4 shao4 zu3 《 jing1 chuan1 jin1 shi2 ji4 》「 kai1 yuan2 mo2 ya2 shi1 bei1 」 tiao2 yin3 song4 jiang3 zhi1 qi2 《 mo2 ya2 shi1 xu4 》 lüe4 yun2 ：「 yu3 you2 jing1 chuan1 ， guo4 qin2 xi1 ， fu2 zhou1 diao4 tai2 ， dao4 pang2 jian4 shi2 ya2 cang1 cang1 ， shang4 mo2 qiong2 min2 ， yi4 qi2 xia4 bi4 you3 gui1 guan1 yan1 。
- ji4 huan2 zhi4 shui3 xi1 ， jing1 ling4 chen2 zhong1 yu4 jian4 yu2 yan2 long2 si4 ， wei4 liu2 gong1 man4 yun2 ： xiang4 suo3 guan1 shi2 ya2 gu3 ke4 shang4 zai4 。
- tang2 xuan2 zong1 kai1 yuan2 jia3 zi3 ， he2 jian4 xing2 ju4 、 pei4 guo2 wu3 ping2 yi1 ， chang2 you2 shi4 xi1 ， ti2 jue2 ju4 qi2 xia4 。
- you4 ke4 yi4 chang2 pian1 ， you2 ya3 dan4 you3 qing1 si1 。
- qi2 xu4 yun2 ：『 er4 shi2 er4 nian2 dong1 ， yu3 zi4 zhu4 shi3 zhe2 yuan4 xuan1 cheng2 ， ming2 nian2 jiu3 yue4 ， lian2 lü4 ban1 gong1 〖 yuan2 zhu4 ： xia4 que4 〗。
- 』 du2 qi2 shi1 ， you3 yun2 ：『 hu1 du3 xing2 wu3 ci2 ， ling2 qi2 jin1 shi2 bei4 。
- 』 yi3 shi1 xu4 kao3 zhi1 ， gai4 shi4 ren2 ye3 。
- hou4 xing2 、 wu3 yi2 ji4 er2 lai2 ， yi2 qi2 ji2 du4 wei3 ye3 。
- 」〖2〗 tong2 shu1 「 du4 wei3 《 zhou1 gong1 ting2 ji4 》」 tiao2 yin3 tong2 ren2 《 qin2 xi1 diao4 tai2 shi1 xu4 》 lüe4 yue1 ：「 diao4 tai2 pang2 shan1 lin2 xi1 ， shang4 you3 gu3 bei1 ， jie1 man4 mie4 can2 bao1 ， jin3 you3 shu4 zi4 ke3 bian4 。
- qi2 shang4 zhuan4 si4 zi4 yue1 《 zhou1 gong1 ting2 song4 》， qi2 yu2 zi4 jie1 ba1 fen1 ， yun2 ：『 qian2 dian4 zhong1 shi4 yu4 shi3 xuan1 cheng2 jun4 si1 hu4 jing1 zhao4 du4 wei3 zuan3 。
- 』〖 xia4 lüe4 〗」）（ an4 ：《 jing1 xian4 zhi4 》 lu4 ci3 shi1 ， shu3 「 wang2 ming2 shi4 」， wu2 xu4 。
- mo4 ba2 yun2 ：「 yi2 du4 wei3 zuo4 。
- wei3 yi3 kai1 yuan2 er4 shi2 nian2 zhe2 yuan4 xuan1 cheng2 ， jin1 《 quan2 tang2 shi1 》 dan4 shou1 『 hu1 du3 xing2 wu3 ci2 』 er4 ju4 ， ji2 zuo4 du4 wei3 。
- 」 jin1 can1 jiang3 zhi1 qi2 xi1 ning2 jian4 suo3 zuo4 er4 xu4 ， ke3 jue2 zhi1 ci3 shi1 wei2 du4 wei3 suo3 zuo4 。
- 《 quan2 tang2 shi1 》 juan4 qi1 jiu3 wu3 ju4 jiang3 wen2 lu4 er4 ju4 ， gui1 du4 wei3 ， wu2 xiao3 chuan2 ， jin1 ju4 jiang3 shi4 er4 xu4 bu3 zhi1 。
- ）。

## 注释

## 译文

## 赏析
