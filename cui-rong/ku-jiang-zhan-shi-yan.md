---
id: cui-rong-ku-jiang-zhan-shi-yan
title: 哭蔣詹事儼
titlePinyin: ku1 jiang3 zhan1 shi4 yan3
titleSlug: ku-jiang-zhan-shi-yan
author: 崔融
authorPinyin: cui1 rong2
authorSlug: cui-rong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 江上有長離，從容盛羽儀。
- 一鳴百獸舞，一舉羣鳥隨。
- 應我聖明代，巢君阿閣垂。
- 鉤陳侍帷扆，環衞奉旌麾。
- 雅量滄海納，完才廟廊施。
- 養親光孝道，事主竭忠規。
- 貞節既已固，殊榮良不訾。
- 朝遊雲漢省，夕宴芙蓉池。
- 汲黯言當直，陳平智本奇。
- 功成喜身退，時往惜年馳。
- 鎮國山基毀，中天柱石頹。
- 將軍空有頌，刺史獨留碑。
- 蕪漫藏書壁，荒涼懸劒枝。
- 昔余參下位，數載忝牽羈。
- 置榻恩逾重，迎門禮自卑。
- 竹林常接興，黍谷每逢吹。
- 逸翰金相發，清談玉柄揮。
- 不輕文舉少，深歎子雲疲。
- 遺愛猶如在，殘編尚可窺。
- 即今流水曲，何處俗人知。

## 拼音

- jiang1 shang4 you3 chang2 li2 ， cong2 rong2 sheng4 yu3 yi2 。
- yi4 ming2 bai3 shou4 wu3 ， yi4 ju3 qun2 niao3 sui2 。
- ying1 wo3 sheng4 ming2 dai4 ， chao2 jun1 a1 ge2 chui2 。
- gou1 chen2 shi4 wei2 yi3 ， huan2 wei4 feng4 jing1 hui1 。
- ya3 liang2 cang1 hai3 na4 ， wan2 cai2 miao4 lang2 shi1 。
- yang3 qin1 guang1 xiao4 dao4 ， shi4 zhu3 jie2 zhong1 gui1 。
- zhen1 jie2 ji4 yi3 gu4 ， shu1 rong2 liang2 bu4 zi1 。
- chao2 you2 yun2 han4 sheng3 ， xi1 yan4 fu2 rong2 chi2 。
- ji2 an4 yan2 dang1 zhi2 ， chen2 ping2 zhi4 ben3 qi2 。
- gong1 cheng2 xi3 shen1 tui4 ， shi2 wang3 xi1 nian2 chi2 。
- zhen4 guo2 shan1 ji1 hui3 ， zhong1 tian1 zhu4 shi2 tui2 。
- jiang1 jun1 kong1 you3 song4 ， ci4 shi3 du2 liu2 bei1 。
- wu2 man4 cang2 shu1 bi4 ， huang1 liang2 xuan2 jian4 zhi1 。
- xi1 yu2 can1 xia4 wei4 ， shu4 zai4 tian3 qian1 ji1 。
- zhi4 ta4 en1 yu2 zhong4 ， ying2 men2 li3 zi4 bei1 。
- zhu2 lin2 chang2 jie1 xing1 ， shu3 gu3 mei3 feng2 chui1 。
- yi4 han4 jin1 xiang4 fa1 ， qing1 tan2 yu4 bing3 hui1 。
- bu4 qing1 wen2 ju3 shao3 ， shen1 tan4 zi3 yun2 pi2 。
- yi2 ai4 you2 ru2 zai4 ， can2 bian1 shang4 ke3 kui1 。
- ji2 jin1 liu2 shui3 qu3 ， he2 chu3 su2 ren2 zhi1 。

## 注释

## 译文

## 赏析
