---
id: hong-mai-xiu-chuan-guan-lian-ju
title: 秀川館聯句
titlePinyin: xiu4 chuan1 guan3 lian2 ju4
titleSlug: xiu-chuan-guan-lian-ju
author: 洪邁
authorPinyin: hong2 mai4
authorSlug: hong-mai
dynasty: 唐
dynastyPinyin: tang2
dynastySlug: tang
tags: [] 
---

## 正文

- 江聲牀摇寒，山色窗拗綠。
- 歸舟著沙邊，客夢遶鄉曲。
- 簪盍豁秋悲，筵開從夜卜。
- 黄花散疎籬，蒼竹圍破屋。
- 詩豪爭擊銅，談劇屢消燭。
- 借君五言城，洗我萬斛愁。
- 主人意無窮，客子去敢速。
- 杯寬怯鯨吞，詞澀媿貂續。
- 注瓦亦傾銀，聯珠仍綴玉。
- 天迥月明洲，霜清風隕木。
- 飛齊水擊鵬，揮退日斜鵩。
- 臭味漆投膠，芬芳蘭間菊。
- 味甘一臠嘗，話勝十年讀。
- 未用賦驪駒，方看舉鴻鵠。
- 行當歲九遷，勿憚晝三宿。
- 妙語子蟬嫣，孤蹤吾鹿獨。
- 一老上星辰，三君進鳬鶩。
- 平生仰高山，此夕霑賸馥。
- 飛龍十九章，金馬三千牘。
- 儻非論石渠，定是讐天祿。
- 筆健翻狂瀾，辯雄噴飛瀑。
- 抄傳疲小胥，侍立倦更僕。
- 力舉六鼇連，肘運千兔禿。
- 庖厨洗玉盤，萍豆鄙金谷。
- 豈無麟脯羞，亦有熊蹯熟。
- 不須羅羶葷，安用窮水陸。
- 搜尋到蹲鴟，飪飣兼苜蓿。
- 但畏酒樽空，寧知更漏促。
- 勸頻難固辭，意厚敢虛辱。
- 一一罄缾罍，紛紛吐茵蓐。
- 茶甘旋汲江，火活乍然竹。
- 聊烹顧渚吳，更試蒙山蜀。
- 清風生玉川，石鼎壓師服。
- 忍醉興方新，語離情轉篤。
- 明朝轉船頭，西風飽帆腹。
- 去櫓響嘔啞，歸車聲轣轆。
- 墨突諒難黔，曹裝行復促。
- 便揚武林鑣，勿戀番江築。
- 聖神攪權綱，賢俊登肅穆。
- 君恩晉接三，臣職坤用六。
- 夷路合騰驤，上心資啟沃。
- 吾道竟何憂，斯文欣有屬。
- 執政猶股肱，天官乃眉目。
- 當階紅藥翻，規地青蒲伏。
- 遥知此數途，歷徧財一蹙。
- 長吟美且箴，細酌壽而祝。
- 端期千一逢，毋諱再三瀆。
- 德進朝廷尊，河潤京師福。
- 前修庶拍肩，能事當繼躅。
- 君無廢此篇，隨車編卷軸。

## 拼音

- jiang1 sheng1 chuang2 yao2 han2 ， shan1 se4 chuang1 ao4 lü4 。
- gui1 zhou1 zhu4 sha1 bian1 ， ke4 meng4 rao4 xiang1 qu3 。
- zan1 he2 huo1 qiu1 bei1 ， yan2 kai1 cong2 ye4 bu3 。
- huang2 hua1 san4 shu1 li2 ， cang1 zhu2 wei2 po4 wu1 。
- shi1 hao2 zheng1 ji1 tong2 ， tan2 ju4 lü3 xiao1 zhu2 。
- jie4 jun1 wu3 yan2 cheng2 ， xi3 wo3 wan4 hu2 chou2 。
- zhu3 ren2 yi4 wu2 qiong2 ， ke4 zi3 qu4 gan3 su4 。
- bei1 kuan1 qie4 jing1 tun1 ， ci2 se4 kui4 diao1 xu4 。
- zhu4 wa3 yi4 qing1 yin2 ， lian2 zhu1 reng2 zhui4 yu4 。
- tian1 jiong3 yue4 ming2 zhou1 ， shuang1 qing1 feng1 yun3 mu4 。
- fei1 qi2 shui3 ji1 peng2 ， hui1 tui4 ri4 xie2 fu2 。
- chou4 wei4 qi1 tou2 jiao1 ， fen1 fang1 lan2 jian4 ju2 。
- wei4 gan1 yi4 luan2 chang2 ， hua4 sheng4 shi2 nian2 du2 。
- wei4 yong4 fu4 li2 ju1 ， fang1 kan4 ju3 hong2 hu2 。
- xing2 dang1 sui4 jiu3 qian1 ， wu4 dan4 zhou4 san1 su4 。
- miao4 yu3 zi3 chan2 yan1 ， gu1 zong1 wu2 lu4 du2 。
- yi4 lao3 shang4 xing1 chen2 ， san1 jun1 jin4 fu2 wu4 。
- ping2 sheng1 yang3 gao1 shan1 ， ci3 xi1 zhan1 sheng4 fu4 。
- fei1 long2 shi2 jiu3 zhang1 ， jin1 ma3 san1 qian1 du2 。
- tang3 fei1 lun4 shi2 qu2 ， ding4 shi4 chou2 tian1 lu4 。
- bi3 jian4 fan1 kuang2 lan2 ， bian4 xiong2 pen1 fei1 pu4 。
- chao1 chuan2 pi2 xiao3 xu1 ， shi4 li4 juan4 geng4 pu2 。
- li4 ju3 liu4 ao2 lian2 ， zhou3 yun4 qian1 tu4 tu1 。
- pao2 chu2 xi3 yu4 pan2 ， ping2 dou4 bi3 jin1 gu3 。
- qi3 wu2 lin2 pu2 xiu1 ， yi4 you3 xiong2 fan2 shu2 。
- bu4 xu1 luo2 shan1 hun1 ， an1 yong4 qiong2 shui3 lu4 。
- sou1 xun2 dao4 dun1 chi1 ， ren4 ding4 jian1 mu4 xu0 。
- dan4 wei4 jiu3 zun1 kong1 ， ning2 zhi1 geng1 lou4 cu4 。
- quan4 bin1 nan2 gu4 ci2 ， yi4 hou4 gan3 xu1 ru3 。
- yi1 yi1 qing4 ping2 lei2 ， fen1 fen1 tu3 yin1 ru4 。
- cha2 gan1 xuan2 ji2 jiang1 ， huo3 huo2 zha4 ran2 zhu2 。
- liao2 peng1 gu4 zhu3 wu2 ， geng4 shi4 meng2 shan1 shu3 。
- qing1 feng1 sheng1 yu4 chuan1 ， shi2 ding3 ya1 shi1 fu2 。
- ren3 zui4 xing1 fang1 xin1 ， yu3 li2 qing2 zhuan3 du3 。
- ming2 chao2 zhuan3 chuan2 tou2 ， xi1 feng1 bao3 fan1 fu4 。
- qu4 lu3 xiang3 ou3 ya3 ， gui1 ju1 sheng1 li4 lu4 。
- mo4 tu1 liang4 nan2 qian2 ， cao2 zhuang1 xing2 fu4 cu4 。
- bian4 yang2 wu3 lin2 biao1 ， wu4 lian4 fan1 jiang1 zhu4 。
- sheng4 shen2 jiao3 quan2 gang1 ， xian2 jun4 deng1 su4 mu4 。
- jun1 en1 jin4 jie1 san1 ， chen2 zhi2 kun1 yong4 liu4 。
- yi2 lu4 he2 teng2 xiang1 ， shang4 xin1 zi1 qi3 wo4 。
- wu2 dao4 jing4 he2 you1 ， si1 wen2 xin1 you3 shu3 。
- zhi2 zheng4 you2 gu3 gong1 ， tian1 guan1 nai3 mei2 mu4 。
- dang1 jie1 hong2 yao4 fan1 ， gui1 di4 qing1 pu2 fu2 。
- yao2 zhi1 ci3 shu4 tu2 ， li4 bian4 cai2 yi2 cu4 。
- chang2 yin2 mei3 qie3 zhen1 ， xi4 zhuo2 shou4 er2 zhu4 。
- duan1 qi1 qian1 yi4 feng2 ， wu2 hui4 zai4 san1 du2 。
- de2 jin4 chao2 ting2 zun1 ， he2 run4 jing1 shi1 fu2 。
- qian2 xiu1 shu4 pai1 jian1 ， neng2 shi4 dang1 ji4 zhu2 。
- jun1 wu2 fei4 ci3 pian1 ， sui2 ju1 bian1 juan4 zhou2 。

## 注释

## 译文

## 赏析
