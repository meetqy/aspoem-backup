---
id: li-jia-you-ye-wen-jiang-nan-ren-jia-sai-shen-yin-ti-ji-shi
title: 夜聞江南人家賽神因題即事
titlePinyin: ye4 wen2 jiang1 nan2 ren2 jia1 sai4 shen2 yin1 ti2 ji2 shi4
titleSlug: ye-wen-jiang-nan-ren-jia-sai-shen-yin-ti-ji-shi
author: 李嘉祐
authorPinyin: li3 jia1 you4
authorSlug: li-jia-you
dynasty: 唐
dynastyPinyin: tang2
dynastySlug: tang
tags: [] 
---

## 正文

- 南方淫祀古風俗，楚嫗解唱迎神曲。
- 鎗鎗銅鼓蘆葉深，寂寂瓊筵江水綠。
- 雨過風清洲渚閑，椒漿醉盡迎神還。
- 帝女凌空下湘岸，番君隔浦向堯山。
- 月隱回塘猶自舞，一門依倚神之祜。
- 韓康靈藥不復求，扁鵲醫方曾莫覩。
- 逐客臨江空自悲，月明流水無已時。
- 聽此迎神送神曲，攜觴欲弔屈原祠。

## 拼音

- nan2 fang1 yin2 si4 gu3 feng1 su2 ， chu3 yu4 jie3 chang4 ying2 shen2 qu3 。
- qiang1 qiang1 tong2 gu3 lu2 ye4 shen1 ， ji4 ji4 qiong2 yan2 jiang1 shui3 lü4 。
- yu3 guo4 feng1 qing1 zhou1 zhu3 xian2 ， jiao1 jiang1 zui4 jin4 ying2 shen2 huan2 。
- di4 nü3 ling2 kong1 xia4 xiang1 an4 ， fan1 jun1 ge2 pu3 xiang4 yao2 shan1 。
- yue4 yin3 hui2 tang2 you2 zi4 wu3 ， yi4 men2 yi1 yi3 shen2 zhi1 hu4 。
- han2 kang1 ling2 yao4 bu2 fu4 qiu2 ， bian3 que4 yi1 fang1 ceng2 mo4 du3 。
- zhu2 ke4 lin2 jiang1 kong1 zi4 bei1 ， yue4 ming2 liu2 shui3 wu2 yi3 shi2 。
- ting1 ci3 ying2 shen2 song4 shen2 qu3 ， xie2 shang1 yu4 diao4 qu1 yuan2 ci2 。

## 注释

## 译文

## 赏析
