---
id: cheng-xun-ci-yun-liu-zi-hou-ren-ri-li-chun
title: 次韻劉子厚人日立春
titlePinyin: ci4 yun4 liu2 zi3 hou4 ren2 ri4 li4 chun1
titleSlug: ci-yun-liu-zi-hou-ren-ri-li-chun
author: 程洵
authorPinyin: cheng2 xun2
authorSlug: cheng-xun
dynasty: 唐
dynastyPinyin: tang2
dynastySlug: tang
tags: [] 
---

## 正文

- 流光馳兔烏，弱質感蒲柳。
- 新年有樂事，菜羹侑甘酒。
- 楚俗本自佳，顔巷敢嫌陋。
- 陶然爲一醉，闊步無何有。
- 畫屏貼綵人，赤牛負土偶。
- 誰能效兒童，翦飾較妍醜。
- 城南有佳士，避世不回首。
- 詩成試問之，如此近道否。
- 鈍根君勿嗤，著語不敢苟。

## 拼音

- liu2 guang1 chi2 tu4 wu1 ， ruo4 zhi4 gan3 pu2 liu3 。
- xin1 nian2 you3 le4 shi4 ， cai4 geng1 you4 gan1 jiu3 。
- chu3 su2 ben3 zi4 jia1 ， yan2 xiang4 gan3 xian2 lou4 。
- tao2 ran2 wei2 yi2 zui4 ， kuo4 bu4 wu2 he2 you3 。
- hua4 ping2 tie1 cai3 ren2 ， chi4 niu2 fu4 tu3 ou3 。
- shui2 neng2 xiao4 er2 tong2 ， jian3 shi4 jiao4 yan2 chou3 。
- cheng2 nan2 you3 jia1 shi4 ， bi4 shi4 bu4 hui2 shou3 。
- shi1 cheng2 shi4 wen4 zhi1 ， ru2 ci3 jin4 dao4 fou3 。
- dun4 gen1 jun1 wu4 chi1 ， zhu4 yu3 bu4 gan3 gou3 。

## 注释

## 译文

## 赏析
