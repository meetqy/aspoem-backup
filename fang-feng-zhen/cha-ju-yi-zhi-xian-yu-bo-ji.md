---
id: fang-feng-zhen-cha-ju-yi-zhi-xian-yu-bo-ji
title: 茶具一贄鮮于伯機
titlePinyin: cha2 ju4 yi2 zhi4 xian1 yu2 bo2 ji1
titleSlug: cha-ju-yi-zhi-xian-yu-bo-ji
author: 方逢振
authorPinyin: fang1 feng2 zhen4
authorSlug: fang-feng-zhen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 惠山天下第一泉，陽羨百草不敢先。
- 二絕獨與端石便，不受翠鐵黄金煎。
- 古來風韻擅玉川，日高丈五猶打眠。
- 山中舊事今不然，石銚不在坡爐塼。
- 伯機卓犖美少年，好官不做自取廉。
- 床頭月俸無一錢，手續陸羽經二篇。
- 我有片石出古端，瓜師斵成無脚鐺。
- 爲君置之書几邊，自汲活水烹新煙。
- 不待七碗肌骨仙，飛去玉皇香案前。
- 天公高高望眼穿，百姓墮落深深淵，無人敢說江南天。

## 拼音

- hui4 shan1 tian1 xia4 di4 yi1 quan2 ， yang2 xian4 bai3 cao3 bu4 gan3 xian1 。
- er4 jue2 du2 yu3 duan1 shi2 bian4 ， bu2 shou4 cui4 tie3 huang2 jin1 jian1 。
- gu3 lai2 feng1 yun4 shan4 yu4 chuan1 ， ri4 gao1 zhang4 wu3 you2 da3 mian2 。
- shan1 zhong1 jiu4 shi4 jin1 bu4 ran2 ， shi2 diao4 bu2 zai4 po1 lu2 zhuan1 。
- bo2 ji1 zhuo2 luo4 mei3 shao4 nian2 ， hao3 guan1 bu2 zuo4 zi4 qu3 lian2 。
- chuang2 tou2 yue4 feng4 wu2 yi4 qian2 ， shou3 xu4 lu4 yu3 jing1 er4 pian1 。
- wo3 you3 pian4 shi2 chu1 gu3 duan1 ， gua1 shi1 zhuo2 cheng2 wu2 jiao3 dang1 。
- wei2 jun1 zhi4 zhi1 shu1 ji3 bian1 ， zi4 ji2 huo2 shui3 peng1 xin1 yan1 。
- bu2 dai4 qi1 wan3 ji1 gu3 xian1 ， fei1 qu4 yu4 huang2 xiang1 an4 qian2 。
- tian1 gong1 gao1 gao1 wang4 yan3 chuan1 ， bai3 xing4 duo4 luo4 shen1 shen1 yuan1 ， wu2 ren2 gan3 shuo1 jiang1 nan2 tian1 。

## 注释

## 译文

## 赏析
