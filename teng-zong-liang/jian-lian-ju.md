---
id: teng-zong-liang-jian-lian-ju
title: 劍聯句
titlePinyin: jian4 lian2 ju4
titleSlug: jian-lian-ju
author: 滕宗諒
authorPinyin: teng2 zong1 liang4
authorSlug: teng-zong-liang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 聖人作神兵，以定天下厄。
- 蚩尤發靈機，干將構雄績。
- 槖籥天地開，鑪治陰陽闢。
- 南帝輸火精，西皇降金液。
- 炎炎崑岡熒，洶洶洪河擘。
- 雷霆助意氣，日月淪精魄。
- 神氣不在大，錯落就三尺。
- 直淬靈溪泉，横磨太行石。
- 雄雌威並立，晝夜光相射。
- 提攜風雲生，指顧烟霞寂。
- 堅剛正人心，耿介志士跡。
- 初疑成夏鼎，魑魅世所適。
- 又若引吳刀，犀象謂無隔。
- 截波虬尾滑，脱浪鯨牙直。
- 頑冰挂陰霤，皓月乘孤隙。
- 河角起彗氣，雲罅露秋碧。
- 曉鐔星斗爛，夜匣飛龍宅。
- 舞酣霰雪回，彈俊球琳擊。
- 鮮摇霅水光，膩刮湘山色。
- 青蛟渴雨瘦，素虺蟠霜瘠。
- 清音鏘以鳴，寒姿堅且澤。
- 鬼類喪影響，佞黨摧肝腸。
- 一旦會神武，四海屠兇逆。
- 周王奉天討，商郊千里赤。
- 楚子揚軍聲，秦師萬首白。
- 祥輝冠吳楚，殺氣横燕易。
- 與君斬鼇足，八極停震虩。
- 與君刜鵬翼，三辰增煥赫。
- 莫使化猿翁，辱我爲幻惑。
- 莫使暴虎人，屈我執仇敵。
- 尊嚴俟冠冕，左右舞干戚。
- 功成不可留，延平空霹靂。

## 拼音

- sheng4 ren2 zuo4 shen2 bing1 ， yi3 ding4 tian1 xia4 e4 。
- chi1 you2 fa1 ling2 ji1 ， gan1 jiang1 gou4 xiong2 ji4 。
- tuo2 yue4 tian1 di4 kai1 ， lu2 zhi4 yin1 yang2 pi4 。
- nan2 di4 shu1 huo3 jing1 ， xi1 huang2 jiang4 jin1 ye4 。
- yan2 yan2 kun1 gang1 ying2 ， xiong1 xiong1 hong2 he2 bo4 。
- lei2 ting2 zhu4 yi4 qi4 ， ri4 yue4 lun2 jing1 po4 。
- shen2 qi4 bu2 zai4 da4 ， cuo4 luo4 jiu4 san1 chi3 。
- zhi2 cui4 ling2 xi1 quan2 ， heng2 mo2 tai4 hang2 shi2 。
- xiong2 ci2 wei1 bing4 li4 ， zhou4 ye4 guang1 xiang1 she4 。
- ti2 xie2 feng1 yun2 sheng1 ， zhi3 gu4 yan1 xia2 ji4 。
- jian1 gang1 zheng4 ren2 xin1 ， geng3 jie4 zhi4 shi4 ji4 。
- chu1 yi2 cheng2 xia4 ding3 ， chi1 mei4 shi4 suo3 shi4 。
- you4 ruo4 yin3 wu2 dao1 ， xi1 xiang4 wei4 wu2 ge2 。
- jie2 bo1 qiu2 wei3 hua2 ， tuo1 lang4 jing1 ya2 zhi2 。
- wan2 bing1 gua4 yin1 liu4 ， hao4 yue4 cheng2 gu1 xi4 。
- he2 jiao3 qi3 hui4 qi4 ， yun2 xia4 lu4 qiu1 bi4 。
- xiao3 xin2 xing1 dou3 lan4 ， ye4 xia2 fei1 long2 zhai2 。
- wu3 han1 xian4 xue3 hui2 ， dan4 jun4 qiu2 lin2 ji1 。
- xian1 yao2 zha4 shui3 guang1 ， ni4 gua1 xiang1 shan1 se4 。
- qing1 jiao1 ke3 yu3 shou4 ， su4 hui1 pan2 shuang1 ji2 。
- qing1 yin1 qiang1 yi3 ming2 ， han2 zi1 jian1 qie3 ze2 。
- gui3 lei4 sang1 ying3 xiang3 ， ning4 dang3 cui1 gan1 chang2 。
- yi2 dan4 hui4 shen2 wu3 ， si4 hai3 tu2 xiong1 ni4 。
- zhou1 wang2 feng4 tian1 tao3 ， shang1 jiao1 qian1 li3 chi4 。
- chu3 zi3 yang2 jun1 sheng1 ， qin2 shi1 wan4 shou3 bai2 。
- xiang2 hui1 guan1 wu2 chu3 ， sha1 qi4 heng2 yan4 yi4 。
- yu3 jun1 zhan3 ao2 zu2 ， ba1 ji2 ting2 zhen4 xi4 。
- yu3 jun1 fu2 peng2 yi4 ， san1 chen2 zeng1 huan4 he4 。
- mo4 shi3 hua4 yuan2 weng1 ， ru3 wo3 wei2 huan4 huo4 。
- mo4 shi3 bao4 hu3 ren2 ， qu1 wo3 zhi2 chou2 di2 。
- zun1 yan2 si4 guan1 mian3 ， zuo3 you4 wu3 gan1 qi1 。
- gong1 cheng2 bu4 ke3 liu2 ， yan2 ping2 kong1 pi1 li4 。

## 注释

## 译文

## 赏析
