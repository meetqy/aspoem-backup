---
id: wang-yi-sun-zui-peng-lai
title: 醉蓬莱
titlePinyin: zui4 peng2 lai2
titleSlug: zui-peng-lai
author: 王沂孙
authorPinyin: wang2 yi2 sun1
authorSlug: wang-yi-sun
dynasty: 宋
dynastyPinyin: song4
dynastySlug: song
tags: []
---

## 正文

- 扫西风门径，黄叶凋零，白云萧散。
- 柳换枯阴，赋归来何晚。
- 爽气霏霏，翠蛾眉妩，聊慰登临眼。
- 故国如尘，故人如梦，登高还懒。
- 数点寒英，为谁零落，楚魄难招，暮寒堪揽。
- 步屧荒篱，谁念幽芳远。
- 一室秋灯，一庭秋雨，更一声秋雁。
- 试引芳樽，不知消得，几多依黯。

## 拼音

- sao3 xi1 feng1 men2 jing4 ， huang2 ye4 diao1 ling2 ， bai2 yun2 xiao1 san4 。
- liu3 huan4 ku1 yin1 ， fu4 gui1 lai2 he2 wan3 。
- shuang3 qi4 fei1 fei1 ， cui4 e2 mei2 wu3 ， liao2 wei4 deng1 lin2 yan3 。
- gu4 guo2 ru2 chen2 ， gu4 ren2 ru2 meng4 ， deng1 gao1 hai2 lan3 。
- shu4 dian3 han2 ying1 ， wei4 shui2 ling2 luo4 ， chu3 po4 nan2 zhao1 ， mu4 han2 kan1 lan3 。
- bu4 xie4 huang1 li2 ， shui2 nian4 you1 fang1 yuan3 。
- yi2 shi4 qiu1 deng1 ， yi4 ting2 qiu1 yu3 ， geng4 yi1 sheng1 qiu1 yan4 。
- shi4 yin3 fang1 zun1 ， bu4 zhi1 xiao1 de2 ， ji3 duo1 yi1 an4 。

## 注释

## 译文

## 赏析
