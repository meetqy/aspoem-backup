---
id: han-xin-tong-qi-pan-xian-ji
title: 棋盤仙迹
titlePinyin: qi2 pan2 xian1 ji4
titleSlug: qi-pan-xian-ji
author: 韓信同
authorPinyin: han2 xin4 tong2
authorSlug: han-xin-tong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 唐山絕頂棋盤石，戲局流傳名自昔。
- 殷勤細問白髪翁，云是仙人曾對奕。
- 苔封石磴不敢移，竹引清風時拂拭。
- 箇中黑白子不留，想是仙童爲收拾。
- 又不聞樵採之人王子質，邂逅仙人執手談，贏輸未决藏機密。
- 貪看柯爛不知時，少憩山中方七日。
- 誰識囊中日月長，歸來塵世無相識。

## 拼音

- tang2 shan1 jue2 ding3 qi2 pan2 shi2 ， xi4 ju2 liu2 chuan2 ming2 zi4 xi1 。
- yin1 qin2 xi4 wen4 bai2 fa4 weng1 ， yun2 shi4 xian1 ren2 ceng2 dui4 yi4 。
- tai2 feng1 shi2 deng4 bu4 gan3 yi2 ， zhu2 yin3 qing1 feng1 shi2 fu2 shi4 。
- ge4 zhong1 hei1 bai2 zi0 bu4 liu2 ， xiang3 shi4 xian1 tong2 wei2 shou1 shi0 。
- you4 bu4 wen2 qiao2 cai3 zhi1 ren2 wang2 zi3 zhi4 ， xie4 hou4 xian1 ren2 zhi2 shou3 tan2 ， ying2 shu1 wei4 jue2 cang2 ji1 mi4 。
- tan1 kan4 ke1 lan4 bu4 zhi1 shi2 ， shao3 qi4 shan1 zhong1 fang1 qi1 ri4 。
- shui2 shi2 nang2 zhong1 ri4 yue4 chang2 ， gui1 lai2 chen2 shi4 wu2 xiang1 shi2 。

## 注释

## 译文

## 赏析
