---
id: zhong-bing-xi-li-yan-ping-li-de-shao
title: 戲李彥平李德邵
titlePinyin: xi4 li3 yan4 ping2 li3 de2 shao4
titleSlug: xi-li-yan-ping-li-de-shao
author: 仲并
authorPinyin: zhong4 bing4
authorSlug: zhong-bing
dynasty: 唐
dynastyPinyin: tang2
dynastySlug: tang
tags: [] 
---

## 正文

- 人生貴適意，自苦良亦癡。
- 百年同夢幻，富貴安所施。
- 我生世緣薄，疲弱不可支。
- 紛華豈不佳，自覺心已辭。
- 歸來時自笑，撫手長嗟咨。
- 人生行樂耳，勳業知何時。
- 兩李近豪放，高懷不少卑。
- 謫仙已云歿，流風宛在茲。
- 平子韵絕俗，豪逸真吾師。
- 萬事一粲然，不復論成虧。
- 邵公蘗菴下，操心常苦危。
- 易象魯春秋，憂樂常相隨。
- 端居談利害，羌夷可鞭笞。
- 近亦能稍稍，笑語隨兒嬉。
- 平居如二子，廊廟真所宜。
- 人豈不自省，何必求蓍龜。
- 漫遊恐未免，慎勿差毫釐。
- 世事足反覆，紛紛盡如斯。
- 錯固不足道，誼也亦爲之。
- 請復銘座右，政可爲吾規。
- 前言戲之耳，未來容可追。

## 拼音

- ren2 sheng1 gui4 shi4 yi4 ， zi4 ku3 liang2 yi4 chi1 。
- bai3 nian2 tong2 meng4 huan4 ， fu4 gui4 an1 suo3 shi1 。
- wo3 sheng1 shi4 yuan2 bao2 ， pi2 ruo4 bu4 ke3 zhi1 。
- fen1 hua2 qi3 bu4 jia1 ， zi4 jue2 xin1 yi3 ci2 。
- gui1 lai2 shi2 zi4 xiao4 ， fu3 shou3 chang2 jie1 zi1 。
- ren2 sheng1 xing2 le4 er3 ， xun1 ye4 zhi1 he2 shi2 。
- liang3 li3 jin4 hao2 fang4 ， gao1 huai2 bu4 shao3 bei1 。
- zhe2 xian1 yi3 yun2 mo4 ， liu2 feng1 wan3 zai4 zi1 。
- ping2 zi0 yun4 jue2 su2 ， hao2 yi4 zhen1 wu2 shi1 。
- wan4 shi4 yi2 can4 ran2 ， bu2 fu4 lun4 cheng2 kui1 。
- shao4 gong1 bo4 an1 xia4 ， cao1 xin1 chang2 ku3 wei1 。
- yi4 xiang4 lu3 chun1 qiu1 ， you1 le4 chang2 xiang1 sui2 。
- duan1 ju1 tan2 li4 hai4 ， qiang1 yi2 ke3 bian1 chi1 。
- jin4 yi4 neng2 shao1 shao1 ， xiao4 yu3 sui2 er2 xi1 。
- ping2 ju1 ru2 er4 zi3 ， lang2 miao4 zhen1 suo3 yi2 。
- ren2 qi3 bu2 zi4 sheng3 ， he2 bi4 qiu2 shi1 gui1 。
- man4 you2 kong3 wei4 mian3 ， shen4 wu4 cha4 hao2 li2 。
- shi4 shi4 zu2 fan3 fu4 ， fen1 fen1 jin4 ru2 si1 。
- cuo4 gu4 bu4 zu2 dao4 ， yi4 ye3 yi4 wei2 zhi1 。
- qing3 fu4 ming2 zuo4 you4 ， zheng4 ke3 wei2 wu2 gui1 。
- qian2 yan2 xi4 zhi1 er3 ， wei4 lai2 rong2 ke3 zhui1 。

## 注释

## 译文

## 赏析
