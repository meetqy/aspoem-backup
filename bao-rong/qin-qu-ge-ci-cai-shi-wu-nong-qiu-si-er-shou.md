---
id: bao-rong-qin-qu-ge-ci-cai-shi-wu-nong-qiu-si-er-shou
title: 琴曲歌辭：蔡氏五弄：秋思二首
titlePinyin: qin2 qu3 ge1 ci2 ： cai4 shi4 wu3 nong4 ： qiu1 si1 er4 shou3
titleSlug: qin-qu-ge-ci-cai-shi-wu-nong-qiu-si-er-shou
author: 鮑溶
authorPinyin: bao4 rong2
authorSlug: bao-rong
dynasty: 唐
dynastyPinyin: tang2
dynastySlug: tang
tags: []
---

## 正文

- 胡風吹雁翼，遠別無人鄉。君近雁來處，幾回斷君腸。
- 昔奉千日書，撫心怨星霜。無書又千日，世路重茫茫。
- 燕國有佳麗，蛾眉富春光。自然君歸晚，花落君空堂。
- 君其若不然，歲晚雙鴛鴦。顧兔蝕殘月，幽光不如星。
- 女兒晚事夫，顏色同秋螢。秋日邊馬思，武夫不遑甯。
- 燕歌易水怨，劍舞蛟龍腥。風折連枝樹，水翻無蒂萍。
- 立身多戶門，何必燕山銘。生世不如鳥，雙雙比翼翎。
- 季秋天地間，萬物生意足。我憂長於生，安得及草木。
- 試從古人願，致酒歌秉燭。燕趙皆世人，詎能長似玉。
- 俯憐老期近，仰視日車速。蕭颯禦風君，魂夢願相逐。
- 百年夜銷半，端為垂纓束。

## 拼音

- hu2 feng1 chui1 yan4 yi4 ， yuan3 bie2 wu2 ren2 xiang1 。 jun1 jin4 yan4 lai2 chu3 ， ji1 hui2 duan4 jun1 chang2 。
- xi1 feng4 qian1 ri4 shu1 ， fu3 xin1 yuan4 xing1 shuang1 。 wu2 shu1 you4 qian1 ri4 ， shi4 lu4 zhong4 mang2 mang2 。
- yan4 guo2 you3 jia1 li2 ， e2 mei2 fu4 chun1 guang1 。 zi4 ran2 jun1 gui1 wan3 ， hua1 luo4 jun1 kong1 tang2 。
- jun1 qi2 ruo4 bu4 ran2 ， sui4 wan3 shuang1 yuan1 yang1 。 gu4 tu4 shi2 can2 yue4 ， you1 guang1 bu4 ru2 xing1 。
- nü3 er2 wan3 shi4 fu1 ， yan2 se4 tong2 qiu1 ying2 。 qiu1 ri4 bian1 ma3 si1 ， wu3 fu1 bu4 huang2 ning2 。
- yan4 ge1 yi4 shui3 yuan4 ， jian4 wu3 jiao1 long2 xing1 。 feng1 zhe2 lian2 zhi1 shu4 ， shui3 fan1 wu2 di4 ping2 。
- li4 shen1 duo1 hu4 men2 ， he2 bi4 yan1 shan1 ming2 。 sheng1 shi4 bu4 ru2 niao3 ， shuang1 shuang1 bi3 yi4 ling2 。
- ji4 qiu1 tian1 di4 jian4 ， wan4 wu4 sheng1 yi4 zu2 。 wo3 you1 chang2 wu1 sheng1 ， an1 de2 ji2 cao3 mu4 。
- shi4 cong2 gu3 ren2 yuan4 ， zhi4 jiu3 ge1 bing3 zhu2 。 yan4 zhao4 jie1 shi4 ren2 ， ju4 neng2 chang2 si4 yu4 。
- fu3 lian2 lao3 qi1 jin4 ， yang3 shi4 ri4 ju1 su4 。 xiao1 sa4 yu4 feng1 jun1 ， hun2 meng4 yuan4 xiang1 zhu2 。
- bai3 nian2 ye4 xiao1 ban4 ， duan1 wei2 chui2 ying1 shu4 。

## 注释

## 译文

## 赏析
