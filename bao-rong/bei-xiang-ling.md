---
id: bao-rong-bei-xiang-ling
title: 悲湘靈
titlePinyin: bei1 xiang1 ling2
titleSlug: bei-xiang-ling
author: 鮑溶
authorPinyin: bao4 rong2
authorSlug: bao-rong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 山上涼雲收，日斜川風止。
- 娥皇五十弦，秋深漢江水。
- 初因無象外，牽感百憂裏。
- 霜露結瑤華，煙波勞玉指。
- 將隨落葉去，又繞疎蘋起。
- 哀響雲合來，清餘桐半死。
- 女顏萬歲後，豈復嬋娟子。
- 不道神無悲，那能久如此。
- 魂魄無不之，九山徒相似。
- 沒沒竟不從，唯傷遠人耳。
- 斑斑淚篁下，恐有學瑟鬼。

## 拼音

- shan1 shang4 liang2 yun2 shou1 ， ri4 xie2 chuan1 feng1 zhi3 。
- e2 huang2 wu3 shi2 xian2 ， qiu1 shen1 han4 jiang1 shui3 。
- chu1 yin1 wu2 xiang4 wai4 ， qian1 gan3 bai3 you1 li3 。
- shuang1 lu4 jie2 yao2 hua2 ， yan1 bo1 lao2 yu4 zhi3 。
- jiang1 sui2 luo4 ye4 qu4 ， you4 rao4 shu1 pin2 qi3 。
- ai1 xiang3 yun2 he2 lai2 ， qing1 yu2 tong2 ban4 si3 。
- nü3 yan2 wan4 sui4 hou4 ， qi3 fu4 chan2 juan1 zi0 。
- bu2 dao4 shen2 wu2 bei1 ， na4 neng2 jiu3 ru2 ci3 。
- hun2 po4 wu2 bu4 zhi1 ， jiu3 shan1 tu2 xiang1 si4 。
- mei2 mei2 jing4 bu4 cong2 ， wei2 shang1 yuan3 ren2 er3 。
- ban1 ban1 lei4 huang2 xia4 ， kong3 you3 xue2 se4 gui3 。

## 注释

## 译文

## 赏析
