---
id: yuan-zhi-zai-you-yun-ju
title: 再游雲居
titlePinyin: zai4 you2 yun2 ju1
titleSlug: zai-you-yun-ju
author: 袁陟
authorPinyin: yuan2 zhi4
authorSlug: yuan-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 風吹嶺頭樹，似欲招行客。
- 緣雲過絕頂，復見紫霄宅。
- 平觀三百里，下視八千尺。
- 隼擊九秋嚴，鵬展萬里翮。
- 五老鎮相望，西岫天與敵。
- 可笑培塿群，亦自矜寸碧。
- 氛埃卷宇宙，雁鶩下川澤。
- 既諧慧智心，若蹈聖賢域。
- 危亭據中峰，回抱竦天壁。
- 沈沈古帝坐，左右列夔稷。
- 舉頭河漢通，直欲攀南極。
- 合奏天地籟，兩耳清歷歷。
- 吁嗟萬類微，胡爲競朝夕。
- 安知太清上，我方適所適。
- 尚思西巘路，去冬躡雙屐。
- 高興挹洪厓，大句鼓天力。
- 到今巖壑間，浩浩起金石。
- 安得少陵翁，物外講新格。
- 重來羈紲在，欲隠世累迫。
- 多謝受命松，長存歲寒色。

## 拼音

- feng1 chui1 ling3 tou2 shu4 ， si4 yu4 zhao1 hang2 ke4 。
- yuan2 yun2 guo4 jue2 ding3 ， fu4 jian4 zi3 xiao1 zhai2 。
- ping2 guan1 san1 bai3 li3 ， xia4 shi4 ba1 qian1 chi3 。
- sun3 ji1 jiu3 qiu1 yan2 ， peng2 zhan3 wan4 li3 he2 。
- wu3 lao3 zhen4 xiang1 wang4 ， xi1 xiu4 tian1 yu3 di2 。
- ke3 xiao4 pei2 lou3 qun2 ， yi4 zi4 jin1 cun4 bi4 。
- fen1 ai1 juan4 yu3 zhou4 ， yan4 wu4 xia4 chuan1 ze2 。
- ji4 xie2 hui4 zhi4 xin1 ， ruo4 dao3 sheng4 xian2 yu4 。
- wei1 ting2 ju4 zhong1 feng1 ， hui2 bao4 song3 tian1 bi4 。
- shen3 shen3 gu3 di4 zuo4 ， zuo3 you4 lie4 kui2 ji4 。
- ju3 tou2 he2 han4 tong1 ， zhi2 yu4 pan1 nan2 ji2 。
- he2 zou4 tian1 di4 lai4 ， liang3 er3 qing1 li4 li4 。
- xu1 jie1 wan4 lei4 wei1 ， hu2 wei2 jing4 zhao1 xi1 。
- an1 zhi1 tai4 qing1 shang4 ， wo3 fang1 shi4 suo3 shi4 。
- shang4 si1 xi1 yan3 lu4 ， qu4 dong1 nie4 shuang1 ji1 。
- gao1 xing1 yi4 hong2 ya2 ， da4 ju4 gu3 tian1 li4 。
- dao4 jin1 yan2 he4 jian4 ， hao4 hao4 qi3 jin1 shi2 。
- an1 de2 shao3 ling2 weng1 ， wu4 wai4 jiang3 xin1 ge2 。
- zhong4 lai2 ji1 xie4 zai4 ， yu4 yin3 shi4 lei4 po4 。
- duo1 xie4 shou4 ming4 song1 ， chang2 cun2 sui4 han2 se4 。

## 注释

## 译文

## 赏析
