---
id: chen-yuan-jin-he-hu-wen-chang-jia-he-pian
title: 和胡文昌嘉禾篇
titlePinyin: he2 hu2 wen2 chang1 jia1 he2 pian1
titleSlug: he-hu-wen-chang-jia-he-pian
author: 陳元晉
authorPinyin: chen2 yuan2 jin4
authorSlug: chen-yuan-jin
dynasty: 唐
dynastyPinyin: tang2
dynastySlug: tang
tags: [] 
---

## 正文

- 鄮山東翼帝王州，使君來自白鷺洲。
- 下車三月課最優，賦辦不擾訟不留。
- 哦詩卧閣政令修，和聲上暢天畀休。
- 六丁下執旱魃囚，蠻琛航遠歸懷柔。
- 向來瘡痏稍稍瘳，雨應六月如膏流。
- 有禾雙穗來西疇，觀者喜氣同春浮。
- 老父再拜千騎頭，此帝所賚非人求。
- 三邊未靖哀虔劉，向來根本慮甚周。
- 安得賣劍都買牛，豐年一飽百不憂。
- 轉頭西風催歛揫，鼠雀亦覺歡啾啾。
- 更令北望烟燧收，鐵衣更戍休葵丘。
- 富民有詔封千秋，我生誰嘆命不猶。
- 黄鷄白酒相獻酬，老翁市井兒嬉遊。
- 擎香仰祝十二旒，垂拱萬年百祿遒。
- 偉哉姬旦忠國謀，艱難民事陳嘉猷。
- 仙人飛空白玉輈，霓旌來下風颼颼。
- 手持五穟遺君侯，瑞圖合命椽筆修。
- 晉之東序方天球，連理木頌那得儔。
- 午窗香篆銷金虬，和公詩罷茶七甌。

## 拼音

- mao4 shan1 dong1 yi4 di4 wang2 zhou1 ， shi3 jun1 lai2 zi4 bai2 lu4 zhou1 。
- xia4 ju1 san1 yue4 ke4 zui4 you1 ， fu4 ban4 bu4 rao3 song4 bu4 liu2 。
- o4 shi1 wo4 ge2 zheng4 ling4 xiu1 ， he2 sheng1 shang4 chang4 tian1 bi4 xiu1 。
- liu4 ding1 xia4 zhi2 han4 ba2 qiu2 ， man2 chen1 hang2 yuan3 gui1 huai2 rou2 。
- xiang4 lai2 chuang1 wei3 shao1 shao1 chou1 ， yu3 ying1 liu4 yue4 ru2 gao1 liu2 。
- you3 he2 shuang1 sui4 lai2 xi1 chou2 ， guan1 zhe3 xi3 qi4 tong2 chun1 fu2 。
- lao3 fu4 zai4 bai4 qian1 qi2 tou2 ， ci3 di4 suo3 lai4 fei1 ren2 qiu2 。
- san1 bian1 wei4 jing4 ai1 qian2 liu2 ， xiang4 lai2 gen1 ben3 lü4 shen4 zhou1 。
- an1 de2 mai4 jian4 dou1 mai3 niu2 ， feng1 nian2 yi4 bao3 bai3 bu4 you1 。
- zhuan3 tou2 xi1 feng1 cui1 lian3 jiu1 ， shu3 que4 yi4 jue2 huan1 jiu1 jiu1 。
- geng4 ling4 bei3 wang4 yan1 sui4 shou1 ， tie3 yi1 geng4 shu4 xiu1 kui2 qiu1 。
- fu4 min2 you3 zhao4 feng1 qian1 qiu1 ， wo3 sheng1 shui2 tan4 ming4 bu4 you2 。
- huang2 ji1 bai2 jiu3 xiang1 xian4 chou2 ， lao3 weng1 shi4 jing3 er2 xi1 you2 。
- qing2 xiang1 yang3 zhu4 shi2 er4 liu2 ， chui2 gong3 wan4 nian2 bai3 lu4 qiu2 。
- wei3 zai1 ji1 dan4 zhong1 guo2 mou2 ， jian1 nan2 min2 shi4 chen2 jia1 you2 。
- xian1 ren2 fei1 kong4 bai2 yu4 zhou1 ， ni2 jing1 lai2 xia4 feng1 sou1 sou1 。
- shou3 chi2 wu3 sui4 yi2 jun1 hou2 ， rui4 tu2 he2 ming4 chuan2 bi3 xiu1 。
- jin4 zhi1 dong1 xu4 fang1 tian1 qiu2 ， lian2 li3 mu4 song4 na4 de2 chou2 。
- wu3 chuang1 xiang1 zhuan4 xiao1 jin1 qiu2 ， he2 gong1 shi1 ba4 cha2 qi1 ou1 。

## 注释

## 译文

## 赏析
