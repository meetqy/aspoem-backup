---
id: xu-jun-bao-qi-man-ting-fang
title: 满庭芳
titlePinyin: man3 ting2 fang1
titleSlug: man-ting-fang
author: 徐君宝妻
authorPinyin: xu2 jun1 bao3 qi1
authorSlug: xu-jun-bao-qi
dynasty: 宋
dynastyPinyin: song4
dynastySlug: song
tags: []
---

## 正文

- 汉上繁华，江南人物，尚遗宣政风流。
- 绿窗朱户，十里烂银钩。
- 一旦刀兵齐举，旌旗拥、百万貔貅。
- 长驱入，歌台舞榭，风卷落花愁。
- 清平三百载，典章人物，扫地俱休。
- 幸此身未北，犹客南州。
- 破鉴徐郎何在，空惆怅、相见无由。
- 从今后，梦魂千里，夜夜岳阳楼。

## 拼音

- han4 shang4 fan2 hua2 ， jiang1 nan2 ren2 wu4 ， shang4 yi2 xuan1 zheng4 feng1 liu2 。
- lü4 chuang1 zhu1 hu4 ， shi2 li3 lan4 yin2 gou1 。
- yi2 dan4 dao1 bing1 qi2 ju3 ， jing1 qi2 yong1 、 bai3 wan4 pi2 xiu1 。
- chang2 qu1 ru4 ， ge1 tai2 wu3 xie4 ， feng1 juan4 luo4 hua1 chou2 。
- qing1 ping2 san1 bai3 zai3 ， dian3 zhang1 ren2 wu4 ， sao3 di4 ju4 xiu1 。
- xing4 ci3 shen1 wei4 bei3 ， you2 ke4 nan2 zhou1 。
- po4 jian4 xu2 lang2 he2 zai4 ， kong1 chou2 chang4 、 xiang1 jian4 wu2 you2 。
- cong2 jin1 hou4 ， meng4 hun2 qian1 li3 ， ye4 ye4 yue4 yang2 lou2 。

## 注释

## 译文

## 赏析
