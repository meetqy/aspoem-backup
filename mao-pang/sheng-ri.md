---
id: mao-pang-sheng-ri
title: 生日
titlePinyin: sheng1 ri4
titleSlug: sheng-ri
author: 毛滂
authorPinyin: mao2 pang1
authorSlug: mao-pang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 夜光昭清泠，璇源載圓折。
- 朝陽未羽儀，五色先丹穴。
- 松柏出澗壑，衆木皆禿屑。
- 方其一寸青，意已傲冰雪。
- 東家嬉戲時，俎豆輙羅列。
- 未應須兒啼，英標固驚絕。
- 公爲三朝老，氣壓萬人傑。
- 經綸本帝賚，遇合非力結。
- 舟成無長川，雲族有旱霓。
- 東風吹扶桑，曉色開寥泬。
- 平生回天手，獨佇昆吾轍。
- 停鞭急節緩，揮臂層陰决。
- 圖回掌中春，摩拂厚土熱。
- 一身等大地，萬物小靖蛚。
- 華嶽載不重，河海振不洩。
- 黔黎託回命，草木恃以茁。
- 造物相始終，流年難老耋。
- 側聞宋鼎就，未可羽力挈。
- 是乃爲公象，何但紀相烈。
- 坐觀滿不溢，玉鉉無變滅。

## 拼音

- ye4 guang1 zhao1 qing1 ling2 ， xuan2 yuan2 zai4 yuan2 zhe2 。
- chao2 yang2 wei4 yu3 yi2 ， wu3 se4 xian1 dan1 xue2 。
- song1 bai3 chu1 jian4 he4 ， zhong4 mu4 jie1 tu1 xie4 。
- fang1 qi2 yi2 cun4 qing1 ， yi4 yi3 ao4 bing1 xue3 。
- dong1 jia1 xi1 xi4 shi2 ， zu3 dou4 zhe2 luo2 lie4 。
- wei4 ying1 xu1 er2 ti2 ， ying1 biao1 gu4 jing1 jue2 。
- gong1 wei2 san1 zhao1 lao3 ， qi4 ya1 wan4 ren2 jie2 。
- jing1 lun2 ben3 di4 lai4 ， yu4 he2 fei1 li4 jie2 。
- zhou1 cheng2 wu2 chang2 chuan1 ， yun2 zu2 you3 han4 ni2 。
- dong1 feng1 chui1 fu2 sang1 ， xiao3 se4 kai1 liao2 jue2 。
- ping2 sheng1 hui2 tian1 shou3 ， du2 zhu4 kun1 wu2 zhe2 。
- ting2 bian1 ji2 jie2 huan3 ， hui1 bi4 ceng2 yin1 jue2 。
- tu2 hui2 zhang3 zhong1 chun1 ， mo2 fu2 hou4 tu3 re4 。
- yi4 shen1 deng3 da4 di4 ， wan4 wu4 xiao3 jing4 lie4 。
- hua2 yue4 zai4 bu2 zhong4 ， he2 hai3 zhen4 bu2 xie4 。
- qian2 li2 tuo1 hui2 ming4 ， cao3 mu4 shi4 yi3 zhuo2 。
- zao4 wu4 xiang1 shi3 zhong1 ， liu2 nian2 nan2 lao3 die2 。
- ce4 wen2 song4 ding3 jiu4 ， wei4 ke3 yu3 li4 qie4 。
- shi4 nai3 wei2 gong1 xiang4 ， he2 dan4 ji4 xiang1 lie4 。
- zuo4 guan1 man3 bu2 yi4 ， yu4 xuan4 wu2 bian4 mie4 。

## 注释

## 译文

## 赏析
