---
id: mao-pang-ci-yun-ye-quan-zhi
title: 次韻葉權之
titlePinyin: ci4 yun4 ye4 quan2 zhi1
titleSlug: ci-yun-ye-quan-zhi
author: 毛滂
authorPinyin: mao2 pang1
authorSlug: mao-pang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 二年錦衣城，坐悵朋游落。
- 雙瞳不敢白，但向湖山著。
- 頃當舍之去，眼界垂落寞。
- 忽逢昔所傾，人事豈容約。
- 西行追畫鷁，北首望金雀。
- 斯人玉樹明，映我蒹葭惡。
- 平生函牛鼎，顧可作雞臛。
- 干將久在冶，宜有當槖籥。
- 大器不匆匆，一飛要寥廓。
- 佳哉妙五言，珠琲相磊硌。
- 長城矗金墉，銛鋒露霜鍔。
- 向我寧可當，倒戈爲之却。
- 我生已數奇，世味寒冰薄。
- 兹行聊爾耳，外物矧可略。
- 所喜得公游，昏愚煩發藥。
- 不重千金裘，爲公了杯酌。

## 拼音

- er4 nian2 jin3 yi1 cheng2 ， zuo4 chang4 peng2 you2 luo4 。
- shuang1 tong2 bu4 gan3 bai2 ， dan4 xiang4 hu2 shan1 zhu4 。
- qing3 dang1 she4 zhi1 qu4 ， yan3 jie4 chui2 luo4 mo4 。
- hu1 feng2 xi1 suo3 qing1 ， ren2 shi4 qi3 rong2 yue1 。
- xi1 xing2 zhui1 hua4 yi4 ， bei3 shou3 wang4 jin1 que4 。
- si1 ren2 yu4 shu4 ming2 ， ying4 wo3 jian1 jia1 e4 。
- ping2 sheng1 han2 niu2 ding3 ， gu4 ke3 zuo4 ji1 huo4 。
- gan1 jiang1 jiu3 zai4 ye3 ， yi2 you3 dang1 tuo2 yue4 。
- da4 qi4 bu4 cong1 cong1 ， yi4 fei1 yao4 liao2 kuo4 。
- jia1 zai1 miao4 wu3 yan2 ， zhu1 bei4 xiang1 lei3 ge4 。
- chang2 cheng2 chu4 jin1 yong1 ， xian1 feng1 lu4 shuang1 e4 。
- xiang4 wo3 ning2 ke3 dang1 ， dao3 ge1 wei2 zhi1 que4 。
- wo3 sheng1 yi3 shu4 qi2 ， shi4 wei4 han2 bing1 bao2 。
- zi1 xing2 liao2 er3 er3 ， wai4 wu4 shen3 ke3 lüe4 。
- suo3 xi3 de2 gong1 you2 ， hun1 yu2 fan2 fa1 yao4 。
- bu2 zhong4 qian1 jin1 qiu2 ， wei2 gong1 liao3 bei1 zhuo2 。

## 注释

## 译文

## 赏析
