---
id: mao-pang-man-ting-fang
title: 满庭芳
titlePinyin: man3 ting2 fang1
titleSlug: man-ting-fang
author: 毛滂
authorPinyin: mao2 pang1
authorSlug: mao-pang
dynasty: 宋
dynastyPinyin: song4
dynastySlug: song
tags: []
---

## 正文

- 烁石炎曦，过云急雨，院落槐午阴清。
- 藕花开遍，绿细一池萍。
- 槽下真珠溜溜，龙团破、河朔馀酲。
- 阑干外，梧桐叶底，金井辘轳声。
- 盈盈。
- 开雾帐，珊瑚连枕，云母围屏。
- 对肌肤冰雪，自有凉生。
- 翠袖风回画扇，拂香篆、虬尾斜横。
- 北窗晚，娟娟静色，竹影上帘旌。

## 拼音

- shuo4 shi2 yan2 xi1 ， guo4 yun2 ji2 yu3 ， yuan4 luo4 huai2 wu3 yin1 qing1 。
- ou3 hua1 kai1 bian4 ， lü4 xi4 yi4 chi2 ping2 。
- cao2 xia4 zhen1 zhu1 liu1 liu1 ， long2 tuan2 po4 、 he2 shuo4 yu2 cheng2 。
- lan2 gan1 wai4 ， wu2 tong2 ye4 di3 ， jin1 jing3 lu4 lu0 sheng1 。
- ying2 ying2 。
- kai1 wu4 zhang4 ， shan1 hu2 lian2 zhen3 ， yun2 mu3 wei2 ping2 。
- dui4 ji1 fu1 bing1 xue3 ， zi4 you3 liang2 sheng1 。
- cui4 xiu4 feng1 hui2 hua4 shan4 ， fu2 xiang1 zhuan4 、 qiu2 wei3 xie2 heng2 。
- bei3 chuang1 wan3 ， juan1 juan1 jing4 se4 ， zhu2 ying3 shang4 lian2 jing1 。

## 注释

## 译文

## 赏析
