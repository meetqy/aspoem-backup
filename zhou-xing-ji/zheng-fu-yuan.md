---
id: zhou-xing-ji-zheng-fu-yuan
title: 征婦怨
titlePinyin: zheng1 fu4 yuan4
titleSlug: zheng-fu-yuan
author: 周行己
authorPinyin: zhou1 xing2 ji3
authorSlug: zhou-xing-ji
dynasty: 唐
dynastyPinyin: tang2
dynastySlug: tang
tags: [] 
---

## 正文

- 嫁君苦太遲，別君苦太早。
- 官行有程期，不得暫相保。
- 妾有嫁時衣，金縷光葳蕤。
- 送君即遠道，數日望君歸。
- 君去竟何許，君歸竟何長。
- 昔爲膠與漆，今爲參與商。
- 朝看雲間雁，暮看水底魚。
- 雁魚過幾許，何處寄君書。
- 有食不下咽，有衣不被體。
- 夜回九轉腸，日下千行淚。
- 階前萱草長，奩內粉黛空。
- 萱草不解憂，粉黛爲誰容。
- 人生若朝露，顔色豈長好。
- 况乃懷憂愁，憂愁復易老。
- 及春不開花，結子待何時。
- 君在須早歸，妾在長相思。
- 妾不願君富貴，妾只願君賤貧。
- 賤貧足相保，富貴多棄舊。
- 妾不願君成功，妾只願君早歸。
- 早歸及年少，功成妾已老。
- 君去妾二八，容顔花莫如。
- 肌白不著粉，色紅不施朱。
- 即今君尚未酬勳，妾年二十已有餘。

## 拼音

- jia4 jun1 ku3 tai4 chi2 ， bie2 jun1 ku3 tai4 zao3 。
- guan1 xing2 you3 cheng2 qi1 ， bu4 de2 zan4 xiang1 bao3 。
- qie4 you3 jia4 shi2 yi1 ， jin1 lü3 guang1 wei1 rui2 。
- song4 jun1 ji2 yuan3 dao4 ， shu4 ri4 wang4 jun1 gui1 。
- jun1 qu4 jing4 he2 xu1 ， jun1 gui1 jing4 he2 chang2 。
- xi1 wei2 jiao1 yu3 qi1 ， jin1 wei2 can1 yu3 shang1 。
- chao2 kan4 yun2 jian4 yan4 ， mu4 kan4 shui3 di3 yu2 。
- yan4 yu2 guo4 ji1 xu1 ， he2 chu3 ji4 jun1 shu1 。
- you3 shi2 bu2 xia4 yan4 ， you3 yi1 bu2 bei4 ti3 。
- ye4 hui2 jiu3 zhuan3 chang2 ， ri4 xia4 qian1 xing2 lei4 。
- jie1 qian2 xuan1 cao3 chang2 ， lian2 nei4 fen3 dai4 kong1 。
- xuan1 cao3 bu4 jie3 you1 ， fen3 dai4 wei2 shui2 rong2 。
- ren2 sheng1 ruo4 zhao1 lu4 ， yan2 se4 qi3 chang2 hao3 。
- kuang4 nai3 huai2 you1 chou2 ， you1 chou2 fu4 yi4 lao3 。
- ji2 chun1 bu4 kai1 hua1 ， jie2 zi3 dai4 he2 shi2 。
- jun1 zai4 xu1 zao3 gui1 ， qie4 zai4 chang2 xiang1 si1 。
- qie4 bu2 yuan4 jun1 fu4 gui4 ， qie4 zhi1 yuan4 jun1 jian4 pin2 。
- jian4 pin2 zu2 xiang1 bao3 ， fu4 gui4 duo1 qi4 jiu4 。
- qie4 bu2 yuan4 jun1 cheng2 gong1 ， qie4 zhi1 yuan4 jun1 zao3 gui1 。
- zao3 gui1 ji2 nian2 shao4 ， gong1 cheng2 qie4 yi3 lao3 。
- jun1 qu4 qie4 er4 ba1 ， rong2 yan2 hua1 mo4 ru2 。
- ji1 bai2 bu2 zhu4 fen3 ， se4 hong2 bu4 shi1 zhu1 。
- ji2 jin1 jun1 shang4 wei4 chou2 xun1 ， qie4 nian2 er4 shi2 yi3 you3 yu2 。

## 注释

## 译文

## 赏析
