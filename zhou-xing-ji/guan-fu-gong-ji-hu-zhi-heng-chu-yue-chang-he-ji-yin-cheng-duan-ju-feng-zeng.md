---
id: zhou-xing-ji-guan-fu-gong-ji-hu-zhi-heng-chu-yue-chang-he-ji-yin-cheng-duan-ju-feng-zeng
title: 觀傅公濟胡志衡楚越唱和集因成短句奉贈
titlePinyin: guan1 fu4 gong1 ji4 hu2 zhi4 heng2 chu3 yue4 chang4 he4 ji2 yin1 cheng2 duan3 ju4 feng4 zeng4
titleSlug: guan-fu-gong-ji-hu-zhi-heng-chu-yue-chang-he-ji-yin-cheng-duan-ju-feng-zeng
author: 周行己
authorPinyin: zhou1 xing2 ji3
authorSlug: zhou-xing-ji
dynasty: 唐
dynastyPinyin: tang2
dynastySlug: tang
tags: [] 
---

## 正文

- 清露凝百草，四海黄葉秋。
- 遊子思故鄉，中夜攬衣裘。
- 起坐不成寐，歎息銜百憂。
- 久客豈其願，亦爲甘旨謀。
- 平生少年日，睥睨氣食牛。
- 秉志三皇前，展步狹九州。
- 乃今已半百，尚有餓凍愁。
- 生逢聖明代，不忍棄田疇。
- 折節衆士底，足爲妻嫂羞。
- 伯樂尚未遇，焉知非驊騮。
- 觀其楚越集，迥覺出輩流。
- 有如閱武庫，森然見戈矛。
- 近者咸興作，無乃或暗投。
- 五車空拄腹，一飽豈易求。
- 不如臨洮子，匹馬萬戶侯。
- 遇合各有時，莫笑東家丘。

## 拼音

- qing1 lu4 ning2 bai3 cao3 ， si4 hai3 huang2 ye4 qiu1 。
- you2 zi3 si1 gu4 xiang1 ， zhong1 ye4 lan3 yi1 qiu2 。
- qi3 zuo4 bu4 cheng2 mei4 ， tan4 xi1 xian2 bai3 you1 。
- jiu3 ke4 qi3 qi2 yuan4 ， yi4 wei2 gan1 zhi3 mou2 。
- ping2 sheng1 shao4 nian2 ri4 ， pi4 ni4 qi4 shi2 niu2 。
- bing3 zhi4 san1 huang2 qian2 ， zhan3 bu4 xia2 jiu3 zhou1 。
- nai3 jin1 yi3 ban4 bai3 ， shang4 you3 e4 dong4 chou2 。
- sheng1 feng2 sheng4 ming2 dai4 ， bu4 ren3 qi4 tian2 chou2 。
- zhe2 jie2 zhong4 shi4 di3 ， zu2 wei2 qi1 sao3 xiu1 。
- bo2 le4 shang4 wei4 yu4 ， yan1 zhi1 fei1 hua2 liu2 。
- guan1 qi2 chu3 yue4 ji2 ， jiong3 jue2 chu1 bei4 liu2 。
- you3 ru2 yue4 wu3 ku4 ， sen1 ran2 jian4 ge1 mao2 。
- jin4 zhe3 xian2 xing1 zuo4 ， wu2 nai3 huo4 an4 tou2 。
- wu3 ju1 kong1 zhu3 fu4 ， yi4 bao3 qi3 yi4 qiu2 。
- bu4 ru2 lin2 tao2 zi3 ， pi3 ma3 wan4 hu4 hou2 。
- yu4 he2 ge4 you3 shi2 ， mo4 xiao4 dong1 jia1 qiu1 。

## 注释

## 译文

## 赏析
