---
id: zhou-xing-ji-he-zi-tong-guan-yin-si-xin-ju
title: 和子同觀音寺新居
titlePinyin: he2 zi3 tong2 guan1 yin1 si4 xin1 ju1
titleSlug: he-zi-tong-guan-yin-si-xin-ju
author: 周行己
authorPinyin: zhou1 xing2 ji3
authorSlug: zhou-xing-ji
dynasty: 唐
dynastyPinyin: tang2
dynastySlug: tang
tags: [] 
---

## 正文

- 太學士千數，濟濟多白袍。
- 其中靡不有，令人愧遁逃。
- 風俗且如此，焉能獨守高。
- 詳擇乃其道，或得賢與豪。
- 近復失段子，嗚呼命不遭。
- 吾生得覬豁，誰能置圈牢。
- 武或萬人敵，何用學六韜。
- 文士亦齷齪，勞心徒忉忉。
- 利害竟何許，相去九牛毛。
- 脫略或吾事，青松隠藜蒿。
- 麟鳳豈仰見，狐狸多叫號。
- 如不卜清曠，樂此阮與陶。
- 文思韓吏部，詩見杜工曹。
- 揮麈談風月，中夜聲颾颾。
- 往往移北山，不必反楚騷。
- 吾道用無窮，所志各有操。
- 或隠身幽討，或放迹遊遨。
- 平生事已定，用心奚獨勞。

## 拼音

- tai4 xue2 shi4 qian1 shu4 ， ji4 ji4 duo1 bai2 pao2 。
- qi2 zhong1 mi2 bu4 you3 ， ling4 ren2 kui4 dun4 tao2 。
- feng1 su2 qie3 ru2 ci3 ， yan1 neng2 du2 shou3 gao1 。
- xiang2 ze2 nai3 qi2 dao4 ， huo4 de2 xian2 yu3 hao2 。
- jin4 fu4 shi1 duan4 zi0 ， wu1 hu1 ming4 bu4 zao1 。
- wu2 sheng1 de2 ji4 huo1 ， shui2 neng2 zhi4 quan1 lao2 。
- wu3 huo4 wan4 ren2 di2 ， he2 yong4 xue2 liu4 tao1 。
- wen2 shi4 yi4 wo4 chuo4 ， lao2 xin1 tu2 dao1 dao1 。
- li4 hai4 jing4 he2 xu1 ， xiang1 qu4 jiu3 niu2 mao2 。
- tuo1 lüe4 huo4 wu2 shi4 ， qing1 song1 yin3 li2 hao1 。
- lin2 feng4 qi3 yang3 jian4 ， hu2 li0 duo1 jiao4 hao4 。
- ru2 bu4 bu3 qing1 kuang4 ， le4 ci3 ruan3 yu3 tao2 。
- wen2 si1 han2 li4 bu4 ， shi1 jian4 du4 gong1 cao2 。
- hui1 zhu3 tan2 feng1 yue4 ， zhong1 ye4 sheng1 sao1 sao1 。
- wang3 wang3 yi2 bei3 shan1 ， bu2 bi4 fan3 chu3 sao1 。
- wu2 dao4 yong4 wu2 qiong2 ， suo3 zhi4 ge4 you3 cao1 。
- huo4 yin3 shen1 you1 tao3 ， huo4 fang4 ji4 you2 ao2 。
- ping2 sheng1 shi4 yi3 ding4 ， yong4 xin1 xi1 du2 lao2 。

## 注释

## 译文

## 赏析
