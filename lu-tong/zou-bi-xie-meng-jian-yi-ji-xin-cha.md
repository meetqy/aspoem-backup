---
id: lu-tong-zou-bi-xie-meng-jian-yi-ji-xin-cha
title: 走筆謝孟諫議寄新茶
titlePinyin: zou3 bi3 xie4 meng4 jian4 yi4 ji4 xin1 cha2
titleSlug: zou-bi-xie-meng-jian-yi-ji-xin-cha
author: 盧仝
authorPinyin: lu2 tong2
authorSlug: lu-tong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 日高丈五睡正濃，軍將打門驚周公。
- 口云諫議送書信，白絹斜封三道印。
- 開緘宛見諫議面，手閱月團三百片。
- 聞道新年入山裏，蟄蟲驚動春風起。
- 天子須嘗陽羨茶，百草不敢先開花。
- 仁風暗結珠琲瓃，先春抽出黃金芽。
- 摘鮮焙芳旋封裹，至精至好且不奢。
- 至尊之餘合王公，何事便到山人家。
- 柴門反關無俗客，紗帽籠頭自煎喫。
- 碧雲引風吹不斷，白花浮光凝椀面。
- 一椀喉吻潤，兩椀破孤悶。
- 三椀搜枯腸，唯有文字五千卷。
- 四椀發輕汗，平生不平事。
- 盡向毛孔散，五椀肌骨清。
- 六椀通仙靈，七椀喫不得也。
- 唯覺兩腋習習清風生，蓬萊山，在何處？
- 玉川子，乘此清風欲歸去。
- 山上羣仙司下土，地位清高隔風雨。
- 安得知百萬億蒼生命，墮在巔崖受辛苦。
- 便爲諫議問蒼生，到頭還得蘇息否。

## 拼音

- ri4 gao1 zhang4 wu3 shui4 zheng4 nong2 ， jun1 jiang1 da3 men2 jing1 zhou1 gong1 。
- kou3 yun2 jian4 yi4 song4 shu1 xin4 ， bai2 juan4 xie2 feng1 san1 dao4 yin4 。
- kai1 jian1 wan3 jian4 jian4 yi4 mian4 ， shou3 yue4 yue4 tuan2 san1 bai3 pian4 。
- wen2 dao4 xin1 nian2 ru4 shan1 li3 ， zhe2 chong2 jing1 dong4 chun1 feng1 qi3 。
- tian1 zi3 xu1 chang2 yang2 xian4 cha2 ， bai3 cao3 bu4 gan3 xian1 kai1 hua1 。
- ren2 feng1 an4 jie2 zhu1 bei4 lei2 ， xian1 chun1 chou1 chu1 huang2 jin1 ya2 。
- zhai1 xian1 bei4 fang1 xuan2 feng1 guo3 ， zhi4 jing1 zhi4 hao3 qie3 bu4 she1 。
- zhi4 zun1 zhi1 yu2 he2 wang2 gong1 ， he2 shi4 bian4 dao4 shan1 ren2 jia1 。
- chai2 men2 fan3 guan1 wu2 su2 ke4 ， sha1 mao4 long2 tou2 zi4 jian1 chi1 。
- bi4 yun2 yin3 feng1 chui1 bu2 duan4 ， bai2 hua1 fu2 guang1 ning2 wan3 mian4 。
- yi4 wan3 hou2 wen3 run4 ， liang3 wan3 po4 gu1 men4 。
- san1 wan3 sou1 ku1 chang2 ， wei2 you3 wen2 zi4 wu3 qian1 juan4 。
- si4 wan3 fa1 qing1 han4 ， ping2 sheng1 bu4 ping2 shi4 。
- jin4 xiang4 mao2 kong3 san4 ， wu3 wan3 ji1 gu3 qing1 。
- liu4 wan3 tong1 xian1 ling2 ， qi1 wan3 chi1 bu4 de2 ye3 。
- wei2 jue2 liang3 ye4 xi2 xi2 qing1 feng1 sheng1 ， peng2 lai2 shan1 ， zai4 he2 chu3 ？
- yu4 chuan1 zi3 ， cheng2 ci3 qing1 feng1 yu4 gui1 qu4 。
- shan1 shang4 qun2 xian1 si1 xia4 tu3 ， di4 wei4 qing1 gao1 ge2 feng1 yu3 。
- an1 de2 zhi1 bai3 wan4 yi4 cang1 sheng1 ming4 ， duo4 zai4 dian1 ya2 shou4 xin1 ku3 。
- bian4 wei2 jian4 yi4 wen4 cang1 sheng1 ， dao4 tou2 huan2 de2 su1 xi1 fou3 。

## 注释

## 译文

## 赏析
