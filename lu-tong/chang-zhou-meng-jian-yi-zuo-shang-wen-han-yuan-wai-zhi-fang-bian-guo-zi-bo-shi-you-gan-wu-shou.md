---
id: lu-tong-chang-zhou-meng-jian-yi-zuo-shang-wen-han-yuan-wai-zhi-fang-bian-guo-zi-bo-shi-you-gan-wu-shou
title: 常州孟諫議座上聞韓員外職方貶國子博士有感五首
titlePinyin: chang2 zhou1 meng4 jian4 yi4 zuo4 shang4 wen2 han2 yuan2 wai4 zhi2 fang1 bian3 guo2 zi3 bo2 shi4 you3 gan3 wu3 shou3
titleSlug: chang-zhou-meng-jian-yi-zuo-shang-wen-han-yuan-wai-zhi-fang-bian-guo-zi-bo-shi-you-gan-wu-shou
author: 盧仝
authorPinyin: lu2 tong2
authorSlug: lu-tong
dynasty: 唐
dynastyPinyin: tang2
dynastySlug: tang
tags: []
---

## 正文

- 忽見除書到，韓君又學官。死生縱有命，人事始知難。
- 烈火先燒玉，庭蕪不養蘭。山夫與刺史，相對兩巑岏。
- 幹祿無便佞，宜知黜此身。員郎猶小小，國學大頻頻。
- 孤宦心肝直，天王苦死嗔。朝廷無諫議，誰是雪韓人。
- 何事遭朝貶，知何被不容。不如思所自，只欲涕無從。
- 爵服何曾好，荷衣已慣縫。朝官莫相識，歸去老岩松。
- 力小垂垂上，天高又不登。致身唯一己，獲罪則顏朋。
- 祿位埋坑阱，康莊壘劍棱。公卿共惜取，莫遣玉山崩。
- 誰憐野田子，海內一韓侯。左道官雖樂，剛腸得健無。
- 功名生地獄，禮教死天囚。莫言耕種好，須避蒺藜秋。

## 拼音

- hu1 jian4 chu2 shu1 dao4 ， han2 jun1 you4 xue2 guan1 。 si3 sheng1 zong4 you3 ming4 ， ren2 shi4 shi3 zhi1 nan2 。
- lie4 huo3 xian1 shao1 yu4 ， ting2 wu2 bu4 yang3 lan2 。 shan1 fu1 yu3 ci4 shi3 ， xiang1 dui4 liang3 cuan2 wan2 。
- gan4 lu4 wu2 bian4 ning4 ， yi2 zhi1 chu4 ci3 shen1 。 yuan2 lang2 you2 xiao3 xiao3 ， guo2 xue2 da4 bin1 bin1 。
- gu1 huan4 xin1 gan1 zhi2 ， tian1 wang2 ku3 si3 chen1 。 chao2 ting2 wu2 jian4 yi4 ， shui2 shi4 xue3 han2 ren2 。
- he2 shi4 zao1 chao2 bian3 ， zhi1 he2 bei4 bu4 rong2 。 bu4 ru2 si1 suo3 zi4 ， zhi1 yu4 ti4 wu2 cong2 。
- jue2 fu2 he2 ceng2 hao3 ， he2 yi1 yi3 guan4 feng2 。 chao2 guan1 mo4 xiang1 shi2 ， gui1 qu4 lao3 yan2 song1 。
- li4 xiao3 chui2 chui2 shang4 ， tian1 gao1 you4 bu4 deng1 。 zhi4 shen1 wei2 yi1 ji3 ， huo4 zui4 ze2 yan2 peng2 。
- lu4 wei4 mai2 keng1 jing3 ， kang1 zhuang1 lei3 jian4 leng2 。 gong1 qing1 gong4 xi1 qu3 ， mo4 qian3 yu4 shan1 beng1 。
- shui2 lian2 ye3 tian2 zi3 ， hai3 nei4 yi4 han2 hou2 。 zuo3 dao4 guan1 sui1 le4 ， gang1 chang2 de2 jian4 wu2 。
- gong1 ming2 sheng1 di4 yu4 ， li3 jiao4 si3 tian1 qiu2 。 mo4 yan2 geng1 zhong3 hao3 ， xu1 bi4 ji2 li2 qiu1 。

## 注释

## 译文

## 赏析
