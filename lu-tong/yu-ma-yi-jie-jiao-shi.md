---
id: lu-tong-yu-ma-yi-jie-jiao-shi
title: 與馬異結交詩
titlePinyin: yu3 ma3 yi4 jie2 jiao1 shi1
titleSlug: yu-ma-yi-jie-jiao-shi
author: 盧仝
authorPinyin: lu2 tong2
authorSlug: lu-tong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 天地日月如等閑，盧仝四十無往還。
- 唯有一片心脾骨，巉巖崒硉兀鬱律。
- 刀劒爲峰㟧，平地放著高如崑崙山。
- 天不容，地不受，日月不敢偷照耀。
- 神農畫八卦，鑿破天心胸。
- 女媧本是伏羲婦，恐天怒。
- 擣鍊五色石，引日月之針，五星之縷把天補。
- 補了三日不肯歸壻家，走向日中放老鵶。
- 月裏栽桂養蝦𢋙，天公發怒化龍蛇。
- 此龍此蛇得死病，神農合藥救死命。
- 天怪神農黨龍蛇，罰神農爲牛頭。
- 令載元氣車，不知藥中有毒藥。
- 藥殺元氣天不覺，爾來天地不神聖。
- 日月之光無正定，不知元氣元不死。
- 忽聞空中喚馬異，馬異若不是祥瑞。
- 空中敢道不容易，昨日仝不仝，異自異，是謂大仝而小異。
- 今日仝自仝，異不異，是謂仝不往兮異不至。
- 直當中兮動天地，白玉璞裏斵出相思心。
- 黃金鑛裏鑄出相思淚，忽聞空中崩崖倒谷聲。
- 絕勝明珠千萬斛，買得西施南威一雙婢。
- 此婢嬌饒惱殺人，凝脂爲膚翡翠裙。
- 唯解畫眉朱點脣，自從獲得君。
- 敲金摐玉凌浮雲，却返顧。
- 一雙婢子何足云，平生結交若少人。
- 憶君眼前如見君，青雲欲開白日沒。
- 天眼不見此奇骨，此骨縱橫奇又奇。
- 千歲萬歲枯松枝，半折半殘壓山谷。
- 盤根蹙節成蛟螭，忽雷霹靂卒風暴雨撼不動。
- 欲動不動千變萬化總是鱗皴皮，此奇怪物不可欺。
- 盧仝見馬異文章，酌得馬異胸中事。
- 風姿骨本恰如此，是不是。

## 拼音

- tian1 di4 ri4 yue4 ru2 deng3 xian2 ， lu2 tong2 si4 shi2 wu2 wang3 huan2 。
- wei2 you3 yi2 pian4 xin1 pi2 gu3 ， chan2 yan2 zu2 lu4 wu4 yu4 lü4 。
- dao1 jian4 wei2 feng1 㟧， ping2 di4 fang4 zhu4 gao1 ru2 kun1 lun2 shan1 。
- tian1 bu4 rong2 ， di4 bu2 shou4 ， ri4 yue4 bu4 gan3 tou1 zhao4 yao4 。
- shen2 nong2 hua4 ba1 gua4 ， zao2 po4 tian1 xin1 xiong1 。
- nü3 wa1 ben3 shi4 fu2 xi1 fu4 ， kong3 tian1 nu4 。
- dao3 lian4 wu3 se4 shi2 ， yin3 ri4 yue4 zhi1 zhen1 ， wu3 xing1 zhi1 lü3 ba3 tian1 bu3 。
- bu3 le0 san1 ri4 bu4 ken3 gui1 xu4 jia1 ， zou3 xiang4 ri4 zhong1 fang4 lao3 ya1 。
- yue4 li3 zai1 gui4 yang3 xia1 𢋙， tian1 gong1 fa1 nu4 hua4 long2 she2 。
- ci3 long2 ci3 she2 de2 si3 bing4 ， shen2 nong2 he2 yao4 jiu4 si3 ming4 。
- tian1 guai4 shen2 nong2 dang3 long2 she2 ， fa2 shen2 nong2 wei2 niu2 tou2 。
- ling4 zai4 yuan2 qi4 ju1 ， bu4 zhi1 yao4 zhong1 you3 du2 yao4 。
- yao4 sha1 yuan2 qi4 tian1 bu4 jue2 ， er3 lai2 tian1 di4 bu4 shen2 sheng4 。
- ri4 yue4 zhi1 guang1 wu2 zheng4 ding4 ， bu4 zhi1 yuan2 qi4 yuan2 bu4 si3 。
- hu1 wen2 kong1 zhong1 huan4 ma3 yi4 ， ma3 yi4 ruo4 bu2 shi4 xiang2 rui4 。
- kong1 zhong1 gan3 dao4 bu4 rong2 yi4 ， zuo2 ri4 tong2 bu0 tong2 ， yi4 zi4 yi4 ， shi4 wei4 da4 tong2 er2 xiao3 yi4 。
- jin1 ri4 tong2 zi4 tong2 ， yi4 bu0 yi4 ， shi4 wei4 tong2 bu4 wang3 xi1 yi4 bu2 zhi4 。
- zhi2 dang1 zhong1 xi1 dong4 tian1 di4 ， bai2 yu4 pu2 li3 zhuo2 chu1 xiang1 si1 xin1 。
- huang2 jin1 kuang4 li3 zhu4 chu1 xiang1 si1 lei4 ， hu1 wen2 kong1 zhong1 beng1 ya2 dao3 gu3 sheng1 。
- jue2 sheng4 ming2 zhu1 qian1 wan4 hu2 ， mai3 de2 xi1 shi1 nan2 wei1 yi4 shuang1 bi4 。
- ci3 bi4 jiao1 rao2 nao3 sha1 ren2 ， ning2 zhi1 wei2 fu1 fei3 cui4 qun2 。
- wei2 jie3 hua4 mei2 zhu1 dian3 chun2 ， zi4 cong2 huo4 de2 jun1 。
- qiao1 jin1 chuang1 yu4 ling2 fu2 yun2 ， que4 fan3 gu4 。
- yi4 shuang1 bi4 zi0 he2 zu2 yun2 ， ping2 sheng1 jie2 jiao1 ruo4 shao3 ren2 。
- yi4 jun1 yan3 qian2 ru2 jian4 jun1 ， qing1 yun2 yu4 kai1 bai2 ri4 mei2 。
- tian1 yan3 bu2 jian4 ci3 qi2 gu3 ， ci3 gu3 zong4 heng2 qi2 you4 qi2 。
- qian1 sui4 wan4 sui4 ku1 song1 zhi1 ， ban4 zhe2 ban4 can2 ya1 shan1 gu3 。
- pan2 gen1 cu4 jie2 cheng2 jiao1 chi1 ， hu1 lei2 pi1 li4 zu2 feng1 bao4 yu3 han4 bu2 dong4 。
- yu4 dong4 bu0 dong4 qian1 bian4 wan4 hua4 zong3 shi4 lin2 cun1 pi2 ， ci3 qi2 guai4 wu4 bu4 ke3 qi1 。
- lu2 tong2 jian4 ma3 yi4 wen2 zhang1 ， zhuo2 de2 ma3 yi4 xiong1 zhong1 shi4 。
- feng1 zi1 gu3 ben3 qia4 ru2 ci3 ， shi4 bu0 shi4 。

## 注释

## 译文

## 赏析
