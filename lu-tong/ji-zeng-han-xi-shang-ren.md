---
id: lu-tong-ji-zeng-han-xi-shang-ren
title: 寄贈含曦上人
titlePinyin: ji4 zeng4 han2 xi1 shang4 ren2
titleSlug: ji-zeng-han-xi-shang-ren
author: 盧仝
authorPinyin: lu2 tong2
authorSlug: lu-tong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 楞伽大師兄，誇曦識道理。
- 破鏁推玄關，高辯果難揣。
- 論語老莊易，搜索通神鬼。
- 起信中百門，敲骨得佛髓。
- 此外雜經律，泛讀一萬紙。
- 高殿排名僧，執卷坐纍纍。
- 化物自一心，三教齊發起。
- 隨鐘嚼宮商，滿口文字美。
- 商賈女郎輩，不曾道生死。
- 縱遇彊禮拜，雅語不露齒。
- 劈破天地來，節義可屈指。
- 季展即此僧，孤立無依倚。
- 近來愛作詩，新奇頗煩委。
- 忽忽造古格，削盡俗綺靡。
- 假如慵裹頭，但勤讀書史。
- 切磋併工夫，休遠不可比。
- 憐僧無遠□，信佛殊未已。
- 貌古饒風情，清論興亹亹。
- 訪余十數度，相去三五里。
- 見時心亦喜，不見心亦喜。
- 見時談謔樂，四座盡角嘴。
- 不見養天和，無人聒人耳。
- 昨朝披雪來，面色赤韡韡。
- 封竈養黃金，許割方寸匕。
- 泥丸佛□教，怛化莊亦耻。
- 未達不敢嘗，孔子疑季子。
- 藥成必分余，余必投泥裏。
- 不如向陽堂，撥醅泛浮蟻。
- 麴米本無愆，酒成是法水。
- 行道不見心，毀譽徒云爾。
- 雪晴天氣和，日光弄梅李。
- 春鳥嬌關關，春風醉旎旎。
- 道上正無塵，人家有花卉。
- 高僧有拄杖，願得數覯止。

## 拼音

- leng2 qie2 da4 shi1 xiong1 ， kua1 xi1 shi2 dao4 li3 。
- po4 suo3 tui1 xuan2 guan1 ， gao1 bian4 guo3 nan2 chuai1 。
- lun4 yu3 lao3 zhuang1 yi4 ， sou1 suo3 tong1 shen2 gui3 。
- qi3 xin4 zhong1 bai3 men2 ， qiao1 gu3 de2 fo2 sui3 。
- ci3 wai4 za2 jing1 lü4 ， fan4 du2 yi2 wan4 zhi3 。
- gao1 dian4 pai2 ming2 seng1 ， zhi2 juan4 zuo4 lei2 lei2 。
- hua4 wu4 zi4 yi4 xin1 ， san1 jiao4 qi2 fa1 qi3 。
- sui2 zhong1 jiao2 gong1 shang1 ， man3 kou3 wen2 zi4 mei3 。
- shang1 jia3 nü3 lang2 bei4 ， bu4 ceng2 dao4 sheng1 si3 。
- zong4 yu4 qiang2 li3 bai4 ， ya3 yu3 bu2 lu4 chi3 。
- pi1 po4 tian1 di4 lai2 ， jie2 yi4 ke3 qu1 zhi3 。
- ji4 zhan3 ji2 ci3 seng1 ， gu1 li4 wu2 yi1 yi3 。
- jin4 lai2 ai4 zuo4 shi1 ， xin1 qi2 po1 fan2 wei3 。
- hu1 hu1 zao4 gu3 ge2 ， xiao1 jin4 su2 qi3 mi2 。
- jia3 ru2 yong1 guo3 tou2 ， dan4 qin2 du2 shu1 shi3 。
- qie1 cuo1 bing4 gong1 fu0 ， xiu1 yuan3 bu4 ke3 bi3 。
- lian2 seng1 wu2 yuan3 □， xin4 fo2 shu1 wei4 yi3 。
- mao4 gu3 rao2 feng1 qing2 ， qing1 lun4 xing1 wei3 wei3 。
- fang3 yu2 shi2 shu4 du4 ， xiang1 qu4 san1 wu3 li3 。
- jian4 shi2 xin1 yi4 xi3 ， bu2 jian4 xin1 yi4 xi3 。
- jian4 shi2 tan2 xue4 le4 ， si4 zuo4 jin4 jiao3 zui3 。
- bu2 jian4 yang3 tian1 he2 ， wu2 ren2 guo1 ren2 er3 。
- zuo2 chao2 pi1 xue3 lai2 ， mian4 se4 chi4 wei3 wei3 。
- feng1 zao4 yang3 huang2 jin1 ， xu1 ge1 fang1 cun4 bi3 。
- ni2 wan2 fo2 □ jiao4 ， da2 hua4 zhuang1 yi4 chi3 。
- wei4 da2 bu4 gan3 chang2 ， kong3 zi3 yi2 ji4 zi3 。
- yao4 cheng2 bi4 fen1 yu2 ， yu2 bi4 tou2 ni2 li3 。
- bu4 ru2 xiang4 yang2 tang2 ， bo1 pei1 fan4 fu2 yi3 。
- qu1 mi3 ben3 wu2 qian1 ， jiu3 cheng2 shi4 fa3 shui3 。
- hang2 dao4 bu2 jian4 xin1 ， hui3 yu4 tu2 yun2 er3 。
- xue3 qing2 tian1 qi4 he2 ， ri4 guang1 nong4 mei2 li3 。
- chun1 niao3 jiao1 guan1 guan1 ， chun1 feng1 zui4 ni3 ni3 。
- dao4 shang4 zheng4 wu2 chen2 ， ren2 jia1 you3 hua1 hui4 。
- gao1 seng1 you3 zhu3 zhang4 ， yuan4 de2 shu4 gou4 zhi3 。

## 注释

## 译文

## 赏析
