---
id: liu-zhi-hu-xi-dao-zhong
title: 湖溪道中
titlePinyin: hu2 xi1 dao4 zhong1
titleSlug: hu-xi-dao-zhong
author: 劉摯
authorPinyin: liu2 zhi4
authorSlug: liu-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 夜雨聲綿綿，朝雨勢未歇。
- 行役良間關，炎歊暫祛遏。
- 蘋藻香幽幽，陂池水活活。
- 咫尺迷見聞，淋漓徹衣褐。
- 坎泥甚膠凝，塍路無尺闊。
- 饑僮與羸驂，十步九顛蹷。
- 攲鞍髀欲僵，風蓋手屢脱。
- 驚目不暇瞬，危魂亦已怛。
- 處險貴能安，欲速或未達。
- 聖禹嘗輴行，文公尚胡拔。
- 彼勤事業大，吾勞簿書末。
- 香城到長堤，軒眉解蹙頞。
- 大道吾所歸，寧爲險途奪。

## 拼音

- ye4 yu3 sheng1 mian2 mian2 ， chao2 yu3 shi4 wei4 xie1 。
- xing2 yi4 liang2 jian4 guan1 ， yan2 xiao1 zan4 qu1 e4 。
- pin2 zao3 xiang1 you1 you1 ， bei1 chi2 shui3 huo2 huo2 。
- zhi3 chi3 mi2 jian4 wen2 ， lin2 li2 che4 yi1 he4 。
- kan3 ni2 shen4 jiao1 ning2 ， cheng2 lu4 wu2 chi3 kuo4 。
- ji1 tong2 yu3 lei2 can1 ， shi2 bu4 jiu3 dian1 jue2 。
- ji1 an1 bi4 yu4 jiang1 ， feng1 gai4 shou3 lü3 tuo1 。
- jing1 mu4 bu4 xia2 shun4 ， wei1 hun2 yi4 yi3 da2 。
- chu3 xian3 gui4 neng2 an1 ， yu4 su4 huo4 wei4 da2 。
- sheng4 yu3 chang2 chun1 xing2 ， wen2 gong1 shang4 hu2 ba2 。
- bi3 qin2 shi4 ye4 da4 ， wu2 lao2 bo2 shu1 mo4 。
- xiang1 cheng2 dao4 chang2 di1 ， xuan1 mei2 jie3 cu4 e4 。
- da4 dao4 wu2 suo3 gui1 ， ning2 wei2 xian3 tu2 duo2 。

## 注释

## 译文

## 赏析
