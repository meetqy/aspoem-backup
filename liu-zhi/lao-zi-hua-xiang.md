---
id: liu-zhi-lao-zi-hua-xiang
title: 老子畫象
titlePinyin: lao3 zi3 hua4 xiang4
titleSlug: lao-zi-hua-xiang
author: 劉摯
authorPinyin: liu2 zhi4
authorSlug: liu-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 敝周僿于文，老子談大道。
- 仁義已末流，體法固行潦。
- 虛無抱玄珠，清淨爲至寶。
- 掊斗息羣競，死聖止大盜。
- 謂可愚斯民，狂瀾復既倒。
- 不知世大變，萬僞火就燥。
- 欲以區區言，反俗入羲昊。
- 渾淪五千言，道德何浩浩。
- 漢嘗求其說，施用未深造。
- 衣食已有滋，煩苛以能埽。
- 惜哉衰世士，學術失探討。
- 流而爲刑名，慘礉極枯槁。
- 但見多申韓，舉皆罪黄老。
- 聖人無常師，有善取輿皁。
- 問禮固有然，誰謂孔徒小。
- 遺貌知是非，君無論醜好。

## 拼音

- bi4 zhou1 sai4 yu2 wen2 ， lao3 zi3 tan2 da4 dao4 。
- ren2 yi4 yi3 mo4 liu2 ， ti3 fa3 gu4 xing2 liao2 。
- xu1 wu2 bao4 xuan2 zhu1 ， qing1 jing4 wei2 zhi4 bao3 。
- pou2 dou4 xi1 qun2 jing4 ， si3 sheng4 zhi3 da4 dao4 。
- wei4 ke3 yu2 si1 min2 ， kuang2 lan2 fu4 ji4 dao3 。
- bu4 zhi1 shi4 da4 bian4 ， wan4 wei3 huo3 jiu4 zao4 。
- yu4 yi3 qu1 qu1 yan2 ， fan3 su2 ru4 xi1 hao4 。
- hun2 lun2 wu3 qian1 yan2 ， dao4 de2 he2 hao4 hao4 。
- han4 chang2 qiu2 qi2 shuo1 ， shi1 yong4 wei4 shen1 zao4 。
- yi1 shi2 yi3 you3 zi1 ， fan2 ke1 yi3 neng2 sao4 。
- xi1 zai1 shuai1 shi4 shi4 ， xue2 shu4 shi1 tan4 tao3 。
- liu2 er2 wei2 xing2 ming2 ， can3 he2 ji2 ku1 gao3 。
- dan4 jian4 duo1 shen1 han2 ， ju3 jie1 zui4 huang2 lao3 。
- sheng4 ren2 wu2 chang2 shi1 ， you3 shan4 qu3 yu2 zao4 。
- wen4 li3 gu4 you3 ran2 ， shui2 wei4 kong3 tu2 xiao3 。
- yi2 mao4 zhi1 shi4 fei1 ， jun1 wu2 lun4 chou3 hao3 。

## 注释

## 译文

## 赏析
