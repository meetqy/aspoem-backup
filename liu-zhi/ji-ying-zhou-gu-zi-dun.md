---
id: liu-zhi-ji-ying-zhou-gu-zi-dun
title: 寄潁州顧子敦
titlePinyin: ji4 ying3 zhou1 gu4 zi3 dun1
titleSlug: ji-ying-zhou-gu-zi-dun
author: 劉摯
authorPinyin: liu2 zhi4
authorSlug: liu-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 念君去南州，歲月忽已掃。
- 豈無肺腑言，難爲音書道。
- 客來自汝陰，盡說太守好。
- 黄堂曰無事，仁政浹稚老。
- 承顔奉親歡，甘旨富魚稻。
- 時時過西湖，樽酒媚花鳥。
- 兒童爭拍手，共笑玉山倒。
- 都城亦何爲，風塵驚昏曉。
- 投身非所謀，養氣安能浩。
- 思君便便腹，中有無價寶。
- 昔者定交分，我已愧枯槁。
- 豈知鴻鵠飛，翩然異鶬鴇。
- 人生出處間，得失不在早。
- 君看松與桂，俱有歲寒操。
- 何時臨清觴，爲子傾懷抱。

## 拼音

- nian4 jun1 qu4 nan2 zhou1 ， sui4 yue4 hu1 yi3 sao3 。
- qi3 wu2 fei4 fu3 yan2 ， nan2 wei2 yin1 shu1 dao4 。
- ke4 lai2 zi4 ru3 yin1 ， jin4 shuo1 tai4 shou3 hao3 。
- huang2 tang2 yue1 wu2 shi4 ， ren2 zheng4 jia1 zhi4 lao3 。
- cheng2 yan2 feng4 qin1 huan1 ， gan1 zhi3 fu4 yu2 dao4 。
- shi2 shi2 guo4 xi1 hu2 ， zun1 jiu3 mei4 hua1 niao3 。
- er2 tong2 zheng1 pai1 shou3 ， gong4 xiao4 yu4 shan1 dao3 。
- du1 cheng2 yi4 he2 wei2 ， feng1 chen2 jing1 hun1 xiao3 。
- tou2 shen1 fei1 suo3 mou2 ， yang3 qi4 an1 neng2 hao4 。
- si1 jun1 bian4 bian4 fu4 ， zhong1 you3 wu2 jia4 bao3 。
- xi1 zhe3 ding4 jiao1 fen1 ， wo3 yi3 kui4 ku1 gao3 。
- qi3 zhi1 hong2 hu2 fei1 ， pian1 ran2 yi4 cang1 bao3 。
- ren2 sheng1 chu1 chu3 jian4 ， de2 shi1 bu2 zai4 zao3 。
- jun1 kan4 song1 yu3 gui4 ， ju4 you3 sui4 han2 cao1 。
- he2 shi2 lin2 qing1 shang1 ， wei2 zi3 qing1 huai2 bao4 。

## 注释

## 译文

## 赏析
