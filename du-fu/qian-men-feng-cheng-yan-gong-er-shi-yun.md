---
id: du-fu-qian-men-feng-cheng-yan-gong-er-shi-yun
title: 遣悶奉呈嚴公二十韻
titlePinyin: qian3 men4 feng4 cheng2 yan2 gong1 er4 shi2 yun4
titleSlug: qian-men-feng-cheng-yan-gong-er-shi-yun
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 白水魚竿客，清秋鶴髮翁。
- 胡爲來幕下，秪合在舟中。
- 黃卷真如律，青袍也自公。
- 老妻憂坐【痹】，幼女問頭風。
- 平地專欹倒，分曹失異同。
- 禮甘衰力就，義忝上官通。
- 疇昔論詩蚤，光輝仗鉞雄。
- 寬容存性拙，剪拂念途窮。
- 露裛思藤架，煙霏想桂叢。
- 信然龜觸網，直作鳥窺籠。
- 西嶺紆村北，南江遶舍東。
- 竹皮寒舊翠，椒實雨新紅。
- 浪簸船應坼，杯乾甕即空。
- 藩籬生野徑，斤斧任樵童。
- 束縛酬知己，蹉跎効小忠。
- 周防期稍稍，太簡遂悤悤。
- 曉入朱扉啓，昏歸畫角終。
- 不成尋別業，未敢息微躬。
- 烏鵲愁銀漢，駑駘怕錦幪。
- 會希全物色，時放倚梧桐。

## 拼音

- bai2 shui3 yu2 gan1 ke4 ， qing1 qiu1 he4 fa4 weng1 。
- hu2 wei2 lai2 mu4 xia4 ， di1 he2 zai4 zhou1 zhong1 。
- huang2 juan4 zhen1 ru2 lü4 ， qing1 pao2 ye3 zi4 gong1 。
- lao3 qi1 you1 zuo4 【 bi4 】， you4 nü3 wen4 tou2 feng1 。
- ping2 di4 zhuan1 qi1 dao3 ， fen1 cao2 shi1 yi4 tong2 。
- li3 gan1 shuai1 li4 jiu4 ， yi4 tian3 shang4 guan1 tong1 。
- chou2 xi1 lun4 shi1 zao3 ， guang1 hui1 zhang4 yue4 xiong2 。
- kuan1 rong2 cun2 xing4 zhuo1 ， jian3 fu2 nian4 tu2 qiong2 。
- lu4 yi4 si1 teng2 jia4 ， yan1 fei1 xiang3 gui4 cong2 。
- xin4 ran2 gui1 chu4 wang3 ， zhi2 zuo4 niao3 kui1 long2 。
- xi1 ling3 yu1 cun1 bei3 ， nan2 jiang1 rao4 she4 dong1 。
- zhu2 pi2 han2 jiu4 cui4 ， jiao1 shi2 yu3 xin1 hong2 。
- lang4 bo4 chuan2 ying1 che4 ， bei1 qian2 weng4 ji2 kong1 。
- fan1 li2 sheng1 ye3 jing4 ， jin1 fu3 ren4 qiao2 tong2 。
- shu4 fu4 chou2 zhi1 ji3 ， cuo1 tuo2 xiao4 xiao3 zhong1 。
- zhou1 fang2 qi1 shao1 shao1 ， tai4 jian3 sui4 cong1 cong1 。
- xiao3 ru4 zhu1 fei1 qi3 ， hun1 gui1 hua4 jiao3 zhong1 。
- bu4 cheng2 xun2 bie2 ye4 ， wei4 gan3 xi1 wei1 gong1 。
- wu1 que4 chou2 yin2 han4 ， nu2 tai2 pa4 jin3 meng2 。
- hui4 xi1 quan2 wu4 se4 ， shi2 fang4 yi3 wu2 tong2 。

## 注释

## 译文

## 赏析
