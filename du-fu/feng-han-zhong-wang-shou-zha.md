---
id: du-fu-feng-han-zhong-wang-shou-zha
title: 奉漢中王手札
titlePinyin: feng4 han4 zhong1 wang2 shou3 zha2
titleSlug: feng-han-zhong-wang-shou-zha
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 國有乾坤大，王今叔父尊。
- 剖符來蜀道，歸蓋取荆門。
- 峽險通舟過，江長注海奔。
- 主人留上客，避暑得名園。
- 前後緘書報，分明饌玉恩。
- 天雲浮絕壁，風竹在華軒。
- 已覺良宵永，何看駭浪翻。
- 入期朱邸雪，朝傍紫微垣。
- 枚乘文章老，河間禮樂存。
- 悲秋宋玉宅，失路武陵源。
- 淹薄俱崖口，東西異石根。
- 夷音迷咫尺，鬼物傍黃昏。
- 犬馬誠爲戀，狐貍不足論。
- 從容草奏罷，宿昔奉清罇。

## 拼音

- guo2 you3 qian2 kun1 da4 ， wang2 jin1 shu1 fu4 zun1 。
- pou1 fu2 lai2 shu3 dao4 ， gui1 gai4 qu3 jing1 men2 。
- xia2 xian3 tong1 zhou1 guo4 ， jiang1 chang2 zhu4 hai3 ben1 。
- zhu3 ren2 liu2 shang4 ke4 ， bi4 shu3 de2 ming2 yuan2 。
- qian2 hou4 jian1 shu1 bao4 ， fen1 ming2 zhuan4 yu4 en1 。
- tian1 yun2 fu2 jue2 bi4 ， feng1 zhu2 zai4 hua2 xuan1 。
- yi3 jue2 liang2 xiao1 yong3 ， he2 kan4 hai4 lang4 fan1 。
- ru4 qi1 zhu1 di3 xue3 ， chao2 bang4 zi3 wei1 yuan2 。
- mei2 cheng2 wen2 zhang1 lao3 ， he2 jian4 li3 le4 cun2 。
- bei1 qiu1 song4 yu4 zhai2 ， shi1 lu4 wu3 ling2 yuan2 。
- yan1 bao2 ju4 ya2 kou3 ， dong1 xi1 yi4 shi2 gen1 。
- yi2 yin1 mi2 zhi3 chi3 ， gui3 wu4 bang4 huang2 hun1 。
- quan3 ma3 cheng2 wei2 lian4 ， hu2 li2 bu4 zu2 lun4 。
- cong2 rong2 cao3 zou4 ba4 ， su4 xi1 feng4 qing1 zun1 。

## 注释

## 译文

## 赏析
