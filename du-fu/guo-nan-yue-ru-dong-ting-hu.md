---
id: du-fu-guo-nan-yue-ru-dong-ting-hu
title: 過南岳入洞庭湖
titlePinyin: guo4 nan2 yue4 ru4 dong4 ting2 hu2
titleSlug: guo-nan-yue-ru-dong-ting-hu
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 洪波忽爭道，岸轉異江湖。
- 鄂渚分雲樹，衡山引舳艫。
- 翠牙穿裛槳，碧節上寒蒲。
- 病渴身何去，春生力更無。
- 壤童犂雨雪，漁屋架泥塗。
- 欹側風帆滿，微冥水驛孤。
- 悠悠迴赤壁，浩浩略蒼梧。
- 帝子留遺恨，曹公屈壯圖。
- 聖朝光御極，殘孽駐艱虞。
- 才淑隨廝養，名賢隱鍛鑪。
- 邵平元入漢，張翰後歸吳。
- 莫怪啼痕數，危檣逐夜烏。

## 拼音

- hong2 bo1 hu1 zheng1 dao4 ， an4 zhuan3 yi4 jiang1 hu2 。
- e4 zhu3 fen1 yun2 shu4 ， heng2 shan1 yin3 zhu2 lu2 。
- cui4 ya2 chuan1 yi4 jiang3 ， bi4 jie2 shang4 han2 pu2 。
- bing4 ke3 shen1 he2 qu4 ， chun1 sheng1 li4 geng4 wu2 。
- rang3 tong2 li2 yu3 xue3 ， yu2 wu1 jia4 ni2 tu2 。
- qi1 ce4 feng1 fan1 man3 ， wei1 ming2 shui3 yi4 gu1 。
- you1 you1 hui2 chi4 bi4 ， hao4 hao4 lüe4 cang1 wu2 。
- di4 zi3 liu2 yi2 hen4 ， cao2 gong1 qu1 zhuang4 tu2 。
- sheng4 chao2 guang1 yu4 ji2 ， can2 nie4 zhu4 jian1 yu2 。
- cai2 shu1 sui2 si1 yang3 ， ming2 xian2 yin3 duan4 lu2 。
- shao4 ping2 yuan2 ru4 han4 ， zhang1 han4 hou4 gui1 wu2 。
- mo4 guai4 ti2 hen2 shu4 ， wei1 qiang2 zhu2 ye4 wu1 。

## 注释

## 译文

## 赏析
