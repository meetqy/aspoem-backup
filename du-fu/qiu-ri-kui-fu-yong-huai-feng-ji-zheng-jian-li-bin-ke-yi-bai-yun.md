---
id: du-fu-qiu-ri-kui-fu-yong-huai-feng-ji-zheng-jian-li-bin-ke-yi-bai-yun
title: 秋日夔府詠懷奉寄鄭監李賓客一百韻
titlePinyin: qiu1 ri4 kui2 fu3 yong3 huai2 feng4 ji4 zheng4 jian1 li3 bin1 ke4 yi4 bai3 yun4
titleSlug: qiu-ri-kui-fu-yong-huai-feng-ji-zheng-jian-li-bin-ke-yi-bai-yun
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 絕塞烏蠻北，孤城白帝邊。
- 飄零仍百里，消渴已三年。
- 雄劒鳴開匣，羣書滿繫船。
- 亂離心不展，衰謝日蕭然。
- 筋力妻孥問，菁華歲月遷。
- 登臨多物色，陶冶賴詩篇。
- 峽束滄江起，巖排石樹圓。
- 拂雲霾楚氣，朝海蹴吳天。
- 煮井爲鹽速，燒畬度地偏。
- 有時驚疊嶂，何處覓平川。
- 鸂鶒雙雙舞，獼猿壘壘懸。
- 碧蘿長似帶，錦石小如錢。
- 春草何曾歇，寒花亦可憐。
- 獵人吹戍火，野店引山泉。
- 喚起搔頭急，扶行幾屐穿。
- 兩京猶薄產，四海絕隨肩。
- 幕府初交辟，郎官幸備員。
- 瓜時猶旅寓，萍泛苦夤緣。
- 藥餌虛狼藉，秋風灑靜便。
- 開襟驅瘴癘，明目掃雲煙。
- 高宴諸侯禮，佳人上客前。
- 哀箏傷老大，華屋豔神仙。
- 南內開元曲，常時弟子傳。
- 法歌聲變轉，滿座涕潺湲。
- 弔影夔州僻，回腸杜曲煎。
- 即今龍廄水，莫帶犬戎羶。
- 耿賈扶王室，蕭曹拱御筵。
- 乘威滅蜂蠆，戮力効鷹鸇。
- 舊物森猶在，凶徒惡未悛。
- 國須行戰伐，人憶止戈鋋。
- 奴僕何知禮，恩榮錯與權。
- 胡星一彗孛，黔首逐拘攣。
- 哀痛絲綸切，煩苛法令蠲。
- 業成陳始王，兆喜出於畋。
- 宮禁經綸密，台階翊戴全。
- 熊羆載呂望，鴻雁美周宣。
- 側聽中興主，長吟不世賢。
- 音徽一柱數，道里下牢千。
- 鄭李光時論，文章並我先。
- 陰何尚清省，沈宋歘聯翩。
- 律比崑崙竹，音知燥濕弦。
- 風流俱善價，愜當久忘筌。
- 置驛常如此，登龍蓋有焉。
- 雖云隔禮數，不敢墜周旋。
- 高視收人表，虛心味道玄。
- 馬來皆汗血，鶴唳必青田。
- 羽翼商山起，蓬萊漢閣連。
- 管寧紗帽淨，江令錦袍鮮。
- 東郡時題壁，南湖日扣舷。
- 遠遊凌絕境，佳句染華牋。
- 每欲孤飛去，徒爲百慮牽。
- 生涯已寥落，國步乃迍邅。
- 衾枕成蕪沒，池塘作棄捐。
- 別離憂怛怛，伏臘涕漣漣。
- 露菊班豐鎬，秋蔬影澗瀍。
- 共誰論昔事，幾處有新阡。
- 富貴空迴首，喧爭嬾著鞭。
- 兵戈塵漠漠，江漢月娟娟。
- 局促看秋燕，蕭疎聽晚蟬。
- 雕蟲蒙記憶，烹鯉問沈綿。
- 卜羨君平杖，偷存子敬氈。
- 囊虛把釵釧，米盡坼花鈿。
- 甘子陰涼葉，茅齋八九椽。
- 陣圖沙北岸，市暨瀼西巔。
- 羈絆心常折，棲遲病即痊。
- 紫收岷嶺芋，白種陸池蓮。
- 色好梨勝頰，穰多栗過拳。
- 勅廚唯一味，求飽或三鱣。
- 兒去看魚笱，人來坐馬韉。
- 縛柴門窄窄，通竹溜涓涓。
- 塹抵公畦稜，村依野廟壖。
- 缺籬將棘拒，倒石賴藤纏。
- 借問頻朝謁，何如穩醉眠。
- 誰云行不逮，自覺坐能堅。
- 霧雨銀章澀，馨香粉署妍。
- 紫鸞無近遠，黃雀任翩翾。
- 困學違從衆，明公各勉旃。
- 聲華夾宸極，早晚到星躔。
- 懇諫留匡鼎，諸儒引服虔。
- 不逢輸鯁直，會是正陶甄。
- 宵旰憂虞軫，黎元疾苦駢。
- 雲臺終日畫，青簡爲誰編。
- 行路難何有，招尋興已專。
- 由來具飛檝，蹔擬控鳴弦。
- 身許雙峰寺，門求七祖禪。
- 落帆追宿昔，衣褐向真詮。
- 安石名高晉，昭王客赴燕。
- 途中非阮籍，查上似張騫。
- 披拂雲寧在，淹留景不延。
- 風期終破浪，水怪莫飛涎。
- 他日辭神女，傷春怯杜鵑。
- 淡交隨聚散，澤國繞迴旋。
- 本自依迦葉，何曾藉偓佺。
- 鑪峯生轉盻，橘井尚高褰。
- 東走窮歸鶴，南征盡跕鳶。
- 晚聞多妙教，卒踐塞前愆。
- 顧凱丹青列，頭陀琬琰鐫。
- 衆香深黯黯，幾地肅芊芊。
- 勇猛爲心極，清羸任體孱。
- 金蓖空刮眼，鏡象未離銓。

## 拼音

- jue2 sai1 wu1 man2 bei3 ， gu1 cheng2 bai2 di4 bian1 。
- piao1 ling2 reng2 bai3 li3 ， xiao1 ke3 yi3 san1 nian2 。
- xiong2 jian4 ming2 kai1 xia2 ， qun2 shu1 man3 xi4 chuan2 。
- luan4 li2 xin1 bu4 zhan3 ， shuai1 xie4 ri4 xiao1 ran2 。
- jin1 li4 qi1 nu2 wen4 ， jing1 hua2 sui4 yue4 qian1 。
- deng1 lin2 duo1 wu4 se4 ， tao2 ye3 lai4 shi1 pian1 。
- xia2 shu4 cang1 jiang1 qi3 ， yan2 pai2 shi2 shu4 yuan2 。
- fu2 yun2 mai2 chu3 qi4 ， chao2 hai3 cu4 wu2 tian1 。
- zhu3 jing3 wei2 yan2 su4 ， shao1 she1 du4 di4 pian1 。
- you3 shi2 jing1 die2 zhang4 ， he2 chu3 mi4 ping2 chuan1 。
- xi1 chi4 shuang1 shuang1 wu3 ， mi2 yuan2 lei3 lei3 xuan2 。
- bi4 luo2 chang2 si4 dai4 ， jin3 shi2 xiao3 ru2 qian2 。
- chun1 cao3 he2 ceng2 xie1 ， han2 hua1 yi4 ke3 lian2 。
- lie4 ren2 chui1 shu4 huo3 ， ye3 dian4 yin3 shan1 quan2 。
- huan4 qi3 sao1 tou2 ji2 ， fu2 xing2 ji1 ji1 chuan1 。
- liang3 jing1 you2 bao2 chan3 ， si4 hai3 jue2 sui2 jian1 。
- mu4 fu3 chu1 jiao1 pi4 ， lang2 guan1 xing4 bei4 yuan2 。
- gua1 shi2 you2 lü3 yu4 ， ping2 fan4 ku3 yin2 yuan2 。
- yao4 er3 xu1 lang2 ji2 ， qiu1 feng1 sa3 jing4 bian4 。
- kai1 jin1 qu1 zhang4 li4 ， ming2 mu4 sao3 yun2 yan1 。
- gao1 yan4 zhu1 hou2 li3 ， jia1 ren2 shang4 ke4 qian2 。
- ai1 zheng1 shang1 lao3 da4 ， hua2 wu1 yan4 shen2 xian1 。
- nan2 nei4 kai1 yuan2 qu3 ， chang2 shi2 di4 zi3 chuan2 。
- fa3 ge1 sheng1 bian4 zhuan3 ， man3 zuo4 ti4 chan2 yuan2 。
- diao4 ying3 kui2 zhou1 pi4 ， hui2 chang2 du4 qu3 jian1 。
- ji2 jin1 long2 jiu4 shui3 ， mo4 dai4 quan3 rong2 shan1 。
- geng3 jia3 fu2 wang2 shi4 ， xiao1 cao2 gong3 yu4 yan2 。
- cheng2 wei1 mie4 feng1 chai4 ， lu4 li4 xiao4 ying1 zhan1 。
- jiu4 wu4 sen1 you2 zai4 ， xiong1 tu2 e4 wei4 quan1 。
- guo2 xu1 xing2 zhan4 fa2 ， ren2 yi4 zhi3 ge1 chan2 。
- nu2 pu2 he2 zhi1 li3 ， en1 rong2 cuo4 yu3 quan2 。
- hu2 xing1 yi2 hui4 bei4 ， qian2 shou3 zhu2 ju1 luan2 。
- ai1 tong4 si1 lun2 qie4 ， fan2 ke1 fa3 ling4 juan1 。
- ye4 cheng2 chen2 shi3 wang2 ， zhao4 xi3 chu1 wu1 tian2 。
- gong1 jin4 jing1 lun2 mi4 ， tai2 jie1 yi4 dai4 quan2 。
- xiong2 pi2 zai4 lü3 wang4 ， hong2 yan4 mei3 zhou1 xuan1 。
- ce4 ting1 zhong1 xing1 zhu3 ， chang2 yin2 bu2 shi4 xian2 。
- yin1 hui1 yi2 zhu4 shu4 ， dao4 li3 xia4 lao2 qian1 。
- zheng4 li3 guang1 shi2 lun4 ， wen2 zhang1 bing4 wo3 xian1 。
- yin1 he2 shang4 qing1 sheng3 ， shen3 song4 xu1 lian2 pian1 。
- lü4 bi3 kun1 lun2 zhu2 ， yin1 zhi1 zao4 shi1 xian2 。
- feng1 liu2 ju4 shan4 jia4 ， qie4 dang1 jiu3 wang4 quan2 。
- zhi4 yi4 chang2 ru2 ci3 ， deng1 long2 gai4 you3 yan1 。
- sui1 yun2 ge2 li3 shu4 ， bu4 gan3 zhui4 zhou1 xuan2 。
- gao1 shi4 shou1 ren2 biao3 ， xu1 xin1 wei4 dao4 xuan2 。
- ma3 lai2 jie1 han4 xue4 ， he4 li4 bi4 qing1 tian2 。
- yu3 yi4 shang1 shan1 qi3 ， peng2 lai2 han4 ge2 lian2 。
- guan3 ning2 sha1 mao4 jing4 ， jiang1 ling4 jin3 pao2 xian1 。
- dong1 jun4 shi2 ti2 bi4 ， nan2 hu2 ri4 kou4 xian2 。
- yuan3 you2 ling2 jue2 jing4 ， jia1 ju4 ran3 hua2 jian1 。
- mei3 yu4 gu1 fei1 qu4 ， tu2 wei2 bai3 lü4 qian1 。
- sheng1 ya2 yi3 liao2 luo4 ， guo2 bu4 nai3 zhun1 zhan1 。
- qin1 zhen3 cheng2 wu2 mei2 ， chi2 tang2 zuo4 qi4 juan1 。
- bie2 li2 you1 da2 da2 ， fu2 la4 ti4 lian2 lian2 。
- lu4 ju2 ban1 feng1 gao3 ， qiu1 shu1 ying3 jian4 chan2 。
- gong4 shui2 lun4 xi1 shi4 ， ji1 chu3 you3 xin1 qian1 。
- fu4 gui4 kong1 hui2 shou3 ， xuan1 zheng1 lan3 zhu4 bian1 。
- bing1 ge1 chen2 mo4 mo4 ， jiang1 han4 yue4 juan1 juan1 。
- ju2 cu4 kan4 qiu1 yan4 ， xiao1 shu1 ting1 wan3 chan2 。
- diao1 chong2 meng2 ji4 yi4 ， peng1 li3 wen4 shen3 mian2 。
- bu3 xian4 jun1 ping2 zhang4 ， tou1 cun2 zi3 jing4 zhan1 。
- nang2 xu1 ba3 chai1 chuan4 ， mi3 jin4 che4 hua1 dian4 。
- gan1 zi0 yin1 liang2 ye4 ， mao2 zhai1 ba1 jiu3 chuan2 。
- zhen4 tu2 sha1 bei3 an4 ， shi4 ji4 rang2 xi1 dian1 。
- ji1 ban4 xin1 chang2 zhe2 ， qi1 chi2 bing4 ji2 quan2 。
- zi3 shou1 min2 ling3 yu4 ， bai2 zhong3 lu4 chi2 lian2 。
- se4 hao3 li2 sheng4 jia2 ， rang2 duo1 li4 guo4 quan2 。
- chi4 chu2 wei2 yi1 wei4 ， qiu2 bao3 huo4 san1 zhan1 。
- er2 qu4 kan4 yu2 gou3 ， ren2 lai2 zuo4 ma3 jian1 。
- fu4 chai2 men2 zhai3 zhai3 ， tong1 zhu2 liu1 juan1 juan1 。
- qian4 di3 gong1 qi2 leng2 ， cun1 yi1 ye3 miao4 ruan2 。
- que1 li2 jiang1 ji2 ju4 ， dao3 shi2 lai4 teng2 chan2 。
- jie4 wen4 bin1 chao2 ye4 ， he2 ru2 wen3 zui4 mian2 。
- shui2 yun2 xing2 bu4 dai3 ， zi4 jue2 zuo4 neng2 jian1 。
- wu4 yu3 yin2 zhang1 se4 ， xin1 xiang1 fen3 shu3 yan2 。
- zi3 luan2 wu2 jin4 yuan3 ， huang2 que4 ren4 pian1 xuan1 。
- kun4 xue2 wei2 cong2 zhong4 ， ming2 gong1 ge4 mian3 zhan1 。
- sheng1 hua2 jia1 chen2 ji2 ， zao3 wan3 dao4 xing1 chan2 。
- ken3 jian4 liu2 kuang1 ding3 ， zhu1 ru2 yin3 fu2 qian2 。
- bu4 feng2 shu1 geng3 zhi2 ， hui4 shi4 zheng4 tao2 zhen1 。
- xiao1 gan4 you1 yu2 zhen3 ， li2 yuan2 ji2 ku3 pian2 。
- yun2 tai2 zhong1 ri4 hua4 ， qing1 jian3 wei2 shui2 bian1 。
- xing2 lu4 nan2 he2 you3 ， zhao1 xun2 xing1 yi3 zhuan1 。
- you2 lai2 ju4 fei1 ji2 ， zan4 ni3 kong4 ming2 xian2 。
- shen1 xu1 shuang1 feng1 si4 ， men2 qiu2 qi1 zu3 shan4 。
- luo4 fan1 zhui1 su4 xi1 ， yi1 he4 xiang4 zhen1 quan2 。
- an1 shi2 ming2 gao1 jin4 ， zhao1 wang2 ke4 fu4 yan4 。
- tu2 zhong1 fei1 ruan3 ji2 ， cha2 shang4 si4 zhang1 qian1 。
- pi1 fu2 yun2 ning2 zai4 ， yan1 liu2 jing3 bu4 yan2 。
- feng1 qi1 zhong1 po4 lang4 ， shui3 guai4 mo4 fei1 xian2 。
- ta1 ri4 ci2 shen2 nü3 ， shang1 chun1 qie4 du4 jian1 。
- dan4 jiao1 sui2 ju4 san4 ， ze2 guo2 rao4 hui2 xuan2 。
- ben3 zi4 yi1 jia1 ye4 ， he2 ceng2 jie4 wo4 quan2 。
- lu2 feng1 sheng1 zhuan3 xi4 ， ju2 jing3 shang4 gao1 qian1 。
- dong1 zou3 qiong2 gui1 he4 ， nan2 zheng1 jin4 dian3 yuan1 。
- wan3 wen2 duo1 miao4 jiao4 ， zu2 jian4 sai1 qian2 qian1 。
- gu4 kai3 dan1 qing1 lie4 ， tou2 tuo2 wan3 yan3 juan1 。
- zhong4 xiang1 shen1 an4 an4 ， ji1 di4 su4 qian1 qian1 。
- yong3 meng3 wei2 xin1 ji2 ， qing1 lei2 ren4 ti3 chan2 。
- jin1 bi4 kong1 gua1 yan3 ， jing4 xiang4 wei4 li2 quan2 。

## 注释

## 译文

## 赏析
