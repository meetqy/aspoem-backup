---
id: du-fu-qian-huai
title: 遣懷
titlePinyin: qian3 huai2
titleSlug: qian-huai
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 昔我遊宋中，惟梁孝王都。
- 名今陳留亞，劇則貝魏俱。
- 邑中九萬家，高棟照通衢。
- 舟車半天下，主客多歡娛。
- 白刃讐不義，黃金傾有無。
- 殺人紅塵裏，報答在斯須。
- 憶與高李輩，論交入酒壚。
- 兩公壯藻思，得我色敷腴。
- 氣酣登吹臺，懷古視平蕪。
- 芒碭雲一去，雁鶩空相呼。
- 先帝正好武，寰海未凋枯。
- 猛將收西域，長戟破林胡。
- 百萬攻一城，獻捷不云輸。
- 組練棄如泥，尺土負百夫。
- 拓境功未已，元和辭大爐。
- 亂離朋友盡，合沓歲月徂。
- 吾衰將焉託，存歿再嗚呼。
- 蕭條益堪媿，獨在天一隅。
- 乘黃已去矣，凡馬徒區區。
- 不復見顏鮑，繫舟臥荆巫。
- 臨餐吐更食，常恐違撫孤。

## 拼音

- xi1 wo3 you2 song4 zhong1 ， wei2 liang2 xiao4 wang2 dou1 。
- ming2 jin1 chen2 liu2 ya1 ， ju4 ze2 bei4 wei4 ju4 。
- yi4 zhong1 jiu3 wan4 jia1 ， gao1 dong4 zhao4 tong1 qu2 。
- zhou1 ju1 ban4 tian1 xia4 ， zhu3 ke4 duo1 huan1 yu2 。
- bai2 ren4 chou2 bu2 yi4 ， huang2 jin1 qing1 you3 wu2 。
- sha1 ren2 hong2 chen2 li3 ， bao4 da2 zai4 si1 xu1 。
- yi4 yu3 gao1 li3 bei4 ， lun4 jiao1 ru4 jiu3 lu2 。
- liang3 gong1 zhuang4 zao3 si1 ， de2 wo3 se4 fu1 yu2 。
- qi4 han1 deng1 chui1 tai2 ， huai2 gu3 shi4 ping2 wu2 。
- mang2 dang4 yun2 yi2 qu4 ， yan4 wu4 kong1 xiang4 hu1 。
- xian1 di4 zheng4 hao3 wu3 ， huan2 hai3 wei4 diao1 ku1 。
- meng3 jiang1 shou1 xi1 yu4 ， chang2 ji3 po4 lin2 hu2 。
- bai3 wan4 gong1 yi4 cheng2 ， xian4 jie2 bu4 yun2 shu1 。
- zu3 lian4 qi4 ru2 ni2 ， chi3 tu3 fu4 bai3 fu1 。
- tuo4 jing4 gong1 wei4 yi3 ， yuan2 he2 ci2 da4 lu2 。
- luan4 li2 peng2 you3 jin4 ， he2 ta4 sui4 yue4 cu2 。
- wu2 shuai1 jiang1 yan1 tuo1 ， cun2 mo4 zai4 wu1 hu1 。
- xiao1 tiao2 yi4 kan1 kui4 ， du2 zai4 tian1 yi4 yu2 。
- cheng2 huang2 yi3 qu4 yi3 ， fan2 ma3 tu2 qu1 qu1 。
- bu2 fu4 jian4 yan2 bao4 ， xi4 zhou1 wo4 jing1 wu1 。
- lin2 can1 tu3 geng4 shi2 ， chang2 kong3 wei2 fu3 gu1 。

## 注释

## 译文

## 赏析
