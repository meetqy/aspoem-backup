---
id: du-fu-jiu-ri-ji-cen-can
title: 九日寄岑參
titlePinyin: jiu3 ri4 ji4 cen2 can1
titleSlug: jiu-ri-ji-cen-can
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 出門復入門，兩脚但如舊。
- 所向泥活活，思君令人瘦。
- 沈吟坐西軒，飲食錯昏晝。
- 寸步曲江頭，難爲一相就。
- 吁嗟呼蒼生，稼穡不可救。
- 安得誅雲師，疇能補天漏。
- 大明韜日月，曠野號禽獸。
- 君子強逶迤，小人困馳驟。
- 維南有崇山，恐與川浸溜。
- 是節東籬菊，紛披爲誰秀。
- 岑生多新詩，性亦嗜醇酎。
- 采采黃金花，何由滿衣袖。

## 拼音

- chu1 men2 fu4 ru4 men2 ， liang3 jiao3 dan4 ru2 jiu4 。
- suo3 xiang4 ni2 huo2 huo2 ， si1 jun1 ling4 ren2 shou4 。
- shen3 yin2 zuo4 xi1 xuan1 ， yin3 shi2 cuo4 hun1 zhou4 。
- cun4 bu4 qu3 jiang1 tou2 ， nan2 wei2 yi4 xiang1 jiu4 。
- xu1 jie1 hu1 cang1 sheng1 ， jia4 se4 bu4 ke3 jiu4 。
- an1 de2 zhu1 yun2 shi1 ， chou2 neng2 bu3 tian1 lou4 。
- da4 ming2 tao1 ri4 yue4 ， kuang4 ye3 hao4 qin2 shou4 。
- jun1 zi3 qiang2 wei1 yi2 ， xiao3 ren2 kun4 chi2 zhou4 。
- wei2 nan2 you3 chong2 shan1 ， kong3 yu3 chuan1 jin4 liu1 。
- shi4 jie2 dong1 li2 ju2 ， fen1 pi1 wei2 shui2 xiu4 。
- cen2 sheng1 duo1 xin1 shi1 ， xing4 yi4 shi4 chun2 zhou4 。
- cai3 cai3 huang2 jin1 hua1 ， he2 you2 man3 yi1 xiu4 。

## 注释

## 译文

## 赏析
