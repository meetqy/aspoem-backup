---
id: du-fu-xi-wen-dao-zei-fan-kou-zong-tui-kou-hao-wu-shou
title: 喜聞盜賊蕃寇總退口號五首
titlePinyin: xi3 wen2 dao4 zei2 fan1 kou4 zong3 tui4 kou3 hao4 wu3 shou3
titleSlug: xi-wen-dao-zei-fan-kou-zong-tui-kou-hao-wu-shou
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: []
---

## 正文

- 蕭關隴水入官軍，青海黃河卷塞雲。
- 北極轉愁龍虎氣，西戎休縱犬羊群。
- 贊普多教使入秦，數通和好止煙塵。
- 朝廷忽用哥舒將，殺伐虛悲公主親。
- 崆峒西極過昆侖，駝馬由來擁國門。
- 逆氣數年吹路斷，蕃人聞道漸星奔。
- 勃律天西采玉河，堅昆碧碗最來多。
- 舊隨漢使千堆寶，少答胡王萬匹羅。
- 今春喜氣滿乾坤，南北東西拱至尊。
- 大曆二年調玉燭，玄元皇帝聖雲孫。

## 拼音

- xiao1 guan1 long3 shui3 ru4 guan1 jun1 ， qing1 hai3 huang2 he2 juan4 sai1 yun2 。
- bei3 ji2 zhuan3 chou2 long2 hu3 qi4 ， xi1 rong2 xiu1 zong4 quan3 yang2 qun2 。
- zan4 pu3 duo1 jiao4 shi3 ru4 qin2 ， shu4 tong1 he2 hao3 zhi3 yan1 chen2 。
- chao2 ting2 hu1 yong4 ge1 shu1 jiang1 ， sha1 fa2 xu1 bei1 gong1 zhu3 qin1 。
- kong1 tong2 xi1 ji2 guo4 kun1 lun2 ， tuo2 ma3 you2 lai2 yong1 guo2 men2 。
- ni4 qi4 shu4 nian2 chui1 lu4 duan4 ， fan1 ren2 wen2 dao4 jian4 xing1 ben1 。
- bo2 lü4 tian1 xi1 cai3 yu4 he2 ， jian1 kun1 bi4 wan3 zui4 lai2 duo1 。
- jiu4 sui2 han4 shi3 qian1 dui1 bao3 ， shao3 da2 hu2 wang2 wan4 pi3 luo2 。
- jin1 chun1 xi3 qi4 man3 qian2 kun1 ， nan2 bei3 dong1 xi1 gong3 zhi4 zun1 。
- da4 li4 er4 nian2 diao4 yu4 zhu2 ， xuan2 yuan2 huang2 di4 sheng4 yun2 sun1 。

## 注释

## 译文

## 赏析
