---
id: du-fu-ai-wang-sun
title: 哀王孫
titlePinyin: ai1 wang2 sun1
titleSlug: ai-wang-sun
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 長安城頭頭白烏，夜飛延秋門上呼。
- 又向人家啄大屋，屋底達官走避胡。
- 金鞭斷折九馬死，骨肉不待同馳驅。
- 腰下實玦青珊瑚，可憐王孫泣路隅。
- 問之不肯道姓名，但道困苦乞爲奴。
- 已經百日竄荆棘，身上無有完肌膚。
- 高帝子孫盡隆準，龍種自與常人殊。
- 豺狼在邑龍在野，王孫善保千金軀。
- 不敢長語臨交衢，且爲王孫立斯須。
- 昨夜東風吹血腥，東來橐駝滿舊都。
- 朔方健兒好身手，昔何勇銳今何愚。
- 竊聞天子已傳位，賢德北服南單于。
- 花門剺面請雪恥，慎勿出口他人狙。
- 哀哉王孫慎勿疎，五陵佳氣無時無。

## 拼音

- chang2 an1 cheng2 tou2 tou2 bai2 wu1 ， ye4 fei1 yan2 qiu1 men2 shang4 hu1 。
- you4 xiang4 ren2 jia1 zhuo2 da4 wu1 ， wu1 di3 da2 guan1 zou3 bi4 hu2 。
- jin1 bian1 duan4 zhe2 jiu3 ma3 si3 ， gu3 rou4 bu2 dai4 tong2 chi2 qu1 。
- yao1 xia4 shi2 jue2 qing1 shan1 hu2 ， ke3 lian2 wang2 sun1 qi4 lu4 yu2 。
- wen4 zhi1 bu4 ken3 dao4 xing4 ming2 ， dan4 dao4 kun4 ku3 qi3 wei2 nu2 。
- yi3 jing1 bai3 ri4 cuan4 jing1 ji2 ， shen1 shang4 wu2 you3 wan2 ji1 fu1 。
- gao1 di4 zi3 sun1 jin4 long2 zhun3 ， long2 zhong3 zi4 yu3 chang2 ren2 shu1 。
- chai2 lang2 zai4 yi4 long2 zai4 ye3 ， wang2 sun1 shan4 bao3 qian1 jin1 qu1 。
- bu4 gan3 chang2 yu3 lin2 jiao1 qu2 ， qie3 wei2 wang2 sun1 li4 si1 xu1 。
- zuo2 ye4 dong1 feng1 chui1 xue4 xing1 ， dong1 lai2 tuo2 tuo2 man3 jiu4 dou1 。
- shuo4 fang1 jian4 er2 hao3 shen1 shou3 ， xi1 he2 yong3 rui4 jin1 he2 yu2 。
- qie4 wen2 tian1 zi3 yi3 chuan2 wei4 ， xian2 de2 bei3 fu2 nan2 dan1 yu2 。
- hua1 men2 li2 mian4 qing3 xue3 chi3 ， shen4 wu4 chu1 kou3 ta1 ren2 ju1 。
- ai1 zai1 wang2 sun1 shen4 wu4 shu1 ， wu3 ling2 jia1 qi4 wu2 shi2 wu2 。

## 注释

## 译文

## 赏析
