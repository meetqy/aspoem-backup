---
id: du-fu-zui-shi-ge
title: 醉時歌
titlePinyin: zui4 shi2 ge1
titleSlug: zui-shi-ge
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 諸公衮衮登臺省，廣文先生官獨冷。
- 甲第紛紛厭粱肉，廣文先生飯不足。
- 先生有道出羲皇，先生有才過屈宋。
- 德尊一代常轗軻，名垂萬古知何用。
- 杜陵野客人更嗤，被褐短窄鬢如絲。
- 日糴太倉五升米，時赴鄭老同襟期。
- 得錢即相覓，沽酒不復疑。
- 忘形到爾汝，痛飲真吾師。
- 清夜沈沈動春酌，燈前細雨檐花落。
- 但覺高歌有鬼神，焉知餓死填溝壑。
- 相如逸才親滌器，子雲識字終投閣。
- 先生早賦歸去來，石田茅屋荒蒼苔。
- 儒術於我何有哉，孔丘盜跖俱塵埃。
- 不須聞此意慘愴，生前相遇且銜杯。

## 拼音

- zhu1 gong1 gun3 gun3 deng1 tai2 sheng3 ， guang3 wen2 xian1 sheng0 guan1 du2 leng3 。
- jia3 di4 fen1 fen1 yan4 liang2 rou4 ， guang3 wen2 xian1 sheng0 fan4 bu4 zu2 。
- xian1 sheng1 you3 dao4 chu1 xi1 huang2 ， xian1 sheng0 you3 cai2 guo4 qu1 song4 。
- de2 zun1 yi2 dai4 chang2 kan3 ke1 ， ming2 chui2 wan4 gu3 zhi1 he2 yong4 。
- du4 ling2 ye3 ke4 ren2 geng4 chi1 ， bei4 he4 duan3 zhai3 bin4 ru2 si1 。
- ri4 di2 tai4 cang1 wu3 sheng1 mi3 ， shi2 fu4 zheng4 lao3 tong2 jin1 qi1 。
- de2 qian2 ji2 xiang1 mi4 ， gu1 jiu3 bu2 fu4 yi2 。
- wang4 xing2 dao4 er3 ru3 ， tong4 yin3 zhen1 wu2 shi1 。
- qing1 ye4 shen3 shen3 dong4 chun1 zhuo2 ， deng1 qian2 xi4 yu3 yan2 hua1 luo4 。
- dan4 jue2 gao1 ge1 you3 gui3 shen2 ， yan1 zhi1 e4 si3 tian2 gou1 he4 。
- xiang1 ru2 yi4 cai2 qin1 di2 qi4 ， zi3 yun2 shi2 zi4 zhong1 tou2 ge2 。
- xian1 sheng0 zao3 fu4 gui1 qu4 lai2 ， shi2 tian2 mao2 wu1 huang1 cang1 tai2 。
- ru2 shu4 wu1 wo3 he2 you3 zai1 ， kong3 qiu1 dao4 zhi2 ju4 chen2 ai1 。
- bu4 xu1 wen2 ci3 yi4 can3 chuang4 ， sheng1 qian2 xiang1 yu4 qie3 xian2 bei1 。

## 注释

## 译文

## 赏析
