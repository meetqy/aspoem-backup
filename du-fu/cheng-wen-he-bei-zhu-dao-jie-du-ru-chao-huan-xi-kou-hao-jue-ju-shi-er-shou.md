---
id: du-fu-cheng-wen-he-bei-zhu-dao-jie-du-ru-chao-huan-xi-kou-hao-jue-ju-shi-er-shou
title: 承聞河北諸道節度入朝歡喜口號絕句十二首
titlePinyin: cheng2 wen2 he2 bei3 zhu1 dao4 jie2 du4 ru4 chao2 huan1 xi3 kou3 hao4 jue2 ju4 shi2 er4 shou3
titleSlug: cheng-wen-he-bei-zhu-dao-jie-du-ru-chao-huan-xi-kou-hao-jue-ju-shi-er-shou
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: []
---

## 正文

- 祿山作逆降天誅，更有思明亦已無。
- 洶洶人寰猶不定，時時鬥戰欲何須。
- 社稷蒼生計必安，蠻夷雜種錯相干。
- 周宣漢武今王是，孝子忠臣後代看。
- 喧喧道路多歌謠，河北將軍盡入朝。
- 始是乾坤王室正，卻交江漢客魂銷。
- 不道諸公無表來，茫然庶事遣人猜。
- 擁兵相學干戈銳，使者徒勞百萬回。
- 鳴玉鏘金盡正臣，修文偃武不無人。
- 興王會靜妖氛氣，聖壽宜過一萬春。
- 英雄見事若通神，聖哲為心小一身。
- 燕趙休矜出佳麗，宮闈不擬選才人。
- 抱病江天白首郎，空山樓閣暮春光。
- 衣冠是日朝天子，草奏何時入帝鄉。
- 澶漫山東一百州，削成如桉抱青丘。
- 苞茅重入歸關內，王祭還供盡海頭。
- 東逾遼水北滹沱，星象風雲喜共和。
- 紫氣關臨天地闊，黃金台貯俊賢多。
- 漁陽突騎邯鄲兒，酒酣並轡金鞭垂。
- 意氣即歸雙闕舞，雄豪複遣五陵知。
- 李相將軍擁薊門，白頭雖老赤心存。
- 竟能盡說諸侯入，知有從來天子尊。
- 十二年來多戰場，天威已息陣堂堂。
- 神靈漢代中興主，功業汾陽異姓王。

## 拼音

- lu4 shan1 zuo4 ni4 jiang4 tian1 zhu1 ， geng4 you3 si1 ming2 yi4 yi3 wu2 。
- xiong1 xiong1 ren2 huan2 you2 bu2 ding4 ， shi2 shi2 dou4 zhan4 yu4 he2 xu1 。
- she4 ji4 cang1 sheng1 ji4 bi4 an1 ， man2 yi2 za2 zhong3 cuo4 xiang1 gan1 。
- zhou1 xuan1 han4 wu3 jin1 wang2 shi4 ， xiao4 zi3 zhong1 chen2 hou4 dai4 kan4 。
- xuan1 xuan1 dao4 lu4 duo1 ge1 yao2 ， he2 bei3 jiang1 jun1 jin4 ru4 chao2 。
- shi3 shi4 qian2 kun1 wang2 shi4 zheng4 ， que4 jiao1 jiang1 han4 ke4 hun2 xiao1 。
- bu2 dao4 zhu1 gong1 wu2 biao3 lai2 ， mang2 ran2 shu4 shi4 qian3 ren2 cai1 。
- yong1 bing1 xiang1 xue2 gan1 ge1 rui4 ， shi3 zhe3 tu2 lao2 bai3 wan4 hui2 。
- ming2 yu4 qiang1 jin1 jin4 zheng4 chen2 ， xiu1 wen2 yan3 wu3 bu4 wu2 ren2 。
- xing1 wang2 hui4 jing4 yao1 fen1 qi4 ， sheng4 shou4 yi2 guo4 yi2 wan4 chun1 。
- ying1 xiong2 jian4 shi4 ruo4 tong1 shen2 ， sheng4 zhe2 wei2 xin1 xiao3 yi4 shen1 。
- yan4 zhao4 xiu1 jin1 chu1 jia1 li2 ， gong1 wei2 bu4 ni3 xuan3 cai2 ren2 。
- bao4 bing4 jiang1 tian1 bai2 shou3 lang2 ， kong1 shan1 lou2 ge2 mu4 chun1 guang1 。
- yi1 guan1 shi4 ri4 chao2 tian1 zi3 ， cao3 zou4 he2 shi2 ru4 di4 xiang1 。
- chan2 man4 shan1 dong1 yi4 bai3 zhou1 ， xiao1 cheng2 ru2 an1 bao4 qing1 qiu1 。
- bao1 mao2 zhong4 ru4 gui1 guan1 nei4 ， wang2 ji4 huan2 gong4 jin4 hai3 tou2 。
- dong1 yu2 liao2 shui3 bei3 hu1 tuo2 ， xing1 xiang4 feng1 yun2 xi3 gong4 he2 。
- zi3 qi4 guan1 lin2 tian1 di4 kuo4 ， huang2 jin1 tai2 zhu4 jun4 xian2 duo1 。
- yu2 yang2 tu1 qi2 han2 dan1 er2 ， jiu3 han1 bing4 pei4 jin1 bian1 chui2 。
- yi4 qi4 ji2 gui1 shuang1 que4 wu3 ， xiong2 hao2 fu4 qian3 wu3 ling2 zhi1 。
- li3 xiang1 jiang1 jun1 yong1 ji4 men2 ， bai2 tou2 sui1 lao3 chi4 xin1 cun2 。
- jing4 neng2 jin4 shuo1 zhu1 hou2 ru4 ， zhi1 you3 cong2 lai2 tian1 zi3 zun1 。
- shi2 er4 nian2 lai2 duo1 zhan4 chang3 ， tian1 wei1 yi3 xi1 zhen4 tang2 tang2 。
- shen2 ling2 han4 dai4 zhong1 xing1 zhu3 ， gong1 ye4 fen2 yang2 yi4 xing4 wang2 。

## 注释

## 译文

## 赏析
