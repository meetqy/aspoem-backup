---
id: du-fu-ji-zhang-shi-er-shan-ren-biao-san-shi-yun
title: 寄張十二山人彪三十韻
titlePinyin: ji4 zhang1 shi2 er4 shan1 ren2 biao1 san1 shi2 yun4
titleSlug: ji-zhang-shi-er-shan-ren-biao-san-shi-yun
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 獨臥蒿陽客，三違潁水春。
- 艱難隨老母，慘澹向時人。
- 謝氏尋山屐，陶公漉酒巾。
- 羣兇彌宇宙，此物在風塵。
- 歷下辭姜被，關西得孟鄰。
- 早通交契密，晚接道流新。
- 靜者心多妙，先生藝絕倫。
- 草書何太苦，詩興不無神。
- 曹植休前輩，張芝更後身。
- 數篇吟可老，一字買堪貧。
- 將恐曾防寇，深潛託所親。
- 寧聞倚門夕，盡力潔飧晨。
- 疎嬾爲名誤，驅馳喪我真。
- 索居猶寂寞，相遇益悲辛。
- 流轉依邊徼，逢迎念席珍。
- 時來故舊少，亂後別離頻。
- 世祖修高廟，文公賞從臣。
- 商山猶入楚，源水不離秦。
- 存想青龍祕，騎行白鹿馴。
- 耕巖非谷口，結草即河濱。
- 肘後符應驗，囊中藥未陳。
- 旅懷殊不愜，良覿渺無因。
- 自古皆悲恨，浮生有屈伸。
- 此邦今尚武，何處且依仁。
- 鼓角凌天籟，關山信月輪。
- 官場羅鎮磧，賊火近洮岷。
- 蕭索論兵地，蒼茫鬬將辰。
- 大軍多處所，餘孽尚紛綸。
- 高興知籠鳥，斯文起獲麟。
- 窮秋正搖落，回首望松筠。

## 拼音

- du2 wo4 hao1 yang2 ke4 ， san1 wei2 ying3 shui3 chun1 。
- jian1 nan2 sui2 lao3 mu3 ， can3 dan4 xiang4 shi2 ren2 。
- xie4 shi4 xun2 shan1 ji1 ， tao2 gong1 lu4 jiu3 jin1 。
- qun2 xiong1 mi2 yu3 zhou4 ， ci3 wu4 zai4 feng1 chen2 。
- li4 xia4 ci2 jiang1 bei4 ， guan1 xi1 de2 meng4 lin2 。
- zao3 tong1 jiao1 qi4 mi4 ， wan3 jie1 dao4 liu2 xin1 。
- jing4 zhe3 xin1 duo1 miao4 ， xian1 sheng0 yi4 jue2 lun2 。
- cao3 shu1 he2 tai4 ku3 ， shi1 xing1 bu4 wu2 shen2 。
- cao2 zhi2 xiu1 qian2 bei4 ， zhang1 zhi1 geng4 hou4 shen1 。
- shu4 pian1 yin2 ke3 lao3 ， yi2 zi4 mai3 kan1 pin2 。
- jiang1 kong3 ceng2 fang2 kou4 ， shen1 qian2 tuo1 suo3 qin1 。
- ning2 wen2 yi3 men2 xi1 ， jin4 li4 jie2 sun1 chen2 。
- shu1 lan3 wei2 ming2 wu4 ， qu1 chi2 sang1 wo3 zhen1 。
- suo3 ju1 you2 ji4 mo4 ， xiang1 yu4 yi4 bei1 xin1 。
- liu2 zhuan3 yi1 bian1 jiao3 ， feng2 ying2 nian4 xi2 zhen1 。
- shi2 lai2 gu4 jiu4 shao3 ， luan4 hou4 bie2 li2 bin1 。
- shi4 zu3 xiu1 gao1 miao4 ， wen2 gong1 shang3 cong2 chen2 。
- shang1 shan1 you2 ru4 chu3 ， yuan2 shui3 bu4 li2 qin2 。
- cun2 xiang3 qing1 long2 bi4 ， qi2 xing2 bai2 lu4 xun4 。
- geng1 yan2 fei1 gu3 kou3 ， jie2 cao3 ji2 he2 bin1 。
- zhou3 hou4 fu2 ying1 yan4 ， nang2 zhong1 yao4 wei4 chen2 。
- lü3 huai2 shu1 bu2 qie4 ， liang2 di2 miao3 wu2 yin1 。
- zi4 gu3 jie1 bei1 hen4 ， fu2 sheng1 you3 qu1 shen1 。
- ci3 bang1 jin1 shang4 wu3 ， he2 chu3 qie3 yi1 ren2 。
- gu3 jiao3 ling2 tian1 lai4 ， guan1 shan1 xin4 yue4 lun2 。
- guan1 chang3 luo2 zhen4 qi4 ， zei2 huo3 jin4 tao2 min2 。
- xiao1 suo3 lun4 bing1 di4 ， cang1 mang2 dou4 jiang1 chen2 。
- da4 jun1 duo1 chu3 suo3 ， yu2 nie4 shang4 fen1 lun2 。
- gao1 xing1 zhi1 long2 niao3 ， si1 wen2 qi3 huo4 lin2 。
- qiong2 qiu1 zheng4 yao2 luo4 ， hui2 shou3 wang4 song1 yun2 。

## 注释

## 译文

## 赏析
