---
id: du-fu-kui-zhou-ge-shi-jue-ju
title: 夔州歌十絕句
titlePinyin: kui2 zhou1 ge1 shi2 jue2 ju4
titleSlug: kui-zhou-ge-shi-jue-ju
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: []
---

## 正文

- 中巴之東巴東山，江水開闢流其間。
- 白帝高為三峽鎮，夔州險過百牢關。
- 白帝夔州各異城，蜀江楚峽混殊名。
- 英雄割據非天意，霸主併吞在物情。
- 群雄競起問前朝，王者無外見今朝。
- 比訝漁陽結怨恨，元聽舜日舊簫韶。
- 赤甲白鹽俱刺天，閭閻繚繞接山巔。
- 楓林橘樹丹青合，複道重樓錦繡懸。
- 瀼東瀼西一萬家，江北江南春冬花。
- 背飛鶴子遺瓊蕊，相趁鳧雛入蔣牙。
- 東屯稻畦一百頃，北有澗水通青苗。
- 晴浴狎鷗分處處，雨隨神女下朝朝。
- 蜀麻吳鹽自古通，萬斛之舟行若風。
- 長年三老長歌裏，白晝攤錢高浪中。
- 憶昔咸陽都市合，山水之圖張賣時。
- 巫峽曾經寶屏見，楚宮猶對碧峰疑。
- 武侯祠堂不可忘，中有松柏參天長。
- 干戈滿地客愁破，雲日如火炎天涼。
- 閬風玄圃與蓬壺，中有高堂天下無。
- 借問夔州壓何處，峽門江腹擁城隅。

## 拼音

- zhong1 ba1 zhi1 dong1 ba1 dong1 shan1 ， jiang1 shui3 kai1 pi4 liu2 qi2 jian4 。
- bai2 di4 gao1 wei2 san1 xia2 zhen4 ， kui2 zhou1 xian3 guo4 bai3 lao2 guan1 。
- bai2 di4 kui2 zhou1 ge4 yi4 cheng2 ， shu3 jiang1 chu3 xia2 hun4 shu1 ming2 。
- ying1 xiong2 ge1 ju4 fei1 tian1 yi4 ， ba4 zhu3 bing4 tun1 zai4 wu4 qing2 。
- qun2 xiong2 jing4 qi3 wen4 qian2 chao2 ， wang2 zhe3 wu2 wai4 jian4 jin1 zhao1 。
- bi3 ya4 yu2 yang2 jie2 yuan4 hen4 ， yuan2 ting1 shun4 ri4 jiu4 xiao1 shao2 。
- chi4 jia3 bai2 yan2 ju4 ci4 tian1 ， lü2 yan2 liao2 rao4 jie1 shan1 dian1 。
- feng1 lin2 ju2 shu4 dan1 qing1 he2 ， fu4 dao4 zhong4 lou2 jin3 xiu4 xuan2 。
- rang2 dong1 rang2 xi1 yi2 wan4 jia1 ， jiang1 bei3 jiang1 nan2 chun1 dong1 hua1 。
- bei4 fei1 he4 zi3 yi2 qiong2 rui3 ， xiang1 chen4 fu2 chu2 ru4 jiang3 ya2 。
- dong1 tun2 dao4 qi2 yi4 bai3 qing3 ， bei3 you3 jian4 shui3 tong1 qing1 miao2 。
- qing2 yu4 xia2 ou1 fen1 chu3 chu3 ， yu3 sui2 shen2 nü3 xia4 chao2 chao2 。
- shu3 ma2 wu2 yan2 zi4 gu3 tong1 ， wan4 hu2 zhi1 zhou1 xing2 ruo4 feng1 。
- chang2 nian2 san1 lao3 chang2 ge1 li3 ， bai2 zhou4 tan1 qian2 gao1 lang4 zhong1 。
- yi4 xi1 xian2 yang2 du1 shi4 he2 ， shan1 shui3 zhi1 tu2 zhang1 mai4 shi2 。
- wu1 xia2 ceng2 jing1 bao3 ping2 jian4 ， chu3 gong1 you2 dui4 bi4 feng1 yi2 。
- wu3 hou2 ci2 tang2 bu4 ke3 wang4 ， zhong1 you3 song1 bai3 can1 tian1 chang2 。
- gan1 ge1 man3 di4 ke4 chou2 po4 ， yun2 ri4 ru2 huo3 yan2 tian1 liang2 。
- lang4 feng1 xuan2 pu3 yu3 peng2 hu2 ， zhong1 you3 gao1 tang2 tian1 xia4 wu2 。
- jie4 wen4 kui2 zhou1 ya1 he2 chu3 ， xia2 men2 jiang1 fu4 yong1 cheng2 yu2 。

## 注释

## 译文

## 赏析
