---
id: du-fu-ji-peng-zhou-gao-san-shi-wu-shi-jun-shi-guo-zhou-cen-er-shi-qi-chang-shi-can-san-shi-yun
title: 寄彭州高三十五使君適虢州岑二十七長史參三十韻
titlePinyin: ji4 peng2 zhou1 gao1 san1 shi2 wu3 shi3 jun1 shi4 guo2 zhou1 cen2 er4 shi2 qi1 chang2 shi3 can1 san1 shi2 yun4
titleSlug: ji-peng-zhou-gao-san-shi-wu-shi-jun-shi-guo-zhou-cen-er-shi-qi-chang-shi-can-san-shi-yun
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 故人何寂寞，今我獨淒涼。
- 老去才難盡，秋來興甚長。
- 物情尤可見，辭客未能忘。
- 海內知名士，雲端各異方。
- 高岑殊緩步，沈鮑得同行。
- 意愜關飛動，篇終接混茫。
- 舉天悲富駱，近代惜盧王。
- 似爾官仍貴，前賢命可傷。
- 諸侯非棄擲，半刺已翱翔。
- 詩好幾時見，書成無信將。
- 男兒行處是，客子鬬身強。
- 羈旅推賢聖，沈綿抵咎殃。
- 三年猶瘧疾，一鬼不銷亡。
- 隔日搜脂髓，增寒抱雪霜。
- 徒然潛隙地，有靦屢鮮妝。
- 何太龍鍾極，於今出處妨。
- 無錢居帝里，盡室在邊疆。
- 劉表雖遺恨，龐公至死藏。
- 心微傍魚鳥，肉瘦怯豺狼。
- 隴草蕭蕭白，洮雲片片黃。
- 彭門劒閣外，虢略鼎湖旁。
- 荆玉簪頭冷，巴箋染翰光。
- 烏麻蒸續曬，丹橘露應嘗。
- 豈異神仙宅，俱兼山水鄉。
- 竹齋燒藥竈，花嶼讀書牀。
- 更得清新否，遙知對屬忙。
- 舊宮寧改漢，淳俗本歸唐。
- 濟世宜公等，安貧亦士常。
- 蚩尤終戮辱，胡羯漫猖狂。
- 會待祅氛靜，論文暫裹糧。

## 拼音

- gu4 ren2 he2 ji4 mo4 ， jin1 wo3 du2 qi1 liang2 。
- lao3 qu4 cai2 nan2 jin4 ， qiu1 lai2 xing1 shen4 chang2 。
- wu4 qing2 you2 ke3 jian4 ， ci2 ke4 wei4 neng2 wang4 。
- hai3 nei4 zhi1 ming2 shi4 ， yun2 duan1 ge4 yi4 fang1 。
- gao1 cen2 shu1 huan3 bu4 ， shen3 bao4 de2 tong2 hang2 。
- yi4 qie4 guan1 fei1 dong4 ， pian1 zhong1 jie1 hun4 mang2 。
- ju3 tian1 bei1 fu4 luo4 ， jin4 dai4 xi1 lu2 wang2 。
- si4 er3 guan1 reng2 gui4 ， qian2 xian2 ming4 ke3 shang1 。
- zhu1 hou2 fei1 qi4 zhi4 ， ban4 ci4 yi3 ao2 xiang2 。
- shi1 hao3 ji1 shi2 jian4 ， shu1 cheng2 wu2 xin4 jiang1 。
- nan2 er2 xing2 chu3 shi4 ， ke4 zi3 dou4 shen1 qiang2 。
- ji1 lü3 tui1 xian2 sheng4 ， shen3 mian2 di3 jiu4 yang1 。
- san1 nian2 you2 nüe4 ji2 ， yi4 gui3 bu4 xiao1 wang2 。
- ge2 ri4 sou1 zhi1 sui3 ， zeng1 han2 bao4 xue3 shuang1 。
- tu2 ran2 qian2 xi4 di4 ， you3 mian3 lü3 xian1 zhuang1 。
- he2 tai4 long2 zhong1 ji2 ， wu1 jin1 chu1 chu3 fang2 。
- wu2 qian2 ju1 di4 li3 ， jin4 shi4 zai4 bian1 jiang1 。
- liu2 biao3 sui1 yi2 hen4 ， pang2 gong1 zhi4 si3 cang2 。
- xin1 wei1 bang4 yu2 niao3 ， rou4 shou4 qie4 chai2 lang2 。
- long3 cao3 xiao1 xiao1 bai2 ， tao2 yun2 pian4 pian4 huang2 。
- peng2 men2 jian4 ge2 wai4 ， guo2 lüe4 ding3 hu2 pang2 。
- jing1 yu4 zan1 tou2 leng3 ， ba1 jian1 ran3 han4 guang1 。
- wu1 ma2 zheng1 xu4 shai4 ， dan1 ju2 lu4 ying1 chang2 。
- qi3 yi4 shen2 xian1 zhai2 ， ju4 jian1 shan1 shui3 xiang1 。
- zhu2 zhai1 shao1 yao4 zao4 ， hua1 yu3 du2 shu1 chuang2 。
- geng4 de2 qing1 xin1 fou3 ， yao2 zhi1 dui4 shu3 mang2 。
- jiu4 gong1 ning2 gai3 han4 ， chun2 su2 ben3 gui1 tang2 。
- ji4 shi4 yi2 gong1 deng3 ， an1 pin2 yi4 shi4 chang2 。
- chi1 you2 zhong1 lu4 ru3 ， hu2 jie2 man4 chang1 kuang2 。
- hui4 dai4 yao1 fen1 jing4 ， lun4 wen2 zan4 guo3 liang2 。

## 注释

## 译文

## 赏析
