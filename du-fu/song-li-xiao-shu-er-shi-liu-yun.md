---
id: du-fu-song-li-xiao-shu-er-shi-liu-yun
title: 送李校書二十六韻
titlePinyin: song4 li3 xiao4 shu1 er4 shi2 liu4 yun4
titleSlug: song-li-xiao-shu-er-shi-liu-yun
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 代北有豪鷹，生子毛盡赤。
- 渥洼騏驥兒，尤異是龍脊。
- 李舟名父子，清峻流輩伯。
- 人間好少年，不必須白皙。
- 十五富文史，十八足賓客。
- 十九授校書，二十聲輝赫。
- 衆中每一見，使我潛動魄。
- 自恐二男兒，辛勤養無益。
- 乾元元年春，萬姓始安宅。
- 舟也衣綵衣，告我欲遠適。
- 倚門固有望，斂衽就行役。
- 南登吟白華，已見楚山碧。
- 藹藹咸陽都，冠蓋日雲積。
- 何時太夫人，堂上會親戚。
- 汝翁草明光，天子正前席。
- 歸期豈爛漫，別意終感激。
- 顧我蓬屋姿，謬通金閨籍。
- 小來習性嬾，晚節慵轉劇。
- 每愁悔吝作，如覺天地窄。
- 羨君齒髮新，行己能夕惕。
- 臨岐意頗切，對酒不能喫。
- 回身視綠野，慘澹如荒澤。
- 老雁春忍飢，哀號待枯麥。
- 時哉高飛燕，絢練新羽翮。
- 長雲濕褒斜，漢水饒巨石。
- 無令軒車遲，衰疾悲夙昔。

## 拼音

- dai4 bei3 you3 hao2 ying1 ， sheng1 zi3 mao2 jin4 chi4 。
- wo4 wa1 qi2 ji4 er2 ， you2 yi4 shi4 long2 ji3 。
- li3 zhou1 ming2 fu4 zi3 ， qing1 jun4 liu2 bei4 bo2 。
- ren2 jian4 hao3 shao4 nian2 ， bu2 bi4 xu1 bai2 xi1 。
- shi2 wu3 fu4 wen2 shi3 ， shi2 ba1 zu2 bin1 ke4 。
- shi2 jiu3 shou4 xiao4 shu1 ， er4 shi2 sheng1 hui1 he4 。
- zhong4 zhong1 mei3 yi2 jian4 ， shi3 wo3 qian2 dong4 po4 。
- zi4 kong3 er4 nan2 er2 ， xin1 qin2 yang3 wu2 yi4 。
- qian2 yuan2 yuan2 nian2 chun1 ， wan4 xing4 shi3 an1 zhai2 。
- zhou1 ye3 yi1 cai3 yi1 ， gao4 wo3 yu4 yuan3 shi4 。
- yi3 men2 gu4 you3 wang4 ， lian3 ren4 jiu4 xing2 yi4 。
- nan2 deng1 yin2 bai2 hua2 ， yi3 jian4 chu3 shan1 bi4 。
- ai3 ai3 xian2 yang2 dou1 ， guan1 gai4 ri4 yun2 ji1 。
- he2 shi2 tai4 fu1 ren2 ， tang2 shang4 hui4 qin1 qi1 。
- ru3 weng1 cao3 ming2 guang1 ， tian1 zi3 zheng4 qian2 xi2 。
- gui1 qi1 qi3 lan4 man4 ， bie2 yi4 zhong1 gan3 ji1 。
- gu4 wo3 peng2 wu1 zi1 ， miu4 tong1 jin1 gui1 ji2 。
- xiao3 lai2 xi2 xing4 lan3 ， wan3 jie2 yong1 zhuan3 ju4 。
- mei3 chou2 hui3 lin4 zuo4 ， ru2 jue2 tian1 di4 zhai3 。
- xian4 jun1 chi3 fa4 xin1 ， xing2 ji3 neng2 xi1 ti4 。
- lin2 qi2 yi4 po1 qie4 ， dui4 jiu3 bu4 neng2 chi1 。
- hui2 shen1 shi4 lü4 ye3 ， can3 dan4 ru2 huang1 ze2 。
- lao3 yan4 chun1 ren3 ji1 ， ai1 hao4 dai4 ku1 mai4 。
- shi2 zai1 gao1 fei1 yan4 ， xuan4 lian4 xin1 yu3 he2 。
- chang2 yun2 shi1 bao1 xie2 ， han4 shui3 rao2 ju4 shi2 。
- wu2 ling4 xuan1 ju1 chi2 ， shuai1 ji2 bei1 su4 xi1 。

## 注释

## 译文

## 赏析
