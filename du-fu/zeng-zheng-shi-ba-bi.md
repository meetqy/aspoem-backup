---
id: du-fu-zeng-zheng-shi-ba-bi
title: 贈鄭十八賁
titlePinyin: zeng4 zheng4 shi2 ba1 bi4
titleSlug: zeng-zheng-shi-ba-bi
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 溫溫士君子，令我懷抱盡。
- 靈芝冠衆芳，安得闕親近。
- 遭亂意不歸，竄身跡非隱。
- 細人尚姑息，吾子色愈謹。
- 高懷見物理，識者安肯哂。
- 卑飛欲何待，捷徑應未忍。
- 示我百篇文，詩家一標準。
- 羇離交屈宋，牢落值顏閔。
- 水路迷畏途，藥餌駐修軫。
- 古人日以遠，青史字不泯。
- 步趾詠唐虞，追隨飯葵堇。
- 數杯資好事，異味煩縣尹。
- 心雖在朝謁，力與願矛盾。
- 抱病排金門，衰容豈爲敏。

## 拼音

- wen1 wen1 shi4 jun1 zi3 ， ling4 wo3 huai2 bao4 jin4 。
- ling2 zhi1 guan1 zhong4 fang1 ， an1 de2 que4 qin1 jin4 。
- zao1 luan4 yi4 bu4 gui1 ， cuan4 shen1 ji4 fei1 yin3 。
- xi4 ren2 shang4 gu1 xi1 ， wu2 zi3 se4 yu4 jin3 。
- gao1 huai2 jian4 wu4 li3 ， shi2 zhe3 an1 ken3 shen3 。
- bei1 fei1 yu4 he2 dai4 ， jie2 jing4 ying1 wei4 ren3 。
- shi4 wo3 bai3 pian1 wen2 ， shi1 jia1 yi4 biao1 zhun3 。
- ji1 li2 jiao1 qu1 song4 ， lao2 luo4 zhi2 yan2 min3 。
- shui3 lu4 mi2 wei4 tu2 ， yao4 er3 zhu4 xiu1 zhen3 。
- gu3 ren2 ri4 yi3 yuan3 ， qing1 shi3 zi4 bu4 min3 。
- bu4 zhi3 yong3 tang2 yu2 ， zhui1 sui2 fan4 kui2 jin3 。
- shu4 bei1 zi1 hao3 shi4 ， yi4 wei4 fan2 xian4 yin3 。
- xin1 sui1 zai4 chao2 ye4 ， li4 yu3 yuan4 mao2 dun4 。
- bao4 bing4 pai2 jin1 men2 ， shuai1 rong2 qi3 wei2 min3 。

## 注释

## 译文

## 赏析
