---
id: du-fu-feng-xian-liu-shao-fu-xin-hua-shan-shui-zhang-ge
title: 奉先劉少府新畫山水障歌
titlePinyin: feng4 xian1 liu2 shao4 fu3 xin1 hua4 shan1 shui3 zhang4 ge1
titleSlug: feng-xian-liu-shao-fu-xin-hua-shan-shui-zhang-ge
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 堂上不合生楓樹，怪底江山起煙霧。
- 聞君埽却赤縣圖，乘興譴畫滄洲趣。
- 畫師亦無數，好手不可遇。
- 對此融心神，知君重毫素。
- 豈但祁岳與鄭虔，筆迹遠過楊契丹。
- 得非懸圃裂，無乃瀟湘飜。
- 悄然坐我天姥下，耳邊已似聞清猨。
- 反思前夜風雨急，乃是蒲城鬼神人。
- 元氣淋漓障猶濕，真宰上訴天應泣。
- 野亭春還雜花遠，漁翁暝蹋孤舟立。
- 滄浪水深青溟闊，攲岸側島秋毫末。
- 不見湘妃鼓瑟時，至今斑竹臨江活。
- 劉侯天機精，愛畫入骨髓。
- 自有兩兒郎，揮灑亦莫比。
- 大兒聰明到，能添老樹巔崖裏。
- 小兒心孔開，貌得山僧及童子。
- 若耶溪，雲門寺。
- 吾獨胡爲在泥滓，青鞵布韤從此始。

## 拼音

- tang2 shang4 bu4 he2 sheng1 feng1 shu4 ， guai4 di3 jiang1 shan1 qi3 yan1 wu4 。
- wen2 jun1 sao4 que4 chi4 xian4 tu2 ， cheng2 xing1 qian3 hua4 cang1 zhou1 qu4 。
- hua4 shi1 yi4 wu2 shu4 ， hao3 shou3 bu4 ke3 yu4 。
- dui4 ci3 rong2 xin1 shen2 ， zhi1 jun1 zhong4 hao2 su4 。
- qi3 dan4 qi2 yue4 yu3 zheng4 qian2 ， bi3 ji4 yuan3 guo4 yang2 qi4 dan1 。
- de2 fei1 xuan2 pu3 lie4 ， wu2 nai3 xiao1 xiang1 fan1 。
- qiao3 ran2 zuo4 wo3 tian1 lao3 xia4 ， er3 bian1 yi3 si4 wen2 qing1 yuan2 。
- fan3 si1 qian2 ye4 feng1 yu3 ji2 ， nai3 shi4 pu2 cheng2 gui3 shen2 ren2 。
- yuan2 qi4 lin2 li2 zhang4 you2 shi1 ， zhen1 zai3 shang4 su4 tian1 ying1 qi4 。
- ye3 ting2 chun1 huan2 za2 hua1 yuan3 ， yu2 weng1 ming2 ta4 gu1 zhou1 li4 。
- cang1 lang4 shui3 shen1 qing1 ming2 kuo4 ， ji1 an4 ce4 dao3 qiu1 hao2 mo4 。
- bu2 jian4 xiang1 fei1 gu3 se4 shi2 ， zhi4 jin1 ban1 zhu2 lin2 jiang1 huo2 。
- liu2 hou2 tian1 ji1 jing1 ， ai4 hua4 ru4 gu3 sui3 。
- zi4 you3 liang3 er2 lang2 ， hui1 sa3 yi4 mo4 bi3 。
- da4 er2 cong1 ming2 dao4 ， neng2 tian1 lao3 shu4 dian1 ya2 li3 。
- xiao3 er2 xin1 kong3 kai1 ， mao4 de2 shan1 seng1 ji2 tong2 zi3 。
- ruo4 ye1 xi1 ， yun2 men2 si4 。
- wu2 du2 hu2 wei2 zai4 ni2 zi3 ， qing1 xie2 bu4 wa4 cong2 ci3 shi3 。

## 注释

## 译文

## 赏析
