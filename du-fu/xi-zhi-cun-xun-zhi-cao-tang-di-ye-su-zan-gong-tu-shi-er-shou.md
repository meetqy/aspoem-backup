---
id: du-fu-xi-zhi-cun-xun-zhi-cao-tang-di-ye-su-zan-gong-tu-shi-er-shou
title: 西枝村尋置草堂地，夜宿贊公土室二首
titlePinyin: xi1 zhi1 cun1 xun2 zhi4 cao3 tang2 di4 ， ye4 su4 zan4 gong1 tu3 shi4 er4 shou3
titleSlug: xi-zhi-cun-xun-zhi-cao-tang-di-ye-su-zan-gong-tu-shi-er-shou
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: []
---

## 正文

- 出郭眄細岑，披榛得微路。溪行一流水，曲折方屢渡。
- 贊公湯休徒，好靜心跡素。昨枉霞上作，盛論岩中趣。
- 怡然共攜手，恣意同遠步。捫蘿澀先登，陟巘眩反顧。
- 要求陽岡暖，苦陟陰嶺冱。惆悵老大藤，沈吟屈蟠樹。
- 卜居意未展，杖策回且暮。層巔餘落日，早蔓已多露。
- 天寒鳥已歸，月出人更靜。土室延白光，松門耿疏影。
- 躋攀倦日短，語樂寄夜永。明燃林中薪，暗汲石底井。
- 大師京國舊，德業天機秉。從來支許遊，興趣江湖迥。
- 數奇謫關塞，道廣存箕潁。何知戎馬間，複接塵事屏。
- 幽尋豈一路，遠色有諸嶺。晨光稍曚曨，更越西南頂。

## 拼音

- chu1 guo1 mian3 xi4 cen2 ， pi1 zhen1 de2 wei1 lu4 。 xi1 xing2 yi4 liu2 shui3 ， qu1 zhe2 fang1 lü3 du4 。
- zan4 gong1 tang1 xiu1 tu2 ， hao3 jing4 xin1 ji4 su4 。 zuo2 wang3 xia2 shang4 zuo4 ， sheng4 lun4 yan2 zhong1 qu4 。
- yi2 ran2 gong4 xie2 shou3 ， zi4 yi4 tong2 yuan3 bu4 。 men2 luo2 se4 xian1 deng1 ， zhi4 yan3 xuan4 fan3 gu4 。
- yao1 qiu2 yang2 gang1 nuan3 ， ku3 zhi4 yin1 ling3 hu4 。 chou2 chang4 lao3 da4 teng2 ， shen3 yin2 qu1 pan2 shu4 。
- bu3 ju1 yi4 wei4 zhan3 ， zhang4 ce4 hui2 qie3 mu4 。 ceng2 dian1 yu2 luo4 ri4 ， zao3 man4 yi3 duo1 lu4 。
- tian1 han2 niao3 yi3 gui1 ， yue4 chu1 ren2 geng4 jing4 。 tu3 shi4 yan2 bai2 guang1 ， song1 men2 geng3 shu1 ying3 。
- ji1 pan1 juan4 ri4 duan3 ， yu3 le4 ji4 ye4 yong3 。 ming2 ran2 lin2 zhong1 xin1 ， an4 ji2 shi2 di3 jing3 。
- da4 shi1 jing1 guo2 jiu4 ， de2 ye4 tian1 ji1 bing3 。 cong2 lai2 zhi1 xu1 you2 ， xing1 qu4 jiang1 hu2 jiong3 。
- shu4 qi2 zhe2 guan1 sai1 ， dao4 guang3 cun2 ji1 ying3 。 he2 zhi1 rong2 ma3 jian4 ， fu4 jie1 chen2 shi4 ping2 。
- you1 xun2 qi3 yi2 lu4 ， yuan3 se4 you3 zhu1 ling3 。 chen2 guang1 shao1 meng2 long2 ， geng4 yue4 xi1 nan2 ding3 。

## 注释

## 译文

## 赏析
