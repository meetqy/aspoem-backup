---
id: du-fu-ba-ai-shi-gu-mi-shu-shao-jian-wu-gong-su-gong-yuan-ming
title: 八哀詩：故秘書少監武功蘇公源明
titlePinyin: ba1 ai1 shi1 ： gu4 mi4 shu1 shao3 jian1 wu3 gong1 su1 gong1 yuan2 ming2
titleSlug: ba-ai-shi-gu-mi-shu-shao-jian-wu-gong-su-gong-yuan-ming
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: []
---

## 正文

- 武功少也孤，徒步客徐兗。讀書東嶽中，十載考墳典。
- 時下萊蕪郭，忍饑浮雲巘。負米晚為身，每食臉必泫。
- 夜字照爇薪，垢衣生碧蘚。庶以勤苦志，報茲劬勞顯。
- 學蔚醇儒姿，文包舊史善。灑落辭幽人，歸來潛京輦。
- 射君東堂策，宗匠集精選。制可題未幹，乙科已大闡。
- 文章日自負，吏祿亦累踐。晨趨閶闔內，足蹋宿昔趼。
- 一麾出守還，黃屋朔風卷。不暇陪八駿，虜庭悲所遣。
- 平生滿尊酒，斷此朋知展。憂憤病二秋，有恨石可轉。
- 肅宗複社稷，得無逆順辨。范曄顧其兒，李斯憶黃犬。
- 秘書茂松意，溟漲本末淺。青熒芙蓉劍，犀兕豈獨剸。
- 反為後輩褻，予實苦懷緬。煌煌齋房芝，事絕萬手搴。
- 垂之俟來者，正始征勸勉。不要懸黃金，胡為投乳 rP。
- 結交三十載，吾與誰遊衍。滎陽複冥莫，罪罟已橫罥。
- 嗚呼子逝日，始泰則終蹇。長安米萬錢，凋喪盡餘喘。
- 戰伐何當解，歸帆阻清沔。尚纏漳水疾，永負蒿裏餞。

## 拼音

- wu3 gong1 shao3 ye3 gu1 ， tu2 bu4 ke4 xu2 yan3 。 du2 shu1 dong1 yue4 zhong1 ， shi2 zai4 kao3 fen2 dian3 。
- shi2 xia4 lai2 wu2 guo1 ， ren3 ji1 fu2 yun2 yan3 。 fu4 mi3 wan3 wei2 shen1 ， mei3 shi2 lian3 bi4 xuan4 。
- ye4 zi4 zhao4 ruo4 xin1 ， gou4 yi1 sheng1 bi4 xian3 。 shu4 yi3 qin2 ku3 zhi4 ， bao4 zi1 qu2 lao2 xian3 。
- xue2 wei4 chun2 ru2 zi1 ， wen2 bao1 jiu4 shi3 shan4 。 sa3 luo4 ci2 you1 ren2 ， gui1 lai2 qian2 jing1 nian3 。
- she4 jun1 dong1 tang2 ce4 ， zong1 jiang4 ji2 jing1 xuan3 。 zhi4 ke3 ti2 wei4 gan4 ， yi3 ke1 yi3 da4 chan3 。
- wen2 zhang1 ri4 zi4 fu4 ， li4 lu4 yi4 lei4 jian4 。 chen2 qu1 chang1 he2 nei4 ， zu2 ta4 su4 xi1 jian3 。
- yi4 hui1 chu1 shou3 huan2 ， huang2 wu1 shuo4 feng1 juan4 。 bu4 xia2 pei2 ba1 jun4 ， lu3 ting2 bei1 suo3 qian3 。
- ping2 sheng1 man3 zun1 jiu3 ， duan4 ci3 peng2 zhi1 zhan3 。 you1 fen4 bing4 er4 qiu1 ， you3 hen4 shi2 ke3 zhuan3 。
- su4 zong1 fu4 she4 ji4 ， de2 wu2 ni4 shun4 bian4 。 fan4 ye4 gu4 qi2 er2 ， li3 si1 yi4 huang2 quan3 。
- mi4 shu1 mao4 song1 yi4 ， ming2 zhang3 ben3 mo4 qian3 。 qing1 ying2 fu2 rong2 jian4 ， xi1 si4 qi3 du2 tuan2 。
- fan3 wei2 hou4 bei4 xie4 ， yu3 shi2 ku3 huai2 mian3 。 huang2 huang2 zhai1 fang2 zhi1 ， shi4 jue2 wan4 shou3 qian1 。
- chui2 zhi1 si4 lai2 zhe3 ， zheng4 shi3 zheng1 quan4 mian3 。 bu2 yao4 xuan2 huang2 jin1 ， hu2 wei2 tou2 ru3  rP。
- jie2 jiao1 san1 shi2 zai4 ， wu2 yu3 shui2 you2 yan3 。 xing2 yang2 fu4 ming2 mo4 ， zui4 gu3 yi3 heng2 juan4 。
- wu1 hu1 zi3 shi4 ri4 ， shi3 tai4 ze2 zhong1 jian3 。 chang2 an1 mi3 wan4 qian2 ， diao1 sang1 jin4 yu2 chuan3 。
- zhan4 fa2 he2 dang1 jie3 ， gui1 fan1 zu3 qing1 mian3 。 shang4 chan2 zhang1 shui3 ji2 ， yong3 fu4 hao1 li3 jian4 。

## 注释

## 译文

## 赏析
