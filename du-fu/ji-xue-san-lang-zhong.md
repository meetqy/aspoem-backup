---
id: du-fu-ji-xue-san-lang-zhong
title: 寄薛三郎中
titlePinyin: ji4 xue1 san1 lang2 zhong1
titleSlug: ji-xue-san-lang-zhong
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 人生無賢愚，飄颻若埃塵。
- 自非得神仙，誰免危其身。
- 與子俱白頭，役役常苦辛。
- 雖爲尚書郎，不及村野人。
- 憶昔村野人，其樂難具陳。
- 藹藹桑麻交，公侯爲等倫。
- 天未厭戎馬，我輩本常貧。
- 子尚客荆州，我亦滯江濱。
- 峽中一臥病，瘧癘終冬春。
- 春復加肺氣，此病蓋有因。
- 早歲與蘇鄭，痛飲情相親。
- 二公化爲土，嗜酒不失真。
- 余今委修短，豈得恨命屯。
- 聞子心甚壯，所遇信席珍。
- 上馬不用扶，每扶必怒嗔。
- 賦詩賓客間，揮灑動八垠。
- 乃知蓋代手，才力老益神。
- 青草洞庭湖，東浮滄海漘。
- 君山可避暑，況足采白蘋。
- 子豈無扁舟，往復江漢津。
- 我未下瞿塘，空念禹功勤。
- 聽說松門峽，吐藥攬衣巾。
- 高秋却束帶，鼓枻視青旻。
- 鳳池日澄碧，濟濟多士新。
- 余病不能起，健者勿逡巡。
- 上有明哲君，下有行化臣。

## 拼音

- ren2 sheng1 wu2 xian2 yu2 ， piao1 yao2 ruo4 ai1 chen2 。
- zi4 fei1 dei3 shen2 xian1 ， shui2 mian3 wei1 qi2 shen1 。
- yu3 zi3 ju4 bai2 tou2 ， yi4 yi4 chang2 ku3 xin1 。
- sui1 wei2 shang4 shu1 lang2 ， bu4 ji2 cun1 ye3 ren2 。
- yi4 xi1 cun1 ye3 ren2 ， qi2 le4 nan2 ju4 chen2 。
- ai3 ai3 sang1 ma2 jiao1 ， gong1 hou2 wei2 deng3 lun2 。
- tian1 wei4 yan4 rong2 ma3 ， wo3 bei4 ben3 chang2 pin2 。
- zi3 shang4 ke4 jing1 zhou1 ， wo3 yi4 zhi4 jiang1 bin1 。
- xia2 zhong1 yi2 wo4 bing4 ， nüe4 li4 zhong1 dong1 chun1 。
- chun1 fu4 jia1 fei4 qi4 ， ci3 bing4 gai4 you3 yin1 。
- zao3 sui4 yu3 su1 zheng4 ， tong4 yin3 qing2 xiang1 qin1 。
- er4 gong1 hua4 wei2 tu3 ， shi4 jiu3 bu4 shi1 zhen1 。
- yu2 jin1 wei3 xiu1 duan3 ， qi3 de2 hen4 ming4 tun2 。
- wen2 zi3 xin1 shen4 zhuang4 ， suo3 yu4 xin4 xi2 zhen1 。
- shang4 ma3 bu2 yong4 fu2 ， mei3 fu2 bi4 nu4 chen1 。
- fu4 shi1 bin1 ke4 jian4 ， hui1 sa3 dong4 ba1 yin2 。
- nai3 zhi1 gai4 dai4 shou3 ， cai2 li4 lao3 yi4 shen2 。
- qing1 cao3 dong4 ting2 hu2 ， dong1 fu2 cang1 hai3 chun2 。
- jun1 shan1 ke3 bi4 shu3 ， kuang4 zu2 cai3 bai2 pin2 。
- zi3 qi3 wu2 pian1 zhou1 ， wang3 fu4 jiang1 han4 jin1 。
- wo3 wei4 xia4 qu2 tang2 ， kong1 nian4 yu3 gong1 qin2 。
- ting1 shuo1 song1 men2 xia2 ， tu3 yao4 lan3 yi1 jin1 。
- gao1 qiu1 que4 shu4 dai4 ， gu3 yi4 shi4 qing1 min2 。
- feng4 chi2 ri4 cheng2 bi4 ， ji4 ji4 duo1 shi4 xin1 。
- yu2 bing4 bu4 neng2 qi3 ， jian4 zhe3 wu4 qun1 xun2 。
- shang4 you3 ming2 zhe2 jun1 ， xia4 you3 xing2 hua4 chen2 。

## 注释

## 译文

## 赏析
