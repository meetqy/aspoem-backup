---
id: du-fu-qian-xing-wu-shou
title: 遣興五首
titlePinyin: qian3 xing1 wu3 shou3
titleSlug: qian-xing-wu-shou
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: []
---

## 正文

- 蟄龍三冬臥，老鶴萬里心。昔時賢俊人，未遇猶視今。
- 嵇康不得死，孔明有知音。又如壟底松，用舍在所尋。
- 大哉霜雪幹，歲久為枯林。
- 昔者龐德公，未曾入州府。襄陽耆舊間，處士節獨苦。
- 豈無濟時策，終竟畏羅罟。林茂鳥有歸，水深魚知聚。
- 舉家依鹿門，劉表焉得取。
- 我今日夜憂，諸弟各異方。不知死與生，何況道路長。
- 避寇一分散，饑寒永相望。豈無柴門歸，欲出畏虎狼。
- 仰看雲中雁，禽鳥亦有行。
- 蓬生非無根，漂蕩隨高風。天寒落萬里，不復歸本叢。
- 客子念故宅，三年門巷空。悵望但烽火，戎車滿關東。
- 生涯能幾何，常在羈旅中。
- 昔在洛陽時，親友相追攀。送客東郊道，遨遊宿南山。
- 煙塵阻長河，樹羽成皋間。回首載酒地，豈無一日還。
- 丈夫貴壯健，慘戚非朱顏。

## 拼音

- zhe2 long2 san1 dong1 wo4 ， lao3 he4 wan4 li3 xin1 。 xi1 shi2 xian2 jun4 ren2 ， wei4 yu4 you2 shi4 jin1 。
- ji1 kang1 bu4 de2 si3 ， kong3 ming2 you3 zhi1 yin1 。 you4 ru2 long3 di3 song1 ， yong4 she4 zai4 suo3 xun2 。
- da4 zai1 shuang1 xue3 gan4 ， sui4 jiu3 wei2 ku1 lin2 。
- xi1 zhe3 pang2 de2 gong1 ， wei4 ceng2 ru4 zhou1 fu3 。 xiang1 yang2 qi2 jiu4 jian4 ， chu3 shi4 jie2 du2 ku3 。
- qi3 wu2 ji4 shi2 ce4 ， zhong1 jing4 wei4 luo2 gu3 。 lin2 mao4 niao3 you3 gui1 ， shui3 shen1 yu2 zhi1 ju4 。
- ju3 jia1 yi1 lu4 men2 ， liu2 biao3 yan1 de2 qu3 。
- wo3 jin1 ri4 ye4 you1 ， zhu1 di4 ge4 yi4 fang1 。 bu4 zhi1 si3 yu3 sheng1 ， he2 kuang4 dao4 lu4 chang2 。
- bi4 kou4 yi4 fen1 san4 ， ji1 han2 yong3 xiang1 wang4 。 qi3 wu2 chai2 men2 gui1 ， yu4 chu1 wei4 hu3 lang2 。
- yang3 kan4 yun2 zhong1 yan4 ， qin2 niao3 yi4 you3 xing2 。
- peng2 sheng1 fei1 wu2 gen1 ， piao1 dang4 sui2 gao1 feng1 。 tian1 han2 luo4 wan4 li3 ， bu2 fu4 gui1 ben3 cong2 。
- ke4 zi3 nian4 gu4 zhai2 ， san1 nian2 men2 xiang4 kong1 。 chang4 wang4 dan4 feng1 huo3 ， rong2 ju1 man3 guan1 dong1 。
- sheng1 ya2 neng2 ji1 he2 ， chang2 zai4 ji1 lü3 zhong1 。
- xi1 zai4 luo4 yang2 shi2 ， qin1 you3 xiang1 zhui1 pan1 。 song4 ke4 dong1 jiao1 dao4 ， ao2 you2 su4 nan2 shan1 。
- yan1 chen2 zu3 chang2 he2 ， shu4 yu3 cheng2 gao1 jian4 。 hui2 shou3 zai4 jiu3 di4 ， qi3 wu2 yi2 ri4 huan2 。
- zhang4 fu0 gui4 zhuang4 jian4 ， can3 qi1 fei1 zhu1 yan2 。

## 注释

## 译文

## 赏析
