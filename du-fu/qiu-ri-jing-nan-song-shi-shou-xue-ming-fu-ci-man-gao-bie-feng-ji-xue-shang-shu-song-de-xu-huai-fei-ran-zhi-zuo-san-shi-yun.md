---
id: du-fu-qiu-ri-jing-nan-song-shi-shou-xue-ming-fu-ci-man-gao-bie-feng-ji-xue-shang-shu-song-de-xu-huai-fei-ran-zhi-zuo-san-shi-yun
title: 秋日荆南送石首薛明府辭滿告別奉寄薛尚書頌德敍懷斐然之作三十韻
titlePinyin: qiu1 ri4 jing1 nan2 song4 shi2 shou3 xue1 ming2 fu3 ci2 man3 gao4 bie2 feng4 ji4 xue1 shang4 shu1 song4 de2 xu4 huai2 fei3 ran2 zhi1 zuo4 san1 shi2 yun4
titleSlug: qiu-ri-jing-nan-song-shi-shou-xue-ming-fu-ci-man-gao-bie-feng-ji-xue-shang-shu-song-de-xu-huai-fei-ran-zhi-zuo-san-shi-yun
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 南征爲客久，西候別君初。
- 歲滿歸鳧舄，秋來把雁書。
- 荆門留美化，姜被就離居。
- 聞道和親人，垂名報國餘。
- 連枝不日竝，八座幾時除。
- 往者胡星孛，恭惟漢網疎。
- 風塵相澒洞，天地一丘墟。
- 殿瓦鴛鴦坼，宮簾翡翠虛。
- 鉤陳摧徼道，槍櫐失儲胥。
- 文物陪巡守，親賢病拮据。
- 公時呵䝟貐，首唱却鯨魚。
- 勢愜宗蕭相，材非一范雎。
- 屍填太行道，血走浚儀渠。
- 滏口師仍會，函關憤已攄。
- 紫微臨大角，皇極正乘輿。
- 賞從頻峨冕，殊私再直廬。
- 豈惟高衛霍，曾是接應徐。
- 降集飜翔鳳，追攀絕衆狙。
- 侍臣雙宋玉，戰策兩穰苴。
- 鑒澈勞懸鏡，荒蕪已荷鋤。
- 嚮來披述作，重此憶吹噓。
- 白髮甘凋喪，青雲亦卷舒。
- 經綸功不朽，跋涉體何如。
- 應訝耽湖橘，常餐占野蔬。
- 十年嬰藥餌，萬里狎樵漁。
- 揚子淹投閣，鄒生惜曳裾。
- 但驚飛熠耀，不記改蟾蜍。
- 煙雨封巫峽，江淮略孟諸。
- 湯池雖險固，遼海尚填淤。
- 努力輸肝膽，休煩獨起予。

## 拼音

- nan2 zheng1 wei2 ke4 jiu3 ， xi1 hou4 bie2 jun1 chu1 。
- sui4 man3 gui1 fu2 xi4 ， qiu1 lai2 ba3 yan4 shu1 。
- jing1 men2 liu2 mei3 hua4 ， jiang1 bei4 jiu4 li2 ju1 。
- wen2 dao4 he2 qin1 ren2 ， chui2 ming2 bao4 guo2 yu2 。
- lian2 zhi1 bu2 ri4 bing4 ， ba1 zuo4 ji1 shi2 chu2 。
- wang3 zhe3 hu2 xing1 bei4 ， gong1 wei2 han4 wang3 shu1 。
- feng1 chen2 xiang1 hong4 dong4 ， tian1 di4 yi4 qiu1 xu1 。
- dian4 wa3 yuan1 yang1 che4 ， gong1 lian2 fei3 cui4 xu1 。
- gou1 chen2 cui1 jiao3 dao4 ， qiang1 lei3 shi1 chu3 xu1 。
- wen2 wu4 pei2 xun2 shou3 ， qin1 xian2 bing4 jie2 ju1 。
- gong1 shi2 he1 䝟 yu3 ， shou3 chang4 que4 jing1 yu2 。
- shi4 qie4 zong1 xiao1 xiang1 ， cai2 fei1 yi2 fan4 ju1 。
- shi1 tian2 tai4 hang2 dao4 ， xue4 zou3 jun4 yi2 qu2 。
- fu3 kou3 shi1 reng2 hui4 ， han2 guan1 fen4 yi3 shu1 。
- zi3 wei1 lin2 da4 jiao3 ， huang2 ji2 zheng4 cheng2 yu2 。
- shang3 cong2 bin1 e2 mian3 ， shu1 si1 zai4 zhi2 lu2 。
- qi3 wei2 gao1 wei4 huo4 ， ceng2 shi4 jie1 ying1 xu2 。
- jiang4 ji2 fan1 xiang2 feng4 ， zhui1 pan1 jue2 zhong4 ju1 。
- shi4 chen2 shuang1 song4 yu4 ， zhan4 ce4 liang3 rang2 ju1 。
- jian4 che4 lao2 xuan2 jing4 ， huang1 wu2 yi3 he2 chu2 。
- xiang4 lai2 pi1 shu4 zuo4 ， zhong4 ci3 yi4 chui1 xu1 。
- bai2 fa4 gan1 diao1 sang1 ， qing1 yun2 yi4 juan3 shu1 。
- jing1 lun2 gong1 bu4 xiu3 ， ba2 she4 ti3 he2 ru2 。
- ying1 ya4 dan1 hu2 ju2 ， chang2 can1 zhan4 ye3 shu1 。
- shi2 nian2 ying1 yao4 er3 ， wan4 li3 xia2 qiao2 yu2 。
- yang2 zi3 yan1 tou2 ge2 ， zou1 sheng1 xi1 ye4 ju1 。
- dan4 jing1 fei1 yi4 yao4 ， bu2 ji4 gai3 chan2 chu2 。
- yan1 yu3 feng1 wu1 xia2 ， jiang1 huai2 lüe4 meng4 zhu1 。
- tang1 chi2 sui1 xian3 gu4 ， liao2 hai3 shang4 tian2 yu1 。
- nu3 li4 shu1 gan1 dan3 ， xiu1 fan2 du2 qi3 yu3 。

## 注释

## 译文

## 赏析
