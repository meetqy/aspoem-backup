---
id: du-fu-song-chang-sun-jiu-shi-yu-fu-wu-wei-pan-guan
title: 送長孫九侍御赴武威判官
titlePinyin: song4 chang2 sun1 jiu3 shi4 yu4 fu4 wu3 wei1 pan4 guan1
titleSlug: song-chang-sun-jiu-shi-yu-fu-wu-wei-pan-guan
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 驄馬新鑿蹄，銀鞍被來好。
- 繡衣黃白郎，騎向交河道。
- 問君適萬里，取別何草草。
- 天子憂涼州，嚴程到須早。
- 去秋羣胡反，不得無電埽。
- 此行收遺甿，風俗方再造。
- 族父領元戎，名聲國中老。
- 奪我同官良，飄颻按城堡。
- 使我不能餐，令我惡懷抱。
- 若人才思闊，溟漲浸絕島。
- 尊前失詩流，塞上得國寶。
- 皇天悲送遠，雲雨白浩浩。
- 東郊尚烽火，朝野色枯槁。
- 西極柱亦傾，如何正穹昊。

## 拼音

- cong1 ma3 xin1 zao2 ti2 ， yin2 an1 bei4 lai2 hao3 。
- xiu4 yi1 huang2 bai2 lang2 ， qi2 xiang4 jiao1 he2 dao4 。
- wen4 jun1 shi4 wan4 li3 ， qu3 bie2 he2 cao3 cao3 。
- tian1 zi3 you1 liang2 zhou1 ， yan2 cheng2 dao4 xu1 zao3 。
- qu4 qiu1 qun2 hu2 fan3 ， bu4 de2 wu2 dian4 sao4 。
- ci3 xing2 shou1 yi2 meng2 ， feng1 su2 fang1 zai4 zao4 。
- zu2 fu4 ling3 yuan2 rong2 ， ming2 sheng1 guo2 zhong1 lao3 。
- duo2 wo3 tong2 guan1 liang2 ， piao1 yao2 an4 cheng2 bao3 。
- shi3 wo3 bu4 neng2 can1 ， ling4 wo3 e4 huai2 bao4 。
- ruo4 ren2 cai2 si1 kuo4 ， ming2 zhang3 jin4 jue2 dao3 。
- zun1 qian2 shi1 shi1 liu2 ， sai4 shang4 de2 guo2 bao3 。
- huang2 tian1 bei1 song4 yuan3 ， yun2 yu3 bai2 hao4 hao4 。
- dong1 jiao1 shang4 feng1 huo3 ， chao2 ye3 se4 ku1 gao3 。
- xi1 ji2 zhu4 yi4 qing1 ， ru2 he2 zheng4 qiong2 hao4 。

## 注释

## 译文

## 赏析
