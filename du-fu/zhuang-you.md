---
id: du-fu-zhuang-you
title: 壯遊
titlePinyin: zhuang4 you2
titleSlug: zhuang-you
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 往昔十四五，出遊翰墨場。
- 斯文崔魏徒，以我似班揚。
- 七齡思即壯，開口詠鳳皇。
- 九齡書大字，有作成一囊。
- 性豪業嗜酒，嫉惡懷剛腸。
- 脫略小時輩，結交皆老蒼。
- 飲酣視八極，俗物都茫茫。
- 東下姑蘇臺，已具浮海航。
- 到今有遺恨，不得窮扶桑。
- 王謝風流遠，闔廬丘墓荒。
- 劒池石壁仄，長洲荷芰香。
- 嵯峨閶門北，清廟映回塘。
- 每趨吳太伯，撫事淚浪浪。
- 枕戈憶句踐，渡浙想秦皇。
- 蒸魚聞匕首，除道哂要章。
- 越女天下白，鑑湖五月涼。
- 剡溪蘊秀異，欲罷不能忘。
- 歸帆拂天姥，中歲貢舊鄉。
- 氣劘屈賈壘，目短曹劉牆。
- 忤下考功第，獨辭京尹堂。
- 放蕩齊趙間，裘馬頗清狂。
- 春歌叢臺上，冬獵青丘旁。
- 呼鷹皁櫪林，逐獸雲雪岡。
- 射飛曾縱鞚，引臂落鶖鶬。
- 蘇侯據鞍喜，忽如攜葛強。
- 快意八九年，西歸到咸陽。
- 許與必詞伯，賞遊實賢王。
- 曳裾置醴地，奏賦入明光。
- 天子廢食召，羣公會軒裳。
- 脫身無所愛，痛飲信行藏。
- 黑貂不免敝，斑鬢兀稱觴。
- 杜曲晚耆舊，四郊多白楊。
- 坐深鄉黨敬，日覺死生忙。
- 朱門任傾奪，赤族迭罹殃。
- 國馬竭粟豆，官雞輸稻粱。
- 舉隅見煩費，引古惜興亡。
- 河朔風塵起，岷山行幸長。
- 兩宮各警蹕，萬里遙相望。
- 崆峒殺氣黑，少海旌旗黃。
- 禹功亦命子，涿鹿親戎行。
- 翠華擁英岳，螭虎噉豺狼。
- 爪牙一不中，胡兵更陸梁。
- 大軍載草草，凋瘵滿膏肓。
- 備員竊補衮，憂憤心飛揚。
- 上感九廟焚，下憫萬民瘡。
- 斯時伏青蒲，延爭守御牀。
- 君辱敢愛死，赫怒幸無傷。
- 聖哲體仁恕，宇縣復小康。
- 哭廟灰燼中，鼻酸朝未央。
- 小臣議論絕，老病客殊方。
- 鬱鬱苦不展，羽翮困低昂。
- 秋風動哀壑，碧蕙捐微芳。
- 之推避賞從，漁父濯滄浪。
- 榮華敵勳業，歲暮有嚴霜。
- 吾觀鴟夷子，才格出尋常。
- 羣凶逆未定，側佇英俊翔。

## 拼音

- wang3 xi1 shi2 si4 wu3 ， chu1 you2 han4 mo4 chang3 。
- si1 wen2 cui1 wei4 tu2 ， yi3 wo3 si4 ban1 yang2 。
- qi1 ling2 si1 ji2 zhuang4 ， kai1 kou3 yong3 feng4 huang2 。
- jiu3 ling2 shu1 da4 zi4 ， you3 zuo4 cheng2 yi4 nang2 。
- xing4 hao2 ye4 shi4 jiu3 ， ji2 e4 huai2 gang1 chang2 。
- tuo1 lüe4 xiao3 shi2 bei4 ， jie2 jiao1 jie1 lao3 cang1 。
- yin3 han1 shi4 ba1 ji2 ， su2 wu4 dou1 mang2 mang2 。
- dong1 xia4 gu1 su1 tai2 ， yi3 ju4 fu2 hai3 hang2 。
- dao4 jin1 you3 yi2 hen4 ， bu4 de2 qiong2 fu2 sang1 。
- wang2 xie4 feng1 liu2 yuan3 ， he2 lu2 qiu1 mu4 huang1 。
- jian4 chi2 shi2 bi4 ze4 ， chang2 zhou1 he2 ji4 xiang1 。
- cuo2 e2 chang1 men2 bei3 ， qing1 miao4 ying4 hui2 tang2 。
- mei3 qu1 wu2 tai4 bo2 ， fu3 shi4 lei4 lang4 lang4 。
- zhen3 ge1 yi4 ju4 jian4 ， du4 zhe4 xiang3 qin2 huang2 。
- zheng1 yu2 wen2 bi3 shou3 ， chu2 dao4 shen3 yao4 zhang1 。
- yue4 nü3 tian1 xia4 bai2 ， jian4 hu2 wu3 yue4 liang2 。
- shan4 xi1 yun4 xiu4 yi4 ， yu4 ba4 bu4 neng2 wang4 。
- gui1 fan1 fu2 tian1 lao3 ， zhong1 sui4 gong4 jiu4 xiang1 。
- qi4 mo2 qu1 jia3 lei3 ， mu4 duan3 cao2 liu2 qiang2 。
- wu3 xia4 kao3 gong1 di4 ， du2 ci2 jing1 yin3 tang2 。
- fang4 dang4 qi2 zhao4 jian4 ， qiu2 ma3 po1 qing1 kuang2 。
- chun1 ge1 cong2 tai2 shang4 ， dong1 lie4 qing1 qiu1 pang2 。
- hu1 ying1 zao4 li4 lin2 ， zhu2 shou4 yun2 xue3 gang1 。
- she4 fei1 ceng2 zong4 kong4 ， yin3 bi4 luo4 qiu1 cang1 。
- su1 hou2 ju4 an1 xi3 ， hu1 ru2 xie2 ge3 qiang2 。
- kuai4 yi4 ba1 jiu3 nian2 ， xi1 gui1 dao4 xian2 yang2 。
- xu1 yu3 bi4 ci2 bo2 ， shang3 you2 shi2 xian2 wang2 。
- ye4 ju1 zhi4 li3 di4 ， zou4 fu4 ru4 ming2 guang1 。
- tian1 zi3 fei4 shi2 zhao4 ， qun2 gong1 hui4 xuan1 shang0 。
- tuo1 shen1 wu2 suo3 ai4 ， tong4 yin3 xin4 xing2 cang2 。
- hei1 diao1 bu4 mian3 bi4 ， ban1 bin4 wu4 cheng1 shang1 。
- du4 qu3 wan3 qi2 jiu4 ， si4 jiao1 duo1 bai2 yang2 。
- zuo4 shen1 xiang1 dang3 jing4 ， ri4 jue2 si3 sheng1 mang2 。
- zhu1 men2 ren4 qing1 duo2 ， chi4 zu2 die2 li2 yang1 。
- guo2 ma3 jie2 su4 dou4 ， guan1 ji1 shu1 dao4 liang2 。
- ju3 yu2 jian4 fan2 fei4 ， yin3 gu3 xi1 xing1 wang2 。
- he2 shuo4 feng1 chen2 qi3 ， min2 shan1 xing2 xing4 chang2 。
- liang3 gong1 ge4 jing3 bi4 ， wan4 li3 yao2 xiang1 wang4 。
- kong1 tong2 sha1 qi4 hei1 ， shao3 hai3 jing1 qi2 huang2 。
- yu3 gong1 yi4 ming4 zi3 ， zhuo1 lu4 qin1 rong2 xing2 。
- cui4 hua2 yong1 ying1 yue4 ， chi1 hu3 dan4 chai2 lang2 。
- zhao3 ya2 yi2 bu4 zhong1 ， hu2 bing1 geng4 lu4 liang2 。
- da4 jun1 zai4 cao3 cao3 ， diao1 zhai4 man3 gao1 huang1 。
- bei4 yuan2 qie4 bu3 gun3 ， you1 fen4 xin1 fei1 yang2 。
- shang4 gan3 jiu3 miao4 fen2 ， xia4 min3 wan4 min2 chuang1 。
- si1 shi2 fu2 qing1 pu2 ， yan2 zheng1 shou3 yu4 chuang2 。
- jun1 ru3 gan3 ai4 si3 ， he4 nu4 xing4 wu2 shang1 。
- sheng4 zhe2 ti3 ren2 shu4 ， yu3 xian4 fu4 xiao3 kang1 。
- ku1 miao4 hui1 jin4 zhong1 ， bi2 suan1 chao2 wei4 yang1 。
- xiao3 chen2 yi4 lun4 jue2 ， lao3 bing4 ke4 shu1 fang1 。
- yu4 yu4 ku3 bu4 zhan3 ， yu3 he2 kun4 di1 ang2 。
- qiu1 feng1 dong4 ai1 he4 ， bi4 hui4 juan1 wei1 fang1 。
- zhi1 tui1 bi4 shang3 cong2 ， yu2 fu4 zhuo2 cang1 lang4 。
- rong2 hua2 di2 xun1 ye4 ， sui4 mu4 you3 yan2 shuang1 。
- wu2 guan1 chi1 yi2 zi3 ， cai2 ge2 chu1 xun2 chang2 。
- qun2 xiong1 ni4 wei4 ding4 ， ce4 zhu4 ying1 jun4 xiang2 。

## 注释

## 译文

## 赏析
