---
id: du-fu-qian-niu-zhi-nu
title: 牽牛織女
titlePinyin: qian1 niu2 zhi1 nü3
titleSlug: qian-niu-zhi-nu
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 牽牛出河西，織女處其東。
- 萬古永相望，七夕誰見同。
- 神光意難候，此事終蒙朧。
- 颯然精靈合，何必秋遂通。
- 亭亭新妝立，龍駕具曾空。
- 世人亦爲爾，祈請走兒童。
- 稱家隨豐儉，白屋達公宮。
- 膳夫翊堂殿，鳴玉淒房櫳。
- 曝衣徧天下，曳月揚微風。
- 蛛絲小人態，曲綴瓜果中。
- 初筵裛重露，日出甘所終。
- 嗟汝未嫁女，秉心鬱忡忡。
- 防身動如律，竭力機杼中。
- 雖無姑舅事，敢昧織作功。
- 明明君臣契，咫尺或未容。
- 義無棄禮法，恩始夫婦恭。
- 小大有佳期，戒之在至公。
- 方圓苟齟齬，丈夫多英雄。

## 拼音

- qian1 niu2 chu1 he2 xi1 ， zhi1 nü3 chu3 qi2 dong1 。
- wan4 gu3 yong3 xiang1 wang4 ， qi1 xi1 shui2 jian4 tong2 。
- shen2 guang1 yi4 nan2 hou4 ， ci3 shi4 zhong1 meng2 long2 。
- sa4 ran2 jing1 ling2 he2 ， he2 bi4 qiu1 sui4 tong1 。
- ting2 ting2 xin1 zhuang1 li4 ， long2 jia4 ju4 ceng2 kong1 。
- shi4 ren2 yi4 wei2 er3 ， qi2 qing3 zou3 er2 tong2 。
- cheng1 jia1 sui2 feng1 jian3 ， bai2 wu1 da2 gong1 gong1 。
- shan4 fu1 yi4 tang2 dian4 ， ming2 yu4 qi1 fang2 long2 。
- bao4 yi1 bian4 tian1 xia4 ， ye4 yue4 yang2 wei1 feng1 。
- zhu1 si1 xiao3 ren2 tai4 ， qu3 zhui4 gua1 guo3 zhong1 。
- chu1 yan2 yi4 zhong4 lu4 ， ri4 chu1 gan1 suo3 zhong1 。
- jie1 ru3 wei4 jia4 nü3 ， bing3 xin1 yu4 chong1 chong1 。
- fang2 shen1 dong4 ru2 lü4 ， jie2 li4 ji1 zhu4 zhong1 。
- sui1 wu2 gu1 jiu4 shi4 ， gan3 mei4 zhi1 zuo4 gong1 。
- ming2 ming2 jun1 chen2 qi4 ， zhi3 chi3 huo4 wei4 rong2 。
- yi4 wu2 qi4 li3 fa3 ， en1 shi3 fu1 fu4 gong1 。
- xiao3 da4 you3 jia1 qi1 ， jie4 zhi1 zai4 zhi4 gong1 。
- fang1 yuan2 gou3 ju3 yu3 ， zhang4 fu0 duo1 ying1 xiong2 。

## 注释

## 译文

## 赏析
