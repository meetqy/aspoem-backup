---
id: du-fu-wu-jia-bie
title: 無家別
titlePinyin: wu2 jia1 bie2
titleSlug: wu-jia-bie
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 寂寞天寶後，園廬但蒿藜。
- 我里百餘家，世亂各東西。
- 存者無消息，死者爲塵泥。
- 賤子因陣敗，歸來尋舊蹊。
- 人行見空巷，日瘦氣慘悽。
- 但對狐與貍，豎毛怒我啼。
- 四鄰何所有，一二老寡妻。
- 宿鳥戀本枝，安辭且窮棲。
- 方春獨荷鋤，日暮還灌畦。
- 縣吏知我至，召令習鼓鞞。
- 雖從本州役，內顧無所攜。
- 近行止一身，遠去終轉迷。
- 家鄉既盪盡，遠近理亦齊。
- 永痛長病母，五年委溝谿。
- 生我不得力，終身兩酸嘶。
- 人生無家別，何以爲烝黎。

## 拼音

- ji4 mo4 tian1 bao3 hou4 ， yuan2 lu2 dan4 hao1 li2 。
- wo3 li3 bai3 yu2 jia1 ， shi4 luan4 ge4 dong1 xi1 。
- cun2 zhe3 wu2 xiao1 xi0 ， si3 zhe3 wei2 chen2 ni2 。
- jian4 zi3 yin1 zhen4 bai4 ， gui1 lai2 xun2 jiu4 qi1 。
- ren2 hang2 jian4 kong1 xiang4 ， ri4 shou4 qi4 can3 qi1 。
- dan4 dui4 hu2 yu3 li2 ， shu4 mao2 nu4 wo3 ti2 。
- si4 lin2 he2 suo3 you3 ， yi1 er4 lao3 gua3 qi1 。
- su4 niao3 lian4 ben3 zhi1 ， an1 ci2 qie3 qiong2 qi1 。
- fang1 chun1 du2 he2 chu2 ， ri4 mu4 huan2 guan4 qi2 。
- xian4 li4 zhi1 wo3 zhi4 ， zhao4 ling4 xi2 gu3 pi2 。
- sui1 cong2 ben3 zhou1 yi4 ， nei4 gu4 wu2 suo3 xie2 。
- jin4 xing2 zhi3 yi4 shen1 ， yuan3 qu4 zhong1 zhuan3 mi2 。
- jia1 xiang1 ji4 dang4 jin4 ， yuan3 jin4 li3 yi4 qi2 。
- yong3 tong4 chang2 bing4 mu3 ， wu3 nian2 wei3 gou1 xi1 。
- sheng1 wo3 bu4 de2 li4 ， zhong1 shen1 liang3 suan1 si1 。
- ren2 sheng1 wu2 jia1 bie2 ， he2 yi3 wei2 zheng1 li2 。

## 注释

## 译文

## 赏析
