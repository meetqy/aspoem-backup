---
id: du-fu-shui-su-qian-xing-feng-cheng-qun-gong
title: 水宿遣興奉呈羣公
titlePinyin: shui3 su4 qian3 xing1 feng4 cheng2 qun2 gong1
titleSlug: shui-su-qian-xing-feng-cheng-qun-gong
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 魯鈍仍多病，逢迎遠復迷。
- 耳聾須畫字，髮短不勝蓖。
- 澤國雖勤雨，炎天竟淺泥。
- 小江還積浪，弱纜且長堤。
- 歸路非關北，行舟却向西。
- 暮年漂泊恨，今夕亂離啼。
- 童稚頻書札，盤餐詎糝藜。
- 我行何到此，物理直難齊。
- 高枕飜星月，嚴城疊鼓鞞。
- 風號聞虎豹，水宿伴鳧鷖。
- 異縣驚虛往，同人惜解攜。
- 蹉跎長泛鷁，展轉屢鳴雞。
- 嶷嶷瑚璉器，陰陰桃李蹊。
- 餘波期救涸，費日苦輕齎。
- 支策門闌邃，肩輿羽翮低。
- 自傷甘賤役，誰愍強幽棲。
- 巨海能無釣，浮雲亦有梯。
- 勳庸思樹立，語默可端倪。
- 贈粟囷應指，登橋柱必題。
- 丹心老未折，時訪武陵溪。

## 拼音

- lu3 dun4 reng2 duo1 bing4 ， feng2 ying2 yuan3 fu4 mi2 。
- er3 long2 xu1 hua4 zi4 ， fa4 duan3 bu2 sheng4 bi4 。
- ze2 guo2 sui1 qin2 yu3 ， yan2 tian1 jing4 qian3 ni2 。
- xiao3 jiang1 huan2 ji1 lang4 ， ruo4 lan3 qie3 chang2 di1 。
- gui1 lu4 fei1 guan1 bei3 ， xing2 zhou1 que4 xiang4 xi1 。
- mu4 nian2 piao1 bo2 hen4 ， jin1 xi1 luan4 li2 ti2 。
- tong2 zhi4 bin1 shu1 zha2 ， pan2 can1 ju4 san3 li2 。
- wo3 xing2 he2 dao4 ci3 ， wu4 li3 zhi2 nan2 qi2 。
- gao1 zhen3 fan1 xing1 yue4 ， yan2 cheng2 die2 gu3 pi2 。
- feng1 hao4 wen2 hu3 bao4 ， shui3 su4 ban4 fu2 yi1 。
- yi4 xian4 jing1 xu1 wang3 ， tong2 ren2 xi1 jie3 xie2 。
- cuo1 tuo2 chang2 fan4 yi4 ， zhan3 zhuan3 lü3 ming2 ji1 。
- yi2 yi2 hu2 lian3 qi4 ， yin1 yin1 tao2 li3 qi1 。
- yu2 bo1 qi1 jiu4 he2 ， fei4 ri4 ku3 qing1 ji1 。
- zhi1 ce4 men2 lan2 sui4 ， jian1 yu2 yu3 he2 di1 。
- zi4 shang1 gan1 jian4 yi4 ， shui2 min3 qiang2 you1 qi1 。
- ju4 hai3 neng2 wu2 diao4 ， fu2 yun2 yi4 you3 ti1 。
- xun1 yong1 si1 shu4 li4 ， yu3 mo4 ke3 duan1 ni2 。
- zeng4 su4 qun1 ying1 zhi3 ， deng1 qiao2 zhu4 bi4 ti2 。
- dan1 xin1 lao3 wei4 zhe2 ， shi2 fang3 wu3 ling2 xi1 。

## 注释

## 译文

## 赏析
