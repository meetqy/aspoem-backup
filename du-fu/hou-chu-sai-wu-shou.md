---
id: du-fu-hou-chu-sai-wu-shou
title: 後出塞五首
titlePinyin: hou4 chu1 sai4 wu3 shou3
titleSlug: hou-chu-sai-wu-shou
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: []
---

## 正文

- 男兒生世間，及壯當封侯。戰伐有功業，焉能守舊丘。
- 召募赴薊門，軍動不可留。千金買馬鞭，百金裝刀頭。
- 閭裏送我行，親戚擁道周。斑白居上列，酒酣進庶羞。
- 少年別有贈，含笑看吳鉤。
- 朝進東門營，暮上河陽橋。落日照大旗，馬鳴風蕭蕭。
- 平沙列萬幕，部伍各見招。中天懸明月，令嚴夜寂寥。
- 悲笳數聲動，壯士慘不驕。借問大將誰，恐是霍嫖姚。
- 古人重守邊，今人重高勳。豈知英雄主，出師亙長雲。
- 六合已一家，四夷且孤軍。遂使貔虎士，奮身勇所聞。
- 拔劍擊大荒，日收胡馬群。誓開玄冥北，持以奉吾君。
- 獻凱日繼踵，兩蕃靜無虞。漁陽豪俠地，擊鼓吹笙竽。
- 雲帆轉遼海，粳稻來東吳。越羅與楚練，照耀輿台軀。
- 主將位益崇，氣驕淩上都。邊人不敢議，議者死路衢。
- 我本良家子，出師亦多門。將驕益愁思，身貴不足論。
- 躍馬二十年，恐辜明主恩。坐見幽州騎，長驅河洛昏。
- 中夜間道歸，故里但空村。惡名幸脫免，窮老無兒孫。

## 拼音

- nan2 er2 sheng1 shi4 jian4 ， ji2 zhuang4 dang1 feng1 hou2 。 zhan4 fa2 you3 gong1 ye4 ， yan1 neng2 shou3 jiu4 qiu1 。
- zhao4 mu4 fu4 ji4 men2 ， jun1 dong4 bu4 ke3 liu2 。 qian1 jin1 mai3 ma3 bian1 ， bai3 jin1 zhuang1 dao1 tou2 。
- lü2 li3 song4 wo3 xing2 ， qin1 qi1 yong1 dao4 zhou1 。 ban1 bai2 ju1 shang4 lie4 ， jiu3 han1 jin4 shu4 xiu1 。
- shao4 nian2 bie2 you3 zeng4 ， han2 xiao4 kan4 wu2 gou1 。
- chao2 jin4 dong1 men2 ying2 ， mu4 shang4 he2 yang2 qiao2 。 luo4 ri4 zhao4 da4 qi2 ， ma3 ming2 feng1 xiao1 xiao1 。
- ping2 sha1 lie4 wan4 mu4 ， bu4 wu3 ge4 jian4 zhao1 。 zhong1 tian1 xuan2 ming2 yue4 ， ling4 yan2 ye4 ji4 liao2 。
- bei1 jia1 shu4 sheng1 dong4 ， zhuang4 shi4 can3 bu4 jiao1 。 jie4 wen4 da4 jiang1 shui2 ， kong3 shi4 huo4 piao2 yao2 。
- gu3 ren2 zhong4 shou3 bian1 ， jin1 ren2 zhong4 gao1 xun1 。 qi3 zhi1 ying1 xiong2 zhu3 ， chu1 shi1 gen4 chang2 yun2 。
- liu4 he2 yi3 yi4 jia1 ， si4 yi2 qie3 gu1 jun1 。 sui4 shi3 pi2 hu3 shi4 ， fen4 shen1 yong3 suo3 wen2 。
- ba2 jian4 ji1 da4 huang1 ， ri4 shou1 hu2 ma3 qun2 。 shi4 kai1 xuan2 ming2 bei3 ， chi2 yi3 feng4 wu2 jun1 。
- xian4 kai3 ri4 ji4 zhong3 ， liang3 fan1 jing4 wu2 yu2 。 yu2 yang2 hao2 xia2 di4 ， ji1 gu3 chui1 sheng1 yu2 。
- yun2 fan1 zhuan3 liao2 hai3 ， jing1 dao4 lai2 dong1 wu2 。 yue4 luo2 yu3 chu3 lian4 ， zhao4 yao4 yu2 tai2 qu1 。
- zhu3 jiang1 wei4 yi4 chong2 ， qi4 jiao1 ling2 shang4 dou1 。 bian1 ren2 bu4 gan3 yi4 ， yi4 zhe3 si3 lu4 qu2 。
- wo3 ben3 liang2 jia1 zi0 ， chu1 shi1 yi4 duo1 men2 。 jiang1 jiao1 yi4 chou2 si1 ， shen1 gui4 bu4 zu2 lun4 。
- yue4 ma3 er4 shi2 nian2 ， kong3 gu1 ming2 zhu3 en1 。 zuo4 jian4 you1 zhou1 qi2 ， chang2 qu1 he2 luo4 hun1 。
- zhong1 ye4 jian4 dao4 gui1 ， gu4 li3 dan4 kong1 cun1 。 e4 ming2 xing4 tuo1 mian3 ， qiong2 lao3 wu2 er2 sun1 。

## 注释

## 译文

## 赏析
