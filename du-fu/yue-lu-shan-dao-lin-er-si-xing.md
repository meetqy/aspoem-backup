---
id: du-fu-yue-lu-shan-dao-lin-er-si-xing
title: 岳麓山道林二寺行
titlePinyin: yue4 lu4 shan1 dao4 lin2 er4 si4 xing2
titleSlug: yue-lu-shan-dao-lin-er-si-xing
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 玉泉之南麓山殊，道林林壑爭盤紆。
- 寺門高開洞庭野，殿脚插入赤沙湖。
- 五月寒風冷佛骨，六時天樂朝香爐。
- 地靈步步雪山草，僧寶人人滄海珠。
- 墖劫宮牆壯麗敵，香廚松道清涼俱。
- 連花交響共命鳥，金牓雙迴三足烏。
- 方丈涉海費時節，懸圃尋河知有無。
- 暮年且喜經行近，春日兼蒙暄暖扶。
- 飄然斑白身奚適，傍此煙霞茅可誅。
- 桃源人家易制度，橘洲田土仍膏腴。
- 潭府邑中甚淳古，太守庭內不喧呼。
- 昔遭衰世皆晦迹，今幸樂國養微軀。
- 依止老宿亦未晚，富貴功名焉足圖。
- 久爲野客尋幽慣，細學何顒免興孤。
- 一重一掩吾肺腑，山鳥山花吾友于。
- 宋公放逐曾題壁，物色分留與老夫。

## 拼音

- yu4 quan2 zhi1 nan2 lu4 shan1 shu1 ， dao4 lin2 lin2 he4 zheng1 pan2 yu1 。
- si4 men2 gao1 kai1 dong4 ting2 ye3 ， dian4 jiao3 cha1 ru4 chi4 sha1 hu2 。
- wu3 yue4 han2 feng1 leng3 fo2 gu3 ， liu4 shi2 tian1 le4 chao2 xiang1 lu2 。
- di4 ling2 bu4 bu4 xue3 shan1 cao3 ， seng1 bao3 ren2 ren2 cang1 hai3 zhu1 。
- ta3 jie2 gong1 qiang2 zhuang4 li2 di2 ， xiang1 chu2 song1 dao4 qing1 liang2 ju4 。
- lian2 hua1 jiao1 xiang3 gong4 ming4 niao3 ， jin1 bang3 shuang1 hui2 san1 zu2 wu1 。
- fang1 zhang4 she4 hai3 fei4 shi2 jie2 ， xuan2 pu3 xun2 he2 zhi1 you3 wu2 。
- mu4 nian2 qie3 xi3 jing1 xing2 jin4 ， chun1 ri4 jian1 meng2 xuan1 nuan3 fu2 。
- piao1 ran2 ban1 bai2 shen1 xi1 shi4 ， bang4 ci3 yan1 xia2 mao2 ke3 zhu1 。
- tao2 yuan2 ren2 jia1 yi4 zhi4 du4 ， ju2 zhou1 tian2 tu3 reng2 gao1 yu2 。
- tan2 fu3 yi4 zhong1 shen4 chun2 gu3 ， tai4 shou3 ting2 nei4 bu4 xuan1 hu1 。
- xi1 zao1 shuai1 shi4 jie1 hui4 ji4 ， jin1 xing4 le4 guo2 yang3 wei1 qu1 。
- yi1 zhi3 lao3 su4 yi4 wei4 wan3 ， fu4 gui4 gong1 ming2 yan1 zu2 tu2 。
- jiu3 wei2 ye3 ke4 xun2 you1 guan4 ， xi4 xue2 he2 yong2 mian3 xing1 gu1 。
- yi4 chong2 yi4 yan3 wu2 fei4 fu3 ， shan1 niao3 shan1 hua1 wu2 you3 yu2 。
- song4 gong1 fang4 zhu2 ceng2 ti2 bi4 ， wu4 se4 fen1 liu2 yu3 lao3 fu1 。

## 注释

## 译文

## 赏析
