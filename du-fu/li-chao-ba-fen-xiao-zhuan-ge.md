---
id: du-fu-li-chao-ba-fen-xiao-zhuan-ge
title: 李潮八分小篆歌
titlePinyin: li3 chao2 ba1 fen1 xiao3 zhuan4 ge1
titleSlug: li-chao-ba-fen-xiao-zhuan-ge
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 蒼頡鳥跡既茫昧，字體變化如浮雲。
- 陳倉石鼓又已訛，大小二篆生八分。
- 秦有李斯漢蔡邕，中間作者寂不聞。
- 嶧山之碑野火焚，棗木傳客肥失真。
- 苦縣光和尚骨立，書貴瘦硬方通神。
- 惜哉李蔡不復得，吾甥李潮下筆親。
- 尚書韓擇木，騎曹蔡有鄰。
- 開元已來數八分，潮也奄有二子成三人。
- 況潮小篆逼秦相，快劒長戟森相向。
- 八分一字直百金，蛟龍盤拏肉屈強。
- 吳郡張顛誇草書，草書非古空雄壯。
- 豈如吾甥不流宕，丞相中郎丈人行。
- 巴東逢李潮，逾月求我歌。
- 我今衰老才力薄，潮乎潮乎奈汝何。

## 拼音

- cang1 jie2 niao3 ji4 ji4 mang2 mei4 ， zi4 ti3 bian4 hua4 ru2 fu2 yun2 。
- chen2 cang1 shi2 gu3 you4 yi3 e2 ， da4 xiao3 er4 zhuan4 sheng1 ba1 fen1 。
- qin2 you3 li3 si1 han4 cai4 yong1 ， zhong1 jian4 zuo4 zhe3 ji4 bu4 wen2 。
- yi4 shan1 zhi1 bei1 ye3 huo3 fen2 ， zao3 mu4 chuan2 ke4 fei2 shi1 zhen1 。
- ku3 xian4 guang1 he2 shang4 gu3 li4 ， shu1 gui4 shou4 ying4 fang1 tong1 shen2 。
- xi1 zai1 li3 cai4 bu2 fu4 de2 ， wu2 sheng1 li3 chao2 xia4 bi3 qin1 。
- shang4 shu1 han2 ze2 mu4 ， qi2 cao2 cai4 you3 lin2 。
- kai1 yuan2 yi3 lai2 shu4 ba1 fen1 ， chao2 ye3 yan3 you3 er4 zi3 cheng2 san1 ren2 。
- kuang4 chao2 xiao3 zhuan4 bi1 qin2 xiang1 ， kuai4 jian4 chang2 ji3 sen1 xiang1 xiang4 。
- ba1 fen1 yi2 zi4 zhi2 bai3 jin1 ， jiao1 long2 pan2 na2 rou4 qu1 qiang2 。
- wu2 jun4 zhang1 dian1 kua1 cao3 shu1 ， cao3 shu1 fei1 gu3 kong1 xiong2 zhuang4 。
- qi3 ru2 wu2 sheng1 bu4 liu2 dang4 ， cheng2 xiang4 zhong1 lang2 zhang4 ren2 xing2 。
- ba1 dong1 feng2 li3 chao2 ， yu2 yue4 qiu2 wo3 ge1 。
- wo3 jin1 shuai1 lao3 cai2 li4 bao2 ， chao2 hu1 chao2 hu1 nai4 ru3 he2 。

## 注释

## 译文

## 赏析
