---
id: du-fu-you-gan-wu-shou
title: 有感五首
titlePinyin: you3 gan3 wu3 shou3
titleSlug: you-gan-wu-shou
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: []
---

## 正文

- 將帥蒙恩澤，兵戈有歲年。至今勞聖主，可以報皇天。
- 白骨新交戰，雲台舊拓邊。乘槎斷消息，無處覓張騫。
- 幽薊餘蛇豕，乾坤尚虎狼。諸侯春不貢，使者日相望。
- 慎勿吞青海，無勞問越裳。大君先息戰，歸馬華山陽。
- 洛下舟車入，天中貢賦均。日聞紅粟腐，寒待翠華春。
- 莫取金湯固，長令宇宙新。不過行儉德，盜賊本王臣。
- 丹桂風霜急，青梧日夜凋。由來強幹地，未有不臣朝。
- 受鉞親賢往，卑宮制詔遙。終依古封建，豈獨聽簫韶。
- 盜滅人還亂，兵殘將自疑。登壇名絕假，報主爾何遲。
- 領郡輒無色，之官皆有詞。願聞哀痛詔，端拱問瘡痍。

## 拼音

- jiang1 shuai4 meng2 en1 ze2 ， bing1 ge1 you3 sui4 nian2 。 zhi4 jin1 lao2 sheng4 zhu3 ， ke3 yi3 bao4 huang2 tian1 。
- bai2 gu3 xin1 jiao1 zhan4 ， yun2 tai2 jiu4 tuo4 bian1 。 cheng2 cha2 duan4 xiao1 xi0 ， wu2 chu3 mi4 zhang1 qian1 。
- you1 ji4 yu2 she2 shi3 ， qian2 kun1 shang4 hu3 lang2 。 zhu1 hou2 chun1 bu2 gong4 ， shi3 zhe3 ri4 xiang1 wang4 。
- shen4 wu4 tun1 qing1 hai3 ， wu2 lao2 wen4 yue4 shang0 。 da4 jun1 xian1 xi1 zhan4 ， gui1 ma3 hua2 shan1 yang2 。
- luo4 xia4 zhou1 ju1 ru4 ， tian1 zhong1 gong4 fu4 jun1 。 ri4 wen2 hong2 su4 fu3 ， han2 dai4 cui4 hua2 chun1 。
- mo4 qu3 jin1 tang1 gu4 ， chang2 ling4 yu3 zhou4 xin1 。 bu2 guo4 xing2 jian3 de2 ， dao4 zei2 ben3 wang2 chen2 。
- dan1 gui4 feng1 shuang1 ji2 ， qing1 wu2 ri4 ye4 diao1 。 you2 lai2 qiang2 gan4 di4 ， wei4 you3 bu4 chen2 chao2 。
- shou4 yue4 qin1 xian2 wang3 ， bei1 gong1 zhi4 zhao4 yao2 。 zhong1 yi1 gu3 feng1 jian4 ， qi3 du2 ting1 xiao1 shao2 。
- dao4 mie4 ren2 huan2 luan4 ， bing1 can2 jiang1 zi4 yi2 。 deng1 tan2 ming2 jue2 jia3 ， bao4 zhu3 er3 he2 chi2 。
- ling3 jun4 zhe2 wu2 se4 ， zhi1 guan1 jie1 you3 ci2 。 yuan4 wen2 ai1 tong4 zhao4 ， duan1 gong3 wen4 chuang1 yi2 。

## 注释

## 译文

## 赏析
