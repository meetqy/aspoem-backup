---
id: du-fu-song-cai-xi-ceng-du-wei-huan-long-you-yin-ji-gao-san-shi-wu-shu-ji
title: 送蔡希曾都尉還隴右因寄高三十五書記
titlePinyin: song4 cai4 xi1 ceng2 du1 wei4 huan2 long3 you4 yin1 ji4 gao1 san1 shi2 wu3 shu1 ji4
titleSlug: song-cai-xi-ceng-du-wei-huan-long-you-yin-ji-gao-san-shi-wu-shu-ji
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 蔡子勇成癖，彎弓西射胡。
- 健兒寧鬬死，壯士恥爲儒。
- 官是先鋒得，材緣挑戰須。
- 身輕一鳥過，槍急萬人呼。
- 雲幕隨開府，春城赴上都。
- 馬頭金狎帢，駝背錦糢糊。
- 咫尺雲山路，歸飛青海隅。
- 上公猶寵錫，突將且前驅。
- 漢使黃河遠，涼州白麥枯。
- 因君問消息，好在阮元瑜。

## 拼音

- cai4 zi3 yong3 cheng2 pi3 ， wan1 gong1 xi1 she4 hu2 。
- jian4 er2 ning2 dou4 si3 ， zhuang4 shi4 chi3 wei2 ru2 。
- guan1 shi4 xian1 feng1 de2 ， cai2 yuan2 tiao1 zhan4 xu1 。
- shen1 qing1 yi4 niao3 guo4 ， qiang1 ji2 wan4 ren2 hu1 。
- yun2 mu4 sui2 kai1 fu3 ， chun1 cheng2 fu4 shang4 dou1 。
- ma3 tou2 jin1 xia2 qia4 ， tuo2 bei4 jin3 mo2 hu2 。
- zhi3 chi3 yun2 shan1 lu4 ， gui1 fei1 qing1 hai3 yu2 。
- shang4 gong1 you2 chong3 xi1 ， tu1 jiang1 qie3 qian2 qu1 。
- han4 shi3 huang2 he2 yuan3 ， liang2 zhou1 bai2 mai4 ku1 。
- yin1 jun1 wen4 xiao1 xi0 ， hao3 zai4 ruan3 yuan2 yu2 。

## 注释

## 译文

## 赏析
