---
id: du-fu-chun-ri-jiang-cun-wu-shou
title: 春日江村五首
titlePinyin: chun1 ri4 jiang1 cun1 wu3 shou3
titleSlug: chun-ri-jiang-cun-wu-shou
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: []
---

## 正文

- 農務村村急，春流岸岸深。乾坤萬里眼，時序百年心。
- 茅屋還堪賦，桃源自可尋。艱難賤生理，飄泊到如今。
- 迢遞來三蜀，蹉跎有六年。客身逢故舊，發興自林泉。
- 過懶從衣結，頻游任履穿。藩籬無限景，恣意買江天。
- 種竹交加翠，栽桃爛熳紅。經心石鏡月，到面雪山風。
- 赤管隨王命，銀章付老翁。豈知牙齒落，名玷薦賢中。
- 扶病垂朱紱，歸休步紫苔。郊扉存晚計，幕府愧群材。
- 燕外晴絲卷，鷗邊水葉開。鄰家送魚鱉，問我數能來。
- 群盜哀王粲，中年召賈生。登樓初有作，前席竟為榮。
- 宅入先賢傳，才高處士名。異時懷二子，春日複含情。

## 拼音

- nong2 wu4 cun1 cun1 ji2 ， chun1 liu2 an4 an4 shen1 。 qian2 kun1 wan4 li3 yan3 ， shi2 xu4 bai3 nian2 xin1 。
- mao2 wu1 huan2 kan1 fu4 ， tao2 yuan2 zi4 ke3 xun2 。 jian1 nan2 jian4 sheng1 li3 ， piao1 bo2 dao4 ru2 jin1 。
- tiao2 di4 lai2 san1 shu3 ， cuo1 tuo2 you3 liu4 nian2 。 ke4 shen1 feng2 gu4 jiu4 ， fa1 xing1 zi4 lin2 quan2 。
- guo4 lan3 cong2 yi1 jie2 ， bin1 you2 ren4 lü3 chuan1 。 fan1 li2 wu2 xian4 jing3 ， zi4 yi4 mai3 jiang1 tian1 。
- zhong3 zhu2 jiao1 jia1 cui4 ， zai1 tao2 lan4 man4 hong2 。 jing1 xin1 shi2 jing4 yue4 ， dao4 mian4 xue3 shan1 feng1 。
- chi4 guan3 sui2 wang2 ming4 ， yin2 zhang1 fu4 lao3 weng1 。 qi3 zhi1 ya2 chi3 luo4 ， ming2 dian4 jian4 xian2 zhong1 。
- fu2 bing4 chui2 zhu1 fu2 ， gui1 xiu1 bu4 zi3 tai2 。 jiao1 fei1 cun2 wan3 ji4 ， mu4 fu3 kui4 qun2 cai2 。
- yan4 wai4 qing2 si1 juan4 ， ou1 bian1 shui3 ye4 kai1 。 lin2 jia1 song4 yu2 bie1 ， wen4 wo3 shu4 neng2 lai2 。
- qun2 dao4 ai1 wang2 can4 ， zhong1 nian2 zhao4 jia3 sheng1 。 deng1 lou2 chu1 you3 zuo4 ， qian2 xi2 jing4 wei2 rong2 。
- zhai2 ru4 xian1 xian2 chuan2 ， cai2 gao1 chu3 shi4 ming2 。 yi4 shi2 huai2 er4 zi3 ， chun1 ri4 fu4 han2 qing2 。

## 注释

## 译文

## 赏析
