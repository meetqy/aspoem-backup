---
id: du-fu-yong-huai-er-shou
title: 詠懷二首
titlePinyin: yong3 huai2 er4 shou3
titleSlug: yong-huai-er-shou
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: []
---

## 正文

- 人生貴是男，丈夫重天機。未達善一身，得志行所為。
- 嗟餘竟轗軻，將老逢艱危。胡雛逼神器，逆節同所歸。
- 河雒化為血，公侯草間啼。西京複陷沒，翠蓋蒙塵飛。
- 萬姓悲赤子，兩宮棄紫微。倏忽向二紀，奸雄多是非。
- 本朝再樹立，未及貞觀時。日給在軍儲，上官督有司。
- 高賢迫形勢，豈暇相扶持。疲苶苟懷策，棲屑無所施。
- 先王實罪己，愁痛正為茲。歲月不我與，蹉跎病於斯。
- 夜看豐城氣，回首蛟龍池。齒發已自料，意深陳苦詞。
- 邦危壞法則，聖遠益愁慕。飄颻桂水遊，悵望蒼梧暮。
- 潛魚不銜鉤，走鹿無反顧。皦皦幽曠心，拳拳異平素。
- 衣食相拘閡，朋知限流寓。風濤上春沙，千里侵江樹。
- 逆行少吉日，時節空複度。井灶任塵埃，舟航煩數具。
- 牽纏加老病，瑣細隘俗務。萬古一死生，胡為足名數。
- 多憂汙桃源，拙計泥銅柱。未辭炎瘴毒，擺落跋涉懼。
- 虎狼窺中原，焉得所曆住。葛洪及許靖，避世常此路。
- 賢愚誠等差，自愛各馳騖。羸瘠且如何，魄奪針灸屢。
- 擁滯僮僕慵，稽留篙師怒。終當掛帆席，天意難告訴。
- 南為祝融客，勉強親杖屨。結托老人星，羅浮展衰步。

## 拼音

- ren2 sheng1 gui4 shi4 nan2 ， zhang4 fu0 zhong4 tian1 ji1 。 wei4 da2 shan4 yi4 shen1 ， de2 zhi4 xing2 suo3 wei2 。
- jie1 yu2 jing4 kan3 ke1 ， jiang1 lao3 feng2 jian1 wei1 。 hu2 chu2 bi1 shen2 qi4 ， ni4 jie2 tong2 suo3 gui1 。
- he2 luo4 hua4 wei2 xue4 ， gong1 hou2 cao3 jian4 ti2 。 xi1 jing1 fu4 xian4 mei2 ， cui4 gai4 meng2 chen2 fei1 。
- wan4 xing4 bei1 chi4 zi3 ， liang3 gong1 qi4 zi3 wei1 。 shu1 hu1 xiang4 er4 ji4 ， jian1 xiong2 duo1 shi4 fei1 。
- ben3 chao2 zai4 shu4 li4 ， wei4 ji2 zhen1 guan1 shi2 。 ri4 gei3 zai4 jun1 chu3 ， shang4 guan1 du1 you3 si1 。
- gao1 xian2 po4 xing2 shi4 ， qi3 xia2 xiang1 fu2 chi2 。 pi2 nie2 gou3 huai2 ce4 ， qi1 xie4 wu2 suo3 shi1 。
- xian1 wang2 shi2 zui4 ji3 ， chou2 tong4 zheng4 wei2 zi1 。 sui4 yue4 bu4 wo3 yu3 ， cuo1 tuo2 bing4 wu1 si1 。
- ye4 kan4 feng1 cheng2 qi4 ， hui2 shou3 jiao1 long2 chi2 。 chi3 fa1 yi3 zi4 liao4 ， yi4 shen1 chen2 ku3 ci2 。
- bang1 wei1 huai4 fa3 ze2 ， sheng4 yuan3 yi4 chou2 mu4 。 piao1 yao2 gui4 shui3 you2 ， chang4 wang4 cang1 wu2 mu4 。
- qian2 yu2 bu4 xian2 gou1 ， zou3 lu4 wu2 fan3 gu4 。 jiao3 jiao3 you1 kuang4 xin1 ， quan2 quan2 yi4 ping2 su4 。
- yi1 shi2 xiang4 ju1 he2 ， peng2 zhi1 xian4 liu2 yu4 。 feng1 tao1 shang4 chun1 sha1 ， qian1 li3 qin1 jiang1 shu4 。
- ni4 xing2 shao3 ji2 ri4 ， shi2 jie2 kong1 fu4 du4 。 jing3 zao4 ren4 chen2 ai1 ， zhou1 hang2 fan2 shu4 ju4 。
- qian1 chan2 jia1 lao3 bing4 ， suo3 xi4 ai4 su2 wu4 。 wan4 gu3 yi4 si3 sheng1 ， hu2 wei2 zu2 ming2 shu4 。
- duo1 you1 wu1 tao2 yuan2 ， zhuo1 ji4 ni2 tong2 zhu4 。 wei4 ci2 yan2 zhang4 du2 ， bai3 luo4 ba2 she4 ju4 。
- hu3 lang2 kui1 zhong1 yuan2 ， yan1 de2 suo3 li4 zhu4 。 ge3 hong2 ji2 xu1 jing4 ， bi4 shi4 chang2 ci3 lu4 。
- xian2 yu2 cheng2 deng3 cha4 ， zi4 ai4 ge4 chi2 wu4 。 lei2 ji2 qie3 ru2 he2 ， po4 duo2 zhen1 jiu3 lü3 。
- yong1 zhi4 tong2 pu2 yong1 ， ji1 liu2 gao1 shi1 nu4 。 zhong1 dang1 gua4 fan1 xi2 ， tian1 yi4 nan2 gao4 su4 。
- nan2 wei2 zhu4 rong2 ke4 ， mian3 qiang2 qin1 zhang4 ju4 。 jie2 tuo1 lao3 ren2 xing1 ， luo2 fu2 zhan3 shuai1 bu4 。

## 注释

## 译文

## 赏析
