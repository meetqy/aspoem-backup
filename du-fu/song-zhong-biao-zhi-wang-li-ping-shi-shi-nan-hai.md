---
id: du-fu-song-zhong-biao-zhi-wang-li-ping-shi-shi-nan-hai
title: 送重表姪王砅評事使南海
titlePinyin: song4 zhong4 biao3 zhi2 wang2 li4 ping2 shi4 shi3 nan2 hai3
titleSlug: song-zhong-biao-zhi-wang-li-ping-shi-shi-nan-hai
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 我之曾祖姑，爾之高祖母。
- 爾祖未顯時，歸爲尚書婦。
- 隋朝大業末，房杜俱交友長者來在門，荒年自餬口。
- 家貧無供給，客位但箕帚。
- 俄頃羞頗珍，寂寥人散後。
- 入怪鬢髮空，吁嗟爲之久。
- 自陳剪髻鬟，鬻市充杯酒。
- 上云天下亂，宜與英俊厚。
- 向竊窺數公，經綸亦俱有。
- 次問最少年，虯髯十八九。
- 子等成大名，皆因此人手。
- 下云風雲合，龍虎一吟吼。
- 願展丈夫雄，得辭兒女醜。
- 秦王時在坐，真氣驚戶牖。
- 及乎貞觀初，尚書踐台斗。
- 夫人常肩輿，上殿稱萬壽。
- 六宮師柔順，法則化妃后。
- 至尊均嫂叔，盛事垂不朽。
- 鳳雛無凡毛，五色非爾曹。
- 往者胡作逆，乾坤沸嗷嗷。
- 吾客左馮翊，爾家同遁逃。
- 爭奪至徒步，塊獨委蓬蒿。
- 逗留熱爾腸，十里却呼號。
- 自下所騎馬，右持腰間刀。
- 左牽紫遊韁，飛走使我高。
- 苟活到今日，寸心銘佩牢。
- 亂離又聚散，宿昔恨滔滔。
- 水花笑白首，春草隨青袍。
- 廷評近要津，節制收英髦。
- 北驅漢陽傳，南泛上瀧舠。
- 家聲肯墜地，利器當秋毫。
- 番禺親賢領，籌運神功操。
- 大夫出盧宋，寶貝休脂膏。
- 洞主降接武，海胡舶千艘。
- 我欲就丹砂，跋涉覺身勞。
- 安能陷糞土，有志乘鯨鼇。
- 或驂鸞騰天，聊作鶴鳴臯。

## 拼音

- wo3 zhi1 zeng1 zu3 gu1 ， er3 zhi1 gao1 zu3 mu3 。
- er3 zu3 wei4 xian3 shi2 ， gui1 wei2 shang4 shu1 fu4 。
- sui2 chao2 da4 ye4 mo4 ， fang2 du4 ju4 jiao1 you3 chang2 zhe3 lai2 zai4 men2 ， huang1 nian2 zi4 hu2 kou3 。
- jia1 pin2 wu2 gong4 gei3 ， ke4 wei4 dan4 ji1 zhou3 。
- e2 qing3 xiu1 po1 zhen1 ， ji4 liao2 ren2 san4 hou4 。
- ru4 guai4 bin4 fa4 kong1 ， xu1 jie1 wei2 zhi1 jiu3 。
- zi4 chen2 jian3 ji4 huan2 ， yu4 shi4 chong1 bei1 jiu3 。
- shang4 yun2 tian1 xia4 luan4 ， yi2 yu3 ying1 jun4 hou4 。
- xiang4 qie4 kui1 shu4 gong1 ， jing1 lun2 yi4 ju4 you3 。
- ci4 wen4 zui4 shao4 nian2 ， qiu2 ran2 shi2 ba1 jiu3 。
- zi3 deng3 cheng2 da4 ming2 ， jie1 yin1 ci3 ren2 shou3 。
- xia4 yun2 feng1 yun2 he2 ， long2 hu3 yi4 yin2 hou3 。
- yuan4 zhan3 zhang4 fu0 xiong2 ， de2 ci2 er2 nü3 chou3 。
- qin2 wang2 shi2 zai4 zuo4 ， zhen1 qi4 jing1 hu4 you3 。
- ji2 hu1 zhen1 guan1 chu1 ， shang4 shu1 jian4 tai2 dou4 。
- fu1 ren2 chang2 jian1 yu2 ， shang4 dian4 cheng1 wan4 shou4 。
- liu4 gong1 shi1 rou2 shun4 ， fa3 ze2 hua4 fei1 hou4 。
- zhi4 zun1 jun1 sao3 shu1 ， sheng4 shi4 chui2 bu4 xiu3 。
- feng4 chu2 wu2 fan2 mao2 ， wu3 se4 fei1 er3 cao2 。
- wang3 zhe3 hu2 zuo4 ni4 ， qian2 kun1 fei4 ao2 ao2 。
- wu2 ke4 zuo3 feng2 yi4 ， er3 jia1 tong2 dun4 tao2 。
- zheng1 duo2 zhi4 tu2 bu4 ， kuai4 du2 wei3 peng2 hao1 。
- dou4 liu2 re4 er3 chang2 ， shi2 li3 que4 hu1 hao4 。
- zi4 xia4 suo3 qi2 ma3 ， you4 chi2 yao1 jian4 dao1 。
- zuo3 qian1 zi3 you2 jiang1 ， fei1 zou3 shi3 wo3 gao1 。
- gou3 huo2 dao4 jin1 ri4 ， cun4 xin1 ming2 pei4 lao2 。
- luan4 li2 you4 ju4 san4 ， su4 xi1 hen4 tao1 tao1 。
- shui3 hua1 xiao4 bai2 shou3 ， chun1 cao3 sui2 qing1 pao2 。
- ting2 ping2 jin4 yao4 jin1 ， jie2 zhi4 shou1 ying1 mao2 。
- bei3 qu1 han4 yang2 chuan2 ， nan2 fan4 shang4 long2 dao1 。
- jia1 sheng1 ken3 zhui4 di4 ， li4 qi4 dang1 qiu1 hao2 。
- pan1 yu2 qin1 xian2 ling3 ， chou2 yun4 shen2 gong1 cao1 。
- dai4 fu0 chu1 lu2 song4 ， bao3 bei4 xiu1 zhi1 gao1 。
- dong4 zhu3 jiang4 jie1 wu3 ， hai3 hu2 bo2 qian1 sou1 。
- wo3 yu4 jiu4 dan1 sha1 ， ba2 she4 jue2 shen1 lao2 。
- an1 neng2 xian4 fen4 tu3 ， you3 zhi4 cheng2 jing1 ao2 。
- huo4 can1 luan2 teng2 tian1 ， liao2 zuo4 he4 ming2 gao1 。

## 注释

## 译文

## 赏析
