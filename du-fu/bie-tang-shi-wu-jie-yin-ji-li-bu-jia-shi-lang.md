---
id: du-fu-bie-tang-shi-wu-jie-yin-ji-li-bu-jia-shi-lang
title: 別唐十五誡因寄禮部賈侍郎
titlePinyin: bie2 tang2 shi2 wu3 jie4 yin1 ji4 li3 bu4 jia3 shi4 lang2
titleSlug: bie-tang-shi-wu-jie-yin-ji-li-bu-jia-shi-lang
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 九載一相逢，百年能幾何。
- 復爲萬里別，送子山之阿。
- 白鶴久同林，潛魚本同河。
- 未知棲集期，衰老強高歌。
- 歌罷兩悽惻，六龍忽蹉跎。
- 相視髮皓白，況難駐羲和。
- 胡星墜燕地，漢將仍橫戈。
- 蕭條四海內，人少豺虎多。
- 少人慎莫投，多虎信所過。
- 飢有易子食，獸猶畏虞羅。
- 子負經濟才，天門鬱嵯峨。
- 飄颻適東周，來往若崩波。
- 南宮吾故人，白馬金盤陀。
- 雄筆映千古，見賢心靡他。
- 念子善師事，歲寒守舊柯。
- 爲吾謝賈公，病肺臥江沱。

## 拼音

- jiu3 zai4 yi4 xiang1 feng2 ， bai3 nian2 neng2 ji1 he2 。
- fu4 wei2 wan4 li3 bie2 ， song4 zi3 shan1 zhi1 a1 。
- bai2 he4 jiu3 tong2 lin2 ， qian2 yu2 ben3 tong2 he2 。
- wei4 zhi1 qi1 ji2 qi1 ， shuai1 lao3 qiang2 gao1 ge1 。
- ge1 ba4 liang3 qi1 ce4 ， liu4 long2 hu1 cuo1 tuo2 。
- xiang1 shi4 fa4 hao4 bai2 ， kuang4 nan2 zhu4 xi1 he2 。
- hu2 xing1 zhui4 yan4 di4 ， han4 jiang1 reng2 heng2 ge1 。
- xiao1 tiao2 si4 hai3 nei4 ， ren2 shao3 chai2 hu3 duo1 。
- shao3 ren2 shen4 mo4 tou2 ， duo1 hu3 xin4 suo3 guo4 。
- ji1 you3 yi4 zi3 shi2 ， shou4 you2 wei4 yu2 luo2 。
- zi3 fu4 jing1 ji4 cai2 ， tian1 men2 yu4 cuo2 e2 。
- piao1 yao2 shi4 dong1 zhou1 ， lai2 wang3 ruo4 beng1 bo1 。
- nan2 gong1 wu2 gu4 ren2 ， bai2 ma3 jin1 pan2 tuo2 。
- xiong2 bi3 ying4 qian1 gu3 ， jian4 xian2 xin1 mi2 ta1 。
- nian4 zi3 shan4 shi1 shi4 ， sui4 han2 shou3 jiu4 ke1 。
- wei2 wu2 xie4 jia3 gong1 ， bing4 fei4 wo4 jiang1 tuo2 。

## 注释

## 译文

## 赏析
