---
id: du-fu-yuan-guan-song-cai
title: 園官送菜
titlePinyin: yuan2 guan1 song4 cai4
titleSlug: yuan-guan-song-cai
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: []
---

## 正文

- 清晨蒙菜把，常荷地主恩。守者愆實數，略有其名存。
- 苦苣刺如針，馬齒葉亦繁。青青嘉蔬色，埋沒在中園。
- 園吏未足怪，世事固堪論。嗚呼戰伐久，荊棘暗長原。
- 乃知苦苣輩，傾奪蕙草根。小人塞道路，為態何喧喧。
- 又如馬齒盛，氣擁葵荏昏。點染不易虞，絲麻雜羅紈。
- 一經器物內，永掛粗刺痕。志士采紫芝，放歌避戎軒。
- 畦丁負籠至，感動百慮端。

## 拼音

- qing1 chen2 meng2 cai4 ba3 ， chang2 he2 di4 zhu3 en1 。 shou3 zhe3 qian1 shi2 shu4 ， lüe4 you3 qi2 ming2 cun2 。
- ku3 ju4 ci4 ru2 zhen1 ， ma3 chi3 ye4 yi4 fan2 。 qing1 qing1 jia1 shu1 se4 ， mai2 mei2 zai4 zhong1 yuan2 。
- yuan2 li4 wei4 zu2 guai4 ， shi4 shi4 gu4 kan1 lun4 。 wu1 hu1 zhan4 fa2 jiu3 ， jing1 ji2 an4 chang2 yuan2 。
- nai3 zhi1 ku3 ju4 bei4 ， qing1 duo2 hui4 cao3 gen1 。 xiao3 ren2 sai1 dao4 lu4 ， wei2 tai4 he2 xuan1 xuan1 。
- you4 ru2 ma3 chi3 sheng4 ， qi4 yong1 kui2 ren3 hun1 。 dian3 ran3 bu2 yi4 yu2 ， si1 ma2 za2 luo2 wan2 。
- yi4 jing1 qi4 wu4 nei4 ， yong3 gua4 cu1 ci4 hen2 。 zhi4 shi4 cai3 zi3 zhi1 ， fang4 ge1 bi4 rong2 xuan1 。
- qi2 ding1 fu4 long2 zhi4 ， gan3 dong4 bai3 lü4 duan1 。

## 注释

## 译文

## 赏析
