---
id: du-fu-su-hua-shi-shu
title: 宿花石戍
titlePinyin: su4 hua1 shi2 shu4
titleSlug: su-hua-shi-shu
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 午辭空靈岑，夕得花石戍。
- 岸疏開闢水，木雜今古樹。
- 地蒸南風盛，春熱西日暮。
- 四序本平分，氣候何迴互。
- 茫茫天造間，理亂豈恒數。
- 繫舟盤藤輪，策杖古樵路。
- 罷人不在村，野圃泉自注。
- 柴扉雖蕪沒，農器尚牢固。
- 山東殘逆氣，吳楚守王度。
- 誰能扣君門，下令減征賦。

## 拼音

- wu3 ci2 kong1 ling2 cen2 ， xi1 de2 hua1 shi2 shu4 。
- an4 shu1 kai1 pi4 shui3 ， mu4 za2 jin1 gu3 shu4 。
- di4 zheng1 nan2 feng1 sheng4 ， chun1 re4 xi1 ri4 mu4 。
- si4 xu4 ben3 ping2 fen1 ， qi4 hou4 he2 hui2 hu4 。
- mang2 mang2 tian1 zao4 jian4 ， li3 luan4 qi3 heng2 shu4 。
- xi4 zhou1 pan2 teng2 lun2 ， ce4 zhang4 gu3 qiao2 lu4 。
- ba4 ren2 bu2 zai4 cun1 ， ye3 pu3 quan2 zi4 zhu4 。
- chai2 fei1 sui1 wu2 mei2 ， nong2 qi4 shang4 lao2 gu4 。
- shan1 dong1 can2 ni4 qi4 ， wu2 chu3 shou3 wang2 du4 。
- shui2 neng2 kou4 jun1 men2 ， xia4 ling4 jian3 zheng1 fu4 。

## 注释

## 译文

## 赏析
