---
id: du-fu-tong-zhu-gong-deng-ci-en-si-ta
title: 同諸公登慈恩寺塔
titlePinyin: tong2 zhu1 gong1 deng1 ci2 en1 si4 ta3
titleSlug: tong-zhu-gong-deng-ci-en-si-ta
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 高標跨蒼天，烈風無時休。
- 自非曠士懷，登茲翻百憂。
- 方知象教力，足可追冥搜。
- 仰穿龍蛇窟，始出枝撐幽。
- 七星在北戶，河漢聲西流。
- 羲和鞭白日，少昊行清秋。
- 秦山忽破碎，涇渭不可求。
- 俯視但一氣，焉能辨皇州。
- 回首叫虞舜，蒼梧雲正愁。
- 惜哉瑤池飲，日宴崑崙丘。
- 黃鵠去不息，哀鳴何所投。
- 君看隨陽雁，各有稻粱謀。

## 拼音

- gao1 biao1 kua4 cang1 tian1 ， lie4 feng1 wu2 shi2 xiu1 。
- zi4 fei1 kuang4 shi4 huai2 ， deng1 zi1 fan1 bai3 you1 。
- fang1 zhi1 xiang4 jiao4 li4 ， zu2 ke3 zhui1 ming2 sou1 。
- yang3 chuan1 long2 she2 ku1 ， shi3 chu1 zhi1 cheng1 you1 。
- qi1 xing1 zai4 bei3 hu4 ， he2 han4 sheng1 xi1 liu2 。
- xi1 he2 bian1 bai2 ri4 ， shao3 hao4 xing2 qing1 qiu1 。
- qin2 shan1 hu1 po4 sui4 ， jing1 wei4 bu4 ke3 qiu2 。
- fu3 shi4 dan4 yi2 qi4 ， yan1 neng2 bian4 huang2 zhou1 。
- hui2 shou3 jiao4 yu2 shun4 ， cang1 wu2 yun2 zheng4 chou2 。
- xi1 zai1 yao2 chi2 yin3 ， ri4 yan4 kun1 lun2 qiu1 。
- huang2 hu2 qu4 bu4 xi1 ， ai1 ming2 he2 suo3 tou2 。
- jun1 kan4 sui2 yang2 yan4 ， ge4 you3 dao4 liang2 mou2 。

## 注释

## 译文

## 赏析
