---
id: du-fu-ba-ai-shi-zeng-tai-zi-shi-ru-yang-jun-wang-jin
title: 八哀詩 贈太子師汝陽郡王璡
titlePinyin: ba1 ai1 shi1   zeng4 tai4 zi3 shi1 ru3 yang2 jun4 wang2 jin1
titleSlug: ba-ai-shi-zeng-tai-zi-shi-ru-yang-jun-wang-jin
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 汝陽讓帝子，眉宇真天人。
- 虯鬚似太宗，色映塞外春。
- 往者開元中，主恩視遇頻。
- 出入獨非時，禮異見羣臣。
- 愛其謹潔極，倍此骨肉親。
- 從容聽朝後，或在風雪晨。
- 忽思格猛獸，苑囿騰清塵。
- 羽旗動若一，萬馬肅駪駪。
- 詔王來射雁，拜命已挺身。
- 箭出飛鞚內，上又回翠麟。
- 飜然紫塞翮，下拂明月輪。
- 胡人雖獲多，天笑不爲新。
- 王每中一物，手自與金銀。
- 袖中諫獵書，扣馬久上陳。
- 竟無銜橛虞，聖聰矧多仁。
- 官免供給費，水有在藻鱗。
- 匪唯帝老大，皆是王忠勤。
- 晚年務置醴，門引申白賓。
- 道大容無能，永懷侍芳茵。
- 好學尚貞烈，義形必霑巾。
- 揮翰綺繡揚，篇什若有神。
- 川廣不可泝，墓久狐兔鄰。
- 宛彼漢中郡，文雅見天倫。
- 何以開我悲，泛舟俱遠津。
- 溫溫昔風味，少壯已書紳。
- 舊遊易磨滅，衰謝增酸辛。

## 拼音

- ru3 yang2 rang4 di4 zi3 ， mei2 yu3 zhen1 tian1 ren2 。
- qiu2 xu1 si4 tai4 zong1 ， se4 ying4 sai4 wai4 chun1 。
- wang3 zhe3 kai1 yuan2 zhong1 ， zhu3 en1 shi4 yu4 bin1 。
- chu1 ru4 du2 fei1 shi2 ， li3 yi4 jian4 qun2 chen2 。
- ai4 qi2 jin3 jie2 ji2 ， bei4 ci3 gu3 rou4 qin1 。
- cong2 rong2 ting1 chao2 hou4 ， huo4 zai4 feng1 xue3 chen2 。
- hu1 si1 ge2 meng3 shou4 ， yuan4 you4 teng2 qing1 chen2 。
- yu3 qi2 dong4 ruo4 yi1 ， wan4 ma3 su4 shen1 shen1 。
- zhao4 wang2 lai2 she4 yan4 ， bai4 ming4 yi3 ting3 shen1 。
- jian4 chu1 fei1 kong4 nei4 ， shang4 you4 hui2 cui4 lin2 。
- fan1 ran2 zi3 sai1 he2 ， xia4 fu2 ming2 yue4 lun2 。
- hu2 ren2 sui1 huo4 duo1 ， tian1 xiao4 bu4 wei2 xin1 。
- wang2 mei3 zhong1 yi2 wu4 ， shou3 zi4 yu3 jin1 yin2 。
- xiu4 zhong1 jian4 lie4 shu1 ， kou4 ma3 jiu3 shang4 chen2 。
- jing4 wu2 xian2 jue2 yu2 ， sheng4 cong1 shen3 duo1 ren2 。
- guan1 mian3 gong4 gei3 fei4 ， shui3 you3 zai4 zao3 lin2 。
- fei3 wei2 di4 lao3 da4 ， jie1 shi4 wang2 zhong1 qin2 。
- wan3 nian2 wu4 zhi4 li3 ， men2 yin3 shen1 bai2 bin1 。
- dao4 da4 rong2 wu2 neng2 ， yong3 huai2 shi4 fang1 yin1 。
- hao3 xue2 shang4 zhen1 lie4 ， yi4 xing2 bi4 zhan1 jin1 。
- hui1 han4 qi3 xiu4 yang2 ， pian1 shi2 ruo4 you3 shen2 。
- chuan1 guang3 bu4 ke3 su4 ， mu4 jiu3 hu2 tu4 lin2 。
- wan3 bi3 han4 zhong1 jun4 ， wen2 ya3 jian4 tian1 lun2 。
- he2 yi3 kai1 wo3 bei1 ， fan4 zhou1 ju4 yuan3 jin1 。
- wen1 wen1 xi1 feng1 wei4 ， shao3 zhuang4 yi3 shu1 shen1 。
- jiu4 you2 yi4 mo2 mie4 ， shuai1 xie4 zeng1 suan1 xin1 。

## 注释

## 译文

## 赏析
