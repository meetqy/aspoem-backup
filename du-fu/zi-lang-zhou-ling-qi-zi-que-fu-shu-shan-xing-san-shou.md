---
id: du-fu-zi-lang-zhou-ling-qi-zi-que-fu-shu-shan-xing-san-shou
title: 自閬州領妻子卻赴蜀山行三首
titlePinyin: zi4 lang4 zhou1 ling3 qi1 zi0 que4 fu4 shu3 shan1 xing2 san1 shou3
titleSlug: zi-lang-zhou-ling-qi-zi-que-fu-shu-shan-xing-san-shou
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: []
---

## 正文

- 汩汩避群盜，悠悠經十年。不成向南國，複作遊西川。
- 物役水虛照，魂傷山寂然。我生無倚著，盡室畏途邊。
- 長林偃風色，回復意猶迷。衫裛翠微潤，馬銜青草嘶。
- 棧懸斜避石，橋斷卻尋溪。何日干戈盡，飄飄愧老妻。
- 行色遞隱見，人煙時有無。僕夫穿竹語，稚子入雲呼。
- 轉石驚魑魅，抨弓落狖鼯。真供一笑樂，似欲慰窮途。

## 拼音

- gu3 gu3 bi4 qun2 dao4 ， you1 you1 jing1 shi2 nian2 。 bu4 cheng2 xiang4 nan2 guo2 ， fu4 zuo4 you2 xi1 chuan1 。
- wu4 yi4 shui3 xu1 zhao4 ， hun2 shang1 shan1 ji4 ran2 。 wo3 sheng1 wu2 yi3 zhu4 ， jin4 shi4 wei4 tu2 bian1 。
- chang2 lin2 yan3 feng1 se4 ， hui2 fu4 yi4 you2 mi2 。 shan1 yi4 cui4 wei1 run4 ， ma3 xian2 qing1 cao3 si1 。
- zhan4 xuan2 xie2 bi4 shi2 ， qiao2 duan4 que4 xun2 xi1 。 he2 ri4 gan1 ge1 jin4 ， piao1 piao1 kui4 lao3 qi1 。
- xing2 se4 di4 yin3 jian4 ， ren2 yan1 shi2 you3 wu2 。 pu2 fu1 chuan1 zhu2 yu3 ， zhi4 zi3 ru4 yun2 hu1 。
- zhuan3 shi2 jing1 chi1 mei4 ， peng1 gong1 luo4 you4 wu2 。 zhen1 gong4 yi2 xiao4 le4 ， si4 yu4 wei4 qiong2 tu2 。

## 注释

## 译文

## 赏析
