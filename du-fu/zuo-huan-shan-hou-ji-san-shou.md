---
id: du-fu-zuo-huan-shan-hou-ji-san-shou
title: 佐還山后寄三首
titlePinyin: zuo3 huan2 shan1 hou4 ji4 san1 shou3
titleSlug: zuo-huan-shan-hou-ji-san-shou
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: []
---

## 正文

- 山晚浮雲合，歸時恐路迷。澗寒人欲到，村黑鳥應棲。
- 野客茅茨小，田家樹木低。舊諳疏懶叔，須汝故相攜。
- 白露黃粱熟，分張素有期。已應舂得細，頗覺寄來遲。
- 味豈同金菊，香宜配綠葵。老人他日愛，正想滑流匙。
- 幾道泉澆圃，交橫落慢坡。葳蕤秋葉少，隱映野雲多。
- 隔沼連香芰，通林帶女蘿。甚聞霜薤白，重惠意如何。

## 拼音

- shan1 wan3 fu2 yun2 he2 ， gui1 shi2 kong3 lu4 mi2 。 jian4 han2 ren2 yu4 dao4 ， cun1 hei1 niao3 ying1 qi1 。
- ye3 ke4 mao2 ci2 xiao3 ， tian2 jia1 shu4 mu4 di1 。 jiu4 an1 shu1 lan3 shu1 ， xu1 ru3 gu4 xiang1 xie2 。
- bai2 lu4 huang2 liang2 shu2 ， fen1 zhang1 su4 you3 qi1 。 yi3 ying1 chong1 de2 xi4 ， po1 jue2 ji4 lai2 chi2 。
- wei4 qi3 tong2 jin1 ju2 ， xiang1 yi2 pei4 lü4 kui2 。 lao3 ren2 ta1 ri4 ai4 ， zheng4 xiang3 hua2 liu2 chi2 。
- ji1 dao4 quan2 jiao1 pu3 ， jiao1 heng2 luo4 man4 po1 。 wei1 rui2 qiu1 ye4 shao3 ， yin3 ying4 ye3 yun2 duo1 。
- ge2 zhao3 lian2 xiang1 ji4 ， tong1 lin2 dai4 nü3 luo2 。 shen4 wen2 shuang1 xie4 bai2 ， zhong4 hui4 yi4 ru2 he2 。

## 注释

## 译文

## 赏析
