---
id: du-fu-wei-feng-lu-shi-zhai-guan-cao-jiang-jun-hua-ma-tu
title: 韋諷錄事宅觀曹將軍畫馬圖
titlePinyin: wei2 feng3 lu4 shi4 zhai2 guan1 cao2 jiang1 jun1 hua4 ma3 tu2
titleSlug: wei-feng-lu-shi-zhai-guan-cao-jiang-jun-hua-ma-tu
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 國初已來畫鞍馬，神妙獨數江都王。
- 將軍得名三十載，人間又見真乘黃。
- 曾貌先帝照夜白，龍池十日飛霹靂。
- 內府殷紅馬腦盌，倢伃傳詔才人索。
- 盌賜將軍拜舞歸，輕紈細綺相追飛。
- 貴戚權門得筆跡，始覺屏障生光輝。
- 昔日太宗拳毛騧，近時郭家師子花。
- 今之新圖有二馬，復令識者久歎嗟。
- 此皆騎戰一敵萬，縞素漠漠開風沙。
- 其餘七匹亦殊絕，迥若寒空動煙雪。
- 霜蹄蹴踏長楸間，馬官廝養森成列。
- 可憐九馬爭神駿，顧視清高氣深穩。
- 借問苦心愛者誰，後有韋諷前支遁。
- 憶昔巡幸新豐宮，翠華拂天來向東。
- 騰驤磊落三萬匹，皆與此圖筋骨同。
- 自從獻寶朝河宗，無復射蛟江水中。
- 君不見金粟堆前松柏裏，龍媒去盡鳥呼風。

## 拼音

- guo2 chu1 yi3 lai2 hua4 an1 ma3 ， shen2 miao4 du2 shu4 jiang1 du1 wang2 。
- jiang1 jun1 de2 ming2 san1 shi2 zai4 ， ren2 jian4 you4 jian4 zhen1 cheng2 huang2 。
- ceng2 mao4 xian1 di4 zhao4 ye4 bai2 ， long2 chi2 shi2 ri4 fei1 pi1 li4 。
- nei4 fu3 yin1 hong2 ma3 nao3 wan3 ， jie2 yu2 chuan2 zhao4 cai2 ren2 suo3 。
- wan3 ci4 jiang1 jun1 bai4 wu3 gui1 ， qing1 wan2 xi4 qi3 xiang1 zhui1 fei1 。
- gui4 qi1 quan2 men2 de2 bi3 ji4 ， shi3 jue2 ping2 zhang4 sheng1 guang1 hui1 。
- xi1 ri4 tai4 zong1 quan2 mao2 gua1 ， jin4 shi2 guo1 jia1 shi1 zi3 hua1 。
- jin1 zhi1 xin1 tu2 you3 er4 ma3 ， fu4 ling4 shi2 zhe3 jiu3 tan4 jie1 。
- ci3 jie1 qi2 zhan4 yi4 di2 wan4 ， gao3 su4 mo4 mo4 kai1 feng1 sha1 。
- qi2 yu2 qi1 pi3 yi4 shu1 jue2 ， jiong3 ruo4 han2 kong1 dong4 yan1 xue3 。
- shuang1 ti2 cu4 ta4 chang2 qiu1 jian4 ， ma3 guan1 si1 yang3 sen1 cheng2 lie4 。
- ke3 lian2 jiu3 ma3 zheng1 shen2 jun4 ， gu4 shi4 qing1 gao1 qi4 shen1 wen3 。
- jie4 wen4 ku3 xin1 ai4 zhe3 shui2 ， hou4 you3 wei2 feng3 qian2 zhi1 dun4 。
- yi4 xi1 xun2 xing4 xin1 feng1 gong1 ， cui4 hua2 fu2 tian1 lai2 xiang4 dong1 。
- teng2 xiang1 lei3 luo4 san1 wan4 pi3 ， jie1 yu3 ci3 tu2 jin1 gu3 tong2 。
- zi4 cong2 xian4 bao3 chao2 he2 zong1 ， wu2 fu4 she4 jiao1 jiang1 shui3 zhong1 。
- jun1 bu2 jian4 jin1 su4 dui1 qian2 song1 bai3 li3 ， long2 mei2 qu4 jin4 niao3 hu1 feng1 。

## 注释

## 译文

## 赏析
