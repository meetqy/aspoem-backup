---
id: du-fu-ba-ai-shi-zeng-mi-shu-jian-jiang-xia-li-gong-yong
title: 八哀詩：贈秘書監江夏李公邕
titlePinyin: ba1 ai1 shi1 ： zeng4 mi4 shu1 jian1 jiang1 xia4 li3 gong1 yong1
titleSlug: ba-ai-shi-zeng-mi-shu-jian-jiang-xia-li-gong-yong
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: []
---

## 正文

- 長嘯宇宙間，高才日陵替。古人不可見，前輩複誰繼。
- 憶昔李公存，詞林有根柢。聲華當健筆，灑落富清制。
- 風流散金石，追琢山嶽銳。情窮造化理，學貫天人際。
- 幹謁走其門，碑版照四裔。各滿深望還，森然起凡例。
- 蕭蕭白楊路，洞徹寶珠惠。龍宮塔廟湧，浩劫浮雲衛。
- 宗儒俎豆事，故吏去思計。眄睞已皆虛，跋涉曾不泥。
- 向來映當時，豈獨勸後世。豐屋珊瑚鉤，騏驎織成罽。
- 紫騮隨劍幾，義取無虛歲。分宅脫驂間，感激懷未濟。
- 眾歸賙給美，擺落多藏穢。獨步四十年，風聽九皋唳。
- 嗚呼江夏姿，竟掩宣尼袂。往者武后朝，引用多寵嬖。
- 否臧太常議，面折二張勢。衰俗凜生風，排蕩秋旻霽。
- 忠貞負冤恨，宮闕深旒綴。放逐早聯翩，低垂困炎厲。
- 日斜鵩鳥入，魂斷蒼梧帝。榮枯走不暇，星駕無安稅。
- 幾分漢廷竹，夙擁文侯篲。終悲洛陽獄，事近小臣敝。
- 禍階初負謗，易力何深嚌。伊昔臨淄亭，酒酣托末契。
- 重敘東都別，朝陰改軒砌。論文到崔蘇，指盡流水逝。
- 近伏盈川雄，未甘特進麗。是非張相國，相扼一危脆。
- 爭名古豈然，鍵捷欻不閉。例及吾家詩，曠懷掃氛翳。
- 慷慨嗣真作，咨嗟玉山桂。鐘律儼高懸，鯤鯨噴迢遞。
- 坡陀青州血，蕪沒汶陽瘞。哀贈竟蕭條，恩波延揭厲。
- 子孫存如線，舊客舟凝滯。君臣尚論兵，將帥接燕薊。
- 朗吟六公篇，憂來豁蒙蔽。

## 拼音

- chang2 xiao4 yu3 zhou4 jian4 ， gao1 cai2 ri4 ling2 ti4 。 gu3 ren2 bu4 ke3 jian4 ， qian2 bei4 fu4 shui2 ji4 。
- yi4 xi1 li3 gong1 cun2 ， ci2 lin2 you3 gen1 di3 。 sheng1 hua2 dang1 jian4 bi3 ， sa3 luo4 fu4 qing1 zhi4 。
- feng1 liu2 san4 jin1 shi2 ， zhui1 zhuo2 shan1 yue4 rui4 。 qing2 qiong2 zao4 hua4 li3 ， xue2 guan4 tian1 ren2 ji4 。
- gan4 ye4 zou3 qi2 men2 ， bei1 ban3 zhao4 si4 yi4 。 ge4 man3 shen1 wang4 huan2 ， sen1 ran2 qi3 fan2 li4 。
- xiao1 xiao1 bai2 yang2 lu4 ， dong4 che4 bao3 zhu1 hui4 。 long2 gong1 ta3 miao4 yong3 ， hao4 jie2 fu2 yun2 wei4 。
- zong1 ru2 zu3 dou4 shi4 ， gu4 li4 qu4 si1 ji4 。 mian3 lai4 yi3 jie1 xu1 ， ba2 she4 ceng2 bu4 ni2 。
- xiang4 lai2 ying4 dang1 shi2 ， qi3 du2 quan4 hou4 shi4 。 feng1 wu1 shan1 hu2 gou1 ， qi2 lin2 zhi1 cheng2 ji4 。
- zi3 liu2 sui2 jian4 ji1 ， yi4 qu3 wu2 xu1 sui4 。 fen1 zhai2 tuo1 can1 jian4 ， gan3 ji1 huai2 wei4 ji4 。
- zhong4 gui1 zhou1 gei3 mei3 ， bai3 luo4 duo1 cang2 hui4 。 du2 bu4 si4 shi2 nian2 ， feng1 ting1 jiu3 gao1 li4 。
- wu1 hu1 jiang1 xia4 zi1 ， jing4 yan3 xuan1 ni2 mei4 。 wang3 zhe3 wu3 hou4 chao2 ， yin3 yong4 duo1 chong3 bi4 。
- fou3 zang1 tai4 chang2 yi4 ， mian4 zhe2 er4 zhang1 shi4 。 shuai1 su2 lin3 sheng1 feng1 ， pai2 dang4 qiu1 min2 ji4 。
- zhong1 zhen1 fu4 yuan1 hen4 ， gong1 que4 shen1 liu2 zhui4 。 fang4 zhu2 zao3 lian2 pian1 ， di1 chui2 kun4 yan2 li4 。
- ri4 xie2 fu2 niao3 ru4 ， hun2 duan4 cang1 wu2 di4 。 rong2 ku1 zou3 bu4 xia2 ， xing1 jia4 wu2 an1 shui4 。
- ji1 fen1 han4 ting2 zhu2 ， su4 yong1 wen2 hou2 hui4 。 zhong1 bei1 luo4 yang2 yu4 ， shi4 jin4 xiao3 chen2 bi4 。
- huo4 jie1 chu1 fu4 bang4 ， yi4 li4 he2 shen1 ji4 。 yi1 xi1 lin2 zi1 ting2 ， jiu3 han1 tuo1 mo4 qi4 。
- zhong4 xu4 dong1 dou1 bie2 ， chao2 yin1 gai3 xuan1 qi4 。 lun4 wen2 dao4 cui1 su1 ， zhi3 jin4 liu2 shui3 shi4 。
- jin4 fu2 ying2 chuan1 xiong2 ， wei4 gan1 te4 jin4 li2 。 shi4 fei1 zhang1 xiang1 guo2 ， xiang1 e4 yi4 wei1 cui4 。
- zheng1 ming2 gu3 qi3 ran2 ， jian4 jie2 chua1 bu2 bi4 。 li4 ji2 wu2 jia1 shi1 ， kuang4 huai2 sao3 fen1 yi4 。
- kang1 kai3 si4 zhen1 zuo4 ， zi1 jie1 yu4 shan1 gui4 。 zhong1 lü4 yan3 gao1 xuan2 ， kun1 jing1 pen1 tiao2 di4 。
- po1 tuo2 qing1 zhou1 xue4 ， wu2 mei2 wen4 yang2 yi4 。 ai1 zeng4 jing4 xiao1 tiao2 ， en1 bo1 yan2 jie1 li4 。
- zi3 sun1 cun2 ru2 xian4 ， jiu4 ke4 zhou1 ning2 zhi4 。 jun1 chen2 shang4 lun4 bing1 ， jiang1 shuai4 jie1 yan4 ji4 。
- lang3 yin2 liu4 gong1 pian1 ， you1 lai2 huo1 meng2 bi4 。

## 注释

## 译文

## 赏析
