---
id: du-fu-qin-zhou-za-shi-er-shi-shou
title: 秦州雜詩二十首
titlePinyin: qin2 zhou1 za2 shi1 er4 shi2 shou3
titleSlug: qin-zhou-za-shi-er-shi-shou
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: []
---

## 正文

- 滿目悲生事，因人作遠遊。遲回度隴怯，浩蕩及關愁。
- 水落魚龍夜，山空鳥鼠秋。西征問烽火，心折此淹留。
- 秦州山北寺，勝跡隗囂宮。苔蘚山門古，丹青野殿空。
- 月明垂葉露，雲逐渡溪風。清渭無情極，愁時獨向東。
- 州圖領同穀，驛道出流沙。降虜兼千帳，居人有萬家。
- 馬驕珠汗落，胡舞白蹄斜。年少臨洮子，西來亦自誇。
- 鼓角緣邊郡，川原欲夜時。秋聽殷地發，風散入雲悲。
- 抱葉寒蟬靜，歸來獨鳥遲。萬方聲一概，吾道竟何之。
- 南使宜天馬，由來萬匹強。浮雲連陣沒，秋草遍山長。
- 聞說真龍種，仍殘老驌驦。哀鳴思戰鬥，迥立向蒼蒼。
- 城上胡笳奏，山邊漢節歸。防河赴滄海，奉詔發金微。
- 士苦形骸黑，旌疏鳥獸稀。那聞往來戍，恨解鄴城圍。
- 莽莽萬重山，孤城山谷間。無風雲出塞，不夜月臨關。
- 屬國歸何晚，樓蘭斬未還。煙塵獨長望，衰颯正摧顏。
- 聞道尋源使，從天此路回。牽牛去幾許，宛馬至今來。
- 一望幽燕隔，何時郡國開。東征健兒盡，羌笛暮吹哀。
- 今日明人眼，臨池好驛亭。叢篁低地碧，高柳半天青。
- 稠疊多幽事，喧呼閱使星。老夫如有此，不異在郊坰。
- 雲氣接昆侖，涔涔塞雨繁。羌童看渭水，使客向河源。
- 煙火軍中幕，牛羊嶺上村。所居秋草淨，正閉小蓬門。
- 蕭蕭古塞冷，漠漠秋雲低。黃鵠翅垂雨，蒼鷹饑啄泥。
- 薊門誰自北，漢將獨征西。不意書生耳，臨衰厭鼓鼙。
- 山頭南郭寺，水號北流泉。老樹空庭得，清渠一邑傳。
- 秋花危石底，晚景臥鐘邊。俯仰悲身世，溪風為颯然。
- 傳道東柯谷，深藏數十家。對門藤蓋瓦，映竹水穿沙。
- 瘦地翻宜粟，陽坡可種瓜。船人近相報，但恐失桃花。
- 萬古仇池穴，潛通小有天。神魚人不見，福地語真傳。
- 近接西南境，長懷十九泉。何時一茅屋，送老白雲邊。
- 未暇泛滄海，悠悠兵馬間。塞門風落木，客舍雨連山。
- 阮籍行多興，龐公隱不還。東柯遂疏懶，休鑷鬢毛斑。
- 東柯好崖谷，不與眾峰群。落日邀雙鳥，晴天養片雲。
- 野人矜險絕，水竹會平分。采藥吾將老，兒童未遣聞。
- 邊秋陰易久，不復辨晨光。簷雨亂淋幔，山雲低度牆。
- 鸕鷀窺淺井，蚯蚓上深堂。車馬何蕭索，門前百草長。
- 地僻秋將盡，山高客未歸。塞雲多斷續，邊日少光輝。
- 警急烽常報，傳聞檄屢飛。西戎外甥國，何得迕天威。
- 鳳林戈未息，魚海路常難。候火雲烽峻，懸軍幕井幹。
- 風連西極動，月過北庭寒。故老思飛將，何時議築壇。
- 唐堯真自聖，野老複何知。曬藥能無婦，應門幸有兒。
- 藏書聞禹穴，讀記憶仇池。為報鴛行舊，鷦鷯在一枝。

## 拼音

- man3 mu4 bei1 sheng1 shi4 ， yin1 ren2 zuo4 yuan3 you2 。 chi2 hui2 du4 long3 qie4 ， hao4 dang4 ji2 guan1 chou2 。
- shui3 luo4 yu2 long2 ye4 ， shan1 kong1 niao3 shu3 qiu1 。 xi1 zheng1 wen4 feng1 huo3 ， xin1 zhe2 ci3 yan1 liu2 。
- qin2 zhou1 shan1 bei3 si4 ， sheng4 ji4 wei3 xiao1 gong1 。 tai2 xian3 shan1 men2 gu3 ， dan1 qing1 ye3 dian4 kong1 。
- yue4 ming2 chui2 ye4 lu4 ， yun2 zhu2 du4 xi1 feng1 。 qing1 wei4 wu2 qing2 ji2 ， chou2 shi2 du2 xiang4 dong1 。
- zhou1 tu2 ling3 tong2 gu3 ， yi4 dao4 chu1 liu2 sha1 。 jiang4 lu3 jian1 qian1 zhang4 ， ju1 ren2 you3 wan4 jia1 。
- ma3 jiao1 zhu1 han4 luo4 ， hu2 wu3 bai2 ti2 xie2 。 nian2 shao4 lin2 tao2 zi3 ， xi1 lai2 yi4 zi4 kua1 。
- gu3 jiao3 yuan2 bian1 jun4 ， chuan1 yuan2 yu4 ye4 shi2 。 qiu1 ting1 yin1 di4 fa1 ， feng1 san4 ru4 yun2 bei1 。
- bao4 ye4 han2 chan2 jing4 ， gui1 lai2 du2 niao3 chi2 。 wan4 fang1 sheng1 yi2 gai4 ， wu2 dao4 jing4 he2 zhi1 。
- nan2 shi3 yi2 tian1 ma3 ， you2 lai2 wan4 pi3 qiang2 。 fu2 yun2 lian2 zhen4 mei2 ， qiu1 cao3 bian4 shan1 chang2 。
- wen2 shuo1 zhen1 long2 zhong3 ， reng2 can2 lao3 su4 shuang1 。 ai1 ming2 si1 zhan4 dou4 ， jiong3 li4 xiang4 cang1 cang1 。
- cheng2 shang4 hu2 jia1 zou4 ， shan1 bian1 han4 jie2 gui1 。 fang2 he2 fu4 cang1 hai3 ， feng4 zhao4 fa1 jin1 wei1 。
- shi4 ku3 xing2 hai2 hei1 ， jing1 shu1 niao3 shou4 xi1 。 na4 wen2 wang3 lai2 shu4 ， hen4 jie3 ye4 cheng2 wei2 。
- mang3 mang3 wan4 chong2 shan1 ， gu1 cheng2 shan1 gu3 jian4 。 wu2 feng1 yun2 chu1 sai4 ， bu2 ye4 yue4 lin2 guan1 。
- shu3 guo2 gui1 he2 wan3 ， lou2 lan2 zhan3 wei4 huan2 。 yan1 chen2 du2 chang2 wang4 ， shuai1 sa4 zheng4 cui1 yan2 。
- wen2 dao4 xun2 yuan2 shi3 ， cong2 tian1 ci3 lu4 hui2 。 qian1 niu2 qu4 ji1 xu1 ， wan3 ma3 zhi4 jin1 lai2 。
- yi2 wang4 you1 yan1 ge2 ， he2 shi2 jun4 guo2 kai1 。 dong1 zheng1 jian4 er2 jin4 ， qiang1 di2 mu4 chui1 ai1 。
- jin1 ri4 ming2 ren2 yan3 ， lin2 chi2 hao3 yi4 ting2 。 cong2 huang2 di1 di4 bi4 ， gao1 liu3 ban4 tian1 qing1 。
- chou2 die2 duo1 you1 shi4 ， xuan1 hu1 yue4 shi3 xing1 。 lao3 fu1 ru2 you3 ci3 ， bu2 yi4 zai4 jiao1 jiong1 。
- yun2 qi4 jie1 kun1 lun2 ， cen2 cen2 sai1 yu3 fan2 。 qiang1 tong2 kan4 wei4 shui3 ， shi3 ke4 xiang4 he2 yuan2 。
- yan1 huo3 jun1 zhong1 mu4 ， niu2 yang2 ling3 shang4 cun1 。 suo3 ju1 qiu1 cao3 jing4 ， zheng4 bi4 xiao3 peng2 men2 。
- xiao1 xiao1 gu3 sai1 leng3 ， mo4 mo4 qiu1 yun2 di1 。 huang2 hu2 chi4 chui2 yu3 ， cang1 ying1 ji1 zhuo2 ni2 。
- ji4 men2 shui2 zi4 bei3 ， han4 jiang1 du2 zheng1 xi1 。 bu2 yi4 shu1 sheng1 er3 ， lin2 shuai1 yan4 gu3 pi2 。
- shan1 tou2 nan2 guo1 si4 ， shui3 hao4 bei3 liu2 quan2 。 lao3 shu4 kong1 ting2 de2 ， qing1 qu2 yi2 yi4 chuan2 。
- qiu1 hua1 wei1 shi2 di3 ， wan3 jing3 wo4 zhong1 bian1 。 fu3 yang3 bei1 shen1 shi4 ， xi1 feng1 wei2 sa4 ran2 。
- chuan2 dao4 dong1 ke1 gu3 ， shen1 cang2 shu4 shi2 jia1 。 dui4 men2 teng2 gai4 wa3 ， ying4 zhu2 shui3 chuan1 sha1 。
- shou4 di4 fan1 yi2 su4 ， yang2 po1 ke3 zhong3 gua1 。 chuan2 ren2 jin4 xiang1 bao4 ， dan4 kong3 shi1 tao2 hua1 。
- wan4 gu3 qiu2 chi2 xue2 ， qian2 tong1 xiao3 you3 tian1 。 shen2 yu2 ren2 bu2 jian4 ， fu2 di4 yu3 zhen1 chuan2 。
- jin4 jie1 xi1 nan2 jing4 ， chang2 huai2 shi2 jiu3 quan2 。 he2 shi2 yi4 mao2 wu1 ， song4 lao3 bai2 yun2 bian1 。
- wei4 xia2 fan4 cang1 hai3 ， you1 you1 bing1 ma3 jian4 。 sai1 men2 feng1 luo4 mu4 ， ke4 she4 yu3 lian2 shan1 。
- ruan3 ji2 xing2 duo1 xing1 ， pang2 gong1 yin3 bu4 huan2 。 dong1 ke1 sui4 shu1 lan3 ， xiu1 nie4 bin4 mao2 ban1 。
- dong1 ke1 hao3 ya2 gu3 ， bu4 yu3 zhong4 feng1 qun2 。 luo4 ri4 yao1 shuang1 niao3 ， qing2 tian1 yang3 pian4 yun2 。
- ye3 ren2 jin1 xian3 jue2 ， shui3 zhu2 hui4 ping2 fen1 。 cai3 yao4 wu2 jiang1 lao3 ， er2 tong2 wei4 qian3 wen2 。
- bian1 qiu1 yin1 yi4 jiu3 ， bu2 fu4 bian4 chen2 guang1 。 yan2 yu3 luan4 lin2 man4 ， shan1 yun2 di1 du4 qiang2 。
- lu2 ci2 kui1 qian3 jing3 ， qiu1 yin3 shang4 shen1 tang2 。 ju1 ma3 he2 xiao1 suo3 ， men2 qian2 bai3 cao3 chang2 。
- di4 pi4 qiu1 jiang1 jin4 ， shan1 gao1 ke4 wei4 gui1 。 sai1 yun2 duo1 duan4 xu4 ， bian1 ri4 shao3 guang1 hui1 。
- jing3 ji2 feng1 chang2 bao4 ， chuan2 wen2 xi2 lü3 fei1 。 xi1 rong2 wai4 sheng0 guo2 ， he2 de2 wu3 tian1 wei1 。
- feng4 lin2 ge1 wei4 xi1 ， yu2 hai3 lu4 chang2 nan2 。 hou4 huo3 yun2 feng1 jun4 ， xuan2 jun1 mu4 jing3 gan4 。
- feng1 lian2 xi1 ji2 dong4 ， yue4 guo4 bei3 ting2 han2 。 gu4 lao3 si1 fei1 jiang1 ， he2 shi2 yi4 zhu4 tan2 。
- tang2 yao2 zhen1 zi4 sheng4 ， ye3 lao3 fu4 he2 zhi1 。 shai4 yao4 neng2 wu2 fu4 ， ying1 men2 xing4 you3 er2 。
- cang2 shu1 wen2 yu3 xue2 ， du2 ji4 yi4 qiu2 chi2 。 wei2 bao4 yuan1 xing2 jiu4 ， jiao1 liao2 zai4 yi4 zhi1 。

## 注释

## 译文

## 赏析
