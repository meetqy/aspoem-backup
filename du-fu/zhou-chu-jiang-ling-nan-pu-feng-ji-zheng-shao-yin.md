---
id: du-fu-zhou-chu-jiang-ling-nan-pu-feng-ji-zheng-shao-yin
title: 舟出江陵南浦奉寄鄭少尹
titlePinyin: zhou1 chu1 jiang1 ling2 nan2 pu3 feng4 ji4 zheng4 shao3 yin3
titleSlug: zhou-chu-jiang-ling-nan-pu-feng-ji-zheng-shao-yin
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 更欲投何處，飄然去此都。
- 形骸元土木，舟檝復江湖。
- 社稷纏妖氣，干戈送老儒。
- 百年同棄物，萬國盡窮途。
- 雨洗平沙靜，天銜闊岸紆。
- 鳴螿隨泛梗，別燕赴秋菰。
- 棲託難高臥，飢寒迫向隅。
- 寂寥相喣沫，浩蕩報恩珠。
- 溟漲鯨波動，衡陽雁影徂。
- 南征問懸榻，東逝想乘桴。
- 濫竊商歌聽，時憂卞泣誅。
- 經過憶鄭驛，斟酌旅情孤。

## 拼音

- geng4 yu4 tou2 he2 chu3 ， piao1 ran2 qu4 ci3 dou1 。
- xing2 hai2 yuan2 tu3 mu4 ， zhou1 ji2 fu4 jiang1 hu2 。
- she4 ji4 chan2 yao1 qi4 ， gan1 ge1 song4 lao3 ru2 。
- bai3 nian2 tong2 qi4 wu4 ， wan4 guo2 jin4 qiong2 tu2 。
- yu3 xi3 ping2 sha1 jing4 ， tian1 xian2 kuo4 an4 yu1 。
- ming2 jiang1 sui2 fan4 geng3 ， bie2 yan4 fu4 qiu1 gu1 。
- qi1 tuo1 nan2 gao1 wo4 ， ji1 han2 po4 xiang4 yu2 。
- ji4 liao2 xiang1 xu3 mo4 ， hao4 dang4 bao4 en1 zhu1 。
- ming2 zhang3 jing1 bo1 dong4 ， heng2 yang2 yan4 ying3 cu2 。
- nan2 zheng1 wen4 xuan2 ta4 ， dong1 shi4 xiang3 cheng2 fu2 。
- lan4 qie4 shang1 ge1 ting1 ， shi2 you1 bian4 qi4 zhu1 。
- jing1 guo4 yi4 zheng4 yi4 ， zhen1 zhuo2 lü3 qing2 gu1 。

## 注释

## 译文

## 赏析
