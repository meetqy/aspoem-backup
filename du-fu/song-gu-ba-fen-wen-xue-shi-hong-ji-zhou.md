---
id: du-fu-song-gu-ba-fen-wen-xue-shi-hong-ji-zhou
title: 送顧八分文學適洪吉州
titlePinyin: song4 gu4 ba1 fen1 wen2 xue2 shi4 hong2 ji2 zhou1
titleSlug: song-gu-ba-fen-wen-xue-shi-hong-ji-zhou
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 中郎石經後，八分蓋顦顇。
- 願侯運鑪錘，筆力破餘地。
- 昔在開元中，韓蔡同贔屭。
- 玄宗妙其書，是以數子至。
- 御札早流傳，揄揚非造次。
- 三人竝入直，恩澤各不二。
- 願於韓蔡內，辨眼工小字。
- 分日示諸王，鉤深法更祕。
- 文學與我遊，蕭疎外聲利。
- 追隨二十載，浩蕩長安醉。
- 高歌卿相宅，文翰飛省寺。
- 視我揚馬間，白首不相棄。
- 驊騮入窮巷，必脫黃金轡。
- 一論朋友難，遲暮敢失墜。
- 古來事反覆，相見橫涕泗。
- 嚮者玉珂人，誰是青雲器。
- 才盡傷形體，病渴污官位。
- 故舊獨依然，時危話顛躓。
- 我甘多病老，子負憂世志。
- 胡爲困衣食，顏色少稱遂。
- 遠作辛苦行，順從衆多意。
- 舟檝無根蔕，蛟鼉好爲祟。
- 況兼水賊繁，特戒風飆駛。
- 崩騰戎馬際，往往殺長吏。
- 子干東諸侯，勸勉防縱恣。
- 邦以民爲本，魚飢費香餌。
- 請哀瘡痍深，告訴皇華使。
- 使臣精所擇，進德知歷試。
- 惻隱誅求情，固應賢愚異。
- 列士惡苟得，俊傑思自致。
- 贈子猛虎行，出效載酸鼻。

## 拼音

- zhong1 lang2 shi2 jing1 hou4 ， ba1 fen1 gai4 qiao2 cui4 。
- yuan4 hou2 yun4 lu2 chui2 ， bi3 li4 po4 yu2 di4 。
- xi1 zai4 kai1 yuan2 zhong1 ， han2 cai4 tong2 bi4 xi4 。
- xuan2 zong1 miao4 qi2 shu1 ， shi4 yi3 shu4 zi3 zhi4 。
- yu4 zha2 zao3 liu2 chuan2 ， yu2 yang2 fei1 zao4 ci4 。
- san1 ren2 bing4 ru4 zhi2 ， en1 ze2 ge4 bu2 er4 。
- yuan4 wu1 han2 cai4 nei4 ， bian4 yan3 gong1 xiao3 zi4 。
- fen1 ri4 shi4 zhu1 wang2 ， gou1 shen1 fa3 geng4 bi4 。
- wen2 xue2 yu3 wo3 you2 ， xiao1 shu1 wai4 sheng1 li4 。
- zhui1 sui2 er4 shi2 zai4 ， hao4 dang4 chang2 an1 zui4 。
- gao1 ge1 qing1 xiang4 zhai2 ， wen2 han4 fei1 sheng3 si4 。
- shi4 wo3 yang2 ma3 jian4 ， bai2 shou3 bu4 xiang1 qi4 。
- hua2 liu2 ru4 qiong2 xiang4 ， bi4 tuo1 huang2 jin1 pei4 。
- yi2 lun4 peng2 you0 nan2 ， chi2 mu4 gan3 shi1 zhui4 。
- gu3 lai2 shi4 fan3 fu4 ， xiang1 jian4 heng2 ti4 si4 。
- xiang4 zhe3 yu4 ke1 ren2 ， shui2 shi4 qing1 yun2 qi4 。
- cai2 jin4 shang1 xing2 ti3 ， bing4 ke3 wu1 guan1 wei4 。
- gu4 jiu4 du2 yi1 ran2 ， shi2 wei1 hua4 dian1 zhi4 。
- wo3 gan1 duo1 bing4 lao3 ， zi3 fu4 you1 shi4 zhi4 。
- hu2 wei2 kun4 yi1 shi2 ， yan2 se4 shao3 cheng1 sui4 。
- yuan3 zuo4 xin1 ku3 xing2 ， shun4 cong2 zhong4 duo1 yi4 。
- zhou1 ji2 wu2 gen1 di4 ， jiao1 tuo2 hao3 wei2 sui4 。
- kuang4 jian1 shui3 zei2 fan2 ， te4 jie4 feng1 biao1 shi3 。
- beng1 teng2 rong2 ma3 ji4 ， wang3 wang3 sha1 chang2 li4 。
- zi3 gan1 dong1 zhu1 hou2 ， quan4 mian3 fang2 zong4 zi4 。
- bang1 yi3 min2 wei2 ben3 ， yu2 ji1 fei4 xiang1 er3 。
- qing3 ai1 chuang1 yi2 shen1 ， gao4 su4 huang2 hua2 shi3 。
- shi3 chen2 jing1 suo3 ze2 ， jin4 de2 zhi1 li4 shi4 。
- ce4 yin3 zhu1 qiu2 qing2 ， gu4 ying1 xian2 yu2 yi4 。
- lie4 shi4 e4 gou3 de2 ， jun4 jie2 si1 zi4 zhi4 。
- zeng4 zi3 meng3 hu3 xing2 ， chu1 xiao4 zai4 suan1 bi2 。

## 注释

## 译文

## 赏析
