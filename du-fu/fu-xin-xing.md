---
id: du-fu-fu-xin-xing
title: 負薪行
titlePinyin: fu4 xin1 xing2
titleSlug: fu-xin-xing
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 夔州處女髮半華，四十五十無夫家。
- 更遭喪亂嫁不售，一生抱恨堪咨嗟。
- 土風坐男使女立，應當門戶女出入。
- 十猶八九負薪歸，賣薪得錢應供給。
- 至老雙鬟只垂頸，野花山葉銀釵竝。
- 筋力登危集市門，死生射利兼鹽井。
- 面妝首飾雜啼痕，地褊衣寒困石根。
- 若道巫山女麤醜，何得此有昭君邨。

## 拼音

- kui2 zhou1 chu3 nü3 fa4 ban4 hua2 ， si4 shi2 wu3 shi2 wu2 fu1 jia1 。
- geng4 zao1 sang1 luan4 jia4 bu2 shou4 ， yi4 sheng1 bao4 hen4 kan1 zi1 jie1 。
- tu3 feng1 zuo4 nan2 shi3 nü3 li4 ， ying1 dang1 men2 hu4 nü3 chu1 ru4 。
- shi2 you2 ba1 jiu3 fu4 xin1 gui1 ， mai4 xin1 de2 qian2 ying1 gong4 gei3 。
- zhi4 lao3 shuang1 huan2 zhi1 chui2 jing3 ， ye3 hua1 shan1 ye4 yin2 chai1 bing4 。
- jin1 li4 deng1 wei1 ji2 shi4 men2 ， si3 sheng1 she4 li4 jian1 yan2 jing3 。
- mian4 zhuang1 shou3 shi4 za2 ti2 hen2 ， di4 bian3 yi1 han2 kun4 shi2 gen1 。
- ruo4 dao4 wu1 shan1 nü3 cu1 chou3 ， he2 de2 ci3 you3 zhao1 jun1 cun1 。

## 注释

## 译文

## 赏析
