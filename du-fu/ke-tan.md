---
id: du-fu-ke-tan
title: 可歎
titlePinyin: ke3 tan4
titleSlug: ke-tan
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 天上浮雲如白衣，斯須改變如蒼狗。
- 古往今來共一時，人生萬事無不有。
- 近者抉眼去其夫，河東女兒身姓柳。
- 丈夫正色動引經，酆城客子王季友。
- 羣書萬卷常暗誦，孝經一通看在手。
- 貧窮老瘦家賣屐，好事就之爲攜酒。
- 豫章太守高帝孫，引爲賓客敬頗久。
- 聞道三年未曾語，小心恐懼閉其口。
- 太守得之更不疑，人生反覆看亦醜。
- 明月無瑕豈容易，紫氣鬱鬱猶衝斗。
- 時危可仗真豪俊，二人得置君側否。
- 太守頃者領山南，邦人思之比父母。
- 王生早曾拜顏色，高山之外皆培塿。
- 用爲羲和天爲成，用平水土地爲厚。
- 王也論道阻江湖，李也丞疑曠前後。
- 死爲星辰終不滅，致君堯舜焉肯朽。
- 吾輩碌碌飽飯行，風后力牧長回首。

## 拼音

- tian1 shang4 fu2 yun2 ru2 bai2 yi1 ， si1 xu1 gai3 bian4 ru2 cang1 gou3 。
- gu3 wang3 jin1 lai2 gong4 yi4 shi2 ， ren2 sheng1 wan4 shi4 wu2 bu4 you3 。
- jin4 zhe3 jue2 yan3 qu4 qi2 fu1 ， he2 dong1 nü3 er2 shen1 xing4 liu3 。
- zhang4 fu0 zheng4 se4 dong4 yin3 jing1 ， feng1 cheng2 ke4 zi3 wang2 ji4 you3 。
- qun2 shu1 wan4 juan4 chang2 an4 song4 ， xiao4 jing1 yi4 tong1 kan4 zai4 shou3 。
- pin2 qiong2 lao3 shou4 jia1 mai4 ji1 ， hao3 shi4 jiu4 zhi1 wei2 xie2 jiu3 。
- yu4 zhang1 tai4 shou3 gao1 di4 sun1 ， yin3 wei2 bin1 ke4 jing4 po1 jiu3 。
- wen2 dao4 san1 nian2 wei4 ceng2 yu3 ， xiao3 xin1 kong3 ju4 bi4 qi2 kou3 。
- tai4 shou3 de2 zhi1 geng4 bu4 yi2 ， ren2 sheng1 fan3 fu4 kan4 yi4 chou3 。
- ming2 yue4 wu2 xia2 qi3 rong2 yi4 ， zi3 qi4 yu4 yu4 you2 chong1 dou4 。
- shi2 wei1 ke3 zhang4 zhen1 hao2 jun4 ， er4 ren2 de2 zhi4 jun1 ce4 fou3 。
- tai4 shou3 qing3 zhe3 ling3 shan1 nan2 ， bang1 ren2 si1 zhi1 bi3 fu4 mu3 。
- wang2 sheng1 zao3 ceng2 bai4 yan2 se4 ， gao1 shan1 zhi1 wai4 jie1 pei2 lou3 。
- yong4 wei2 xi1 he2 tian1 wei2 cheng2 ， yong4 ping2 shui3 tu3 di4 wei2 hou4 。
- wang2 ye3 lun4 dao4 zu3 jiang1 hu2 ， li3 ye3 cheng2 yi2 kuang4 qian2 hou4 。
- si3 wei2 xing1 chen2 zhong1 bu2 mie4 ， zhi4 jun1 yao2 shun4 yan1 ken3 xiu3 。
- wu2 bei4 lu4 lu4 bao3 fan4 xing2 ， feng1 hou4 li4 mu4 chang2 hui2 shou3 。

## 注释

## 译文

## 赏析
