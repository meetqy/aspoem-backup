---
id: du-fu-cheng-shen-ba-zhang-dong-mei-chu-shan-bu-yuan-wai-zu-yu-wei-sui-chi-he-feng-ji-ci-shi
title: 承沈八丈東美除膳部員外阻雨未遂馳賀奉寄此詩
titlePinyin: cheng2 shen3 ba1 zhang4 dong1 mei3 chu2 shan4 bu4 yuan2 wai4 zu3 yu3 wei4 sui4 chi2 he4 feng4 ji4 ci3 shi1
titleSlug: cheng-shen-ba-zhang-dong-mei-chu-shan-bu-yuan-wai-zu-yu-wei-sui-chi-he-feng-ji-ci-shi
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 今日西京掾，多除內省郎。
- 通家惟沈氏，謁帝似馮唐。
- 詩律羣公問，儒門舊史長。
- 清秋便寓直，列宿頓輝光。
- 未暇申宴慰，含情空激揚。
- 司存何所比，膳部默悽傷。
- 貧賤人事略，經過霖潦妨。
- 禮同諸父長，恩豈布衣忘。
- 天路牽騏驥，雲臺引棟梁。
- 徒懷貢公喜，颯颯鬢毛蒼。

## 拼音

- jin1 ri4 xi1 jing1 yuan4 ， duo1 chu2 nei4 sheng3 lang2 。
- tong1 jia1 wei2 shen3 shi4 ， ye4 di4 si4 feng2 tang2 。
- shi1 lü4 qun2 gong1 wen4 ， ru2 men2 jiu4 shi3 chang2 。
- qing1 qiu1 bian4 yu4 zhi2 ， lie4 su4 dun4 hui1 guang1 。
- wei4 xia2 shen1 yan4 wei4 ， han2 qing2 kong1 ji1 yang2 。
- si1 cun2 he2 suo3 bi3 ， shan4 bu4 mo4 qi1 shang1 。
- pin2 jian4 ren2 shi4 lüe4 ， jing1 guo4 lin2 liao2 fang2 。
- li3 tong2 zhu1 fu4 chang2 ， en1 qi3 bu4 yi1 wang4 。
- tian1 lu4 qian1 qi2 ji4 ， yun2 tai2 yin3 dong4 liang2 。
- tu2 huai2 gong4 gong1 xi3 ， sa4 sa4 bin4 mao2 cang1 。

## 注释

## 译文

## 赏析
