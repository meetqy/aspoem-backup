---
id: du-fu-xi-bie-xing-song-xiang-qing-jin-feng-duan-wu-yu-yi-zhi-shang-dou
title: 惜別行送向卿進奉端午御衣之上都
titlePinyin: xi1 bie2 xing2 song4 xiang4 qing1 jin4 feng4 duan1 wu3 yu4 yi1 zhi1 shang4 dou1
titleSlug: xi-bie-xing-song-xiang-qing-jin-feng-duan-wu-yu-yi-zhi-shang-dou
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 肅宗昔在靈武城，指揮猛將收咸京。
- 向公泣血灑行殿，佐佑卿相乾坤平。
- 逆胡冥寞隨煙燼，卿家兄弟功名震。
- 麒麟圖畫鴻雁行，紫極出入黃金印。
- 尚書勳業超千古，雄鎮荆州繼吾祖。
- 裁縫雲霧成御衣，拜跪題封向端午。
- 向卿將命寸心赤，青山落日江潮白。
- 卿到朝廷說老翁，漂零已是滄浪客。

## 拼音

- su4 zong1 xi1 zai4 ling2 wu3 cheng2 ， zhi3 hui1 meng3 jiang1 shou1 xian2 jing1 。
- xiang4 gong1 qi4 xue4 sa3 xing2 dian4 ， zuo3 you4 qing1 xiang4 qian2 kun1 ping2 。
- ni4 hu2 ming2 mo4 sui2 yan1 jin4 ， qing1 jia1 xiong1 di4 gong1 ming2 zhen4 。
- qi2 lin2 tu2 hua4 hong2 yan4 hang2 ， zi3 ji2 chu1 ru4 huang2 jin1 yin4 。
- shang4 shu1 xun1 ye4 chao1 qian1 gu3 ， xiong2 zhen4 jing1 zhou1 ji4 wu2 zu3 。
- cai2 feng2 yun2 wu4 cheng2 yu4 yi1 ， bai4 gui4 ti2 feng1 xiang4 duan1 wu3 。
- xiang4 qing1 jiang1 ming4 cun4 xin1 chi4 ， qing1 shan1 luo4 ri4 jiang1 chao2 bai2 。
- qing1 dao4 chao2 ting2 shuo1 lao3 weng1 ， piao1 ling2 yi3 shi4 cang1 lang4 ke4 。

## 注释

## 译文

## 赏析
