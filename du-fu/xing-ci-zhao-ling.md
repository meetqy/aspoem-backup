---
id: du-fu-xing-ci-zhao-ling
title: 行次昭陵
titlePinyin: xing2 ci4 zhao1 ling2
titleSlug: xing-ci-zhao-ling
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 舊俗疲庸主，羣雄問獨夫。
- 讖歸龍鳳質，威定虎狼都。
- 天屬尊堯典，神功協禹謨。
- 風雲隨絕足，日月繼高衢。
- 文物多師古，朝廷半老儒。
- 直詞寧戮辱，賢路不崎嶇。
- 往者災猶降，蒼生喘未蘇。
- 指麾安率土，盪滌撫洪爐。
- 壯士悲陵邑，幽人拜鼎湖。
- 玉衣晨自舉，鐵馬汗常趨。
- 松柏瞻虛殿，塵沙立暝途。
- 寂寥開國日，流恨滿山隅。

## 拼音

- jiu4 su2 pi2 yong1 zhu3 ， qun2 xiong2 wen4 du2 fu1 。
- chen4 gui1 long2 feng4 zhi4 ， wei1 ding4 hu3 lang2 dou1 。
- tian1 shu3 zun1 yao2 dian3 ， shen2 gong1 xie2 yu3 mo2 。
- feng1 yun2 sui2 jue2 zu2 ， ri4 yue4 ji4 gao1 qu2 。
- wen2 wu4 duo1 shi1 gu3 ， chao2 ting2 ban4 lao3 ru2 。
- zhi2 ci2 ning2 lu4 ru3 ， xian2 lu4 bu4 qi2 qu1 。
- wang3 zhe3 zai1 you2 jiang4 ， cang1 sheng1 chuan3 wei4 su1 。
- zhi3 hui1 an1 lü4 tu3 ， dang4 di2 fu3 hong2 lu2 。
- zhuang4 shi4 bei1 ling2 yi4 ， you1 ren2 bai4 ding3 hu2 。
- yu4 yi1 chen2 zi4 ju3 ， tie3 ma3 han4 chang2 qu1 。
- song1 bai3 zhan1 xu1 dian4 ， chen2 sha1 li4 ming2 tu2 。
- ji4 liao2 kai1 guo2 ri4 ， liu2 hen4 man3 shan1 yu2 。

## 注释

## 译文

## 赏析
