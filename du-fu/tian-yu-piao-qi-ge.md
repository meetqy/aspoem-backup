---
id: du-fu-tian-yu-piao-qi-ge
title: 天育驃騎歌
titlePinyin: tian1 yu4 piao4 qi2 ge1
titleSlug: tian-yu-piao-qi-ge
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 吾聞天子之馬走千里，今之畫圖無乃是。
- 是何意態雄且傑，駿尾蕭梢朔風起。
- 毛爲綠縹兩耳黃，眼有紫燄雙瞳方。
- 矯矯龍性合變化，卓立天骨森開張。
- 伊昔太僕張景順，監牧攻駒閱清峻。
- 遂令大奴守天育，別養驥子憐神俊。
- 當時四十萬匹馬，張公歎其材盡下。
- 故獨寫真傳世人，見之座右久更新。
- 年多物化空形影，嗚呼健步無由騁。
- 如今豈無騕褭與驊騮，時無王良伯樂死即休。

## 拼音

- wu2 wen2 tian1 zi3 zhi1 ma3 zou3 qian1 li3 ， jin1 zhi1 hua4 tu2 wu2 nai3 shi4 。
- shi4 he2 yi4 tai4 xiong2 qie3 jie2 ， jun4 wei3 xiao1 shao1 shuo4 feng1 qi3 。
- mao2 wei2 lü4 piao3 liang3 er3 huang2 ， yan3 you3 zi3 yan4 shuang1 tong2 fang1 。
- jiao3 jiao3 long2 xing4 he2 bian4 hua4 ， zhuo2 li4 tian1 gu3 sen1 kai1 zhang1 。
- yi1 xi1 tai4 pu2 zhang1 jing3 shun4 ， jian1 mu4 gong1 ju1 yue4 qing1 jun4 。
- sui4 ling4 da4 nu2 shou3 tian1 yu4 ， bie2 yang3 ji4 zi3 lian2 shen2 jun4 。
- dang1 shi2 si4 shi2 wan4 pi3 ma3 ， zhang1 gong1 tan4 qi2 cai2 jin4 xia4 。
- gu4 du2 xie3 zhen1 chuan2 shi4 ren2 ， jian4 zhi1 zuo4 you4 jiu3 geng1 xin1 。
- nian2 duo1 wu4 hua4 kong1 xing2 ying3 ， wu1 hu1 jian4 bu4 wu2 you2 cheng3 。
- ru2 jin1 qi3 wu2 yao3 niao3 yu3 hua2 liu2 ， shi2 wu2 wang2 liang2 bo2 le4 si3 ji2 xiu1 。

## 注释

## 译文

## 赏析
