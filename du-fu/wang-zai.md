---
id: du-fu-wang-zai
title: 往在
titlePinyin: wang3 zai4
titleSlug: wang-zai
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 往在西京日，胡來滿彤宮。
- 中宵焚九廟，雲漢爲之紅。
- 解瓦飛十里，繐帷紛曾空。
- 疚心惜木主，一一灰悲風。
- 合昏排鐵騎，清旭散錦𩦺賊臣表逆節，相賀以成功。
- 是時妃嬪戮，連爲糞土叢。
- 當宁陷玉座，白間剝畫蟲。
- 不知二聖處，私泣百歲翁。
- 車駕既云還，楹桷歘穹崇。
- 故老復涕泗，祠官樹椅桐。
- 宏壯不如初，已見帝力雄。
- 前春禮郊廟，祀事親聖躬。
- 微軀忝近臣，景從陪羣公。
- 登階捧玉冊，峨冕耿金鍾。
- 侍祠恧先露，掖垣邇濯龍。
- 天子惟孝孫，五雲起九重。
- 鏡匳換粉黛，翠羽猶蔥朧。
- 前者厭羯胡，後來遭犬戎。
- 俎豆腐膻肉，罘罳行角弓。
- 安得自西極，申命空山東。
- 盡軀詣闕下，士庶塞關中。
- 主將曉逆順，元元歸始終。
- 一朝自罪己，萬里車書通。
- 鋒鏑供鋤犂，征戍聽所從。
- 冗官各復業，土著還力農。
- 君臣節儉足，朝野歡呼同。
- 中興似國初，繼體如太宗。
- 端拱納諫諍，和風日沖融。
- 赤墀櫻桃枝，隱映銀絲籠。
- 千春薦陵寢，永永垂無窮。
- 京都不再火，涇渭開愁容。
- 歸號故松柏，老去苦飄蓬。

## 拼音

- wang3 zai4 xi1 jing1 ri4 ， hu2 lai2 man3 tong2 gong1 。
- zhong1 xiao1 fen2 jiu3 miao4 ， yun2 han4 wei2 zhi1 hong2 。
- jie3 wa3 fei1 shi2 li3 ， sui4 wei2 fen1 ceng2 kong1 。
- jiu4 xin1 xi1 mu4 zhu3 ， yi1 yi1 hui1 bei1 feng1 。
- he2 hun1 pai2 tie3 qi2 ， qing1 xu4 san4 jin3 𩦺 zei2 chen2 biao3 ni4 jie2 ， xiang1 he4 yi3 cheng2 gong1 。
- shi4 shi2 fei1 pin2 lu4 ， lian2 wei2 fen4 tu3 cong2 。
- dang1 ning2 xian4 yu4 zuo4 ， bai2 jian4 bao1 hua4 chong2 。
- bu4 zhi1 er4 sheng4 chu3 ， si1 qi4 bai3 sui4 weng1 。
- ju1 jia4 ji4 yun2 huan2 ， ying2 jue2 xu1 qiong2 chong2 。
- gu4 lao3 fu4 ti4 si4 ， ci2 guan1 shu4 yi3 tong2 。
- hong2 zhuang4 bu4 ru2 chu1 ， yi3 jian4 di4 li4 xiong2 。
- qian2 chun1 li3 jiao1 miao4 ， si4 shi4 qin1 sheng4 gong1 。
- wei1 qu1 tian3 jin4 chen2 ， jing3 cong2 pei2 qun2 gong1 。
- deng1 jie1 peng3 yu4 ce4 ， e2 mian3 geng3 jin1 zhong1 。
- shi4 ci2 nü4 xian1 lu4 ， ye4 yuan2 er3 zhuo2 long2 。
- tian1 zi3 wei2 xiao4 sun1 ， wu3 yun2 qi3 jiu3 chong2 。
- jing4 lian2 huan4 fen3 dai4 ， cui4 yu3 you2 cong1 long2 。
- qian2 zhe3 yan4 jie2 hu2 ， hou4 lai2 zao1 quan3 rong2 。
- zu3 dou4 fu0 shan1 rou4 ， fu2 si1 xing2 jiao3 gong1 。
- an1 de2 zi4 xi1 ji2 ， shen1 ming4 kong1 shan1 dong1 。
- jin4 qu1 yi4 que4 xia4 ， shi4 shu4 sai1 guan1 zhong1 。
- zhu3 jiang1 xiao3 ni4 shun4 ， yuan2 yuan2 gui1 shi3 zhong1 。
- yi4 chao2 zi4 zui4 ji3 ， wan4 li3 ju1 shu1 tong1 。
- feng1 di2 gong4 chu2 li2 ， zheng1 shu4 ting1 suo3 cong2 。
- rong3 guan1 ge4 fu4 ye4 ， tu3 zhu4 huan2 li4 nong2 。
- jun1 chen2 jie2 jian3 zu2 ， chao2 ye3 huan1 hu1 tong2 。
- zhong1 xing1 si4 guo2 chu1 ， ji4 ti3 ru2 tai4 zong1 。
- duan1 gong3 na4 jian4 zheng4 ， he2 feng1 ri4 chong1 rong2 。
- chi4 chi2 ying1 tao2 zhi1 ， yin3 ying4 yin2 si1 long2 。
- qian1 chun1 jian4 ling2 qin3 ， yong3 yong3 chui2 wu2 qiong2 。
- jing1 du1 bu2 zai4 huo3 ， jing1 wei4 kai1 chou2 rong2 。
- gui1 hao4 gu4 song1 bai3 ， lao3 qu4 ku3 piao1 peng2 。

## 注释

## 译文

## 赏析
