---
id: du-fu-ba-ai-shi-gu-zhu-zuo-lang-bian-tai-zhou-si-hu-xing-yang-zheng-gong-qian
title: 八哀詩 故著作郎貶台州司戶滎陽鄭公虔
titlePinyin: ba1 ai1 shi1   gu4 zhu4 zuo4 lang2 bian3 tai1 zhou1 si1 hu4 xing2 yang2 zheng4 gong1 qian2
titleSlug: ba-ai-shi-gu-zhu-zuo-lang-bian-tai-zhou-si-hu-xing-yang-zheng-gong-qian
author: 杜甫
authorPinyin: du4 fu3
authorSlug: du-fu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 鶢鶋至魯門，不識鐘鼓饗。
- 孔翠望赤霄，愁思雕籠養。
- 滎陽冠衆儒，早聞名公賞。
- 地崇士大夫，況乃氣精爽。
- 天然生知姿，學立游夏上。
- 神農極闕漏，黃石媿師長。
- 藥纂西極名，兵流指諸掌。
- 貫穿無遺恨，薈蕞何技癢。
- 圭臬星經奧，蟲篆丹青廣。
- 子雲窺未徧，方朔諧太枉。
- 神翰顧不一，體變鍾兼兩。
- 文傳天下口，大字猶在牓。
- 昔獻書畫圖，新詩亦俱往。
- 滄洲動玉陛，宣鶴誤一響。
- 三絕自御題，四方尤所仰。
- 嗜酒益疎放，彈琴視天壤。
- 形骸實土木，親近唯几杖。
- 未曾寄官曹，突兀倚書幌。
- 晚就芸香閣，胡塵昏坱莽。
- 反覆歸聖朝，點染無滌盪。
- 老蒙台州掾，泛泛淛江槳。
- 覆穿四明雪，飢拾楢溪橡。
- 空聞紫芝歌，不見杏壇丈。
- 天長眺東南，秋色餘魍魎。
- 別離慘至今，斑白徒懷曩。
- 春深秦山秀，葉墜清渭朗。
- 劇談王侯門，野稅林下鞅。
- 操紙終夕酣，時物集遐想。
- 詞場竟疎闊，平昔濫吹獎。
- 百年見存歿，牢落吾安放。
- 蕭條阮咸在，出處同世網。
- 他日訪江樓，含悽述飄蕩。

## 拼音

- yuan2 ju1 zhi4 lu3 men2 ， bu4 shi2 zhong1 gu3 xiang3 。
- kong3 cui4 wang4 chi4 xiao1 ， chou2 si1 diao1 long2 yang3 。
- xing2 yang2 guan1 zhong4 ru2 ， zao3 wen2 ming2 gong1 shang3 。
- di4 chong2 shi4 da4 fu1 ， kuang4 nai3 qi4 jing1 shuang3 。
- tian1 ran2 sheng1 zhi1 zi1 ， xue2 li4 you2 xia4 shang4 。
- shen2 nong2 ji2 que4 lou4 ， huang2 shi2 kui4 shi1 chang2 。
- yao4 zuan3 xi1 ji2 ming2 ， bing1 liu2 zhi3 zhu1 zhang3 。
- guan4 chuan1 wu2 yi2 hen4 ， hui4 zui4 he2 ji4 yang3 。
- gui1 nie4 xing1 jing1 ao4 ， chong2 zhuan4 dan1 qing1 guang3 。
- zi3 yun2 kui1 wei4 bian4 ， fang1 shuo4 xie2 tai4 wang3 。
- shen2 han4 gu4 bu4 yi1 ， ti3 bian4 zhong1 jian1 liang3 。
- wen2 chuan2 tian1 xia4 kou3 ， da4 zi4 you2 zai4 bang3 。
- xi1 xian4 shu1 hua4 tu2 ， xin1 shi1 yi4 ju4 wang3 。
- cang1 zhou1 dong4 yu4 bi4 ， xuan1 he4 wu4 yi4 xiang3 。
- san1 jue2 zi4 yu4 ti2 ， si4 fang1 you2 suo3 yang3 。
- shi4 jiu3 yi4 shu1 fang4 ， dan4 qin2 shi4 tian1 rang3 。
- xing2 hai2 shi2 tu3 mu4 ， qin1 jin4 wei2 ji3 zhang4 。
- wei4 ceng2 ji4 guan1 cao2 ， tu1 wu4 yi3 shu1 huang3 。
- wan3 jiu4 yun2 xiang1 ge2 ， hu2 chen2 hun1 yang3 mang3 。
- fan3 fu4 gui1 sheng4 chao2 ， dian3 ran3 wu2 di2 dang4 。
- lao3 meng2 tai1 zhou1 yuan4 ， fan4 fan4 zhe4 jiang1 jiang3 。
- fu4 chuan1 si4 ming2 xue3 ， ji1 shi2 you2 xi1 xiang4 。
- kong1 wen2 zi3 zhi1 ge1 ， bu2 jian4 xing4 tan2 zhang4 。
- tian1 chang2 tiao4 dong1 nan2 ， qiu1 se4 yu2 wang3 liang3 。
- bie2 li2 can3 zhi4 jin1 ， ban1 bai2 tu2 huai2 nang3 。
- chun1 shen1 qin2 shan1 xiu4 ， ye4 zhui4 qing1 wei4 lang3 。
- ju4 tan2 wang2 hou2 men2 ， ye3 shui4 lin2 xia4 yang1 。
- cao1 zhi3 zhong1 xi1 han1 ， shi2 wu4 ji2 xia2 xiang3 。
- ci2 chang3 jing4 shu1 kuo4 ， ping2 xi1 lan4 chui1 jiang3 。
- bai3 nian2 jian4 cun2 mo4 ， lao2 luo4 wu2 an1 fang4 。
- xiao1 tiao2 ruan3 xian2 zai4 ， chu1 chu3 tong2 shi4 wang3 。
- ta1 ri4 fang3 jiang1 lou2 ， han2 qi1 shu4 piao1 dang4 。

## 注释

## 译文

## 赏析
