---
id: zhang-kuo-bo-yu-gei-shi-zhu-man-wu-ting-que-ji
title: 伯寓給事築漫吾亭却寄
titlePinyin: bo2 yu4 gei3 shi4 zhu4 man4 wu2 ting2 que4 ji4
titleSlug: bo-yu-gei-shi-zhu-man-wu-ting-que-ji
author: 張擴
authorPinyin: zhang1 kuo4
authorSlug: zhang-kuo
dynasty: 唐
dynastyPinyin: tang2
dynastySlug: tang
tags: [] 
---

## 正文

- 漫郎昔爲補衮客，面如嚴霜心如石。
- 手披逆鱗不作難，肯爲俗人借顔色。
- 十年收身渺江湖，胸中了然一事無。
- 焚香默坐已忘我，酌酒賦詩聊漫吾。
- 秋風藕花開十丈，新築危亭枕其上。
- 客來口噤不得語，晚節自愛恐招謗。
- 别君戃怳不記年，笈中諫紙尚幾番。
- 笭箵寄隱亦暫耳，漫乎漫乎誰謂然。

## 拼音

- man4 lang2 xi1 wei2 bu3 gun3 ke4 ， mian4 ru2 yan2 shuang1 xin1 ru2 shi2 。
- shou3 pi1 ni4 lin2 bu2 zuo4 nan2 ， ken3 wei2 su2 ren2 jie4 yan2 se4 。
- shi2 nian2 shou1 shen1 miao3 jiang1 hu2 ， xiong1 zhong1 liao3 ran2 yi2 shi4 wu2 。
- fen2 xiang1 mo4 zuo4 yi3 wang4 wo3 ， zhuo2 jiu3 fu4 shi1 liao2 man4 wu2 。
- qiu1 feng1 ou3 hua1 kai1 shi2 zhang4 ， xin1 zhu4 wei1 ting2 zhen3 qi2 shang4 。
- ke4 lai2 kou3 jin4 bu4 de2 yu3 ， wan3 jie2 zi4 ai4 kong3 zhao1 bang4 。
- bie2 jun1 tang3 huang3 bu2 ji4 nian2 ， ji2 zhong1 jian4 zhi3 shang4 ji1 fan1 。
- ling2 xing3 ji4 yin3 yi4 zan4 er3 ， man4 hu1 man4 hu1 shui2 wei4 ran2 。

## 注释

## 译文

## 赏析
