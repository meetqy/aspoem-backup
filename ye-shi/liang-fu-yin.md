---
id: ye-shi-liang-fu-yin
title: 梁父吟
titlePinyin: liang2 fu4 yin2
titleSlug: liang-fu-yin
author: 葉適
authorPinyin: ye4 shi4
authorSlug: ye-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 依大麓之遺址兮，儲后土之神靈。
- 樂天地之休嘉兮，皇涓潔而薦誠。
- 集后土之雍容兮，刺百聖之禮文。
- 却大輅而御蒲秸兮，惟儉德之是崇。
- 端一心而燔燎兮，卜仁義乎永年。
- 刻玉檢而請命兮，何事秘而弗傳。
- 嘉梁父之草木兮，被赫然之寵榮。
- 咨梁父之遺老兮，悲忽不睹乎穆清。
- 維千乘萬騎之雜沓婐婉兮，猶彷徨其行聲。
- 夫天運之適合兮，雖聖其猶莫知。
- 彼河之洋洋兮，雖美而不濟。
- 泰山之椒既風雨又艱險兮，乃登封以類告。
- 豈其不可一兮，伊所遇之獨異也。
- 雖伊周之輔世兮，曾何足以自喜。
- 喟余生之孔棘兮，邈不及夫七十二君。
- 日月幽而不明兮，遭玄夜之方長。
- 競鈇鉞而日弊兮，逐亡鹿而裂其脾肩。
- 漢氏之爲的兮，而不遺其餘民。
- 余既朴陋而不能謀兮，又怯耎而畏兵。
- 搢珽琄於盜賊兮，何不朽之可幾。
- 曾死亡之幾何兮，苟亂世以自免。
- 幸此土之平樂兮，依鎮南之不遠。
- 余耕兮隆中，地沃衍兮宜稑種。
- 相原隰而下上兮，町厥壤之百畝。
- 彼二代之民樂兮，豈不愛其皆有此。
- 偷予腹之獨飽兮，視歲行其在酉。
- 天既溉之以雨露兮，余又滋之以澮畎。
- 禾穰穰而同穎兮，或一稃而二米。
- 霜露下此秷總兮，余與牧之豎柀之。
- 雀鼠敗其秉穗兮，余與鄰之父刈之。
- 貢龠合於許下兮，尚玉食之萬一。
- 俾君父之啟魏兮，相祀事而勿失。
- 昔文王之盛德兮，奔走商之暴虐。
- 蔑君臣而自恣兮，吾何用乎此粟。
- 黻冕兮茅蒲，衮衣兮襏襫。
- 余力耕而胼胝兮，藉豐草而一息。
- 扣牸角而長歌兮，聲中雲門之律。
- 歷山已蕪兮，鳥下啄其鳬茈。
- 有莘之臣日以遠兮，野老鋤其故泥。
- 計其食此兮，月不能一鍾。
- 恥一夫之釋耒兮，故爲無所用於耕。
- 嗟聖賢之心兮，余或識甚微隠。
- 余誠遺望不可逮兮，復嗣歲之將興。

## 拼音

- yi1 da4 lu4 zhi1 yi2 zhi3 xi1 ， chu3 hou4 tu3 zhi1 shen2 ling2 。
- le4 tian1 di4 zhi1 xiu1 jia1 xi1 ， huang2 juan1 jie2 er2 jian4 cheng2 。
- ji2 hou4 tu3 zhi1 yong1 rong2 xi1 ， ci4 bai3 sheng4 zhi1 li3 wen2 。
- que4 da4 lu4 er2 yu4 pu2 jie1 xi1 ， wei2 jian3 de2 zhi1 shi4 chong2 。
- duan1 yi4 xin1 er2 fan2 liao2 xi1 ， bu3 ren2 yi4 hu1 yong3 nian2 。
- ke4 yu4 jian3 er2 qing3 ming4 xi1 ， he2 shi4 mi4 er2 fu2 chuan2 。
- jia1 liang2 fu4 zhi1 cao3 mu4 xi1 ， bei4 he4 ran2 zhi1 chong3 rong2 。
- zi1 liang2 fu4 zhi1 yi2 lao3 xi1 ， bei1 hu1 bu4 du3 hu1 mu4 qing1 。
- wei2 qian1 cheng2 wan4 qi2 zhi1 za2 ta4 wo3 wan3 xi1 ， you2 pang2 huang2 qi2 xing2 sheng1 。
- fu1 tian1 yun4 zhi1 shi4 he2 xi1 ， sui1 sheng4 qi2 you2 mo4 zhi1 。
- bi3 he2 zhi1 yang2 yang2 xi1 ， sui1 mei3 er2 bu2 ji4 。
- tai4 shan1 zhi1 jiao1 ji4 feng1 yu3 you4 jian1 xian3 xi1 ， nai3 deng1 feng1 yi3 lei4 gao4 。
- qi3 qi2 bu4 ke3 yi4 xi1 ， yi1 suo3 yu4 zhi1 du2 yi4 ye3 。
- sui1 yi1 zhou1 zhi1 fu3 shi4 xi1 ， ceng2 he2 zu2 yi3 zi4 xi3 。
- kui4 yu2 sheng1 zhi1 kong3 ji2 xi1 ， miao3 bu4 ji2 fu1 qi1 shi2 er4 jun1 。
- ri4 yue4 you1 er2 bu4 ming2 xi1 ， zao1 xuan2 ye4 zhi1 fang1 chang2 。
- jing4 fu1 yue4 er2 ri4 bi4 xi1 ， zhu2 wang2 lu4 er2 lie4 qi2 pi2 jian1 。
- han4 shi4 zhi1 wei2 de0 xi1 ， er2 bu4 yi2 qi2 yu2 min2 。
- yu2 ji4 pu3 lou4 er2 bu4 neng2 mou2 xi1 ， you4 qie4 ruan3 er2 wei4 bing1 。
- jin4 ting3 xuan4 wu1 dao4 zei2 xi1 ， he2 bu4 xiu3 zhi1 ke3 ji1 。
- ceng2 si3 wang2 zhi1 ji1 he2 xi1 ， gou3 luan4 shi4 yi3 zi4 mian3 。
- xing4 ci3 tu3 zhi1 ping2 le4 xi1 ， yi1 zhen4 nan2 zhi1 bu4 yuan3 。
- yu2 geng1 xi1 long2 zhong1 ， di4 wo4 yan3 xi1 yi2 lu4 zhong3 。
- xiang1 yuan2 xi2 er2 xia4 shang4 xi1 ， ting3 jue2 rang3 zhi1 bai3 mu3 。
- bi3 er4 dai4 zhi1 min2 le4 xi1 ， qi3 bu2 ai4 qi2 jie1 you3 ci3 。
- tou1 yu3 fu4 zhi1 du2 bao3 xi1 ， shi4 sui4 xing2 qi2 zai4 you3 。
- tian1 ji4 gai4 zhi1 yi3 yu3 lu4 xi1 ， yu2 you4 zi1 zhi1 yi3 kuai4 quan3 。
- he2 rang2 rang2 er2 tong2 ying3 xi1 ， huo4 yi4 fu1 er2 er4 mi3 。
- shuang1 lu4 xia4 ci3 zhi4 zong3 xi1 ， yu2 yu3 mu4 zhi1 shu4 bi3 zhi1 。
- que4 shu3 bai4 qi2 bing3 sui4 xi1 ， yu2 yu3 lin2 zhi1 fu4 yi4 zhi1 。
- gong4 yue4 he2 wu1 xu1 xia4 xi1 ， shang4 yu4 shi2 zhi1 wan4 yi1 。
- bi3 jun1 fu4 zhi1 qi3 wei4 xi1 ， xiang1 si4 shi4 er2 wu4 shi1 。
- xi1 wen2 wang2 zhi1 sheng4 de2 xi1 ， ben1 zou3 shang1 zhi1 bao4 nüe4 。
- mie4 jun1 chen2 er2 zi4 zi4 xi1 ， wu2 he2 yong4 hu1 ci3 su4 。
- fu2 mian3 xi1 mao2 pu2 ， gun3 yi1 xi1 bo2 shi4 。
- yu2 li4 geng1 er2 pian2 zhi1 xi1 ， jie4 feng1 cao3 er2 yi4 xi1 。
- kou4 zi4 jiao3 er2 chang2 ge1 xi1 ， sheng1 zhong1 yun2 men2 zhi1 lü4 。
- li4 shan1 yi3 wu2 xi1 ， niao3 xia4 zhuo2 qi2 fu2 zi3 。
- you3 shen1 zhi1 chen2 ri4 yi3 yuan3 xi1 ， ye3 lao3 chu2 qi2 gu4 ni2 。
- ji4 qi2 shi2 ci3 xi1 ， yue4 bu4 neng2 yi4 zhong1 。
- chi3 yi4 fu1 zhi1 shi4 lei3 xi1 ， gu4 wei2 wu2 suo3 yong4 wu1 geng1 。
- jie1 sheng4 xian2 zhi1 xin1 xi1 ， yu2 huo4 shi2 shen4 wei1 yin3 。
- yu2 cheng2 yi2 wang4 bu4 ke3 dai3 xi1 ， fu4 si4 sui4 zhi1 jiang1 xing1 。

## 注释

## 译文

## 赏析
