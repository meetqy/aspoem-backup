---
id: ye-shi-zhong-tang-mei-lin-tian-xia-zhi-sheng-ye-liao-shen-bi-shu-qi-hao-you-zhe
title: 中塘梅林天下之盛也聊伸鄙述啟好游者
titlePinyin: zhong1 tang2 mei2 lin2 tian1 xia4 zhi1 sheng4 ye3 liao2 shen1 bi3 shu4 qi3 hao3 you2 zhe3
titleSlug: zhong-tang-mei-lin-tian-xia-zhi-sheng-ye-liao-shen-bi-shu-qi-hao-you-zhe
author: 葉適
authorPinyin: ye4 shi4
authorSlug: ye-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 幽花表窮臈，病叟行村墟。
- 所欣一蕊吐，安得百萬株。
- 上下三塘間，縈带十里餘。
- 荒茨各尊貴，野徑爭扶疎。
- 愁雲忽返旆，急霰仍回車。
- 蒼然歲將晚，陡覺大象舒。
- 羣帝胥命游，衆仙儼相趨。
- 龍鸞變化異，笙笛音製殊。
- 物有據其會，感召驚堪輿。
- 妙看撤真境，態色疑虛無。
- 問誰始種此，豈自開闢初。
- 至今闕勝賞，浩劫隨榮枯。
- 兒童候黄墮，捧拾紛筐盂。
- 熏蒸雜煙煤，縛賣傾江湖。
- 臙脂蘸羅縠，絳艷生裙襦。
- 和羹事則已，甘老山中臞。
- 以茲媚婦女，又可爲嗟吁。
- 夜闌燭燼短，月淡意躊躇。
- 林逋與何遜，賦詠徒區區。

## 拼音

- you1 hua1 biao3 qiong2 la4 ， bing4 sou3 xing2 cun1 xu1 。
- suo3 xin1 yi4 rui3 tu3 ， an1 de2 bai3 wan4 zhu1 。
- shang4 xia4 san1 tang2 jian4 ， ying2 dai4 shi2 li3 yu2 。
- huang1 ci2 ge4 zun1 gui4 ， ye3 jing4 zheng1 fu2 shu1 。
- chou2 yun2 hu1 fan3 pei4 ， ji2 xian4 reng2 hui2 ju1 。
- cang1 ran2 sui4 jiang1 wan3 ， dou3 jue2 da4 xiang4 shu1 。
- qun2 di4 xu1 ming4 you2 ， zhong4 xian1 yan3 xiang1 qu1 。
- long2 luan2 bian4 hua4 yi4 ， sheng1 di2 yin1 zhi4 shu1 。
- wu4 you3 ju4 qi2 hui4 ， gan3 zhao4 jing1 kan1 yu2 。
- miao4 kan4 che4 zhen1 jing4 ， tai4 se4 yi2 xu1 wu2 。
- wen4 shui2 shi3 zhong3 ci3 ， qi3 zi4 kai1 pi4 chu1 。
- zhi4 jin1 que4 sheng4 shang3 ， hao4 jie2 sui2 rong2 ku1 。
- er2 tong2 hou4 huang2 duo4 ， peng3 shi2 fen1 kuang1 yu2 。
- xun1 zheng1 za2 yan1 mei2 ， fu4 mai4 qing1 jiang1 hu2 。
- yan1 zhi1 zhan4 luo2 hu2 ， jiang4 yan4 sheng1 qun2 ru2 。
- he2 geng1 shi4 ze2 yi3 ， gan1 lao3 shan1 zhong1 qu2 。
- yi3 zi1 mei4 fu4 nü3 ， you4 ke3 wei2 jie1 xu1 。
- ye4 lan2 zhu2 jin4 duan3 ， yue4 dan4 yi4 chou2 chu2 。
- lin2 bu1 yu3 he2 xun4 ， fu4 yong3 tu2 qu1 qu1 。

## 注释

## 译文

## 赏析
