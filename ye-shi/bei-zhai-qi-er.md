---
id: ye-shi-bei-zhai-qi-er
title: 北齋  其二
titlePinyin: bei3 zhai1     qi2 er4
titleSlug: bei-zhai-qi-er
author: 葉適
authorPinyin: ye4 shi4
authorSlug: ye-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 人情無終極，匪陋則求佳。
- 寢處既少安，游燕豈不懷。
- 惟思舊酒務，糟酵茺榛埋。
- 破瓶聚隆垤，新甃連長階。
- 種竹夾超然，移花遶北齋。
- 及爾風露清，忽感意象諧。
- 幽深容浪蕊，潤澤長芳荄。
- 亭亭兩高梧，買自婁門街。
- 俟以歲屢寒，窅若萬仞崖。
- 吾留能幾日，齪齪强安排。
- 方嫌樹影瘦，復慮地勢𠇗。
- 世間香味悅，每與腥羶偕。
- 雅故使鄭淆，法語仍進徘。
- 俯同侏儒笑，但恐好惡乖。
- 莫窮有限物，徇此未腐骸。

## 拼音

- ren2 qing2 wu2 zhong1 ji2 ， fei3 lou4 ze2 qiu2 jia1 。
- qin3 chu3 ji4 shao3 an1 ， you2 yan4 qi3 bu4 huai2 。
- wei2 si1 jiu4 jiu3 wu4 ， zao1 jiao4 chong1 zhen1 mai2 。
- po4 ping2 ju4 long2 die2 ， xin1 zhou4 lian2 chang2 jie1 。
- zhong3 zhu2 jia1 chao1 ran2 ， yi2 hua1 rao4 bei3 zhai1 。
- ji2 er3 feng1 lu4 qing1 ， hu1 gan3 yi4 xiang4 xie2 。
- you1 shen1 rong2 lang4 rui3 ， run4 ze2 chang2 fang1 gai1 。
- ting2 ting2 liang3 gao1 wu2 ， mai3 zi4 lou2 men2 jie1 。
- si4 yi3 sui4 lü3 han2 ， yao3 ruo4 wan4 ren4 ya2 。
- wu2 liu2 neng2 ji1 ri4 ， chuo4 chuo4 qiang2 an1 pai2 。
- fang1 xian2 shu4 ying3 shou4 ， fu4 lü4 di4 shi4 𠇗。
- shi4 jian4 xiang1 wei4 yue4 ， mei3 yu3 xing1 shan1 xie2 。
- ya3 gu4 shi3 zheng4 xiao2 ， fa3 yu3 reng2 jin4 pai2 。
- fu3 tong2 zhu1 ru2 xiao4 ， dan4 kong3 hao3 e4 guai1 。
- mo4 qiong2 you3 xian4 wu4 ， xun4 ci3 wei4 fu3 hai2 。

## 注释

## 译文

## 赏析
