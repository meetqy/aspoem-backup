---
id: ye-shi-huai-yuan-tang
title: 懷遠堂
titlePinyin: huai2 yuan3 tang2
titleSlug: huai-yuan-tang
author: 葉適
authorPinyin: ye4 shi4
authorSlug: ye-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 祖后昔尊御，忠邪初混茫。
- 詖行揚于庭，直詞招自旁。
- 盡鉏新法穢，還拯疲民康。
- 白頭失路者，冠服煇以煌。
- 尤工抑外家，減官卑輪箱。
- 纍然兩孤姪，賦祿上團防。
- 賜書課熟讀，斂衽常敬莊。
- 盤筵化蒲莧，歌舞諱姬姜。
- 堂開瞰遠野，惟見條山蒼。
- 不知天何意，反掌異存亡。
- 何人致顛覆，使我同披猖。
- 胡雲半點黑，汴水千里黄。
- 飄蕭離宮殿，零落趁傖荒。
- 三吳通葦岸，中禁隔龍光。
- 曾孫更寂寞，泥裏弄耕桑。
- 風掀炊饁竈，雨爛曬禾場。
- 稍復卓墟墅，漸能滿囷倉。
- 舊居重回首，欲詣川無梁。
- 哀哉血腥涴，狐兔久埋藏。
- 想其屢易主，指說故侯王。
- 時運從代謝，形神終慘傷。
- 翁今垂八十，健悍嗔扶將。
- 句中青玉案，壁上烏絲行。
- 細抄四簷動，繞看三伏凉。
- 渚清蓮葉曉，露浄菊枝芳。
- 鶴籠翅羽闊，漁艓波浪長。
- 凜懷南狩日，駭潰非一方。
- 當由后請命，所以再隆昌。
- 籲俊雖草莽，象賢本虞唐。
- 不應女堯舜，早已墜簪裳。
- 勸翁善眠食，神道分否臧。
- 會須詔飛下，洗沐朝建章。

## 拼音

- zu3 hou4 xi1 zun1 yu4 ， zhong1 xie2 chu1 hun4 mang2 。
- bi4 xing2 yang2 yu2 ting2 ， zhi2 ci2 zhao1 zi4 pang2 。
- jin4 chu2 xin1 fa3 hui4 ， huan2 zheng3 pi2 min2 kang1 。
- bai2 tou2 shi1 lu4 zhe3 ， guan1 fu2 hui1 yi3 huang2 。
- you2 gong1 yi4 wai4 jia1 ， jian3 guan1 bei1 lun2 xiang1 。
- lei2 ran2 liang3 gu1 zhi2 ， fu4 lu4 shang4 tuan2 fang2 。
- ci4 shu1 ke4 shu2 du2 ， lian3 ren4 chang2 jing4 zhuang1 。
- pan2 yan2 hua4 pu2 xian4 ， ge1 wu3 hui4 ji1 jiang1 。
- tang2 kai1 kan4 yuan3 ye3 ， wei2 jian4 tiao2 shan1 cang1 。
- bu4 zhi1 tian1 he2 yi4 ， fan3 zhang3 yi4 cun2 wang2 。
- he2 ren2 zhi4 dian1 fu4 ， shi3 wo3 tong2 pi1 chang1 。
- hu2 yun2 ban4 dian3 hei1 ， bian4 shui3 qian1 li3 huang2 。
- piao1 xiao1 li2 gong1 dian4 ， ling2 luo4 chen4 cang1 huang1 。
- san1 wu2 tong1 wei3 an4 ， zhong1 jin4 ge2 long2 guang1 。
- ceng2 sun1 geng4 ji4 mo4 ， ni2 li3 nong4 geng1 sang1 。
- feng1 xian1 chui1 ye4 zao4 ， yu3 lan4 shai4 he2 chang3 。
- shao1 fu4 zhuo2 xu1 shu4 ， jian4 neng2 man3 qun1 cang1 。
- jiu4 ju1 zhong4 hui2 shou3 ， yu4 yi4 chuan1 wu2 liang2 。
- ai1 zai1 xue4 xing1 wo4 ， hu2 tu4 jiu3 mai2 cang2 。
- xiang3 qi2 lü3 yi4 zhu3 ， zhi3 shuo1 gu4 hou2 wang2 。
- shi2 yun4 cong2 dai4 xie4 ， xing2 shen2 zhong1 can3 shang1 。
- weng1 jin1 chui2 ba1 shi2 ， jian4 han4 chen1 fu2 jiang1 。
- ju4 zhong1 qing1 yu4 an4 ， bi4 shang4 wu1 si1 xing2 。
- xi4 chao1 si4 yan2 dong4 ， rao4 kan4 san1 fu2 liang2 。
- zhu3 qing1 lian2 ye4 xiao3 ， lu4 jing4 ju2 zhi1 fang1 。
- he4 long2 chi4 yu3 kuo4 ， yu2 die2 bo1 lang4 chang2 。
- lin3 huai2 nan2 shou4 ri4 ， hai4 kui4 fei1 yi4 fang1 。
- dang1 you2 hou4 qing3 ming4 ， suo3 yi3 zai4 long2 chang1 。
- yu4 jun4 sui1 cao3 mang3 ， xiang4 xian2 ben3 yu2 tang2 。
- bu4 ying1 nü3 yao2 shun4 ， zao3 yi3 zhui4 zan1 shang0 。
- quan4 weng1 shan4 mian2 shi2 ， shen2 dao4 fen1 fou3 zang1 。
- hui4 xu1 zhao4 fei1 xia4 ， xi3 mu4 chao2 jian4 zhang1 。

## 注释

## 译文

## 赏析
