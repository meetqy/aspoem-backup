---
id: ye-shi-zhang-shi-dong-yuan-song-wang-gong-fu-de-dian-zi
title: 張氏東園送王恭父得殿字
titlePinyin: zhang1 shi4 dong1 yuan2 song4 wang2 gong1 fu4 de2 dian4 zi4
titleSlug: zhang-shi-dong-yuan-song-wang-gong-fu-de-dian-zi
author: 葉適
authorPinyin: ye4 shi4
authorSlug: ye-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 燕鴻不相須，進趣自求便。
- 余來君其館，乃復當我餞。
- 一春三月雨，亭樹鬰霧澱。
- 絮重厄飛楊，花蔫堆紫茜。
- 縱有百壺清，何能一笑遣。
- 爲郎昔同甲，四海初會面。
- 凜然抱英特，霜宇摶溫霰。
- 雄辭推落筆，一語不可選。
- 重來更純粹，玉琢金就鍊。
- 漢家闡道術，四達詔群彥。
- 談經石渠觀，會議白虎殿。
- 通方要歸宿，立異豈夸衒。
- 子行若微罪，天意委深眷。
- 以其今固辭，可信非始戀。
- 楚熱宜縐絺，峽漲難短牽。
- 回舟泊書林，及此未掩卷。

## 拼音

- yan4 hong2 bu4 xiang1 xu1 ， jin4 qu4 zi4 qiu2 bian4 。
- yu2 lai2 jun1 qi2 guan3 ， nai3 fu4 dang1 wo3 jian4 。
- yi4 chun1 san1 yue4 yu3 ， ting2 shu4 yu4 wu4 dian4 。
- xu4 zhong4 e4 fei1 yang2 ， hua1 nian1 dui1 zi3 qian4 。
- zong4 you3 bai3 hu2 qing1 ， he2 neng2 yi2 xiao4 qian3 。
- wei2 lang2 xi1 tong2 jia3 ， si4 hai3 chu1 hui4 mian4 。
- lin3 ran2 bao4 ying1 te4 ， shuang1 yu3 tuan2 wen1 xian4 。
- xiong2 ci2 tui1 luo4 bi3 ， yi4 yu3 bu4 ke3 xuan3 。
- zhong4 lai2 geng4 chun2 cui4 ， yu4 zhuo2 jin1 jiu4 lian4 。
- han4 jia1 chan3 dao4 shu4 ， si4 da2 zhao4 qun2 yan4 。
- tan2 jing1 shi2 qu2 guan1 ， hui4 yi4 bai2 hu3 dian4 。
- tong1 fang1 yao4 gui1 su4 ， li4 yi4 qi3 kua1 xuan4 。
- zi3 xing2 ruo4 wei1 zui4 ， tian1 yi4 wei3 shen1 juan4 。
- yi3 qi2 jin1 gu4 ci2 ， ke3 xin4 fei1 shi3 lian4 。
- chu3 re4 yi2 zhou4 chi1 ， xia2 zhang3 nan2 duan3 qian1 。
- hui2 zhou1 bo2 shu1 lin2 ， ji2 ci3 wei4 yan3 juan4 。

## 注释

## 译文

## 赏析
