---
id: ye-shi-ling-yan
title: 靈巖
titlePinyin: ling2 yan2
titleSlug: ling-yan
author: 葉適
authorPinyin: ye4 shi4
authorSlug: ye-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 穹窿右俛眉，天平左垂鬢。
- 吳人宅沮洳，茲山抑其鎮。
- 陡起爲表著，突兀數尋仞。
- 樛松頗堅瘦，立石乃榮潤。
- 兼有千里陂，杳靄來遠韻。
- 宜乎登椒丘，擺落思奮迅。
- 亡王未亡時，絕色館孤峻。
- 歌聲妙欵乃，俎品窮蛤蜃。
- 援琴固停咎，解甲仍轉瞬。
- 終歸寂寞人，破釜煮枯堇。
- 陳迹不足吊，新締何勞問。
- 三年姑蘇驛，空望此塔近。
- 適當熟食節，暖氣無已吝。
- 豪風增春愁，異雪損花信。
- 聊以壯遊衍，歸受兒女囅。

## 拼音

- qiong2 long2 you4 fu3 mei2 ， tian1 ping2 zuo3 chui2 bin4 。
- wu2 ren2 zhai2 ju3 ru4 ， zi1 shan1 yi4 qi2 zhen4 。
- dou3 qi3 wei2 biao3 zhu4 ， tu1 wu4 shu4 xun2 ren4 。
- jiu1 song1 po1 jian1 shou4 ， li4 shi2 nai3 rong2 run4 。
- jian1 you3 qian1 li3 bei1 ， yao3 ai3 lai2 yuan3 yun4 。
- yi2 hu1 deng1 jiao1 qiu1 ， bai3 luo4 si1 fen4 xun4 。
- wang2 wang2 wei4 wang2 shi2 ， jue2 se4 guan3 gu1 jun4 。
- ge1 sheng1 miao4 kuan3 nai3 ， zu3 pin3 qiong2 ha2 shen4 。
- yuan2 qin2 gu4 ting2 jiu4 ， jie3 jia3 reng2 zhuan3 shun4 。
- zhong1 gui1 ji4 mo4 ren2 ， po4 fu3 zhu3 ku1 jin3 。
- chen2 ji4 bu4 zu2 diao4 ， xin1 di4 he2 lao2 wen4 。
- san1 nian2 gu1 su1 yi4 ， kong1 wang4 ci3 ta3 jin4 。
- shi4 dang1 shu2 shi2 jie2 ， nuan3 qi4 wu2 yi3 lin4 。
- hao2 feng1 zeng1 chun1 chou2 ， yi4 xue3 sun3 hua1 xin4 。
- liao2 yi3 zhuang4 you2 yan3 ， gui1 shou4 er2 nü3 chan3 。

## 注释

## 译文

## 赏析
