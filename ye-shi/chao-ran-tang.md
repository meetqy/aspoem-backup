---
id: ye-shi-chao-ran-tang
title: 超然堂
titlePinyin: chao1 ran2 tang2
titleSlug: chao-ran-tang
author: 葉適
authorPinyin: ye4 shi4
authorSlug: ye-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 晨興詣曹參使馹，傳呼趨庭頭頸屈。
- 退歸闔戶胥吏玩，過門掉臂不入室。
- 宅舍空荒轉頹漏，騶僕藍縷常寒乞。
- 此堂豈可更超然，乍可鞅掌中怫鬰。
- 每憐莊周齊物論，遣詞曠蕩違經律。
- 獨稱松柏受正命，舜何人哉盡倫匹。
- 萍實浮沉江漢遠，劍氣騰擲牛斗出。
- 招徠鳳麟已悠緩，琢磨圭璧强堅密。
- 檐擎自貴竭人力，起倒相因廢天質。
- 古今問學滿天下，分寸毫厘難細詰。
- 以茲凜凜觀萬事，口不敢言心自失。
- 今朝幸續省倉米，且以糜煎飽時日。

## 拼音

- chen2 xing1 yi4 cao2 can1 shi3 ri4 ， chuan2 hu1 qu1 ting2 tou2 jing3 qu1 。
- tui4 gui1 he2 hu4 xu1 li4 wan2 ， guo4 men2 diao4 bi4 bu2 ru4 shi4 。
- zhai2 she4 kong1 huang1 zhuan3 tui2 lou4 ， zou1 pu2 lan2 lü3 chang2 han2 qi3 。
- ci3 tang2 qi3 ke3 geng4 chao1 ran2 ， zha4 ke3 yang1 zhang3 zhong1 fu2 yu4 。
- mei3 lian2 zhuang1 zhou1 qi2 wu4 lun4 ， qian3 ci2 kuang4 dang4 wei2 jing1 lü4 。
- du2 cheng1 song1 bai3 shou4 zheng4 ming4 ， shun4 he2 ren2 zai1 jin4 lun2 pi3 。
- ping2 shi2 fu2 chen2 jiang1 han4 yuan3 ， jian4 qi4 teng2 zhi4 niu2 dou4 chu1 。
- zhao1 lai2 feng4 lin2 yi3 you1 huan3 ， zuo2 mo0 gui1 bi4 qiang2 jian1 mi4 。
- yan2 qing2 zi4 gui4 jie2 ren2 li4 ， qi3 dao3 xiang1 yin1 fei4 tian1 zhi4 。
- gu3 jin1 wen4 xue2 man3 tian1 xia4 ， fen1 cun4 hao2 li2 nan2 xi4 jie2 。
- yi3 zi1 lin3 lin3 guan1 wan4 shi4 ， kou3 bu4 gan3 yan2 xin1 zi4 shi1 。
- jin1 zhao1 xing4 xu4 sheng3 cang1 mi3 ， qie3 yi3 mi2 jian1 bao3 shi2 ri4 。

## 注释

## 译文

## 赏析
