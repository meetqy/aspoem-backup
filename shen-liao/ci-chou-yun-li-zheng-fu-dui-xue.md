---
id: shen-liao-ci-chou-yun-li-zheng-fu-dui-xue
title: 次酬韻李正甫對雪
titlePinyin: ci4 chou2 yun4 li3 zheng4 fu3 dui4 xue3
titleSlug: ci-chou-yun-li-zheng-fu-dui-xue
author: 沈遼
authorPinyin: shen3 liao2
authorSlug: shen-liao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 苦寒冽冽日夜增，朔風軒軒勢相凌。
- 遙山頑碧空崚嶒，髙堂閑坐擁敝繒。
- 欲釂一杯意已仍，浩歌黄竹但伏膺。
- 愁雲漫漫方四騰，海氣上薄初不勝。
- 雪霰雜下風作稜，漸著弱柳頭鬅鬙。
- 半積軒砌發幽層，枯樹兀兀愁饑鷹。
- 紛然不已失溝塍，一飲一斗心易矜。
- 試步薄冰猶戰兢，圓圭方璧降復登。
- 憶昔前年正嚴凝，攝事大蜡清晨興。
- 平生看雪實未曾，健僕駿馬半醉乘。
- 或前或後望交朋，不辨明河與玉澠。
- 烈火萬炬氣不蒸，被面惟有凍與冰。
- 歸來心目如水澄，喜看道旁刳作燈。
- 豐年爲瑞古有稱，凍死何暇談鄒滕。
- 欲邀君飲恨不能，相酬莫問準與繩。

## 拼音

- ku3 han2 lie4 lie4 ri4 ye4 zeng1 ， shuo4 feng1 xuan1 xuan1 shi4 xiang1 ling2 。
- yao2 shan1 wan2 bi4 kong1 ling2 ceng2 ， gao1 tang2 xian2 zuo4 yong1 bi4 zeng1 。
- yu4 jiao4 yi4 bei1 yi4 yi3 reng2 ， hao4 ge1 huang2 zhu2 dan4 fu2 ying1 。
- chou2 yun2 man4 man4 fang1 si4 teng2 ， hai3 qi4 shang4 bao2 chu1 bu2 sheng4 。
- xue3 xian4 za2 xia4 feng1 zuo4 leng2 ， jian4 zhu4 ruo4 liu3 tou2 peng2 seng1 。
- ban4 ji1 xuan1 qi4 fa1 you1 ceng2 ， ku1 shu4 wu4 wu4 chou2 ji1 ying1 。
- fen1 ran2 bu4 yi3 shi1 gou1 cheng2 ， yi4 yin3 yi4 dou3 xin1 yi4 jin1 。
- shi4 bu4 bao2 bing1 you2 zhan4 jing1 ， yuan2 gui1 fang1 bi4 jiang4 fu4 deng1 。
- yi4 xi1 qian2 nian2 zheng4 yan2 ning2 ， she4 shi4 da4 la4 qing1 chen2 xing1 。
- ping2 sheng1 kan4 xue3 shi2 wei4 ceng2 ， jian4 pu2 jun4 ma3 ban4 zui4 cheng2 。
- huo4 qian2 huo4 hou4 wang4 jiao1 peng2 ， bu2 bian4 ming2 he2 yu3 yu4 mian3 。
- lie4 huo3 wan4 ju4 qi4 bu4 zheng1 ， bei4 mian4 wei2 you3 dong4 yu3 bing1 。
- gui1 lai2 xin1 mu4 ru2 shui3 cheng2 ， xi3 kan4 dao4 pang2 ku1 zuo4 deng1 。
- feng1 nian2 wei2 rui4 gu3 you3 cheng1 ， dong4 si3 he2 xia2 tan2 zou1 teng2 。
- yu4 yao1 jun1 yin3 hen4 bu4 neng2 ， xiang1 chou2 mo4 wen4 zhun3 yu3 sheng2 。

## 注释

## 译文

## 赏析
