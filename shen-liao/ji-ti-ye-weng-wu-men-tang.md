---
id: shen-liao-ji-ti-ye-weng-wu-men-tang
title: 寄題野翁無悶堂
titlePinyin: ji4 ti2 ye3 weng1 wu2 men4 tang2
titleSlug: ji-ti-ye-weng-wu-men-tang
author: 沈遼
authorPinyin: shen3 liao2
authorSlug: shen-liao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 餘不衣冠故吾里，上下三吳一谿水。
- 方山峨峨出清泚，野翁卜築當山趾。
- 春氣來自楊桞始，不待葩華著桃李。
- 蓮生半卷未猒眼，已在紅蕖明鏡裏。
- 秋風瑟瑟最先至，千里蒼煙接山起。
- 車聲馬足不得到，無悶主人方隱几。
- 想見野翁形氣古，少年詞華奮瓌瑋。
- 春秋八十尚不倦，一篇一詠無餘晷。
- 有材無用古所嘆，知命不憂方可喜。
- 神完貌固得所養，從來軒冕如糠粃。
- 嗟余跋疐亦可鄙，老向江南治蓬藟。
- 隱身齊山絕人跡，獨與白雲同作止。
- 白雲無心歸故山，故山自與野翁閑。
- 聊上南岡一引領，落日已在桑榆間。

## 拼音

- yu2 bu4 yi1 guan1 gu4 wu2 li3 ， shang4 xia4 san1 wu2 yi4 xi1 shui3 。
- fang1 shan1 e2 e2 chu1 qing1 ci3 ， ye3 weng1 bu3 zhu4 dang1 shan1 zhi3 。
- chun1 qi4 lai2 zi4 yang2 liu3 shi3 ， bu2 dai4 pa1 hua2 zhu4 tao2 li3 。
- lian2 sheng1 ban4 juan4 wei4 yan4 yan3 ， yi3 zai4 hong2 qu2 ming2 jing4 li3 。
- qiu1 feng1 se4 se4 zui4 xian1 zhi4 ， qian1 li3 cang1 yan1 jie1 shan1 qi3 。
- ju1 sheng1 ma3 zu2 bu4 de2 dao4 ， wu2 men4 zhu3 ren2 fang1 yin3 ji3 。
- xiang3 jian4 ye3 weng1 xing2 qi4 gu3 ， shao4 nian2 ci2 hua2 fen4 gui1 wei3 。
- chun1 qiu1 ba1 shi2 shang4 bu2 juan4 ， yi4 pian1 yi4 yong3 wu2 yu2 gui3 。
- you3 cai2 wu2 yong4 gu3 suo3 tan4 ， zhi1 ming4 bu4 you1 fang1 ke3 xi3 。
- shen2 wan2 mao4 gu4 de2 suo3 yang3 ， cong2 lai2 xuan1 mian3 ru2 kang1 bi3 。
- jie1 yu2 ba2 di4 yi4 ke3 bi3 ， lao3 xiang4 jiang1 nan2 zhi4 peng2 lei3 。
- yin3 shen1 qi2 shan1 jue2 ren2 ji4 ， du2 yu3 bai2 yun2 tong2 zuo4 zhi3 。
- bai2 yun2 wu2 xin1 gui1 gu4 shan1 ， gu4 shan1 zi4 yu3 ye3 weng1 xian2 。
- liao2 shang4 nan2 gang1 yi4 yin3 ling3 ， luo4 ri4 yi3 zai4 sang1 yu2 jian4 。

## 注释

## 译文

## 赏析
