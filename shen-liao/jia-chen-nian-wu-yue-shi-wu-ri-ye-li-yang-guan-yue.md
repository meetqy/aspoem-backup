---
id: shen-liao-jia-chen-nian-wu-yue-shi-wu-ri-ye-li-yang-guan-yue
title: 甲辰年五月十五日夜澧陽觀月
titlePinyin: jia3 chen2 nian2 wu3 yue4 shi2 wu3 ri4 ye4 li3 yang2 guan1 yue4
titleSlug: jia-chen-nian-wu-yue-shi-wu-ri-ye-li-yang-guan-yue
author: 沈遼
authorPinyin: shen3 liao2
authorSlug: shen-liao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 少年悵不樂，明日何爲哉。
- 揚眉一遐賞，寂寂更傷懷。
- 念昔吾州樂，泛舟湖上來。
- 佳賓適所好，歡計成金罍。
- 妖歌有送響，度曲清且哀。
- 留連夕陽下，夜色起山隈。
- 光明水晶域，素彩中天開。
- 龍香弄微風，四顧絕纖埃。
- 澄波照上下，倒影出瑤臺。
- 紅燭漸向微，始知夜漏催。
- 美人屢更衣，含笑玉山隤。
- 歡樂殊未央，鼓枻中洲迴。
- 人生無憂患，遇樂且銜杯。
- 悵余失交臂，萬里來天涯。
- 羈愁那無感，情慮長如灰。
- 神遊忽自笑，安知顧形骸。

## 拼音

- shao4 nian2 chang4 bu2 le4 ， ming2 ri4 he2 wei2 zai1 。
- yang2 mei2 yi4 xia2 shang3 ， ji4 ji4 geng4 shang1 huai2 。
- nian4 xi1 wu2 zhou1 le4 ， fan4 zhou1 hu2 shang4 lai2 。
- jia1 bin1 shi4 suo3 hao3 ， huan1 ji4 cheng2 jin1 lei2 。
- yao1 ge1 you3 song4 xiang3 ， du4 qu3 qing1 qie3 ai1 。
- liu2 lian2 xi1 yang2 xia4 ， ye4 se4 qi3 shan1 wei1 。
- guang1 ming2 shui3 jing1 yu4 ， su4 cai3 zhong1 tian1 kai1 。
- long2 xiang1 nong4 wei1 feng1 ， si4 gu4 jue2 xian1 ai1 。
- cheng2 bo1 zhao4 shang4 xia4 ， dao4 ying3 chu1 yao2 tai2 。
- hong2 zhu2 jian4 xiang4 wei1 ， shi3 zhi1 ye4 lou4 cui1 。
- mei3 ren2 lü3 geng1 yi1 ， han2 xiao4 yu4 shan1 tui2 。
- huan1 le4 shu1 wei4 yang1 ， gu3 yi4 zhong1 zhou1 hui2 。
- ren2 sheng1 wu2 you1 huan4 ， yu4 le4 qie3 xian2 bei1 。
- chang4 yu2 shi1 jiao1 bi4 ， wan4 li3 lai2 tian1 ya2 。
- ji1 chou2 na4 wu2 gan3 ， qing2 lü4 chang2 ru2 hui1 。
- shen2 you2 hu1 zi4 xiao4 ， an1 zhi1 gu4 xing2 hai2 。

## 注释

## 译文

## 赏析
