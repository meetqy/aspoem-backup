---
id: shen-liao-he-ying-shu-xi-yuan-chun-yan
title: 和穎叔西園春宴
titlePinyin: he2 ying3 shu1 xi1 yuan2 chun1 yan4
titleSlug: he-ying-shu-xi-yuan-chun-yan
author: 沈遼
authorPinyin: shen3 liao2
authorSlug: shen-liao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 閑居喜遊覽，嘯詠待春風。
- 春風來無逆，濳將羣卉通。
- 卧龍形勝地，矢 {羊高} 鑑湖中。
- 府寺壓山起，亭臺儼穹崇。
- 幽翮弄新儔，夭葩散珍叢。
- 弱柳不勝姸，修烟杳蒙蘢。
- 太守樂邦人，縱觀迨時豐。
- 天邊振簫瑟，縹渺大鼇宫。
- 遊人競行樂，十里畫羅紅。
- 金繡不誇富，隨珠巧玲瓏。
- 眄睞鬭舟劇，歡呼金鼓雄。
- 躊躇水中巧，公子射琱弓。
- 神技窮怪變，舞衣事雍容。
- 草樹日欣欣，笑語咸嗈嗈。
- 念此駘蕩節，衆樂兹無窮。
- 吾昔事冶遊，浚都盛朋從。
- 邇來翻澹泊，白髪成衰翁。
- 欲進一樽酒，坐來還無悰。
- 追懷少年趣，那知化人功。
- 慷慨芳樹下，日斜萬人空。
- 喧呼趣歸馭，璧月生簾櫳。

## 拼音

- xian2 ju1 xi3 you2 lan3 ， xiao4 yong3 dai4 chun1 feng1 。
- chun1 feng1 lai2 wu2 ni4 ， qian2 jiang1 qun2 hui4 tong1 。
- wo4 long2 xing2 sheng4 di4 ， shi3  { yang2 gao1 }  jian4 hu2 zhong1 。
- fu3 si4 ya1 shan1 qi3 ， ting2 tai2 yan3 qiong2 chong2 。
- you1 he2 nong4 xin1 chou2 ， yao1 pa1 san4 zhen1 cong2 。
- ruo4 liu3 bu2 sheng4 yan2 ， xiu1 yan1 yao3 meng2 long2 。
- tai4 shou3 le4 bang1 ren2 ， zong4 guan1 dai4 shi2 feng1 。
- tian1 bian1 zhen4 xiao1 se4 ， piao3 miao3 da4 ao2 gong1 。
- you2 ren2 jing4 xing2 le4 ， shi2 li3 hua4 luo2 hong2 。
- jin1 xiu4 bu4 kua1 fu4 ， sui2 zhu1 qiao3 ling2 long2 。
- mian3 lai4 dou4 zhou1 ju4 ， huan1 hu1 jin1 gu3 xiong2 。
- chou2 chu2 shui3 zhong1 qiao3 ， gong1 zi3 she4 diao1 gong1 。
- shen2 ji4 qiong2 guai4 bian4 ， wu3 yi1 shi4 yong1 rong2 。
- cao3 shu4 ri4 xin1 xin1 ， xiao4 yu3 xian2 yong1 yong1 。
- nian4 ci3 tai2 dang4 jie2 ， zhong4 le4 zi1 wu2 qiong2 。
- wu2 xi1 shi4 ye3 you2 ， jun4 dou1 sheng4 peng2 cong2 。
- er3 lai2 fan1 dan4 bo2 ， bai2 fa4 cheng2 shuai1 weng1 。
- yu4 jin4 yi4 zun1 jiu3 ， zuo4 lai2 huan2 wu2 cong2 。
- zhui1 huai2 shao4 nian2 qu4 ， na4 zhi1 hua4 ren2 gong1 。
- kang1 kai3 fang1 shu4 xia4 ， ri4 xie2 wan4 ren2 kong1 。
- xuan1 hu1 qu4 gui1 yu4 ， bi4 yue4 sheng1 lian2 long2 。

## 注释

## 译文

## 赏析
