---
id: shen-liao-de-xiang-hui-xin-cha-fu-ci-qian-yun-feng-xie
title: 德相惠新茶復次前韻奉謝
titlePinyin: de2 xiang1 hui4 xin1 cha2 fu4 ci4 qian2 yun4 feng4 xie4
titleSlug: de-xiang-hui-xin-cha-fu-ci-qian-yun-feng-xie
author: 沈遼
authorPinyin: shen3 liao2
authorSlug: shen-liao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 暑雨闇窮山，道滑不可躡。
- 隱几念投老，葛衣坐揺箑。
- 林端使者至，乃得德相帖。
- 佳惠致新茗，遠來自閩笈。
- 吾聞北苑勝，不與羣山接。
- 山下幾千家，以此爲生業。
- 新陽一日至，東風方獵獵。
- 百草尚勾甲，靈芽已先捷。
- 所採僅毛髪，厥工巧烹燮。
- 甘泉列盎釜，熾炭浩旁疊。
- 修竹爲之規，黄金爲之梜。
- 形摹各臻妙，製作易妥帖。
- 至尊所虚佇，守臣方惕懾。
- 其上爲虬龍，蜿蜒奮鱗鬛。
- 稍降乃交鳯，文翼相盤跕。
- 函封趣北道，驛使互防挾。
- 四方老金玉，擬議誰敢輙。
- 屹屹健士儋，飄飄迅溪艓。
- 穀雨不及潤，權門已盈篋。
- 带𩊓體正方，葵華角仍擪。
- 始傳盛王鄭，後来止游葉。
- 大爲權勢迫，小或盗賊刼。
- 其間起鬭奪，亦數冒刑槢。
- 南夷出重購，不憚浮海楫。
- 北虜比尤好，喜笑開胡睫。
- 豈不産邛蜀，豈不生楚葉。
- 厥品乃大戾，固難一理攝。
- 朱門厭酒肉，辯士厲舌頰。
- 儒生備夜誦，農夫困朝饁。
- 禪翁過工煮，老獲空腹喋。
- 綺席夢騰騰，玉山頭嶪嶪。
- 無餘乃尚可，非此意不厭。
- 一泛舌已潤，載啜心更愜。
- 不惟豁神觀，亦足暢煩惵。
- 清泠生肺肝，爽快勝抓鑷。
- 孰不恃薏苡，伏波煩謗囁。
- 孰不飲醇酎，伯仁憂腐脅。
- 祖逖敦雅尚，鴻漸未愽涉。
- 君謨號精鑒，才翁亦相躐。
- 玉川七椀興，令人解頤靨。
- 奇章兩串賜，遺芳在圖諜。
- 余昔喜賓客，爲世困書牒。
- 輕重必酬酢，往來煩蹻蹀。
- 自從竄夷裔，所藏多敗浥。
- 亦幸衰老年，數病脾氣怯。
- 棄置在髙閣，魂夢昏多魘。
- 拘病出湘漢，餘生若蟬蝶。
- 希夷有幽卧，刀劍銷鋩鋏。
- 一榻就空曠，百骸得和協。
- 久已廢翰墨，况復道游俠。
- 有味養元和，無物累吾嗋。
- 臨風欲占謝，遥企山西惵。

## 拼音

- shu3 yu3 an4 qiong2 shan1 ， dao4 hua2 bu4 ke3 nie4 。
- yin3 ji3 nian4 tou2 lao3 ， ge3 yi1 zuo4 yao2 sha4 。
- lin2 duan1 shi3 zhe3 zhi4 ， nai3 de2 de2 xiang1 tie1 。
- jia1 hui4 zhi4 xin1 ming2 ， yuan3 lai2 zi4 min3 ji2 。
- wu2 wen2 bei3 yuan4 sheng4 ， bu4 yu3 qun2 shan1 jie1 。
- shan1 xia4 ji1 qian1 jia1 ， yi3 ci3 wei2 sheng1 ye4 。
- xin1 yang2 yi2 ri4 zhi4 ， dong1 feng1 fang1 lie4 lie4 。
- bai3 cao3 shang4 gou1 jia3 ， ling2 ya2 yi3 xian1 jie2 。
- suo3 cai3 jin3 mao2 fa4 ， jue2 gong1 qiao3 peng1 xie4 。
- gan1 quan2 lie4 ang4 fu3 ， chi4 tan4 hao4 pang2 die2 。
- xiu1 zhu2 wei2 zhi1 gui1 ， huang2 jin1 wei2 zhi1 jia1 。
- xing2 mo2 ge4 zhen1 miao4 ， zhi4 zuo4 yi4 tuo3 tie1 。
- zhi4 zun1 suo3 xu1 zhu4 ， shou3 chen2 fang1 ti4 she4 。
- qi2 shang4 wei2 qiu2 long2 ， wan1 yan2 fen4 lin2 lie4 。
- shao1 jiang4 nai3 jiao1 feng4 ， wen2 yi4 xiang1 pan2 dian3 。
- han2 feng1 qu4 bei3 dao4 ， yi4 shi3 hu4 fang2 xie2 。
- si4 fang1 lao3 jin1 yu4 ， ni3 yi4 shui2 gan3 zhe2 。
- yi4 yi4 jian4 shi4 dan1 ， piao1 piao1 xun4 xi1 die2 。
- gu3 yu3 bu4 ji2 run4 ， quan2 men2 yi3 ying2 qie4 。
- dai4 𩊓 ti3 zheng4 fang1 ， kui2 hua2 jiao3 reng2 ye4 。
- shi3 chuan2 sheng4 wang2 zheng4 ， hou4 lai2 zhi3 you2 ye4 。
- da4 wei2 quan2 shi4 po4 ， xiao3 huo4 dao4 zei2 jie2 。
- qi2 jian4 qi3 dou4 duo2 ， yi4 shu4 mao4 xing2 xi2 。
- nan2 yi2 chu1 zhong4 gou4 ， bu2 dan4 fu2 hai3 ji2 。
- bei3 lu3 bi3 you2 hao3 ， xi3 xiao4 kai1 hu2 jie2 。
- qi3 bu4 chan3 qiong2 shu3 ， qi3 bu4 sheng1 chu3 ye4 。
- jue2 pin3 nai3 da4 li4 ， gu4 nan2 yi4 li3 she4 。
- zhu1 men2 yan4 jiu3 rou4 ， bian4 shi4 li4 she2 jia2 。
- ru2 sheng1 bei4 ye4 song4 ， nong2 fu1 kun4 chao2 ye4 。
- shan4 weng1 guo4 gong1 zhu3 ， lao3 huo4 kong1 fu4 die2 。
- qi3 xi2 meng4 teng2 teng2 ， yu4 shan1 tou2 ye4 ye4 。
- wu2 yu2 nai3 shang4 ke3 ， fei1 ci3 yi4 bu2 yan4 。
- yi2 fan4 she2 yi3 run4 ， zai4 chuo4 xin1 geng4 qie4 。
- bu4 wei2 huo1 shen2 guan1 ， yi4 zu2 chang4 fan2 die2 。
- qing1 ling2 sheng1 fei4 gan1 ， shuang3 kuai4 sheng4 zhua1 nie4 。
- shu2 bu2 shi4 yi4 yi3 ， fu2 bo1 fan2 bang4 nie4 。
- shu2 bu4 yin3 chun2 zhou4 ， bo2 ren2 you1 fu3 xie2 。
- zu3 ti4 dun1 ya3 shang4 ， hong2 jian4 wei4 bo2 she4 。
- jun1 mo2 hao4 jing1 jian4 ， cai2 weng1 yi4 xiang1 lie4 。
- yu4 chuan1 qi1 wan3 xing1 ， ling4 ren2 jie3 yi2 ye4 。
- qi2 zhang1 liang3 chuan4 ci4 ， yi2 fang1 zai4 tu2 die2 。
- yu2 xi1 xi3 bin1 ke4 ， wei2 shi4 kun4 shu1 die2 。
- qing1 zhong4 bi4 chou2 zuo4 ， wang3 lai2 fan2 qiao1 die2 。
- zi4 cong2 cuan4 yi2 yi4 ， suo3 cang2 duo1 bai4 yi4 。
- yi4 xing4 shuai1 lao3 nian2 ， shu4 bing4 pi2 qi4 qie4 。
- qi4 zhi4 zai4 gao1 ge2 ， hun2 meng4 hun1 duo1 yan3 。
- ju1 bing4 chu1 xiang1 han4 ， yu2 sheng1 ruo4 chan2 die2 。
- xi1 yi2 you3 you1 wo4 ， dao1 jian4 xiao1 mang2 jia2 。
- yi2 ta4 jiu4 kong1 kuang4 ， bai3 hai2 de2 he2 xie2 。
- jiu3 yi3 fei4 han4 mo4 ， kuang4 fu4 dao4 you2 xia2 。
- you3 wei4 yang3 yuan2 he2 ， wu2 wu4 lei4 wu2 xie2 。
- lin2 feng1 yu4 zhan4 xie4 ， yao2 qi3 shan1 xi1 die2 。

## 注释

## 译文

## 赏析
