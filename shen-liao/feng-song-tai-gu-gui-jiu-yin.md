---
id: shen-liao-feng-song-tai-gu-gui-jiu-yin
title: 奉送太古歸舊隱
titlePinyin: feng4 song4 tai4 gu3 gui1 jiu4 yin3
titleSlug: feng-song-tai-gu-gui-jiu-yin
author: 沈遼
authorPinyin: shen3 liao2
authorSlug: shen-liao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 前年姚令下陽羡，老夫爲賦銅官山。
- 飄飄道人今復往，有如孤雲誰可攀。
- 三尺古琴膝上彈，一杯龍水刀無環。
- 藥嚢空空何所有，獨抱冲氣參人寰。
- 人生富貴無金丹，須臾白骨凋朱顔。
- 何爲愁苦強作樂，逍遥不去烟霞間。
- 吾昔東遊豈無意，腰下銅章初不關。
- 至今山水尚可想，斷夢時向荆谿還。
- 安得此身如白鶴，飛與道人天外閑。
- 路逢仙友若相問，爲道綠髪今斕斑。

## 拼音

- qian2 nian2 yao2 ling4 xia4 yang2 xian4 ， lao3 fu1 wei2 fu4 tong2 guan1 shan1 。
- piao1 piao1 dao4 ren2 jin1 fu4 wang3 ， you3 ru2 gu1 yun2 shui2 ke3 pan1 。
- san1 chi3 gu3 qin2 xi1 shang4 dan4 ， yi4 bei1 long2 shui3 dao1 wu2 huan2 。
- yao4 nang2 kong1 kong1 he2 suo3 you3 ， du2 bao4 chong1 qi4 can1 ren2 huan2 。
- ren2 sheng1 fu4 gui4 wu2 jin1 dan1 ， xu1 yu2 bai2 gu3 diao1 zhu1 yan2 。
- he2 wei2 chou2 ku3 qiang2 zuo4 le4 ， xiao1 yao2 bu2 qu4 yan1 xia2 jian4 。
- wu2 xi1 dong1 you2 qi3 wu2 yi4 ， yao1 xia4 tong2 zhang1 chu1 bu4 guan1 。
- zhi4 jin1 shan1 shui3 shang4 ke3 xiang3 ， duan4 meng4 shi2 xiang4 jing1 xi1 huan2 。
- an1 de2 ci3 shen1 ru2 bai2 he4 ， fei1 yu3 dao4 ren2 tian1 wai4 xian2 。
- lu4 feng2 xian1 you3 ruo4 xiang1 wen4 ， wei2 dao4 lü4 fa4 jin1 lan2 ban1 。

## 注释

## 译文

## 赏析
