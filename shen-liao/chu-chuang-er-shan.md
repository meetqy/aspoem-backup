---
id: shen-liao-chu-chuang-er-shan
title: 初創二山
titlePinyin: chu1 chuang4 er4 shan1
titleSlug: chu-chuang-er-shan
author: 沈遼
authorPinyin: shen3 liao2
authorSlug: shen-liao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 左山叢古木，縈带多美竹。
- 右山少平地，硱磳斷蒼玉。
- 於此豈無竹，蕭疏倚巖谷。
- 上參九頂道，俯浸青谿澳。
- 於彼豈無石，嵌崖大如屋。
- 景業讀書處，基構有遺躅。
- 始吾購二山，何爲不相属。
- 中間古蘭若，臺觀當山腹。
- 巖洞九十七，龍蛇所潛伏。
- 昔人作軒榭，髙深寄林麓。
- 我乃巢西崦，手自親鋤斸。
- 青溪漫無際，島嶼相重複。
- 雨餘山更佳，春流漲平峪。
- 下矙池陽市，修煙弄芬馥。
- 大江天上來，淮山點眉綠。
- 老夫豈無意，落日傲鴻鵠。
- 東嶺亦誅茆，小庵粗容足。
- 六峰引南睇，九華勢相續。
- 白雲與誰期，千載媚平陸。
- 清曠無俗韻，修明資遠目。
- 去秋已種麥，今春復栽粟。
- 野老豈余欺，東坡幸膏沐。
- 二山誰與適，最與枯藤熟。
- 相見詎無人，顧我真麋鹿。
- 百年一瞬事，何暇知委曲。
- 得此化餘年，不問君平卜。

## 拼音

- zuo3 shan1 cong2 gu3 mu4 ， ying2 dai4 duo1 mei3 zhu2 。
- you4 shan1 shao3 ping2 di4 ， kun3 zeng1 duan4 cang1 yu4 。
- wu1 ci3 qi3 wu2 zhu2 ， xiao1 shu1 yi3 yan2 gu3 。
- shang4 can1 jiu3 ding3 dao4 ， fu3 jin4 qing1 xi1 ao4 。
- wu1 bi3 qi3 wu2 shi2 ， qian4 ya2 da4 ru2 wu1 。
- jing3 ye4 du2 shu1 chu3 ， ji1 gou4 you3 yi2 zhu2 。
- shi3 wu2 gou4 er4 shan1 ， he2 wei2 bu4 xiang1 shu3 。
- zhong1 jian4 gu3 lan2 ruo4 ， tai2 guan1 dang1 shan1 fu4 。
- yan2 dong4 jiu3 shi2 qi1 ， long2 she2 suo3 qian2 fu2 。
- xi1 ren2 zuo4 xuan1 xie4 ， gao1 shen1 ji4 lin2 lu4 。
- wo3 nai3 chao2 xi1 yan1 ， shou3 zi4 qin1 chu2 zhu2 。
- qing1 xi1 man4 wu2 ji4 ， dao3 yu3 xiang1 zhong4 fu4 。
- yu3 yu2 shan1 geng4 jia1 ， chun1 liu2 zhang3 ping2 yu4 。
- xia4 kan4 chi2 yang2 shi4 ， xiu1 yan1 nong4 fen1 fu4 。
- da4 jiang1 tian1 shang4 lai2 ， huai2 shan1 dian3 mei2 lü4 。
- lao3 fu1 qi3 wu2 yi4 ， luo4 ri4 ao4 hong2 hu2 。
- dong1 ling3 yi4 zhu1 mao2 ， xiao3 an1 cu1 rong2 zu2 。
- liu4 feng1 yin3 nan2 di4 ， jiu3 hua2 shi4 xiang1 xu4 。
- bai2 yun2 yu3 shui2 qi1 ， qian1 zai4 mei4 ping2 lu4 。
- qing1 kuang4 wu2 su2 yun4 ， xiu1 ming2 zi1 yuan3 mu4 。
- qu4 qiu1 yi3 zhong3 mai4 ， jin1 chun1 fu4 zai1 su4 。
- ye3 lao3 qi3 yu2 qi1 ， dong1 po1 xing4 gao1 mu4 。
- er4 shan1 shui2 yu3 shi4 ， zui4 yu3 ku1 teng2 shu2 。
- xiang1 jian4 ju4 wu2 ren2 ， gu4 wo3 zhen1 mi2 lu4 。
- bai3 nian2 yi2 shun4 shi4 ， he2 xia2 zhi1 wei3 qu1 。
- de2 ci3 hua4 yu2 nian2 ， bu2 wen4 jun1 ping2 bu3 。

## 注释

## 译文

## 赏析
