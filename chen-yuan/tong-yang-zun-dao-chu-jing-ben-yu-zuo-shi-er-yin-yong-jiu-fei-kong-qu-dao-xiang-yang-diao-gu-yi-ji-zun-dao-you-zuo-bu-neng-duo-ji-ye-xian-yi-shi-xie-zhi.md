---
id: chen-yuan-tong-yang-zun-dao-chu-jing-ben-yu-zuo-shi-er-yin-yong-jiu-fei-kong-qu-dao-xiang-yang-diao-gu-yi-ji-zun-dao-you-zuo-bu-neng-duo-ji-ye-xian-yi-shi-xie-zhi
title: 同楊遵道出京本欲作詩而吟咏久廢恐取道襄陽吊古遺迹遵道有作不能多繼也先以詩謝之
titlePinyin: tong2 yang2 zun1 dao4 chu1 jing1 ben3 yu4 zuo4 shi1 er2 yin2 yong3 jiu3 fei4 kong3 qu3 dao4 xiang1 yang2 diao4 gu3 yi2 ji4 zun1 dao4 you3 zuo4 bu4 neng2 duo1 ji4 ye3 xian1 yi3 shi1 xie4 zhi1
titleSlug: tong-yang-zun-dao-chu-jing-ben-yu-zuo-shi-er-yin-yong-jiu-fei-kong-qu-dao-xiang-yang-diao-gu-yi-ji-zun-dao-you-zuo-bu-neng-duo-ji-ye-xian-yi-shi-xie-zhi
author: 陳淵
authorPinyin: chen2 yuan1
authorSlug: chen-yuan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 經年不作詩，意到無好語。
- 强欲理短綆，頽井暗塵土。
- 夫子賢達流，奔逸不受圉。
- 風流夢鱣後，清德逼而祖。
- 文章守家法，騷雅到前古。
- 屈宋或交綏，曹劉真臭乳。
- 而我獨何人，詞格本寒苦。
- 枯腸費搜攪，况復久不吐。
- 胡爲謬見假，亦使郊繼愈。
- 無乃緣葭莩，遂與噲等伍。
- 此行過襄陽，倒指不旬數。
- 龐公亦安之，孟子不可覩。
- 聲名向千載，石刻餘羊杜。
- 山川空形勝，耆舊一仰俯。
- 終當吊遺迹，尊酒酹江滸。
- 恐君成感慨，嚴韻儻見侮。
- 作詩謝不能，亦以丐斤斧。

## 拼音

- jing1 nian2 bu2 zuo4 shi1 ， yi4 dao4 wu2 hao3 yu3 。
- qiang2 yu4 li3 duan3 geng3 ， tui2 jing3 an4 chen2 tu3 。
- fu1 zi3 xian2 da2 liu2 ， ben1 yi4 bu2 shou4 yu3 。
- feng1 liu2 meng4 zhan1 hou4 ， qing1 de2 bi1 er2 zu3 。
- wen2 zhang1 shou3 jia1 fa3 ， sao1 ya3 dao4 qian2 gu3 。
- qu1 song4 huo4 jiao1 sui2 ， cao2 liu2 zhen1 chou4 ru3 。
- er2 wo3 du2 he2 ren2 ， ci2 ge2 ben3 han2 ku3 。
- ku1 chang2 fei4 sou1 jiao3 ， kuang4 fu4 jiu3 bu4 tu3 。
- hu2 wei2 miu4 jian4 jia3 ， yi4 shi3 jiao1 ji4 yu4 。
- wu2 nai3 yuan2 jia1 piao3 ， sui4 yu3 kuai4 deng3 wu3 。
- ci3 xing2 guo4 xiang1 yang2 ， dao3 zhi3 bu4 xun2 shu4 。
- pang2 gong1 yi4 an1 zhi1 ， meng4 zi3 bu4 ke3 du3 。
- sheng1 ming2 xiang4 qian1 zai4 ， shi2 ke4 yu2 yang2 du4 。
- shan1 chuan1 kong1 xing2 sheng4 ， qi2 jiu4 yi4 yang3 fu3 。
- zhong1 dang1 diao4 yi2 ji4 ， zun1 jiu3 lei4 jiang1 hu3 。
- kong3 jun1 cheng2 gan3 kai3 ， yan2 yun4 tang3 jian4 wu3 。
- zuo4 shi1 xie4 bu4 neng2 ， yi4 yi3 gai4 jin1 fu3 。

## 注释

## 译文

## 赏析
