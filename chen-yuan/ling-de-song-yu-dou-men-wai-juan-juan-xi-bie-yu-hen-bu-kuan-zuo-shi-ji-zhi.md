---
id: chen-yuan-ling-de-song-yu-dou-men-wai-juan-juan-xi-bie-yu-hen-bu-kuan-zuo-shi-ji-zhi
title: 令德送余都門外眷眷惜别余恨不款作詩寄之
titlePinyin: ling4 de2 song4 yu2 dou1 men2 wai4 juan4 juan4 xi1 bie2 yu2 hen4 bu4 kuan3 zuo4 shi1 ji4 zhi1
titleSlug: ling-de-song-yu-dou-men-wai-juan-juan-xi-bie-yu-hen-bu-kuan-zuo-shi-ji-zhi
author: 陳淵
authorPinyin: chen2 yuan1
authorSlug: chen-yuan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 行人不忍别，遇酒輒醉倒。
- 僕夫怪何遲，謬應行亦好。
- 憐君如弟兄，每見開懷抱。
- 天涯重分攜，祖席都門道。
- 城頭傾落日，酒盡迹還掃。
- 留連意雖勤，晤語終草草。
- 君如汗血駒，千里未脱皁。
- 我若隨波魚，圉圉依寒藻。
- 去住各有謀，聚散初不保。
- 惟餘一寸心，耿耿遲君老。

## 拼音

- xing2 ren2 bu4 ren3 bie2 ， yu4 jiu3 zhe2 zui4 dao3 。
- pu2 fu1 guai4 he2 chi2 ， miu4 ying1 xing2 yi4 hao3 。
- lian2 jun1 ru2 di4 xiong0 ， mei3 jian4 kai1 huai2 bao4 。
- tian1 ya2 zhong4 fen1 xie2 ， zu3 xi2 dou1 men2 dao4 。
- cheng2 tou2 qing1 luo4 ri4 ， jiu3 jin4 ji4 huan2 sao3 。
- liu2 lian2 yi4 sui1 qin2 ， wu4 yu3 zhong1 cao3 cao3 。
- jun1 ru2 han4 xue4 ju1 ， qian1 li3 wei4 tuo1 zao4 。
- wo3 ruo4 sui2 bo1 yu2 ， yu3 yu3 yi1 han2 zao3 。
- qu4 zhu4 ge4 you3 mou2 ， ju4 san4 chu1 bu4 bao3 。
- wei2 yu2 yi2 cun4 xin1 ， geng3 geng3 chi2 jun1 lao3 。

## 注释

## 译文

## 赏析
