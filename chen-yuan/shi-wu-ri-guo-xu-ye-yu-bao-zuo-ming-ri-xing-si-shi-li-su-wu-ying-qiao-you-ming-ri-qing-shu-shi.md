---
id: chen-yuan-shi-wu-ri-guo-xu-ye-yu-bao-zuo-ming-ri-xing-si-shi-li-su-wu-ying-qiao-you-ming-ri-qing-shu-shi
title: 十五日過許夜雨暴作明日行四十里宿於穎橋又明日晴書時
titlePinyin: shi2 wu3 ri4 guo4 xu1 ye4 yu3 bao4 zuo4 ming2 ri4 xing2 si4 shi2 li3 su4 wu1 ying3 qiao2 you4 ming2 ri4 qing2 shu1 shi2
titleSlug: shi-wu-ri-guo-xu-ye-yu-bao-zuo-ming-ri-xing-si-shi-li-su-wu-ying-qiao-you-ming-ri-qing-shu-shi
author: 陳淵
authorPinyin: chen2 yuan1
authorSlug: chen-yuan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 狂風撼平野，沙礫眯兩目。
- 筍輿我與君，道遠疲徵逐。
- 驚雷一夜發，暴雨溢川谷。
- 平明泥没趾，寸步不容續。
- 我生賦窮蹇，觸處背天福。
- 風雨豈不好，行路非所欲。
- 中途聊息肩，村驛便可宿。
- 我勞固其分，端恐僵僮僕。
- 燎爐燃濕薪，傍舍酒初熟。
- 安能浣愁腸，但取充饑腹。
- 中宵耿不眠，明月忽挂屋。
- 攬衣起視夜，秣馬亦膏轂。
- 人情易喜愠，天道有飜覆。
- 陰霽那可知，去去無欲速。

## 拼音

- kuang2 feng1 han4 ping2 ye3 ， sha1 li4 mi1 liang3 mu4 。
- sun3 yu2 wo3 yu3 jun1 ， dao4 yuan3 pi2 zhi3 zhu2 。
- jing1 lei2 yi2 ye4 fa1 ， bao4 yu3 yi4 chuan1 gu3 。
- ping2 ming2 ni2 mei2 zhi3 ， cun4 bu4 bu4 rong2 xu4 。
- wo3 sheng1 fu4 qiong2 jian3 ， chu4 chu3 bei4 tian1 fu2 。
- feng1 yu3 qi3 bu4 hao3 ， xing2 lu4 fei1 suo3 yu4 。
- zhong1 tu2 liao2 xi1 jian1 ， cun1 yi4 bian4 ke3 su4 。
- wo3 lao2 gu4 qi2 fen1 ， duan1 kong3 jiang1 tong2 pu2 。
- liao2 lu2 ran2 shi1 xin1 ， bang4 she4 jiu3 chu1 shu2 。
- an1 neng2 huan4 chou2 chang2 ， dan4 qu3 chong1 ji1 fu4 。
- zhong1 xiao1 geng3 bu4 mian2 ， ming2 yue4 hu1 gua4 wu1 。
- lan3 yi1 qi3 shi4 ye4 ， mo4 ma3 yi4 gao1 gu3 。
- ren2 qing2 yi4 xi3 yun4 ， tian1 dao4 you3 fan1 fu4 。
- yin1 ji4 na4 ke3 zhi1 ， qu4 qu4 wu2 yu4 su4 。

## 注释

## 译文

## 赏析
