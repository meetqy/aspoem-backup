---
id: mo-ji-ci-yun-liang-wei-qin-bei
title: 次韻梁尉秦碑
titlePinyin: ci4 yun4 liang2 wei4 qin2 bei1
titleSlug: ci-yun-liang-wei-qin-bei
author: 莫濟
authorPinyin: mo4 ji4
authorSlug: mo-ji
dynasty: 唐
dynastyPinyin: tang2
dynastySlug: tang
tags: [] 
---

## 正文

- 六王失國四海歸，秦皇東刻南巡碑。
- 法因史籀有增減，名與蒼頡爭飛馳。
- 自言功德可歌頌，黔首箇箇愚無知。
- 海神何故獨拒命，風濤塞路蟠蛟螭。
- 羣臣諂佞仙藥遠，死生治亂分兩歧。
- 山靈不可守碑記，片段應作龜牀支。
- 陵谷雖存世代異，耳目雙被誕者欺。
- 只餘紙本落人世，千古遺臭東南崖。
- 我聞秦望最高峻，城域所見非昔時。
- 何山距縣四十里，符合傳記壯且奇。
- 眾峰乃是子孫行，古木幾換蛟龍枝。
- 指東作西未足怪，父老流傳從小兒。
- 政如塗山玉帛會，漫不可考歲久之。
- 梁君吏隱年甚少，鬰鬰寸角初解麋。
- 裹糧挈榼訪古跡，氣味蕭散如分司。
- 忽聞片石在絕頂，小篆無乃斯翁爲。
- 手披荆棘訶虎兕，拄杖直叩山頭皮。
- 糢糊豈復有字畫，此物及見秦亂離。
- 當時威勢振天下，不言慘毒民嗟咨。
- 乘輿所至爲刀鋸，方嶽何暇安禮儀。
- 關中屢棄百二險，曆數浪指億萬期。
- 君臣乃爾自賢聖，鯁論不復相瑕疵。
- 陳迹安知百世後，樵夫牧子笑脫頤。
- 興亡俄頃三歎息，撫掌重閱太史辭。
- 假使玉筯餘筆畫，文過其實世所嗤。
- 早知金石不可恃，相君應悔燔書詩。

## 拼音

- liu4 wang2 shi1 guo2 si4 hai3 gui1 ， qin2 huang2 dong1 ke4 nan2 xun2 bei1 。
- fa3 yin1 shi3 zhou4 you3 zeng1 jian3 ， ming2 yu3 cang1 jie2 zheng1 fei1 chi2 。
- zi4 yan2 gong1 de2 ke3 ge1 song4 ， qian2 shou3 ge4 ge4 yu2 wu2 zhi1 。
- hai3 shen2 he2 gu4 du2 ju4 ming4 ， feng1 tao1 sai1 lu4 pan2 jiao1 chi1 。
- qun2 chen2 chan3 ning4 xian1 yao4 yuan3 ， si3 sheng1 zhi4 luan4 fen1 liang3 qi2 。
- shan1 ling2 bu4 ke3 shou3 bei1 ji4 ， pian4 duan4 ying1 zuo4 gui1 chuang2 zhi1 。
- ling2 gu3 sui1 cun2 shi4 dai4 yi4 ， er3 mu4 shuang1 bei4 dan4 zhe3 qi1 。
- zhi1 yu2 zhi3 ben3 luo4 ren2 shi4 ， qian1 gu3 yi2 chou4 dong1 nan2 ya2 。
- wo3 wen2 qin2 wang4 zui4 gao1 jun4 ， cheng2 yu4 suo3 jian4 fei1 xi1 shi2 。
- he2 shan1 ju4 xian4 si4 shi2 li3 ， fu2 he2 chuan2 ji4 zhuang4 qie3 qi2 。
- zhong4 feng1 nai3 shi4 zi3 sun1 xing2 ， gu3 mu4 ji1 huan4 jiao1 long2 zhi1 。
- zhi3 dong1 zuo4 xi1 wei4 zu2 guai4 ， fu4 lao3 liu2 chuan2 cong2 xiao3 er2 。
- zheng4 ru2 tu2 shan1 yu4 bo2 hui4 ， man4 bu4 ke3 kao3 sui4 jiu3 zhi1 。
- liang2 jun1 li4 yin3 nian2 shen4 shao3 ， yu4 yu4 cun4 jiao3 chu1 jie3 mi2 。
- guo3 liang2 qie4 ke1 fang3 gu3 ji4 ， qi4 wei4 xiao1 san4 ru2 fen1 si1 。
- hu1 wen2 pian4 shi2 zai4 jue2 ding3 ， xiao3 zhuan4 wu2 nai3 si1 weng1 wei2 。
- shou3 pi1 jing1 ji2 he1 hu3 si4 ， zhu3 zhang4 zhi2 kou4 shan1 tou2 pi2 。
- mo2 hu2 qi3 fu4 you3 zi4 hua4 ， ci3 wu4 ji2 jian4 qin2 luan4 li2 。
- dang1 shi2 wei1 shi4 zhen4 tian1 xia4 ， bu4 yan2 can3 du2 min2 jie1 zi1 。
- cheng2 yu2 suo3 zhi4 wei2 dao1 ju4 ， fang1 yue4 he2 xia2 an1 li3 yi2 。
- guan1 zhong1 lü3 qi4 bai3 er4 xian3 ， li4 shu4 lang4 zhi3 yi4 wan4 qi1 。
- jun1 chen2 nai3 er3 zi4 xian2 sheng4 ， geng3 lun4 bu2 fu4 xiang1 xia2 ci1 。
- chen2 ji4 an1 zhi1 bai3 shi4 hou4 ， qiao2 fu1 mu4 zi3 xiao4 tuo1 yi2 。
- xing1 wang2 e2 qing3 san1 tan4 xi1 ， fu3 zhang3 zhong4 yue4 tai4 shi3 ci2 。
- jia3 shi3 yu4 zhu4 yu2 bi3 hua4 ， wen2 guo4 qi2 shi2 shi4 suo3 chi1 。
- zao3 zhi1 jin1 shi2 bu4 ke3 shi4 ， xiang1 jun1 ying1 hui3 fan2 shu1 shi1 。

## 注释

## 译文

## 赏析
