---
id: hu-zhong-gong-chou-fu-yao
title: 醜婦謠
titlePinyin: chou3 fu4 yao2
titleSlug: chou-fu-yao
author: 胡仲弓
authorPinyin: hu2 zhong4 gong1
authorSlug: hu-zhong-gong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 人知醜婦醜，不知醜婦妍。
- 醜婦安乎醜，婦德或可全。
- 荆釵與布裙，常坐紡織邊。
- 妍婦巧於人，玉貌長娟娟。
- 嫵媚及依阿，萬態隨方圓。
- 醜者妍之實，妍者醜之端。
- 醜者妍之德，妍者醜之賊。
- 人皆惡其醜，我以醜爲則。
- 人皆愛其妍，我以妍爲惑。
- 丁寧醜婦人，莫效妍婦顰。
- 欲保醜婦德，莫學妍婦色。
- 人鑑不可欺，妍醜自明白。

## 拼音

- ren2 zhi1 chou3 fu4 chou3 ， bu4 zhi1 chou3 fu4 yan2 。
- chou3 fu4 an1 hu1 chou3 ， fu4 de2 huo4 ke3 quan2 。
- jing1 chai1 yu3 bu4 qun2 ， chang2 zuo4 fang3 zhi1 bian1 。
- yan2 fu4 qiao3 wu1 ren2 ， yu4 mao4 chang2 juan1 juan1 。
- wu3 mei4 ji2 yi1 a1 ， wan4 tai4 sui2 fang1 yuan2 。
- chou3 zhe3 yan2 zhi1 shi2 ， yan2 zhe3 chou3 zhi1 duan1 。
- chou3 zhe3 yan2 zhi1 de2 ， yan2 zhe3 chou3 zhi1 zei2 。
- ren2 jie1 e4 qi2 chou3 ， wo3 yi3 chou3 wei2 ze2 。
- ren2 jie1 ai4 qi2 yan2 ， wo3 yi3 yan2 wei2 huo4 。
- ding1 ning2 chou3 fu4 ren2 ， mo4 xiao4 yan2 fu4 pin2 。
- yu4 bao3 chou3 fu4 de2 ， mo4 xue2 yan2 fu4 se4 。
- ren2 jian4 bu4 ke3 qi1 ， yan2 chou3 zi4 ming2 bai0 。

## 注释

## 译文

## 赏析
