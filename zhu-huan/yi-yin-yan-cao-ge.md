---
id: zhu-huan-yi-yin-yan-cao-ge
title: 蟻飲研槽歌
titlePinyin: yi3 yin3 yan2 cao2 ge1
titleSlug: yi-yin-yan-cao-ge
author: 朱渙
authorPinyin: zhu1 huan4
authorSlug: zhu-huan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 晴窗棐几風日舒，呼童汲水供蟾蜍，涓流入研玄穎濡。
- 一蟻蠢蠢爰來趨，須臾十百與之俱。
- 前後有行不亂踰，宛若徙穴舁腐餘。
- 想應燥吻脣頰枯，清夢思欲吞江湖。
- 摇尾羞作涸轍呼，奮迅恰如東海魚。
- 物生天地小大殊，饑食渴飲皆同塗。
- 矧爾有靈非至愚，大槐南柯名利區。
- 一夢而覺驚幻虛，爾其聽我毋睢盱。
- 爾吭既沃腹既腴，歸安其藏勿浪逋。
- 階前羣兒政嬉娛，以指劃土縻爾軀。

## 拼音

- qing2 chuang1 fei3 ji3 feng1 ri4 shu1 ， hu1 tong2 ji2 shui3 gong4 chan2 chu2 ， juan1 liu2 ru4 yan2 xuan2 ying3 ru2 。
- yi4 yi3 chun3 chun3 yuan2 lai2 qu1 ， xu1 yu2 shi2 bai3 yu3 zhi1 ju4 。
- qian2 hou4 you3 xing2 bu2 luan4 yu2 ， wan3 ruo4 xi3 xue2 yu2 fu3 yu2 。
- xiang3 ying1 zao4 wen3 chun2 jia2 ku1 ， qing1 meng4 si1 yu4 tun1 jiang1 hu2 。
- yao2 wei3 xiu1 zuo4 he2 zhe2 hu1 ， fen4 xun4 qia4 ru2 dong1 hai3 yu2 。
- wu4 sheng1 tian1 di4 xiao3 da4 shu1 ， ji1 shi2 ke3 yin3 jie1 tong2 tu2 。
- shen3 er3 you3 ling2 fei1 zhi4 yu2 ， da4 huai2 nan2 ke1 ming2 li4 qu1 。
- yi2 meng4 er2 jue2 jing1 huan4 xu1 ， er3 qi2 ting1 wo3 wu2 sui1 xu1 。
- er3 keng1 ji4 wo4 fu4 ji4 yu2 ， gui1 an1 qi2 cang2 wu4 lang4 bu1 。
- jie1 qian2 qun2 er2 zheng4 xi1 yu2 ， yi3 zhi3 hua2 tu3 mi2 er3 qu1 。

## 注释

## 译文

## 赏析
