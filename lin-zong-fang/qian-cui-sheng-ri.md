---
id: lin-zong-fang-qian-cui-sheng-ri
title: 錢倅生日
titlePinyin: qian2 cui4 sheng1 ri4
titleSlug: qian-cui-sheng-ri
author: 林宗放
authorPinyin: lin2 zong1 fang4
authorSlug: lin-zong-fang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 煌煌我宋開鼇極，坐攬輿圖朝列辟。
- 玉帛爭先萬國趨，吳越歸心天下一。
- 聖神論報天與同，富貴不獨昌其躬。
- 建隆以來二百載，是家與國方延洪。
- 三光五嶽誰言裂，秀氣依然貫吳越。
- 荀家苗裔何多龍，蕭氏衣冠知幾葉。
- 賢王忠孝橫古今，文采到公仍映人。
- 一段清冰出秋壑，笑言滿腹多精神。
- 胸中色絲經緯密，華衮政須煩黼黻。
- 會看玄髮映貂蟬，豈久銀章佩朱紱。
- 轉頭玉樹森琳琅，渥洼之種俱顒昂。
- 斑斑久矣伏藝苑，秋風忽起催騰驤。
- 黄金鑄印大如斗，世世纍纍還繫肘。
- 笑摩銅狄向他年，頗記淮山風月否。

## 拼音

- huang2 huang2 wo3 song4 kai1 ao2 ji2 ， zuo4 lan3 yu2 tu2 chao2 lie4 pi4 。
- yu4 bo2 zheng1 xian1 wan4 guo2 qu1 ， wu2 yue4 gui1 xin1 tian1 xia4 yi1 。
- sheng4 shen2 lun4 bao4 tian1 yu3 tong2 ， fu4 gui4 bu4 du2 chang1 qi2 gong1 。
- jian4 long2 yi3 lai2 er4 bai3 zai4 ， shi4 jia1 yu3 guo2 fang1 yan2 hong2 。
- san1 guang1 wu3 yue4 shui2 yan2 lie4 ， xiu4 qi4 yi1 ran2 guan4 wu2 yue4 。
- xun2 jia1 miao2 yi4 he2 duo1 long2 ， xiao1 shi4 yi1 guan1 zhi1 ji1 ye4 。
- xian2 wang2 zhong1 xiao4 heng2 gu3 jin1 ， wen2 cai3 dao4 gong1 reng2 ying4 ren2 。
- yi2 duan4 qing1 bing1 chu1 qiu1 he4 ， xiao4 yan2 man3 fu4 duo1 jing1 shen2 。
- xiong1 zhong1 se4 si1 jing1 wei3 mi4 ， hua2 gun3 zheng4 xu1 fan2 fu3 fu2 。
- hui4 kan4 xuan2 fa4 ying4 diao1 chan2 ， qi3 jiu3 yin2 zhang1 pei4 zhu1 fu2 。
- zhuan3 tou2 yu4 shu4 sen1 lin2 lang2 ， wo4 wa1 zhi1 zhong3 ju4 yong2 ang2 。
- ban1 ban1 jiu3 yi3 fu2 yi4 yuan4 ， qiu1 feng1 hu1 qi3 cui1 teng2 xiang1 。
- huang2 jin1 zhu4 yin4 da4 ru2 dou4 ， shi4 shi4 lei2 lei2 huan2 xi4 zhou3 。
- xiao4 mo2 tong2 di2 xiang4 ta1 nian2 ， po1 ji4 huai2 shan1 feng1 yue4 fou3 。

## 注释

## 译文

## 赏析
