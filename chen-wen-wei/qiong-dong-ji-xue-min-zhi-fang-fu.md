---
id: chen-wen-wei-qiong-dong-ji-xue-min-zhi-fang-fu
title: 窮冬積雪閔織紡婦
titlePinyin: qiong2 dong1 ji1 xue3 min3 zhi1 fang3 fu4
titleSlug: qiong-dong-ji-xue-min-zhi-fang-fu
author: 陳文蔚
authorPinyin: chen2 wen2 wei4
authorSlug: chen-wen-wei
dynasty: 唐
dynastyPinyin: tang2
dynastySlug: tang
tags: [] 
---

## 正文

- 長哦豳人詩，九月欲授衣。
- 方當流火辰，先已戒其期。
- 當春非不蠶，入夏非不絲。
- 一寸不上身，止爲憂啼饑。
- 蠶畢起功績，關心聽鳴鵙。
- 豈不念人生，所急在衣食。
- 衣單寒不禦，鶉結百千縷。
- 輕裘那得知，凄其良自苦。
- 窮冬歲將往，雪片大如掌。
- 憐他昨日織，安知今日紡。
- 嬌癡貴安女，未始識機杼。
- 紈綺厭不華，繒帛何曾數。
- 貧富固有分，茫茫何足論。
- 感觸此時心，寧不哀窮困。
- 馮誰歌七月，俾汝知時節。
- 塞墐聊補紉，團欒圍榾柮。

## 拼音

- chang2 o4 bin1 ren2 shi1 ， jiu3 yue4 yu4 shou4 yi1 。
- fang1 dang1 liu2 huo3 chen2 ， xian1 yi3 jie4 qi2 qi1 。
- dang1 chun1 fei1 bu4 can2 ， ru4 xia4 fei1 bu4 si1 。
- yi2 cun4 bu2 shang4 shen1 ， zhi3 wei2 you1 ti2 ji1 。
- can2 bi4 qi3 gong1 ji4 ， guan1 xin1 ting1 ming2 ju2 。
- qi3 bu2 nian4 ren2 sheng1 ， suo3 ji2 zai4 yi1 shi2 。
- yi1 dan1 han2 bu2 yu4 ， chun2 jie2 bai3 qian1 lü3 。
- qing1 qiu2 na4 de2 zhi1 ， qi1 qi2 liang2 zi4 ku3 。
- qiong2 dong1 sui4 jiang1 wang3 ， xue3 pian4 da4 ru2 zhang3 。
- lian2 ta1 zuo2 ri4 zhi1 ， an1 zhi1 jin1 ri4 fang3 。
- jiao1 chi1 gui4 an1 nü3 ， wei4 shi3 shi2 ji1 zhu4 。
- wan2 qi3 yan4 bu4 hua2 ， zeng1 bo2 he2 ceng2 shu4 。
- pin2 fu4 gu4 you3 fen1 ， mang2 mang2 he2 zu2 lun4 。
- gan3 chu4 ci3 shi2 xin1 ， ning2 bu4 ai1 qiong2 kun4 。
- feng2 shui2 ge1 qi1 yue4 ， bi3 ru3 zhi1 shi2 jie2 。
- sai1 jin4 liao2 bu3 ren4 ， tuan2 luan2 wei2 gu3 duo4 。

## 注释

## 译文

## 赏析
