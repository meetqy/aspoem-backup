---
id: chen-wen-wei-xu-jing-fu-chu-shi-suo-ju-zhi-bie-shu-nan-yan-tu-bing-zhu-gong-ti-yong-yu-yu-tong-zuo-wei-fu-chang-yun
title: 徐敬甫出示所居之別墅南巖圖并諸公題詠欲予同作爲賦長韵
titlePinyin: xu2 jing4 fu3 chu1 shi4 suo3 ju1 zhi1 bie2 shu4 nan2 yan2 tu2 bing4 zhu1 gong1 ti2 yong3 yu4 yu3 tong2 zuo4 wei2 fu4 chang2 yun4
titleSlug: xu-jing-fu-chu-shi-suo-ju-zhi-bie-shu-nan-yan-tu-bing-zhu-gong-ti-yong-yu-yu-tong-zuo-wei-fu-chang-yun
author: 陳文蔚
authorPinyin: chen2 wen2 wei4
authorSlug: chen-wen-wei
dynasty: 唐
dynastyPinyin: tang2
dynastySlug: tang
tags: [] 
---

## 正文

- 憶昔同作康山游，杖屨歷遍千巖幽。
- 知君已具看山眼，每遇勝處嘗淹留。
- 從茲一去間何闊，倒指殆欲忘春秋。
- 不知此地復何地，但見大江東去流。
- 相逢恍然如隔世，盡洗積年離別愁。
- 首爲袖出南巖圖，著鞭先我占一丘。
- 南巖之高不可攀，俗駕欲到何緣由。
- 君乃結屋於其巔，避世擬追園綺儔。
- 雪飛霜瀑自天落，戟列萬竹干雲修。
- 客來煮茗話疇昔，酒熟春禽相勸酬。
- 自言得此已足老，豈復更懷身世憂。
- 無心偶作雲出岫，良念棣萼情綢繆。
- 對床聽雨有真意，肯放拂衣歸去休。
- 登高一日展遐眺，洗眼九華雲漬收。
- 語我南巖卜築地，只放五老高一頭。
- 丹梯萬丈徑可躡，獨恨未遂曾往謀。
- 我生亦有山水癖，欲見未見心先投。
- 長哦南山白石爛，夢寐滄江飛白鷗。
- 歸與亟辦買山計，甘與世好相盾矛。
- 采蕨可以忘朝饑，種橘自當千戶侯。
- 眷言志事在𤱶畝，適我願兮遑他求。
- 此時作書報同志，知肯遠爲題詩不。

## 拼音

- yi4 xi1 tong2 zuo4 kang1 shan1 you2 ， zhang4 ju4 li4 bian4 qian1 yan2 you1 。
- zhi1 jun1 yi3 ju4 kan4 shan1 yan3 ， mei3 yu4 sheng4 chu3 chang2 yan1 liu2 。
- cong2 zi1 yi2 qu4 jian4 he2 kuo4 ， dao3 zhi3 dai4 yu4 wang4 chun1 qiu1 。
- bu4 zhi1 ci3 di4 fu4 he2 di4 ， dan4 jian4 da4 jiang1 dong1 qu4 liu2 。
- xiang1 feng2 huang3 ran2 ru2 ge2 shi4 ， jin4 xi3 ji1 nian2 li2 bie2 chou2 。
- shou3 wei2 xiu4 chu1 nan2 yan2 tu2 ， zhu4 bian1 xian1 wo3 zhan4 yi4 qiu1 。
- nan2 yan2 zhi1 gao1 bu4 ke3 pan1 ， su2 jia4 yu4 dao4 he2 yuan2 you2 。
- jun1 nai3 jie2 wu1 wu1 qi2 dian1 ， bi4 shi4 ni3 zhui1 yuan2 qi3 chou2 。
- xue3 fei1 shuang1 pu4 zi4 tian1 luo4 ， ji3 lie4 wan4 zhu2 gan1 yun2 xiu1 。
- ke4 lai2 zhu3 ming2 hua4 chou2 xi1 ， jiu3 shu2 chun1 qin2 xiang1 quan4 chou2 。
- zi4 yan2 de2 ci3 yi3 zu2 lao3 ， qi3 fu4 geng4 huai2 shen1 shi4 you1 。
- wu2 xin1 ou3 zuo4 yun2 chu1 xiu4 ， liang2 nian4 di4 e4 qing2 chou2 mou2 。
- dui4 chuang2 ting1 yu3 you3 zhen1 yi4 ， ken3 fang4 fu2 yi1 gui1 qu4 xiu1 。
- deng1 gao1 yi2 ri4 zhan3 xia2 tiao4 ， xi3 yan3 jiu3 hua2 yun2 zi4 shou1 。
- yu3 wo3 nan2 yan2 bu3 zhu4 di4 ， zhi1 fang4 wu3 lao3 gao1 yi4 tou2 。
- dan1 ti1 wan4 zhang4 jing4 ke3 nie4 ， du2 hen4 wei4 sui4 ceng2 wang3 mou2 。
- wo3 sheng1 yi4 you3 shan1 shui3 pi3 ， yu4 jian4 wei4 jian4 xin1 xian1 tou2 。
- chang2 o4 nan2 shan1 bai2 shi2 lan4 ， meng4 mei4 cang1 jiang1 fei1 bai2 ou1 。
- gui1 yu3 ji2 ban4 mai3 shan1 ji4 ， gan1 yu3 shi4 hao3 xiang1 dun4 mao2 。
- cai3 jue2 ke3 yi3 wang4 chao2 ji1 ， zhong3 ju2 zi4 dang1 qian1 hu4 hou2 。
- juan4 yan2 zhi4 shi4 zai4 𤱶 mu3 ， shi4 wo3 yuan4 xi1 huang2 ta1 qiu2 。
- ci3 shi2 zuo4 shu1 bao4 tong2 zhi4 ， zhi1 ken3 yuan3 wei2 ti2 shi1 bu4 。

## 注释

## 译文

## 赏析
