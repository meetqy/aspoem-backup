---
id: chen-wen-wei-lu-shan-za-yong-tian-chi
title: 廬山雜咏 天池
titlePinyin: lu2 shan1 za2 yong3   tian1 chi2
titleSlug: lu-shan-za-yong-tian-chi
author: 陳文蔚
authorPinyin: chen2 wen2 wei4
authorSlug: chen-wen-wei
dynasty: 唐
dynastyPinyin: tang2
dynastySlug: tang
tags: [] 
---

## 正文

- 朝登天池峰，暮酌天池水。
- 一枕僧榻清，鍾磬半空裏。
- 平生此名山，籍籍滿吾耳。
- 乘興作遠游，杖策自不已。
- 行行到絕頂，塵世知隔幾。
- 雲烟出其下，渺視猶萬里。
- 山川與人物，往往盡蒙被。
- 始疑翻雪濤，混同一彭蠡。
- 頃刻開一罅，初見山邐迤。
- 仿佛人世界，未可詳目指。
- 山中爲予言，此地去天咫。
- 風雨晦冥候，與世殊不似。
- 霖潦方下作，山頭旋磨蟻。
- 雲深此埋屋，山下乃不爾。
- 歷驗予所言，其言亦非詭。
- 未必隔仙凡，高深實殊軌。
- 初夜現佛燈，數星林末起。
- 如螢復如炬，或明亦或止。
- 昔聞頗甚怪，今見乃如此。
- 寄語登山人，仍須細窮理。

## 拼音

- chao2 deng1 tian1 chi2 feng1 ， mu4 zhuo2 tian1 chi2 shui3 。
- yi4 zhen3 seng1 ta4 qing1 ， zhong1 qing4 ban4 kong1 li3 。
- ping2 sheng1 ci3 ming2 shan1 ， ji2 ji2 man3 wu2 er3 。
- cheng2 xing1 zuo4 yuan3 you2 ， zhang4 ce4 zi4 bu4 yi3 。
- hang2 hang2 dao4 jue2 ding3 ， chen2 shi4 zhi1 ge2 ji1 。
- yun2 yan1 chu1 qi2 xia4 ， miao3 shi4 you2 wan4 li3 。
- shan1 chuan1 yu3 ren2 wu4 ， wang3 wang3 jin4 meng2 bei4 。
- shi3 yi2 fan1 xue3 tao1 ， hun4 tong2 yi4 peng2 li2 。
- qing3 ke4 kai1 yi2 xia4 ， chu1 jian4 shan1 li3 yi3 。
- fang3 fu2 ren2 shi4 jie4 ， wei4 ke3 xiang2 mu4 zhi3 。
- shan1 zhong1 wei2 yu3 yan2 ， ci3 di4 qu4 tian1 zhi3 。
- feng1 yu3 hui4 ming2 hou4 ， yu3 shi4 shu1 bu2 si4 。
- lin2 liao2 fang1 xia4 zuo4 ， shan1 tou2 xuan2 mo2 yi3 。
- yun2 shen1 ci3 mai2 wu1 ， shan1 xia4 nai3 bu4 er3 。
- li4 yan4 yu3 suo3 yan2 ， qi2 yan2 yi4 fei1 gui3 。
- wei4 bi4 ge2 xian1 fan2 ， gao1 shen1 shi2 shu1 gui3 。
- chu1 ye4 xian4 fo2 deng1 ， shu4 xing1 lin2 mo4 qi3 。
- ru2 ying2 fu4 ru2 ju4 ， huo4 ming2 yi4 huo4 zhi3 。
- xi1 wen2 po1 shen4 guai4 ， jin1 jian4 nai3 ru2 ci3 。
- ji4 yu3 deng1 shan1 ren2 ， reng2 xu1 xi4 qiong2 li3 。

## 注释

## 译文

## 赏析
