---
id: chen-wen-wei-zai-guo-tao-hua-tai
title: 再過桃花臺
titlePinyin: zai4 guo4 tao2 hua1 tai2
titleSlug: zai-guo-tao-hua-tai
author: 陳文蔚
authorPinyin: chen2 wen2 wei4
authorSlug: chen-wen-wei
dynasty: 唐
dynastyPinyin: tang2
dynastySlug: tang
tags: [] 
---

## 正文

- 去年過桃花，心情亂飛絮。
- 今年重來時，烟水已成趣。
- 川華動春綠，漁艇自來去。
- 况復江上山，玉立美無度。
- 徘徊欲吟詩，日暮不成賦。
- 但見飛鳥歸，暝色带雲樹。
- 我生亦何求，行止隨所寓。
- 悠然此時心，但覺狎鷗鷺。
- 風定波自平，可玩不可怖。
- 堪嗟世間人，險阻起平路。
- 茲焉得所圖，萬事不關慮。

## 拼音

- qu4 nian2 guo4 tao2 hua1 ， xin1 qing2 luan4 fei1 xu4 。
- jin1 nian2 zhong4 lai2 shi2 ， yan1 shui3 yi3 cheng2 qu4 。
- chuan1 hua2 dong4 chun1 lü4 ， yu2 ting3 zi4 lai2 qu4 。
- kuang4 fu4 jiang1 shang4 shan1 ， yu4 li4 mei3 wu2 du4 。
- pai2 huai2 yu4 yin2 shi1 ， ri4 mu4 bu4 cheng2 fu4 。
- dan4 jian4 fei1 niao3 gui1 ， ming2 se4 dai4 yun2 shu4 。
- wo3 sheng1 yi4 he2 qiu2 ， xing2 zhi3 sui2 suo3 yu4 。
- you1 ran2 ci3 shi2 xin1 ， dan4 jue2 xia2 ou1 lu4 。
- feng1 ding4 bo1 zi4 ping2 ， ke3 wan2 bu4 ke3 bu4 。
- kan1 jie1 shi4 jian4 ren2 ， xian3 zu3 qi3 ping2 lu4 。
- zi1 yan1 de2 suo3 tu2 ， wan4 shi4 bu4 guan1 lü4 。

## 注释

## 译文

## 赏析
