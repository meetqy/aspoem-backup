---
id: shi-xiao-you-bao-ding-xian
title: 宝鼎现
titlePinyin: bao3 ding3 xian4
titleSlug: bao-ding-xian
author: 石孝友
authorPinyin: shi2 xiao4 you3
authorSlug: shi-xiao-you
dynasty: 宋
dynastyPinyin: song4
dynastySlug: song
tags: []
---

## 正文

- 雪梅清瘦，月桂圆冷，天街新霁。
- 想帝辇、三朝薄暮，催促烛龙开扇雉。
- 正拜舞、捧玉卮为寿，花满香铺凤髓。
- 罄禹穴、胥涛万顷，春入南山声里。
- 鼎轴元老诗书帅。
- 体宸衷、双奉亲意。
- 勤色养、行春惜花，夜欢宴、瑶池衣彩戏。
- 鼓淑气、遍湖山千里。
- 惊破悭红涩翠。
- 笑那个痴儿无赖。
- 打得金鱼坠地。
- 休念太守当年，曾手把青藜照字。
- 对珠帘云栋，收拾太平歌舞辍。
- 庆母爱、小宽王事。
- 馀沥□肠，看不日、归步沙堤，又赞重华孝治。

## 拼音

- xue3 mei2 qing1 shou4 ， yue4 gui4 yuan2 leng3 ， tian1 jie1 xin1 ji4 。
- xiang3 di4 nian3 、 san1 zhao1 bo2 mu4 ， cui1 cu4 zhu2 long2 kai1 shan4 zhi4 。
- zheng4 bai4 wu3 、 peng3 yu4 zhi1 wei4 shou4 ， hua1 man3 xiang1 pu4 feng4 sui3 。
- qing4 yu3 xue2 、 xu1 tao1 wan4 qing3 ， chun1 ru4 nan2 shan1 sheng1 li3 。
- ding3 zhou2 yuan2 lao3 shi1 shu1 shuai4 。
- ti3 chen2 zhong1 、 shuang1 feng4 qin1 yi4 。
- qin2 se4 yang3 、 xing2 chun1 xi1 hua1 ， ye4 huan1 yan4 、 yao2 chi2 yi1 cai3 xi4 。
- gu3 shu1 qi4 、 bian4 hu2 shan1 qian1 li3 。
- jing1 po4 qian1 hong2 se4 cui4 。
- xiao4 na4 ge0 chi1 er2 wu2 lai4 。
- da3 de2 jin1 yu2 zhui4 di4 。
- xiu1 nian4 tai4 shou3 dang1 nian2 ， ceng2 shou3 ba3 qing1 li2 zhao4 zi4 。
- dui4 zhu1 lian2 yun2 dong4 ， shou1 shi0 tai4 ping2 ge1 wu3 chuo4 。
- qing4 mu3 ai4 、 xiao3 kuan1 wang2 shi4 。
- yu2 li4 □ chang2 ， kan4 bu2 ri4 、 gui1 bu4 sha1 di1 ， you4 zan4 zhong4 hua2 xiao4 zhi4 。

## 注释

## 译文

## 赏析
