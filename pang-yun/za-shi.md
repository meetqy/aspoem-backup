---
id: pang-yun-za-shi
title: 雜詩
titlePinyin: za2 shi1
titleSlug: za-shi
author: 龐蘊
authorPinyin: pang2 yun4
authorSlug: pang-yun
dynasty: 唐
dynastyPinyin: tang2
dynastySlug: tang
tags: []
---

## 正文

- 未識龍宮莫說珠，識珠言說與君殊。
- 空拳只是嬰兒信，豈得將來誑老夫。
- 萬法從心起，心生萬法生。法生同日了，來去在虛行。
- 寄語修道人，空生慎勿生。如能達此理，不動出深坑。
- 極目觀前境，寂寞無一人。回頭看後底，影亦不隨身。
- 神識苟能無掛礙，廓周法界等虛空。
- 不假坐禪持戒律，超然解脫豈勞功。
- 日用事無別，惟吾自偶偕。頭頭非取捨，處處勿張乖。
- 朱紫誰為號，青山絕點埃。神通並妙用，運水及搬柴。
- 十方同聚會，個個學無為。此是選佛場，心空及第歸。
- 焰水無魚下底鉤，覓魚無處笑君愁。
- 可憐谷隱老禪伯，被唾如何見亦羞。

## 拼音

- wei4 shi2 long2 gong1 mo4 shuo1 zhu1 ， shi2 zhu1 yan2 shuo1 yu3 jun1 shu1 。
- kong1 quan2 zhi3 shi4 ying1 er2 xin4 ， qi3 de2 jiang1 lai2 kuang2 lao3 fu1 。
- wan4 fa3 cong2 xin1 qi3 ， xin1 sheng1 wan4 fa3 sheng1 。 fa3 sheng1 tong2 ri4 le0 ， lai2 qu4 zai4 xu1 xing2 。
- ji4 yu3 xiu1 dao4 ren2 ， kong1 sheng1 shen4 wu4 sheng1 。 ru2 neng2 da2 ci3 li3 ， bu2 dong4 chu1 shen1 keng1 。
- ji2 mu4 guan1 qian2 jing4 ， ji4 mo4 wu2 yi4 ren2 。 hui2 tou2 kan4 hou4 di3 ， ying3 yi4 bu4 sui2 shen1 。
- shen2 shi2 gou3 neng2 wu2 gua4 ai4 ， kuo4 zhou1 fa3 jie4 deng3 xu1 kong1 。
- bu4 jia3 zuo4 shan4 chi2 jie4 lü4 ， chao1 ran2 jie3 tuo1 qi3 lao2 gong1 。
- ri4 yong4 shi4 wu2 bie2 ， wei2 wu2 zi4 ou3 xie2 。 tou2 tou2 fei1 qu3 she3 ， chu3 chu3 wu4 zhang1 guai1 。
- zhu1 zi3 shui2 wei2 hao4 ， qing1 shan1 jue2 dian3 ai1 。 shen2 tong1 bing4 miao4 yong4 ， yun4 shui3 ji2 ban1 chai2 。
- shi2 fang1 tong2 ju4 hui4 ， ge4 ge4 xue2 wu2 wei2 。 ci3 shi4 xuan3 fo2 chang3 ， xin1 kong1 ji2 di4 gui1 。
- yan4 shui3 wu2 yu2 xia4 di3 gou1 ， mi4 yu2 wu2 chu3 xiao4 jun1 chou2 。
- ke3 lian2 gu3 yin3 lao3 shan4 bo2 ， bei4 tuo4 ru2 he2 jian4 yi4 xiu1 。

## 注释

## 译文

## 赏析
