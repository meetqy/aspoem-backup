---
id: zhang-yan-ci-yuan-shuo-you-wu-shan-shi-er-feng-gu-feng-er-shi-wu-yun
title: 次袁說友巫山十二峰古風二十五韻
titlePinyin: ci4 yuan2 shuo1 you3 wu1 shan1 shi2 er4 feng1 gu3 feng1 er4 shi2 wu3 yun4
titleSlug: ci-yuan-shuo-you-wu-shan-shi-er-feng-gu-feng-er-shi-wu-yun
author: 張縯
authorPinyin: zhang1 yan3
authorSlug: zhang-yan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 化工神偉開物姿，劖石萬仞不作癡。
- 巍峰聳立威鳳舉，急挾怒流奔馬遲。
- 隠然萬里形勝重，信矣四海遊觀奇。
- 天開匹練勢巀嶪，雲擁列嶂青參差。
- 輿圖悚視天設險，舟檝競與江東之。
- 何年宇宙此盤據，遠攬泰華宜肩隨。
- 胸吞雲夢盪物表，眥决飛鳥忘神疲。
- 元戎授任盛節制，列艦徑度羅旌旗。
- 天香來時滿衣袖，講殿幾日辭書帷。
- 詞源浩蕩春峽水，句律飄揚秋桂枝。
- 天門有路穿水去，筆力到古羣峰低。
- 遠參退之賦山囿，下陋樊川娛水嬉。
- 有神相宅理應爾，夢賦靡曼奚其爲。
- 流轉不根憐已久，高詠取正今逢時。
- 昔年飛輓忝將指，異境名言猶念茲。
- 大篇巨軸窺勝賞，赤甲白鹽神坐馳。
- 有從絕唱發奇偉，衆作絢采同彰施。
- 德風草偃閫以外，觀頌下轉江之湄。
- 甯須三年奏漢計，行復八彩瞻堯眉。
- 慈恩論契肯隔面，草堂枉駕欣解頤。
- 我方卧雲書自伴，公詠入相衣宜緇。
- 少須凋瘵盡撫摩，大賑廩粟歌噫嘻。
- 會看丹詔來北闕，更上岷嶺登峨嵋。
- 江山得助協嘉會，賡載歸寫明良詩。

## 拼音

- hua4 gong1 shen2 wei3 kai1 wu4 zi1 ， chan2 shi2 wan4 ren4 bu2 zuo4 chi1 。
- wei1 feng1 song3 li4 wei1 feng4 ju3 ， ji2 xie2 nu4 liu2 ben1 ma3 chi2 。
- yin3 ran2 wan4 li3 xing2 sheng4 zhong4 ， xin4 yi3 si4 hai3 you2 guan1 qi2 。
- tian1 kai1 pi3 lian4 shi4 jie2 ye4 ， yun2 yong1 lie4 zhang4 qing1 can1 cha4 。
- yu2 tu2 song3 shi4 tian1 she4 xian3 ， zhou1 ji2 jing4 yu3 jiang1 dong1 zhi1 。
- he2 nian2 yu3 zhou4 ci3 pan2 ju4 ， yuan3 lan3 tai4 hua2 yi2 jian1 sui2 。
- xiong1 tun1 yun2 meng4 dang4 wu4 biao3 ， zi4 jue2 fei1 niao3 wang4 shen2 pi2 。
- yuan2 rong2 shou4 ren4 sheng4 jie2 zhi4 ， lie4 jian4 jing4 du4 luo2 jing1 qi2 。
- tian1 xiang1 lai2 shi2 man3 yi1 xiu4 ， jiang3 dian4 ji1 ri4 ci2 shu1 wei2 。
- ci2 yuan2 hao4 dang4 chun1 xia2 shui3 ， ju4 lü4 piao1 yang2 qiu1 gui4 zhi1 。
- tian1 men2 you3 lu4 chuan1 shui3 qu4 ， bi3 li4 dao4 gu3 qun2 feng1 di1 。
- yuan3 can1 tui4 zhi1 fu4 shan1 you4 ， xia4 lou4 fan2 chuan1 yu2 shui3 xi1 。
- you3 shen2 xiang1 zhai2 li3 ying1 er3 ， meng4 fu4 mi2 man4 xi1 qi2 wei2 。
- liu2 zhuan3 bu4 gen1 lian2 yi3 jiu3 ， gao1 yong3 qu3 zheng4 jin1 feng2 shi2 。
- xi1 nian2 fei1 wan3 tian3 jiang1 zhi3 ， yi4 jing4 ming2 yan2 you2 nian4 zi1 。
- da4 pian1 ju4 zhou2 kui1 sheng4 shang3 ， chi4 jia3 bai2 yan2 shen2 zuo4 chi2 。
- you3 cong2 jue2 chang4 fa1 qi2 wei3 ， zhong4 zuo4 xuan4 cai3 tong2 zhang1 shi1 。
- de2 feng1 cao3 yan3 kun3 yi3 wai4 ， guan1 song4 xia4 zhuan3 jiang1 zhi1 mei2 。
- ning2 xu1 san1 nian2 zou4 han4 ji4 ， xing2 fu4 ba1 cai3 zhan1 yao2 mei2 。
- ci2 en1 lun4 qi4 ken3 ge2 mian4 ， cao3 tang2 wang3 jia4 xin1 jie3 yi2 。
- wo3 fang1 wo4 yun2 shu1 zi4 ban4 ， gong1 yong3 ru4 xiang1 yi1 yi2 zi1 。
- shao3 xu1 diao1 zhai4 jin4 fu3 mo2 ， da4 zhen4 lin3 su4 ge1 yi1 xi1 。
- hui4 kan4 dan1 zhao4 lai2 bei3 que4 ， geng4 shang4 min2 ling3 deng1 e2 mei2 。
- jiang1 shan1 de2 zhu4 xie2 jia1 hui4 ， geng1 zai4 gui1 xie3 ming2 liang2 shi1 。

## 注释

## 译文

## 赏析
