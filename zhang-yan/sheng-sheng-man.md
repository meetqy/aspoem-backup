---
id: zhang-yan-sheng-sheng-man
title: 声声慢
titlePinyin: sheng1 sheng1 man4
titleSlug: sheng-sheng-man
author: 张炎
authorPinyin: zhang1 yan2
authorSlug: zhang-yan
dynasty: 宋
dynastyPinyin: song4
dynastySlug: song
tags: []
---

## 正文

- 平沙催晓，野水惊寒，遥岑寸碧烟空。
- 万里冰霜，一夜换却西风。
- 晴梢渐无坠叶，撼秋声、都是梧桐。
- 情正远，奈吟湘赋楚，近日偏慵。
- 客里依然清事，爱窗深帐暖，戏拣香筒。
- 片霎归程，无奈梦与心同。
- 空教故林怨鹤，掩闲门、明月山中。
- 春又小，甚梅花、犹自未逢。

## 拼音

- ping2 sha1 cui1 xiao3 ， ye3 shui3 jing1 han2 ， yao2 cen2 cun4 bi4 yan1 kong1 。
- wan4 li3 bing1 shuang1 ， yi2 ye4 huan4 que4 xi1 feng1 。
- qing2 shao1 jian4 wu2 zhui4 ye4 ， han4 qiu1 sheng1 、 dou1 shi4 wu2 tong2 。
- qing2 zheng4 yuan3 ， nai4 yin2 xiang1 fu4 chu3 ， jin4 ri4 pian1 yong1 。
- ke4 li3 yi1 ran2 qing1 shi4 ， ai4 chuang1 shen1 zhang4 nuan3 ， xi4 jian3 xiang1 tong3 。
- pian4 sha4 gui1 cheng2 ， wu2 nai4 meng4 yu3 xin1 tong2 。
- kong1 jiao4 gu4 lin2 yuan4 he4 ， yan3 xian2 men2 、 ming2 yue4 shan1 zhong1 。
- chun1 you4 xiao3 ， shen4 mei2 hua1 、 you2 zi4 wei4 feng2 。

## 注释

## 译文

## 赏析
