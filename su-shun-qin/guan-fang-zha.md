---
id: su-shun-qin-guan-fang-zha
title: 觀放牐
titlePinyin: guan1 fang4 zha2
titleSlug: guan-fang-zha
author: 蘇舜欽
authorPinyin: su1 shun4 qin1
authorSlug: su-shun-qin
dynasty: 唐
dynastyPinyin: tang2
dynastySlug: tang
tags: [] 
---

## 正文

- 沈沈滄淮口，植木限眾流。
- 啟閉固有時，出納千萬舟。
- 眷予懷抱昏，羈別相牽鉤。
- 觀此巨派注，頗覺滯悶瘳。
- 喧豗怒霆起，始駭久不收。
- 既前目眩轉，足縮不敢留。
- 朔雪下噴薄，散爲白霧浮。
- 上懸赤油幕，旁斷縹玉旒。
- 恐激地軸轉，人有魚鼈憂。
- 驚嗟勢力壯，孰謂此物柔。
- 吾思作至監，實以處上游。
- 又欲接之口，沃蕩胸中愁。
- 俄然漸枯涸，哮爾空泥溝。
- 渟滀既因人，開洩豈自由。
- 立間見底裏，咄哉爲爾羞。

## 拼音

- shen3 shen3 cang1 huai2 kou3 ， zhi2 mu4 xian4 zhong4 liu2 。
- qi3 bi4 gu4 you3 shi2 ， chu1 na4 qian1 wan4 zhou1 。
- juan4 yu3 huai2 bao4 hun1 ， ji1 bie2 xiang1 qian1 gou1 。
- guan1 ci3 ju4 pai4 zhu4 ， po1 jue2 zhi4 men4 chou1 。
- xuan1 hui1 nu4 ting2 qi3 ， shi3 hai4 jiu3 bu4 shou1 。
- ji4 qian2 mu4 xuan4 zhuan3 ， zu2 suo1 bu4 gan3 liu2 。
- shuo4 xue3 xia4 pen1 bao2 ， san4 wei2 bai2 wu4 fu2 。
- shang4 xuan2 chi4 you2 mu4 ， pang2 duan4 piao3 yu4 liu2 。
- kong3 ji1 di4 zhou2 zhuan3 ， ren2 you3 yu2 bie1 you1 。
- jing1 jie1 shi4 li4 zhuang4 ， shu2 wei4 ci3 wu4 rou2 。
- wu2 si1 zuo4 zhi4 jian1 ， shi2 yi3 chu3 shang4 you2 。
- you4 yu4 jie1 zhi1 kou3 ， wo4 dang4 xiong1 zhong1 chou2 。
- e2 ran2 jian4 ku1 he2 ， xiao4 er3 kong1 ni2 gou1 。
- ting2 chu4 ji4 yin1 ren2 ， kai1 xie4 qi3 zi4 you2 。
- li4 jian4 jian4 di3 li3 ， duo1 zai1 wei2 er3 xiu1 。

## 注释

## 译文

## 赏析
