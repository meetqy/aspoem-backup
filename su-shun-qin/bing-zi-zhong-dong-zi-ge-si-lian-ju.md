---
id: su-shun-qin-bing-zi-zhong-dong-zi-ge-si-lian-ju
title: 丙子仲冬紫閣寺聯句
titlePinyin: bing3 zi3 zhong4 dong1 zi3 ge2 si4 lian2 ju4
titleSlug: bing-zi-zhong-dong-zi-ge-si-lian-ju
author: 蘇舜欽
authorPinyin: su1 shun4 qin1
authorSlug: su-shun-qin
dynasty: 唐
dynastyPinyin: tang2
dynastySlug: tang
tags: [] 
---

## 正文

- 白石太古水，蒼厓六月冰。
- 昏明咫尺變，身世逗留增。
- 橋與飛霞亂，人間獨鳥升。
- 風泉冷相搏，樓閣暮逾澄。
- 反覆青冥上，躋攀赤日稜。
- 唄音充別壑，塔影弔寒藤。
- 仙掌挂太一，佛壇依古層。
- 巖喧聞鬭虎，臺靜下饑鷹。
- 晴檻通年雨，濃蘿四面罾。
- 日光平午見，霧氣半天蒸。
- 潭碧寒疑裂，鐘清遠自凝。
- 陽陂冬聚筍，陰壁夏垂繒。
- 有客饒佳思，高吟出遠凭。
- 雄心翻青裏，遠目著軒騰。
- 岑寂來清夜，沈冥接定僧。
- 宿猿深更杳，落木靜相仍。
- 松竹高無奈，煙嵐翠不勝。
- 甘酸收脫實，坳隩布清塍。
- 北野才沈著，南天更勃興。
- 恣睢超一氣，黤黕起孤鵬。
- 並澗寒堪摘，看雲重欲崩。
- 行中向背失，呼處下高應。
- 庭樹巢金爵，樵兒弄玉繩。
- 斷香浮缺月，古像守昏燈。
- 乳管明相照，莎髯綠自矜。
- 深疑嘯神物，㩻欲敵殽陵。
- 俯仰孤心撓，回翔百感登。
- 畫圖風動壁，詩句涕霑膺。
- 歲月看流矢，心腸劇斷絙。
- 追攀初有象，悲憤遂相乘。
- 故賞知無遁，遺靈若此憑。
- 依然忍回首，愁絕下崚嶒。

## 拼音

- bai2 shi2 tai4 gu3 shui3 ， cang1 ya2 liu4 yue4 bing1 。
- hun1 ming2 zhi3 chi3 bian4 ， shen1 shi4 dou4 liu2 zeng1 。
- qiao2 yu3 fei1 xia2 luan4 ， ren2 jian4 du2 niao3 sheng1 。
- feng1 quan2 leng3 xiang1 bo2 ， lou2 ge2 mu4 yu2 cheng2 。
- fan3 fu4 qing1 ming2 shang4 ， ji1 pan1 chi4 ri4 leng2 。
- bei0 yin1 chong1 bie2 he4 ， ta3 ying3 diao4 han2 teng2 。
- xian1 zhang3 gua4 tai4 yi1 ， fo2 tan2 yi1 gu3 ceng2 。
- yan2 xuan1 wen2 dou4 hu3 ， tai2 jing4 xia4 ji1 ying1 。
- qing2 jian4 tong1 nian2 yu3 ， nong2 luo2 si4 mian4 zeng1 。
- ri4 guang1 ping2 wu3 jian4 ， wu4 qi4 ban4 tian1 zheng1 。
- tan2 bi4 han2 yi2 lie4 ， zhong1 qing1 yuan3 zi4 ning2 。
- yang2 bei1 dong1 ju4 sun3 ， yin1 bi4 xia4 chui2 zeng1 。
- you3 ke4 rao2 jia1 si1 ， gao1 yin2 chu1 yuan3 ping2 。
- xiong2 xin1 fan1 qing1 li3 ， yuan3 mu4 zhu4 xuan1 teng2 。
- cen2 ji4 lai2 qing1 ye4 ， shen3 ming2 jie1 ding4 seng1 。
- su4 yuan2 shen1 geng4 yao3 ， luo4 mu4 jing4 xiang1 reng2 。
- song1 zhu2 gao1 wu2 nai4 ， yan1 lan2 cui4 bu2 sheng4 。
- gan1 suan1 shou1 tuo1 shi2 ， ao4 yu4 bu4 qing1 cheng2 。
- bei3 ye3 cai2 shen3 zhu4 ， nan2 tian1 geng4 bo2 xing1 。
- zi4 sui1 chao1 yi1 qi4 ， yan3 dan3 qi3 gu1 peng2 。
- bing4 jian4 han2 kan1 zhai1 ， kan4 yun2 zhong4 yu4 beng1 。
- xing2 zhong1 xiang4 bei4 shi1 ， hu1 chu3 xia4 gao1 ying1 。
- ting2 shu4 chao2 jin1 jue2 ， qiao2 er2 nong4 yu4 sheng2 。
- duan4 xiang1 fu2 que1 yue4 ， gu3 xiang4 shou3 hun1 deng1 。
- ru3 guan3 ming2 xiang1 zhao4 ， sha1 ran2 lü4 zi4 jin1 。
- shen1 yi2 xiao4 shen2 wu4 ，㩻 yu4 di2 yao2 ling2 。
- fu3 yang3 gu1 xin1 nao2 ， hui2 xiang2 bai3 gan3 deng1 。
- hua4 tu2 feng1 dong4 bi4 ， shi1 ju4 ti4 zhan1 ying1 。
- sui4 yue4 kan4 liu2 shi3 ， xin1 chang2 ju4 duan4 geng1 。
- zhui1 pan1 chu1 you3 xiang4 ， bei1 fen4 sui4 xiang1 cheng2 。
- gu4 shang3 zhi1 wu2 dun4 ， yi2 ling2 ruo4 ci3 ping2 。
- yi1 ran2 ren3 hui2 shou3 ， chou2 jue2 xia4 ling2 ceng2 。

## 注释

## 译文

## 赏析
