---
id: su-shun-qin-gan-xing-san-shou-qi-yi
title: 感興三首  其一
titlePinyin: gan3 xing1 san1 shou3     qi2 yi1
titleSlug: gan-xing-san-shou-qi-yi
author: 蘇舜欽
authorPinyin: su1 shun4 qin1
authorSlug: su-shun-qin
dynasty: 唐
dynastyPinyin: tang2
dynastySlug: tang
tags: [] 
---

## 正文

- 後寢藏衣冠，前廟宅神主。
- 吾聞諸禮經，此制出中古。
- 秦嬴蝕先法，乃復祭於墓。
- 漢衣以月遊，於道蓋無取。
- 宣帝尊祖廟，失制徧九土。
- 孝元酌前文，一旦悉除去。
- 魏帝樂銅臺，遺令置歌舞。
- 昏嗣竟從之，此事狂夫阻。
- 唐制益紛華，諸陵鎖嬪御。
- 曠女日哀吟，於先亦奚補。
- 吾朝三聖人，乘雲不可覩。
- 威靈已霄漢，嗣皇念宗祖。
- 繪事移天光，刻象肖神武。
- 徧敕舊遊地，輸材起宮宇。
- 階墄釦以金，牆壁衣之黼。
- 功既即奉迎，法仗疊簫鼓。
- 玩好擇珍奇，目奪不可數。
- 三京佛老家，已有十數處。
- 朝家雖奉先，越禮古不許。
- 君不祭臣僕，父不祭支庶。
- 丹楹豈非孝，聖貶甚蕭斧。
- 大祀當以時，寢廟即其所。
- 惜哉共儉德，乃爲侈所蠱。
- 痛乎神聖姿，遂與夷爲侶。
- 蒼生何其愚，瞻歎走旁午。
- 賤子私自嗟，傷時淚如雨。

## 拼音

- hou4 qin3 cang2 yi1 guan1 ， qian2 miao4 zhai2 shen2 zhu3 。
- wu2 wen2 zhu1 li3 jing1 ， ci3 zhi4 chu1 zhong1 gu3 。
- qin2 ying2 shi2 xian1 fa3 ， nai3 fu4 ji4 wu1 mu4 。
- han4 yi1 yi3 yue4 you2 ， wu1 dao4 gai4 wu2 qu3 。
- xuan1 di4 zun1 zu3 miao4 ， shi1 zhi4 bian4 jiu3 tu3 。
- xiao4 yuan2 zhuo2 qian2 wen2 ， yi2 dan4 xi1 chu2 qu4 。
- wei4 di4 le4 tong2 tai2 ， yi2 ling4 zhi4 ge1 wu3 。
- hun1 si4 jing4 cong2 zhi1 ， ci3 shi4 kuang2 fu1 zu3 。
- tang2 zhi4 yi4 fen1 hua2 ， zhu1 ling2 suo3 pin2 yu4 。
- kuang4 nü3 ri4 ai1 yin2 ， wu1 xian1 yi4 xi1 bu3 。
- wu2 chao2 san1 sheng4 ren2 ， cheng2 yun2 bu4 ke3 du3 。
- wei1 ling2 yi3 xiao1 han4 ， si4 huang2 nian4 zong1 zu3 。
- hui4 shi4 yi2 tian1 guang1 ， ke4 xiang4 xiao4 shen2 wu3 。
- bian4 chi4 jiu4 you2 di4 ， shu1 cai2 qi3 gong1 yu3 。
- jie1 qi1 kou4 yi3 jin1 ， qiang2 bi4 yi1 zhi1 fu3 。
- gong1 ji4 ji2 feng4 ying2 ， fa3 zhang4 die2 xiao1 gu3 。
- wan2 hao3 ze2 zhen1 qi2 ， mu4 duo2 bu4 ke3 shu4 。
- san1 jing1 fo2 lao3 jia1 ， yi3 you3 shi2 shu4 chu3 。
- chao2 jia1 sui1 feng4 xian1 ， yue4 li3 gu3 bu4 xu1 。
- jun1 bu2 ji4 chen2 pu2 ， fu4 bu2 ji4 zhi1 shu4 。
- dan1 ying2 qi3 fei1 xiao4 ， sheng4 bian3 shen4 xiao1 fu3 。
- da4 si4 dang1 yi3 shi2 ， qin3 miao4 ji2 qi2 suo3 。
- xi1 zai1 gong4 jian3 de2 ， nai3 wei2 chi3 suo3 gu3 。
- tong4 hu1 shen2 sheng4 zi1 ， sui4 yu3 yi2 wei2 lü3 。
- cang1 sheng1 he2 qi2 yu2 ， zhan1 tan4 zou3 pang2 wu3 。
- jian4 zi3 si1 zi4 jie1 ， shang1 shi2 lei4 ru2 yu3 。

## 注释

## 译文

## 赏析
