---
id: su-shun-qin-huang-yong-wu-xi-an-xiu-shui-zhi-ce-qi-yi-lao-ting-yi-feng-qin
title: 黄雍於西安修水之側起佚老亭以奉親
titlePinyin: huang2 yong1 wu1 xi1 an1 xiu1 shui3 zhi1 ce4 qi3 yi4 lao3 ting2 yi3 feng4 qin1
titleSlug: huang-yong-wu-xi-an-xiu-shui-zhi-ce-qi-yi-lao-ting-yi-feng-qin
author: 蘇舜欽
authorPinyin: su1 shun4 qin1
authorSlug: su-shun-qin
dynasty: 唐
dynastyPinyin: tang2
dynastySlug: tang
tags: [] 
---

## 正文

- 修水崩騰落雲端，傾入羣山自縈轉。
- 山回水抱三百里，邑號西安俯千磵。
- 四時夾磵花濛濛，數步行人不相見。
- 但聞千珂萬馬橫陣來，石激驚湍自相濺。
- 忽然瀰漫爲平川，遠近人家壓清淺。
- 其間有亭號佚老，山水之間爲勝選。
- 黄氏有子樂其親，締葺之勤由富善。
- 蓋憂高年厭家事，力營此地欲自遣。
- 親意雖知風物嘉，豈若有子常在眼。
- 君胡飄飄事遠遊，手龜面黎兩足趼。
- 故鄉不到已踰年，又非跼蹐牽仕宦。
- 何如輕舟早還家，日對白雲奉遊宴。

## 拼音

- xiu1 shui3 beng1 teng2 luo4 yun2 duan1 ， qing1 ru4 qun2 shan1 zi4 ying2 zhuan3 。
- shan1 hui2 shui3 bao4 san1 bai3 li3 ， yi4 hao4 xi1 an1 fu3 qian1 jian4 。
- si4 shi2 jia1 jian4 hua1 meng2 meng2 ， shu4 bu4 xing2 ren2 bu4 xiang1 jian4 。
- dan4 wen2 qian1 ke1 wan4 ma3 heng2 zhen4 lai2 ， shi2 ji1 jing1 tuan1 zi4 xiang1 jian4 。
- hu1 ran2 mi2 man4 wei2 ping2 chuan1 ， yuan3 jin4 ren2 jia1 ya1 qing1 qian3 。
- qi2 jian4 you3 ting2 hao4 yi4 lao3 ， shan1 shui3 zhi1 jian4 wei2 sheng4 xuan3 。
- huang2 shi4 you3 zi3 le4 qi2 qin1 ， di4 qi4 zhi1 qin2 you2 fu4 shan4 。
- gai4 you1 gao1 nian2 yan4 jia1 shi4 ， li4 ying2 ci3 di4 yu4 zi4 qian3 。
- qin1 yi4 sui1 zhi1 feng1 wu4 jia1 ， qi3 ruo4 you3 zi3 chang2 zai4 yan3 。
- jun1 hu2 piao1 piao1 shi4 yuan3 you2 ， shou3 gui1 mian4 li2 liang3 zu2 jian3 。
- gu4 xiang1 bu2 dao4 yi3 yu2 nian2 ， you4 fei1 ju2 ji2 qian1 shi4 huan4 。
- he2 ru2 qing1 zhou1 zao3 huan2 jia1 ， ri4 dui4 bai2 yun2 feng4 you2 yan4 。

## 注释

## 译文

## 赏析
