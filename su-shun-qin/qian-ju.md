---
id: su-shun-qin-qian-ju
title: 遷居
titlePinyin: qian1 ju1
titleSlug: qian-ju
author: 蘇舜欽
authorPinyin: su1 shun4 qin1
authorSlug: su-shun-qin
dynasty: 唐
dynastyPinyin: tang2
dynastySlug: tang
tags: [] 
---

## 正文

- 前歲旅淮楚，去年還上都。
- 上都一歲內，前後七徙居。
- 歲暮被重謫，狼狽來中吳。
- 中吳未半歲，三次遷里閭。
- 京師重騰移，長物動數車。
- 江湖亦稍便，一舟樂有餘。
- 破壞新器皿，散亡舊圖書。
- 家人頗倦煩，行路亦歎呼。
- 吾知人之生，天壤乃蘧廬。
- 其間蹔寄寓，一世還須臾。
- 縱遊極南北，所歷足自娛。
- 猶恨苦濡滯，带動摧妻孥。
- 安得出八極，浩與元氣俱。
- 仰首羨日月，晨夕苦奔趨。
- 二物本無情，亦爲氣所驅。
- 況我有血肉，又生名利區。
- 手足日不閑，在地無根株。
- 流宕固宜矣，何必厭道塗。
- 此身亦外物，安用傷羈孤。
- 庸人所見狹，但以鄉井拘。
- 屑屑寸粒食，何異雞在笯。
- 擬隨犯斗槎，欲上浮海桴。
- 寄語懷安者，嗟嗟爾何愚。

## 拼音

- qian2 sui4 lü3 huai2 chu3 ， qu4 nian2 huan2 shang4 dou1 。
- shang4 dou1 yi2 sui4 nei4 ， qian2 hou4 qi1 xi3 ju1 。
- sui4 mu4 bei4 zhong4 zhe2 ， lang2 bei4 lai2 zhong1 wu2 。
- zhong1 wu2 wei4 ban4 sui4 ， san1 ci4 qian1 li3 lü2 。
- jing1 shi1 zhong4 teng2 yi2 ， chang2 wu4 dong4 shu4 ju1 。
- jiang1 hu2 yi4 shao1 bian4 ， yi4 zhou1 le4 you3 yu2 。
- po4 huai4 xin1 qi4 min3 ， san4 wang2 jiu4 tu2 shu1 。
- jia1 ren2 po1 juan4 fan2 ， xing2 lu4 yi4 tan4 hu1 。
- wu2 zhi1 ren2 zhi1 sheng1 ， tian1 rang3 nai3 qu2 lu2 。
- qi2 jian4 zan4 ji4 yu4 ， yi2 shi4 huan2 xu1 yu2 。
- zong4 you2 ji2 nan2 bei3 ， suo3 li4 zu2 zi4 yu2 。
- you2 hen4 ku3 ru2 zhi4 ， dai4 dong4 cui1 qi1 nu2 。
- an1 de2 chu1 ba1 ji2 ， hao4 yu3 yuan2 qi4 ju4 。
- yang3 shou3 xian4 ri4 yue4 ， chen2 xi1 ku3 ben1 qu1 。
- er4 wu4 ben3 wu2 qing2 ， yi4 wei2 qi4 suo3 qu1 。
- kuang4 wo3 you3 xue4 rou4 ， you4 sheng1 ming2 li4 qu1 。
- shou3 zu2 ri4 bu4 xian2 ， zai4 di4 wu2 gen1 zhu1 。
- liu2 dang4 gu4 yi2 yi3 ， he2 bi4 yan4 dao4 tu2 。
- ci3 shen1 yi4 wai4 wu4 ， an1 yong4 shang1 ji1 gu1 。
- yong1 ren2 suo3 jian4 xia2 ， dan4 yi3 xiang1 jing3 ju1 。
- xie4 xie4 cun4 li4 shi2 ， he2 yi4 ji1 zai4 nu2 。
- ni3 sui2 fan4 dou4 cha2 ， yu4 shang4 fu2 hai3 fu2 。
- ji4 yu3 huai2 an1 zhe3 ， jie1 jie1 er3 he2 yu2 。

## 注释

## 译文

## 赏析
