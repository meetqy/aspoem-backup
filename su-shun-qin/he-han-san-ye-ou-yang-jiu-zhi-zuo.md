---
id: su-shun-qin-he-han-san-ye-ou-yang-jiu-zhi-zuo
title: 和韓三謁歐陽九之作
titlePinyin: he2 han2 san1 ye4 ou1 yang2 jiu3 zhi1 zuo4
titleSlug: he-han-san-ye-ou-yang-jiu-zhi-zuo
author: 蘇舜欽
authorPinyin: su1 shun4 qin1
authorSlug: su-shun-qin
dynasty: 唐
dynastyPinyin: tang2
dynastySlug: tang
tags: [] 
---

## 正文

- 予方居憂艱，胸懷積瘡刺。
- 昏明走月月，慘慘絕生意。
- 杜門厭過從，掩耳避時事。
- 韓子我所佳，招我懃有謂。
- 城南訪永叔，共可豁蒙蔽。
- 是時窮陰久，泥淖沒馬鼻。
- 區區不憚遠，饑渴奔高誼。
- 永叔聞我來，解榻顔色喜。
- 殷勤排清罇，甘酸飣果餌。
- 圖書堆滿牀，措論極根柢。
- 伊余昏迷中，忽若出夢寐。
- 劃然毛骨開，精神四邊至。
- 既歸尚泠然，數日飽滋味。
- 韓子歎不足，作詩暢情義。
- 爛如珊瑚鈎，光豔不可閉。
- 迫余使之和，庶以同氣類。
- 自顧屯鈍極，出語少姿媚。
- 抉剔雖强成，徒使腸胃沸。
- 永叔經術深，爛熳不可既。
- 雖得終日談，百未出一二。
- 倉皇逼行役，蕭颯包素志。
- 不日便乖拆，安能訖精粹。
- 他年老門牆，君子無我棄。

## 拼音

- yu3 fang1 ju1 you1 jian1 ， xiong1 huai2 ji1 chuang1 ci4 。
- hun1 ming2 zou3 yue4 yue4 ， can3 can3 jue2 sheng1 yi4 。
- du4 men2 yan4 guo4 cong2 ， yan3 er3 bi4 shi2 shi4 。
- han2 zi3 wo3 suo3 jia1 ， zhao1 wo3 qin2 you3 wei4 。
- cheng2 nan2 fang3 yong3 shu1 ， gong4 ke3 huo1 meng2 bi4 。
- shi4 shi2 qiong2 yin1 jiu3 ， ni2 nao4 mei2 ma3 bi2 。
- qu1 qu1 bu2 dan4 yuan3 ， ji1 ke3 ben1 gao1 yi4 。
- yong3 shu1 wen2 wo3 lai2 ， jie3 ta4 yan2 se4 xi3 。
- yin1 qin2 pai2 qing1 zun1 ， gan1 suan1 ding4 guo3 er3 。
- tu2 shu1 dui1 man3 chuang2 ， cuo4 lun4 ji2 gen1 di3 。
- yi1 yu2 hun1 mi2 zhong1 ， hu1 ruo4 chu1 meng4 mei4 。
- hua2 ran2 mao2 gu3 kai1 ， jing1 shen2 si4 bian1 zhi4 。
- ji4 gui1 shang4 ling2 ran2 ， shu4 ri4 bao3 zi1 wei4 。
- han2 zi3 tan4 bu4 zu2 ， zuo4 shi1 chang4 qing2 yi4 。
- lan4 ru2 shan1 hu2 gou1 ， guang1 yan4 bu4 ke3 bi4 。
- po4 yu2 shi3 zhi1 he2 ， shu4 yi3 tong2 qi4 lei4 。
- zi4 gu4 tun2 dun4 ji2 ， chu1 yu3 shao3 zi1 mei4 。
- jue2 ti1 sui1 qiang2 cheng2 ， tu2 shi3 chang2 wei4 fei4 。
- yong3 shu1 jing1 shu4 shen1 ， lan4 man4 bu4 ke3 ji4 。
- sui1 de2 zhong1 ri4 tan2 ， bai3 wei4 chu1 yi1 er4 。
- cang1 huang2 bi1 xing2 yi4 ， xiao1 sa4 bao1 su4 zhi4 。
- bu2 ri4 bian4 guai1 chai1 ， an1 neng2 qi4 jing1 cui4 。
- ta1 nian2 lao3 men2 qiang2 ， jun1 zi3 wu2 wo3 qi4 。

## 注释

## 译文

## 赏析
