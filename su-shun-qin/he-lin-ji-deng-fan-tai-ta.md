---
id: su-shun-qin-he-lin-ji-deng-fan-tai-ta
title: 和鄰幾登緐臺塔
titlePinyin: he2 lin2 ji1 deng1 fan2 tai2 ta3
titleSlug: he-lin-ji-deng-fan-tai-ta
author: 蘇舜欽
authorPinyin: su1 shun4 qin1
authorSlug: su-shun-qin
dynasty: 唐
dynastyPinyin: tang2
dynastySlug: tang
tags: [] 
---

## 正文

- 孝王有遺墟，寥落千年餘。
- 今爲太常宅，復此緐華都。
- 踴甓冠舊丘，西人號浮圖。
- 下鎮地脈絕，上與烟雲俱。
- 我來歷初級，穰穰瞰市衢。
- 車馬盡螻螘，大河乃汙渠。
- 躋攀及其顛，四顧萬象無。
- 迥然塵坌隔，頓覺襟抱舒。
- 俄思一失足，立見糜體軀。
- 投步求自安，不暇爲他謨。
- 平時好交親，豈復能邀呼。
- 舉動强自持，恐爲眾揶揄。
- 一身雖暫高，爭如且平居。
- 君子不倖險，吾將監諸書。

## 拼音

- xiao4 wang2 you3 yi2 xu1 ， liao2 luo4 qian1 nian2 yu2 。
- jin1 wei2 tai4 chang2 zhai2 ， fu4 ci3 fan2 hua2 dou1 。
- yong3 pi4 guan1 jiu4 qiu1 ， xi1 ren2 hao4 fu2 tu2 。
- xia4 zhen4 di4 mai4 jue2 ， shang4 yu3 yan1 yun2 ju4 。
- wo3 lai2 li4 chu1 ji2 ， rang2 rang2 kan4 shi4 qu2 。
- ju1 ma3 jin4 lou2 yi3 ， da4 he2 nai3 wu1 qu2 。
- ji1 pan1 ji2 qi2 dian1 ， si4 gu4 wan4 xiang4 wu2 。
- jiong3 ran2 chen2 ben4 ge2 ， dun4 jue2 jin1 bao4 shu1 。
- e2 si1 yi4 shi1 zu2 ， li4 jian4 mi2 ti3 qu1 。
- tou2 bu4 qiu2 zi4 an1 ， bu4 xia2 wei2 ta1 mo2 。
- ping2 shi2 hao3 jiao1 qin1 ， qi3 fu4 neng2 yao1 hu1 。
- ju3 dong4 qiang2 zi4 chi2 ， kong3 wei2 zhong4 ye2 yu2 。
- yi4 shen1 sui1 zan4 gao1 ， zheng1 ru2 qie3 ping2 ju1 。
- jun1 zi3 bu2 xing4 xian3 ， wu2 jiang1 jian1 zhu1 shu1 。

## 注释

## 译文

## 赏析
