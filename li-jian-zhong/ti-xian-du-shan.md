---
id: li-jian-zhong-ti-xian-du-shan
title: 題仙都山
titlePinyin: ti2 xian1 du1 shan1
titleSlug: ti-xian-du-shan
author: 李建中
authorPinyin: li3 jian4 zhong1
authorSlug: li-jian-zhong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 巖巖仙都山，肅肅黄帝宮。
- 巨石臨廣澤，千仞凌高穹。
- 肇當融結初，全得造化功。
- 深可蟠厚壤，峭疑接冥鴻。
- 雲軿去路存，丹鼎遺跡空。
- 抽潤草心碧，敷香蓮葉紅。
- 升龍扳矯矯，飛鳳鳴噰噰。
- 而我集仙署，嘗比瀛洲雄。
- 星移婺女間，鳳駕析木東。
- 到覺毛骨爽，坐如羽翼沖。
- 萬事皆氛埃，一氣歸鴻濛。
- 遐哉上聖道，貌與元化同。
- 金簡奠至誠，玉書銘代工。
- 功成解冠劍，棲息期此中。

## 拼音

- yan2 yan2 xian1 du1 shan1 ， su4 su4 huang2 di4 gong1 。
- ju4 shi2 lin2 guang3 ze2 ， qian1 ren4 ling2 gao1 qiong2 。
- zhao4 dang1 rong2 jie2 chu1 ， quan2 de2 zao4 hua4 gong1 。
- shen1 ke3 pan2 hou4 rang3 ， qiao4 yi2 jie1 ming2 hong2 。
- yun2 ping2 qu4 lu4 cun2 ， dan1 ding3 yi2 ji4 kong1 。
- chou1 run4 cao3 xin1 bi4 ， fu1 xiang1 lian2 ye4 hong2 。
- sheng1 long2 ban1 jiao3 jiao3 ， fei1 feng4 ming2 yong1 yong1 。
- er2 wo3 ji2 xian1 shu3 ， chang2 bi3 ying2 zhou1 xiong2 。
- xing1 yi2 wu4 nü3 jian4 ， feng4 jia4 xi1 mu4 dong1 。
- dao4 jue2 mao2 gu3 shuang3 ， zuo4 ru2 yu3 yi4 chong1 。
- wan4 shi4 jie1 fen1 ai1 ， yi2 qi4 gui1 hong2 meng2 。
- xia2 zai1 shang4 sheng4 dao4 ， mao4 yu3 yuan2 hua4 tong2 。
- jin1 jian3 dian4 zhi4 cheng2 ， yu4 shu1 ming2 dai4 gong1 。
- gong1 cheng2 jie3 guan1 jian4 ， qi1 xi1 qi1 ci3 zhong1 。

## 注释

## 译文

## 赏析
