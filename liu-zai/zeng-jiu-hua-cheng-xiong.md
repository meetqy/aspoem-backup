---
id: liu-zai-zeng-jiu-hua-cheng-xiong
title: 贈九華程兄
titlePinyin: zeng4 jiu3 hua2 cheng2 xiong1
titleSlug: zeng-jiu-hua-cheng-xiong
author: 劉宰
authorPinyin: liu2 zai3
authorSlug: liu-zai
dynasty: 唐
dynastyPinyin: tang2
dynastySlug: tang
tags: [] 
---

## 正文

- 君家九華山，山翠常在目。
- 雞犬聲相聞，山腰幾隣曲。
- 本固枝葉蕃，無若君之族。
- 當年紫橐翁，一念要親睦。
- 俸餘不自有，買田徧谿谷。
- 計口給之食，昏旦常陸續。
- 吉凶更資助，常使有餘畜。
- 只今大江南，盛事君家獨。
- 君歸廣此意，勝處新卜築。
- 周遭植名花，中間敞家塾。
- 少長驅之學，毋間親疏屬。
- 庶幾子又孫，更衍無窮福。
- 亦使紫橐翁，百世流清馥。

## 拼音

- jun1 jia1 jiu3 hua2 shan1 ， shan1 cui4 chang2 zai4 mu4 。
- ji1 quan3 sheng1 xiang1 wen2 ， shan1 yao1 ji1 lin2 qu3 。
- ben3 gu4 zhi1 ye4 fan1 ， wu2 ruo4 jun1 zhi1 zu2 。
- dang1 nian2 zi3 tuo2 weng1 ， yi2 nian4 yao4 qin1 mu4 。
- feng4 yu2 bu2 zi4 you3 ， mai3 tian2 bian4 xi1 gu3 。
- ji4 kou3 gei3 zhi1 shi2 ， hun1 dan4 chang2 lu4 xu4 。
- ji2 xiong1 geng4 zi1 zhu4 ， chang2 shi3 you3 yu2 chu4 。
- zhi1 jin1 da4 jiang1 nan2 ， sheng4 shi4 jun1 jia1 du2 。
- jun1 gui1 guang3 ci3 yi4 ， sheng4 chu3 xin1 bu3 zhu4 。
- zhou1 zao1 zhi2 ming2 hua1 ， zhong1 jian4 chang3 jia1 shu2 。
- shao3 chang2 qu1 zhi1 xue2 ， wu2 jian4 qin1 shu1 shu3 。
- shu4 ji1 zi3 you4 sun1 ， geng4 yan3 wu2 qiong2 fu2 。
- yi4 shi3 zi3 tuo2 weng1 ， bai3 shi4 liu2 qing1 fu4 。

## 注释

## 译文

## 赏析
