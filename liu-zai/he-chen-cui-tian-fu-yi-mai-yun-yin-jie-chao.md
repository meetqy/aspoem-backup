---
id: liu-zai-he-chen-cui-tian-fu-yi-mai-yun-yin-jie-chao
title: 和陳倅田婦刈麥韻因解嘲
titlePinyin: he2 chen2 cui4 tian2 fu4 yi4 mai4 yun4 yin1 jie3 chao2
titleSlug: he-chen-cui-tian-fu-yi-mai-yun-yin-jie-chao
author: 劉宰
authorPinyin: liu2 zai3
authorSlug: liu-zai
dynasty: 唐
dynastyPinyin: tang2
dynastySlug: tang
tags: [] 
---

## 正文

- 君不見山東健婦把犂耕，子美爲賦兵車行。
- 我嘗一讀三歎息，尚想青天聞哭聲。
- 又不見峽女生涯在兩脚，鬢髮飄蕭不堪掠。
- 我嘗三復負薪篇，亦是子美夔州作。
- 山東征戰苦未平，峽女家貧無斗升。
- 吾邦之俗異於是，賦調不苛閭里寧。
- 八月詩人歌載績，餘暇不如同力穡。
- 况復樵枯良易易，自昔民生在勤力。
- 通守於民情最親，勞農不憚行侵晨。
- 他日席前須記取，要使深宮識苦辛。

## 拼音

- jun1 bu2 jian4 shan1 dong1 jian4 fu4 ba3 li2 geng1 ， zi3 mei3 wei2 fu4 bing1 ju1 xing2 。
- wo3 chang2 yi4 du2 san1 tan4 xi1 ， shang4 xiang3 qing1 tian1 wen2 ku1 sheng1 。
- you4 bu2 jian4 xia2 nü3 sheng1 ya2 zai4 liang3 jiao3 ， bin4 fa4 piao1 xiao1 bu4 kan1 lüe4 。
- wo3 chang2 san1 fu4 fu4 xin1 pian1 ， yi4 shi4 zi3 mei3 kui2 zhou1 zuo4 。
- shan1 dong1 zheng1 zhan4 ku3 wei4 ping2 ， xia2 nü3 jia1 pin2 wu2 dou3 sheng1 。
- wu2 bang1 zhi1 su2 yi4 wu1 shi4 ， fu4 diao4 bu4 ke1 lü2 li3 ning2 。
- ba1 yue4 shi1 ren2 ge1 zai4 ji4 ， yu2 xia2 bu4 ru2 tong2 li4 se4 。
- kuang4 fu4 qiao2 ku1 liang2 yi4 yi4 ， zi4 xi1 min2 sheng1 zai4 qin2 li4 。
- tong1 shou3 wu1 min2 qing2 zui4 qin1 ， lao2 nong2 bu2 dan4 xing2 qin1 chen2 。
- ta1 ri4 xi2 qian2 xu1 ji4 qu3 ， yao4 shi3 shen1 gong1 shi2 ku3 xin1 。

## 注释

## 译文

## 赏析
