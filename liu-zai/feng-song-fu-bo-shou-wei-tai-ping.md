---
id: liu-zai-feng-song-fu-bo-shou-wei-tai-ping
title: 奉送符伯壽尉太平
titlePinyin: feng4 song4 fu2 bo2 shou4 wei4 tai4 ping2
titleSlug: feng-song-fu-bo-shou-wei-tai-ping
author: 劉宰
authorPinyin: liu2 zai3
authorSlug: liu-zai
dynasty: 唐
dynastyPinyin: tang2
dynastySlug: tang
tags: [] 
---

## 正文

- 一年三伏秋後前，大火更借炎官權。
- 竹林杖屨北窗眠，君方陸走水行船。
- 君言半世苦迍邅，一官遲次安且便。
- 瓜時驟及非偶然，今我不往人爭先。
- 交承久宦思田園，側身東望心悁悁。
- 民情厭舊期改絃，今我不往人煩冤。
- 左符再下催行軒，欲挽君留胡得焉。
- 君才明敏性靜專，天府四舉賢書連。
- 民淳不假綵棒懸，定知學子來差肩。
- 酌君薦藕侑新蓮，青白不受汙塗遷。
- 贈君以筆并吳牋，官閒鐵硯勤磨研。
- 敬亭山下有臞仙，耕雲釣雪老林泉。
- 癢疴預欲知民編，少屈從之古道邊。
- 長官報政將朝天，集英唱第吾同年。
- 賸欲因君寄短篇，有言不盡中勤拳。
- 相逢一笑開初筵，爲說故人今白顛。

## 拼音

- yi4 nian2 san1 fu2 qiu1 hou4 qian2 ， da4 huo3 geng4 jie4 yan2 guan1 quan2 。
- zhu2 lin2 zhang4 ju4 bei3 chuang1 mian2 ， jun1 fang1 lu4 zou3 shui3 xing2 chuan2 。
- jun1 yan2 ban4 shi4 ku3 zhun1 zhan1 ， yi4 guan1 chi2 ci4 an1 qie3 bian4 。
- gua1 shi2 zhou4 ji2 fei1 ou3 ran2 ， jin1 wo3 bu4 wang3 ren2 zheng1 xian1 。
- jiao1 cheng2 jiu3 huan4 si1 tian2 yuan2 ， ce4 shen1 dong1 wang4 xin1 yuan1 yuan1 。
- min2 qing2 yan4 jiu4 qi1 gai3 xian2 ， jin1 wo3 bu4 wang3 ren2 fan2 yuan1 。
- zuo3 fu2 zai4 xia4 cui1 xing2 xuan1 ， yu4 wan3 jun1 liu2 hu2 de2 yan1 。
- jun1 cai2 ming2 min3 xing4 jing4 zhuan1 ， tian1 fu3 si4 ju3 xian2 shu1 lian2 。
- min2 chun2 bu4 jia3 cai3 bang4 xuan2 ， ding4 zhi1 xue2 zi3 lai2 cha4 jian1 。
- zhuo2 jun1 jian4 ou3 you4 xin1 lian2 ， qing1 bai2 bu2 shou4 wu1 tu2 qian1 。
- zeng4 jun1 yi3 bi3 bing4 wu2 jian1 ， guan1 xian2 tie3 yan4 qin2 mo2 yan2 。
- jing4 ting2 shan1 xia4 you3 qu2 xian1 ， geng1 yun2 diao4 xue3 lao3 lin2 quan2 。
- yang3 ke1 yu4 yu4 zhi1 min2 bian1 ， shao3 qu1 cong2 zhi1 gu3 dao4 bian1 。
- chang2 guan1 bao4 zheng4 jiang1 chao2 tian1 ， ji2 ying1 chang4 di4 wu2 tong2 nian2 。
- sheng4 yu4 yin1 jun1 ji4 duan3 pian1 ， you3 yan2 bu2 jin4 zhong1 qin2 quan2 。
- xiang1 feng2 yi2 xiao4 kai1 chu1 yan2 ， wei2 shuo1 gu4 ren2 jin1 bai2 dian1 。

## 注释

## 译文

## 赏析
