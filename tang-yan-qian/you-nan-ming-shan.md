---
id: tang-yan-qian-you-nan-ming-shan
title: 遊南明山
titlePinyin: you2 nan2 ming2 shan1
titleSlug: you-nan-ming-shan
author: 唐彥謙
authorPinyin: tang2 yan4 qian1
authorSlug: tang-yan-qian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 久聞南明山，共慕南明寺。
- 幾度欲登臨，日逐擾人事。
- 于焉偶閑暇，鳴轡忽相聚。
- 乘興樂遨遊，聊此托佳趣。
- 涉水渡溪南，迢遙翠微裏。
- 石磴千疊斜，峭壁半空起。
- 白雲鎖峰腰，紅葉暗溪嘴。
- 長藤絡虛巖，疎花映寒水。
- 金銀拱梵剎，丹青照廊宇。
- 石梁臥秋溟，風鈴作簷語。
- 深洞結苔陰，嵐氣滴晴雨。
- 羊腸轉咫尺，鳥道轉千里。
- 屈曲到禪房，上人喜延竚。
- 香分宿火薰，茶汲清泉煮。
- 投閑息萬機，三生有宿契。
- 行廚出盤飧，擔甕倒芳醑。
- 脫冠挂長松，白石籍憑倚。
- 宦途勞營營，暫此滌塵慮。
- 鬮令促傳觴，投壺更聯句。
- 興來較勝負，醉後忘爾汝。
- 忽聞吼蒲牢，落日下雲嶼。
- 長嘯出煙蘿，揚鞭賦歸去。

## 拼音

- jiu3 wen2 nan2 ming2 shan1 ， gong4 mu4 nan2 ming2 si4 。
- ji1 du4 yu4 deng1 lin2 ， ri4 zhu2 rao3 ren2 shi4 。
- yu2 yan1 ou3 xian2 xia2 ， ming2 pei4 hu1 xiang1 ju4 。
- cheng2 xing1 le4 ao2 you2 ， liao2 ci3 tuo1 jia1 qu4 。
- she4 shui3 du4 xi1 nan2 ， tiao2 yao2 cui4 wei1 li3 。
- shi2 deng4 qian1 die2 xie2 ， qiao4 bi4 ban4 kong1 qi3 。
- bai2 yun2 suo3 feng1 yao1 ， hong2 ye4 an4 xi1 zui3 。
- chang2 teng2 luo4 xu1 yan2 ， shu1 hua1 ying4 han2 shui3 。
- jin1 yin2 gong3 fan4 cha4 ， dan1 qing1 zhao4 lang2 yu3 。
- shi2 liang2 wo4 qiu1 ming2 ， feng1 ling2 zuo4 yan2 yu3 。
- shen1 dong4 jie2 tai2 yin1 ， lan2 qi4 di1 qing2 yu3 。
- yang2 chang2 zhuan3 zhi3 chi3 ， niao3 dao4 zhuan3 qian1 li3 。
- qu1 qu1 dao4 shan4 fang2 ， shang4 ren2 xi3 yan2 zhu4 。
- xiang1 fen1 su4 huo3 xun1 ， cha2 ji2 qing1 quan2 zhu3 。
- tou2 xian2 xi1 wan4 ji1 ， san1 sheng1 you3 su4 qi4 。
- xing2 chu2 chu1 pan2 sun1 ， dan1 weng4 dao3 fang1 xu3 。
- tuo1 guan1 gua4 chang2 song1 ， bai2 shi2 ji2 ping2 yi3 。
- huan4 tu2 lao2 ying2 ying2 ， zan4 ci3 di2 chen2 lü4 。
- jiu1 ling4 cu4 chuan2 shang1 ， tou2 hu2 geng4 lian2 ju4 。
- xing1 lai2 jiao4 sheng4 fu4 ， zui4 hou4 wang4 er3 ru3 。
- hu1 wen2 hou3 pu2 lao2 ， luo4 ri4 xia4 yun2 yu3 。
- chang2 xiao4 chu1 yan1 luo2 ， yang2 bian1 fu4 gui1 qu4 。

## 注释

## 译文

## 赏析
