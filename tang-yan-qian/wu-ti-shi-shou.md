---
id: tang-yan-qian-wu-ti-shi-shou
title: 無題十首
titlePinyin: wu2 ti2 shi2 shou3
titleSlug: wu-ti-shi-shou
author: 唐彥謙
authorPinyin: tang2 yan4 qian1
authorSlug: tang-yan-qian
dynasty: 唐
dynastyPinyin: tang2
dynastySlug: tang
tags: []
---

## 正文

- 細草鋪茵綠滿堤，燕飛晴日正遲遲。
- 尋芳陌上花如錦，折得東風第一枝。
- 錦箏銀甲響鶤弦，勾引春聲上綺筵。
- 醉倚闌幹花下月，犀梳斜嚲鬢雲邊。
- 楚雲湘雨會陽臺，錦帳芙蓉向夜開。
- 吹罷玉簫春似海，一雙彩鳳忽飛來。
- 春江新水促歸航，惜別花前酒漫觴。
- 倒盡銀瓶渾不醉，卻憐和淚入愁腸。
- 誰知別易會應難，目斷青鸞信渺漫。
- 情似藍橋橋下水，年來流恨幾時幹。
- 漏滴銅龍夜已深，柳梢斜月弄疏陰。
- 滿園芳草年年恨，剔盡燈花夜夜心。
- 夜合庭前花正開，輕羅小扇為誰裁。
- 多情驚起雙蝴蝶，飛入巫山夢裏來。
- 憶別悠悠歲月長，酒兵無計敵愁腸。
- 柔絲漫折長亭柳，綰得同心欲寄將。
- 楊柳青青映畫樓，翠眉終日鎖離愁。
- 杜鵑啼落枝頭月，多為傷春恨不休。
- 雲色鮫綃拭淚顏，一簾春雨杏花寒。
- 幾時重會鴛鴦侶，月下吹笙和彩鸞。

## 拼音

- xi4 cao3 pu1 yin1 lü4 man3 di1 ， yan4 fei1 qing2 ri4 zheng4 chi2 chi2 。
- xun2 fang1 mo4 shang4 hua1 ru2 jin3 ， zhe2 de2 dong1 feng1 di4 yi1 zhi1 。
- jin3 zheng1 yin2 jia3 xiang3 kun1 xian2 ， gou1 yin3 chun1 sheng1 shang4 qi3 yan2 。
- zui4 yi3 lan2 gan4 hua1 xia4 yue4 ， xi1 shu1 xie2 duo3 bin4 yun2 bian1 。
- chu3 yun2 xiang1 yu3 hui4 yang2 tai2 ， jin3 zhang4 fu2 rong2 xiang4 ye4 kai1 。
- chui1 ba4 yu4 xiao1 chun1 si4 hai3 ， yi4 shuang1 cai3 feng4 hu1 fei1 lai2 。
- chun1 jiang1 xin1 shui3 cu4 gui1 hang2 ， xi1 bie2 hua1 qian2 jiu3 man4 shang1 。
- dao3 jin4 yin2 ping2 hun2 bu2 zui4 ， que4 lian2 he2 lei4 ru4 chou2 chang2 。
- shui2 zhi1 bie2 yi4 hui4 ying1 nan2 ， mu4 duan4 qing1 luan2 xin4 miao3 man4 。
- qing2 si4 lan2 qiao2 qiao2 xia4 shui3 ， nian2 lai2 liu2 hen4 ji1 shi2 gan4 。
- lou4 di1 tong2 long2 ye4 yi3 shen1 ， liu3 shao1 xie2 yue4 nong4 shu1 yin1 。
- man3 yuan2 fang1 cao3 nian2 nian2 hen4 ， ti1 jin4 deng1 hua1 ye4 ye4 xin1 。
- ye4 he2 ting2 qian2 hua1 zheng4 kai1 ， qing1 luo2 xiao3 shan4 wei2 shui2 cai2 。
- duo1 qing2 jing1 qi3 shuang1 hu2 die2 ， fei1 ru4 wu1 shan1 meng4 li3 lai2 。
- yi4 bie2 you1 you1 sui4 yue4 chang2 ， jiu3 bing1 wu2 ji4 di2 chou2 chang2 。
- rou2 si1 man4 zhe2 chang2 ting2 liu3 ， wan3 de2 tong2 xin1 yu4 ji4 jiang1 。
- yang2 liu3 qing1 qing1 ying4 hua4 lou2 ， cui4 mei2 zhong1 ri4 suo3 li2 chou2 。
- du4 jian1 ti2 luo4 zhi1 tou2 yue4 ， duo1 wei2 shang1 chun1 hen4 bu4 xiu1 。
- yun2 se4 jiao1 xiao1 shi4 lei4 yan2 ， yi4 lian2 chun1 yu3 xing4 hua1 han2 。
- ji1 shi2 zhong4 hui4 yuan1 yang1 lü3 ， yue4 xia4 chui1 sheng1 he2 cai3 luan2 。

## 注释

## 译文

## 赏析
