---
id: zhao-shan-kuo-he-zhe-xian-tong-zhu-gong-you-mei-yuan-qi-er
title: 和浙憲同諸公遊梅園  其二
titlePinyin: he2 zhe4 xian4 tong2 zhu1 gong1 you2 mei2 yuan2     qi2 er4
titleSlug: he-zhe-xian-tong-zhu-gong-you-mei-yuan-qi-er
author: 趙善括
authorPinyin: zhao4 shan4 kuo4
authorSlug: zhao-shan-kuo
dynasty: 唐
dynastyPinyin: tang2
dynastySlug: tang
tags: [] 
---

## 正文

- 庭除大槐安，人世甚蟻屯。
- 俯仰穹壤間，樂少憂且繁。
- 何如置悲歡，訪梅東城村。
- 羣賢負瑰奇，即之和氣溫。
- 峭寒著春衣，輕烟翳晨暾。
- 簪花愧華髮，席地依香蓀。
- 誰許嫁東風，留香坐曉昏。
- 密塢橫清溪，我欲創幽軒。
- 所願花長開，日日同一尊。
- 靜對影亦好，清味蕊可吞。
- 此心無厭時，何物堪比論。
- 哦詩愧續貂，勿以人廢言。

## 拼音

- ting2 chu2 da4 huai2 an1 ， ren2 shi4 shen4 yi3 tun2 。
- fu3 yang3 qiong2 rang3 jian4 ， le4 shao3 you1 qie3 fan2 。
- he2 ru2 zhi4 bei1 huan1 ， fang3 mei2 dong1 cheng2 cun1 。
- qun2 xian2 fu4 gui1 qi2 ， ji2 zhi1 he2 qi4 wen1 。
- qiao4 han2 zhu4 chun1 yi1 ， qing1 yan1 yi4 chen2 tun1 。
- zan1 hua1 kui4 hua2 fa4 ， xi2 di4 yi1 xiang1 sun1 。
- shui2 xu1 jia4 dong1 feng1 ， liu2 xiang1 zuo4 xiao3 hun1 。
- mi4 wu4 heng2 qing1 xi1 ， wo3 yu4 chuang4 you1 xuan1 。
- suo3 yuan4 hua1 chang2 kai1 ， ri4 ri4 tong2 yi4 zun1 。
- jing4 dui4 ying3 yi4 hao3 ， qing1 wei4 rui3 ke3 tun1 。
- ci3 xin1 wu2 yan4 shi2 ， he2 wu4 kan1 bi3 lun4 。
- o4 shi1 kui4 xu4 diao1 ， wu4 yi3 ren2 fei4 yan2 。

## 注释

## 译文

## 赏析
