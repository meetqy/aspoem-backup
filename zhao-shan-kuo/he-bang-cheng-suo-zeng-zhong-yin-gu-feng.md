---
id: zhao-shan-kuo-he-bang-cheng-suo-zeng-zhong-yin-gu-feng
title: 和邦承所贈中隠古風
titlePinyin: he2 bang1 cheng2 suo3 zeng4 zhong1 yin3 gu3 feng1
titleSlug: he-bang-cheng-suo-zeng-zhong-yin-gu-feng
author: 趙善括
authorPinyin: zhao4 shan4 kuo4
authorSlug: zhao-shan-kuo
dynasty: 唐
dynastyPinyin: tang2
dynastySlug: tang
tags: [] 
---

## 正文

- 少年麋鹿姿，待價非結綠。
- 東湖嗜紅芰，西山茹黄獨。
- 雖無負郭田，僅有環堵屋。
- 稍知親簡編，豈意分符竹。
- 不作梁甫吟，徒歌采薇曲。
- 軒冕本無心，泉石慕幽躅。
- 疏才偶計偕，微名玷宦牘。
- 擾客書掣肘，蹈險車脫軸。
- 爲米一折腰，獻玉三刖足。
- 人情冰復炭，世路岸爲谷。
- 奔走三十年，塵埃幾千斛。
- 歸訪舊園林，要識真面目。
- 敝廬他人居，故友半鬼錄。
- 誅茅傾客囊，千日笑神速。
- 堂成屢留醉，夜闌更秉燭。
- 冬霜孤松秀，春霖萬花霂。
- 薰風自生凉，秋雲不待族。
- 魚鳥樂欣欣，柴荆紛樕樕。
- 曳杖時往還，拊缶誰拘束。
- 敲門聞剝啄，開緘佩謙牧。
- 初讀少陵詩，再對淵明菊。
- 試聽句擲金，坐想人如玉。
- 搜腸嗣高吟，深愧窘邊幅。

## 拼音

- shao4 nian2 mi2 lu4 zi1 ， dai4 jia4 fei1 jie2 lü4 。
- dong1 hu2 shi4 hong2 ji4 ， xi1 shan1 ru2 huang2 du2 。
- sui1 wu2 fu4 guo1 tian2 ， jin3 you3 huan2 du3 wu1 。
- shao1 zhi1 qin1 jian3 bian1 ， qi3 yi4 fen1 fu2 zhu2 。
- bu2 zuo4 liang2 fu3 yin2 ， tu2 ge1 cai3 wei1 qu3 。
- xuan1 mian3 ben3 wu2 xin1 ， quan2 shi2 mu4 you1 zhu2 。
- shu1 cai2 ou3 ji4 xie2 ， wei1 ming2 dian4 huan4 du2 。
- rao3 ke4 shu1 che4 zhou3 ， dao3 xian3 ju1 tuo1 zhou2 。
- wei2 mi3 yi4 zhe2 yao1 ， xian4 yu4 san1 yue4 zu2 。
- ren2 qing2 bing1 fu4 tan4 ， shi4 lu4 an4 wei2 gu3 。
- ben1 zou3 san1 shi2 nian2 ， chen2 ai1 ji1 qian1 hu2 。
- gui1 fang3 jiu4 yuan2 lin2 ， yao4 shi2 zhen1 mian4 mu4 。
- bi4 lu2 ta1 ren2 ju1 ， gu4 you3 ban4 gui3 lu4 。
- zhu1 mao2 qing1 ke4 nang2 ， qian1 ri4 xiao4 shen2 su4 。
- tang2 cheng2 lü3 liu2 zui4 ， ye4 lan2 geng4 bing3 zhu2 。
- dong1 shuang1 gu1 song1 xiu4 ， chun1 lin2 wan4 hua1 mu4 。
- xun1 feng1 zi4 sheng1 liang2 ， qiu1 yun2 bu2 dai4 zu2 。
- yu2 niao3 le4 xin1 xin1 ， chai2 jing1 fen1 su4 su4 。
- ye4 zhang4 shi2 wang3 huan2 ， fu3 fou3 shui2 ju1 shu4 。
- qiao1 men2 wen2 bao1 zhuo2 ， kai1 jian1 pei4 qian1 mu4 。
- chu1 du2 shao3 ling2 shi1 ， zai4 dui4 yuan1 ming2 ju2 。
- shi4 ting1 ju4 zhi4 jin1 ， zuo4 xiang3 ren2 ru2 yu4 。
- sou1 chang2 si4 gao1 yin2 ， shen1 kui4 jiong3 bian1 fu2 。

## 注释

## 译文

## 赏析
