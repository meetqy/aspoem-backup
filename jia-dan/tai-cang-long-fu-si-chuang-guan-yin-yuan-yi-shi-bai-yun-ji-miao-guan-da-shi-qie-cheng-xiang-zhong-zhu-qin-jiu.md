---
id: jia-dan-tai-cang-long-fu-si-chuang-guan-yin-yuan-yi-shi-bai-yun-ji-miao-guan-da-shi-qie-cheng-xiang-zhong-zhu-qin-jiu
title: 太倉隆福寺創觀音院以詩百韵寄妙觀大師且呈鄉中諸親舊
titlePinyin: tai4 cang1 long2 fu2 si4 chuang4 guan1 yin1 yuan4 yi3 shi1 bai3 yun4 ji4 miao4 guan1 da4 shi1 qie3 cheng2 xiang1 zhong1 zhu1 qin1 jiu4
titleSlug: tai-cang-long-fu-si-chuang-guan-yin-yuan-yi-shi-bai-yun-ji-miao-guan-da-shi-qie-cheng-xiang-zhong-zhu-qin-jiu
author: 郟亶
authorPinyin: jia2 dan3
authorSlug: jia-dan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 珍重妙觀師，書來再三讀。
- 不蒙促歸計，乃憂曠箋牘。
- 疑師未相知，待我尚塵俗。
- 竊聞構新殿，東畔建廊屋。
- 聖像已完布，舍利應祈祝。
- 其餘雖未備，想亦漸周足。
- 凡事在臻牢，慎勿尚遄速。
- 堂基不厭高，磉窠須剩築。
- 閒架莫求大，却須擇良木。
- 椽桷貴稠直，楣栱要恒篤。
- 但得規摹成，不憂無人續。
- 五年縱未就，十年亦未蹙。
- 今生不能了，後世亦修復。
- 中庭要寬廣，從舍須團簇。
- 堂前種杉檜，方丈植慈竹。
- 冬青繞周遭，夏初香馥郁。
- 松篁又次之，瀟灑快胸腹。
- 園中開數徑，晚步散踡跼。
- 沿階種藥苗，乘閒采盈掬。
- 川芎并地黄，幽蘭間甘菊。
- 泡水須麥門，熬湯要鶑粟。
- 蘘莪并狗杞，可以備蔬蔌。
- 葵藿及雞冠，可以悅心目。
- 橘柚耀金苞，鎗旗資茗粥。
- 四時皆要用，一奴長灌沃。
- 地形或褊隘，後牆可展撲。
- 東榮有園池，幽小類棋局。
- 長土可裁削，凡材宜斬斸。
- 使之稍清曠，可以蠲煩溽。
- 秋至芙蕖紅，春來鴨頭淥。
- 撥剌有魴鯉，優游棲雁鶩。
- 菱芡交加生，藻荇參差畜。
- 采嚼齒牙香，牽挽襟裾綠。
- 可以娛賓朋，可以施水陸。
- 穿渠繞吾院，高下相聯屬。
- 畎引發新聲，潺湲若山谷。
- 細事宜先治，大道在勤督。
- 晨經勸羣庶，夜講誨幽獨。
- 午間略行道，睡魔可降伏。
- 智燈照昏迷，慧刀破貪慾。
- 若夫潤澤事，在師更崇肅。
- 爲山貴覆簣，彈冠重初沐。
- 葷羶勿放入，酒會當遠逐。
- 諸宅或相混，此詩可約束。
- 庶令百里人，外悅更心服。
- 從善若轉圜，慕義如湊輻。
- 悟者味醍醐，昧者隔紗縠。
- 病者解顛倒，强者銷忿毒。
- 昆蟲與草芥，一一霑慧福。
- 顧此區區心，提孩已懷蓄。
- 十三聽先訓，觀音爲眷屬。
- 二十學於寺，有意重蓋覆。
- 誦書小松下，夜驚老僧宿。
- 老僧睡不穩，冥心生毀讟。
- 夢一白衣人，戒言勿輕觸。
- 淩晨來謝我，道此頗慚恧。
- 因知此大緣，聖心已潛屬。
- 故余昔欲仕，先此治軒塾。
- 無端赴辟書，萬里走炎燠。
- 因緣論時事，乍榮復深辱。
- 連延未能歸，非敢戀方穀。
- 上欲榮二親，次欲芘諸族。
- 妻封子可任，行將謝微祿。
- 屯邅累見迫，神靈若相促。
- 前日除永甯，君恩殊委曲。
- 風物似京華，民醇無犴獄。
- 月給五十千，歲租三百斛。
- 茲事爲未了，力辭求倅睦。
- 尚念雖近鄉，官身甚羈拲。
- 黽勉終此任，庶幾堪退縮。
- 驅馳六十年，今朝方自贖。
- 可爲林下遊，放曠比麋鹿。
- 幽園創書館，諸子弄黄軸。
- 靜室爇名香，與師評梵竺。
- 寺僧必欽嚮，師應勤訓育。
- 童蒙儻來叩，我亦當善告。
- 四季飯鄉人，三冬辦民浴。
- 老姑與老姊，就可報恩鞠。
- 季弟與羣姪，日可講驩穆。
- 人生能幾何，此樂難盡錄。
- 惟師本英豪，少小已良淑。
- 傳經建精藍，飯衆邁高躅。
- 飄然西北來，聲華滿京轂。
- 名山及鉅院，諸公意勤縟。
- 師皆力辭避，許我歸林麓。
- 茲惟吾二人，密約有昔夙。
- 然能蹈此語，沙金石中玉。
- 吾身方困躓，師譽正彪襮。
- 吾歸不爲艱，師退良難卜。
- 飛雲謾出山，至寶欣還匵。
- 素志幸已酬，忘言目相矚。
- 幽顯若相佑，成就在忽倏。
- 內外期兩立，緇素更純熟。
- 惟吾二人者，可以共藏六。
- 松江多波濤，西山鳴橡檞。
- 台嶺誇石梁，廬阜詫飛瀑。
- 與師結真賞，輕舉效鴻鵠。
- 相將老此身，嘯歌隨寢餗。
- 數終或歸去，任緣順所欲。
- 却觀今日事，猶如夢中燭。

## 拼音

- zhen1 zhong4 miao4 guan1 shi1 ， shu1 lai2 zai4 san1 du2 。
- bu4 meng2 cu4 gui1 ji4 ， nai3 you1 kuang4 jian1 du2 。
- yi2 shi1 wei4 xiang1 zhi1 ， dai4 wo3 shang4 chen2 su2 。
- qie4 wen2 gou4 xin1 dian4 ， dong1 pan4 jian4 lang2 wu1 。
- sheng4 xiang4 yi3 wan2 bu4 ， she4 li4 ying1 qi2 zhu4 。
- qi2 yu2 sui1 wei4 bei4 ， xiang3 yi4 jian4 zhou1 zu2 。
- fan2 shi4 zai4 zhen1 lao2 ， shen4 wu4 shang4 chuan2 su4 。
- tang2 ji1 bu2 yan4 gao1 ， sang3 ke1 xu1 sheng4 zhu4 。
- xian2 jia4 mo4 qiu2 da4 ， que4 xu1 ze2 liang2 mu4 。
- chuan2 jue2 gui4 chou2 zhi2 ， mei2 gong3 yao4 heng2 du3 。
- dan4 de2 gui1 mo2 cheng2 ， bu4 you1 wu2 ren2 xu4 。
- wu3 nian2 zong4 wei4 jiu4 ， shi2 nian2 yi4 wei4 cu4 。
- jin1 sheng1 bu4 neng2 le0 ， hou4 shi4 yi4 xiu1 fu4 。
- zhong1 ting2 yao4 kuan1 guang3 ， cong2 she4 xu1 tuan2 cu4 。
- tang2 qian2 zhong3 shan1 gui4 ， fang1 zhang4 zhi2 ci2 zhu2 。
- dong1 qing1 rao4 zhou1 zao1 ， xia4 chu1 xiang1 fu4 yu4 。
- song1 huang2 you4 ci4 zhi1 ， xiao1 sa3 kuai4 xiong1 fu4 。
- yuan2 zhong1 kai1 shu4 jing4 ， wan3 bu4 san4 quan2 ju2 。
- yan2 jie1 zhong3 yao4 miao2 ， cheng2 xian2 cai3 ying2 ju1 。
- chuan1 xiong1 bing4 di4 huang2 ， you1 lan2 jian4 gan1 ju2 。
- pao4 shui3 xu1 mai4 men2 ， ao2 tang1 yao4 ying1 su4 。
- rang2 e2 bing4 gou3 qi3 ， ke3 yi3 bei4 shu1 su4 。
- kui2 huo4 ji2 ji1 guan1 ， ke3 yi3 yue4 xin1 mu4 。
- ju2 you4 yao4 jin1 bao1 ， qiang1 qi2 zi1 ming2 zhou1 。
- si4 shi2 jie1 yao4 yong4 ， yi4 nu2 chang2 guan4 wo4 。
- di4 xing2 huo4 bian3 ai4 ， hou4 qiang2 ke3 zhan3 pu1 。
- dong1 rong2 you3 yuan2 chi2 ， you1 xiao3 lei4 qi2 ju2 。
- chang2 tu3 ke3 cai2 xiao1 ， fan2 cai2 yi2 zhan3 zhu2 。
- shi3 zhi1 shao1 qing1 kuang4 ， ke3 yi3 juan1 fan2 ru4 。
- qiu1 zhi4 fu2 qu2 hong2 ， chun1 lai2 ya1 tou2 lu4 。
- bo1 la4 you3 fang2 li3 ， you1 you2 qi1 yan4 wu4 。
- ling2 qian4 jiao1 jia1 sheng1 ， zao3 xing4 can1 cha4 chu4 。
- cai3 jiao2 chi3 ya2 xiang1 ， qian1 wan3 jin1 ju1 lü4 。
- ke3 yi3 yu2 bin1 peng2 ， ke3 yi3 shi1 shui3 lu4 。
- chuan1 qu2 rao4 wu2 yuan4 ， gao1 xia4 xiang1 lian2 shu3 。
- quan3 yin3 fa1 xin1 sheng1 ， chan2 yuan2 ruo4 shan1 gu3 。
- xi4 shi4 yi2 xian1 zhi4 ， da4 dao4 zai4 qin2 du1 。
- chen2 jing1 quan4 qun2 shu4 ， ye4 jiang3 hui4 you1 du2 。
- wu3 jian4 lüe4 hang2 dao4 ， shui4 mo2 ke3 xiang2 fu2 。
- zhi4 deng1 zhao4 hun1 mi2 ， hui4 dao1 po4 tan1 yu4 。
- ruo4 fu2 run4 ze2 shi4 ， zai4 shi1 geng4 chong2 su4 。
- wei2 shan1 gui4 fu4 kui4 ， dan4 guan1 zhong4 chu1 mu4 。
- hun1 shan1 wu4 fang4 ru4 ， jiu3 hui4 dang1 yuan3 zhu2 。
- zhu1 zhai2 huo4 xiang1 hun4 ， ci3 shi1 ke3 yue1 shu4 。
- shu4 ling4 bai3 li3 ren2 ， wai4 yue4 geng4 xin1 fu2 。
- cong2 shan4 ruo4 zhuan3 huan2 ， mu4 yi4 ru2 cou4 fu2 。
- wu4 zhe3 wei4 ti2 hu2 ， mei4 zhe3 ge2 sha1 hu2 。
- bing4 zhe3 jie3 dian1 dao3 ， qiang2 zhe3 xiao1 fen4 du2 。
- kun1 chong2 yu3 cao3 jie4 ， yi1 yi1 zhan1 hui4 fu2 。
- gu4 ci3 qu1 qu1 xin1 ， ti2 hai2 yi3 huai2 xu4 。
- shi2 san1 ting1 xian1 xun4 ， guan1 yin1 wei2 juan4 shu3 。
- er4 shi2 xue2 wu1 si4 ， you3 yi4 zhong4 gai4 fu4 。
- song4 shu1 xiao3 song1 xia4 ， ye4 jing1 lao3 seng1 su4 。
- lao3 seng1 shui4 bu4 wen3 ， ming2 xin1 sheng1 hui3 du2 。
- meng4 yi4 bai2 yi1 ren2 ， jie4 yan2 wu4 qing1 chu4 。
- ling2 chen2 lai2 xie4 wo3 ， dao4 ci3 po1 can2 nü4 。
- yin1 zhi1 ci3 da4 yuan2 ， sheng4 xin1 yi3 qian2 shu3 。
- gu4 yu2 xi1 yu4 shi4 ， xian1 ci3 zhi4 xuan1 shu2 。
- wu2 duan1 fu4 pi4 shu1 ， wan4 li3 zou3 yan2 yu4 。
- yin1 yuan2 lun4 shi2 shi4 ， zha4 rong2 fu4 shen1 ru3 。
- lian2 yan2 wei4 neng2 gui1 ， fei1 gan3 lian4 fang1 gu3 。
- shang4 yu4 rong2 er4 qin1 ， ci4 yu4 pi2 zhu1 zu2 。
- qi1 feng1 zi3 ke3 ren4 ， xing2 jiang1 xie4 wei1 lu4 。
- tun2 zhan1 lei4 jian4 po4 ， shen2 ling2 ruo4 xiang1 cu4 。
- qian2 ri4 chu2 yong3 ning2 ， jun1 en1 shu1 wei3 qu1 。
- feng1 wu4 si4 jing1 hua2 ， min2 chun2 wu2 an4 yu4 。
- yue4 gei3 wu3 shi2 qian1 ， sui4 zu1 san1 bai3 hu2 。
- zi1 shi4 wei2 wei4 liao3 ， li4 ci2 qiu2 cui4 mu4 。
- shang4 nian4 sui1 jin4 xiang1 ， guan1 shen1 shen4 ji1 gong3 。
- min3 mian3 zhong1 ci3 ren4 ， shu4 ji1 kan1 tui4 suo1 。
- qu1 chi2 liu4 shi2 nian2 ， jin1 zhao1 fang1 zi4 shu2 。
- ke3 wei2 lin2 xia4 you2 ， fang4 kuang4 bi3 mi2 lu4 。
- you1 yuan2 chuang4 shu1 guan3 ， zhu1 zi3 nong4 huang2 zhou2 。
- jing4 shi4 ruo4 ming2 xiang1 ， yu3 shi1 ping2 fan4 zhu2 。
- si4 seng1 bi4 qin1 xiang4 ， shi1 ying1 qin2 xun4 yu4 。
- tong2 meng2 tang3 lai2 kou4 ， wo3 yi4 dang1 shan4 gao4 。
- si4 ji4 fan4 xiang1 ren2 ， san1 dong1 ban4 min2 yu4 。
- lao3 gu1 yu3 lao3 zi3 ， jiu4 ke3 bao4 en1 ju1 。
- ji4 di4 yu3 qun2 zhi2 ， ri4 ke3 jiang3 huan1 mu4 。
- ren2 sheng1 neng2 ji1 he2 ， ci3 le4 nan2 jin4 lu4 。
- wei2 shi1 ben3 ying1 hao2 ， shao3 xiao3 yi3 liang2 shu1 。
- chuan2 jing1 jian4 jing1 lan2 ， fan4 zhong4 mai4 gao1 zhu2 。
- piao1 ran2 xi1 bei3 lai2 ， sheng1 hua2 man3 jing1 gu3 。
- ming2 shan1 ji2 ju4 yuan4 ， zhu1 gong1 yi4 qin2 ru4 。
- shi1 jie1 li4 ci2 bi4 ， xu1 wo3 gui1 lin2 lu4 。
- zi1 wei2 wu2 er4 ren2 ， mi4 yue1 you3 xi1 su4 。
- ran2 neng2 dao3 ci3 yu3 ， sha1 jin1 shi2 zhong1 yu4 。
- wu2 shen1 fang1 kun4 zhi4 ， shi1 yu4 zheng4 biao1 bo2 。
- wu2 gui1 bu4 wei2 jian1 ， shi1 tui4 liang2 nan2 bu3 。
- fei1 yun2 man2 chu1 shan1 ， zhi4 bao3 xin1 huan2 du2 。
- su4 zhi4 xing4 yi3 chou2 ， wang4 yan2 mu4 xiang1 zhu3 。
- you1 xian3 ruo4 xiang1 you4 ， cheng2 jiu4 zai4 hu1 shu1 。
- nei4 wai4 qi1 liang3 li4 ， zi1 su4 geng4 chun2 shu2 。
- wei2 wu2 er4 ren2 zhe3 ， ke3 yi3 gong4 cang2 liu4 。
- song1 jiang1 duo1 bo1 tao1 ， xi1 shan1 ming2 xiang4 jie3 。
- tai2 ling3 kua1 shi2 liang2 ， lu2 fu4 cha4 fei1 pu4 。
- yu3 shi1 jie2 zhen1 shang3 ， qing1 ju3 xiao4 hong2 hu2 。
- xiang1 jiang1 lao3 ci3 shen1 ， xiao4 ge1 sui2 qin3 su4 。
- shu4 zhong1 huo4 gui1 qu4 ， ren4 yuan2 shun4 suo3 yu4 。
- que4 guan1 jin1 ri4 shi4 ， you2 ru2 meng4 zhong1 zhu2 。

## 注释

## 译文

## 赏析
