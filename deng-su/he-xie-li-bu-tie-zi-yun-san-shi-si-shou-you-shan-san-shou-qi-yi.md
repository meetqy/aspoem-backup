---
id: deng-su-he-xie-li-bu-tie-zi-yun-san-shi-si-shou-you-shan-san-shou-qi-yi
title: 和謝吏部鐵字韵三十四首 遊山三首 其一
titlePinyin: he2 xie4 li4 bu4 tie3 zi4 yun4 san1 shi2 si4 shou3   you2 shan1 san1 shou3   qi2 yi1
titleSlug: he-xie-li-bu-tie-zi-yun-san-shi-si-shou-you-shan-san-shou-qi-yi
author: 鄧肅
authorPinyin: deng4 su4
authorSlug: deng-su
dynasty: 唐
dynastyPinyin: tang2
dynastySlug: tang
tags: []
---

## 正文

- 高巖去天尺五耳，下飛瀑布千尋水。
- 山間瘦竹映枯松，歲寒相對凜君子。
- 杖藜去去尋幽人，剝啄扣門公勿嗔。
- 凡骨膻腥儻不厭，願供薪水看脩真。
- 高人隱几語言絕，大巧深藏端若拙。
- 無乃誤遊天目山，偶見唐公冠带鐵。

## 拼音

- gao1 yan2 qu4 tian1 chi3 wu3 er3 ， xia4 fei1 pu4 bu4 qian1 xun2 shui3 。
- shan1 jian4 shou4 zhu2 ying4 ku1 song1 ， sui4 han2 xiang1 dui4 lin3 jun1 zi3 。
- zhang4 li2 qu4 qu4 xun2 you1 ren2 ， bao1 zhuo2 kou4 men2 gong1 wu4 chen1 。
- fan2 gu3 shan1 xing1 tang3 bu2 yan4 ， yuan4 gong4 xin1 shui3 kan4 xiu1 zhen1 。
- gao1 ren2 yin3 ji3 yu3 yan2 jue2 ， da4 qiao3 shen1 cang2 duan1 ruo4 zhuo1 。
- wu2 nai3 wu4 you2 tian1 mu4 shan1 ， ou3 jian4 tang2 gong1 guan1 dai4 tie3 。

## 注释

## 译文

## 赏析
