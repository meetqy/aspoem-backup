---
id: deng-su-ji-de-yu-xian-cheng
title: 寄德裕縣丞
titlePinyin: ji4 de2 yu4 xian4 cheng2
titleSlug: ji-de-yu-xian-cheng
author: 鄧肅
authorPinyin: deng4 su4
authorSlug: deng-su
dynasty: 唐
dynastyPinyin: tang2
dynastySlug: tang
tags: []
---

## 正文

- 世人齪齪例卑嘶，槍榆不識南冥飛。
- 邂逅逢公能可意，笑呼文舉作羣兒。
- 扁舟十日繫楊柳，未忍憤然誇疾走。
- 官長雖嗔渠不聞，且覓吾徒絕詩酒。
- 笑談便覺無樊籠，勝景况復煩天公。
- 眼前突兀萬銀屋，河伯欲以山爲宮。
- 期公定非噲等伍，愛公高氣塞寰宇。
- 此行要須上九天，利磨干將斬張禹。

## 拼音

- shi4 ren2 chuo4 chuo4 li4 bei1 si1 ， qiang1 yu2 bu4 shi2 nan2 ming2 fei1 。
- xie4 hou4 feng2 gong1 neng2 ke3 yi4 ， xiao4 hu1 wen2 ju3 zuo4 qun2 er2 。
- pian1 zhou1 shi2 ri4 xi4 yang2 liu3 ， wei4 ren3 fen4 ran2 kua1 ji2 zou3 。
- guan1 chang2 sui1 chen1 qu2 bu4 wen2 ， qie3 mi4 wu2 tu2 jue2 shi1 jiu3 。
- xiao4 tan2 bian4 jue2 wu2 fan2 long2 ， sheng4 jing3 kuang4 fu4 fan2 tian1 gong1 。
- yan3 qian2 tu1 wu4 wan4 yin2 wu1 ， he2 bo2 yu4 yi3 shan1 wei2 gong1 。
- qi1 gong1 ding4 fei1 kuai4 deng3 wu3 ， ai4 gong1 gao1 qi4 sai1 huan2 yu3 。
- ci3 xing2 yao4 xu1 shang4 jiu3 tian1 ， li4 mo2 gan1 jiang1 zhan3 zhang1 yu3 。

## 注释

## 译文

## 赏析
