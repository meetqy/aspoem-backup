---
id: deng-su-zai-ci-yun
title: 再次韵
titlePinyin: zai4 ci4 yun4
titleSlug: zai-ci-yun
author: 鄧肅
authorPinyin: deng4 su4
authorSlug: deng-su
dynasty: 唐
dynastyPinyin: tang2
dynastySlug: tang
tags: []
---

## 正文

- 我聞張微子，仰天能服霧。
- 又聞填海神，揮鞭石欲騖。
- 二子呼不來，登山自糾屨。
- 雷鼓速雲陣，忽忽千巖布。
- 誰云九萬隔高穹，玉女笑眼逼人紅。
- 銀浦遂傾瓜蔓水，雪浪欲浮天梁宮。
- 孤孫得糟時哺翁，汎汎浮家烟浪中。
- 競呼力士來西域，臨江吹縮十丈龍。
- 那知夏雨逢甲子，身如豬鴨不須鄙。
- 赤松作此豈無謀，門生主兵渠主水。
- 長江正欲截苻堅，夜亡智伯水如天。
- 此功朝成暮可霽，便當對月飲青田。
- 一雨從今十日約，要賡豐年入絃索。
- 憑君喚取阿戎俱，笑上天門同軟脚。

## 拼音

- wo3 wen2 zhang1 wei1 zi3 ， yang3 tian1 neng2 fu2 wu4 。
- you4 wen2 tian2 hai3 shen2 ， hui1 bian1 shi2 yu4 wu4 。
- er4 zi3 hu1 bu4 lai2 ， deng1 shan1 zi4 jiu1 ju4 。
- lei2 gu3 su4 yun2 zhen4 ， hu1 hu1 qian1 yan2 bu4 。
- shui2 yun2 jiu3 wan4 ge2 gao1 qiong2 ， yu4 nü3 xiao4 yan3 bi1 ren2 hong2 。
- yin2 pu3 sui4 qing1 gua1 wan4 shui3 ， xue3 lang4 yu4 fu2 tian1 liang2 gong1 。
- gu1 sun1 de2 zao1 shi2 bu3 weng1 ， fan4 fan4 fu2 jia1 yan1 lang4 zhong1 。
- jing4 hu1 li4 shi4 lai2 xi1 yu4 ， lin2 jiang1 chui1 suo1 shi2 zhang4 long2 。
- na4 zhi1 xia4 yu3 feng2 jia3 zi3 ， shen1 ru2 zhu1 ya1 bu4 xu1 bi3 。
- chi4 song1 zuo4 ci3 qi3 wu2 mou2 ， men2 sheng1 zhu3 bing1 qu2 zhu3 shui3 。
- chang2 jiang1 zheng4 yu4 jie2 fu2 jian1 ， ye4 wang2 zhi4 bo2 shui3 ru2 tian1 。
- ci3 gong1 chao2 cheng2 mu4 ke3 ji4 ， bian4 dang1 dui4 yue4 yin3 qing1 tian2 。
- yi4 yu3 cong2 jin1 shi2 ri4 yue1 ， yao4 geng1 feng1 nian2 ru4 xian2 suo3 。
- ping2 jun1 huan4 qu3 a1 rong2 ju4 ， xiao4 shang4 tian1 men2 tong2 ruan3 jiao3 。

## 注释

## 译文

## 赏析
