---
id: deng-su-di-si-zhang-jian-jian-qi-zi
title: 第四章兼簡其子
titlePinyin: di4 si4 zhang1 jian1 jian3 qi2 zi3
titleSlug: di-si-zhang-jian-jian-qi-zi
author: 鄧肅
authorPinyin: deng4 su4
authorSlug: deng-su
dynasty: 唐
dynastyPinyin: tang2
dynastySlug: tang
tags: []
---

## 正文

- 虱卜雖蕭條，虎筮固豪壯。
- 要皆有得失，未息胸中望。
- 那知方寸地，太空等虛曠。
- 川逝水不流，石高風自浪。
- 鄭五相府榮，謝三漁舟漾。
- 窮達安在哉，但瞞肉眼障。
- 鼓瑟鏗爾捨，扶杖曝然放。
- 在我本不虧，底處更求長。
- 獨掛百錢遊，無人捉私釀。
- 醉歸一腹春，滿紙揮琴暢。
- 珍重江左王，德卲宜絳帳。
- 天遣千里來，不顧閩山瘴。
- 人言臭味同，政可慰悽愴。
- 誰知金玉予，詩成即相餉。
- 筆力到天心，開卷人爭仰。
- 但勿賦兔葵，小兒易生謗。
- 獻之詩更奇，句法晉宋尚。
- 從渠得精深，嗟余真恍儻。
- 何當日相從，煩君更語上。
- 徑追太古風，三嘆聊十唱。

## 拼音

- shi1 bu3 sui1 xiao1 tiao2 ， hu3 shi4 gu4 hao2 zhuang4 。
- yao4 jie1 you3 de2 shi1 ， wei4 xi1 xiong1 zhong1 wang4 。
- na4 zhi1 fang1 cun4 di4 ， tai4 kong1 deng3 xu1 kuang4 。
- chuan1 shi4 shui3 bu4 liu2 ， shi2 gao1 feng1 zi4 lang4 。
- zheng4 wu3 xiang1 fu3 rong2 ， xie4 san1 yu2 zhou1 yang4 。
- qiong2 da2 an1 zai4 zai1 ， dan4 man2 rou4 yan3 zhang4 。
- gu3 se4 keng1 er3 she3 ， fu2 zhang4 pu4 ran2 fang4 。
- zai4 wo3 ben3 bu4 kui1 ， di3 chu3 geng4 qiu2 chang2 。
- du2 gua4 bai3 qian2 you2 ， wu2 ren2 zhuo1 si1 niang4 。
- zui4 gui1 yi2 fu4 chun1 ， man3 zhi3 hui1 qin2 chang4 。
- zhen1 zhong4 jiang1 zuo3 wang2 ， de2 shao4 yi2 jiang4 zhang4 。
- tian1 qian3 qian1 li3 lai2 ， bu2 gu4 min3 shan1 zhang4 。
- ren2 yan2 chou4 wei4 tong2 ， zheng4 ke3 wei4 qi1 chuang4 。
- shui2 zhi1 jin1 yu4 yu3 ， shi1 cheng2 ji2 xiang1 xiang3 。
- bi3 li4 dao4 tian1 xin1 ， kai1 juan4 ren2 zheng1 yang3 。
- dan4 wu4 fu4 tu4 kui2 ， xiao3 er2 yi4 sheng1 bang4 。
- xian4 zhi1 shi1 geng4 qi2 ， ju4 fa3 jin4 song4 shang4 。
- cong2 qu2 de2 jing1 shen1 ， jie1 yu2 zhen1 huang3 tang3 。
- he2 dang1 ri4 xiang1 cong2 ， fan2 jun1 geng4 yu3 shang4 。
- jing4 zhui1 tai4 gu3 feng1 ， san1 tan4 liao2 shi2 chang4 。

## 注释

## 译文

## 赏析
