---
id: sun-ti-he-deng-hui-ji-shan
title: 和登會稽山
titlePinyin: he2 deng1 hui4 ji1 shan1
titleSlug: he-deng-hui-ji-shan
author: 孫逖
authorPinyin: sun1 ti4
authorSlug: sun-ti
dynasty: 唐
dynastyPinyin: tang2
dynastySlug: tang
tags: [] 
---

## 正文

- 稽山碧湖上，勢入東溟盡。
- 煙景晝清明，九峰爭隱嶙。
- 望中厭朱紱，俗內探玄牝。
- 野老聽鳴騶，山童擁行軫。
- 仙花寒未落，古蔓柔堪引。
- 竹磵入山多，松崖向天近。
- 雲從海天去，日就江村隕。
- 能賦丘嘗聞，和歌參不敏。
- 冥搜信沖漠，多士期標準。
- 願奉濯纓心，長謠反招隱。

## 拼音

- ji1 shan1 bi4 hu2 shang4 ， shi4 ru4 dong1 ming2 jin4 。
- yan1 jing3 zhou4 qing1 ming2 ， jiu3 feng1 zheng1 yin3 lin2 。
- wang4 zhong1 yan4 zhu1 fu2 ， su2 nei4 tan4 xuan2 pin4 。
- ye3 lao3 ting1 ming2 zou1 ， shan1 tong2 yong1 xing2 zhen3 。
- xian1 hua1 han2 wei4 luo4 ， gu3 man4 rou2 kan1 yin3 。
- zhu2 jian4 ru4 shan1 duo1 ， song1 ya2 xiang4 tian1 jin4 。
- yun2 cong2 hai3 tian1 qu4 ， ri4 jiu4 jiang1 cun1 yun3 。
- neng2 fu4 qiu1 chang2 wen2 ， he2 ge1 can1 bu4 min3 。
- ming2 sou1 xin4 chong1 mo4 ， duo1 shi4 qi1 biao1 zhun3 。
- yuan4 feng4 zhuo2 ying1 xin1 ， chang2 yao2 fan3 zhao1 yin3 。

## 注释

## 译文

## 赏析
