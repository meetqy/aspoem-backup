---
id: zhang-lei-su-feng-chi-shan-xuan-quan-si
title: 宿鳳翅山懸泉寺
titlePinyin: su4 feng4 chi4 shan1 xuan2 quan2 si4
titleSlug: su-feng-chi-shan-xuan-quan-si
author: 張耒
authorPinyin: zhang1 lei3
authorSlug: zhang-lei
dynasty: 唐
dynastyPinyin: tang2
dynastySlug: tang
tags: [] 
---

## 正文

- 秋山晚景凉，幽路轉石壁。
- 稍知步武峻，漸與鷄犬隔。
- 層崖恃我西，懸瀑垂百尺。
- 崩騰擣重泓，晝夜碎珪璧。
- 天寒行已深，嶺轉客暫息。
- 最愛下山泉，潺潺馬蹄側。
- 重門敞幽寺，臺殿互開闢。
- 野僧三四人，披衣出迎客。
- 陰陰修竹靜，下有神龍宅。
- 泓澄一畝泉，黯黯萬古色。
- 翛然改瞻視，異物如不隔。
- 蕭蕭毛髮疏，佇立動神魄。
- 雲低秋天陰，木落山日夕。
- 房寒燈火青，夜久人語寂。
- 通宵淡無夢，起望曉天白。
- 山川接周韓，清洛去不極。
- 我無軒冕意，野性自夙昔。
- 塵埃阻幽好，奔走愧謀食。
- 偷閑到丘壑，便欲老泉石。
- 君有在籠鶴，豈願潜六翮。
- 將歸且復止，既去緩吾策。
- 寄語山中人，行當蠟雙屐。

## 拼音

- qiu1 shan1 wan3 jing3 liang2 ， you1 lu4 zhuan3 shi2 bi4 。
- shao1 zhi1 bu4 wu3 jun4 ， jian4 yu3 ji1 quan3 ge2 。
- ceng2 ya2 shi4 wo3 xi1 ， xuan2 pu4 chui2 bai3 chi3 。
- beng1 teng2 dao3 zhong4 hong2 ， zhou4 ye4 sui4 gui1 bi4 。
- tian1 han2 xing2 yi3 shen1 ， ling3 zhuan3 ke4 zan4 xi1 。
- zui4 ai4 xia4 shan1 quan2 ， chan2 chan2 ma3 ti2 ce4 。
- zhong4 men2 chang3 you1 si4 ， tai2 dian4 hu4 kai1 pi4 。
- ye3 seng1 san1 si4 ren2 ， pi1 yi1 chu1 ying2 ke4 。
- yin1 yin1 xiu1 zhu2 jing4 ， xia4 you3 shen2 long2 zhai2 。
- hong2 cheng2 yi4 mu3 quan2 ， an4 an4 wan4 gu3 se4 。
- xiao1 ran2 gai3 zhan1 shi4 ， yi4 wu4 ru2 bu4 ge2 。
- xiao1 xiao1 mao2 fa4 shu1 ， zhu4 li4 dong4 shen2 po4 。
- yun2 di1 qiu1 tian1 yin1 ， mu4 luo4 shan1 ri4 xi1 。
- fang2 han2 deng1 huo3 qing1 ， ye4 jiu3 ren2 yu3 ji4 。
- tong1 xiao1 dan4 wu2 meng4 ， qi3 wang4 xiao3 tian1 bai2 。
- shan1 chuan1 jie1 zhou1 han2 ， qing1 luo4 qu4 bu4 ji2 。
- wo3 wu2 xuan1 mian3 yi4 ， ye3 xing4 zi4 su4 xi1 。
- chen2 ai1 zu3 you1 hao3 ， ben1 zou3 kui4 mou2 shi2 。
- tou1 xian2 dao4 qiu1 he4 ， bian4 yu4 lao3 quan2 shi2 。
- jun1 you3 zai4 long2 he4 ， qi3 yuan4 qian2 liu4 he2 。
- jiang1 gui1 qie3 fu4 zhi3 ， ji4 qu4 huan3 wu2 ce4 。
- ji4 yu3 shan1 zhong1 ren2 ， xing2 dang1 la4 shuang1 ji1 。

## 注释

## 译文

## 赏析
