---
id: zhang-lei-cheng-xu-zhong-ju
title: 呈徐仲車
titlePinyin: cheng2 xu2 zhong4 ju1
titleSlug: cheng-xu-zhong-ju
author: 張耒
authorPinyin: zhang1 lei3
authorSlug: zhang-lei
dynasty: 唐
dynastyPinyin: tang2
dynastySlug: tang
tags: [] 
---

## 正文

- 朝日照高簷，夜霜猶在瓦。
- 纖纖牆邊柳，春色已可把。
- 殘年能幾何，奔駛劇湍瀉。
- 雖無功名求，衰暮亦悲咤。
- 出門問徐子，兩計决取舍。
- 爲當勉自修，汲汲不可暇。
- 爲當飲美酒，送老在杯斝。
- 子當指我途，我即策其馬。
- 但我懶拙姿，終非服勤者。

## 拼音

- chao2 ri4 zhao4 gao1 yan2 ， ye4 shuang1 you2 zai4 wa3 。
- xian1 xian1 qiang2 bian1 liu3 ， chun1 se4 yi3 ke3 ba3 。
- can2 nian2 neng2 ji1 he2 ， ben1 shi3 ju4 tuan1 xie4 。
- sui1 wu2 gong1 ming2 qiu2 ， shuai1 mu4 yi4 bei1 zha4 。
- chu1 men2 wen4 xu2 zi3 ， liang3 ji4 jue2 qu3 she4 。
- wei2 dang1 mian3 zi4 xiu1 ， ji2 ji2 bu4 ke3 xia2 。
- wei2 dang1 yin3 mei3 jiu3 ， song4 lao3 zai4 bei1 jia3 。
- zi3 dang1 zhi3 wo3 tu2 ， wo3 ji2 ce4 qi2 ma3 。
- dan4 wo3 lan3 zhuo1 zi1 ， zhong1 fei1 fu2 qin2 zhe3 。

## 注释

## 译文

## 赏析
