---
id: zhang-lei-xi-bie-zeng-zi-zhong-kun-zhong-er-shou-qi-yi
title: 惜別贈子中昆仲二首  其一
titlePinyin: xi1 bie2 zeng4 zi3 zhong1 kun1 zhong4 er4 shou3     qi2 yi1
titleSlug: xi-bie-zeng-zi-zhong-kun-zhong-er-shou-qi-yi
author: 張耒
authorPinyin: zhang1 lei3
authorSlug: zhang-lei
dynasty: 唐
dynastyPinyin: tang2
dynastySlug: tang
tags: [] 
---

## 正文

- 寒雲崩騰不成雪，北風吹窗燈半滅。
- 病來廢飲卧無眠，一夜吟詩聲不絕。
- 南城三俊生契闊，想對寒爐掉吟舌。
- 留行一日誰有情，慰我與君千里別。
- 道長塵土疲馬愁，歲晚風霜敝裘裂。
- 人生何用讀書史，文字未補囊中闕。
- 驅馳所幸一飽耳，士而謀食愧前哲。
- 何能天獨嗇吾曹，自應所學爲之孽。
- 雖然此事予不悔，昔學固知今日拙。
- 欲持琬琰易羊皮，玩之已久安能輟。
- 萬端畢竟有天命，計較何須論瑣屑。
- 勞歌無和坐達明，曉鼓鼕鼕墮殘月。

## 拼音

- han2 yun2 beng1 teng2 bu4 cheng2 xue3 ， bei3 feng1 chui1 chuang1 deng1 ban4 mie4 。
- bing4 lai2 fei4 yin3 wo4 wu2 mian2 ， yi2 ye4 yin2 shi1 sheng1 bu4 jue2 。
- nan2 cheng2 san1 jun4 sheng1 qi4 kuo4 ， xiang3 dui4 han2 lu2 diao4 yin2 she2 。
- liu2 xing2 yi2 ri4 shui2 you3 qing2 ， wei4 wo3 yu3 jun1 qian1 li3 bie2 。
- dao4 chang2 chen2 tu3 pi2 ma3 chou2 ， sui4 wan3 feng1 shuang1 bi4 qiu2 lie4 。
- ren2 sheng1 he2 yong4 du2 shu1 shi3 ， wen2 zi4 wei4 bu3 nang2 zhong1 que4 。
- qu1 chi2 suo3 xing4 yi4 bao3 er3 ， shi4 er2 mou2 shi2 kui4 qian2 zhe2 。
- he2 neng2 tian1 du2 se4 wu2 cao2 ， zi4 ying1 suo3 xue2 wei2 zhi1 nie4 。
- sui1 ran2 ci3 shi4 yu3 bu4 hui3 ， xi1 xue2 gu4 zhi1 jin1 ri4 zhuo1 。
- yu4 chi2 wan3 yan3 yi4 yang2 pi2 ， wan2 zhi1 yi3 jiu3 an1 neng2 chuo4 。
- wan4 duan1 bi4 jing4 you3 tian1 ming4 ， ji4 jiao4 he2 xu1 lun4 suo3 xie4 。
- lao2 ge1 wu2 he2 zuo4 da2 ming2 ， xiao3 gu3 dong1 dong1 duo4 can2 yue4 。

## 注释

## 译文

## 赏析
