---
id: zhang-lei-guo-wei-zhen-tai-qing-gong-zhui-huai-zhang-sheng-huang-di-you-xing-zhi-sheng-xiao-chen-fei-ran-cheng-yun
title: 過衛真太清宮追懷章聖皇帝遊幸之盛小臣斐然成韵
titlePinyin: guo4 wei4 zhen1 tai4 qing1 gong1 zhui1 huai2 zhang1 sheng4 huang2 di4 you2 xing4 zhi1 sheng4 xiao3 chen2 fei3 ran2 cheng2 yun4
titleSlug: guo-wei-zhen-tai-qing-gong-zhui-huai-zhang-sheng-huang-di-you-xing-zhi-sheng-xiao-chen-fei-ran-cheng-yun
author: 張耒
authorPinyin: zhang1 lei3
authorSlug: zhang-lei
dynasty: 唐
dynastyPinyin: tang2
dynastySlug: tang
tags: [] 
---

## 正文

- 鳳歷開三葉，中原正偃兵。
- 端居思道妙，順動展精神。
- 函谷傳經後，渦陽舊宅新。
- 龍蟠泉不竭，丹養檜長生。
- 鸞鶴迎黄屋，烟霞避翠旌。
- 琳瑯千佩玉，貔虎萬屯營。
- 邃殿仙容儼，靈庭盛禮行。
- 書留河上語，碑勒大夫名。
- 歌罷秋風晚，弓遺藥鼎成。
- 句陳嚴舊寢，輦道接新耕。
- 日落重樓影，天寒暮鳥聲。
- 異時懷往事，千古有餘情。

## 拼音

- feng4 li4 kai1 san1 ye4 ， zhong1 yuan2 zheng4 yan3 bing1 。
- duan1 ju1 si1 dao4 miao4 ， shun4 dong4 zhan3 jing1 shen2 。
- han2 gu3 chuan2 jing1 hou4 ， wo1 yang2 jiu4 zhai2 xin1 。
- long2 pan2 quan2 bu4 jie2 ， dan1 yang3 gui4 chang2 sheng1 。
- luan2 he4 ying2 huang2 wu1 ， yan1 xia2 bi4 cui4 jing1 。
- lin2 lang2 qian1 pei4 yu4 ， pi2 hu3 wan4 tun2 ying2 。
- sui4 dian4 xian1 rong2 yan3 ， ling2 ting2 sheng4 li3 xing2 。
- shu1 liu2 he2 shang4 yu3 ， bei1 le4 dai4 fu0 ming2 。
- ge1 ba4 qiu1 feng1 wan3 ， gong1 yi2 yao4 ding3 cheng2 。
- ju4 chen2 yan2 jiu4 qin3 ， nian3 dao4 jie1 xin1 geng1 。
- ri4 luo4 zhong4 lou2 ying3 ， tian1 han2 mu4 niao3 sheng1 。
- yi4 shi2 huai2 wang3 shi4 ， qian1 gu3 you3 yu2 qing2 。

## 注释

## 译文

## 赏析
