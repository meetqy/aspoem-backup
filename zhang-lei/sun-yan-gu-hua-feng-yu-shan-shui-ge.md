---
id: zhang-lei-sun-yan-gu-hua-feng-yu-shan-shui-ge
title: 孫彥古畫風雨山水歌
titlePinyin: sun1 yan4 gu3 hua4 feng1 yu3 shan1 shui3 ge1
titleSlug: sun-yan-gu-hua-feng-yu-shan-shui-ge
author: 張耒
authorPinyin: zhang1 lei3
authorSlug: zhang-lei
dynasty: 唐
dynastyPinyin: tang2
dynastySlug: tang
tags: [] 
---

## 正文

- 山深巖高石壁青，白日忽變天晦冥。
- 黑風驅雲走不停，驚電疾雨來如傾。
- 山前雨點大如手，山下水湧危槎橫。
- 崩崖古樹老有靈，吼怒直與風雲爭。
- 枝披葉偃鬭不怯，萬竅却欲藏雷霆。
- 鞭馿疾驅者誰子，石路嶮澀馿凌兢。
- 目迷心懾愈不及，來憩樹下如寒蠅。
- 蒼茫直與鬼神接，恍惚不保龍蛇驚。
- 平居此樂忽入眼，孫家古圖纔可辨。
- 奈何一幅一尺餘，欲奪天地之奇變。
- 我心愛之良有以，昔苦山行親遇此。
- 一生兩足不下堂，輸爾朱家貴公子。

## 拼音

- shan1 shen1 yan2 gao1 shi2 bi4 qing1 ， bai2 ri4 hu1 bian4 tian1 hui4 ming2 。
- hei1 feng1 qu1 yun2 zou3 bu4 ting2 ， jing1 dian4 ji2 yu3 lai2 ru2 qing1 。
- shan1 qian2 yu3 dian3 da4 ru2 shou3 ， shan1 xia4 shui3 yong3 wei1 cha2 heng2 。
- beng1 ya2 gu3 shu4 lao3 you3 ling2 ， hou3 nu4 zhi2 yu3 feng1 yun2 zheng1 。
- zhi1 pi1 ye4 yan3 dou4 bu2 qie4 ， wan4 qiao4 que4 yu4 cang2 lei2 ting2 。
- bian1 lu2 ji2 qu1 zhe3 shui2 zi3 ， shi2 lu4 xian3 se4 lu2 ling2 jing1 。
- mu4 mi2 xin1 she4 yu4 bu4 ji2 ， lai2 qi4 shu4 xia4 ru2 han2 ying2 。
- cang1 mang2 zhi2 yu3 gui3 shen2 jie1 ， huang3 hu1 bu4 bao3 long2 she2 jing1 。
- ping2 ju1 ci3 le4 hu1 ru4 yan3 ， sun1 jia1 gu3 tu2 cai2 ke3 bian4 。
- nai4 he2 yi4 fu2 yi4 chi3 yu2 ， yu4 duo2 tian1 di4 zhi1 qi2 bian4 。
- wo3 xin1 ai4 zhi1 liang2 you3 yi3 ， xi1 ku3 shan1 xing2 qin1 yu4 ci3 。
- yi4 sheng1 liang3 zu2 bu2 xia4 tang2 ， shu1 er3 zhu1 jia1 gui4 gong1 zi3 。

## 注释

## 译文

## 赏析
