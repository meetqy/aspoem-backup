---
id: zhang-lei-ci-yun-jun-fu-qi-xiong-jian-zeng
title: 次韵君復七兄見贈
titlePinyin: ci4 yun4 jun1 fu4 qi1 xiong1 jian4 zeng4
titleSlug: ci-yun-jun-fu-qi-xiong-jian-zeng
author: 張耒
authorPinyin: zhang1 lei3
authorSlug: zhang-lei
dynasty: 唐
dynastyPinyin: tang2
dynastySlug: tang
tags: [] 
---

## 正文

- 老知山林等朝市，扁舟誰能問行止。
- 長淮十日浪吹沙，春風正攪驪龍睡。
- 幽人軟語破永日，衝泥携手林間寺。
- 坐中知兄病當已，眉宇氤氳有佳氣。
- 華池神酒不用醒，人生和暢自忘形。
- 扶持陰德鬼神在，洗除世緣煩惱輕。
- 東來自慚雙鬢改，相逢獨覺兩眼明。
- 論詩尚愛淡生活，學道久歎閒名聲。
- 嗟我塵埃費昏旦，補刖自憐聞道晚。
- 還丹欲問僕僕仙，一菴更伴騰騰睡。
- 春陰夜薄月朦朧，劇談燭盡樽亦空。
- 他日重逢龐處士，可能猶與世人同。

## 拼音

- lao3 zhi1 shan1 lin2 deng3 chao2 shi4 ， pian1 zhou1 shui2 neng2 wen4 xing2 zhi3 。
- chang2 huai2 shi2 ri4 lang4 chui1 sha1 ， chun1 feng1 zheng4 jiao3 li2 long2 shui4 。
- you1 ren2 ruan3 yu3 po4 yong3 ri4 ， chong1 ni2 xie2 shou3 lin2 jian4 si4 。
- zuo4 zhong1 zhi1 xiong1 bing4 dang1 yi3 ， mei2 yu3 yin1 yun1 you3 jia1 qi4 。
- hua2 chi2 shen2 jiu3 bu2 yong4 xing3 ， ren2 sheng1 he2 chang4 zi4 wang4 xing2 。
- fu2 chi2 yin1 de2 gui3 shen2 zai4 ， xi3 chu2 shi4 yuan2 fan2 nao3 qing1 。
- dong1 lai2 zi4 can2 shuang1 bin4 gai3 ， xiang1 feng2 du2 jue2 liang3 yan3 ming2 。
- lun4 shi1 shang4 ai4 dan4 sheng1 huo2 ， xue2 dao4 jiu3 tan4 xian2 ming2 sheng1 。
- jie1 wo3 chen2 ai1 fei4 hun1 dan4 ， bu3 yue4 zi4 lian2 wen2 dao4 wan3 。
- huan2 dan1 yu4 wen4 pu2 pu2 xian1 ， yi4 an1 geng4 ban4 teng2 teng2 shui4 。
- chun1 yin1 ye4 bao2 yue4 meng2 long2 ， ju4 tan2 zhu2 jin4 zun1 yi4 kong1 。
- ta1 ri4 chong2 feng2 pang2 chu3 shi4 ， ke3 neng2 you2 yu3 shi4 ren2 tong2 。

## 注释

## 译文

## 赏析
