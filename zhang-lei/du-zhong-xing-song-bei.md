---
id: zhang-lei-du-zhong-xing-song-bei
title: 讀中興頌碑
titlePinyin: du2 zhong1 xing1 song4 bei1
titleSlug: du-zhong-xing-song-bei
author: 張耒
authorPinyin: zhang1 lei3
authorSlug: zhang-lei
dynasty: 唐
dynastyPinyin: tang2
dynastySlug: tang
tags: [] 
---

## 正文

- 玉環妖血無人掃，漁陽馬厭長安草。
- 潼關戰骨高於山，萬里君王蜀中老。
- 金戈鐵馬從西來，郭公凜凜英雄才。
- 舉旗爲風偃爲雨，洒掃九廟無塵埃。
- 元功高名誰與紀，風雅不繼騷人死。
- 水部胸中星斗文，太師筆下蛟龍字。
- 天遣二子傳將來，高山十丈磨蒼崖。
- 誰持此碑入我室，使我一見昏眸開。
- 百年廢興增歎慨，當時數子今安在。
- 君不見荒凉浯水棄不收，時有遊人打碑賣。

## 拼音

- yu4 huan2 yao1 xue4 wu2 ren2 sao3 ， yu2 yang2 ma3 yan4 chang2 an1 cao3 。
- tong2 guan1 zhan4 gu3 gao1 wu1 shan1 ， wan4 li3 jun1 wang2 shu3 zhong1 lao3 。
- jin1 ge1 tie3 ma3 cong2 xi1 lai2 ， guo1 gong1 lin3 lin3 ying1 xiong2 cai2 。
- ju3 qi2 wei2 feng1 yan3 wei2 yu3 ， sa3 sao3 jiu3 miao4 wu2 chen2 ai1 。
- yuan2 gong1 gao1 ming2 shui2 yu3 ji4 ， feng1 ya3 bu2 ji4 sao1 ren2 si3 。
- shui3 bu4 xiong1 zhong1 xing1 dou3 wen2 ， tai4 shi1 bi3 xia4 jiao1 long2 zi4 。
- tian1 qian3 er4 zi3 chuan2 jiang1 lai2 ， gao1 shan1 shi2 zhang4 mo2 cang1 ya2 。
- shui2 chi2 ci3 bei1 ru4 wo3 shi4 ， shi3 wo3 yi2 jian4 hun1 mou2 kai1 。
- bai3 nian2 fei4 xing1 zeng1 tan4 kai3 ， dang1 shi2 shu4 zi3 jin1 an1 zai4 。
- jun1 bu2 jian4 huang1 liang2 wu2 shui3 qi4 bu4 shou1 ， shi2 you3 you2 ren2 da3 bei1 mai4 。

## 注释

## 译文

## 赏析
