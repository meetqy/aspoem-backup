---
id: zhang-lei-ci-yun-su-gong-wu-chang-xi-shan
title: 次韵蘇公武昌西山
titlePinyin: ci4 yun4 su1 gong1 wu3 chang1 xi1 shan1
titleSlug: ci-yun-su-gong-wu-chang-xi-shan
author: 張耒
authorPinyin: zhang1 lei3
authorSlug: zhang-lei
dynasty: 唐
dynastyPinyin: tang2
dynastySlug: tang
tags: [] 
---

## 正文

- 靈均不醉楚人醅，秋蘭蘼蕪堂下栽。
- 九江仙人棄家去，吳市不知身姓梅。
- 東坡先生送二子，一丘便欲藏崔嵬。
- 脫遺簪笏玩杖屨，招揖魚鳥營池臺。
- 西山寂寥舊風月，百年石樽埋古埃。
- 洗樽致酒招浪士，荒墳空餘黄土堆。
- 但傳言語古味在，一勺玄酒藏山罍。
- 鄧公歎息爲摩撫，重刻文字蒼崖隈。
- 五年見盡江上客，兩屐踏遍空山苔。
- 謝公富貴知不免，醉眼來爲蒼生開。
- 長虹一吐誰得掩，六翮故在何人摧。
- 橫翔相與顧鴻雁，寶劍再合張與雷。
- 山猿澗鳥汝勿怨，天遣兩公聊一來。
- 豈如屈賈終不遇，詩賦長遣後人哀。

## 拼音

- ling2 jun1 bu2 zui4 chu3 ren2 pei1 ， qiu1 lan2 mi2 wu2 tang2 xia4 zai1 。
- jiu3 jiang1 xian1 ren2 qi4 jia1 qu4 ， wu2 shi4 bu4 zhi1 shen1 xing4 mei2 。
- dong1 po1 xian1 sheng0 song4 er4 zi3 ， yi4 qiu1 bian4 yu4 cang2 cui1 wei2 。
- tuo1 yi2 zan1 hu4 wan2 zhang4 ju4 ， zhao1 yi1 yu2 niao3 ying2 chi2 tai2 。
- xi1 shan1 ji4 liao2 jiu4 feng1 yue4 ， bai3 nian2 shi2 zun1 mai2 gu3 ai1 。
- xi3 zun1 zhi4 jiu3 zhao1 lang4 shi4 ， huang1 fen2 kong1 yu2 huang2 tu3 dui1 。
- dan4 chuan2 yan2 yu3 gu3 wei4 zai4 ， yi4 shao2 xuan2 jiu3 cang2 shan1 lei2 。
- deng4 gong1 tan4 xi1 wei2 mo2 fu3 ， zhong4 ke4 wen2 zi4 cang1 ya2 wei1 。
- wu3 nian2 jian4 jin4 jiang1 shang4 ke4 ， liang3 ji1 ta4 bian4 kong1 shan1 tai2 。
- xie4 gong1 fu4 gui4 zhi1 bu4 mian3 ， zui4 yan3 lai2 wei2 cang1 sheng1 kai1 。
- chang2 hong2 yi4 tu3 shui2 de2 yan3 ， liu4 he2 gu4 zai4 he2 ren2 cui1 。
- heng2 xiang2 xiang1 yu3 gu4 hong2 yan4 ， bao3 jian4 zai4 he2 zhang1 yu3 lei2 。
- shan1 yuan2 jian4 niao3 ru3 wu4 yuan4 ， tian1 qian3 liang3 gong1 liao2 yi4 lai2 。
- qi3 ru2 qu1 jia3 zhong1 bu2 yu4 ， shi1 fu4 chang2 qian3 hou4 ren2 ai1 。

## 注释

## 译文

## 赏析
