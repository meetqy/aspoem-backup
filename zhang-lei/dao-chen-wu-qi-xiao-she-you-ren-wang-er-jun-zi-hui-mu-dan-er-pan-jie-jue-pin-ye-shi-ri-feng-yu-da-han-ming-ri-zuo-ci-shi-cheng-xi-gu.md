---
id: zhang-lei-dao-chen-wu-qi-xiao-she-you-ren-wang-er-jun-zi-hui-mu-dan-er-pan-jie-jue-pin-ye-shi-ri-feng-yu-da-han-ming-ri-zuo-ci-shi-cheng-xi-gu
title: 到陳午憩小舍有任王二君子惠牡丹二盤皆絕品也是日風雨大寒明日作此詩呈希古
titlePinyin: dao4 chen2 wu3 qi4 xiao3 she4 you3 ren4 wang2 er4 jun1 zi3 hui4 mu3 dan1 er4 pan2 jie1 jue2 pin3 ye3 shi4 ri4 feng1 yu3 da4 han2 ming2 ri4 zuo4 ci3 shi1 cheng2 xi1 gu3
titleSlug: dao-chen-wu-qi-xiao-she-you-ren-wang-er-jun-zi-hui-mu-dan-er-pan-jie-jue-pin-ye-shi-ri-feng-yu-da-han-ming-ri-zuo-ci-shi-cheng-xi-gu
author: 張耒
authorPinyin: zhang1 lei3
authorSlug: zhang-lei
dynasty: 唐
dynastyPinyin: tang2
dynastySlug: tang
tags: [] 
---

## 正文

- 初來淮陽春已晚，下里數楹聊寢飯。
- 此邦花時人若狂，我初稅駕遊獨懶。
- 任王二君真解事，來致兩盤紅紫爛。
- 天姝國艷照蔀屋，持供佛像安敢慢。
- 江湖逢春豈無花，格頑色賤皆可揀。
- 誓觀中州燕趙態，一洗千里窮荒眼。
- 風波歷盡還故郡，此願誰知輒先滿。
- 那知中夕忽凜烈，卧擁牛衣眠失旦。
- 名園泥淖安可入，坐惜殘芳風雨散。
- 東鄰夫子亦嗜酒，卧聽午雞方起盥。
- 晴明猶及一寓目，我老尚能揮大盞。

## 拼音

- chu1 lai2 huai2 yang2 chun1 yi3 wan3 ， xia4 li3 shu4 ying2 liao2 qin3 fan4 。
- ci3 bang1 hua1 shi2 ren2 ruo4 kuang2 ， wo3 chu1 shui4 jia4 you2 du2 lan3 。
- ren4 wang2 er4 jun1 zhen1 jie3 shi4 ， lai2 zhi4 liang3 pan2 hong2 zi3 lan4 。
- tian1 shu1 guo2 yan4 zhao4 bu4 wu1 ， chi2 gong4 fo2 xiang4 an1 gan3 man4 。
- jiang1 hu2 feng2 chun1 qi3 wu2 hua1 ， ge2 wan2 se4 jian4 jie1 ke3 jian3 。
- shi4 guan1 zhong1 zhou1 yan4 zhao4 tai4 ， yi4 xi3 qian1 li3 qiong2 huang1 yan3 。
- feng1 bo1 li4 jin4 huan2 gu4 jun4 ， ci3 yuan4 shui2 zhi1 zhe2 xian1 man3 。
- na4 zhi1 zhong1 xi1 hu1 lin3 lie4 ， wo4 yong1 niu2 yi1 mian2 shi1 dan4 。
- ming2 yuan2 ni2 nao4 an1 ke3 ru4 ， zuo4 xi1 can2 fang1 feng1 yu3 san4 。
- dong1 lin2 fu1 zi3 yi4 shi4 jiu3 ， wo4 ting1 wu3 ji1 fang1 qi3 guan4 。
- qing2 ming2 you2 ji2 yi2 yu4 mu4 ， wo3 lao3 shang4 neng2 hui1 da4 zhan3 。

## 注释

## 译文

## 赏析
