---
id: zhang-lei-zhou-shi-xing
title: 周氏行
titlePinyin: zhou1 shi4 xing2
titleSlug: zhou-shi-xing
author: 張耒
authorPinyin: zhang1 lei3
authorSlug: zhang-lei
dynasty: 唐
dynastyPinyin: tang2
dynastySlug: tang
tags: [] 
---

## 正文

- 亭亭美人舟上立，周氏女兒年二十。
- 少時嫁得刺船郎，郎身如墨妾如霜。
- 嫁後妍媸誰復比，淚痕不及人前洗。
- 天寒守舵雨中立，風順張帆夜深起。
- 百般辛苦心不惜，妾意私悲鑑中色。
- 不如江上兩鷺鷥，飛去飛來一雙白。
- 長淮杳杳接天浮，八月搗衣南國秋。
- 謾說鯉魚能託信，祇應明月見人愁。
- 淮邊少年知妾名，船頭致酒邀妾傾。
- 賊兒惡少謾調笑，妾意視爾鴻毛輕。
- 白衫烏帽誰家子，妾一見之心欲死。
- 人間會合亦偶然，灘下求船忽相值。
- 郎情何似似春風，靄靄吹人心自融。
- 河中逢潬還成阻，潮到蓬山信不通。
- 百里同船不同枕，妾夢郎時郎正寢。
- 山頭月落郎起歸，沙邊潮滿妾船移。
- 郎似飛鴻不可留，妾如斜日水東流。
- 鴻飛水去兩不顧，千古萬古情悠悠。
- 情悠悠兮何處問，倒瀉長淮洗難盡。
- 祇應化成淮上雲，往來供作淮邊恨。

## 拼音

- ting2 ting2 mei3 ren2 zhou1 shang4 li4 ， zhou1 shi4 nü3 er2 nian2 er4 shi2 。
- shao3 shi2 jia4 de2 ci4 chuan2 lang2 ， lang2 shen1 ru2 mo4 qie4 ru2 shuang1 。
- jia4 hou4 yan2 chi1 shui2 fu4 bi3 ， lei4 hen2 bu4 ji2 ren2 qian2 xi3 。
- tian1 han2 shou3 duo4 yu3 zhong1 li4 ， feng1 shun4 zhang1 fan1 ye4 shen1 qi3 。
- bai3 ban1 xin1 ku3 xin1 bu4 xi1 ， qie4 yi4 si1 bei1 jian4 zhong1 se4 。
- bu4 ru2 jiang1 shang4 liang3 lu4 si1 ， fei1 qu4 fei1 lai2 yi4 shuang1 bai2 。
- chang2 huai2 yao3 yao3 jie1 tian1 fu2 ， ba1 yue4 dao3 yi1 nan2 guo2 qiu1 。
- man2 shuo1 li3 yu2 neng2 tuo1 xin4 ， qi2 ying1 ming2 yue4 jian4 ren2 chou2 。
- huai2 bian1 shao4 nian2 zhi1 qie4 ming2 ， chuan2 tou2 zhi4 jiu3 yao1 qie4 qing1 。
- zei2 er2 e4 shao3 man2 diao4 xiao4 ， qie4 yi4 shi4 er3 hong2 mao2 qing1 。
- bai2 shan1 wu1 mao4 shui2 jia1 zi0 ， qie4 yi2 jian4 zhi1 xin1 yu4 si3 。
- ren2 jian4 hui4 he2 yi4 ou3 ran2 ， tan1 xia4 qiu2 chuan2 hu1 xiang1 zhi2 。
- lang2 qing2 he2 si4 si4 chun1 feng1 ， ai3 ai3 chui1 ren2 xin1 zi4 rong2 。
- he2 zhong1 feng2 tan1 huan2 cheng2 zu3 ， chao2 dao4 peng2 shan1 xin4 bu4 tong1 。
- bai3 li3 tong2 chuan2 bu4 tong2 zhen3 ， qie4 meng4 lang2 shi2 lang2 zheng4 qin3 。
- shan1 tou2 yue4 luo4 lang2 qi3 gui1 ， sha1 bian1 chao2 man3 qie4 chuan2 yi2 。
- lang2 si4 fei1 hong2 bu4 ke3 liu2 ， qie4 ru2 xie2 ri4 shui3 dong1 liu2 。
- hong2 fei1 shui3 qu4 liang3 bu2 gu4 ， qian1 gu3 wan4 gu3 qing2 you1 you1 。
- qing2 you1 you1 xi1 he2 chu3 wen4 ， dao3 xie4 chang2 huai2 xi3 nan2 jin4 。
- qi2 ying1 hua4 cheng2 huai2 shang4 yun2 ， wang3 lai2 gong4 zuo4 huai2 bian1 hen4 。

## 注释

## 译文

## 赏析
