---
id: zhang-lei-dong-hai-you-da-song-tu-ren-xiang-chuan-san-dai-shi-wu-qi-zhuang-wei-yi-shi-bu-neng-jin-yin-du-xu-zhong-ju-wu-hua-liu-zhi-zhi-zuo-zuo-ci-shi-yi-ji-zhi
title: 東海有大松土人相傳三代時物其狀偉異詩不能盡因讀徐仲車五花柳枝之作作此詩以激之
titlePinyin: dong1 hai3 you3 da4 song1 tu3 ren2 xiang1 chuan2 san1 dai4 shi2 wu4 qi2 zhuang4 wei3 yi4 shi1 bu4 neng2 jin4 yin1 du2 xu2 zhong4 ju1 wu3 hua1 liu3 zhi1 zhi1 zuo4 zuo4 ci3 shi1 yi3 ji1 zhi1
titleSlug: dong-hai-you-da-song-tu-ren-xiang-chuan-san-dai-shi-wu-qi-zhuang-wei-yi-shi-bu-neng-jin-yin-du-xu-zhong-ju-wu-hua-liu-zhi-zhi-zuo-zuo-ci-shi-yi-ji-zhi
author: 張耒
authorPinyin: zhang1 lei3
authorSlug: zhang-lei
dynasty: 唐
dynastyPinyin: tang2
dynastySlug: tang
tags: [] 
---

## 正文

- 詩翁愛花復愛柳，長歌高吟半酣酒。
- 自言二物天下奇，愛之不厭形於詩。
- 嗟予所愛翁未見，我昔東遊窮海甸。
- 波濤四絕大島中，上有太古不死之長松。
- 千人袢延坐其下，仰見翠葉迷蒼穹。
- 巨鰲竭力負不起，鵬栖僅借卑枝容。
- 人言海若此其圉，鱗甲百萬屯蛟龍。
- 又云海怪久不死，守護山麓蟠其躬。
- 天空海闊風力壯，敲戛簸蕩聲無窮。
- 軒轅張樂奏未已，筍𥲤百萬喧笙鏞。
- 鬼神不欲人屢見，護以萬疊青山峰。
- 愛之未免困寂寞，坐見雨露霑蒿蓬。
- 東皋吟翁天下才，海岳秀氣天所鍾。
- 豈惟文章繼騷雅，胸中術業窺夔龍。
- 如何坎軻滯茅屋，失所因與茲松同。
- 詩翁勿愛花與柳，軟弱但解爭纖穠。
- 春英零落化爲土，夏葉狼藉工巢蟲。
- 嬌兒姹婦最入眼，丈夫所志當英雄。
- 何當與君涉海去，結茅松下甘長終。

## 拼音

- shi1 weng1 ai4 hua1 fu4 ai4 liu3 ， chang2 ge1 gao1 yin2 ban4 han1 jiu3 。
- zi4 yan2 er4 wu4 tian1 xia4 qi2 ， ai4 zhi1 bu2 yan4 xing2 wu1 shi1 。
- jie1 yu3 suo3 ai4 weng1 wei4 jian4 ， wo3 xi1 dong1 you2 qiong2 hai3 dian4 。
- bo1 tao1 si4 jue2 da4 dao3 zhong1 ， shang4 you3 tai4 gu3 bu4 si3 zhi1 chang2 song1 。
- qian1 ren2 pan4 yan2 zuo4 qi2 xia4 ， yang3 jian4 cui4 ye4 mi2 cang1 qiong2 。
- ju4 ao2 jie2 li4 fu4 bu4 qi3 ， peng2 qi1 jin3 jie4 bei1 zhi1 rong2 。
- ren2 yan2 hai3 ruo4 ci3 qi2 yu3 ， lin2 jia3 bai3 wan4 tun2 jiao1 long2 。
- you4 yun2 hai3 guai4 jiu3 bu4 si3 ， shou3 hu4 shan1 lu4 pan2 qi2 gong1 。
- tian1 kong1 hai3 kuo4 feng1 li4 zhuang4 ， qiao1 jia2 bo4 dang4 sheng1 wu2 qiong2 。
- xuan1 yuan2 zhang1 le4 zou4 wei4 yi3 ， sun3 𥲤 bai3 wan4 xuan1 sheng1 yong1 。
- gui3 shen2 bu2 yu4 ren2 lü3 jian4 ， hu4 yi3 wan4 die2 qing1 shan1 feng1 。
- ai4 zhi1 wei4 mian3 kun4 ji4 mo4 ， zuo4 jian4 yu3 lu4 zhan1 hao1 peng2 。
- dong1 gao1 yin2 weng1 tian1 xia4 cai2 ， hai3 yue4 xiu4 qi4 tian1 suo3 zhong1 。
- qi3 wei2 wen2 zhang1 ji4 sao1 ya3 ， xiong1 zhong1 shu4 ye4 kui1 kui2 long2 。
- ru2 he2 kan3 ke1 zhi4 mao2 wu1 ， shi1 suo3 yin1 yu3 zi1 song1 tong2 。
- shi1 weng1 wu4 ai4 hua1 yu3 liu3 ， ruan3 ruo4 dan4 jie3 zheng1 xian1 nong2 。
- chun1 ying1 ling2 luo4 hua4 wei2 tu3 ， xia4 ye4 lang2 ji2 gong1 chao2 chong2 。
- jiao1 er2 cha4 fu4 zui4 ru4 yan3 ， zhang4 fu0 suo3 zhi4 dang1 ying1 xiong2 。
- he2 dang1 yu3 jun1 she4 hai3 qu4 ， jie2 mao2 song1 xia4 gan1 chang2 zhong1 。

## 注释

## 译文

## 赏析
