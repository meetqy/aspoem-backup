---
id: zhang-lei-bei-yuan
title: 北原
titlePinyin: bei3 yuan2
titleSlug: bei-yuan
author: 張耒
authorPinyin: zhang1 lei3
authorSlug: zhang-lei
dynasty: 唐
dynastyPinyin: tang2
dynastySlug: tang
tags: [] 
---

## 正文

- 秋風日夜吹北原，秋蕪經霜不復繁。
- 縈紆一逕漸可躡，步踏落葉披榛菅。
- 蕭蕭九月草木變，獨有修竹猶禁寒。
- 青紅野實不可辨，晚日照射霜榴殷。
- 巉巉女几更清瘦，崖壁刻削無雲烟。
- 潦收石出洛水好，靜夜側耳聲潺潺。
- 原西古城有微路，禾黍離離荒野田。
- 人家歲熟婦子樂，村巷日暖牛羊閒。
- 登臨嗟我幸無事，况有美酒供開顔。
- 射麋獵兔可卒歲，棄擲萬累休嗟歎。

## 拼音

- qiu1 feng1 ri4 ye4 chui1 bei3 yuan2 ， qiu1 wu2 jing1 shuang1 bu2 fu4 fan2 。
- ying2 yu1 yi2 jing4 jian4 ke3 nie4 ， bu4 ta4 luo4 ye4 pi1 zhen1 jian1 。
- xiao1 xiao1 jiu3 yue4 cao3 mu4 bian4 ， du2 you3 xiu1 zhu2 you2 jin4 han2 。
- qing1 hong2 ye3 shi2 bu4 ke3 bian4 ， wan3 ri4 zhao4 she4 shuang1 liu2 yin1 。
- chan2 chan2 nü3 ji3 geng1 qing1 shou4 ， ya2 bi4 ke4 xiao1 wu2 yun2 yan1 。
- liao2 shou1 shi2 chu1 luo4 shui3 hao3 ， jing4 ye4 ce4 er3 sheng1 chan2 chan2 。
- yuan2 xi1 gu3 cheng2 you3 wei1 lu4 ， he2 shu3 li2 li2 huang1 ye3 tian2 。
- ren2 jia1 sui4 shu2 fu4 zi3 le4 ， cun1 xiang4 ri4 nuan3 niu2 yang2 xian2 。
- deng1 lin2 jie1 wo3 xing4 wu2 shi4 ， kuang4 you3 mei3 jiu3 gong4 kai1 yan2 。
- she4 mi2 lie4 tu4 ke3 zu2 sui4 ， qi4 zhi4 wan4 lei4 xiu1 jie1 tan4 。

## 注释

## 译文

## 赏析
