---
id: zhang-lei-dai-ren-shang-ying-chuan-han-duan-ming-sheng-ri
title: 代人上潁川韓端明生日
titlePinyin: dai4 ren2 shang4 ying3 chuan1 han2 duan1 ming2 sheng1 ri4
titleSlug: dai-ren-shang-ying-chuan-han-duan-ming-sheng-ri
author: 張耒
authorPinyin: zhang1 lei3
authorSlug: zhang-lei
dynasty: 唐
dynastyPinyin: tang2
dynastySlug: tang
tags: [] 
---

## 正文

- 實歷休明運，金貂將相門。
- 産材皆巨植，流慶出深源。
- 世仰風規舊，公膺戩穀繁。
- 人間見麟鳳，天路引鵬鯤。
- 諸老推淵懿，英儒伏討論。
- 韋平家學盛，黄綺帝師尊。
- 天步開華旦，離明照厚坤。
- 曳裾趨法從，操筆代王言。
- 諫說傾朝聽，公忠報主恩。
- 高風何凜凜，讜議在元元。
- 夷險千途歷，清明一志存。
- 寶圭純不琢，秋漢闊無渾。
- 鳴佩登書殿，均勞鎮輔藩。
- 洪樞歸少第，玉節對元昆。
- 臘報新春近，陽生厚地溫。
- 當年占夢寐，此日降璵璠。
- 賀宴開瑶席，陳庭列壽尊。
- 簪纓羅盛族，蘭玉立諸孫。
- 霜鶴寒逾健，岩松老更蕃。
- 人祈賢相雨，國倚太師垣。
- 留滯瞻雲館，飛馳有去魂。
- 微官守山邑，無路走賓軒。
- 中外心方注，君臣契已敦。
- 佇觀登輔弼，飛潤及孤根。

## 拼音

- shi2 li4 xiu1 ming2 yun4 ， jin1 diao1 jiang1 xiang1 men2 。
- chan3 cai2 jie1 ju4 zhi2 ， liu2 qing4 chu1 shen1 yuan2 。
- shi4 yang3 feng1 gui1 jiu4 ， gong1 ying1 jian3 gu3 fan2 。
- ren2 jian4 jian4 lin2 feng4 ， tian1 lu4 yin3 peng2 kun1 。
- zhu1 lao3 tui1 yuan1 yi4 ， ying1 ru2 fu2 tao3 lun4 。
- wei2 ping2 jia1 xue2 sheng4 ， huang2 qi3 di4 shi1 zun1 。
- tian1 bu4 kai1 hua2 dan4 ， li2 ming2 zhao4 hou4 kun1 。
- ye4 ju1 qu1 fa3 cong2 ， cao1 bi3 dai4 wang2 yan2 。
- jian4 shuo1 qing1 chao2 ting1 ， gong1 zhong1 bao4 zhu3 en1 。
- gao1 feng1 he2 lin3 lin3 ， dang3 yi4 zai4 yuan2 yuan2 。
- yi2 xian3 qian1 tu2 li4 ， qing1 ming2 yi2 zhi4 cun2 。
- bao3 gui1 chun2 bu4 zhuo2 ， qiu1 han4 kuo4 wu2 hun2 。
- ming2 pei4 deng1 shu1 dian4 ， jun1 lao2 zhen4 fu3 fan1 。
- hong2 shu1 gui1 shao3 di4 ， yu4 jie2 dui4 yuan2 kun1 。
- la4 bao4 xin1 chun1 jin4 ， yang2 sheng1 hou4 di4 wen1 。
- dang1 nian2 zhan4 meng4 mei4 ， ci3 ri4 jiang4 yu2 fan2 。
- he4 yan4 kai1 yao2 xi2 ， chen2 ting2 lie4 shou4 zun1 。
- zan1 ying1 luo2 sheng4 zu2 ， lan2 yu4 li4 zhu1 sun1 。
- shuang1 he4 han2 yu2 jian4 ， yan2 song1 lao3 geng4 fan1 。
- ren2 qi2 xian2 xiang1 yu3 ， guo2 yi3 tai4 shi1 yuan2 。
- liu2 zhi4 zhan1 yun2 guan3 ， fei1 chi2 you3 qu4 hun2 。
- wei1 guan1 shou3 shan1 yi4 ， wu2 lu4 zou3 bin1 xuan1 。
- zhong1 wai4 xin1 fang1 zhu4 ， jun1 chen2 qi4 yi3 dun1 。
- zhu4 guan1 deng1 fu3 bi4 ， fei1 run4 ji2 gu1 gen1 。

## 注释

## 译文

## 赏析
