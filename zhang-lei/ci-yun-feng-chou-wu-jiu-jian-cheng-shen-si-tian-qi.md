---
id: zhang-lei-ci-yun-feng-chou-wu-jiu-jian-cheng-shen-si-tian-qi
title: 次韵奉酬无咎兼呈慎思天啟
titlePinyin: ci4 yun4 feng4 chou2 wu2 jiu4 jian1 cheng2 shen4 si1 tian1 qi3
titleSlug: ci-yun-feng-chou-wu-jiu-jian-cheng-shen-si-tian-qi
author: 張耒
authorPinyin: zhang1 lei3
authorSlug: zhang-lei
dynasty: 唐
dynastyPinyin: tang2
dynastySlug: tang
tags: [] 
---

## 正文

- 平生結交圓納方，過眼十人八九忘。
- 畹蘭畝蕙幽谷芳，懶隨家奴諛五郎。
- 苦饑方朔身漫長，顛毛種種顔欲蒼。
- 誰謂勝癡端坐狂，清淮之陰一草堂。
- 列筆作陣茶森槍，絕口平戎與破羌。
- 百年如此計亦臧，何用竊食官倉糧。
- 玄黄病足畏高岡，但願縮頸老支床。
- 煌煌東壁日月旁，神仙鸞鳳爭騰驤。
- 萬書落架城覆隍，牙籤如雲丹碧裝。
- 晁侯再作班與揚，正始故在何曾亡。
- 江湖十年願飽償，夜成七發光出囊。
- 蘇公後出長卿鄉，爲君吳都無一行。
- 世有伯樂生驌驦，肯使弭耳隨鹽商。
- 鄧侯楚山深閨房，名走上國交侯王。
- 朝隨日景夜燈光，包攬今古窮炎黄。
- 吐詞分葩有國香，近君如雪六月凉。
- 又似心醉醍醐觴，東南蔡子名飛翔。
- 同隨天書拜未央，瑰奇宏傑萬夫望。
- 頰牙凜凜有風霜，文如神鼎爛龍章。
- 鍾山長齋讀老莊，論兵說佛兩俱忙。
- 不夸得硯文字祥，但願破敵如頹牆。
- 我窮乞酒更得漿，仰看三虎爭雄張。

## 拼音

- ping2 sheng1 jie2 jiao1 yuan2 na4 fang1 ， guo4 yan3 shi2 ren2 ba1 jiu3 wang4 。
- wan3 lan2 mu3 hui4 you1 gu3 fang1 ， lan3 sui2 jia1 nu2 yu2 wu3 lang2 。
- ku3 ji1 fang1 shuo4 shen1 man4 chang2 ， dian1 mao2 zhong3 zhong3 yan2 yu4 cang1 。
- shui2 wei4 sheng4 chi1 duan1 zuo4 kuang2 ， qing1 huai2 zhi1 yin1 yi4 cao3 tang2 。
- lie4 bi3 zuo4 zhen4 cha2 sen1 qiang1 ， jue2 kou3 ping2 rong2 yu3 po4 qiang1 。
- bai3 nian2 ru2 ci3 ji4 yi4 zang1 ， he2 yong4 qie4 shi2 guan1 cang1 liang2 。
- xuan2 huang2 bing4 zu2 wei4 gao1 gang1 ， dan4 yuan4 suo1 jing3 lao3 zhi1 chuang2 。
- huang2 huang2 dong1 bi4 ri4 yue4 pang2 ， shen2 xian1 luan2 feng4 zheng1 teng2 xiang1 。
- wan4 shu1 lao4 jia4 cheng2 fu4 huang2 ， ya2 qian1 ru2 yun2 dan1 bi4 zhuang1 。
- chao2 hou2 zai4 zuo4 ban1 yu3 yang2 ， zheng4 shi3 gu4 zai4 he2 ceng2 wang2 。
- jiang1 hu2 shi2 nian2 yuan4 bao3 chang2 ， ye4 cheng2 qi1 fa1 guang1 chu1 nang2 。
- su1 gong1 hou4 chu1 chang2 qing1 xiang1 ， wei2 jun1 wu2 dou1 wu2 yi4 hang2 。
- shi4 you3 bo2 le4 sheng1 su4 shuang1 ， ken3 shi3 mi3 er3 sui2 yan2 shang1 。
- deng4 hou2 chu3 shan1 shen1 gui1 fang2 ， ming2 zou3 shang4 guo2 jiao1 hou2 wang2 。
- chao2 sui2 ri4 jing3 ye4 deng1 guang1 ， bao1 lan3 jin1 gu3 qiong2 yan2 huang2 。
- tu3 ci2 fen1 pa1 you3 guo2 xiang1 ， jin4 jun1 ru2 xue3 liu4 yue4 liang2 。
- you4 si4 xin1 zui4 ti2 hu2 shang1 ， dong1 nan2 cai4 zi3 ming2 fei1 xiang2 。
- tong2 sui2 tian1 shu1 bai4 wei4 yang1 ， gui1 qi2 hong2 jie2 wan4 fu1 wang4 。
- jia2 ya2 lin3 lin3 you3 feng1 shuang1 ， wen2 ru2 shen2 ding3 lan4 long2 zhang1 。
- zhong1 shan1 chang2 zhai1 du2 lao3 zhuang1 ， lun4 bing1 shuo1 fo2 liang3 ju4 mang2 。
- bu4 kua1 de2 yan4 wen2 zi4 xiang2 ， dan4 yuan4 po4 di2 ru2 tui2 qiang2 。
- wo3 qiong2 qi3 jiu3 geng4 de2 jiang1 ， yang3 kan4 san1 hu3 zheng1 xiong2 zhang1 。

## 注释

## 译文

## 赏析
