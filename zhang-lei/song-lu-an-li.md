---
id: zhang-lei-song-lu-an-li
title: 送呂安禮
titlePinyin: song4 lü3 an1 li3
titleSlug: song-lu-an-li
author: 張耒
authorPinyin: zhang1 lei3
authorSlug: zhang-lei
dynasty: 唐
dynastyPinyin: tang2
dynastySlug: tang
tags: [] 
---

## 正文

- 呂子有奇氣，少年事詩書。
- 不肯衣逢掖，而隨市井儒。
- 白紵霜雪袍，朱纓貫金殳。
- 大醉必走馬，長呼挽雕弧。
- 興罷有餘歡，清歌倚簫竽。
- 春風動狂思，夜席擁妖姝。
- 羣兒傍笑之，謂子脫撿拘。
- 而我獨知子，壯茲真丈夫。
- 屑屑五斗米，其重無錙銖。
- 何爲愛瑣屑，妄自苦其軀。
- 子亦愛我拙，相逢每躊躇。
- 論詩夜齋靜，秀氣出璠璵。
- 遠官無與歡，見君心獨娛。
- 如何忽告別，决去如驚鳬。
- 矯矯黄鵠姿，枳棘非所居。
- 清明擇士日，子豈久泥塗。
- 送別動苦懷，乖離感羈孤。
- 搔首歲暮天，詩成悲有餘。

## 拼音

- lü3 zi3 you3 qi2 qi4 ， shao4 nian2 shi4 shi1 shu1 。
- bu4 ken3 yi1 feng2 ye4 ， er2 sui2 shi4 jing3 ru2 。
- bai2 zhu4 shuang1 xue3 pao2 ， zhu1 ying1 guan4 jin1 shu1 。
- da4 zui4 bi4 zou3 ma3 ， chang2 hu1 wan3 diao1 hu2 。
- xing1 ba4 you3 yu2 huan1 ， qing1 ge1 yi3 xiao1 yu2 。
- chun1 feng1 dong4 kuang2 si1 ， ye4 xi2 yong1 yao1 shu1 。
- qun2 er2 bang4 xiao4 zhi1 ， wei4 zi3 tuo1 jian3 ju1 。
- er2 wo3 du2 zhi1 zi3 ， zhuang4 zi1 zhen1 zhang4 fu0 。
- xie4 xie4 wu3 dou3 mi3 ， qi2 zhong4 wu2 zi1 zhu1 。
- he2 wei2 ai4 suo3 xie4 ， wang4 zi4 ku3 qi2 qu1 。
- zi3 yi4 ai4 wo3 zhuo1 ， xiang1 feng2 mei3 chou2 chu2 。
- lun4 shi1 ye4 zhai1 jing4 ， xiu4 qi4 chu1 fan2 yu2 。
- yuan3 guan1 wu2 yu3 huan1 ， jian4 jun1 xin1 du2 yu2 。
- ru2 he2 hu1 gao4 bie2 ， jue2 qu4 ru2 jing1 fu2 。
- jiao3 jiao3 huang2 hu2 zi1 ， zhi3 ji2 fei1 suo3 ju1 。
- qing1 ming2 ze2 shi4 ri4 ， zi3 qi3 jiu3 ni2 tu2 。
- song4 bie2 dong4 ku3 huai2 ， guai1 li2 gan3 ji1 gu1 。
- sao1 shou3 sui4 mu4 tian1 ， shi1 cheng2 bei1 you3 yu2 。

## 注释

## 译文

## 赏析
