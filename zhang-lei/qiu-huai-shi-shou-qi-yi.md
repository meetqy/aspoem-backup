---
id: zhang-lei-qiu-huai-shi-shou-qi-yi
title: 秋懷十首  其一
titlePinyin: qiu1 huai2 shi2 shou3     qi2 yi1
titleSlug: qiu-huai-shi-shou-qi-yi
author: 張耒
authorPinyin: zhang1 lei3
authorSlug: zhang-lei
dynasty: 唐
dynastyPinyin: tang2
dynastySlug: tang
tags: [] 
---

## 正文

- 西風吹前林，壯士中夜興。
- 感此歲月晚，白髮來無情。
- 少年讀詩書，意與屈賈爭。
- 口談霸王略，銳氣虹霓橫。
- 天衢白日開，致主皎丹誠。
- 豈懷富貴念，但愧稷契朋。
- 栖遲客淮海，憂患相纏嬰。
- 憔悴消壯氣，饑寒費經營。
- 心期與外物，易失常難并。
- 蕭條爲斗粟，貧賤洛陽城。
- 我生亦有命，榮辱復何驚。
- 但驚歲律遒，慷慨懷平生。
- 呼兒致濁酒，長嘯視青冥。
- 醉爲梁父吟，吟終誰爲聽。

## 拼音

- xi1 feng1 chui1 qian2 lin2 ， zhuang4 shi4 zhong1 ye4 xing1 。
- gan3 ci3 sui4 yue4 wan3 ， bai2 fa4 lai2 wu2 qing2 。
- shao4 nian2 du2 shi1 shu1 ， yi4 yu3 qu1 jia3 zheng1 。
- kou3 tan2 ba4 wang2 lüe4 ， rui4 qi4 hong2 ni2 heng2 。
- tian1 qu2 bai2 ri4 kai1 ， zhi4 zhu3 jiao3 dan1 cheng2 。
- qi3 huai2 fu4 gui4 nian4 ， dan4 kui4 ji4 qi4 peng2 。
- qi1 chi2 ke4 huai2 hai3 ， you1 huan4 xiang1 chan2 ying1 。
- qiao2 cui4 xiao1 zhuang4 qi4 ， ji1 han2 fei4 jing1 ying2 。
- xin1 qi1 yu3 wai4 wu4 ， yi4 shi1 chang2 nan2 bing4 。
- xiao1 tiao2 wei2 dou4 su4 ， pin2 jian4 luo4 yang2 cheng2 。
- wo3 sheng1 yi4 you3 ming4 ， rong2 ru3 fu4 he2 jing1 。
- dan4 jing1 sui4 lü4 qiu2 ， kang1 kai3 huai2 ping2 sheng1 。
- hu1 er2 zhi4 zhuo2 jiu3 ， chang2 xiao4 shi4 qing1 ming2 。
- zui4 wei2 liang2 fu4 yin2 ， yin2 zhong1 shui2 wei2 ting1 。

## 注释

## 译文

## 赏析
