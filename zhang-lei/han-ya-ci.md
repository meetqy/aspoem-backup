---
id: zhang-lei-han-ya-ci
title: 寒鴉詞
titlePinyin: han2 ya1 ci2
titleSlug: han-ya-ci
author: 張耒
authorPinyin: zhang1 lei3
authorSlug: zhang-lei
dynasty: 唐
dynastyPinyin: tang2
dynastySlug: tang
tags: [] 
---

## 正文

- 寒鴉來時九月天，黄梁蕭蕭人刈田。
- 啼聲清哀晚紛泊，迭和羣音和且樂。
- 朋飛聚噪動百千，頸腹如霜雙翅玄。
- 風高日落田中至，部隊崩騰鉦鼓沸。
- 高林古道榆柳郊，落葉晴霜荆棘地。
- 志士朝聞感歲華，田家候爾知寒事。
- 壠頭雪消牛挽犁，蕩漾春風吹爾歸。
- 投寒避暖竟何事，長伴燕鴻南北飛。
- 我滯窮城未知返，爲爾年年悲歲晚。
- 扁舟東下會有期，明年見爾長淮岸。

## 拼音

- han2 ya1 lai2 shi2 jiu3 yue4 tian1 ， huang2 liang2 xiao1 xiao1 ren2 yi4 tian2 。
- ti2 sheng1 qing1 ai1 wan3 fen1 bo2 ， die2 he2 qun2 yin1 he2 qie3 le4 。
- peng2 fei1 ju4 zao4 dong4 bai3 qian1 ， jing3 fu4 ru2 shuang1 shuang1 chi4 xuan2 。
- feng1 gao1 ri4 luo4 tian2 zhong1 zhi4 ， bu4 dui4 beng1 teng2 zheng1 gu3 fei4 。
- gao1 lin2 gu3 dao4 yu2 liu3 jiao1 ， luo4 ye4 qing2 shuang1 jing1 ji2 di4 。
- zhi4 shi4 chao2 wen2 gan3 sui4 hua2 ， tian2 jia1 hou4 er3 zhi1 han2 shi4 。
- long3 tou2 xue3 xiao1 niu2 wan3 li2 ， dang4 yang4 chun1 feng1 chui1 er3 gui1 。
- tou2 han2 bi4 nuan3 jing4 he2 shi4 ， chang2 ban4 yan4 hong2 nan2 bei3 fei1 。
- wo3 zhi4 qiong2 cheng2 wei4 zhi1 fan3 ， wei2 er3 nian2 nian2 bei1 sui4 wan3 。
- pian1 zhou1 dong1 xia4 hui4 you3 qi1 ， ming2 nian2 jian4 er3 chang2 huai2 an4 。

## 注释

## 译文

## 赏析
