---
id: zhang-lei-lin-wen
title: 臨文
titlePinyin: lin2 wen2
titleSlug: lin-wen
author: 張耒
authorPinyin: zhang1 lei3
authorSlug: zhang-lei
dynasty: 唐
dynastyPinyin: tang2
dynastySlug: tang
tags: [] 
---

## 正文

- 一病廢百嗜，好文心未忘。
- 南窗納虛明，羅列陳縑緗。
- 茫昧考巢燧，典章斷虞唐。
- 清妍進屈景，雋永旌蘇張。
- 少狂不自料，遇事形文章。
- 誤逢作者歎，因復力披攘。
- 蹉跎生白髮，始紬石室藏。
- 粗見漢家事，濡毫時否臧。
- 文詞比工祝，不殊公卿行。
- 何用疲心精，舍本棄耕桑。
- 讀賦意凌雲，律令尊張湯。
- 榮華繫遇合，才技無短長。
- 頗師老氏術，抱璞和其光。
- 無營以卒歲，刻意翰墨場。

## 拼音

- yi2 bing4 fei4 bai3 shi4 ， hao3 wen2 xin1 wei4 wang4 。
- nan2 chuang1 na4 xu1 ming2 ， luo2 lie4 chen2 jian1 xiang1 。
- mang2 mei4 kao3 chao2 sui4 ， dian3 zhang1 duan4 yu2 tang2 。
- qing1 yan2 jin4 qu1 jing3 ， jun4 yong3 jing1 su1 zhang1 。
- shao3 kuang2 bu2 zi4 liao4 ， yu4 shi4 xing2 wen2 zhang1 。
- wu4 feng2 zuo4 zhe3 tan4 ， yin1 fu4 li4 pi1 rang3 。
- cuo1 tuo2 sheng1 bai2 fa4 ， shi3 chou1 shi2 shi4 cang2 。
- cu1 jian4 han4 jia1 shi4 ， ru2 hao2 shi2 fou3 zang1 。
- wen2 ci2 bi3 gong1 zhu4 ， bu4 shu1 gong1 qing1 xing2 。
- he2 yong4 pi2 xin1 jing1 ， she4 ben3 qi4 geng1 sang1 。
- du2 fu4 yi4 ling2 yun2 ， lü4 ling4 zun1 zhang1 tang1 。
- rong2 hua2 xi4 yu4 he2 ， cai2 ji4 wu2 duan3 chang2 。
- po1 shi1 lao3 shi4 shu4 ， bao4 pu2 he2 qi2 guang1 。
- wu2 ying2 yi3 zu2 sui4 ， ke4 yi4 han4 mo4 chang3 。

## 注释

## 译文

## 赏析
