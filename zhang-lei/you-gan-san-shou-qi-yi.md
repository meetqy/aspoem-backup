---
id: zhang-lei-you-gan-san-shou-qi-yi
title: 有感三首  其一
titlePinyin: you3 gan3 san1 shou3     qi2 yi1
titleSlug: you-gan-san-shou-qi-yi
author: 張耒
authorPinyin: zhang1 lei3
authorSlug: zhang-lei
dynasty: 唐
dynastyPinyin: tang2
dynastySlug: tang
tags: [] 
---

## 正文

- 一春苦多風，桃李見無幾。
- 良遊時已失，忽忽三月尾。
- 中間亦何有，徒自亂心耳。
- 所嗟違所娛，坐費良日晷。
- 堂北千葉桃，微本混榛枳。
- 居然未之省，一日燦相視。
- 零丁不忍摘，攀玩聊自慰。
- 乃知物雖微，未易即疏棄。
- 從今至零落，猶足伴尊胾。
- 仍煩芊綿草，藉我花前醉。

## 拼音

- yi4 chun1 ku3 duo1 feng1 ， tao2 li3 jian4 wu2 ji1 。
- liang2 you2 shi2 yi3 shi1 ， hu1 hu1 san1 yue4 wei3 。
- zhong1 jian4 yi4 he2 you3 ， tu2 zi4 luan4 xin1 er3 。
- suo3 jie1 wei2 suo3 yu2 ， zuo4 fei4 liang2 ri4 gui3 。
- tang2 bei3 qian1 ye4 tao2 ， wei1 ben3 hun4 zhen1 zhi3 。
- ju1 ran2 wei4 zhi1 sheng3 ， yi2 ri4 can4 xiang1 shi4 。
- ling2 ding1 bu4 ren3 zhai1 ， pan1 wan2 liao2 zi4 wei4 。
- nai3 zhi1 wu4 sui1 wei1 ， wei4 yi4 ji2 shu1 qi4 。
- cong2 jin1 zhi4 ling2 luo4 ， you2 zu2 ban4 zun1 zi4 。
- reng2 fan2 qian1 mian2 cao3 ， jie4 wo3 hua1 qian2 zui4 。

## 注释

## 译文

## 赏析
