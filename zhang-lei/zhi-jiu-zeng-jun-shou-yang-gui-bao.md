---
id: zhang-lei-zhi-jiu-zeng-jun-shou-yang-gui-bao
title: 止酒贈郡守楊瓌寶
titlePinyin: zhi3 jiu3 zeng4 jun4 shou3 yang2 gui1 bao3
titleSlug: zhi-jiu-zeng-jun-shou-yang-gui-bao
author: 張耒
authorPinyin: zhang1 lei3
authorSlug: zhang-lei
dynasty: 唐
dynastyPinyin: tang2
dynastySlug: tang
tags: [] 
---

## 正文

- 止酒正似塞决河，厚積薪芻傅砂礫。
- 堅牢不使見蟻漏，一線纔通便奔激。
- 莫輕弱箭不穿縞，轉眼已驚牛弩射。
- 我今止酒用此法，目前逾月無涓滴。
- 情鍾我輩獨痛制，慧通則流那可測。
- 懲羹端是合吹虀，用玉無疑初諫漆。
- 脾乾胃燥生未省，黄姥無聊怨岑寂。
- 不憂羣飲惱姬翁，但畏獨醒嘲楚客。
- 茫然自惻還自笑，一身心口相仇敵。
- 何妨二豎即奔忙，不廢三嬰更滋澤。
- 平生杯杓不掛眼，一飲便須論斗石。
- 低心伏老慎勿癡，此身何啻千金值。

## 拼音

- zhi3 jiu3 zheng4 si4 sai1 jue2 he2 ， hou4 ji1 xin1 chu2 fu4 sha1 li4 。
- jian1 lao2 bu4 shi3 jian4 yi3 lou4 ， yi2 xian4 cai2 tong1 bian4 ben1 ji1 。
- mo4 qing1 ruo4 jian4 bu4 chuan1 gao3 ， zhuan3 yan3 yi3 jing1 niu2 nu3 she4 。
- wo3 jin1 zhi3 jiu3 yong4 ci3 fa3 ， mu4 qian2 yu2 yue4 wu2 juan1 di1 。
- qing2 zhong1 wo3 bei4 du2 tong4 zhi4 ， hui4 tong1 ze2 liu2 na4 ke3 ce4 。
- cheng2 geng1 duan1 shi4 he2 chui1 ji1 ， yong4 yu4 wu2 yi2 chu1 jian4 qi1 。
- pi2 qian2 wei4 zao4 sheng1 wei4 sheng3 ， huang2 lao3 wu2 liao2 yuan4 cen2 ji4 。
- bu4 you1 qun2 yin3 nao3 ji1 weng1 ， dan4 wei4 du2 xing3 chao2 chu3 ke4 。
- mang2 ran2 zi4 ce4 huan2 zi4 xiao4 ， yi4 shen1 xin1 kou3 xiang1 chou2 di2 。
- he2 fang2 er4 shu4 ji2 ben1 mang2 ， bu2 fei4 san1 ying1 geng4 zi1 ze2 。
- ping2 sheng1 bei1 shao2 bu2 gua4 yan3 ， yi4 yin3 bian4 xu1 lun4 dou4 shi2 。
- di1 xin1 fu2 lao3 shen4 wu4 chi1 ， ci3 shen1 he2 chi4 qian1 jin1 zhi2 。

## 注释

## 译文

## 赏析
