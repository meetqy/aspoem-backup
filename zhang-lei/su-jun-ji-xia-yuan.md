---
id: zhang-lei-su-jun-ji-xia-yuan
title: 宿峻極下院
titlePinyin: su4 jun4 ji2 xia4 yuan4
titleSlug: su-jun-ji-xia-yuan
author: 張耒
authorPinyin: zhang1 lei3
authorSlug: zhang-lei
dynasty: 唐
dynastyPinyin: tang2
dynastySlug: tang
tags: [] 
---

## 正文

- 天寒蒼山高，野寺在山麓。
- 長林繫我馬，古屋留客宿。
- 空巖陰風豪，達旦號古木。
- 夢爲神仙遊，境界脫塵俗。
- 平明出戶望，曉日在巖腹。
- 冰霜刮昏霾，萬丈攢翠玉。
- 山行日已久，常苦見未足。
- 猶同賢者處，愈久愈可欲。
- 傳聞峻極嶺，千里如在目。
- 愧爾巖上僧，窮年玩幽獨。

## 拼音

- tian1 han2 cang1 shan1 gao1 ， ye3 si4 zai4 shan1 lu4 。
- chang2 lin2 xi4 wo3 ma3 ， gu3 wu1 liu2 ke4 su4 。
- kong1 yan2 yin1 feng1 hao2 ， da2 dan4 hao4 gu3 mu4 。
- meng4 wei2 shen2 xian1 you2 ， jing4 jie4 tuo1 chen2 su2 。
- ping2 ming2 chu1 hu4 wang4 ， xiao3 ri4 zai4 yan2 fu4 。
- bing1 shuang1 gua1 hun1 mai2 ， wan4 zhang4 zan3 cui4 yu4 。
- shan1 xing2 ri4 yi3 jiu3 ， chang2 ku3 jian4 wei4 zu2 。
- you2 tong2 xian2 zhe3 chu3 ， yu4 jiu3 yu4 ke3 yu4 。
- chuan2 wen2 jun4 ji2 ling3 ， qian1 li3 ru2 zai4 mu4 。
- kui4 er3 yan2 shang4 seng1 ， qiong2 nian2 wan2 you1 du2 。

## 注释

## 译文

## 赏析
