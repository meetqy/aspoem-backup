---
id: si-ma-you-qian-qing-shan-qi-san
title: 千頃山  其三
titlePinyin: qian1 qing3 shan1     qi2 san1
titleSlug: qian-qing-shan-qi-san
author: 司馬槱
authorPinyin: si1 ma3 you3
authorSlug: si-ma-you
dynasty: 唐
dynastyPinyin: tang2
dynastySlug: tang
tags: [] 
---

## 正文

- 欲爲龍池游，束裝戒蓐食。
- 雞鳴天未曙，呼兒重蠟屐。
- 縈回遡寒溪，确犖疲亂石。
- 迢迢萬丈嶺，宛轉蒼龍脊。
- 山高吐朝氣，恍不辨咫尺。
- 俯聽雷雨聲，仰逐猿猱跡。
- 委蛇度花塢，綠靜草可席。
- 喜如出籠檻，身輕飛鳥擲。
- 不辭雙足繭，遠探蛟龍客。
- 傳聞此山頂，舊有滄海色。
- 爾來三十年，潭湫變枯荻。
- 至今應江潮，尚浮鷗鷺集。
- 至理竟未解，對之空太息。
- 不如西湖遊，揮篙泛瑶碧。

## 拼音

- yu4 wei2 long2 chi2 you2 ， shu4 zhuang1 jie4 ru4 shi2 。
- ji1 ming2 tian1 wei4 shu3 ， hu1 er2 zhong4 la4 ji1 。
- ying2 hui2 su4 han2 xi1 ， que4 luo4 pi2 luan4 shi2 。
- tiao2 tiao2 wan4 zhang4 ling3 ， wan3 zhuan3 cang1 long2 ji3 。
- shan1 gao1 tu3 chao2 qi4 ， huang3 bu2 bian4 zhi3 chi3 。
- fu3 ting1 lei2 yu3 sheng1 ， yang3 zhu2 yuan2 nao2 ji4 。
- wei1 yi2 du4 hua1 wu4 ， lü4 jing4 cao3 ke3 xi2 。
- xi3 ru2 chu1 long2 jian4 ， shen1 qing1 fei1 niao3 zhi4 。
- bu4 ci2 shuang1 zu2 jian3 ， yuan3 tan4 jiao1 long2 ke4 。
- chuan2 wen2 ci3 shan1 ding3 ， jiu4 you3 cang1 hai3 se4 。
- er3 lai2 san1 shi2 nian2 ， tan2 qiu1 bian4 ku1 di2 。
- zhi4 jin1 ying1 jiang1 chao2 ， shang4 fu2 ou1 lu4 ji2 。
- zhi4 li3 jing4 wei4 jie3 ， dui4 zhi1 kong1 tai4 xi1 。
- bu4 ru2 xi1 hu2 you2 ， hui1 gao1 fan4 yao2 bi4 。

## 注释

## 译文

## 赏析
