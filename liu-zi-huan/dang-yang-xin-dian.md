---
id: liu-zi-huan-dang-yang-xin-dian
title: 當陽新店
titlePinyin: dang1 yang2 xin1 dian4
titleSlug: dang-yang-xin-dian
author: 劉子寰
authorPinyin: liu2 zi3 huan2
authorSlug: liu-zi-huan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 桑坡麥壟行百里，解鞍夜宿清漳湄。
- 清漳悠悠引通浦，茅廬竹屋相因依。
- 米鹽一鬨商估集，舍人奪席厨爭炊。
- 試登高阜望陶牧，平原沃野何逶迤。
- 俗傳范子計然地，民生鹵莽今如斯。
- 荆關四衝古戰國，往往赤子多殲夷。
- 土人客戶幾更變，嚮之昭屈餘幾希。
- 欲從故老問遺迹，百年而上無能知。
- 地名多與載史合，荒城大冢猶依稀。
- 沮漳二水楚之望，以此取證他無疑。
- 古稱錫穴最深阻，方城漢水爲城池。
- 奈何形勝不足恃，豪傑殺盡名都隳。
- 自從秦漢至今日，率不百年逢亂離。
- 隰臯衍沃但茅葦，時康尚欠人扶犂。
- 焉得英雄守四極，封殖生齒令繁滋。
- 玉州平州古磚甓，令人想見昇平時。

## 拼音

- sang1 po1 mai4 long3 xing2 bai3 li3 ， jie3 an1 ye4 su4 qing1 zhang1 mei2 。
- qing1 zhang1 you1 you1 yin3 tong1 pu3 ， mao2 lu2 zhu2 wu1 xiang1 yin1 yi1 。
- mi3 yan2 yi2 hong4 shang1 gu1 ji2 ， she4 ren2 duo2 xi2 chu2 zheng1 chui1 。
- shi4 deng1 gao1 fu4 wang4 tao2 mu4 ， ping2 yuan2 wo4 ye3 he2 wei1 yi2 。
- su2 chuan2 fan4 zi3 ji4 ran2 di4 ， min2 sheng1 lu3 mang3 jin1 ru2 si1 。
- jing1 guan1 si4 chong1 gu3 zhan4 guo2 ， wang3 wang3 chi4 zi3 duo1 jian1 yi2 。
- tu3 ren2 ke4 hu4 ji1 geng4 bian4 ， xiang4 zhi1 zhao1 qu1 yu2 ji1 xi1 。
- yu4 cong2 gu4 lao3 wen4 yi2 ji4 ， bai3 nian2 er2 shang4 wu2 neng2 zhi1 。
- di4 ming2 duo1 yu3 zai4 shi3 he2 ， huang1 cheng2 da4 zhong3 you2 yi1 xi1 。
- ju3 zhang1 er4 shui3 chu3 zhi1 wang4 ， yi3 ci3 qu3 zheng4 ta1 wu2 yi2 。
- gu3 cheng1 xi1 xue2 zui4 shen1 zu3 ， fang1 cheng2 han4 shui3 wei2 cheng2 chi2 。
- nai4 he2 xing2 sheng4 bu4 zu2 shi4 ， hao2 jie2 sha1 jin4 ming2 dou1 hui1 。
- zi4 cong2 qin2 han4 zhi4 jin1 ri4 ， lü4 bu4 bai3 nian2 feng2 luan4 li2 。
- xi2 gao1 yan3 wo4 dan4 mao2 wei3 ， shi2 kang1 shang4 qian4 ren2 fu2 li2 。
- yan1 de2 ying1 xiong2 shou3 si4 ji2 ， feng1 zhi2 sheng1 chi3 ling4 fan2 zi1 。
- yu4 zhou1 ping2 zhou1 gu3 zhuan1 pi4 ， ling4 ren2 xiang3 jian4 sheng1 ping2 shi2 。

## 注释

## 译文

## 赏析
