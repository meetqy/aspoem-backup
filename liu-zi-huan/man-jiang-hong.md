---
id: liu-zi-huan-man-jiang-hong
title: 满江红
titlePinyin: man3 jiang1 hong2
titleSlug: man-jiang-hong
author: 刘子寰
authorPinyin: liu2 zi3 huan2
authorSlug: liu-zi-huan
dynasty: 宋
dynastyPinyin: song4
dynastySlug: song
tags: []
---

## 正文

- 云壑飞泉，蒲根下、悬流陆续。
- 堪爱处、石池湛湛，一方寒玉。
- 暑际直当磐石坐，渴来自引悬瓢掬。
- 听泠泠、清响泻琮琤，胜丝竹。
- 寒照胆，消炎燠。
- 清彻骨，无尘俗。
- 笑幽人忻玩，滞留空谷。
- 静坐时看松鼠饮，醉眠不碍山禽浴。
- 唤仙人、伴我酌琼瑶，餐秋菊。

## 拼音

- yun2 he4 fei1 quan2 ， pu2 gen1 xia4 、 xuan2 liu2 lu4 xu4 。
- kan1 ai4 chu4 、 shi2 chi2 zhan4 zhan4 ， yi4 fang1 han2 yu4 。
- shu3 ji4 zhi2 dang1 pan2 shi2 zuo4 ， ke3 lai2 zi4 yin3 xuan2 piao2 ju1 。
- ting1 ling2 ling2 、 qing1 xiang3 xie4 cong2 cheng1 ， sheng4 si1 zhu2 。
- han2 zhao4 dan3 ， xiao1 yan2 yu4 。
- qing1 che4 gu3 ， wu2 chen2 su2 。
- xiao4 you1 ren2 xin1 wan2 ， zhi4 liu2 kong1 gu3 。
- jing4 zuo4 shi2 kan4 song1 shu3 yin3 ， zui4 mian2 bu2 ai4 shan1 qin2 yu4 。
- huan4 xian1 ren2 、 ban4 wo3 zhuo2 qiong2 yao2 ， can1 qiu1 ju2 。

## 注释

## 译文

## 赏析
