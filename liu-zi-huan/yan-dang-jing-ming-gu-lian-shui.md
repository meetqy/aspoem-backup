---
id: liu-zi-huan-yan-dang-jing-ming-gu-lian-shui
title: 鴈蕩凈名谷簾水
titlePinyin: yan4 dang4 jing4 ming2 gu3 lian2 shui3
titleSlug: yan-dang-jing-ming-gu-lian-shui
author: 劉子寰
authorPinyin: liu2 zi3 huan2
authorSlug: liu-zi-huan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 野客弄雲水，翩翩信飛車。
- 奇峰匹鴈蕩，出沒隨猿狙。
- 蒼蒼疊雲屏，下有白石廬。
- 石廬故未足，洞腹開巢居。
- 青藜小躋攀，路盡仍盤紆。
- 呀然忽寬敞，雲霧爲支吾。
- 天成與鬼鑿，罔識造物初。
- 笑問主者誰，我欲攬其須。
- 聳身忽滅沒，扳倒泊鴈湖。
- 天風復摩盪，簸灑生明珠。
- 爲簾復爲帷，與客相嬉娛。
- 倏然一揮霍，五色彌空虛。
- 坐來怪事發，迸落隨喧呼。
- 大笑下山去，勿爲山鬼愚。

## 拼音

- ye3 ke4 nong4 yun2 shui3 ， pian1 pian1 xin4 fei1 ju1 。
- qi2 feng1 pi3 yan4 dang4 ， chu1 mei2 sui2 yuan2 ju1 。
- cang1 cang1 die2 yun2 ping2 ， xia4 you3 bai2 shi2 lu2 。
- shi2 lu2 gu4 wei4 zu2 ， dong4 fu4 kai1 chao2 ju1 。
- qing1 li2 xiao3 ji1 pan1 ， lu4 jin4 reng2 pan2 yu1 。
- ya0 ran2 hu1 kuan1 chang3 ， yun2 wu4 wei2 zhi1 wu2 。
- tian1 cheng2 yu3 gui3 zao2 ， wang3 shi2 zao4 wu4 chu1 。
- xiao4 wen4 zhu3 zhe3 shui2 ， wo3 yu4 lan3 qi2 xu1 。
- song3 shen1 hu1 mie4 mei2 ， ban1 dao3 bo2 yan4 hu2 。
- tian1 feng1 fu4 mo2 dang4 ， bo4 sa3 sheng1 ming2 zhu1 。
- wei2 lian2 fu4 wei2 wei2 ， yu3 ke4 xiang1 xi1 yu2 。
- shu1 ran2 yi4 hui1 huo4 ， wu3 se4 mi2 kong1 xu1 。
- zuo4 lai2 guai4 shi4 fa1 ， beng4 luo4 sui2 xuan1 hu1 。
- da4 xiao4 xia4 shan1 qu4 ， wu4 wei2 shan1 gui3 yu2 。

## 注释

## 译文

## 赏析
