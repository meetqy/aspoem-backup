---
id: liu-zi-huan-yu-lou-chi
title: 玉漏迟
titlePinyin: yu4 lou4 chi2
titleSlug: yu-lou-chi
author: 刘子寰
authorPinyin: liu2 zi3 huan2
authorSlug: liu-zi-huan
dynasty: 宋
dynastyPinyin: song4
dynastySlug: song
tags: []
---

## 正文

- 翠草侵园径。
- 阴阴夏木，鸣鸠相应。
- 纵目江天，窈窈雨昏烟暝。
- 屋角黄梅乍熟，听落颗、时敲金井。
- 深院静。
- 闲阶自长，花砖苔晕。
- 楼居簟枕清凉，尽永日阑干，与谁同凭。
- 旧社鸥盟，零落断无音信。
- 辽鹤追思旧事，向华表、空吟遗恨。
- 萦念损。
- 休怪暮年多病。

## 拼音

- cui4 cao3 qin1 yuan2 jing4 。
- yin1 yin1 xia4 mu4 ， ming2 jiu1 xiang1 ying4 。
- zong4 mu4 jiang1 tian1 ， yao3 yao3 yu3 hun1 yan1 ming2 。
- wu1 jiao3 huang2 mei2 zha4 shu2 ， ting1 luo4 ke1 、 shi2 qiao1 jin1 jing3 。
- shen1 yuan4 jing4 。
- xian2 jie1 zi4 chang2 ， hua1 zhuan1 tai2 yun1 。
- lou2 ju1 dian4 zhen3 qing1 liang2 ， jin4 yong3 ri4 lan2 gan1 ， yu3 shui2 tong2 ping2 。
- jiu4 she4 ou1 meng2 ， ling2 luo4 duan4 wu2 yin1 xin4 。
- liao2 he4 zhui1 si1 jiu4 shi4 ， xiang4 hua2 biao3 、 kong1 yin2 yi2 hen4 。
- ying2 nian4 sun3 。
- xiu1 guai4 mu4 nian2 duo1 bing4 。

## 注释

## 译文

## 赏析
