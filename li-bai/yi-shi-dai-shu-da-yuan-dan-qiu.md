---
id: li-bai-yi-shi-dai-shu-da-yuan-dan-qiu
title: 以詩代書荅元丹丘
titlePinyin: yi3 shi1 dai4 shu1 da2 yuan2 dan1 qiu1
titleSlug: yi-shi-dai-shu-da-yuan-dan-qiu
author: 李白
authorPinyin: li3 bai2
authorSlug: li-bai
dynasty: 唐
dynastyPinyin: tang2
dynastySlug: tang
tags: [] 
---

## 正文

- 青鳥海上來，今朝發何處。
- 口銜雲錦字，與我忽飛去。
- 鳥去凌紫煙，書留綺窗前。
- 開緘方一笑，乃是故人傳。
- 故人深相勗，憶我勞心曲。
- 離居在咸陽，三見秦草綠。
- 置書雙袂間，引領不暫閑。
- 長望杳難見，浮雲橫遠山。

## 拼音

- qing1 niao3 hai3 shang4 lai2 ， jin1 zhao1 fa1 he2 chu3 。
- kou3 xian2 yun2 jin3 zi4 ， yu3 wo3 hu1 fei1 qu4 。
- niao3 qu4 ling2 zi3 yan1 ， shu1 liu2 qi3 chuang1 qian2 。
- kai1 jian1 fang1 yi2 xiao4 ， nai3 shi4 gu4 ren2 chuan2 。
- gu4 ren2 shen1 xiang1 xu4 ， yi4 wo3 lao2 xin1 qu3 。
- li2 ju1 zai4 xian2 yang2 ， san1 jian4 qin2 cao3 lü4 。
- zhi4 shu1 shuang1 mei4 jian4 ， yin3 ling3 bu2 zan4 xian2 。
- chang2 wang4 yao3 nan2 jian4 ， fu2 yun2 heng2 yuan3 shan1 。

## 注释

## 译文

## 赏析
