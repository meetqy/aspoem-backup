---
id: li-bai-jing-luan-hou-jiang-bi-di-yan-zhong-liu-zeng-cui-xuan-cheng
title: 經亂後將避地剡中留贈崔宣城
titlePinyin: jing1 luan4 hou4 jiang1 bi4 di4 yan3 zhong1 liu2 zeng4 cui1 xuan1 cheng2
titleSlug: jing-luan-hou-jiang-bi-di-yan-zhong-liu-zeng-cui-xuan-cheng
author: 李白
authorPinyin: li3 bai2
authorSlug: li-bai
dynasty: 唐
dynastyPinyin: tang2
dynastySlug: tang
tags: [] 
---

## 正文

- 雙鵝飛洛陽，五馬渡江徼。
- 何意上東門，胡雛更長嘯。
- 中原走豺虎，烈火焚宗廟。
- 太白晝經天，頹陽掩餘照。
- 王城皆蕩覆，世路成奔峭。
- 四海望長安，嚬眉寡西笑。
- 蒼生疑落葉，白骨空相弔。
- 連兵似雪山，破敵誰能料。
- 我垂北溟翼，且學南山豹。
- 崔子賢主人，歡娛每相召。
- 胡牀紫玉笛，却坐青雲呌。
- 楊花滿州城，置酒同臨眺。
- 忽思剡溪去，水石遠清妙。
- 雪盡天地明，風開湖山貌。
- 悶爲洛生詠，醉發吳越調。
- 赤霞動金光，日足森海嶠。
- 獨散萬古意，閑垂一溪釣。
- 猨近天上啼，人移月邊櫂。
- 無以墨綬苦，來求丹砂要。
- 華髮長折腰，將貽陶公誚。

## 拼音

- shuang1 e2 fei1 luo4 yang2 ， wu3 ma3 du4 jiang1 jiao3 。
- he2 yi4 shang4 dong1 men2 ， hu2 chu2 geng4 chang2 xiao4 。
- zhong1 yuan2 zou3 chai2 hu3 ， lie4 huo3 fen2 zong1 miao4 。
- tai4 bai2 zhou4 jing1 tian1 ， tui2 yang2 yan3 yu2 zhao4 。
- wang2 cheng2 jie1 dang4 fu4 ， shi4 lu4 cheng2 ben1 qiao4 。
- si4 hai3 wang4 chang2 an1 ， pin2 mei2 gua3 xi1 xiao4 。
- cang1 sheng1 yi2 luo4 ye4 ， bai2 gu3 kong1 xiang4 diao4 。
- lian2 bing1 si4 xue3 shan1 ， po4 di2 shui2 neng2 liao4 。
- wo3 chui2 bei3 ming2 yi4 ， qie3 xue2 nan2 shan1 bao4 。
- cui1 zi3 xian2 zhu3 ren2 ， huan1 yu2 mei3 xiang1 zhao4 。
- hu2 chuang2 zi3 yu4 di2 ， que4 zuo4 qing1 yun2 jiao4 。
- yang2 hua1 man3 zhou1 cheng2 ， zhi4 jiu3 tong2 lin2 tiao4 。
- hu1 si1 shan4 xi1 qu4 ， shui3 shi2 yuan3 qing1 miao4 。
- xue3 jin4 tian1 di4 ming2 ， feng1 kai1 hu2 shan1 mao4 。
- men4 wei2 luo4 sheng1 yong3 ， zui4 fa1 wu2 yue4 diao4 。
- chi4 xia2 dong4 jin1 guang1 ， ri4 zu2 sen1 hai3 jiao4 。
- du2 san4 wan4 gu3 yi4 ， xian2 chui2 yi4 xi1 diao4 。
- yuan2 jin4 tian1 shang4 ti2 ， ren2 yi2 yue4 bian1 zhao4 。
- wu2 yi3 mo4 shou4 ku3 ， lai2 qiu2 dan1 sha1 yao4 。
- hua2 fa4 chang2 zhe2 yao1 ， jiang1 yi2 tao2 gong1 qiao4 。

## 注释

## 译文

## 赏析
