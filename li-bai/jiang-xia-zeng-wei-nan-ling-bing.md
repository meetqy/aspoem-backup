---
id: li-bai-jiang-xia-zeng-wei-nan-ling-bing
title: 江夏贈韋南陵冰
titlePinyin: jiang1 xia4 zeng4 wei2 nan2 ling2 bing1
titleSlug: jiang-xia-zeng-wei-nan-ling-bing
author: 李白
authorPinyin: li3 bai2
authorSlug: li-bai
dynasty: 唐
dynastyPinyin: tang2
dynastySlug: tang
tags: [] 
---

## 正文

- 胡驕馬驚沙塵起，胡雛飲馬天津水。
- 君爲張掖近酒泉，我竄三巴九千里。
- 天地再新法令寬，夜郎遷客帶霜寒。
- 西憶故人不可見，東風吹夢到長安。
- 寧期此地忽相遇，驚喜茫如墮煙霧。
- 玉簫金管喧四筵，苦心不得申長句。
- 昨日繡衣傾綠尊，病如桃李竟何言。
- 昔騎天子大宛馬，今乘款段諸侯門。
- 賴遇南平豁方寸，復兼夫子持清論。
- 有似山開萬里雲，四望青天解人悶。
- 人悶還心悶，苦辛長苦辛。
- 愁來飲酒二千石，寒灰重暖生陽春。
- 山公醉後能騎馬，別是風流賢主人。
- 頭陀雲月多僧氣，山水何曾稱人意。
- 不然鳴笳按鼓戲滄流，呼取江南女兒歌櫂謳。
- 我且爲君槌碎黃鶴樓，君亦爲吾倒却鵡鸚洲。
- 赤壁爭雄如夢裏，且須歌舞寬離憂。

## 拼音

- hu2 jiao1 ma3 jing1 sha1 chen2 qi3 ， hu2 chu2 yin3 ma3 tian1 jin1 shui3 。
- jun1 wei2 zhang1 ye4 jin4 jiu3 quan2 ， wo3 cuan4 san1 ba1 jiu3 qian1 li3 。
- tian1 di4 zai4 xin1 fa3 ling4 kuan1 ， ye4 lang2 qian1 ke4 dai4 shuang1 han2 。
- xi1 yi4 gu4 ren2 bu4 ke3 jian4 ， dong1 feng1 chui1 meng4 dao4 chang2 an1 。
- ning2 qi1 ci3 di4 hu1 xiang1 yu4 ， jing1 xi3 mang2 ru2 duo4 yan1 wu4 。
- yu4 xiao1 jin1 guan3 xuan1 si4 yan2 ， ku3 xin1 bu4 de2 shen1 chang2 ju4 。
- zuo2 ri4 xiu4 yi1 qing1 lü4 zun1 ， bing4 ru2 tao2 li3 jing4 he2 yan2 。
- xi1 qi2 tian1 zi3 da4 wan3 ma3 ， jin1 cheng2 kuan3 duan4 zhu1 hou2 men2 。
- lai4 yu4 nan2 ping2 huo1 fang1 cun4 ， fu4 jian1 fu1 zi3 chi2 qing1 lun4 。
- you3 si4 shan1 kai1 wan4 li3 yun2 ， si4 wang4 qing1 tian1 jie3 ren2 men4 。
- ren2 men4 huan2 xin1 men4 ， ku3 xin1 chang2 ku3 xin1 。
- chou2 lai2 yin3 jiu3 er4 qian1 shi2 ， han2 hui1 zhong4 nuan3 sheng1 yang2 chun1 。
- shan1 gong1 zui4 hou4 neng2 qi2 ma3 ， bie2 shi4 feng1 liu2 xian2 zhu3 ren2 。
- tou2 tuo2 yun2 yue4 duo1 seng1 qi4 ， shan1 shui3 he2 ceng2 cheng1 ren2 yi4 。
- bu4 ran2 ming2 jia1 an4 gu3 xi4 cang1 liu2 ， hu1 qu3 jiang1 nan2 nü3 er2 ge1 zhao4 ou1 。
- wo3 qie3 wei2 jun1 chui2 sui4 huang2 he4 lou2 ， jun1 yi4 wei2 wu2 dao3 que4 wu3 ying1 zhou1 。
- chi4 bi4 zheng1 xiong2 ru2 meng4 li3 ， qie3 xu1 ge1 wu3 kuan1 li2 you1 。

## 注释

## 译文

## 赏析
