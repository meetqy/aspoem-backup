---
id: li-bai-chun-ri-gui-shan-ji-meng-hao-ran
title: 春日歸山寄孟浩然
titlePinyin: chun1 ri4 gui1 shan1 ji4 meng4 hao4 ran2
titleSlug: chun-ri-gui-shan-ji-meng-hao-ran
author: 李白
authorPinyin: li3 bai2
authorSlug: li-bai
dynasty: 唐
dynastyPinyin: tang2
dynastySlug: tang
tags: [] 
---

## 正文

- 朱紱遺塵境，青山謁梵筵。
- 金繩開覺路，寶筏度迷川。
- 嶺樹攢飛栱，嵒花覆谷泉。
- 墖形標海月，樓勢出江煙。
- 香氣三天下，鐘聲萬壑連。
- 荷秋珠已滿，松密蓋初圓。
- 鳥聚疑聞法，龍參若護禪。
- 媿非流水韻，叨入伯牙弦。

## 拼音

- zhu1 fu2 yi2 chen2 jing4 ， qing1 shan1 ye4 fan4 yan2 。
- jin1 sheng2 kai1 jue2 lu4 ， bao3 fa2 du4 mi2 chuan1 。
- ling3 shu4 zan3 fei1 gong3 ， yan2 hua1 fu4 gu3 quan2 。
- ta3 xing2 biao1 hai3 yue4 ， lou2 shi4 chu1 jiang1 yan1 。
- xiang1 qi4 san1 tian1 xia4 ， zhong1 sheng1 wan4 he4 lian2 。
- he2 qiu1 zhu1 yi3 man3 ， song1 mi4 gai4 chu1 yuan2 。
- niao3 ju4 yi2 wen2 fa3 ， long2 can1 ruo4 hu4 shan4 。
- kui4 fei1 liu2 shui3 yun4 ， dao1 ru4 bo2 ya2 xian2 。

## 注释

## 译文

## 赏析
