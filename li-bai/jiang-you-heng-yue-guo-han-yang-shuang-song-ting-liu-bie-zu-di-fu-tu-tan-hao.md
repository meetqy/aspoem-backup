---
id: li-bai-jiang-you-heng-yue-guo-han-yang-shuang-song-ting-liu-bie-zu-di-fu-tu-tan-hao
title: 將遊衡嶽過漢陽雙松亭留別族弟浮屠談皓
titlePinyin: jiang1 you2 heng2 yue4 guo4 han4 yang2 shuang1 song1 ting2 liu2 bie2 zu2 di4 fu2 tu2 tan2 hao4
titleSlug: jiang-you-heng-yue-guo-han-yang-shuang-song-ting-liu-bie-zu-di-fu-tu-tan-hao
author: 李白
authorPinyin: li3 bai2
authorSlug: li-bai
dynasty: 唐
dynastyPinyin: tang2
dynastySlug: tang
tags: [] 
---

## 正文

- 秦欺趙氏璧，却入邯鄲宮。
- 本是楚家玉，還來荆山中。
- 丹彩瀉滄溟，精輝凌白虹。
- 青蠅一相點，流落此時同。
- 卓絕道門秀，談玄乃支公。
- 延蘿結幽居，剪竹繞芳叢。
- 涼花拂戶牖，天籟鳴虛空。
- 憶我初來時，蒲萄開景風。
- 今茲大火落，秋葉黃梧桐。
- 水色夢沅湘，長沙去何窮。
- 寄書訪衡嶠，但與南飛鴻。

## 拼音

- qin2 qi1 zhao4 shi4 bi4 ， que4 ru4 han2 dan1 gong1 。
- ben3 shi4 chu3 jia1 yu4 ， huan2 lai2 jing1 shan1 zhong1 。
- dan1 cai3 xie4 cang1 ming2 ， jing1 hui1 ling2 bai2 hong2 。
- qing1 ying2 yi4 xiang1 dian3 ， liu2 luo4 ci3 shi2 tong2 。
- zhuo2 jue2 dao4 men2 xiu4 ， tan2 xuan2 nai3 zhi1 gong1 。
- yan2 luo2 jie2 you1 ju1 ， jian3 zhu2 rao4 fang1 cong2 。
- liang2 hua1 fu2 hu4 you3 ， tian1 lai4 ming2 xu1 kong1 。
- yi4 wo3 chu1 lai2 shi2 ， pu2 tao2 kai1 jing3 feng1 。
- jin1 zi1 da4 huo3 luo4 ， qiu1 ye4 huang2 wu2 tong2 。
- shui3 se4 meng4 yuan2 xiang1 ， chang2 sha1 qu4 he2 qiong2 。
- ji4 shu1 fang3 heng2 jiao4 ， dan4 yu3 nan2 fei1 hong2 。

## 注释

## 译文

## 赏析
