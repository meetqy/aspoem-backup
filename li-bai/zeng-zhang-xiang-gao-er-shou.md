---
id: li-bai-zeng-zhang-xiang-gao-er-shou
title: 贈張相鎬二首
titlePinyin: zeng4 zhang1 xiang1 gao3 er4 shou3
titleSlug: zeng-zhang-xiang-gao-er-shou
author: 李白
authorPinyin: li3 bai2
authorSlug: li-bai
dynasty: 唐
dynastyPinyin: tang2
dynastySlug: tang
tags: []
---

## 正文

- 神器難竊弄，天狼窺紫宸。六龍遷白日，四海暗胡塵。
- 昊穹降元宰，君子方經綸。澹然養浩氣，欻起持大鈞。
- 秀骨象山嶽，英謀合鬼神。佐漢解鴻門，生唐為後身。
- 擁旄秉金鉞，伐鼓乘朱輪。虎將如雷霆，總戎向東巡。
- 諸侯拜馬首，猛士騎鯨鱗。澤被魚鳥悅，令行草木春。
- 聖智不失時，建功及良辰。醜虜安足紀，可貽幗與巾。
- 倒瀉溟海珠，盡為入幕珍。馮異獻赤伏，鄧生倏來臻。
- 庶同昆陽舉，再睹漢儀新。昔為管將鮑，中奔吳隔秦。
- 一生欲報主，百代思榮親。其事竟不就，哀哉難重陳。
- 臥病宿松山，蒼茫空四鄰。風雲激壯志，枯槁驚常倫。
- 聞君自天來，目張氣益振。亞夫得劇孟，敵國空無人。
- 捫虱對桓公，願得論悲辛。大塊方噫氣，何辭鼓青蘋。
- 斯言倘不合，歸老漢江濱。
- 本家隴西人，先為漢邊將。功略蓋天地，名飛青雲上。
- 苦戰竟不侯，富年頗惆悵。世傳崆峒勇，氣激金風壯。
- 英烈遺厥孫，百代神猶王。十五觀奇書，作賦淩相如。
- 龍顏惠殊寵，麟閣憑天居。晚途未雲已，蹭蹬遭讒毀。
- 想像晉末時，崩騰胡塵起。衣冠陷鋒鏑，戎虜盈朝市。
- 石勒窺神州，劉聰劫天子。撫劍夜吟嘯，雄心日千里。
- 誓欲斬鯨鯢，澄清洛陽水。六合灑霖雨，萬物無凋枯。
- 我揮一杯水，自笑何區區。因人恥成事，貴欲決良圖。
- 滅虜不言功，飄然陟蓬壺。惟有安期舄，留之滄海隅。

## 拼音

- shen2 qi4 nan2 qie4 nong4 ， tian1 lang2 kui1 zi3 chen2 。 liu4 long2 qian1 bai2 ri4 ， si4 hai3 an4 hu2 chen2 。
- hao4 qiong2 jiang4 yuan2 zai3 ， jun1 zi3 fang1 jing1 lun2 。 dan4 ran2 yang3 hao4 qi4 ， chua1 qi3 chi2 da4 jun1 。
- xiu4 gu3 xiang4 shan1 yue4 ， ying1 mou2 he2 gui3 shen2 。 zuo3 han4 jie3 hong2 men2 ， sheng1 tang2 wei2 hou4 shen1 。
- yong1 mao2 bing3 jin1 yue4 ， fa2 gu3 cheng2 zhu1 lun2 。 hu3 jiang1 ru2 lei2 ting2 ， zong3 rong2 xiang4 dong1 xun2 。
- zhu1 hou2 bai4 ma3 shou3 ， meng3 shi4 qi2 jing1 lin2 。 ze2 bei4 yu2 niao3 yue4 ， ling4 xing2 cao3 mu4 chun1 。
- sheng4 zhi4 bu4 shi1 shi2 ， jian4 gong1 ji2 liang2 chen2 。 chou3 lu3 an1 zu2 ji4 ， ke3 yi2 guo2 yu3 jin1 。
- dao3 xie4 ming2 hai3 zhu1 ， jin4 wei2 ru4 mu4 zhen1 。 feng2 yi4 xian4 chi4 fu2 ， deng4 sheng1 shu1 lai2 zhen1 。
- shu4 tong2 kun1 yang2 ju3 ， zai4 du3 han4 yi2 xin1 。 xi1 wei2 guan3 jiang1 bao4 ， zhong1 ben1 wu2 ge2 qin2 。
- yi4 sheng1 yu4 bao4 zhu3 ， bai3 dai4 si1 rong2 qin1 。 qi2 shi4 jing4 bu2 jiu4 ， ai1 zai1 nan2 zhong4 chen2 。
- wo4 bing4 su4 song1 shan1 ， cang1 mang2 kong1 si4 lin2 。 feng1 yun2 ji1 zhuang4 zhi4 ， ku1 gao3 jing1 chang2 lun2 。
- wen2 jun1 zi4 tian1 lai2 ， mu4 zhang1 qi4 yi4 zhen4 。 ya1 fu1 de2 ju4 meng4 ， di2 guo2 kong1 wu2 ren2 。
- men2 shi1 dui4 huan2 gong1 ， yuan4 de2 lun4 bei1 xin1 。 da4 kuai4 fang1 yi1 qi4 ， he2 ci2 gu3 qing1 pin2 。
- si1 yan2 tang3 bu4 he2 ， gui1 lao3 han4 jiang1 bin1 。
- ben3 jia1 long3 xi1 ren2 ， xian1 wei2 han4 bian1 jiang1 。 gong1 lüe4 gai4 tian1 di4 ， ming2 fei1 qing1 yun2 shang4 。
- ku3 zhan4 jing4 bu4 hou2 ， fu4 nian2 po1 chou2 chang4 。 shi4 chuan2 kong1 tong2 yong3 ， qi4 ji1 jin1 feng1 zhuang4 。
- ying1 lie4 yi2 jue2 sun1 ， bai3 dai4 shen2 you2 wang2 。 shi2 wu3 guan1 qi2 shu1 ， zuo4 fu4 ling2 xiang1 ru2 。
- long2 yan2 hui4 shu1 chong3 ， lin2 ge2 ping2 tian1 ju1 。 wan3 tu2 wei4 yun2 yi3 ， ceng4 deng4 zao1 chan2 hui3 。
- xiang3 xiang4 jin4 mo4 shi2 ， beng1 teng2 hu2 chen2 qi3 。 yi1 guan1 xian4 feng1 di2 ， rong2 lu3 ying2 chao2 shi4 。
- shi2 le4 kui1 shen2 zhou1 ， liu2 cong1 jie2 tian1 zi3 。 fu3 jian4 ye4 yin2 xiao4 ， xiong2 xin1 ri4 qian1 li3 。
- shi4 yu4 zhan3 jing1 ni2 ， cheng2 qing1 luo4 yang2 shui3 。 liu4 he2 sa3 lin2 yu3 ， wan4 wu4 wu2 diao1 ku1 。
- wo3 hui1 yi4 bei1 shui3 ， zi4 xiao4 he2 qu1 qu1 。 yin1 ren2 chi3 cheng2 shi4 ， gui4 yu4 jue2 liang2 tu2 。
- mie4 lu3 bu4 yan2 gong1 ， piao1 ran2 zhi4 peng2 hu2 。 wei2 you3 an1 qi1 xi4 ， liu2 zhi1 cang1 hai3 yu2 。

## 注释

## 译文

## 赏析
