---
id: li-bai-da-gao-shan-ren-jian-cheng-quan-gu-er-hou
title: 荅高山人兼呈權顧二侯
titlePinyin: da2 gao1 shan1 ren2 jian1 cheng2 quan2 gu4 er4 hou2
titleSlug: da-gao-shan-ren-jian-cheng-quan-gu-er-hou
author: 李白
authorPinyin: li3 bai2
authorSlug: li-bai
dynasty: 唐
dynastyPinyin: tang2
dynastySlug: tang
tags: [] 
---

## 正文

- 虹霓掩天光，哲后起康濟。
- 應運生夔龍，開元掃氛翳。
- 太微廓金鏡，端拱清遐裔。
- 輕塵集嵩嶽，虛點盛明意。
- 謬揮紫泥詔，獻納青雲際。
- 讒惑英主心，恩疎佞臣計。
- 仿徨庭闕下，歎息光陰逝。
- 未作仲宣詩，先流賈生涕。
- 挂帆秋江上，不爲雲羅制。
- 山海向東傾，百川無盡勢。
- 我於鴟夷子，相去千餘歲。
- 運闊英達稀，同風遙執袂。
- 登艫望遠水，忽見滄浪枻。
- 高士何處來，虛舟渺安繫。
- 衣貌本淳古，文章多佳麗。
- 延引故鄉人，風義未淪替。
- 顧侯達語默，權子識通蔽。
- 曾是無心雲，俱爲此留滯。
- 雙萍易飄轉，獨鶴思凌厲。
- 明晨去瀟湘，共謁蒼梧帝。

## 拼音

- hong2 ni2 yan3 tian1 guang1 ， zhe2 hou4 qi3 kang1 ji4 。
- ying1 yun4 sheng1 kui2 long2 ， kai1 yuan2 sao3 fen1 yi4 。
- tai4 wei1 kuo4 jin1 jing4 ， duan1 gong3 qing1 xia2 yi4 。
- qing1 chen2 ji2 song1 yue4 ， xu1 dian3 sheng4 ming2 yi4 。
- miu4 hui1 zi3 ni2 zhao4 ， xian4 na4 qing1 yun2 ji4 。
- chan2 huo4 ying1 zhu3 xin1 ， en1 shu1 ning4 chen2 ji4 。
- fang3 huang2 ting2 que4 xia4 ， tan4 xi1 guang1 yin1 shi4 。
- wei4 zuo4 zhong4 xuan1 shi1 ， xian1 liu2 jia3 sheng1 ti4 。
- gua4 fan1 qiu1 jiang1 shang4 ， bu4 wei2 yun2 luo2 zhi4 。
- shan1 hai3 xiang4 dong1 qing1 ， bai3 chuan1 wu2 jin4 shi4 。
- wo3 wu1 chi1 yi2 zi3 ， xiang1 qu4 qian1 yu2 sui4 。
- yun4 kuo4 ying1 da2 xi1 ， tong2 feng1 yao2 zhi2 mei4 。
- deng1 lu2 wang4 yuan3 shui3 ， hu1 jian4 cang1 lang4 yi4 。
- gao1 shi4 he2 chu3 lai2 ， xu1 zhou1 miao3 an1 xi4 。
- yi1 mao4 ben3 chun2 gu3 ， wen2 zhang1 duo1 jia1 li2 。
- yan2 yin3 gu4 xiang1 ren2 ， feng1 yi4 wei4 lun2 ti4 。
- gu4 hou2 da2 yu3 mo4 ， quan2 zi3 shi2 tong1 bi4 。
- ceng2 shi4 wu2 xin1 yun2 ， ju4 wei2 ci3 liu2 zhi4 。
- shuang1 ping2 yi4 piao1 zhuan3 ， du2 he4 si1 ling2 li4 。
- ming2 chen2 qu4 xiao1 xiang1 ， gong4 ye4 cang1 wu2 di4 。

## 注释

## 译文

## 赏析
