---
id: li-bai-deng-huang-shan-ling-xiao-tai-song-zu-di-li-yang-wei-ji-chong-fan-zhou-fu-hua-yin
title: 登黃山凌歊臺送族弟溧陽尉濟充泛舟赴華陰
titlePinyin: deng1 huang2 shan1 ling2 xiao1 tai2 song4 zu2 di4 li4 yang2 wei4 ji4 chong1 fan4 zhou1 fu4 hua2 yin1
titleSlug: deng-huang-shan-ling-xiao-tai-song-zu-di-li-yang-wei-ji-chong-fan-zhou-fu-hua-yin
author: 李白
authorPinyin: li3 bai2
authorSlug: li-bai
dynasty: 唐
dynastyPinyin: tang2
dynastySlug: tang
tags: [] 
---

## 正文

- 鸞乃鳳之族，翱翔紫雲霓。
- 文章輝五色，雙在瓊樹棲。
- 一朝各飛去，鳳與鸞俱啼。
- 炎赫五月中，朱曦爍河堤。
- 爾從泛舟役，使我心魂悽。
- 秦地無碧草，南雲喧鼓鼙。
- 君王減玉膳，早起思鳴雞。
- 漕引救關輔，疲人免塗泥。
- 宰相作霖雨，農夫得耕犂。
- 靜者伏草間，羣才滿金閨。
- 空手無壯士，窮居使人低。
- 送君登黃山，長嘯倚天梯。
- 小舟若鳧鴈，大舟若鯨鯢。
- 開帆散長風，舒卷與雲齊。
- 日入牛渚晦，蒼然夕煙迷。
- 相思定何許，杳在洛陽西。

## 拼音

- luan2 nai3 feng4 zhi1 zu2 ， ao2 xiang2 zi3 yun2 ni2 。
- wen2 zhang1 hui1 wu3 se4 ， shuang1 zai4 qiong2 shu4 qi1 。
- yi4 zhao1 ge4 fei1 qu4 ， feng4 yu3 luan2 ju4 ti2 。
- yan2 he4 wu3 yue4 zhong1 ， zhu1 xi1 shuo4 he2 di1 。
- er3 cong2 fan4 zhou1 yi4 ， shi3 wo3 xin1 hun2 qi1 。
- qin2 di4 wu2 bi4 cao3 ， nan2 yun2 xuan1 gu3 pi2 。
- jun1 wang2 jian3 yu4 shan4 ， zao3 qi3 si1 ming2 ji1 。
- cao2 yin3 jiu4 guan1 fu3 ， pi2 ren2 mian3 tu2 ni2 。
- zai3 xiang4 zuo4 lin2 yu3 ， nong2 fu1 de2 geng1 li2 。
- jing4 zhe3 fu2 cao3 jian4 ， qun2 cai2 man3 jin1 gui1 。
- kong1 shou3 wu2 zhuang4 shi4 ， qiong2 ju1 shi3 ren2 di1 。
- song4 jun1 deng1 huang2 shan1 ， chang2 xiao4 yi3 tian1 ti1 。
- xiao3 zhou1 ruo4 fu2 yan4 ， da4 zhou1 ruo4 jing1 ni2 。
- kai1 fan1 san4 chang2 feng1 ， shu1 juan3 yu3 yun2 qi2 。
- ri4 ru4 niu2 zhu3 hui4 ， cang1 ran2 xi1 yan1 mi2 。
- xiang1 si1 ding4 he2 xu1 ， yao3 zai4 luo4 yang2 xi1 。

## 注释

## 译文

## 赏析
