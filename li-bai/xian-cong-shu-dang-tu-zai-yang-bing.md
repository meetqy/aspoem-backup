---
id: li-bai-xian-cong-shu-dang-tu-zai-yang-bing
title: 獻從叔當塗宰陽冰
titlePinyin: xian4 cong2 shu1 dang1 tu2 zai3 yang2 bing1
titleSlug: xian-cong-shu-dang-tu-zai-yang-bing
author: 李白
authorPinyin: li3 bai2
authorSlug: li-bai
dynasty: 唐
dynastyPinyin: tang2
dynastySlug: tang
tags: [] 
---

## 正文

- 金鏡霾六國，亡新亂天經。
- 焉知高光起，自有羽翼生。
- 蕭曹安𡸣屼，耿賈摧欃槍。
- 吾家有季父，傑出聖代英。
- 雖無三台位，不借四豪名。
- 激昂風雲氣，終協龍虎精。
- 弱冠燕趙來，賢彥多逢迎。
- 魯連善談笑，季布折公卿。
- 遙知禮數絕，常恐不合幷。
- 惕想結宵夢，素心久已冥。
- 顧慙青雲器，謬奉玉樽傾。
- 山陽五百年，綠竹忽再榮。
- 高歌振林木，大笑喧雷霆。
- 落筆灑篆文，崩雲使人驚。
- 吐辭又炳煥，五色羅華星。
- 秀句滿江國，高才掞天庭。
- 宰邑艱難時，浮雲空古城。
- 居人若薙草，掃地無纖莖。
- 惠澤及飛走，農夫盡歸耕。
- 廣漢水萬里，長流玉琴聲。
- 雅頌播吳越，還如泰階平。
- 小子別金陵，來時白下亭。
- 羣鳳憐客鳥，差池相哀鳴。
- 各拔五色毛，意重泰山輕。
- 贈微所費廣，斗水澆長鯨。
- 彈劒歌苦寒，嚴風起前楹。
- 月銜天門曉，霜落牛渚清。
- 長歎即歸路，臨川空屏營。

## 拼音

- jin1 jing4 mai2 liu4 guo2 ， wang2 xin1 luan4 tian1 jing1 。
- yan1 zhi1 gao1 guang1 qi3 ， zi4 you3 yu3 yi4 sheng1 。
- xiao1 cao2 an1 𡸣 wu4 ， geng3 jia3 cui1 chan2 qiang1 。
- wu2 jia1 you3 ji4 fu4 ， jie2 chu1 sheng4 dai4 ying1 。
- sui1 wu2 san1 tai2 wei4 ， bu2 jie4 si4 hao2 ming2 。
- ji1 ang2 feng1 yun2 qi4 ， zhong1 xie2 long2 hu3 jing1 。
- ruo4 guan4 yan4 zhao4 lai2 ， xian2 yan4 duo1 feng2 ying2 。
- lu3 lian2 shan4 tan2 xiao4 ， ji4 bu4 zhe2 gong1 qing1 。
- yao2 zhi1 li3 shu4 jue2 ， chang2 kong3 bu4 he2 bing4 。
- ti4 xiang3 jie2 xiao1 meng4 ， su4 xin1 jiu3 yi3 ming2 。
- gu4 can2 qing1 yun2 qi4 ， miu4 feng4 yu4 zun1 qing1 。
- shan1 yang2 wu3 bai3 nian2 ， lü4 zhu2 hu1 zai4 rong2 。
- gao1 ge1 zhen4 lin2 mu4 ， da4 xiao4 xuan1 lei2 ting2 。
- luo4 bi3 sa3 zhuan4 wen2 ， beng1 yun2 shi3 ren2 jing1 。
- tu3 ci2 you4 bing3 huan4 ， wu3 se4 luo2 hua2 xing1 。
- xiu4 ju4 man3 jiang1 guo2 ， gao1 cai2 yan4 tian1 ting2 。
- zai3 yi4 jian1 nan2 shi2 ， fu2 yun2 kong1 gu3 cheng2 。
- ju1 ren2 ruo4 ti4 cao3 ， sao3 di4 wu2 xian1 jing4 。
- hui4 ze2 ji2 fei1 zou3 ， nong2 fu1 jin4 gui1 geng1 。
- guang3 han4 shui3 wan4 li3 ， chang2 liu2 yu4 qin2 sheng1 。
- ya3 song4 bo1 wu2 yue4 ， huan2 ru2 tai4 jie1 ping2 。
- xiao3 zi0 bie2 jin1 ling2 ， lai2 shi2 bai2 xia4 ting2 。
- qun2 feng4 lian2 ke4 niao3 ， cha1 chi2 xiang1 ai1 ming2 。
- ge4 ba2 wu3 se4 mao2 ， yi4 zhong4 tai4 shan1 qing1 。
- zeng4 wei1 suo3 fei4 guang3 ， dou4 shui3 jiao1 chang2 jing1 。
- dan4 jian4 ge1 ku3 han2 ， yan2 feng1 qi3 qian2 ying2 。
- yue4 xian2 tian1 men2 xiao3 ， shuang1 luo4 niu2 zhu3 qing1 。
- chang2 tan4 ji2 gui1 lu4 ， lin2 chuan1 kong1 ping2 ying2 。

## 注释

## 译文

## 赏析
