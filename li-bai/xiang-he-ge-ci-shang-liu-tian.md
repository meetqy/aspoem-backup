---
id: li-bai-xiang-he-ge-ci-shang-liu-tian
title: 相和歌辭 上留田
titlePinyin: xiang1 he2 ge1 ci2   shang4 liu2 tian2
titleSlug: xiang-he-ge-ci-shang-liu-tian
author: 李白
authorPinyin: li3 bai2
authorSlug: li-bai
dynasty: 唐
dynastyPinyin: tang2
dynastySlug: tang
tags: [] 
---

## 正文

- 行至上留田，孤墳何崢嶸。
- 積此萬古恨，春草不復生。
- 悲風四邊來，腸斷白楊聲。
- 借問誰家地，埋沒蒿里塋。
- 古老向余言，言是上留田。
- 蓬科馬鬣今已平，昔之弟死兄不葬。
- 他人於此舉銘旌，一鳥死，百鳥鳴，一獸死，百獸驚。
- 桓山之禽別離苦，欲去迴翔不能征。
- 田氏倉卒骨肉分，青天白日摧紫荆。
- 交柯之木本同形，東枝顦顇西枝榮。
- 無心之物尚如此，參商胡乃尋天兵。
- 孤竹延陵，讓國揚名。
- 高風緬邈，頹波激清。
- 尺布之謠，塞耳不能聽。

## 拼音

- xing2 zhi4 shang4 liu2 tian2 ， gu1 fen2 he2 zheng1 rong2 。
- ji1 ci3 wan4 gu3 hen4 ， chun1 cao3 bu2 fu4 sheng1 。
- bei1 feng1 si4 bian1 lai2 ， chang2 duan4 bai2 yang2 sheng1 。
- jie4 wen4 shui2 jia1 di4 ， mai2 mei2 hao1 li3 ying2 。
- gu3 lao3 xiang4 yu2 yan2 ， yan2 shi4 shang4 liu2 tian2 。
- peng2 ke1 ma3 lie4 jin1 yi3 ping2 ， xi1 zhi1 di4 si3 xiong1 bu2 zang4 。
- ta1 ren2 wu1 ci3 ju3 ming2 jing1 ， yi4 niao3 si3 ， bai3 niao3 ming2 ， yi2 shou4 si3 ， bai3 shou4 jing1 。
- huan2 shan1 zhi1 qin2 bie2 li2 ku3 ， yu4 qu4 hui2 xiang2 bu4 neng2 zheng1 。
- tian2 shi4 cang1 zu2 gu3 rou4 fen1 ， qing1 tian1 bai2 ri4 cui1 zi3 jing1 。
- jiao1 ke1 zhi1 mu4 ben3 tong2 xing2 ， dong1 zhi1 qiao2 cui4 xi1 zhi1 rong2 。
- wu2 xin1 zhi1 wu4 shang4 ru2 ci3 ， can1 shang1 hu2 nai3 xun2 tian1 bing1 。
- gu1 zhu2 yan2 ling2 ， rang4 guo2 yang2 ming2 。
- gao1 feng1 mian3 miao3 ， tui2 bo1 ji1 qing1 。
- chi3 bu4 zhi1 yao2 ， sai1 er3 bu4 neng2 ting1 。

## 注释

## 译文

## 赏析
