---
id: li-bai-heng-chui-qu-ci-you-zhou-hu-ma-ke-ge
title: 橫吹曲辭 幽州胡馬客歌
titlePinyin: heng2 chui1 qu3 ci2   you1 zhou1 hu2 ma3 ke4 ge1
titleSlug: heng-chui-qu-ci-you-zhou-hu-ma-ke-ge
author: 李白
authorPinyin: li3 bai2
authorSlug: li-bai
dynasty: 唐
dynastyPinyin: tang2
dynastySlug: tang
tags: [] 
---

## 正文

- 幽州胡馬客，綠眼虎皮冠。
- 笑拂兩隻箭，萬人不可干。
- 彎弓若轉月，白雁落雲端。
- 雙雙掉鞭行，遊獵向樓蘭。
- 出門不顧後，報國死何難。
- 天驕五單于，狼戾好凶殘。
- 牛馬散北海，割鮮若虎餐。
- 雖居燕支山，不道朔雪寒。
- 婦女馬上笑，顏如赬玉盤。
- 飜入射鳥獸，花月醉雕鞍。
- 旄頭四光芒，爭戰若蜂攢。
- 白刃灑赤血，流沙爲之丹。
- 名將古誰是，疲兵良可歎。
- 何時天狼滅？父子得閑安。

## 拼音

- you1 zhou1 hu2 ma3 ke4 ， lü4 yan3 hu3 pi2 guan1 。
- xiao4 fu2 liang3 zhi1 jian4 ， wan4 ren2 bu4 ke3 gan1 。
- wan1 gong1 ruo4 zhuan3 yue4 ， bai2 yan4 luo4 yun2 duan1 。
- shuang1 shuang1 diao4 bian1 xing2 ， you2 lie4 xiang4 lou2 lan2 。
- chu1 men2 bu2 gu4 hou4 ， bao4 guo2 si3 he2 nan2 。
- tian1 jiao1 wu3 dan1 yu2 ， lang2 li4 hao3 xiong1 can2 。
- niu2 ma3 san4 bei3 hai3 ， ge1 xian1 ruo4 hu3 can1 。
- sui1 ju1 yan4 zhi1 shan1 ， bu2 dao4 shuo4 xue3 han2 。
- fu4 nü3 ma3 shang4 xiao4 ， yan2 ru2 cheng1 yu4 pan2 。
- fan1 ru4 she4 niao3 shou4 ， hua1 yue4 zui4 diao1 an1 。
- mao2 tou2 si4 guang1 mang2 ， zheng1 zhan4 ruo4 feng1 zan3 。
- bai2 ren4 sa3 chi4 xue4 ， liu2 sha1 wei2 zhi1 dan1 。
- ming2 jiang1 gu3 shui2 shi4 ， pi2 bing1 liang2 ke3 tan4 。
- he2 shi2 tian1 lang2 mie4 ？ fu4 zi3 de2 xian2 an1 。

## 注释

## 译文

## 赏析
