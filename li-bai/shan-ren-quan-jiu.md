---
id: li-bai-shan-ren-quan-jiu
title: 山人勸酒
titlePinyin: shan1 ren2 quan4 jiu3
titleSlug: shan-ren-quan-jiu
author: 李白
authorPinyin: li3 bai2
authorSlug: li-bai
dynasty: 唐
dynastyPinyin: tang2
dynastySlug: tang
tags: [] 
---

## 正文

- 蒼蒼雲松，落落綺皓。
- 春風爾來爲阿誰，蝴蝶忽然滿芳草。
- 秀眉霜雪顏桃花，骨青髓綠長美好。
- 稱是秦時避世人，勸酒相歡不知老。
- 各守麋鹿志，耻隨龍虎爭。
- 歘起佐太子，漢王乃復驚。
- 顧謂戚夫人，彼翁羽翼成。
- 歸來商山下，泛若雲無情。
- 舉觴酹巢由，洗耳何獨清。
- 浩歌望嵩嶽，意氣還相傾。

## 拼音

- cang1 cang1 yun2 song1 ， luo4 luo4 qi3 hao4 。
- chun1 feng1 er3 lai2 wei2 a1 shui2 ， hu2 die2 hu1 ran2 man3 fang1 cao3 。
- xiu4 mei2 shuang1 xue3 yan2 tao2 hua1 ， gu3 qing1 sui3 lü4 chang2 mei3 hao3 。
- cheng1 shi4 qin2 shi2 bi4 shi4 ren2 ， quan4 jiu3 xiang1 huan1 bu4 zhi1 lao3 。
- ge4 shou3 mi2 lu4 zhi4 ， chi3 sui2 long2 hu3 zheng1 。
- xu1 qi3 zuo3 tai4 zi3 ， han4 wang2 nai3 fu4 jing1 。
- gu4 wei4 qi1 fu1 ren2 ， bi3 weng1 yu3 yi4 cheng2 。
- gui1 lai2 shang1 shan1 xia4 ， fan4 ruo4 yun2 wu2 qing2 。
- ju3 shang1 lei4 chao2 you2 ， xi3 er3 he2 du2 qing1 。
- hao4 ge1 wang4 song1 yue4 ， yi4 qi4 huan2 xiang1 qing1 。

## 注释

## 译文

## 赏析
