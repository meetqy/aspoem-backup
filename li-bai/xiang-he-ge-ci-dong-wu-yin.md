---
id: li-bai-xiang-he-ge-ci-dong-wu-yin
title: 相和歌辭 東武吟
titlePinyin: xiang1 he2 ge1 ci2   dong1 wu3 yin2
titleSlug: xiang-he-ge-ci-dong-wu-yin
author: 李白
authorPinyin: li3 bai2
authorSlug: li-bai
dynasty: 唐
dynastyPinyin: tang2
dynastySlug: tang
tags: [] 
---

## 正文

- 好古笑流俗，素聞賢達風。
- 方希佐明主，長揖辭成功。
- 白日在高天，回光燭微躬。
- 恭承鳳皇詔，歘起雲蘿中。
- 清切紫霄迥，優游丹禁通。
- 君王賜顏色，聲價凌煙虹。
- 乘輿擁翠蓋，扈從金城東。
- 寶馬麗絕景，錦衣入新豐。
- 倚巖望松雪，對酒鳴絲桐。
- 因學揚子雲，獻賦甘泉宮。
- 天書美片善，清芬播無窮。
- 歸來入咸陽，談笑皆王公。
- 一朝去金馬，飄落成飛蓬。
- 賓友日疎散，玉尊亦已空。
- 才力猶可倚，不慙世上雄。
- 閑作東武吟，曲盡情未終。
- 書此謝知己，吾尋黃綺翁。

## 拼音

- hao3 gu3 xiao4 liu2 su2 ， su4 wen2 xian2 da2 feng1 。
- fang1 xi1 zuo3 ming2 zhu3 ， chang2 yi1 ci2 cheng2 gong1 。
- bai2 ri4 zai4 gao1 tian1 ， hui2 guang1 zhu2 wei1 gong1 。
- gong1 cheng2 feng4 huang2 zhao4 ， xu1 qi3 yun2 luo2 zhong1 。
- qing1 qie4 zi3 xiao1 jiong3 ， you1 you2 dan1 jin4 tong1 。
- jun1 wang2 ci4 yan2 se4 ， sheng1 jia4 ling2 yan1 hong2 。
- cheng2 yu2 yong1 cui4 gai4 ， hu4 cong2 jin1 cheng2 dong1 。
- bao3 ma3 li2 jue2 jing3 ， jin3 yi1 ru4 xin1 feng1 。
- yi3 yan2 wang4 song1 xue3 ， dui4 jiu3 ming2 si1 tong2 。
- yin1 xue2 yang2 zi3 yun2 ， xian4 fu4 gan1 quan2 gong1 。
- tian1 shu1 mei3 pian4 shan4 ， qing1 fen1 bo1 wu2 qiong2 。
- gui1 lai2 ru4 xian2 yang2 ， tan2 xiao4 jie1 wang2 gong1 。
- yi4 zhao1 qu4 jin1 ma3 ， piao1 luo4 cheng2 fei1 peng2 。
- bin1 you3 ri4 shu1 san4 ， yu4 zun1 yi4 yi3 kong1 。
- cai2 li4 you2 ke3 yi3 ， bu4 can2 shi4 shang4 xiong2 。
- xian2 zuo4 dong1 wu3 yin2 ， qu3 jin4 qing2 wei4 zhong1 。
- shu1 ci3 xie4 zhi1 ji3 ， wu2 xun2 huang2 qi3 weng1 。

## 注释

## 译文

## 赏析
