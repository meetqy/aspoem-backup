---
id: li-bai-lu-shan-yao-ji-lu-shi-yu-xu-zhou
title: 廬山謠寄盧侍御虛舟
titlePinyin: lu2 shan1 yao2 ji4 lu2 shi4 yu4 xu1 zhou1
titleSlug: lu-shan-yao-ji-lu-shi-yu-xu-zhou
author: 李白
authorPinyin: li3 bai2
authorSlug: li-bai
dynasty: 唐
dynastyPinyin: tang2
dynastySlug: tang
tags: [] 
---

## 正文

- 我本楚狂人，鳳歌笑孔丘。
- 手持綠玉杖，朝別黃鶴樓。
- 五嶽尋仙不辭遠，一生好入名山遊。
- 廬山秀出南斗傍，屏風九疊雲錦張，影落明湖青黛光。
- 金闕前開二峰長，銀河倒挂三石梁。
- 香爐瀑布遙相望，迴厓沓嶂凌蒼蒼。
- 翠影紅霞映朝日，鳥飛不到吳天長。
- 登高壯觀天地間，大江茫茫去不還。
- 黃雲萬里動風色，白波九道流雪山。
- 好爲廬山謠，興因廬山發。
- 閑窺石鏡清我心，謝公行處蒼苔沒。
- 早服還丹無世情，琴心三疊道初成。
- 遙見仙人綵雲裏，手把芙蓉朝玉京。
- 先期汗漫九垓上，願接盧敖遊太清。

## 拼音

- wo3 ben3 chu3 kuang2 ren2 ， feng4 ge1 xiao4 kong3 qiu1 。
- shou3 chi2 lü4 yu4 zhang4 ， chao2 bie2 huang2 he4 lou2 。
- wu3 yue4 xun2 xian1 bu4 ci2 yuan3 ， yi4 sheng1 hao3 ru4 ming2 shan1 you2 。
- lu2 shan1 xiu4 chu1 nan2 dou3 bang4 ， ping2 feng1 jiu3 die2 yun2 jin3 zhang1 ， ying3 luo4 ming2 hu2 qing1 dai4 guang1 。
- jin1 que4 qian2 kai1 er4 feng1 chang2 ， yin2 he2 dao4 gua4 san1 shi2 liang2 。
- xiang1 lu2 pu4 bu4 yao2 xiang1 wang4 ， hui2 ya2 ta4 zhang4 ling2 cang1 cang1 。
- cui4 ying3 hong2 xia2 ying4 zhao1 ri4 ， niao3 fei1 bu2 dao4 wu2 tian1 chang2 。
- deng1 gao1 zhuang4 guan1 tian1 di4 jian4 ， da4 jiang1 mang2 mang2 qu4 bu4 huan2 。
- huang2 yun2 wan4 li3 dong4 feng1 se4 ， bai2 bo1 jiu3 dao4 liu2 xue3 shan1 。
- hao3 wei2 lu2 shan1 yao2 ， xing1 yin1 lu2 shan1 fa1 。
- xian2 kui1 shi2 jing4 qing1 wo3 xin1 ， xie4 gong1 xing2 chu3 cang1 tai2 mei2 。
- zao3 fu2 huan2 dan1 wu2 shi4 qing2 ， qin2 xin1 san1 die2 dao4 chu1 cheng2 。
- yao2 jian4 xian1 ren2 cai3 yun2 li3 ， shou3 ba3 fu2 rong2 chao2 yu4 jing1 。
- xian1 qi1 han4 man4 jiu3 gai1 shang4 ， yuan4 jie1 lu2 ao2 you2 tai4 qing1 。

## 注释

## 译文

## 赏析
