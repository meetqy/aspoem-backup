---
id: li-bai-zeng-cong-di-lie
title: 贈從弟冽
titlePinyin: zeng4 cong2 di4 lie4
titleSlug: zeng-cong-di-lie
author: 李白
authorPinyin: li3 bai2
authorSlug: li-bai
dynasty: 唐
dynastyPinyin: tang2
dynastySlug: tang
tags: [] 
---

## 正文

- 楚人不識鳳，重價求山雞。
- 獻主昔云是，今來方覺迷。
- 自居漆園北，久別咸陽西。
- 風飄落日去，節變流鶯啼。
- 桃李寒未開，幽關豈來蹊。
- 逢君發花萼，若與青雲齊。
- 及此桑葉綠，春蠶起中閨。
- 日出布穀鳴，田家擁鋤犂。
- 顧余乏尺土，東作誰相攜。
- 傅說降霖雨，公輸造雲梯。
- 羌戎事未息，君子悲塗泥。
- 報國有長策，成功羞執珪。
- 無由謁明主，杖策還蓬藜。
- 他年爾相訪，知我在磻溪。

## 拼音

- chu3 ren2 bu4 shi2 feng4 ， zhong4 jia4 qiu2 shan1 ji1 。
- xian4 zhu3 xi1 yun2 shi4 ， jin1 lai2 fang1 jue2 mi2 。
- zi4 ju1 qi1 yuan2 bei3 ， jiu3 bie2 xian2 yang2 xi1 。
- feng1 piao1 luo4 ri4 qu4 ， jie2 bian4 liu2 ying1 ti2 。
- tao2 li3 han2 wei4 kai1 ， you1 guan1 qi3 lai2 qi1 。
- feng2 jun1 fa1 hua1 e4 ， ruo4 yu3 qing1 yun2 qi2 。
- ji2 ci3 sang1 ye4 lü4 ， chun1 can2 qi3 zhong1 gui1 。
- ri4 chu1 bu4 gu3 ming2 ， tian2 jia1 yong1 chu2 li2 。
- gu4 yu2 fa2 chi3 tu3 ， dong1 zuo4 shui2 xiang1 xie2 。
- fu4 shuo1 jiang4 lin2 yu3 ， gong1 shu1 zao4 yun2 ti1 。
- qiang1 rong2 shi4 wei4 xi1 ， jun1 zi3 bei1 tu2 ni2 。
- bao4 guo2 you3 chang2 ce4 ， cheng2 gong1 xiu1 zhi2 gui1 。
- wu2 you2 ye4 ming2 zhu3 ， zhang4 ce4 huan2 peng2 li2 。
- ta1 nian2 er3 xiang1 fang3 ， zhi1 wo3 zai4 pan2 xi1 。

## 注释

## 译文

## 赏析
