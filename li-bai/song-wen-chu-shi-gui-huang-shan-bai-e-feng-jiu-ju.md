---
id: li-bai-song-wen-chu-shi-gui-huang-shan-bai-e-feng-jiu-ju
title: 送溫處士歸黃山白鵝峰舊居
titlePinyin: song4 wen1 chu3 shi4 gui1 huang2 shan1 bai2 e2 feng1 jiu4 ju1
titleSlug: song-wen-chu-shi-gui-huang-shan-bai-e-feng-jiu-ju
author: 李白
authorPinyin: li3 bai2
authorSlug: li-bai
dynasty: 唐
dynastyPinyin: tang2
dynastySlug: tang
tags: [] 
---

## 正文

- 黃山四千仞，三十二蓮峰。
- 丹崖夾石柱，菡萏金芙蓉。
- 伊昔昇絕頂，下窺天目松。
- 仙人鍊玉處，羽化留餘蹤。
- 亦聞溫伯雪，獨往今相逢。
- 採秀辭五岳，攀巖歷萬重。
- 歸休白鵝嶺，渴飲丹砂井。
- 鳳吹我時來，雲車爾當整。
- 去去陵陽東，行行芳桂叢。
- 迴溪十六度，碧嶂盡晴空。
- 他日還相訪，乘橋躡綵虹。

## 拼音

- huang2 shan1 si4 qian1 ren4 ， san1 shi2 er4 lian2 feng1 。
- dan1 ya2 jia1 shi2 zhu4 ， han4 dan4 jin1 fu2 rong2 。
- yi1 xi1 sheng1 jue2 ding3 ， xia4 kui1 tian1 mu4 song1 。
- xian1 ren2 lian4 yu4 chu3 ， yu3 hua4 liu2 yu2 zong1 。
- yi4 wen2 wen1 bo2 xue3 ， du2 wang3 jin1 xiang1 feng2 。
- cai3 xiu4 ci2 wu3 yue4 ， pan1 yan2 li4 wan4 zhong4 。
- gui1 xiu1 bai2 e2 ling3 ， ke3 yin3 dan1 sha1 jing3 。
- feng4 chui1 wo3 shi2 lai2 ， yun2 ju1 er3 dang1 zheng3 。
- qu4 qu4 ling2 yang2 dong1 ， hang2 hang2 fang1 gui4 cong2 。
- hui2 xi1 shi2 liu4 du4 ， bi4 zhang4 jin4 qing2 kong1 。
- ta1 ri4 huan2 xiang1 fang3 ， cheng2 qiao2 nie4 cai3 hong2 。

## 注释

## 译文

## 赏析
