---
id: li-bai-gong-zhong-hang-le-ci-ba-shou
title: 宮中行樂詞八首
titlePinyin: gong1 zhong1 hang2 le4 ci2 ba1 shou3
titleSlug: gong-zhong-hang-le-ci-ba-shou
author: 李白
authorPinyin: li3 bai2
authorSlug: li-bai
dynasty: 唐
dynastyPinyin: tang2
dynastySlug: tang
tags: []
---

## 正文

- 小小生金屋，盈盈在紫微。山花插寶髻，石竹繡羅衣。
- 每出深宮裏，常隨步輦歸。只愁歌舞散，化作彩雲飛。
- 柳色黃金嫩，梨花白雪香。玉樓巢翡翠，金殿鎖鴛鴦。
- 選妓隨雕輦，征歌出洞房。宮中誰第一，飛燕在昭陽。
- 盧橘為秦樹，蒲萄出漢宮。煙花宜落日，絲管醉春風。
- 笛奏龍吟水，簫鳴鳳下空。君王多樂事，還與萬方同。
- 玉樹春歸日，金宮樂事多。後庭朝未入，輕輦夜相過。
- 笑出花間語，嬌來竹下歌。莫教明月去，留著醉嫦娥。
- 繡戶香風暖，紗窗曙色新。宮花爭笑日，池草暗生春。
- 綠樹聞歌鳥，青樓見舞人。昭陽桃李月，羅綺自相親。
- 今日明光裏，還須結伴遊。春風開紫殿，天樂下朱樓。
- 豔舞全知巧，嬌歌半欲羞。更憐花月夜，宮女笑藏鉤。
- 寒雪梅中盡，春風柳上歸。宮鶯嬌欲醉，簷燕語還飛。
- 遲日明歌席，新花豔舞衣。晚來移彩仗，行樂泥光輝。
- 水綠南熏殿，花紅北闕樓。鶯歌聞太液，鳳吹繞瀛洲。
- 素女鳴珠佩，天人弄彩球。今朝風日好，宜入未央遊。

## 拼音

- xiao3 xiao3 sheng1 jin1 wu1 ， ying2 ying2 zai4 zi3 wei1 。 shan1 hua1 cha1 bao3 ji4 ， shi2 zhu2 xiu4 luo2 yi1 。
- mei3 chu1 shen1 gong1 li3 ， chang2 sui2 bu4 nian3 gui1 。 zhi1 chou2 ge1 wu3 san4 ， hua4 zuo4 cai3 yun2 fei1 。
- liu3 se4 huang2 jin1 nen4 ， li2 hua1 bai2 xue3 xiang1 。 yu4 lou2 chao2 fei3 cui4 ， jin1 dian4 suo3 yuan1 yang1 。
- xuan3 ji4 sui2 diao1 nian3 ， zheng1 ge1 chu1 dong4 fang2 。 gong1 zhong1 shui2 di4 yi1 ， fei1 yan4 zai4 zhao1 yang2 。
- lu2 ju2 wei2 qin2 shu4 ， pu2 tao2 chu1 han4 gong1 。 yan1 hua1 yi2 luo4 ri4 ， si1 guan3 zui4 chun1 feng1 。
- di2 zou4 long2 yin2 shui3 ， xiao1 ming2 feng4 xia4 kong1 。 jun1 wang2 duo1 le4 shi4 ， huan2 yu3 wan4 fang1 tong2 。
- yu4 shu4 chun1 gui1 ri4 ， jin1 gong1 le4 shi4 duo1 。 hou4 ting2 chao2 wei4 ru4 ， qing1 nian3 ye4 xiang1 guo4 。
- xiao4 chu1 hua1 jian4 yu3 ， jiao1 lai2 zhu2 xia4 ge1 。 mo4 jiao4 ming2 yue4 qu4 ， liu2 zhu4 zui4 chang2 e2 。
- xiu4 hu4 xiang1 feng1 nuan3 ， sha1 chuang1 shu3 se4 xin1 。 gong1 hua1 zheng1 xiao4 ri4 ， chi2 cao3 an4 sheng1 chun1 。
- lü4 shu4 wen2 ge1 niao3 ， qing1 lou2 jian4 wu3 ren2 。 zhao1 yang2 tao2 li3 yue4 ， luo2 qi3 zi4 xiang1 qin1 。
- jin1 ri4 ming2 guang1 li3 ， huan2 xu1 jie2 ban4 you2 。 chun1 feng1 kai1 zi3 dian4 ， tian1 le4 xia4 zhu1 lou2 。
- yan4 wu3 quan2 zhi1 qiao3 ， jiao1 ge1 ban4 yu4 xiu1 。 geng4 lian2 hua1 yue4 ye4 ， gong1 nü3 xiao4 cang2 gou1 。
- han2 xue3 mei2 zhong1 jin4 ， chun1 feng1 liu3 shang4 gui1 。 gong1 ying1 jiao1 yu4 zui4 ， yan2 yan4 yu3 huan2 fei1 。
- chi2 ri4 ming2 ge1 xi2 ， xin1 hua1 yan4 wu3 yi1 。 wan3 lai2 yi2 cai3 zhang4 ， xing2 le4 ni2 guang1 hui1 。
- shui3 lü4 nan2 xun1 dian4 ， hua1 hong2 bei3 que4 lou2 。 ying1 ge1 wen2 tai4 ye4 ， feng4 chui1 rao4 ying2 zhou1 。
- su4 nü3 ming2 zhu1 pei4 ， tian1 ren2 nong4 cai3 qiu2 。 jin1 zhao1 feng1 ri4 hao3 ， yi2 ru4 wei4 yang1 you2 。

## 注释

## 译文

## 赏析
