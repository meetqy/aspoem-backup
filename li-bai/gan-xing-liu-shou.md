---
id: li-bai-gan-xing-liu-shou
title: 感興六首
titlePinyin: gan3 xing1 liu4 shou3
titleSlug: gan-xing-liu-shou
author: 李白
authorPinyin: li3 bai2
authorSlug: li-bai
dynasty: 唐
dynastyPinyin: tang2
dynastySlug: tang
tags: []
---

## 正文

- 瑤姬天帝女，精彩化朝雲。宛轉入宵夢，無心向楚君。
- 錦衾抱秋月，綺席空蘭芬。茫昧竟誰測，虛傳宋玉文。
- 洛浦有宓妃，飄颻雪爭飛。輕雲拂素月，了可見清輝。
- 解佩欲西去，含情詎相違。香塵動羅襪，綠水不沾衣。
- 陳王徒作賦，神女豈同歸。好色傷大雅，多為世所譏。
- 裂素持作書，將寄萬里懷。眷眷待遠信，竟歲無人來。
- 征鴻務隨陽，又不為我棲。委之在深篋，蠹魚壞其題。
- 何如投水中，流落他人開。不惜他人開，但恐生是非。
- 十五游神仙，仙游未曾歇。吹笙坐松風，泛瑟窺海月。
- 西山玉童子，使我煉金骨。欲逐黃鶴飛，相呼向蓬闕。
- 西國有美女，結樓青雲端。蛾眉豔曉月，一笑傾城歡。
- 高節不可奪，炯心如凝丹。常恐彩色晚，不為人所觀。
- 安得配君子，共乘雙飛鸞。
- 嘉谷隱豐草，草深苗且稀。農夫既不異，孤穗將安歸。
- 常恐委疇隴，忽與秋蓬飛。烏得薦宗廟，為君生光輝。

## 拼音

- yao2 ji1 tian1 di4 nü3 ， jing1 cai3 hua4 chao2 yun2 。 wan3 zhuan3 ru4 xiao1 meng4 ， wu2 xin1 xiang4 chu3 jun1 。
- jin3 qin1 bao4 qiu1 yue4 ， qi3 xi2 kong1 lan2 fen1 。 mang2 mei4 jing4 shui2 ce4 ， xu1 chuan2 song4 yu4 wen2 。
- luo4 pu3 you3 mi4 fei1 ， piao1 yao2 xue3 zheng1 fei1 。 qing1 yun2 fu2 su4 yue4 ， liao3 ke3 jian4 qing1 hui1 。
- jie3 pei4 yu4 xi1 qu4 ， han2 qing2 ju4 xiang1 wei2 。 xiang1 chen2 dong4 luo2 wa4 ， lü4 shui3 bu4 zhan1 yi1 。
- chen2 wang2 tu2 zuo4 fu4 ， shen2 nü3 qi3 tong2 gui1 。 hao4 se4 shang1 da4 ya3 ， duo1 wei2 shi4 suo3 ji1 。
- lie4 su4 chi2 zuo4 shu1 ， jiang1 ji4 wan4 li3 huai2 。 juan4 juan4 dai4 yuan3 xin4 ， jing4 sui4 wu2 ren2 lai2 。
- zheng1 hong2 wu4 sui2 yang2 ， you4 bu4 wei2 wo3 qi1 。 wei3 zhi1 zai4 shen1 qie4 ， du4 yu2 huai4 qi2 ti2 。
- he2 ru2 tou2 shui3 zhong1 ， liu2 luo4 ta1 ren2 kai1 。 bu4 xi1 ta1 ren2 kai1 ， dan4 kong3 sheng1 shi4 fei1 。
- shi2 wu3 you2 shen2 xian1 ， xian1 you2 wei4 ceng2 xie1 。 chui1 sheng1 zuo4 song1 feng1 ， fan4 se4 kui1 hai3 yue4 。
- xi1 shan1 yu4 tong2 zi3 ， shi3 wo3 lian4 jin1 gu3 。 yu4 zhu2 huang2 he4 fei1 ， xiang1 hu1 xiang4 peng2 que4 。
- xi1 guo2 you3 mei3 nü3 ， jie2 lou2 qing1 yun2 duan1 。 e2 mei2 yan4 xiao3 yue4 ， yi2 xiao4 qing1 cheng2 huan1 。
- gao1 jie2 bu4 ke3 duo2 ， jiong3 xin1 ru2 ning2 dan1 。 chang2 kong3 cai3 se4 wan3 ， bu4 wei2 ren2 suo3 guan1 。
- an1 de2 pei4 jun1 zi3 ， gong4 cheng2 shuang1 fei1 luan2 。
- jia1 gu3 yin3 feng1 cao3 ， cao3 shen1 miao2 qie3 xi1 。 nong2 fu1 ji4 bu2 yi4 ， gu1 sui4 jiang1 an1 gui1 。
- chang2 kong3 wei3 chou2 long3 ， hu1 yu3 qiu1 peng2 fei1 。 wu1 de2 jian4 zong1 miao4 ， wei2 jun1 sheng1 guang1 hui1 。

## 注释

## 译文

## 赏析
