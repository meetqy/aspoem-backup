---
id: li-bai-ti-yuan-dan-qiu-ying-yang-shan-ju
title: 題元丹丘潁陽山居
titlePinyin: ti2 yuan2 dan1 qiu1 ying3 yang2 shan1 ju1
titleSlug: ti-yuan-dan-qiu-ying-yang-shan-ju
author: 李白
authorPinyin: li3 bai2
authorSlug: li-bai
dynasty: 唐
dynastyPinyin: tang2
dynastySlug: tang
tags: [] 
---

## 正文

- 仙遊渡潁水，訪隱同元君。
- 忽遺蒼生望，獨與洪崖羣。
- 卜地初晦跡，興言且成文。
- 却顧北山斷，前瞻南嶺分。
- 遙通汝海月，不隔嵩丘雲。
- 之子合逸趣，而我欽清芬。
- 舉跡倚松石，談笑迷朝曛。
- 益願狎青鳥，拂衣棲江濆。

## 拼音

- xian1 you2 du4 ying3 shui3 ， fang3 yin3 tong2 yuan2 jun1 。
- hu1 yi2 cang1 sheng1 wang4 ， du2 yu3 hong2 ya2 qun2 。
- bu3 di4 chu1 hui4 ji4 ， xing1 yan2 qie3 cheng2 wen2 。
- que4 gu4 bei3 shan1 duan4 ， qian2 zhan1 nan2 ling3 fen1 。
- yao2 tong1 ru3 hai3 yue4 ， bu4 ge2 song1 qiu1 yun2 。
- zhi1 zi3 he2 yi4 qu4 ， er2 wo3 qin1 qing1 fen1 。
- ju3 ji4 yi3 song1 shi2 ， tan2 xiao4 mi2 chao2 xun1 。
- yi4 yuan4 xia2 qing1 niao3 ， fu2 yi1 qi1 jiang1 pen1 。

## 注释

## 译文

## 赏析
