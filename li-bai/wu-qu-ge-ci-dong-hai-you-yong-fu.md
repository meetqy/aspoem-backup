---
id: li-bai-wu-qu-ge-ci-dong-hai-you-yong-fu
title: 舞曲歌辭 東海有勇婦
titlePinyin: wu3 qu3 ge1 ci2   dong1 hai3 you3 yong3 fu4
titleSlug: wu-qu-ge-ci-dong-hai-you-yong-fu
author: 李白
authorPinyin: li3 bai2
authorSlug: li-bai
dynasty: 唐
dynastyPinyin: tang2
dynastySlug: tang
tags: [] 
---

## 正文

- 梁山感杞妻，慟哭爲之傾。
- 金石忽暫開，都由激深情。
- 東海有勇婦，何慙蘇子卿。
- 學劒越處子，超騰若流星。
- 捐軀報夫讐，萬死不顧生。
- 白刃耀素雪，蒼天感精誠。
- 十步兩躩躍，三呼一交兵。
- 斬首掉國門，蹴踏五藏行。
- 割此伉儷憤，粲然大義明。
- 北海李使君，飛章奏天庭。
- 舍罪警風俗，流芳播滄瀛。
- 志在列女籍，竹帛已光榮。
- 淳于免詔獄，漢主爲緹縈。
- 津妾一櫂歌，脫父於嚴刑。
- 十子若不肖，不如一女英。
- 豫讓斬空衣，有心竟無成。
- 要離殺慶忌，壯夫素所輕。
- 妻子亦何辜，焚之買虛名。
- 豈如東海婦，事立獨揚名。

## 拼音

- liang2 shan1 gan3 qi3 qi1 ， tong4 ku1 wei2 zhi1 qing1 。
- jin1 shi2 hu1 zan4 kai1 ， dou1 you2 ji1 shen1 qing2 。
- dong1 hai3 you3 yong3 fu4 ， he2 can2 su1 zi3 qing1 。
- xue2 jian4 yue4 chu3 zi3 ， chao1 teng2 ruo4 liu2 xing1 。
- juan1 qu1 bao4 fu1 chou2 ， wan4 si3 bu2 gu4 sheng1 。
- bai2 ren4 yao4 su4 xue3 ， cang1 tian1 gan3 jing1 cheng2 。
- shi2 bu4 liang3 jue2 yue4 ， san1 hu1 yi4 jiao1 bing1 。
- zhan3 shou3 diao4 guo2 men2 ， cu4 ta4 wu3 cang2 xing2 。
- ge1 ci3 kang4 li4 fen4 ， can4 ran2 da4 yi4 ming2 。
- bei3 hai3 li3 shi3 jun1 ， fei1 zhang1 zou4 tian1 ting2 。
- she4 zui4 jing3 feng1 su2 ， liu2 fang1 bo1 cang1 ying2 。
- zhi4 zai4 lie4 nü3 ji2 ， zhu2 bo2 yi3 guang1 rong2 。
- chun2 yu2 mian3 zhao4 yu4 ， han4 zhu3 wei2 ti2 ying2 。
- jin1 qie4 yi2 zhao4 ge1 ， tuo1 fu4 wu1 yan2 xing2 。
- shi2 zi3 ruo4 bu2 xiao4 ， bu4 ru2 yi4 nü3 ying1 。
- yu4 rang4 zhan3 kong1 yi1 ， you3 xin1 jing4 wu2 cheng2 。
- yao4 li2 sha1 qing4 ji4 ， zhuang4 fu1 su4 suo3 qing1 。
- qi1 zi0 yi4 he2 gu1 ， fen2 zhi1 mai3 xu1 ming2 。
- qi3 ru2 dong1 hai3 fu4 ， shi4 li4 du2 yang2 ming2 。

## 注释

## 译文

## 赏析
