---
id: li-bai-nan-ben-shu-huai
title: 南奔書懷
titlePinyin: nan2 ben1 shu1 huai2
titleSlug: nan-ben-shu-huai
author: 李白
authorPinyin: li3 bai2
authorSlug: li-bai
dynasty: 唐
dynastyPinyin: tang2
dynastySlug: tang
tags: [] 
---

## 正文

- 遙夜何漫漫，空歌白石爛。
- 甯戚未匡齊，陳平終佐漢。
- 攙搶掃河洛，直割鴻溝半。
- 歷數方未遷，雲雷屢多難。
- 天人秉旄鉞，虎竹光藩翰。
- 侍筆黃金臺，傳觴青玉案。
- 不因秋風起，自有思歸歎。
- 主將動讒疑，王師忽離叛。
- 自來白沙上，鼓譟丹陽岸。
- 賓御如浮雲，從風各消散。
- 舟中指可掬，城上骸爭爨。
- 草草出近關，行行昧前算。
- 南奔劇星火，北寇無涯畔。
- 顧乏七寶鞭，留連道傍翫。
- 太白夜食昴，長虹日中貫。
- 秦趙興天兵，茫茫九州亂。
- 感遇明主恩，頗高祖逖言。
- 過江誓流水，志在清中原。
- 拔劍擊前柱，悲歌難重論。

## 拼音

- yao2 ye4 he2 man4 man4 ， kong1 ge1 bai2 shi2 lan4 。
- ning2 qi1 wei4 kuang1 qi2 ， chen2 ping2 zhong1 zuo3 han4 。
- chan1 qiang1 sao3 he2 luo4 ， zhi2 ge1 hong2 gou1 ban4 。
- li4 shu4 fang1 wei4 qian1 ， yun2 lei2 lü3 duo1 nan2 。
- tian1 ren2 bing3 mao2 yue4 ， hu3 zhu2 guang1 fan1 han4 。
- shi4 bi3 huang2 jin1 tai2 ， chuan2 shang1 qing1 yu4 an4 。
- bu4 yin1 qiu1 feng1 qi3 ， zi4 you3 si1 gui1 tan4 。
- zhu3 jiang1 dong4 chan2 yi2 ， wang2 shi1 hu1 li2 pan4 。
- zi4 lai2 bai2 sha1 shang4 ， gu3 zao4 dan1 yang2 an4 。
- bin1 yu4 ru2 fu2 yun2 ， cong2 feng1 ge4 xiao1 san4 。
- zhou1 zhong1 zhi3 ke3 ju1 ， cheng2 shang4 hai2 zheng1 cuan4 。
- cao3 cao3 chu1 jin4 guan1 ， hang2 hang2 mei4 qian2 suan4 。
- nan2 ben1 ju4 xing1 huo3 ， bei3 kou4 wu2 ya2 pan4 。
- gu4 fa2 qi1 bao3 bian1 ， liu2 lian2 dao4 bang4 wan2 。
- tai4 bai2 ye4 shi2 mao3 ， chang2 hong2 ri4 zhong1 guan4 。
- qin2 zhao4 xing1 tian1 bing1 ， mang2 mang2 jiu3 zhou1 luan4 。
- gan3 yu4 ming2 zhu3 en1 ， po1 gao1 zu3 ti4 yan2 。
- guo4 jiang1 shi4 liu2 shui3 ， zhi4 zai4 qing1 zhong1 yuan2 。
- ba2 jian4 ji1 qian2 zhu4 ， bei1 ge1 nan2 zhong4 lun4 。

## 注释

## 译文

## 赏析
