---
id: li-bai-guo-wang-shi-bie-ye-er-shou
title: 過汪氏別業二首
titlePinyin: guo4 wang1 shi4 bie2 ye4 er4 shou3
titleSlug: guo-wang-shi-bie-ye-er-shou
author: 李白
authorPinyin: li3 bai2
authorSlug: li-bai
dynasty: 唐
dynastyPinyin: tang2
dynastySlug: tang
tags: []
---

## 正文

- 遊山誰可遊，子明與浮丘。疊嶺礙河漢，連峰橫鬥牛。
- 汪生面北阜，池館清且幽。我來感意氣，捶炰列珍羞。
- 掃石待歸月，開池漲寒流。酒酣益爽氣，為樂不知秋。
- 疇昔未識君，知君好賢才。隨山起館宇，鑿石營池台。
- 星火五月中，景風從南來。數枝石榴發，一丈荷花開。
- 恨不當此時，相過醉金罍。我行值木落，月苦清猿哀。
- 永夜達五更，吳歈送瓊杯。酒酣欲起舞，四座歌相催。
- 日出遠海明，軒車且裴回。更游龍潭去，枕石拂莓苔。

## 拼音

- you2 shan1 shui2 ke3 you2 ， zi3 ming2 yu3 fu2 qiu1 。 die2 ling3 ai4 he2 han4 ， lian2 feng1 heng2 dou4 niu2 。
- wang1 sheng1 mian4 bei3 fu4 ， chi2 guan3 qing1 qie3 you1 。 wo3 lai2 gan3 yi4 qi4 ， chui2 pao2 lie4 zhen1 xiu1 。
- sao3 shi2 dai4 gui1 yue4 ， kai1 chi2 zhang3 han2 liu2 。 jiu3 han1 yi4 shuang3 qi4 ， wei2 le4 bu4 zhi1 qiu1 。
- chou2 xi1 wei4 shi2 jun1 ， zhi1 jun1 hao3 xian2 cai2 。 sui2 shan1 qi3 guan3 yu3 ， zao2 shi2 ying2 chi2 tai2 。
- xing1 huo3 wu3 yue4 zhong1 ， jing3 feng1 cong2 nan2 lai2 。 shu4 zhi1 shi2 liu0 fa1 ， yi2 zhang4 he2 hua1 kai1 。
- hen4 bu4 dang1 ci3 shi2 ， xiang1 guo4 zui4 jin1 lei2 。 wo3 xing2 zhi2 mu4 luo4 ， yue4 ku3 qing1 yuan2 ai1 。
- yong3 ye4 da2 wu3 geng1 ， wu2 yu2 song4 qiong2 bei1 。 jiu3 han1 yu4 qi3 wu3 ， si4 zuo4 ge1 xiang1 cui1 。
- ri4 chu1 yuan3 hai3 ming2 ， xuan1 ju1 qie3 pei2 hui2 。 geng4 you2 long2 tan2 qu4 ， zhen3 shi2 fu2 mei2 tai2 。

## 注释

## 译文

## 赏析
