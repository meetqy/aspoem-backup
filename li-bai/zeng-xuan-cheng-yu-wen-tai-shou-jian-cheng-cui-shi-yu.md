---
id: li-bai-zeng-xuan-cheng-yu-wen-tai-shou-jian-cheng-cui-shi-yu
title: 贈宣城宇文太守兼呈崔侍御
titlePinyin: zeng4 xuan1 cheng2 yu3 wen2 tai4 shou3 jian1 cheng2 cui1 shi4 yu4
titleSlug: zeng-xuan-cheng-yu-wen-tai-shou-jian-cheng-cui-shi-yu
author: 李白
authorPinyin: li3 bai2
authorSlug: li-bai
dynasty: 唐
dynastyPinyin: tang2
dynastySlug: tang
tags: [] 
---

## 正文

- 白若白鷺鮮，清如清唳蟬。
- 受氣有本性，不爲外物遷。
- 飲水箕山上，食雪首陽顛。
- 迴車避朝歌，掩口去盜泉。
- 岧嶢廣成子，倜儻魯仲連。
- 卓絕二公外，丹心無間然。
- 昔攀六龍飛，今作百鍊鉛。
- 懷恩欲報主，投佩向北燕。
- 彎弓綠弦開，滿月不憚堅。
- 閑騎駿馬獵，一射兩虎穿。
- 回旋若流光，轉背落雙鳶。
- 胡虜三嘆息，兼知五兵權。
- 鎗鎗突雲將，却掩我之妍。
- 多逢剿絕兒，先著祖生鞭。
- 據鞍空矍鑠，壯志竟誰宣。
- 蹉跎復來歸，憂恨坐相煎。
- 無風難破浪，失計長江邊。
- 危苦惜頹光，金波忽三圓。
- 時遊敬亭上，閑聽松風眠。
- 或弄宛溪月，虛舟信洄沿。
- 顏公二十萬，盡付酒家錢。
- 興發每取之，聊向醉中仙。
- 過此無一事，靜談秋水篇。
- 君從九卿來，水國有豐年。
- 魚鹽滿市井，布帛如雲煙。
- 下馬不作威，冰壺照清川。
- 霜眉邑中叟，皆美太守賢。
- 時時慰風俗，往往出東田。
- 竹馬數小兒，拜迎白鹿前。
- 含笑問使君，日晚可迴旋。
- 遂歸池上酌，掩抑清風絃。
- 曾標橫浮雲，下撫謝朓肩。
- 樓高碧海出，樹古青蘿懸。
- 光祿紫霞杯，伊昔忝相傳。
- 良圖掃沙漠，別夢繞旌旃。
- 富貴日成疎，願言杳無緣。
- 登龍有直道，倚玉阻芳筵。
- 敢獻繞朝策，思同郭泰船。
- 何言一水淺，似隔九重天。
- 崔生何傲岸，縱酒復談玄。
- 身爲名公子，英才苦迍邅。
- 鳴鳳託高梧，凌風何翩翩。
- 安知慕羣客，彈劒拂秋蓮。

## 拼音

- bai2 ruo4 bai2 lu4 xian1 ， qing1 ru2 qing1 li4 chan2 。
- shou4 qi4 you3 ben3 xing4 ， bu4 wei2 wai4 wu4 qian1 。
- yin3 shui3 ji1 shan1 shang4 ， shi2 xue3 shou3 yang2 dian1 。
- hui2 ju1 bi4 zhao1 ge1 ， yan3 kou3 qu4 dao4 quan2 。
- tiao2 yao2 guang3 cheng2 zi3 ， ti4 tang3 lu3 zhong4 lian2 。
- zhuo2 jue2 er4 gong1 wai4 ， dan1 xin1 wu2 jian4 ran2 。
- xi1 pan1 liu4 long2 fei1 ， jin1 zuo4 bai3 lian4 qian1 。
- huai2 en1 yu4 bao4 zhu3 ， tou2 pei4 xiang4 bei3 yan1 。
- wan1 gong1 lü4 xian2 kai1 ， man3 yue4 bu2 dan4 jian1 。
- xian2 qi2 jun4 ma3 lie4 ， yi2 she4 liang3 hu3 chuan1 。
- hui2 xuan2 ruo4 liu2 guang1 ， zhuan3 bei4 luo4 shuang1 yuan1 。
- hu2 lu3 san1 tan4 xi1 ， jian1 zhi1 wu3 bing1 quan2 。
- qiang1 qiang1 tu1 yun2 jiang1 ， que4 yan3 wo3 zhi1 yan2 。
- duo1 feng2 jiao3 jue2 er2 ， xian1 zhu4 zu3 sheng1 bian1 。
- ju4 an1 kong1 jue2 shuo4 ， zhuang4 zhi4 jing4 shui2 xuan1 。
- cuo1 tuo2 fu4 lai2 gui1 ， you1 hen4 zuo4 xiang1 jian1 。
- wu2 feng1 nan2 po4 lang4 ， shi1 ji4 chang2 jiang1 bian1 。
- wei1 ku3 xi1 tui2 guang1 ， jin1 bo1 hu1 san1 yuan2 。
- shi2 you2 jing4 ting2 shang4 ， xian2 ting1 song1 feng1 mian2 。
- huo4 nong4 wan3 xi1 yue4 ， xu1 zhou1 xin4 hui2 yan2 。
- yan2 gong1 er4 shi2 wan4 ， jin4 fu4 jiu3 jia1 qian2 。
- xing1 fa1 mei3 qu3 zhi1 ， liao2 xiang4 zui4 zhong1 xian1 。
- guo4 ci3 wu2 yi2 shi4 ， jing4 tan2 qiu1 shui3 pian1 。
- jun1 cong2 jiu3 qing1 lai2 ， shui3 guo2 you3 feng1 nian2 。
- yu2 yan2 man3 shi4 jing3 ， bu4 bo2 ru2 yun2 yan1 。
- xia4 ma3 bu2 zuo4 wei1 ， bing1 hu2 zhao4 qing1 chuan1 。
- shuang1 mei2 yi4 zhong1 sou3 ， jie1 mei3 tai4 shou3 xian2 。
- shi2 shi2 wei4 feng1 su2 ， wang3 wang3 chu1 dong1 tian2 。
- zhu2 ma3 shu4 xiao3 er2 ， bai4 ying2 bai2 lu4 qian2 。
- han2 xiao4 wen4 shi3 jun1 ， ri4 wan3 ke3 hui2 xuan2 。
- sui4 gui1 chi2 shang4 zhuo2 ， yan3 yi4 qing1 feng1 xian2 。
- ceng2 biao1 heng2 fu2 yun2 ， xia4 fu3 xie4 tiao3 jian1 。
- lou2 gao1 bi4 hai3 chu1 ， shu4 gu3 qing1 luo2 xuan2 。
- guang1 lu4 zi3 xia2 bei1 ， yi1 xi1 tian3 xiang1 chuan2 。
- liang2 tu2 sao3 sha1 mo4 ， bie2 meng4 rao4 jing1 zhan1 。
- fu4 gui4 ri4 cheng2 shu1 ， yuan4 yan2 yao3 wu2 yuan2 。
- deng1 long2 you3 zhi2 dao4 ， yi3 yu4 zu3 fang1 yan2 。
- gan3 xian4 rao4 chao2 ce4 ， si1 tong2 guo1 tai4 chuan2 。
- he2 yan2 yi4 shui3 qian3 ， si4 ge2 jiu3 chong2 tian1 。
- cui1 sheng1 he2 ao4 an4 ， zong4 jiu3 fu4 tan2 xuan2 。
- shen1 wei2 ming2 gong1 zi3 ， ying1 cai2 ku3 zhun1 zhan1 。
- ming2 feng4 tuo1 gao1 wu2 ， ling2 feng1 he2 pian1 pian1 。
- an1 zhi1 mu4 qun2 ke4 ， dan4 jian4 fu2 qiu1 lian2 。

## 注释

## 译文

## 赏析
