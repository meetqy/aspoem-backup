---
id: li-bai-dan-fu-dong-lou-qiu-ye-song-zu-di-shen-zhi-qin
title: 單父東樓秋夜送族弟沈之秦
titlePinyin: dan1 fu4 dong1 lou2 qiu1 ye4 song4 zu2 di4 shen3 zhi1 qin2
titleSlug: dan-fu-dong-lou-qiu-ye-song-zu-di-shen-zhi-qin
author: 李白
authorPinyin: li3 bai2
authorSlug: li-bai
dynasty: 唐
dynastyPinyin: tang2
dynastySlug: tang
tags: [] 
---

## 正文

- 爾從咸陽來，問我何勞苦。
- 沐猴而冠不足言，身騎土牛滯東魯。
- 沈弟欲行凝弟留，孤飛一雁秦雲秋。
- 坐來黃葉落四五，北斗已挂西城樓。
- 絲桐感人弦亦絕，滿堂送君皆惜別。
- 卷簾見月清興來，疑是山陰夜中雪。
- 明日斗酒別，惆悵清路塵。
- 遙望長安日，不見長安人。
- 長安宮闕九天上，此地曾經爲近臣。
- 一朝復一朝，髮白心不改。
- 屈原憔悴滯江潭，亭伯流離放遼海。
- 折翮翻飛隨轉蓬，聞弦墜虛下霜空。
- 聖朝久棄青雲士，他日誰憐張長公。

## 拼音

- er3 cong2 xian2 yang2 lai2 ， wen4 wo3 he2 lao2 ku3 。
- mu4 hou2 er2 guan1 bu4 zu2 yan2 ， shen1 qi2 tu3 niu2 zhi4 dong1 lu3 。
- shen3 di4 yu4 xing2 ning2 di4 liu2 ， gu1 fei1 yi2 yan4 qin2 yun2 qiu1 。
- zuo4 lai2 huang2 ye4 luo4 si4 wu3 ， bei3 dou3 yi3 gua4 xi1 cheng2 lou2 。
- si1 tong2 gan3 ren2 xian2 yi4 jue2 ， man3 tang2 song4 jun1 jie1 xi1 bie2 。
- juan4 lian2 jian4 yue4 qing1 xing1 lai2 ， yi2 shi4 shan1 yin1 ye4 zhong1 xue3 。
- ming2 ri4 dou4 jiu3 bie2 ， chou2 chang4 qing1 lu4 chen2 。
- yao2 wang4 chang2 an1 ri4 ， bu2 jian4 chang2 an1 ren2 。
- chang2 an1 gong1 que4 jiu3 tian1 shang4 ， ci3 di4 ceng2 jing1 wei2 jin4 chen2 。
- yi4 zhao1 fu4 yi4 zhao1 ， fa4 bai2 xin1 bu4 gai3 。
- qu1 yuan2 qiao2 cui4 zhi4 jiang1 tan2 ， ting2 bo2 liu2 li2 fang4 liao2 hai3 。
- zhe2 he2 fan1 fei1 sui2 zhuan3 peng2 ， wen2 xian2 zhui4 xu1 xia4 shuang1 kong1 。
- sheng4 chao2 jiu3 qi4 qing1 yun2 shi4 ， ta1 ri4 shui2 lian2 zhang1 chang2 gong1 。

## 注释

## 译文

## 赏析
