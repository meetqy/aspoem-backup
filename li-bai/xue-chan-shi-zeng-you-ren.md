---
id: li-bai-xue-chan-shi-zeng-you-ren
title: 雪讒詩贈友人
titlePinyin: xue3 chan2 shi1 zeng4 you3 ren2
titleSlug: xue-chan-shi-zeng-you-ren
author: 李白
authorPinyin: li3 bai2
authorSlug: li-bai
dynasty: 唐
dynastyPinyin: tang2
dynastySlug: tang
tags: [] 
---

## 正文

- 嗟予沈迷，猖獗已久。
- 五十知非，古人嘗有。
- 立言補過，庶存不朽。
- 包荒匿瑕，蓄此頑醜。
- 月出致譏，貽愧皓首。
- 感悟遂晚，事往日遷。
- 白璧何辜，青蠅屢前。
- 羣輕折軸，下沈黃泉。
- 衆毛飛骨，上凌青天。
- 萋斐暗成，貝錦粲然。
- 泥沙聚埃，珠玉不鮮。
- 洪燄爍山，發自纖煙。
- 蒼波蕩日，起于微涓。
- 交亂四國，播于八埏。
- 拾塵掇蜂，疑聖猜賢。
- 哀哉悲夫！誰察予之貞堅。
- 彼婦人之猖狂，不如鵲之彊彊。
- 彼婦人之淫昏，不如鶉之奔奔。
- 坦蕩君子，無悅簧言。
- 擢髮續罪，罪乃孔多。
- 傾海流惡，惡無以過。
- 人生實難，逢此織羅。
- 積毀銷金，沈憂作歌。
- 天未喪文，其如余何。
- 妲己滅紂，褒女惑周。
- 天維蕩覆，職此之由。
- 漢祖呂氏，食其在傍。
- 秦皇太后，毐亦淫荒。
- 螮蝀作昏，遂掩太陽。
- 萬乘尚爾，匹夫何傷。
- 辭殫意窮，心切理直。
- 如或妄談，昊天是殛。
- 子野善聽，離婁至明。
- 神靡遁響，鬼無逃形。
- 不我遐棄，庶昭忠誠。

## 拼音

- jie1 yu3 shen3 mi2 ， chang1 jue2 yi3 jiu3 。
- wu3 shi2 zhi1 fei1 ， gu3 ren2 chang2 you3 。
- li4 yan2 bu3 guo4 ， shu4 cun2 bu4 xiu3 。
- bao1 huang1 ni4 xia2 ， xu4 ci3 wan2 chou3 。
- yue4 chu1 zhi4 ji1 ， yi2 kui4 hao4 shou3 。
- gan3 wu4 sui4 wan3 ， shi4 wang3 ri4 qian1 。
- bai2 bi4 he2 gu1 ， qing1 ying2 lü3 qian2 。
- qun2 qing1 zhe2 zhou2 ， xia4 shen3 huang2 quan2 。
- zhong4 mao2 fei1 gu3 ， shang4 ling2 qing1 tian1 。
- qi1 fei3 an4 cheng2 ， bei4 jin3 can4 ran2 。
- ni2 sha1 ju4 ai1 ， zhu1 yu4 bu4 xian1 。
- hong2 yan4 shuo4 shan1 ， fa1 zi4 xian1 yan1 。
- cang1 bo1 dang4 ri4 ， qi3 yu2 wei1 juan1 。
- jiao1 luan4 si4 guo2 ， bo1 yu2 ba1 shan1 。
- shi2 chen2 duo1 feng1 ， yi2 sheng4 cai1 xian2 。
- ai1 zai1 bei1 fu1 ！ shui2 cha2 yu3 zhi1 zhen1 jian1 。
- bi3 fu4 ren2 zhi1 chang1 kuang2 ， bu4 ru2 que4 zhi1 qiang2 qiang2 。
- bi3 fu4 ren2 zhi1 yin2 hun1 ， bu4 ru2 chun2 zhi1 ben1 ben1 。
- tan3 dang4 jun1 zi3 ， wu2 yue4 huang2 yan2 。
- zhuo2 fa4 xu4 zui4 ， zui4 nai3 kong3 duo1 。
- qing1 hai3 liu2 e4 ， e4 wu2 yi3 guo4 。
- ren2 sheng1 shi2 nan2 ， feng2 ci3 zhi1 luo2 。
- ji1 hui3 xiao1 jin1 ， shen3 you1 zuo4 ge1 。
- tian1 wei4 sang1 wen2 ， qi2 ru2 yu2 he2 。
- da2 ji3 mie4 zhou4 ， bao1 nü3 huo4 zhou1 。
- tian1 wei2 dang4 fu4 ， zhi2 ci3 zhi1 you2 。
- han4 zu3 lü3 shi4 ， shi2 qi2 zai4 bang4 。
- qin2 huang2 tai4 hou4 ， ai3 yi4 yin2 huang1 。
- di4 dong1 zuo4 hun1 ， sui4 yan3 tai4 yang2 。
- wan4 cheng2 shang4 er3 ， pi3 fu1 he2 shang1 。
- ci2 dan1 yi4 qiong2 ， xin1 qie4 li3 zhi2 。
- ru2 huo4 wang4 tan2 ， hao4 tian1 shi4 ji2 。
- zi3 ye3 shan4 ting1 ， li2 lou2 zhi4 ming2 。
- shen2 mi2 dun4 xiang3 ， gui3 wu2 tao2 xing2 。
- bu4 wo3 xia2 qi4 ， shu4 zhao1 zhong1 cheng2 。

## 注释

## 译文

## 赏析
