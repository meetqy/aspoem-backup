---
id: li-bai-zeng-zhang-xiang-gao-er-shou-er
title: 贈張相鎬二首 二
titlePinyin: zeng4 zhang1 xiang1 gao3 er4 shou3   er4
titleSlug: zeng-zhang-xiang-gao-er-shou-er
author: 李白
authorPinyin: li3 bai2
authorSlug: li-bai
dynasty: 唐
dynastyPinyin: tang2
dynastySlug: tang
tags: [] 
---

## 正文

- 本家隴西人，先爲漢邊將。
- 功略葢天地，名飛青雲上。
- 苦戰竟不侯，富年頗惆悵。
- 世傳崆峒勇，氣激金風壯。
- 英烈遺厥孫，百代神猶王。
- 十五觀奇書，作賦凌相如。
- 龍顏惠殊寵，麟閣憑天居。
- 晚途未云已，蹭蹬遭讒毀。
- 想像晉末時，崩騰胡塵起。
- 衣冠陷鋒鏑，戎虜盈朝市。
- 石勒窺神州，劉聰劫天子。
- 撫劒夜吟嘯，雄心日千里。
- 誓欲斬鯨鯢，澄清洛陽水。
- 六合灑霖雨，萬物無彫枯。
- 我揮一杯水，自笑何區區。
- 因人恥成事，貴欲決良圖。
- 滅虜不言功，飄然陟蓬壺。
- 惟有安期舃，留之滄海隅。

## 拼音

- ben3 jia1 long3 xi1 ren2 ， xian1 wei2 han4 bian1 jiang1 。
- gong1 lüe4 gai4 tian1 di4 ， ming2 fei1 qing1 yun2 shang4 。
- ku3 zhan4 jing4 bu4 hou2 ， fu4 nian2 po1 chou2 chang4 。
- shi4 chuan2 kong1 tong2 yong3 ， qi4 ji1 jin1 feng1 zhuang4 。
- ying1 lie4 yi2 jue2 sun1 ， bai3 dai4 shen2 you2 wang2 。
- shi2 wu3 guan1 qi2 shu1 ， zuo4 fu4 ling2 xiang1 ru2 。
- long2 yan2 hui4 shu1 chong3 ， lin2 ge2 ping2 tian1 ju1 。
- wan3 tu2 wei4 yun2 yi3 ， ceng4 deng4 zao1 chan2 hui3 。
- xiang3 xiang4 jin4 mo4 shi2 ， beng1 teng2 hu2 chen2 qi3 。
- yi1 guan1 xian4 feng1 di2 ， rong2 lu3 ying2 chao2 shi4 。
- shi2 le4 kui1 shen2 zhou1 ， liu2 cong1 jie2 tian1 zi3 。
- fu3 jian4 ye4 yin2 xiao4 ， xiong2 xin1 ri4 qian1 li3 。
- shi4 yu4 zhan3 jing1 ni2 ， cheng2 qing1 luo4 yang2 shui3 。
- liu4 he2 sa3 lin2 yu3 ， wan4 wu4 wu2 diao1 ku1 。
- wo3 hui1 yi4 bei1 shui3 ， zi4 xiao4 he2 qu1 qu1 。
- yin1 ren2 chi3 cheng2 shi4 ， gui4 yu4 jue2 liang2 tu2 。
- mie4 lu3 bu4 yan2 gong1 ， piao1 ran2 zhi4 peng2 hu2 。
- wei2 you3 an1 qi1 xi4 ， liu2 zhi1 cang1 hai3 yu2 。

## 注释

## 译文

## 赏析
