---
id: li-bai-ni-gu-shi-er-shou
title: 擬古十二首
titlePinyin: ni3 gu3 shi2 er4 shou3
titleSlug: ni-gu-shi-er-shou
author: 李白
authorPinyin: li3 bai2
authorSlug: li-bai
dynasty: 唐
dynastyPinyin: tang2
dynastySlug: tang
tags: []
---

## 正文

- 青天何歷歷，明星如白石。黃姑與織女，相去不盈尺。
- 銀河無鵲橋，非時將安適。閨人理紈素，遊子悲行役。
- 瓶冰知冬寒，霜露欺遠客。客似秋葉飛，飄颻不言歸。
- 別後羅帶長，愁寬去時衣。乘月托宵夢，因之寄金徽。
- 高樓入青天，下有白玉堂。明月看欲墮，當窗懸清光。
- 遙夜一美人，羅衣沾秋霜。含情弄柔瑟，彈作陌上桑。
- 弦聲何激烈，風捲繞飛梁。行人皆躑躅，棲鳥起回翔。
- 但寫妾意苦，莫辭此曲傷。願逢同心者，飛作紫鴛鴦。
- 長繩難系日，自古共悲辛。黃金高北斗，不惜買陽春。
- 石火無留光，還如世中人。即事已如夢，後來我誰身。
- 提壺莫辭貧，取酒會四鄰。仙人殊恍惚，未若醉中真。
- 清都綠玉樹，灼爍瑤台春。攀花弄秀色，遠贈天仙人。
- 香風送紫蕊，直到扶桑津。取掇世上豔，所貴心之珍。
- 相思傳一笑，聊欲示情親。
- 今日風日好，明日恐不如。春風笑于人，何乃愁自居。
- 吹簫舞彩鳳，酌醴鱠神魚。千金買一醉，取樂不求餘。
- 達士遺天地，東門有二疏。愚夫同瓦石，有才知卷舒。
- 無事坐悲苦，塊然涸轍魚。
- 運速天地閉，胡風結飛霜。百草死冬月，六龍頹西荒。
- 太白出東方，彗星揚精光。鴛鴦非越鳥，何為眷南翔。
- 惟昔鷹將犬，今為侯與王。得水成蛟龍，爭池奪鳳凰。
- 北斗不酌酒，南箕空簸揚。
- 世路今太行，回車竟何托。萬族皆凋枯，遂無少可樂。
- 曠野多白骨，幽魂共銷鑠。榮貴當及時，春華宜照灼。
- 人非昆山玉，安得長璀錯。身沒期不朽，榮名在麟閣。
- 月色不可掃，客愁不可道。玉露生秋衣，流螢飛百草。
- 日月終銷毀，天地同枯槁。蟪蛄啼青松，安見此樹老。
- 金丹寧誤俗，昧者難精討。爾非千歲翁，多恨去世早。
- 飲酒入玉壺，藏身以為寶。
- 生者為過客，死者為歸人。天地一逆旅，同悲萬古塵。
- 月兔空搗藥，扶桑已成薪。白骨寂無言，青松豈知春。
- 前後更歎息，浮榮安足珍。
- 仙人騎彩鳳，昨下閬風岑。海水三清淺，桃源一見尋。
- 遺我綠玉杯，兼之紫瓊琴。杯以傾美酒，琴以閑素心。
- 二物非世有，何論珠與金。琴彈松裏風，杯勸天上月。
- 風月長相知，世人何倏忽。
- 涉江弄秋水，愛此荷花鮮。攀荷弄其珠，蕩漾不成圓。
- 佳人彩雲裏，欲贈隔遠天。相思無由見，悵望涼風前。
- 去去複去去，辭君還憶君。漢水既殊流，楚山亦此分。
- 人生難稱意，豈得長為群。越燕喜海日，燕鴻思朔雲。
- 別久容華晚，琅玕不能飯。日落知天昏，夢長覺道遠。
- 望夫登高山，化石竟不返。

## 拼音

- qing1 tian1 he2 li4 li4 ， ming2 xing1 ru2 bai2 shi2 。 huang2 gu1 yu3 zhi1 nü3 ， xiang1 qu4 bu4 ying2 chi3 。
- yin2 he2 wu2 que4 qiao2 ， fei1 shi2 jiang1 an1 shi4 。 gui1 ren2 li3 wan2 su4 ， you2 zi3 bei1 xing2 yi4 。
- ping2 bing1 zhi1 dong1 han2 ， shuang1 lu4 qi1 yuan3 ke4 。 ke4 si4 qiu1 ye4 fei1 ， piao1 yao2 bu4 yan2 gui1 。
- bie2 hou4 luo2 dai4 chang2 ， chou2 kuan1 qu4 shi2 yi1 。 cheng2 yue4 tuo1 xiao1 meng4 ， yin1 zhi1 ji4 jin1 hui1 。
- gao1 lou2 ru4 qing1 tian1 ， xia4 you3 bai2 yu4 tang2 。 ming2 yue4 kan4 yu4 duo4 ， dang1 chuang1 xuan2 qing1 guang1 。
- yao2 ye4 yi4 mei3 ren2 ， luo2 yi1 zhan1 qiu1 shuang1 。 han2 qing2 nong4 rou2 se4 ， dan4 zuo4 mo4 shang4 sang1 。
- xian2 sheng1 he2 ji1 lie4 ， feng1 juan3 rao4 fei1 liang2 。 xing2 ren2 jie1 zhi2 zhu2 ， qi1 niao3 qi3 hui2 xiang2 。
- dan4 xie3 qie4 yi4 ku3 ， mo4 ci2 ci3 qu3 shang1 。 yuan4 feng2 tong2 xin1 zhe3 ， fei1 zuo4 zi3 yuan1 yang1 。
- chang2 sheng2 nan2 xi4 ri4 ， zi4 gu3 gong4 bei1 xin1 。 huang2 jin1 gao1 bei3 dou4 ， bu4 xi1 mai3 yang2 chun1 。
- shi2 huo3 wu2 liu2 guang1 ， huan2 ru2 shi4 zhong1 ren2 。 ji2 shi4 yi3 ru2 meng4 ， hou4 lai2 wo3 shui2 shen1 。
- ti2 hu2 mo4 ci2 pin2 ， qu3 jiu3 hui4 si4 lin2 。 xian1 ren2 shu1 huang3 hu1 ， wei4 ruo4 zui4 zhong1 zhen1 。
- qing1 dou1 lü4 yu4 shu4 ， zhuo2 shuo4 yao2 tai2 chun1 。 pan1 hua1 nong4 xiu4 se4 ， yuan3 zeng4 tian1 xian1 ren2 。
- xiang1 feng1 song4 zi3 rui3 ， zhi2 dao4 fu2 sang1 jin1 。 qu3 duo1 shi4 shang4 yan4 ， suo3 gui4 xin1 zhi1 zhen1 。
- xiang1 si1 chuan2 yi2 xiao4 ， liao2 yu4 shi4 qing2 qin1 。
- jin1 ri4 feng1 ri4 hao3 ， ming2 ri4 kong3 bu4 ru2 。 chun1 feng1 xiao4 yu2 ren2 ， he2 nai3 chou2 zi4 ju1 。
- chui1 xiao1 wu3 cai3 feng4 ， zhuo2 li3 kuai4 shen2 yu2 。 qian1 jin1 mai3 yi2 zui4 ， qu3 le4 bu4 qiu2 yu2 。
- da2 shi4 yi2 tian1 di4 ， dong1 men2 you3 er4 shu1 。 yu2 fu1 tong2 wa3 shi2 ， you3 cai2 zhi1 juan3 shu1 。
- wu2 shi4 zuo4 bei1 ku3 ， kuai4 ran2 he2 zhe2 yu2 。
- yun4 su4 tian1 di4 bi4 ， hu2 feng1 jie2 fei1 shuang1 。 bai3 cao3 si3 dong1 yue4 ， liu4 long2 tui2 xi1 huang1 。
- tai4 bai2 chu1 dong1 fang1 ， hui4 xing1 yang2 jing1 guang1 。 yuan1 yang1 fei1 yue4 niao3 ， he2 wei2 juan4 nan2 xiang2 。
- wei2 xi1 ying1 jiang1 quan3 ， jin1 wei2 hou2 yu3 wang2 。 de2 shui3 cheng2 jiao1 long2 ， zheng1 chi2 duo2 feng4 huang2 。
- bei3 dou3 bu4 zhuo2 jiu3 ， nan2 ji1 kong1 bo4 yang2 。
- shi4 lu4 jin1 tai4 hang2 ， hui2 ju1 jing4 he2 tuo1 。 wan4 zu2 jie1 diao1 ku1 ， sui4 wu2 shao3 ke3 le4 。
- kuang4 ye3 duo1 bai2 gu3 ， you1 hun2 gong4 xiao1 shuo4 。 rong2 gui4 dang1 ji2 shi2 ， chun1 hua2 yi2 zhao4 zhuo2 。
- ren2 fei1 kun1 shan1 yu4 ， an1 de2 chang2 cui3 cuo4 。 shen1 mei2 qi1 bu4 xiu3 ， rong2 ming2 zai4 lin2 ge2 。
- yue4 se4 bu4 ke3 sao3 ， ke4 chou2 bu4 ke3 dao4 。 yu4 lu4 sheng1 qiu1 yi1 ， liu2 ying2 fei1 bai3 cao3 。
- ri4 yue4 zhong1 xiao1 hui3 ， tian1 di4 tong2 ku1 gao3 。 hui4 gu1 ti2 qing1 song1 ， an1 jian4 ci3 shu4 lao3 。
- jin1 dan1 ning2 wu4 su2 ， mei4 zhe3 nan2 jing1 tao3 。 er3 fei1 qian1 sui4 weng1 ， duo1 hen4 qu4 shi4 zao3 。
- yin3 jiu3 ru4 yu4 hu2 ， cang2 shen1 yi3 wei2 bao3 。
- sheng1 zhe3 wei2 guo4 ke4 ， si3 zhe3 wei2 gui1 ren2 。 tian1 di4 yi2 ni4 lü3 ， tong2 bei1 wan4 gu3 chen2 。
- yue4 tu4 kong1 dao3 yao4 ， fu2 sang1 yi3 cheng2 xin1 。 bai2 gu3 ji4 wu2 yan2 ， qing1 song1 qi3 zhi1 chun1 。
- qian2 hou4 geng4 tan4 xi1 ， fu2 rong2 an1 zu2 zhen1 。
- xian1 ren2 qi2 cai3 feng4 ， zuo2 xia4 lang4 feng1 cen2 。 hai3 shui3 san1 qing1 qian3 ， tao2 yuan2 yi2 jian4 xun2 。
- yi2 wo3 lü4 yu4 bei1 ， jian1 zhi1 zi3 qiong2 qin2 。 bei1 yi3 qing1 mei3 jiu3 ， qin2 yi3 xian2 su4 xin1 。
- er4 wu4 fei1 shi4 you3 ， he2 lun4 zhu1 yu3 jin1 。 qin2 dan4 song1 li3 feng1 ， bei1 quan4 tian1 shang4 yue4 。
- feng1 yue4 chang2 xiang1 zhi1 ， shi4 ren2 he2 shu1 hu1 。
- she4 jiang1 nong4 qiu1 shui3 ， ai4 ci3 he2 hua1 xian1 。 pan1 he2 nong4 qi2 zhu1 ， dang4 yang4 bu4 cheng2 yuan2 。
- jia1 ren2 cai3 yun2 li3 ， yu4 zeng4 ge2 yuan3 tian1 。 xiang1 si1 wu2 you2 jian4 ， chang4 wang4 liang2 feng1 qian2 。
- qu4 qu4 fu4 qu4 qu4 ， ci2 jun1 huan2 yi4 jun1 。 han4 shui3 ji4 shu1 liu2 ， chu3 shan1 yi4 ci3 fen1 。
- ren2 sheng1 nan2 cheng1 yi4 ， qi3 de2 chang2 wei2 qun2 。 yue4 yan4 xi3 hai3 ri4 ， yan4 hong2 si1 shuo4 yun2 。
- bie2 jiu3 rong2 hua2 wan3 ， lang2 gan1 bu4 neng2 fan4 。 ri4 luo4 zhi1 tian1 hun1 ， meng4 chang2 jue2 dao4 yuan3 。
- wang4 fu1 deng1 gao1 shan1 ， hua4 shi2 jing4 bu4 fan3 。

## 注释

## 译文

## 赏析
