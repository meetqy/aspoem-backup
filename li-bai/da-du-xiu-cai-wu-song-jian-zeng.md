---
id: li-bai-da-du-xiu-cai-wu-song-jian-zeng
title: 荅杜秀才五松見贈
titlePinyin: da2 du4 xiu4 cai0 wu3 song1 jian4 zeng4
titleSlug: da-du-xiu-cai-wu-song-jian-zeng
author: 李白
authorPinyin: li3 bai2
authorSlug: li-bai
dynasty: 唐
dynastyPinyin: tang2
dynastySlug: tang
tags: [] 
---

## 正文

- 昔獻長楊賦，天開雲雨歡。
- 當時待詔承明裏，皆道揚雄才可觀。
- 勅賜飛龍二天馬，黃金絡頭白玉鞍。
- 浮雲蔽日去不返，總爲秋風摧紫蘭。
- 角巾東出商山道，採秀行歌詠芝草。
- 路逢園綺笑向人，兩君解來一何好。
- 聞道金陵龍虎盤，還同謝朓望長安。
- 千峰夾水向秋浦，五松名山當夏寒。
- 銅井炎爐歊九天，赫如鑄鼎荆山前。
- 陶公瞿鑠呵赤電，回祿睢盱揚紫煙。
- 此中豈是久留處，便欲燒丹從列仙。
- 愛聽松風且高臥，颼颼吹盡炎氛過。
- 登崖獨立望九州，陽春欲奏誰相和。
- 聞君往年遊錦城，章仇尚書倒屣迎。
- 飛箋洛繹奏明主，天書降問迴恩榮。
- 骯髒不能就珪組，至今空揚高蹈名。
- 夫子工文絕世奇，五松新作天下推。
- 吾非謝尚邀彥伯，異代風流各一時。
- 一時相逢樂在今，袖拂白雲開素琴，彈爲三峽流泉音。
- 從茲一別武陵去，去後桃花春水深。

## 拼音

- xi1 xian4 chang2 yang2 fu4 ， tian1 kai1 yun2 yu3 huan1 。
- dang1 shi2 dai4 zhao4 cheng2 ming2 li3 ， jie1 dao4 yang2 xiong2 cai2 ke3 guan1 。
- chi4 ci4 fei1 long2 er4 tian1 ma3 ， huang2 jin1 luo4 tou2 bai2 yu4 an1 。
- fu2 yun2 bi4 ri4 qu4 bu4 fan3 ， zong3 wei2 qiu1 feng1 cui1 zi3 lan2 。
- jiao3 jin1 dong1 chu1 shang1 shan1 dao4 ， cai3 xiu4 xing2 ge1 yong3 zhi1 cao3 。
- lu4 feng2 yuan2 qi3 xiao4 xiang4 ren2 ， liang3 jun1 jie3 lai2 yi4 he2 hao3 。
- wen2 dao4 jin1 ling2 long2 hu3 pan2 ， huan2 tong2 xie4 tiao3 wang4 chang2 an1 。
- qian1 feng1 jia1 shui3 xiang4 qiu1 pu3 ， wu3 song1 ming2 shan1 dang1 xia4 han2 。
- tong2 jing3 yan2 lu2 xiao1 jiu3 tian1 ， he4 ru2 zhu4 ding3 jing1 shan1 qian2 。
- tao2 gong1 qu2 shuo4 he1 chi4 dian4 ， hui2 lu4 sui1 xu1 yang2 zi3 yan1 。
- ci3 zhong1 qi3 shi4 jiu3 liu2 chu3 ， bian4 yu4 shao1 dan1 cong2 lie4 xian1 。
- ai4 ting1 song1 feng1 qie3 gao1 wo4 ， sou1 sou1 chui1 jin4 yan2 fen1 guo4 。
- deng1 ya2 du2 li4 wang4 jiu3 zhou1 ， yang2 chun1 yu4 zou4 shui2 xiang1 he2 。
- wen2 jun1 wang3 nian2 you2 jin3 cheng2 ， zhang1 chou2 shang4 shu1 dao3 xi3 ying2 。
- fei1 jian1 luo4 yi4 zou4 ming2 zhu3 ， tian1 shu1 jiang4 wen4 hui2 en1 rong2 。
- ang1 zang1 bu4 neng2 jiu4 gui1 zu3 ， zhi4 jin1 kong1 yang2 gao1 dao3 ming2 。
- fu1 zi3 gong1 wen2 jue2 shi4 qi2 ， wu3 song1 xin1 zuo4 tian1 xia4 tui1 。
- wu2 fei1 xie4 shang4 yao1 yan4 bo2 ， yi4 dai4 feng1 liu2 ge4 yi4 shi2 。
- yi4 shi2 xiang1 feng2 le4 zai4 jin1 ， xiu4 fu2 bai2 yun2 kai1 su4 qin2 ， dan4 wei2 san1 xia2 liu2 quan2 yin1 。
- cong2 zi1 yi4 bie2 wu3 ling2 qu4 ， qu4 hou4 tao2 hua1 chun1 shui3 shen1 。

## 注释

## 译文

## 赏析
