---
id: li-bai-chou-cui-wu-lang-zhong
title: 詶崔五郎中
titlePinyin: chou2 cui1 wu3 lang2 zhong1
titleSlug: chou-cui-wu-lang-zhong
author: 李白
authorPinyin: li3 bai2
authorSlug: li-bai
dynasty: 唐
dynastyPinyin: tang2
dynastySlug: tang
tags: [] 
---

## 正文

- 朔雲橫高天，萬里起秋色。
- 壯士心飛揚，落日空歎息。
- 長嘯出原野，凜然寒風生。
- 幸遭聖明時，功業猶未成。
- 奈何懷良圖，鬱悒獨愁坐。
- 杖策尋英豪，立談乃知我。
- 崔公生民秀，緬邈青雲姿。
- 制作參造化，託諷含神祇。
- 海嶽尚可傾，吐諾終不移。
- 是時霜飆寒，逸興臨華池。
- 起舞拂長劍，四座皆揚眉。
- 因得窮懽情，贈我以新詩。
- 又結汗漫期，九垓遠相待。
- 舉身憩蓬壺，濯足弄滄海。
- 從此凌倒景，一去無時還。
- 朝遊明光宮，暮入閶闔關。
- 但得長把袂，何必嵩丘山。

## 拼音

- shuo4 yun2 heng2 gao1 tian1 ， wan4 li3 qi3 qiu1 se4 。
- zhuang4 shi4 xin1 fei1 yang2 ， luo4 ri4 kong1 tan4 xi1 。
- chang2 xiao4 chu1 yuan2 ye3 ， lin3 ran2 han2 feng1 sheng1 。
- xing4 zao1 sheng4 ming2 shi2 ， gong1 ye4 you2 wei4 cheng2 。
- nai4 he2 huai2 liang2 tu2 ， yu4 yi4 du2 chou2 zuo4 。
- zhang4 ce4 xun2 ying1 hao2 ， li4 tan2 nai3 zhi1 wo3 。
- cui1 gong1 sheng1 min2 xiu4 ， mian3 miao3 qing1 yun2 zi1 。
- zhi4 zuo4 can1 zao4 hua4 ， tuo1 feng3 han2 shen2 qi2 。
- hai3 yue4 shang4 ke3 qing1 ， tu3 nuo4 zhong1 bu4 yi2 。
- shi4 shi2 shuang1 biao1 han2 ， yi4 xing1 lin2 hua2 chi2 。
- qi3 wu3 fu2 chang2 jian4 ， si4 zuo4 jie1 yang2 mei2 。
- yin1 de2 qiong2 huan1 qing2 ， zeng4 wo3 yi3 xin1 shi1 。
- you4 jie2 han4 man4 qi1 ， jiu3 gai1 yuan3 xiang1 dai4 。
- ju3 shen1 qi4 peng2 hu2 ， zhuo2 zu2 nong4 cang1 hai3 。
- cong2 ci3 ling2 dao3 jing3 ， yi2 qu4 wu2 shi2 huan2 。
- chao2 you2 ming2 guang1 gong1 ， mu4 ru4 chang1 he2 guan1 。
- dan4 de2 chang2 ba3 mei4 ， he2 bi4 song1 qiu1 shan1 。

## 注释

## 译文

## 赏析
