---
id: li-bai-xiang-he-ge-ci-shang-yun-le
title: 相和歌辭 上雲樂
titlePinyin: xiang1 he2 ge1 ci2   shang4 yun2 le4
titleSlug: xiang-he-ge-ci-shang-yun-le
author: 李白
authorPinyin: li3 bai2
authorSlug: li-bai
dynasty: 唐
dynastyPinyin: tang2
dynastySlug: tang
tags: [] 
---

## 正文

- 金天之西，白日所沒。
- 康老胡雛，生彼月窟。
- 巉巖儀容，【戌】削風骨。
- 碧玉炅炅雙目瞳，黃金拳拳兩鬢紅。
- 華蓋垂下睫，嵩嶽臨上脣。
- 不覩譎詭貌，豈知造化神。
- 大道是文康之嚴父，元氣乃文康之老親。
- 撫頂弄盤古，推車轉天輪。
- 云見日月初生時，鑄冶火精與水銀。
- 陽烏未出谷，顧兔半藏身。
- 女媧戲黃土，團作愚下人。
- 散在六合間，濛濛如沙塵。
- 生死了不盡，誰明此胡是仙真。
- 西海栽若木，東溟植扶桑。
- 別來幾多時，枝葉萬里長。
- 中國有七聖，半路頹鴻荒。
- 陛下應運起，龍飛入咸陽。
- 赤眉立盆子，白水興漢光。
- 叱咤四海動，洪濤爲簸揚。
- 舉足蹋紫微，天關自開張。
- 老胡感至德，東來進仙倡。
- 五色師子，九苞鳳凰。
- 是老胡雞犬，鳴舞飛帝鄉。
- 淋灕颯沓，進退成行。
- 能胡歌，獻漢酒。
- 跪雙膝，並兩肘。
- 散花指天舉素手，拜龍顏，獻聖壽。
- 北斗戾，南山摧。
- 天子九九八十一【萬】歲，長傾萬歲杯。

## 拼音

- jin1 tian1 zhi1 xi1 ， bai2 ri4 suo3 mei2 。
- kang1 lao3 hu2 chu2 ， sheng1 bi3 yue4 ku1 。
- chan2 yan2 yi2 rong2 ，【 xu1 】 xiao1 feng1 gu3 。
- bi4 yu4 jiong3 jiong3 shuang1 mu4 tong2 ， huang2 jin1 quan2 quan2 liang3 bin4 hong2 。
- hua2 gai4 chui2 xia4 jie2 ， song1 yue4 lin2 shang4 chun2 。
- bu4 du3 jue2 gui3 mao4 ， qi3 zhi1 zao4 hua4 shen2 。
- da4 dao4 shi4 wen2 kang1 zhi1 yan2 fu4 ， yuan2 qi4 nai3 wen2 kang1 zhi1 lao3 qin1 。
- fu3 ding3 nong4 pan2 gu3 ， tui1 ju1 zhuan3 tian1 lun2 。
- yun2 jian4 ri4 yue4 chu1 sheng1 shi2 ， zhu4 ye3 huo3 jing1 yu3 shui3 yin2 。
- yang2 wu1 wei4 chu1 gu3 ， gu4 tu4 ban4 cang2 shen1 。
- nü3 wa1 xi4 huang2 tu3 ， tuan2 zuo4 yu2 xia4 ren2 。
- san4 zai4 liu4 he2 jian4 ， meng2 meng2 ru2 sha1 chen2 。
- sheng1 si3 le0 bu2 jin4 ， shui2 ming2 ci3 hu2 shi4 xian1 zhen1 。
- xi1 hai3 zai1 ruo4 mu4 ， dong1 ming2 zhi2 fu2 sang1 。
- bie2 lai2 ji1 duo1 shi2 ， zhi1 ye4 wan4 li3 chang2 。
- zhong1 guo2 you3 qi1 sheng4 ， ban4 lu4 tui2 hong2 huang1 。
- bi4 xia4 ying1 yun4 qi3 ， long2 fei1 ru4 xian2 yang2 。
- chi4 mei2 li4 pen2 zi0 ， bai2 shui3 xing1 han4 guang1 。
- chi4 zha4 si4 hai3 dong4 ， hong2 tao1 wei2 bo4 yang2 。
- ju3 zu2 ta4 zi3 wei1 ， tian1 guan1 zi4 kai1 zhang1 。
- lao3 hu2 gan3 zhi4 de2 ， dong1 lai2 jin4 xian1 chang4 。
- wu3 se4 shi1 zi3 ， jiu3 bao1 feng4 huang2 。
- shi4 lao3 hu2 ji1 quan3 ， ming2 wu3 fei1 di4 xiang1 。
- lin2 li2 sa4 ta4 ， jin4 tui4 cheng2 xing2 。
- neng2 hu2 ge1 ， xian4 han4 jiu3 。
- gui4 shuang1 xi1 ， bing4 liang3 zhou3 。
- san4 hua1 zhi3 tian1 ju3 su4 shou3 ， bai4 long2 yan2 ， xian4 sheng4 shou4 。
- bei3 dou3 li4 ， nan2 shan1 cui1 。
- tian1 zi3 jiu3 jiu3 ba1 shi2 yi1 【 wan4 】 sui4 ， chang2 qing1 wan4 sui4 bei1 。

## 注释

## 译文

## 赏析
