---
id: li-bai-xuan-cheng-song-liu-fu-shi-ru-qin
title: 宣城送劉副使入秦
titlePinyin: xuan1 cheng2 song4 liu2 fu4 shi3 ru4 qin2
titleSlug: xuan-cheng-song-liu-fu-shi-ru-qin
author: 李白
authorPinyin: li3 bai2
authorSlug: li-bai
dynasty: 唐
dynastyPinyin: tang2
dynastySlug: tang
tags: [] 
---

## 正文

- 君即劉越石，雄豪冠當時。
- 淒清橫吹曲，慷慨扶風詞。
- 虎嘯俟騰躍，雞鳴遭亂離。
- 千金市駿馬，萬里逐王師。
- 結交樓煩將，侍從羽林兒。
- 統兵捍吳越，豺虎不敢窺。
- 大勳竟莫敘，已過秋風吹。
- 秉鉞有季公，凜然負英姿。
- 寄深且戎幕，望重必台司。
- 感激一然諾，縱橫兩無疑。
- 伏奏歸北闕，鳴騶忽西馳。
- 列將咸出祖，英僚惜分離。
- 斗酒滿四筵，歌嘯宛溪湄。
- 君攜東山妓，我詠北門詩。
- 貴賤交不易，恐傷中園葵。
- 昔贈紫騮駒，今傾白玉巵。
- 同歡萬斛酒，未足解相思。
- 此別又千里，秦吳渺天涯。
- 月明關山苦，水劇隴頭悲。
- 借問幾時還，春風入黃池。
- 無令長相憶，折斷綠楊枝。

## 拼音

- jun1 ji2 liu2 yue4 shi2 ， xiong2 hao2 guan1 dang1 shi2 。
- qi1 qing1 heng2 chui1 qu3 ， kang1 kai3 fu2 feng1 ci2 。
- hu3 xiao4 si4 teng2 yue4 ， ji1 ming2 zao1 luan4 li2 。
- qian1 jin1 shi4 jun4 ma3 ， wan4 li3 zhu2 wang2 shi1 。
- jie2 jiao1 lou2 fan2 jiang1 ， shi4 cong2 yu3 lin2 er2 。
- tong3 bing1 han4 wu2 yue4 ， chai2 hu3 bu4 gan3 kui1 。
- da4 xun1 jing4 mo4 xu4 ， yi3 guo4 qiu1 feng1 chui1 。
- bing3 yue4 you3 ji4 gong1 ， lin3 ran2 fu4 ying1 zi1 。
- ji4 shen1 qie3 rong2 mu4 ， wang4 zhong4 bi4 tai2 si1 。
- gan3 ji1 yi4 ran2 nuo4 ， zong4 heng2 liang3 wu2 yi2 。
- fu2 zou4 gui1 bei3 que4 ， ming2 zou1 hu1 xi1 chi2 。
- lie4 jiang1 xian2 chu1 zu3 ， ying1 liao2 xi1 fen1 li2 。
- dou4 jiu3 man3 si4 yan2 ， ge1 xiao4 wan3 xi1 mei2 。
- jun1 xie2 dong1 shan1 ji4 ， wo3 yong3 bei3 men2 shi1 。
- gui4 jian4 jiao1 bu2 yi4 ， kong3 shang1 zhong1 yuan2 kui2 。
- xi1 zeng4 zi3 liu2 ju1 ， jin1 qing1 bai2 yu4 zhi1 。
- tong2 huan1 wan4 hu2 jiu3 ， wei4 zu2 jie3 xiang1 si1 。
- ci3 bie2 you4 qian1 li3 ， qin2 wu2 miao3 tian1 ya2 。
- yue4 ming2 guan1 shan1 ku3 ， shui3 ju4 long3 tou2 bei1 。
- jie4 wen4 ji1 shi2 huan2 ， chun1 feng1 ru4 huang2 chi2 。
- wu2 ling4 chang2 xiang1 yi4 ， zhe2 duan4 lü4 yang2 zhi1 。

## 注释

## 译文

## 赏析
