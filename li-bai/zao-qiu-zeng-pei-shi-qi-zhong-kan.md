---
id: li-bai-zao-qiu-zeng-pei-shi-qi-zhong-kan
title: 早秋贈裴十七仲堪
titlePinyin: zao3 qiu1 zeng4 pei2 shi2 qi1 zhong4 kan1
titleSlug: zao-qiu-zeng-pei-shi-qi-zhong-kan
author: 李白
authorPinyin: li3 bai2
authorSlug: li-bai
dynasty: 唐
dynastyPinyin: tang2
dynastySlug: tang
tags: [] 
---

## 正文

- 遠海動風色，吹愁落天涯。
- 南星變大火，熱氣餘丹霞。
- 光景不可迴，六龍轉天車。
- 荆人泣美玉，魯叟悲匏瓜。
- 功業若夢裏，撫琴發長嗟。
- 裴生信英邁，屈起多才華。
- 歷抵海岱豪，結交魯朱家。
- 復攜兩少女，豔色驚荷葩。
- 雙歌入青雲，但惜白日斜。
- 窮溟出寶貝，大澤饒龍蛇。
- 明主儻見收，烟霞路非賒。
- 時命若不會，歸應鍊丹砂。

## 拼音

- yuan3 hai3 dong4 feng1 se4 ， chui1 chou2 luo4 tian1 ya2 。
- nan2 xing1 bian4 da4 huo3 ， re4 qi4 yu2 dan1 xia2 。
- guang1 jing3 bu4 ke3 hui2 ， liu4 long2 zhuan3 tian1 ju1 。
- jing1 ren2 qi4 mei3 yu4 ， lu3 sou3 bei1 pao2 gua1 。
- gong1 ye4 ruo4 meng4 li3 ， fu3 qin2 fa1 chang2 jie1 。
- pei2 sheng1 xin4 ying1 mai4 ， qu1 qi3 duo1 cai2 hua2 。
- li4 di3 hai3 dai4 hao2 ， jie2 jiao1 lu3 zhu1 jia1 。
- fu4 xie2 liang3 shao4 nü3 ， yan4 se4 jing1 he2 pa1 。
- shuang1 ge1 ru4 qing1 yun2 ， dan4 xi1 bai2 ri4 xie2 。
- qiong2 ming2 chu1 bao3 bei4 ， da4 ze2 rao2 long2 she2 。
- ming2 zhu3 tang3 jian4 shou1 ， yan1 xia2 lu4 fei1 she1 。
- shi2 ming4 ruo4 bu2 hui4 ， gui1 ying1 lian4 dan1 sha1 。

## 注释

## 译文

## 赏析
