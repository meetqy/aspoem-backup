---
id: li-bai-sai-xia-qu-liu-shou
title: 塞下曲六首
titlePinyin: sai4 xia4 qu3 liu4 shou3
titleSlug: sai-xia-qu-liu-shou
author: 李白
authorPinyin: li3 bai2
authorSlug: li-bai
dynasty: 唐
dynastyPinyin: tang2
dynastySlug: tang
tags: []
---

## 正文

- 五月天山雪，無花只有寒。笛中聞折柳，春色未曾看。
- 曉戰隨金鼓，宵眠抱玉鞍。願將腰下劍，直為斬樓蘭。
- 天兵下北荒，胡馬欲南飲。橫戈從百戰，直為銜恩甚。
- 握雪海上餐，拂沙隴頭寢。何當破月氏，然後方高枕。
- 駿馬似風飆，鳴鞭出渭橋。彎弓辭漢月，插羽破天驕。
- 陣解星芒盡，營空海霧消。功成畫麟閣，獨有霍嫖姚。
- 白馬黃金塞，雲砂繞夢思。那堪愁苦節，遠憶邊城兒。
- 螢飛秋窗滿，月度霜閨遲。摧殘梧桐葉，蕭颯沙棠枝。
- 無時獨不見，流淚空自知。
- 塞虜乘秋下，天兵出漢家。將軍分虎竹，戰士臥龍沙。
- 邊月隨弓影，胡霜拂劍花。玉關殊未入，少婦莫長嗟。
- 烽火動沙漠，連照甘泉雲。漢皇按劍起，還召李將軍。
- 兵氣天上合，鼓聲隴底聞。橫行負勇氣，一戰淨妖氛。

## 拼音

- wu3 yue4 tian1 shan1 xue3 ， wu2 hua1 zhi3 you3 han2 。 di2 zhong1 wen2 zhe2 liu3 ， chun1 se4 wei4 ceng2 kan4 。
- xiao3 zhan4 sui2 jin1 gu3 ， xiao1 mian2 bao4 yu4 an1 。 yuan4 jiang1 yao1 xia4 jian4 ， zhi2 wei2 zhan3 lou2 lan2 。
- tian1 bing1 xia4 bei3 huang1 ， hu2 ma3 yu4 nan2 yin3 。 heng2 ge1 cong2 bai3 zhan4 ， zhi2 wei2 xian2 en1 shen4 。
- wo4 xue3 hai3 shang4 can1 ， fu2 sha1 long3 tou2 qin3 。 he2 dang1 po4 yue4 zhi1 ， ran2 hou4 fang1 gao1 zhen3 。
- jun4 ma3 si4 feng1 biao1 ， ming2 bian1 chu1 wei4 qiao2 。 wan1 gong1 ci2 han4 yue4 ， cha1 yu3 po4 tian1 jiao1 。
- zhen4 jie3 xing1 mang2 jin4 ， ying2 kong1 hai3 wu4 xiao1 。 gong1 cheng2 hua4 lin2 ge2 ， du2 you3 huo4 piao2 yao2 。
- bai2 ma3 huang2 jin1 sai1 ， yun2 sha1 rao4 meng4 si1 。 na4 kan1 chou2 ku3 jie2 ， yuan3 yi4 bian1 cheng2 er2 。
- ying2 fei1 qiu1 chuang1 man3 ， yue4 du4 shuang1 gui1 chi2 。 cui1 can2 wu2 tong2 ye4 ， xiao1 sa4 sha1 tang2 zhi1 。
- wu2 shi2 du2 bu2 jian4 ， liu2 lei4 kong1 zi4 zhi1 。
- sai1 lu3 cheng2 qiu1 xia4 ， tian1 bing1 chu1 han4 jia1 。 jiang1 jun1 fen1 hu3 zhu2 ， zhan4 shi4 wo4 long2 sha1 。
- bian1 yue4 sui2 gong1 ying3 ， hu2 shuang1 fu2 jian4 hua1 。 yu4 guan1 shu1 wei4 ru4 ， shao3 fu4 mo4 chang2 jie1 。
- feng1 huo3 dong4 sha1 mo4 ， lian2 zhao4 gan1 quan2 yun2 。 han4 huang2 an4 jian4 qi3 ， huan2 zhao4 li3 jiang1 jun1 。
- bing1 qi4 tian1 shang4 he2 ， gu3 sheng1 long3 di3 wen2 。 heng2 xing2 fu4 yong3 qi4 ， yi2 zhan4 jing4 yao1 fen1 。

## 注释

## 译文

## 赏析
