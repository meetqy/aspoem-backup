---
id: li-bai-deng-mei-gang-wang-jin-ling-zeng-zu-zhi-gao-zuo-si-seng-zhong-fu
title: 登梅岡望金陵贈族姪高座寺僧中孚
titlePinyin: deng1 mei2 gang1 wang4 jin1 ling2 zeng4 zu2 zhi2 gao1 zuo4 si4 seng1 zhong1 fu2
titleSlug: deng-mei-gang-wang-jin-ling-zeng-zu-zhi-gao-zuo-si-seng-zhong-fu
author: 李白
authorPinyin: li3 bai2
authorSlug: li-bai
dynasty: 唐
dynastyPinyin: tang2
dynastySlug: tang
tags: [] 
---

## 正文

- 鍾山抱金陵，霸氣昔騰發。
- 天開帝王居，海色照宮闕。
- 羣峰如逐鹿，奔走相馳突。
- 江水九道來，雲端遙明沒。
- 時遷大運去，龍虎勢休歇。
- 我來屬天清，登覽窮楚越。
- 吾宗挺禪伯，特秀鸞鳳骨。
- 衆星羅青天，明者獨有月。
- 冥居順生理，草木不剪伐。
- 烟窗引薔薇，石壁老野蕨。
- 吳風謝安屐，白足傲履韈。
- 幾宿一下山，蕭然忘干謁。
- 談經演金偈，降鶴舞海雪。
- 時聞天香來，了與世事絕。
- 佳遊不可得，春風惜遠別。
- 賦詩留巖屏，千載庶不滅。

## 拼音

- zhong1 shan1 bao4 jin1 ling2 ， ba4 qi4 xi1 teng2 fa1 。
- tian1 kai1 di4 wang2 ju1 ， hai3 se4 zhao4 gong1 que4 。
- qun2 feng1 ru2 zhu2 lu4 ， ben1 zou3 xiang1 chi2 tu1 。
- jiang1 shui3 jiu3 dao4 lai2 ， yun2 duan1 yao2 ming2 mei2 。
- shi2 qian1 da4 yun4 qu4 ， long2 hu3 shi4 xiu1 xie1 。
- wo3 lai2 shu3 tian1 qing1 ， deng1 lan3 qiong2 chu3 yue4 。
- wu2 zong1 ting3 shan4 bo2 ， te4 xiu4 luan2 feng4 gu3 。
- zhong4 xing1 luo2 qing1 tian1 ， ming2 zhe3 du2 you3 yue4 。
- ming2 ju1 shun4 sheng1 li3 ， cao3 mu4 bu4 jian3 fa2 。
- yan1 chuang1 yin3 qiang2 wei1 ， shi2 bi4 lao3 ye3 jue2 。
- wu2 feng1 xie4 an1 ji1 ， bai2 zu2 ao4 lü3 wa1 。
- ji1 su4 yi2 xia4 shan1 ， xiao1 ran2 wang4 gan1 ye4 。
- tan2 jing1 yan3 jin1 ji4 ， jiang4 he4 wu3 hai3 xue3 。
- shi2 wen2 tian1 xiang1 lai2 ， liao3 yu3 shi4 shi4 jue2 。
- jia1 you2 bu4 ke3 de2 ， chun1 feng1 xi1 yuan3 bie2 。
- fu4 shi1 liu2 yan2 ping2 ， qian1 zai4 shu4 bu2 mie4 。

## 注释

## 译文

## 赏析
