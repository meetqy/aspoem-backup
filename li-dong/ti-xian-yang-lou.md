---
id: li-dong-ti-xian-yang-lou
title: 題咸陽樓
titlePinyin: ti2 xian2 yang2 lou2
titleSlug: ti-xian-yang-lou
author: 李洞
authorPinyin: li3 dong4
authorSlug: li-dong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 晚亞古城門，憑高黯客魂。
- 塞侵秦舊國，河浸漢荒村。
- 客路颺書燼，人家帶水痕。
- 獵頻虛塚穴，耕苦露松根。
- 牆外峰黏漢，冰中日晃原。
- 斷碑移作砌，廣第灌成園。
- 北馬疑眠磧，南人憶釣湓。
- 橋閑野鹿過，街靜禁鴉翻。
- 灘鼓城隍動，雲衝太白昏。
- 標衣多呂裔，荷鍤或劉孫。
- 弔問難知主，登攀強滴罇。
- 不能扶壯勢，冠劒惜乾坤。

## 拼音

- wan3 ya1 gu3 cheng2 men2 ， ping2 gao1 an4 ke4 hun2 。
- sai1 qin1 qin2 jiu4 guo2 ， he2 jin4 han4 huang1 cun1 。
- ke4 lu4 yang2 shu1 jin4 ， ren2 jia1 dai4 shui3 hen2 。
- lie4 bin1 xu1 zhong3 xue2 ， geng1 ku3 lu4 song1 gen1 。
- qiang2 wai4 feng1 nian2 han4 ， bing1 zhong1 ri4 huang4 yuan2 。
- duan4 bei1 yi2 zuo4 qi4 ， guang3 di4 guan4 cheng2 yuan2 。
- bei3 ma3 yi2 mian2 qi4 ， nan2 ren2 yi4 diao4 pen2 。
- qiao2 xian2 ye3 lu4 guo4 ， jie1 jing4 jin4 ya1 fan1 。
- tan1 gu3 cheng2 huang2 dong4 ， yun2 chong1 tai4 bai2 hun1 。
- biao1 yi1 duo1 lü3 yi4 ， he2 cha1 huo4 liu2 sun1 。
- diao4 wen4 nan2 zhi1 zhu3 ， deng1 pan1 qiang2 di1 zun1 。
- bu4 neng2 fu2 zhuang4 shi4 ， guan1 jian4 xi1 qian2 kun1 。

## 注释

## 译文

## 赏析
