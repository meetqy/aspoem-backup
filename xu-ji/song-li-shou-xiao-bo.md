---
id: xu-ji-song-li-shou-xiao-bo
title: 送李守孝博
titlePinyin: song4 li3 shou3 xiao4 bo2
titleSlug: song-li-shou-xiao-bo
author: 徐積
authorPinyin: xu2 ji1
authorSlug: xu-ji
dynasty: 唐
dynastyPinyin: tang2
dynastySlug: tang
tags: [] 
---

## 正文

- 外官之重，其惟使乎。
- 使者之重，兵政刑誅。
- 持挈綱領，設施楷模。
- 以實去僞，以清革汙。
- 善本須養，惡根必鉏。
- 非嚴不肅，非寬不舒。
- 非威不行，非信不孚。
- 諸如此類，一不可無。
- 而况百粵，嶺陽海隅。
- 其俗彍悍，戒吏侵漁。
- 緩之則懷，擾之則吁。
- 又况其徼，谿洞蠻居。
- 慮要先定，戒須早圖。
- 使臣之重，不其然歟。
- 命使維何，曰山陽守。
- 維山陽守，其質忠厚。
- 既明而恕，惟所自有。
- 以嚴以威，以左以右。
- 維恕維平，維詳維精。
- 所濟維敏，所孚維誠。
- 刑無必用，事皆原情。
- 或虛其獄，或空其庭。
- 稱者盈巷，傳者盈城。
- 四境之內，盡爲歡聲。
- 其體則莊，面無浮氣。
- 其目則瞭，心無所蔽。
- 不激不詭，不遷不泥。
- 亦不自務，亦不自恃。
- 好謀好詢，使臣所貴。
- 維詢維謀，何以酬之。
- 維時武備，爲國修之。
- 我聞番禺，熙寧之前。
- 弓手之外，槍手三千。
- 總計一路，何啻萬數。
- 因而循之，不煩招募。
- 可增其籍，可當土兵。
- 不費斗粟，不用尺繒。
- 其便如此，何憚弗興。
- 付之善吏，以成其能。
- 訓之練之，按閱有程。
- 可如漢制，選擇驍銳。
- 號爲奔命，無所不備。
- 豈惟廣東，自廣而西。
- 聞命即赴，勢張力齊。
- 如聲如響，如鷙如飛。
- 如决大水，從山赴谿。
- 蓋神速者，用兵之奇。
- 仍堅其城，仍濬其池。
- 雖有交趾，正如狐狸。
- 伏藏窟穴，其何能爲。

## 拼音

- wai4 guan1 zhi1 zhong4 ， qi2 wei2 shi3 hu1 。
- shi3 zhe3 zhi1 zhong4 ， bing1 zheng4 xing2 zhu1 。
- chi2 qie4 gang1 ling3 ， she4 shi1 kai3 mo2 。
- yi3 shi2 qu4 wei3 ， yi3 qing1 ge2 wu1 。
- shan4 ben3 xu1 yang3 ， e4 gen1 bi4 chu2 。
- fei1 yan2 bu2 su4 ， fei1 kuan1 bu4 shu1 。
- fei1 wei1 bu4 xing2 ， fei1 xin4 bu4 fu2 。
- zhu1 ru2 ci3 lei4 ， yi2 bu4 ke3 wu2 。
- er2 kuang4 bai3 yue4 ， ling3 yang2 hai3 yu2 。
- qi2 su2 guo1 han4 ， jie4 li4 qin1 yu2 。
- huan3 zhi1 ze2 huai2 ， rao3 zhi1 ze2 xu1 。
- you4 kuang4 qi2 jiao3 ， xi1 dong4 man2 ju1 。
- lü4 yao4 xian1 ding4 ， jie4 xu1 zao3 tu2 。
- shi3 chen2 zhi1 zhong4 ， bu4 qi2 ran2 yu2 。
- ming4 shi3 wei2 he2 ， yue1 shan1 yang2 shou3 。
- wei2 shan1 yang2 shou3 ， qi2 zhi4 zhong1 hou4 。
- ji4 ming2 er2 shu4 ， wei2 suo3 zi4 you3 。
- yi3 yan2 yi3 wei1 ， yi3 zuo3 yi3 you4 。
- wei2 shu4 wei2 ping2 ， wei2 xiang2 wei2 jing1 。
- suo3 ji4 wei2 min3 ， suo3 fu2 wei2 cheng2 。
- xing2 wu2 bi4 yong4 ， shi4 jie1 yuan2 qing2 。
- huo4 xu1 qi2 yu4 ， huo4 kong1 qi2 ting2 。
- cheng1 zhe3 ying2 xiang4 ， chuan2 zhe3 ying2 cheng2 。
- si4 jing4 zhi1 nei4 ， jin4 wei2 huan1 sheng1 。
- qi2 ti3 ze2 zhuang1 ， mian4 wu2 fu2 qi4 。
- qi2 mu4 ze2 liao4 ， xin1 wu2 suo3 bi4 。
- bu4 ji1 bu4 gui3 ， bu4 qian1 bu4 ni2 。
- yi4 bu2 zi4 wu4 ， yi4 bu2 zi4 shi4 。
- hao3 mou2 hao3 xun2 ， shi3 chen2 suo3 gui4 。
- wei2 xun2 wei2 mou2 ， he2 yi3 chou2 zhi1 。
- wei2 shi2 wu3 bei4 ， wei2 guo2 xiu1 zhi1 。
- wo3 wen2 pan1 yu2 ， xi1 ning2 zhi1 qian2 。
- gong1 shou3 zhi1 wai4 ， qiang1 shou3 san1 qian1 。
- zong3 ji4 yi2 lu4 ， he2 chi4 wan4 shu4 。
- yin1 er2 xun2 zhi1 ， bu4 fan2 zhao1 mu4 。
- ke3 zeng1 qi2 ji2 ， ke3 dang1 tu3 bing1 。
- bu2 fei4 dou4 su4 ， bu2 yong4 chi3 zeng1 。
- qi2 bian4 ru2 ci3 ， he2 dan4 fu2 xing1 。
- fu4 zhi1 shan4 li4 ， yi3 cheng2 qi2 neng2 。
- xun4 zhi1 lian4 zhi1 ， an4 yue4 you3 cheng2 。
- ke3 ru2 han4 zhi4 ， xuan3 ze2 xiao1 rui4 。
- hao4 wei2 ben4 ming4 ， wu2 suo3 bu2 bei4 。
- qi3 wei2 guang3 dong1 ， zi4 guang3 er2 xi1 。
- wen2 ming4 ji2 fu4 ， shi4 zhang1 li4 qi2 。
- ru2 sheng1 ru2 xiang3 ， ru2 zhi4 ru2 fei1 。
- ru2 jue2 da4 shui3 ， cong2 shan1 fu4 xi1 。
- gai4 shen2 su4 zhe3 ， yong4 bing1 zhi1 qi2 。
- reng2 jian1 qi2 cheng2 ， reng2 jun4 qi2 chi2 。
- sui1 you3 jiao1 zhi3 ， zheng4 ru2 hu2 li0 。
- fu2 cang2 ku1 xue2 ， qi2 he2 neng2 wei2 。

## 注释

## 译文

## 赏析
