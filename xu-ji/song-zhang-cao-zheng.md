---
id: xu-ji-song-zhang-cao-zheng
title: 送張漕正
titlePinyin: song4 zhang1 cao2 zheng4
titleSlug: song-zhang-cao-zheng
author: 徐積
authorPinyin: xu2 ji1
authorSlug: xu-ji
dynasty: 唐
dynastyPinyin: tang2
dynastySlug: tang
tags: [] 
---

## 正文

- 以正名官，居官以正。
- 豈惟朝廷，生民之幸。
- 名官以正，居官以直。
- 豈惟生民，宗廟社稷。
- 積者爲慶，流者爲澤。
- 遠者無疆，久者無極。
- 此奚有他，一言之力。
- 維時我后，智勇兼有。
- 揭日當天，操杓運斗。
- 隨手如意，不勞而治。
- 明明赫赫，有因有革。
- 所因者宜，所革者當。
- 維當維宜，生民之望。
- 維正維言，民之望之。
- 維言維正，何以尚之。
- 越有諍臣，義不顧身。
- 白刃可蹈，赤心可傾。
- 既曰真矣，弗變弗移。
- 既曰直矣，弗阿弗隨。
- 何事可沮，何利可回。
- 不可則止，其可則爲。
- 往司厥官，往成厥功。
- 回天論事，有祖之風。

## 拼音

- yi3 zheng4 ming2 guan1 ， ju1 guan1 yi3 zheng4 。
- qi3 wei2 chao2 ting2 ， sheng1 min2 zhi1 xing4 。
- ming2 guan1 yi3 zheng4 ， ju1 guan1 yi3 zhi2 。
- qi3 wei2 sheng1 min2 ， zong1 miao4 she4 ji4 。
- ji1 zhe3 wei2 qing4 ， liu2 zhe3 wei2 ze2 。
- yuan3 zhe3 wu2 jiang1 ， jiu3 zhe3 wu2 ji2 。
- ci3 xi1 you3 ta1 ， yi4 yan2 zhi1 li4 。
- wei2 shi2 wo3 hou4 ， zhi4 yong3 jian1 you3 。
- jie1 ri4 dang1 tian1 ， cao1 shao2 yun4 dou4 。
- sui2 shou3 ru2 yi4 ， bu4 lao2 er2 zhi4 。
- ming2 ming2 he4 he4 ， you3 yin1 you3 ge2 。
- suo3 yin1 zhe3 yi2 ， suo3 ge2 zhe3 dang1 。
- wei2 dang1 wei2 yi2 ， sheng1 min2 zhi1 wang4 。
- wei2 zheng4 wei2 yan2 ， min2 zhi1 wang4 zhi1 。
- wei2 yan2 wei2 zheng4 ， he2 yi3 shang4 zhi1 。
- yue4 you3 zheng4 chen2 ， yi4 bu2 gu4 shen1 。
- bai2 ren4 ke3 dao3 ， chi4 xin1 ke3 qing1 。
- ji4 yue1 zhen1 yi3 ， fu2 bian4 fu2 yi2 。
- ji4 yue1 zhi2 yi3 ， fu2 a1 fu2 sui2 。
- he2 shi4 ke3 ju3 ， he2 li4 ke3 hui2 。
- bu4 ke3 ze2 zhi3 ， qi2 ke3 ze2 wei2 。
- wang3 si1 jue2 guan1 ， wang3 cheng2 jue2 gong1 。
- hui2 tian1 lun4 shi4 ， you3 zu3 zhi1 feng1 。

## 注释

## 译文

## 赏析
