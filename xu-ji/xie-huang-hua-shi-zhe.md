---
id: xu-ji-xie-huang-hua-shi-zhe
title: 謝皇華使者
titlePinyin: xie4 huang2 hua2 shi3 zhe3
titleSlug: xie-huang-hua-shi-zhe
author: 徐積
authorPinyin: xu2 ji1
authorSlug: xu-ji
dynasty: 唐
dynastyPinyin: tang2
dynastySlug: tang
tags: [] 
---

## 正文

- 皇華使者將就車，先聲即日傳江湖。
- 良民置酒相歌呼，姦人落膽猾吏逋。
- 手中平握三尺書，權衡輕重量錙銖。
- 冤聲弊獄一切除，寧其家室完其膚。
- 本朝寬大恩涵濡，一物不被成焦枯。
- 煩公大手持刀鈇，開塞去擁鋤荆蕪。
- 其和易致仁易孚，此行遂與春風俱。
- 蠻酋鼠竄稽天誅，官兵指日縛狂奴。
- 皮囊插羽徵軍須，人方汲汲公有餘。
- 藉公之智須公謀，使星已動宜疾驅。
- 非惟一道無無辜，朝廷南顧無憂虞。
- 吾州父老將何如，呼其子弟牽僕夫。
- 縶之維之馬與駒，晨炊夕爨空其郛。
- 亦有下客身鰥孤，懷公禮義心區區。
- 寄詩如問公起居，公能報我荆州書。

## 拼音

- huang2 hua2 shi3 zhe3 jiang1 jiu4 ju1 ， xian1 sheng1 ji2 ri4 chuan2 jiang1 hu2 。
- liang2 min2 zhi4 jiu3 xiang1 ge1 hu1 ， jian1 ren2 luo4 dan3 hua2 li4 bu1 。
- shou3 zhong1 ping2 wo4 san1 chi3 shu1 ， quan2 heng2 qing1 zhong4 liang4 zi1 zhu1 。
- yuan1 sheng1 bi4 yu4 yi2 qie1 chu2 ， ning2 qi2 jia1 shi4 wan2 qi2 fu1 。
- ben3 chao2 kuan1 da4 en1 han2 ru2 ， yi2 wu4 bu2 bei4 cheng2 jiao1 ku1 。
- fan2 gong1 da4 shou3 chi2 dao1 fu1 ， kai1 sai1 qu4 yong1 chu2 jing1 wu2 。
- qi2 he2 yi4 zhi4 ren2 yi4 fu2 ， ci3 xing2 sui4 yu3 chun1 feng1 ju4 。
- man2 qiu2 shu3 cuan4 ji1 tian1 zhu1 ， guan1 bing1 zhi3 ri4 fu4 kuang2 nu2 。
- pi2 nang2 cha1 yu3 zhi3 jun1 xu1 ， ren2 fang1 ji2 ji2 gong1 you3 yu2 。
- jie4 gong1 zhi1 zhi4 xu1 gong1 mou2 ， shi3 xing1 yi3 dong4 yi2 ji2 qu1 。
- fei1 wei2 yi1 dao4 wu2 wu2 gu1 ， chao2 ting2 nan2 gu4 wu2 you1 yu2 。
- wu2 zhou1 fu4 lao3 jiang1 he2 ru2 ， hu1 qi2 zi3 di4 qian1 pu2 fu1 。
- zhi2 zhi1 wei2 zhi1 ma3 yu3 ju1 ， chen2 chui1 xi1 cuan4 kong1 qi2 fu2 。
- yi4 you3 xia4 ke4 shen1 guan1 gu1 ， huai2 gong1 li3 yi4 xin1 qu1 qu1 。
- ji4 shi1 ru2 wen4 gong1 qi3 ju1 ， gong1 neng2 bao4 wo3 jing1 zhou1 shu1 。

## 注释

## 译文

## 赏析
