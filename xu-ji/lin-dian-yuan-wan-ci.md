---
id: xu-ji-lin-dian-yuan-wan-ci
title: 林殿院輓詞
titlePinyin: lin2 dian4 yuan4 wan3 ci2
titleSlug: lin-dian-yuan-wan-ci
author: 徐積
authorPinyin: xu2 ji1
authorSlug: xu-ji
dynasty: 唐
dynastyPinyin: tang2
dynastySlug: tang
tags: [] 
---

## 正文

- 吁嗟人兮，而有斯人。
- 以義爲質兮，以剛守身。
- 內明白而外昭哲兮，氣貌甚真。
- 動則不苟兮，可使之爲國，可使之爲民。
- 使之爲國兮取義舍生，使之論事兮傾出赤心。
- 世方好柔兮我方剛，彼爲轅下駒兮我方鷹揚。
- 彼作威之臣人莫敢當，我方藐視兮直攻其强。
- 彼作福之臣兮烹煎牛羊羅列酒漿，我方折其匕箸兮覆杯而不嘗。
- 以甘易苦兮自以爲常，以退爲進兮如寢諸床。
- 所往所居，不察刀筆者害兮簿書有蔽。
- 隠必露兮伏必發，照姦膽兮破姦穴。
- 小姦積忿兮五臟欲裂，大姦睚眦兮其眦有血，口且欲吞兮齒且欲嚙。
- 何誣之不誣何說，哆兮侈兮三寸之舌。
- 顔淵偷飯，曾參鬬殺。
- 慈母投杼兮其誰不信，所頼公明兮得無悔吝。
- 夫何不幸兮人之云亡，誰司有命兮付與之不長。
- 揭丹旐兮歸晉疆，望江湖兮歸故鄉。
- 太行山上秋風起，度浮梁兮盟津水。
- 符離東畔更淒凉，山陽猶有舊吟窗。
- 吳人俱望揚子江，素車白馬迎道旁。
- 故人亦有孤與孀，更憂今歲寒無裳。
- 洞庭橘柚正青黄，鱸魚鱠美蓴羹香。
- 且緩哀鈴送酒觴，一辭白日掩玄堂。
- 玄堂一掩難開扃，夜復夜兮何時停。
- 負高才兮成鬰鬰，揭高義兮徒冥冥。
- 一心在兮湖水清，萬事空兮山月明。
- 悲慟處，是松陵，雲慘兮，鳥哀鳴。
- 念骨肉兮摧心形，鬚鬢班兮涕縱橫。

## 拼音

- xu1 jie1 ren2 xi1 ， er2 you3 si1 ren2 。
- yi3 yi4 wei2 zhi4 xi1 ， yi3 gang1 shou3 shen1 。
- nei4 ming2 bai0 er2 wai4 zhao1 zhe2 xi1 ， qi4 mao4 shen4 zhen1 。
- dong4 ze2 bu4 gou3 xi1 ， ke3 shi3 zhi1 wei2 guo2 ， ke3 shi3 zhi1 wei2 min2 。
- shi3 zhi1 wei2 guo2 xi1 qu3 yi4 she3 sheng1 ， shi3 zhi1 lun4 shi4 xi1 qing1 chu1 chi4 xin1 。
- shi4 fang1 hao3 rou2 xi1 wo3 fang1 gang1 ， bi3 wei2 yuan2 xia4 ju1 xi1 wo3 fang1 ying1 yang2 。
- bi3 zuo4 wei1 zhi1 chen2 ren2 mo4 gan3 dang1 ， wo3 fang1 miao3 shi4 xi1 zhi2 gong1 qi2 qiang2 。
- bi3 zuo4 fu2 zhi1 chen2 xi1 peng1 jian1 niu2 yang2 luo2 lie4 jiu3 jiang1 ， wo3 fang1 zhe2 qi2 bi3 zhu4 xi1 fu4 bei1 er2 bu4 chang2 。
- yi3 gan1 yi4 ku3 xi1 zi4 yi3 wei2 chang2 ， yi3 tui4 wei2 jin4 xi1 ru2 qin3 zhu1 chuang2 。
- suo3 wang3 suo3 ju1 ， bu4 cha2 dao1 bi3 zhe3 hai4 xi1 bo2 shu1 you3 bi4 。
- yin3 bi4 lu4 xi1 fu2 bi4 fa1 ， zhao4 jian1 dan3 xi1 po4 jian1 xue2 。
- xiao3 jian1 ji1 fen4 xi1 wu3 zang4 yu4 lie4 ， da4 jian1 ya2 zi4 xi1 qi2 zi4 you3 xue4 ， kou3 qie3 yu4 tun1 xi1 chi3 qie3 yu4 nie4 。
- he2 wu1 zhi1 bu4 wu1 he2 shuo1 ， duo1 xi1 chi3 xi1 san1 cun4 zhi1 she2 。
- yan2 yuan1 tou1 fan4 ， ceng2 can1 dou4 sha1 。
- ci2 mu3 tou2 zhu4 xi1 qi2 shui2 bu2 xin4 ， suo3 lai4 gong1 ming2 xi1 de2 wu2 hui3 lin4 。
- fu1 he2 bu2 xing4 xi1 ren2 zhi1 yun2 wang2 ， shui2 si1 you3 ming4 xi1 fu4 yu3 zhi1 bu4 chang2 。
- jie1 dan1 zhao4 xi1 gui1 jin4 jiang1 ， wang4 jiang1 hu2 xi1 gui1 gu4 xiang1 。
- tai4 hang2 shan1 shang4 qiu1 feng1 qi3 ， du4 fu2 liang2 xi1 meng2 jin1 shui3 。
- fu2 li2 dong1 pan4 geng4 qi1 liang2 ， shan1 yang2 you2 you3 jiu4 yin2 chuang1 。
- wu2 ren2 ju4 wang4 yang2 zi3 jiang1 ， su4 ju1 bai2 ma3 ying2 dao4 pang2 。
- gu4 ren2 yi4 you3 gu1 yu3 shuang1 ， geng4 you1 jin1 sui4 han2 wu2 shang0 。
- dong4 ting2 ju2 you4 zheng4 qing1 huang2 ， lu2 yu2 kuai4 mei3 chun2 geng1 xiang1 。
- qie3 huan3 ai1 ling2 song4 jiu3 shang1 ， yi4 ci2 bai2 ri4 yan3 xuan2 tang2 。
- xuan2 tang2 yi4 yan3 nan2 kai1 jiong1 ， ye4 fu4 ye4 xi1 he2 shi2 ting2 。
- fu4 gao1 cai2 xi1 cheng2 yu4 yu4 ， jie1 gao1 yi4 xi1 tu2 ming2 ming2 。
- yi4 xin1 zai4 xi1 hu2 shui3 qing1 ， wan4 shi4 kong1 xi1 shan1 yue4 ming2 。
- bei1 tong4 chu3 ， shi4 song1 ling2 ， yun2 can3 xi1 ， niao3 ai1 ming2 。
- nian4 gu3 rou4 xi1 cui1 xin1 xing2 ， xu1 bin4 ban1 xi1 ti4 zong4 heng2 。

## 注释

## 译文

## 赏析
