---
id: xu-ji-song-zhang-yi-fu-fu-nan-cong-mu-fu
title: 送張宜父赴南從幕府
titlePinyin: song4 zhang1 yi2 fu4 fu4 nan2 cong2 mu4 fu3
titleSlug: song-zhang-yi-fu-fu-nan-cong-mu-fu
author: 徐積
authorPinyin: xu2 ji1
authorSlug: xu-ji
dynasty: 唐
dynastyPinyin: tang2
dynastySlug: tang
tags: [] 
---

## 正文

- 江南秋色芙蓉香，滿江秋水傾銀潢。
- 泛水依花人姓張，濤翻浪湧揮文章。
- 突然出者何蒼蒼，巨鼇曝背來中央。
- 黿鼉仰首伏四旁，登臨談笑得庾郎。
- 安得霜鶻腰胯長，騎上秋空追鷫鸘。
- 北望海門形勢强，美哉壯觀吳封疆。
- 若將前代論興亡，直談孫氏到陳梁。
- 凡爲佐命可哀傷，其諸姦孽如豺狼。
- 傾讒正直誣忠良，以國販賣爲賈商。
- 歌姬舞女金滿堂，不須爲盜持刀鎗。
- 身雖幸免遺其殃，子孫戮辱甚犬羊。
- 所以不欲讀史書，鼻洟目汁沾髭鬚。
- 潤州支使相如無，山陽老子如唐衢。

## 拼音

- jiang1 nan2 qiu1 se4 fu2 rong2 xiang1 ， man3 jiang1 qiu1 shui3 qing1 yin2 huang2 。
- fan4 shui3 yi1 hua1 ren2 xing4 zhang1 ， tao1 fan1 lang4 yong3 hui1 wen2 zhang1 。
- tu1 ran2 chu1 zhe3 he2 cang1 cang1 ， ju4 ao2 pu4 bei4 lai2 zhong1 yang1 。
- yuan2 tuo2 yang3 shou3 fu2 si4 pang2 ， deng1 lin2 tan2 xiao4 de2 yu3 lang2 。
- an1 de2 shuang1 gu3 yao1 kua4 chang2 ， qi2 shang4 qiu1 kong1 zhui1 su4 shuang1 。
- bei3 wang4 hai3 men2 xing2 shi4 qiang2 ， mei3 zai1 zhuang4 guan1 wu2 feng1 jiang1 。
- ruo4 jiang1 qian2 dai4 lun4 xing1 wang2 ， zhi2 tan2 sun1 shi4 dao4 chen2 liang2 。
- fan2 wei2 zuo3 ming4 ke3 ai1 shang1 ， qi2 zhu1 jian1 nie4 ru2 chai2 lang2 。
- qing1 chan2 zheng4 zhi2 wu1 zhong1 liang2 ， yi3 guo2 fan4 mai4 wei2 jia3 shang1 。
- ge1 ji1 wu3 nü3 jin1 man3 tang2 ， bu4 xu1 wei2 dao4 chi2 dao1 qiang1 。
- shen1 sui1 xing4 mian3 yi2 qi2 yang1 ， zi3 sun1 lu4 ru3 shen4 quan3 yang2 。
- suo3 yi3 bu2 yu4 du2 shi3 shu1 ， bi2 yi2 mu4 zhi1 zhan1 zi1 xu1 。
- run4 zhou1 zhi1 shi3 xiang1 ru2 wu2 ， shan1 yang2 lao3 zi3 ru2 tang2 qu2 。

## 注释

## 译文

## 赏析
