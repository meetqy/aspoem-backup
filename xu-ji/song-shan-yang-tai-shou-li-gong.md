---
id: xu-ji-song-shan-yang-tai-shou-li-gong
title: 送山陽太守李公
titlePinyin: song4 shan1 yang2 tai4 shou3 li3 gong1
titleSlug: song-shan-yang-tai-shou-li-gong
author: 徐積
authorPinyin: xu2 ji1
authorSlug: xu-ji
dynasty: 唐
dynastyPinyin: tang2
dynastySlug: tang
tags: [] 
---

## 正文

- 維淮東南，孰爲州最。
- 曰李大夫，實勞於外。
- 公雖老矣，方壯方剛。
- 處劇而靜，不煩以詳。
- 大率郡縣，事如草芒。
- 而况楚州，車輪中央。
- 侯繇其衝，客出四旁。
- 北迎大車，南亂巨航。
- 公移私訊，駢檄交章。
- 大夫酬應，談笑以將。
- 大夫甚健，日力有餘。
- 事至立决，罪無囚拘。
- 教以好語，完其體膚。
- 據案而坐，處之須臾。
- 吏休兩廊，庭中空虛。
- 所以楚人，愛公之敏。
- 揮刀截繩，彎弓射隼。
- 敏所以輔，其本則明。
- 窮姦破僞，窺心見情。
- 譬如工師，譬如良匠。
- 手無所設，目無所妄。
- 物隨以就，法隨以施。
- 大尋小尺，方矩圓規。
- 嗟民雖愚，所以有幾。
- 曰敏曰明，曰公有體。
- 曰不生事，曰不悖理。
- 不阿不隨，不激不詭。
- 民以是悅，衆以是和。
- 何以送之，其可弗歌。
- 在昔奏事，實采謠言。
- 凡我鄉黨，宜歌斯篇。

## 拼音

- wei2 huai2 dong1 nan2 ， shu2 wei2 zhou1 zui4 。
- yue1 li3 dai4 fu0 ， shi2 lao2 wu1 wai4 。
- gong1 sui1 lao3 yi3 ， fang1 zhuang4 fang1 gang1 。
- chu3 ju4 er2 jing4 ， bu4 fan2 yi3 xiang2 。
- da4 shuai4 jun4 xian4 ， shi4 ru2 cao3 mang2 。
- er2 kuang4 chu3 zhou1 ， ju1 lun2 zhong1 yang1 。
- hou2 yao2 qi2 chong1 ， ke4 chu1 si4 pang2 。
- bei3 ying2 da4 ju1 ， nan2 luan4 ju4 hang2 。
- gong1 yi2 si1 xun4 ， pian2 xi2 jiao1 zhang1 。
- dai4 fu0 chou2 ying1 ， tan2 xiao4 yi3 jiang1 。
- dai4 fu0 shen4 jian4 ， ri4 li4 you3 yu2 。
- shi4 zhi4 li4 jue2 ， zui4 wu2 qiu2 ju1 。
- jiao4 yi3 hao3 yu3 ， wan2 qi2 ti3 fu1 。
- ju4 an4 er2 zuo4 ， chu3 zhi1 xu1 yu2 。
- li4 xiu1 liang3 lang2 ， ting2 zhong1 kong1 xu1 。
- suo3 yi3 chu3 ren2 ， ai4 gong1 zhi1 min3 。
- hui1 dao1 jie2 sheng2 ， wan1 gong1 she4 sun3 。
- min3 suo3 yi3 fu3 ， qi2 ben3 ze2 ming2 。
- qiong2 jian1 po4 wei3 ， kui1 xin1 jian4 qing2 。
- pi4 ru2 gong1 shi1 ， pi4 ru2 liang2 jiang4 。
- shou3 wu2 suo3 she4 ， mu4 wu2 suo3 wang4 。
- wu4 sui2 yi3 jiu4 ， fa3 sui2 yi3 shi1 。
- da4 xun2 xiao3 chi3 ， fang1 ju3 yuan2 gui1 。
- jie1 min2 sui1 yu2 ， suo3 yi3 you3 ji1 。
- yue1 min3 yue1 ming2 ， yue1 gong1 you3 ti3 。
- yue1 bu4 sheng1 shi4 ， yue1 bu2 bei4 li3 。
- bu4 a1 bu4 sui2 ， bu4 ji1 bu4 gui3 。
- min2 yi3 shi4 yue4 ， zhong4 yi3 shi4 he2 。
- he2 yi3 song4 zhi1 ， qi2 ke3 fu2 ge1 。
- zai4 xi1 zou4 shi4 ， shi2 cai3 yao2 yan2 。
- fan2 wo3 xiang1 dang3 ， yi2 ge1 si1 pian1 。

## 注释

## 译文

## 赏析
