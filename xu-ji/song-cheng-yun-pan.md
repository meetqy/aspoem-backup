---
id: xu-ji-song-cheng-yun-pan
title: 送程運判
titlePinyin: song4 cheng2 yun4 pan4
titleSlug: song-cheng-yun-pan
author: 徐積
authorPinyin: xu2 ji1
authorSlug: xu-ji
dynasty: 唐
dynastyPinyin: tang2
dynastySlug: tang
tags: [] 
---

## 正文

- 江南風物可醒酒，江山氣勢侵牛斗。
- 大庾梅花入界香，南康瀑布從天吼。
- 此閒好共吳人樂，井蛟爲害須除却。
- 觀風未到庾公樓，褰帷先上滕王閣。
- 仙籟鳴時獨鳳吟，劍池黑處雙龍躍。
- 縣令寧無種秫翁，還似王弘就翁酌。
- 最是高賢徐穉墳，急齎酒脯祠溟漠。
- 部吏爭迎使者車，野人夾道亦歡呼。
- 且得官司減鞭笞，若逢水旱放田租。
- 關市如何從薄賦，設法通商爲遠圖。
- 方今聖世雖無事，須修武備戒不虞。
- 生民所恃在城邑，更嚴壁壘完其郛。
- 何况荆湖與二廣，溪洞盡是蠻所居。
- 一日除書遣受降，便持斧鉞建油幢。
- 陣上風神應更偉，軍中才氣亦無雙。
- 勢似疾雷從便道，揮兵直指富良江。

## 拼音

- jiang1 nan2 feng1 wu4 ke3 xing3 jiu3 ， jiang1 shan1 qi4 shi4 qin1 niu2 dou4 。
- da4 yu3 mei2 hua1 ru4 jie4 xiang1 ， nan2 kang1 pu4 bu4 cong2 tian1 hou3 。
- ci3 xian2 hao3 gong4 wu2 ren2 le4 ， jing3 jiao1 wei2 hai4 xu1 chu2 que4 。
- guan1 feng1 wei4 dao4 yu3 gong1 lou2 ， qian1 wei2 xian1 shang4 teng2 wang2 ge2 。
- xian1 lai4 ming2 shi2 du2 feng4 yin2 ， jian4 chi2 hei1 chu3 shuang1 long2 yue4 。
- xian4 ling4 ning2 wu2 zhong3 shu2 weng1 ， huan2 si4 wang2 hong2 jiu4 weng1 zhuo2 。
- zui4 shi4 gao1 xian2 xu2 zhi4 fen2 ， ji2 ji1 jiu3 pu2 ci2 ming2 mo4 。
- bu4 li4 zheng1 ying2 shi3 zhe3 ju1 ， ye3 ren2 jia1 dao4 yi4 huan1 hu1 。
- qie3 de2 guan1 si0 jian3 bian1 chi1 ， ruo4 feng2 shui3 han4 fang4 tian2 zu1 。
- guan1 shi4 ru2 he2 cong2 bao2 fu4 ， she4 fa3 tong1 shang1 wei2 yuan3 tu2 。
- fang1 jin1 sheng4 shi4 sui1 wu2 shi4 ， xu1 xiu1 wu3 bei4 jie4 bu4 yu2 。
- sheng1 min2 suo3 shi4 zai4 cheng2 yi4 ， geng4 yan2 bi4 lei3 wan2 qi2 fu2 。
- he2 kuang4 jing1 hu2 yu3 er4 guang3 ， xi1 dong4 jin4 shi4 man2 suo3 ju1 。
- yi2 ri4 chu2 shu1 qian3 shou4 xiang2 ， bian4 chi2 fu3 yue4 jian4 you2 zhuang4 。
- zhen4 shang4 feng1 shen2 ying1 geng4 wei3 ， jun1 zhong1 cai2 qi4 yi4 wu2 shuang1 。
- shi4 si4 ji2 lei2 cong2 bian4 dao4 ， hui1 bing1 zhi2 zhi3 fu4 liang2 jiang1 。

## 注释

## 译文

## 赏析
