---
id: xu-ji-song-pei-shou
title: 送裴守
titlePinyin: song4 pei2 shou3
titleSlug: song-pei-shou
author: 徐積
authorPinyin: xu2 ji1
authorSlug: xu-ji
dynasty: 唐
dynastyPinyin: tang2
dynastySlug: tang
tags: [] 
---

## 正文

- 維時西南，巴蜀一道。
- 强楚侵疆，故蜀東徼。
- 水激以猛，山迫而峭。
- 人性堅悍，地形險要。
- 孰往而使，孰撫而教。
- 惟帝難之，乃眷東顧。
- 曰山陽守，智足知務。
- 能正而和，能察而恕。
- 嚴所以立，寬所以輔。
- 性不狎侮，躬有法度。
- 是表是儀，可俾可付。
- 其往欽哉，所居必裕。
- 公拜稽首，馳傳以起。
- 入境褰帷，登山叱馭。
- 設施有本，先後有序。
- 可者立行，不可立去。
- 公曰來汝，吏受約束。
- 天子聖人，汝勿苛酷。
- 民心無他，罪生不足。
- 窮閻荒村，頹垣破屋。
- 豈可羅網，更入牢獄。
- 公曰兵官，當去其懦。
- 賊侮則犯，賊畏則挫。
- 勉之在勤，戒之在惰。
- 兵要素練，慎勿安坐。
- 公曰縣尉，縣無城郭。
- 姦者鼠伺，狂者獸攫。
- 一邑性命，弓手是持。
- 選擇補之，訓練使之。
- 即有能者，有以勞之。
- 即不能者，戒之告之。
- 在昔漢氏，蠻多變者。
- 失信失恩，擾之故也。
- 今則不然，有以處汝。
- 德以服汝，威以御汝。
- 恩以結汝，信以固汝。
- 汝無自恃，皇帝神武。
- 凡公敕戒，吏皆奉行。
- 何法不恕，何刑不平。
- 何兵不練，何技不精。
- 一綱盡舉，百爲大成。
- 盜賊衰息，蠻夷信服。
- 四封之內，截然整肅。
- 小人有依，良民受福。
- 天子嘉之，馳傳以召。
- 慈母喜之，載色載笑。
- 神亦祚之，永錫難老。

## 拼音

- wei2 shi2 xi1 nan2 ， ba1 shu3 yi2 dao4 。
- qiang2 chu3 qin1 jiang1 ， gu4 shu3 dong1 jiao3 。
- shui3 ji1 yi3 meng3 ， shan1 po4 er2 qiao4 。
- ren2 xing4 jian1 han4 ， di4 xing2 xian3 yao4 。
- shu2 wang3 er2 shi3 ， shu2 fu3 er2 jiao4 。
- wei2 di4 nan2 zhi1 ， nai3 juan4 dong1 gu4 。
- yue1 shan1 yang2 shou3 ， zhi4 zu2 zhi1 wu4 。
- neng2 zheng4 er2 he2 ， neng2 cha2 er2 shu4 。
- yan2 suo3 yi3 li4 ， kuan1 suo3 yi3 fu3 。
- xing4 bu4 xia2 wu3 ， gong1 you3 fa3 du4 。
- shi4 biao3 shi4 yi2 ， ke3 bi3 ke3 fu4 。
- qi2 wang3 qin1 zai1 ， suo3 ju1 bi4 yu4 。
- gong1 bai4 qi3 shou3 ， chi2 chuan2 yi3 qi3 。
- ru4 jing4 qian1 wei2 ， deng1 shan1 chi4 yu4 。
- she4 shi1 you3 ben3 ， xian1 hou4 you3 xu4 。
- ke3 zhe3 li4 xing2 ， bu4 ke3 li4 qu4 。
- gong1 yue1 lai2 ru3 ， li4 shou4 yue1 shu4 。
- tian1 zi3 sheng4 ren2 ， ru3 wu4 ke1 ku4 。
- min2 xin1 wu2 ta1 ， zui4 sheng1 bu4 zu2 。
- qiong2 yan2 huang1 cun1 ， tui2 yuan2 po4 wu1 。
- qi3 ke3 luo2 wang3 ， geng4 ru4 lao2 yu4 。
- gong1 yue1 bing1 guan1 ， dang1 qu4 qi2 nuo4 。
- zei2 wu3 ze2 fan4 ， zei2 wei4 ze2 cuo4 。
- mian3 zhi1 zai4 qin2 ， jie4 zhi1 zai4 duo4 。
- bing1 yao4 su4 lian4 ， shen4 wu4 an1 zuo4 。
- gong1 yue1 xian4 wei4 ， xian4 wu2 cheng2 guo1 。
- jian1 zhe3 shu3 si4 ， kuang2 zhe3 shou4 jue2 。
- yi2 yi4 xing4 ming4 ， gong1 shou3 shi4 chi2 。
- xuan3 ze2 bu3 zhi1 ， xun4 lian4 shi3 zhi1 。
- ji2 you3 neng2 zhe3 ， you3 yi3 lao2 zhi1 。
- ji2 bu4 neng2 zhe3 ， jie4 zhi1 gao4 zhi1 。
- zai4 xi1 han4 shi4 ， man2 duo1 bian4 zhe3 。
- shi1 xin4 shi1 en1 ， rao3 zhi1 gu4 ye3 。
- jin1 ze2 bu4 ran2 ， you3 yi3 chu3 ru3 。
- de2 yi3 fu2 ru3 ， wei1 yi3 yu4 ru3 。
- en1 yi3 jie2 ru3 ， xin4 yi3 gu4 ru3 。
- ru3 wu2 zi4 shi4 ， huang2 di4 shen2 wu3 。
- fan2 gong1 chi4 jie4 ， li4 jie1 feng4 xing2 。
- he2 fa3 bu2 shu4 ， he2 xing2 bu4 ping2 。
- he2 bing1 bu2 lian4 ， he2 ji4 bu4 jing1 。
- yi4 gang1 jin4 ju3 ， bai3 wei2 da4 cheng2 。
- dao4 zei2 shuai1 xi1 ， man2 yi2 xin4 fu2 。
- si4 feng1 zhi1 nei4 ， jie2 ran2 zheng3 su4 。
- xiao3 ren2 you3 yi1 ， liang2 min2 shou4 fu2 。
- tian1 zi3 jia1 zhi1 ， chi2 chuan2 yi3 zhao4 。
- ci2 mu3 xi3 zhi1 ， zai4 se4 zai4 xiao4 。
- shen2 yi4 zuo4 zhi1 ， yong3 xi1 nan2 lao3 。

## 注释

## 译文

## 赏析
