---
id: xu-ji-ti-ji-ting
title: 題寄亭
titlePinyin: ti2 ji4 ting2
titleSlug: ti-ji-ting
author: 徐積
authorPinyin: xu2 ji1
authorSlug: xu-ji
dynasty: 唐
dynastyPinyin: tang2
dynastySlug: tang
tags: [] 
---

## 正文

- 大抵人閒同一寓，外物之來寓中寓。
- 主人於爾本無心，誰使之來誰使去。
- 來時無所增吾悅，去時談笑亦不輟。
- 惟有山叟與溪翁，屋裏閒雲船上月。
- 一從古往成蹉跎，失之則憾得之歌。
- 不從平路從風波，或遭陷穽或網羅。
- 有人嚙臂遺其親，有人之楚復之秦。
- 侯門灑掃寧苦辛，牛衣涕泣傷賤貧。
- 誰人衒鬻來上書，誰人乞貸留公車。
- 誰人入關便棄繻，誰思躣馬疾其驅。
- 更有隋時二隠夫，欲將林壑謀金朱。
- 倒行之輩尤可吁，當時自欲烹其軀。
- 却是揚雄所性恬，誰須名字學韋賢。
- 積薪可恨汲生言，不道真風任自然。
- 自然處者其爲誰，以寄名亭如此奇。
- 俗人所患在失之，安知達者靜者心平夷。
- 達者洞然無所蔽，靜者泊然無所累。
- 無蔽無累無所營，其中主者性與誠。
- 登斯亭兮觀斯名，人閒萬事皆可平。

## 拼音

- da4 di3 ren2 xian2 tong2 yi2 yu4 ， wai4 wu4 zhi1 lai2 yu4 zhong1 yu4 。
- zhu3 ren2 wu1 er3 ben3 wu2 xin1 ， shui2 shi3 zhi1 lai2 shui2 shi3 qu4 。
- lai2 shi2 wu2 suo3 zeng1 wu2 yue4 ， qu4 shi2 tan2 xiao4 yi4 bu2 chuo4 。
- wei2 you3 shan1 sou3 yu3 xi1 weng1 ， wu1 li3 xian2 yun2 chuan2 shang4 yue4 。
- yi4 cong2 gu3 wang3 cheng2 cuo1 tuo2 ， shi1 zhi1 ze2 han4 de2 zhi1 ge1 。
- bu4 cong2 ping2 lu4 cong2 feng1 bo1 ， huo4 zao1 xian4 jing3 huo4 wang3 luo2 。
- you3 ren2 nie4 bi4 yi2 qi2 qin1 ， you3 ren2 zhi1 chu3 fu4 zhi1 qin2 。
- hou2 men2 sa3 sao3 ning2 ku3 xin1 ， niu2 yi1 ti4 qi4 shang1 jian4 pin2 。
- shui2 ren2 xuan4 yu4 lai2 shang4 shu1 ， shui2 ren2 qi3 dai4 liu2 gong1 ju1 。
- shui2 ren2 ru4 guan1 bian4 qi4 xu1 ， shui2 si1 qu2 ma3 ji2 qi2 qu1 。
- geng4 you3 sui2 shi2 er4 yin3 fu1 ， yu4 jiang1 lin2 he4 mou2 jin1 zhu1 。
- dao3 xing2 zhi1 bei4 you2 ke3 xu1 ， dang1 shi2 zi4 yu4 peng1 qi2 qu1 。
- que4 shi4 yang2 xiong2 suo3 xing4 tian2 ， shui2 xu1 ming2 zi4 xue2 wei2 xian2 。
- ji1 xin1 ke3 hen4 ji2 sheng1 yan2 ， bu2 dao4 zhen1 feng1 ren4 zi4 ran2 。
- zi4 ran2 chu3 zhe3 qi2 wei2 shui2 ， yi3 ji4 ming2 ting2 ru2 ci3 qi2 。
- su2 ren2 suo3 huan4 zai4 shi1 zhi1 ， an1 zhi1 da2 zhe3 jing4 zhe3 xin1 ping2 yi2 。
- da2 zhe3 dong4 ran2 wu2 suo3 bi4 ， jing4 zhe3 bo2 ran2 wu2 suo3 lei3 。
- wu2 bi4 wu2 lei4 wu2 suo3 ying2 ， qi2 zhong1 zhu3 zhe3 xing4 yu3 cheng2 。
- deng1 si1 ting2 xi1 guan1 si1 ming2 ， ren2 xian2 wan4 shi4 jie1 ke3 ping2 。

## 注释

## 译文

## 赏析
