---
id: he-meng-gui-song-chun-an-kuo-tian-sheng-wei-jia-dou-shi
title: 送淳安括田省委賈都事
titlePinyin: song4 chun2 an1 kuo4 tian2 sheng3 wei3 jia3 dou1 shi4
titleSlug: song-chun-an-kuo-tian-sheng-wei-jia-dou-shi
author: 何夢桂
authorPinyin: he2 meng4 gui4
authorSlug: he-meng-gui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 白馬何方來，青絲紅錦韉。
- 手持省府檄，身著從事衫。
- 分麾蒞屬邑，銜命司括田。
- 一見爲鸞鳳，不肯爲鷹鸇。
- 視民如有疾，見客似無官。
- 疲民得賈父，僻壤戴蘇天。
- 群情有欲愬，百口難具宣。
- 君來五閲月，熟察民顛連。
- 嚴爲浙偏壘，淳在嚴萬山。
- 按圖覽輿地，邑境若斗然。
- 一分布阡陌，九分奠山川。
- 墾畝雜沙礫，斸土見水泉。
- 桑不給繭絲，農不供粥饘。
- 耕鑿地力盡，租稅民用殫。
- 江南享有國，錢塘餘百年。
- 地偏費實浩，額外賦益繁。
- 和買非正絹，茶役皆贏錢。
- 民窮未忍死，上慈政令寬。
- 三年輸未足，一榜逋悉蠲。
- 遺黎戴白叟，尚能話興元。
- 天朝大一統，地域跨八埏。
- 中邦定成賦，遠氓均受廛。
- 吁嗟天地仁，豈使雨露偏。
- 君歸勿委蛇，禁中需牧頗。
- 願言述民勞，海表同恩波。
- 相彼西人好，東人爭奈何。

## 拼音

- bai2 ma3 he2 fang1 lai2 ， qing1 si1 hong2 jin3 jian1 。
- shou3 chi2 sheng3 fu3 xi2 ， shen1 zhu4 cong2 shi4 shan1 。
- fen1 hui1 li4 shu3 yi4 ， xian2 ming4 si1 kuo4 tian2 。
- yi2 jian4 wei2 luan2 feng4 ， bu4 ken3 wei2 ying1 zhan1 。
- shi4 min2 ru2 you3 ji2 ， jian4 ke4 si4 wu2 guan1 。
- pi2 min2 de2 jia3 fu4 ， pi4 rang3 dai4 su1 tian1 。
- qun2 qing2 you3 yu4 shuo4 ， bai3 kou3 nan2 ju4 xuan1 。
- jun1 lai2 wu3 yue4 yue4 ， shu2 cha2 min2 dian1 lian2 。
- yan2 wei2 zhe4 pian1 lei3 ， chun2 zai4 yan2 wan4 shan1 。
- an4 tu2 lan3 yu2 di4 ， yi4 jing4 ruo4 dou4 ran2 。
- yi4 fen1 bu4 qian1 mo4 ， jiu3 fen1 dian4 shan1 chuan1 。
- ken3 mu3 za2 sha1 li4 ， zhu2 tu3 jian4 shui3 quan2 。
- sang1 bu4 gei3 jian3 si1 ， nong2 bu2 gong4 zhou1 zhan1 。
- geng1 zao2 di4 li4 jin4 ， zu1 shui4 min2 yong4 dan1 。
- jiang1 nan2 xiang3 you3 guo2 ， qian2 tang2 yu2 bai3 nian2 。
- di4 pian1 fei4 shi2 hao4 ， e2 wai4 fu4 yi4 fan2 。
- he2 mai3 fei1 zheng4 juan4 ， cha2 yi4 jie1 ying2 qian2 。
- min2 qiong2 wei4 ren3 si3 ， shang4 ci2 zheng4 ling4 kuan1 。
- san1 nian2 shu1 wei4 zu2 ， yi4 bang3 bu1 xi1 juan1 。
- yi2 li2 dai4 bai2 sou3 ， shang4 neng2 hua4 xing1 yuan2 。
- tian1 chao2 da4 yi4 tong3 ， di4 yu4 kua4 ba1 shan1 。
- zhong1 bang1 ding4 cheng2 fu4 ， yuan3 mang2 jun1 shou4 chan2 。
- xu1 jie1 tian1 di4 ren2 ， qi3 shi3 yu3 lu4 pian1 。
- jun1 gui1 wu4 wei1 yi2 ， jin4 zhong1 xu1 mu4 po1 。
- yuan4 yan2 shu4 min2 lao2 ， hai3 biao3 tong2 en1 bo1 。
- xiang1 bi3 xi1 ren2 hao3 ， dong1 ren2 zheng1 nai4 he2 。

## 注释

## 译文

## 赏析
