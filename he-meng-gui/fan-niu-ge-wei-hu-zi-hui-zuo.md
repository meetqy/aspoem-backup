---
id: he-meng-gui-fan-niu-ge-wei-hu-zi-hui-zuo
title: 飯牛歌爲胡子徽作
titlePinyin: fan4 niu2 ge1 wei2 hu2 zi0 hui1 zuo4
titleSlug: fan-niu-ge-wei-hu-zi-hui-zuo
author: 何夢桂
authorPinyin: he2 meng4 gui4
authorSlug: he-meng-gui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 朝飯牛，飯牛原上草。
- 夜飯牛，飯牛霜下藁。
- 草香藁軟牛飽肥，黄犢跳梁犍卧噍。
- 煙蓑雨笠犢鼻褌，髫齔飯牛今已老。
- 有時扣角苦勞碌，人世觸蠻等雙角。
- 古今名利成戰場，不似倒騎牛背樂。
- 君不見齊甯戚，長夜飯牛歌白石。
- 漫漫待旦骭衣單，待旦未明何嗟及。
- 又不見百里奚未遇時，未遇飯牛人不知。
- 平生爵祿不入心，何故要秦五羊皮。
- 老翁牽牛傍流水，水不飲牛寧洗耳。
- 入去山中深更深，蘆管一聲千古意。
- 乾坤旦暮不曾知，那問人間榮辱事。

## 拼音

- chao2 fan4 niu2 ， fan4 niu2 yuan2 shang4 cao3 。
- ye4 fan4 niu2 ， fan4 niu2 shuang1 xia4 gao3 。
- cao3 xiang1 gao3 ruan3 niu2 bao3 fei2 ， huang2 du2 tiao4 liang2 jian1 wo4 jiao4 。
- yan1 suo1 yu3 li4 du2 bi2 kun1 ， tiao2 chen4 fan4 niu2 jin1 yi3 lao3 。
- you3 shi2 kou4 jiao3 ku3 lao2 lu4 ， ren2 shi4 chu4 man2 deng3 shuang1 jiao3 。
- gu3 jin1 ming2 li4 cheng2 zhan4 chang3 ， bu2 si4 dao3 qi2 niu2 bei4 le4 。
- jun1 bu2 jian4 qi2 ning2 qi1 ， chang2 ye4 fan4 niu2 ge1 bai2 shi2 。
- man4 man4 dai4 dan4 gan4 yi1 dan1 ， dai4 dan4 wei4 ming2 he2 jie1 ji2 。
- you4 bu2 jian4 bai3 li3 xi1 wei4 yu4 shi2 ， wei4 yu4 fan4 niu2 ren2 bu4 zhi1 。
- ping2 sheng1 jue2 lu4 bu2 ru4 xin1 ， he2 gu4 yao4 qin2 wu3 yang2 pi2 。
- lao3 weng1 qian1 niu2 bang4 liu2 shui3 ， shui3 bu4 yin3 niu2 ning2 xi3 er3 。
- ru4 qu4 shan1 zhong1 shen1 geng4 shen1 ， lu2 guan3 yi4 sheng1 qian1 gu3 yi4 。
- qian2 kun1 dan4 mu4 bu4 ceng2 zhi1 ， na4 wen4 ren2 jian4 rong2 ru3 shi4 。

## 注释

## 译文

## 赏析
