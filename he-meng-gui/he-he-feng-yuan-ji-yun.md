---
id: he-meng-gui-he-he-feng-yuan-ji-yun
title: 和何逢原寄韻
titlePinyin: he2 he2 feng2 yuan2 ji4 yun4
titleSlug: he-he-feng-yuan-ji-yun
author: 何夢桂
authorPinyin: he2 meng4 gui4
authorSlug: he-meng-gui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 世界歸大壑，人事如奔淙。
- 浮生萃草木，萬變成飄風。
- 觸蠻兩蝸國，王侯一蟻封。
- 下觀黔首愚，咄嗟書虛空。
- 怒攘亦蠢蠢，羣飛何夢夢。
- 失手弄刀劍，轉眼生兵戎。
- 萬騎彀弓矢，千夫駕臨衝。
- 原野肆尸血，道路哀離鴻。
- 帥師有丈人，在師得師中。
- 不辜多全活，不與羣醜同。
- 師克未爲績，不殺真膚公。
- 乾坤一胞與，感此重戚容。
- 涿鹿始爭戰，千古開武功。
- 春秋書戰伐，三復爲惙忡。
- 南風鼓虞氏，吾誰與王通。
- 擊磬斯已矣，荷蕢猶可宗。
- 無用媿社櫟，浪出羞澗松。
- 君謂叔孫智，人笑酈生庸。
- 未能半分補，政墮一動凶。
- 歸來友石友，相對仲與翁。
- 抱神慎守一，吾欲師崆峒。

## 拼音

- shi4 jie4 gui1 da4 he4 ， ren2 shi4 ru2 ben1 cong2 。
- fu2 sheng1 cui4 cao3 mu4 ， wan4 bian4 cheng2 piao1 feng1 。
- chu4 man2 liang3 wo1 guo2 ， wang2 hou2 yi4 yi3 feng1 。
- xia4 guan1 qian2 shou3 yu2 ， duo1 jie1 shu1 xu1 kong1 。
- nu4 rang3 yi4 chun3 chun3 ， qun2 fei1 he2 meng4 meng4 。
- shi1 shou3 nong4 dao1 jian4 ， zhuan3 yan3 sheng1 bing1 rong2 。
- wan4 qi2 gou4 gong1 shi3 ， qian1 fu1 jia4 lin2 chong1 。
- yuan2 ye3 si4 shi1 xue4 ， dao4 lu4 ai1 li2 hong2 。
- shuai4 shi1 you3 zhang4 ren2 ， zai4 shi1 de2 shi1 zhong1 。
- bu4 gu1 duo1 quan2 huo2 ， bu4 yu3 qun2 chou3 tong2 。
- shi1 ke4 wei4 wei2 ji4 ， bu4 sha1 zhen1 fu1 gong1 。
- qian2 kun1 yi4 bao1 yu3 ， gan3 ci3 zhong4 qi1 rong2 。
- zhuo1 lu4 shi3 zheng1 zhan4 ， qian1 gu3 kai1 wu3 gong1 。
- chun1 qiu1 shu1 zhan4 fa2 ， san1 fu4 wei2 chuo4 chong1 。
- nan2 feng1 gu3 yu2 shi4 ， wu2 shui2 yu3 wang2 tong1 。
- ji1 qing4 si1 yi3 yi3 ， he2 kui4 you2 ke3 zong1 。
- wu2 yong4 kui4 she4 li4 ， lang4 chu1 xiu1 jian4 song1 。
- jun1 wei4 shu1 sun1 zhi4 ， ren2 xiao4 li4 sheng1 yong1 。
- wei4 neng2 ban4 fen1 bu3 ， zheng4 duo4 yi2 dong4 xiong1 。
- gui1 lai2 you3 shi2 you3 ， xiang1 dui4 zhong4 yu3 weng1 。
- bao4 shen2 shen4 shou3 yi1 ， wu2 yu4 shi1 kong1 tong2 。

## 注释

## 译文

## 赏析
