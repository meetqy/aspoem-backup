---
id: he-meng-gui-ji-xie-jia-gu-shu-yin-xian-sheng-si-shi-si-yun
title: 寄謝夾谷書隠先生四十四韻
titlePinyin: ji4 xie4 jia1 gu3 shu1 yin3 xian1 sheng0 si4 shi2 si4 yun4
titleSlug: ji-xie-jia-gu-shu-yin-xian-sheng-si-shi-si-yun
author: 何夢桂
authorPinyin: he2 meng4 gui4
authorSlug: he-meng-gui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 粵從太極分，大塊溟涬洩。
- 人生於其間，三才位成列。
- 人極苟不立，清寧將竭裂。
- 厥初始斷鰲，萬古功卓絕。
- 誰觸不周山，地摧天柱折。
- 媧皇不煉石，方圓成陷缺。
- 九載困懷襄，東柱至西碣。
- 乘載微司空，斯民化魚鱉。
- 上下三千年，世變幾更迭。
- 誰與持風輪，不至人類滅。
- 魯廟祠太牢，漢庭定綿蕝。
- 澤國訪羊裘，東都樹名節。
- 斯道無存亡，惟人善顯設。
- 先後雖殊途，彼此有同轍。
- 山冢摧且傾，川流沸將竭。
- 托身止徬徨，勞心苦忡惙。
- 時無武城偃，誰知堂下蔑。
- 吏來方叫囂，我行方蹩躠。
- 賓主成寇讎，樽俎化縲絏。
- 楚市愧受鉗，山東羞折頞。
- 無處籲旻天，甘心死岩穴。
- 維北有星躔，煌煌西柄揭。
- 皇帝哀不辜，分符理司臬。
- 令出風霆行，章分雲漢抉。
- 垂光燭幽壤，萬里悉昭晰。
- 汲綆出深淵，千仞藉提挈。
- 自顧此身微，天地一甕蠛。
- 自笑往事非，古今一劍吷。
- 鳥卵來儀羽，駿骨致汗血。
- 犁然心自孚，難以口騰說。
- 衣冠出藻色，詩書響木舌。
- 從此公道開，起我庶士揭。
- 不圖老轅申，復見人稷卨。
- 蒼生在巔崖，寄命方杌隉。
- 山下豺狼多，况復晝噬囓。
- 皇皇倘無歸，惸惸靡遺孑。
- 四海望公來，久旱望霓切。
- 惟有此西人，謂私我西浙。
- 永言誓澄清，且爲沃焦熱。
- 次第雨八荒，寧久民望觖。
- 嚴瀨有男子，苦心頭半雪。
- 受恩口難言，寤歎惟契契。
- 延佇羌思君，解佩願遺玦。
- 遺玦不可得，采芳聊薄擷。

## 拼音

- yue4 cong2 tai4 ji2 fen1 ， da4 kuai4 ming2 xing4 xie4 。
- ren2 sheng1 wu1 qi2 jian4 ， san1 cai2 wei4 cheng2 lie4 。
- ren2 ji2 gou3 bu2 li4 ， qing1 ning2 jiang1 jie2 lie4 。
- jue2 chu1 shi3 duan4 ao2 ， wan4 gu3 gong1 zhuo2 jue2 。
- shui2 chu4 bu4 zhou1 shan1 ， di4 cui1 tian1 zhu4 zhe2 。
- wa1 huang2 bu2 lian4 shi2 ， fang1 yuan2 cheng2 xian4 que1 。
- jiu3 zai4 kun4 huai2 xiang1 ， dong1 zhu4 zhi4 xi1 jie2 。
- cheng2 zai4 wei1 si1 kong1 ， si1 min2 hua4 yu2 bie1 。
- shang4 xia4 san1 qian1 nian2 ， shi4 bian4 ji1 geng1 die2 。
- shui2 yu3 chi2 feng1 lun2 ， bu2 zhi4 ren2 lei4 mie4 。
- lu3 miao4 ci2 tai4 lao2 ， han4 ting2 ding4 mian2 jue2 。
- ze2 guo2 fang3 yang2 qiu2 ， dong1 dou1 shu4 ming2 jie2 。
- si1 dao4 wu2 cun2 wang2 ， wei2 ren2 shan4 xian3 she4 。
- xian1 hou4 sui1 shu1 tu2 ， bi3 ci3 you3 tong2 zhe2 。
- shan1 zhong3 cui1 qie3 qing1 ， chuan1 liu2 fei4 jiang1 jie2 。
- tuo1 shen1 zhi3 pang2 huang2 ， lao2 xin1 ku3 chong1 chuo4 。
- shi2 wu2 wu3 cheng2 yan3 ， shui2 zhi1 tang2 xia4 mie4 。
- li4 lai2 fang1 jiao4 xiao1 ， wo3 xing2 fang1 bie2 xie4 。
- bin1 zhu3 cheng2 kou4 chou2 ， zun1 zu3 hua4 lei2 xie4 。
- chu3 shi4 kui4 shou4 qian2 ， shan1 dong1 xiu1 zhe2 e4 。
- wu2 chu3 yu4 min2 tian1 ， gan1 xin1 si3 yan2 xue2 。
- wei2 bei3 you3 xing1 chan2 ， huang2 huang2 xi1 bing3 jie1 。
- huang2 di4 ai1 bu4 gu1 ， fen1 fu2 li3 si1 nie4 。
- ling4 chu1 feng1 ting2 xing2 ， zhang1 fen1 yun2 han4 jue2 。
- chui2 guang1 zhu2 you1 rang3 ， wan4 li3 xi1 zhao1 xi1 。
- ji2 geng3 chu1 shen1 yuan1 ， qian1 ren4 jie4 ti2 qie4 。
- zi4 gu4 ci3 shen1 wei1 ， tian1 di4 yi2 weng4 mie4 。
- zi4 xiao4 wang3 shi4 fei1 ， gu3 jin1 yi2 jian4 xue4 。
- niao3 luan3 lai2 yi2 yu3 ， jun4 gu3 zhi4 han4 xue4 。
- li2 ran2 xin1 zi4 fu2 ， nan2 yi3 kou3 teng2 shuo1 。
- yi1 guan1 chu1 zao3 se4 ， shi1 shu1 xiang3 mu4 she2 。
- cong2 ci3 gong1 dao4 kai1 ， qi3 wo3 shu4 shi4 jie1 。
- bu4 tu2 lao3 yuan2 shen1 ， fu4 jian4 ren2 ji4 xie4 。
- cang1 sheng1 zai4 dian1 ya2 ， ji4 ming4 fang1 wu4 nie4 。
- shan1 xia4 chai2 lang2 duo1 ， kuang4 fu4 zhou4 shi4 nie4 。
- huang2 huang2 tang3 wu2 gui1 ， qiong2 qiong2 mi2 yi2 jie2 。
- si4 hai3 wang4 gong1 lai2 ， jiu3 han4 wang4 ni2 qie4 。
- wei2 you3 ci3 xi1 ren2 ， wei4 si1 wo3 xi1 zhe4 。
- yong3 yan2 shi4 cheng2 qing1 ， qie3 wei2 wo4 jiao1 re4 。
- ci4 di4 yu3 ba1 huang1 ， ning2 jiu3 min2 wang4 jue2 。
- yan2 lai4 you3 nan2 zi3 ， ku3 xin1 tou2 ban4 xue3 。
- shou4 en1 kou3 nan2 yan2 ， wu4 tan4 wei2 qi4 qi4 。
- yan2 zhu4 qiang1 si1 jun1 ， jie3 pei4 yuan4 yi2 jue2 。
- yi2 jue2 bu4 ke3 de2 ， cai3 fang1 liao2 bao2 xie2 。

## 注释

## 译文

## 赏析
