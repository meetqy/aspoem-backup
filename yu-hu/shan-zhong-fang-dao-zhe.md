---
id: yu-hu-shan-zhong-fang-dao-zhe
title: 山中訪道者
titlePinyin: shan1 zhong1 fang3 dao4 zhe3
titleSlug: shan-zhong-fang-dao-zhe
author: 于鵠
authorPinyin: yu2 hu2
authorSlug: yu-hu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 觸煙入溪口，岸岸唯檉櫟。
- 其中盡碧流，十里不通屐。
- 出林山始轉，絕徑緣峭壁。
- 把藤借行勢，側足憑石脈。
- 㰹牙斷行處，光滑猿猱跡。
- 忽然風景異，乃到神仙宅。
- 天晴茅屋頭，殘雲蒸氣白。
- 隔窗梳髮聲，久立聞吹笛。
- 抱琴出門來，不顧人間客。
- 山院不灑掃，四時自虛寂。
- 落葉埋長松，出地纔數尺。
- 曾讀上清經，知注長生籍。
- 願示不死方，何山有瓊液。

## 拼音

- chu4 yan1 ru4 xi1 kou3 ， an4 an4 wei2 cheng1 li4 。
- qi2 zhong1 jin4 bi4 liu2 ， shi2 li3 bu4 tong1 ji1 。
- chu1 lin2 shan1 shi3 zhuan3 ， jue2 jing4 yuan2 qiao4 bi4 。
- ba3 teng2 jie4 xing2 shi4 ， ce4 zu2 ping2 shi2 mai4 。
- 㰹 ya2 duan4 xing2 chu3 ， guang1 hua2 yuan2 nao2 ji4 。
- hu1 ran2 feng1 jing3 yi4 ， nai3 dao4 shen2 xian1 zhai2 。
- tian1 qing2 mao2 wu1 tou2 ， can2 yun2 zheng1 qi4 bai2 。
- ge2 chuang1 shu1 fa4 sheng1 ， jiu3 li4 wen2 chui1 di2 。
- bao4 qin2 chu1 men2 lai2 ， bu2 gu4 ren2 jian4 ke4 。
- shan1 yuan4 bu4 sa3 sao3 ， si4 shi2 zi4 xu1 ji4 。
- luo4 ye4 mai2 chang2 song1 ， chu1 di4 cai2 shu4 chi3 。
- ceng2 du2 shang4 qing1 jing1 ， zhi1 zhu4 chang2 sheng1 ji2 。
- yuan4 shi4 bu4 si3 fang1 ， he2 shan1 you3 qiong2 ye4 。

## 注释

## 译文

## 赏析
