---
id: wang-yang-chen-dao-shi-nian-shi-san-gu-qi-you-yi-yi-qi-de-miao-chu-xian-neng-dui-zhe-tui-ci-yi-yi-ta-xue-he-suo-bu-ke-yin-cheng-duan-pian-zeng-zhi
title: 陳道士年十三骨氣有異弈棋得妙處鮮能對者推此藝以他學何所不可因成短篇贈之
titlePinyin: chen2 dao4 shi0 nian2 shi2 san1 gu3 qi4 you3 yi4 yi4 qi2 de2 miao4 chu3 xian1 neng2 dui4 zhe3 tui1 ci3 yi4 yi3 ta1 xue2 he2 suo3 bu4 ke3 yin1 cheng2 duan3 pian1 zeng4 zhi1
titleSlug: chen-dao-shi-nian-shi-san-gu-qi-you-yi-yi-qi-de-miao-chu-xian-neng-dui-zhe-tui-ci-yi-yi-ta-xue-he-suo-bu-ke-yin-cheng-duan-pian-zeng-zhi
author: 王洋
authorPinyin: wang2 yang2
authorSlug: wang-yang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 一枰局上無多歧，世人到此懷自疑。
- 方圓動靜曾未識，生死眼前那得知。
- 長頭道士年十三，眼如巖電光爛爛。
- 已將雙腳落城市，猶自面目藏烟嵐。
- 局中應答每閑暇，揮霍紛紜窮變化。
- 回頭卻笑世人疏，不認盈虛成取捨。
- 我聞此藝在專攻，莫起妄念思冥鴻。
- 冥鴻不至局已敗，弓繳漫自存胸中。
- 我欲將君比弈秋，專持此藝從君游。
- 但期白黑得歸處，一枰勝負吾無求。
- 又聞奕棋多仙侣，常向局中送寒暑。
- 世間利害疾轉頭，妙手如今向誰語。
- 昔時陶令曾鼓琴，爲嫌弦上多繁音。
- 七弦除去五音斷，卻於此處知琴心。
- 我知此藝亦如此，不似推枰休刻齒。
- 請君長大具芒鞋，共向鹿門尋石髓。

## 拼音

- yi4 ping2 ju2 shang4 wu2 duo1 qi2 ， shi4 ren2 dao4 ci3 huai2 zi4 yi2 。
- fang1 yuan2 dong4 jing4 ceng2 wei4 shi2 ， sheng1 si3 yan3 qian2 na4 de2 zhi1 。
- chang2 tou2 dao4 shi0 nian2 shi2 san1 ， yan3 ru2 yan2 dian4 guang1 lan4 lan4 。
- yi3 jiang1 shuang1 jiao3 luo4 cheng2 shi4 ， you2 zi4 mian4 mu4 cang2 yan1 lan2 。
- ju2 zhong1 ying1 da2 mei3 xian2 xia2 ， hui1 huo4 fen1 yun2 qiong2 bian4 hua4 。
- hui2 tou2 que4 xiao4 shi4 ren2 shu1 ， bu2 ren4 ying2 xu1 cheng2 qu3 she3 。
- wo3 wen2 ci3 yi4 zai4 zhuan1 gong1 ， mo4 qi3 wang4 nian4 si1 ming2 hong2 。
- ming2 hong2 bu2 zhi4 ju2 yi3 bai4 ， gong1 jiao3 man4 zi4 cun2 xiong1 zhong1 。
- wo3 yu4 jiang1 jun1 bi3 yi4 qiu1 ， zhuan1 chi2 ci3 yi4 cong2 jun1 you2 。
- dan4 qi1 bai2 hei1 de2 gui1 chu3 ， yi4 ping2 sheng4 fu4 wu2 wu2 qiu2 。
- you4 wen2 yi4 qi2 duo1 xian1 lü3 ， chang2 xiang4 ju2 zhong1 song4 han2 shu3 。
- shi4 jian4 li4 hai4 ji2 zhuan3 tou2 ， miao4 shou3 ru2 jin1 xiang4 shui2 yu3 。
- xi1 shi2 tao2 ling4 ceng2 gu3 qin2 ， wei2 xian2 xian2 shang4 duo1 fan2 yin1 。
- qi1 xian2 chu2 qu4 wu3 yin1 duan4 ， que4 wu1 ci3 chu3 zhi1 qin2 xin1 。
- wo3 zhi1 ci3 yi4 yi4 ru2 ci3 ， bu2 si4 tui1 ping2 xiu1 ke4 chi3 。
- qing3 jun1 chang2 da4 ju4 mang2 xie2 ， gong4 xiang4 lu4 men2 xun2 shi2 sui3 。

## 注释

## 译文

## 赏析
