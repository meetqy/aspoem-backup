---
id: wang-yang-ci-yun-xin-qi-li-chang-pian
title: 次韻辛起李長篇
titlePinyin: ci4 yun4 xin1 qi3 li3 chang2 pian1
titleSlug: ci-yun-xin-qi-li-chang-pian
author: 王洋
authorPinyin: wang2 yang2
authorSlug: wang-yang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 十年爪牙官，百世傳風流。
- 每思先賢範，爛漫涕不收。
- 爭奪世界中，蕭灑自十洲。
- 辛使東洲望，翹材錯薪槱。
- 干戈一相尋，賢愚自相仇。
- 六鰲失所負，群賢困道周。
- 人如辛使者，往往官屢休。
- 用舍方坎壈，身世同蜉蝣。
- 但聞公卿間，飽誦才業優。
- 爵祿縱可辭，歲月那得媮。
- 向來成名時，石室書盍紬。
- 奈何俯仰中，窘路拘驊騮。
- 嘶鳴合亨塗，飄泊仍海陬。
- 嗟予才每下，粗能别薰蕕。
- 識面苦不早，論交亦何尤。
- 長裾曳非難，騖棹驚莫留。
- 既懷難會戀，那無輕去愁。
- 方今草寇猖，健兒炊矛頭。
- 金盤集衛霍，藜糝甘軻邱。
- 不知到死處，真得飽暖不。
- 行當捫牽牛，快願同桴浮。

## 拼音

- shi2 nian2 zhao3 ya2 guan1 ， bai3 shi4 chuan2 feng1 liu2 。
- mei3 si1 xian1 xian2 fan4 ， lan4 man4 ti4 bu4 shou1 。
- zheng1 duo2 shi4 jie4 zhong1 ， xiao1 sa3 zi4 shi2 zhou1 。
- xin1 shi3 dong1 zhou1 wang4 ， qiao2 cai2 cuo4 xin1 you3 。
- gan1 ge1 yi4 xiang1 xun2 ， xian2 yu2 zi4 xiang1 chou2 。
- liu4 ao2 shi1 suo3 fu4 ， qun2 xian2 kun4 dao4 zhou1 。
- ren2 ru2 xin1 shi3 zhe3 ， wang3 wang3 guan1 lü3 xiu1 。
- yong4 she4 fang1 kan3 lan3 ， shen1 shi4 tong2 fu2 you2 。
- dan4 wen2 gong1 qing1 jian4 ， bao3 song4 cai2 ye4 you1 。
- jue2 lu4 zong4 ke3 ci2 ， sui4 yue4 na4 de2 tou1 。
- xiang4 lai2 cheng2 ming2 shi2 ， shi2 shi4 shu1 he2 chou1 。
- nai4 he2 fu3 yang3 zhong1 ， jiong3 lu4 ju1 hua2 liu2 。
- si1 ming2 he2 heng1 tu2 ， piao1 bo2 reng2 hai3 zou1 。
- jie1 yu3 cai2 mei3 xia4 ， cu1 neng2 bie2 xun1 you2 。
- shi2 mian4 ku3 bu4 zao3 ， lun4 jiao1 yi4 he2 you2 。
- chang2 ju1 ye4 fei1 nan2 ， wu4 zhao4 jing1 mo4 liu2 。
- ji4 huai2 nan2 hui4 lian4 ， na4 wu2 qing1 qu4 chou2 。
- fang1 jin1 cao3 kou4 chang1 ， jian4 er2 chui1 mao2 tou2 。
- jin1 pan2 ji2 wei4 huo4 ， li2 san3 gan1 ke1 qiu1 。
- bu4 zhi1 dao4 si3 chu3 ， zhen1 de2 bao3 nuan3 bu4 。
- xing2 dang1 men2 qian1 niu2 ， kuai4 yuan4 tong2 fu2 fu2 。

## 注释

## 译文

## 赏析
