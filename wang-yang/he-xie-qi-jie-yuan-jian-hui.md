---
id: wang-yang-he-xie-qi-jie-yuan-jian-hui
title: 和謝齊解元見惠
titlePinyin: he2 xie4 qi2 jie4 yuan2 jian4 hui4
titleSlug: he-xie-qi-jie-yuan-jian-hui
author: 王洋
authorPinyin: wang2 yang2
authorSlug: wang-yang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 楚東六邑多秀民，其間達者海內聞。
- 恨我眼闇不識真，客舍道傍初見君。
- 徴君當以文章顯，照眼青錢充萬選。
- 胡爲過我誤淮揚，山徑蹊荒費鉏剪。
- 龍鍾野老安用哉，偶隨江上浮鷗來。
- 簿書魚鳥少閑暇，賦斂戶口煩徴催。
- 君今蹉跎壯非少，隴首棲遲雜長嘯。
- 上書自薦莫崢嶸，直氣如虹亦奇峭。
- 詩書滿腹燈火勤，勿言此道非由人。
- 雪霜不厭松骨老，桃李自與春風新。
- 短書御袖懷珍具，文字天成絕斤斧。
- 一鳴行即駕雷車，萬卷它年勞電母。
- 北窗紋簟清如水，青蠅側翅如畏刑。
- 側身甘旨寢疾愈，負我此腹何由靈。
- 身世浮雲不留處，書生白首談堯禹。
- 書窗行几幸虛閑，過我蕭蕭聽夜雨。

## 拼音

- chu3 dong1 liu4 yi4 duo1 xiu4 min2 ， qi2 jian4 da2 zhe3 hai3 nei4 wen2 。
- hen4 wo3 yan3 an4 bu4 shi2 zhen1 ， ke4 she4 dao4 bang4 chu1 jian4 jun1 。
- zhi3 jun1 dang1 yi3 wen2 zhang1 xian3 ， zhao4 yan3 qing1 qian2 chong1 wan4 xuan3 。
- hu2 wei2 guo4 wo3 wu4 huai2 yang2 ， shan1 jing4 qi1 huang1 fei4 chu2 jian3 。
- long2 zhong1 ye3 lao3 an1 yong4 zai1 ， ou3 sui2 jiang1 shang4 fu2 ou1 lai2 。
- bo2 shu1 yu2 niao3 shao3 xian2 xia2 ， fu4 lian3 hu4 kou3 fan2 zhi3 cui1 。
- jun1 jin1 cuo1 tuo2 zhuang4 fei1 shao3 ， long3 shou3 qi1 chi2 za2 chang2 xiao4 。
- shang4 shu1 zi4 jian4 mo4 zheng1 rong2 ， zhi2 qi4 ru2 hong2 yi4 qi2 qiao4 。
- shi1 shu1 man3 fu4 deng1 huo3 qin2 ， wu4 yan2 ci3 dao4 fei1 you2 ren2 。
- xue3 shuang1 bu2 yan4 song1 gu3 lao3 ， tao2 li3 zi4 yu3 chun1 feng1 xin1 。
- duan3 shu1 yu4 xiu4 huai2 zhen1 ju4 ， wen2 zi4 tian1 cheng2 jue2 jin1 fu3 。
- yi4 ming2 xing2 ji2 jia4 lei2 ju1 ， wan4 juan4 ta1 nian2 lao2 dian4 mu3 。
- bei3 chuang1 wen2 dian4 qing1 ru2 shui3 ， qing1 ying2 ce4 chi4 ru2 wei4 xing2 。
- ce4 shen1 gan1 zhi3 qin3 ji2 yu4 ， fu4 wo3 ci3 fu4 he2 you2 ling2 。
- shen1 shi4 fu2 yun2 bu4 liu2 chu3 ， shu1 sheng1 bai2 shou3 tan2 yao2 yu3 。
- shu1 chuang1 xing2 ji3 xing4 xu1 xian2 ， guo4 wo3 xiao1 xiao1 ting1 ye4 yu3 。

## 注释

## 译文

## 赏析
