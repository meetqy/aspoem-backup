---
id: wang-yang-guan-jiang-shi-you-gan
title: 觀講師有感
titlePinyin: guan1 jiang3 shi1 you3 gan3
titleSlug: guan-jiang-shi-you-gan
author: 王洋
authorPinyin: wang2 yang2
authorSlug: wang-yang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 一僧據几坐，衆僧列其間。
- 紛紛士與女，其外復相環。
- 娟娟誰家女，粉面垂煙鬟。
- 既爲時俗粧，復著道士冠。
- 一聞法師唱，先衆低朱顔。
- 俯仰皆中度，儀矩如素閑。
- 衆僧推舉首，往往務旁觀。
- 云是良家子，良人綴朝端。
- 二十哭其夫，蕙幃守奇單。
- 誓保歲寒節，悼往時汍瀾。
- 鄰女聞好色，願見無由緣。
- 孺枝無雜匹，對鏡有孤鸞。
- 如此十餘載，里巷不敢讙。
- 歲久厭俗累，幡然學僧禪。
- 朝朝事香火，常念舍囂煩。
- 遂來佛寺中，圓頂雜長髯。
- 未能問以此，吁嗟涕以潸。
- 女子本柔靜，閨房不肯安。
- 當初紅顔時，何必同惸鰥。
- 所行雖失節，尚可求芝蘭。
- 如今餘艷態，卻來叩幽關。
- 進退兩無據，此道何漫漫。
- 京城富貴家，妍麗出塵寰。
- 不肯自愛重，白日呈妖嫺。
- 廉恥節既喪，萬里來夷蠻。
- 向來紅面女，十九逢時艱。
- 奈何兵戈中，此風不爲刪。
- 僧乎爾其能，爲我逃窮山。

## 拼音

- yi4 seng1 ju4 ji3 zuo4 ， zhong4 seng1 lie4 qi2 jian4 。
- fen1 fen1 shi4 yu3 nü3 ， qi2 wai4 fu4 xiang1 huan2 。
- juan1 juan1 shui2 jia1 nü3 ， fen3 mian4 chui2 yan1 huan2 。
- ji4 wei2 shi2 su2 zhuang1 ， fu4 zhu4 dao4 shi0 guan1 。
- yi4 wen2 fa3 shi1 chang4 ， xian1 zhong4 di1 zhu1 yan2 。
- fu3 yang3 jie1 zhong1 du4 ， yi2 ju3 ru2 su4 xian2 。
- zhong4 seng1 tui1 ju3 shou3 ， wang3 wang3 wu4 pang2 guan1 。
- yun2 shi4 liang2 jia1 zi0 ， liang2 ren2 zhui4 chao2 duan1 。
- er4 shi2 ku1 qi2 fu1 ， hui4 wei2 shou3 qi2 dan1 。
- shi4 bao3 sui4 han2 jie2 ， dao4 wang3 shi2 wan2 lan2 。
- lin2 nü3 wen2 hao4 se4 ， yuan4 jian4 wu2 you2 yuan2 。
- ru2 zhi1 wu2 za2 pi3 ， dui4 jing4 you3 gu1 luan2 。
- ru2 ci3 shi2 yu2 zai4 ， li3 xiang4 bu4 gan3 huan1 。
- sui4 jiu3 yan4 su2 lei4 ， fan1 ran2 xue2 seng1 shan4 。
- zhao1 zhao1 shi4 xiang1 huo3 ， chang2 nian4 she4 xiao1 fan2 。
- sui4 lai2 fo2 si4 zhong1 ， yuan2 ding3 za2 chang2 ran2 。
- wei4 neng2 wen4 yi3 ci3 ， xu1 jie1 ti4 yi3 shan1 。
- nü3 zi3 ben3 rou2 jing4 ， gui1 fang2 bu4 ken3 an1 。
- dang1 chu1 hong2 yan2 shi2 ， he2 bi4 tong2 qiong2 guan1 。
- suo3 xing2 sui1 shi1 jie2 ， shang4 ke3 qiu2 zhi1 lan2 。
- ru2 jin1 yu2 yan4 tai4 ， que4 lai2 kou4 you1 guan1 。
- jin4 tui4 liang3 wu2 ju4 ， ci3 dao4 he2 man4 man4 。
- jing1 cheng2 fu4 gui4 jia1 ， yan2 li2 chu1 chen2 huan2 。
- bu4 ken3 zi4 ai4 zhong4 ， bai2 ri4 cheng2 yao1 xian2 。
- lian2 chi3 jie2 ji4 sang1 ， wan4 li3 lai2 yi2 man2 。
- xiang4 lai2 hong2 mian4 nü3 ， shi2 jiu3 feng2 shi2 jian1 。
- nai4 he2 bing1 ge1 zhong1 ， ci3 feng1 bu4 wei2 shan1 。
- seng1 hu1 er3 qi2 neng2 ， wei2 wo3 tao2 qiong2 shan1 。

## 注释

## 译文

## 赏析
