---
id: wang-yang-qi-yue-ba-ri-xiao-yu
title: 七月八日小雨
titlePinyin: qi1 yue4 ba1 ri4 xiao3 yu3
titleSlug: qi-yue-ba-ri-xiao-yu
author: 王洋
authorPinyin: wang2 yang2
authorSlug: wang-yang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 萬彙就槁死，一涼送生意。
- 問誰犯炎威，用事得屏翳。
- 始自長夏來，龍骨嘔四裔。
- 平原暴槁乾，生火自焚燧。
- 藉令翻長河，不給野老淚。
- 祝融固有逞，軒軒抱餘恚。
- 商飈欲小展，不費一矢遺。
- 人謀略殫窮，乃作鬼事計。
- 此邦嚴百神，奉事罔失墜。
- 惡衣不掩脛，致美盡一祭。
- 有嚴者貴神，父老誦明記。
- 適當牛女期，懸弧值嘉瑞。
- 不知誰相傳，轟然動天地。
- 走書集房祀，刻日共髙會。
- 俄然駕雲駢，各以偉像至。
- 原野照旌旗，閭閻便鼓吹。
- 鞠躬偵顔色，大房薦籩胾。
- 恍惚動百靈，相傳亦汪濊。
- 今朝響雲車，風馬繼飄駛。
- 意挾大江神，傾輸作霶霈。
- 日影弄廉纖，簷馬鳴細碎。
- 涓涓乍伶俜，赫赫復昌熾。
- 神乎享已豐，何乃靳小施。
- 婦怒罵少年，汝定事游戲。
- 汝牲汝自甘，汝酒汝既醉。
- 我疑神吐之，禍汝不少貰。
- 得免已可憐，尚敢望嘉惠。
- 嗟我偶投身，枵腹俟豐歲。
- 感此意悽然，中旦不成寐。
- 紀見成小詩，豈謂非吾事。

## 拼音

- wan4 hui4 jiu4 gao3 si3 ， yi4 liang2 song4 sheng1 yi4 。
- wen4 shui2 fan4 yan2 wei1 ， yong4 shi4 de2 ping2 yi4 。
- shi3 zi4 chang2 xia4 lai2 ， long2 gu3 ou3 si4 yi4 。
- ping2 yuan2 bao4 gao3 qian2 ， sheng1 huo3 zi4 fen2 sui4 。
- jie4 ling4 fan1 chang2 he2 ， bu4 gei3 ye3 lao3 lei4 。
- zhu4 rong2 gu4 you3 cheng3 ， xuan1 xuan1 bao4 yu2 hui4 。
- shang1 biao1 yu4 xiao3 zhan3 ， bu2 fei4 yi4 shi3 yi2 。
- ren2 mou2 lüe4 dan1 qiong2 ， nai3 zuo4 gui3 shi4 ji4 。
- ci3 bang1 yan2 bai3 shen2 ， feng4 shi4 wang3 shi1 zhui4 。
- e4 yi1 bu4 yan3 jing4 ， zhi4 mei3 jin4 yi2 ji4 。
- you3 yan2 zhe3 gui4 shen2 ， fu4 lao3 song4 ming2 ji4 。
- shi4 dang1 niu2 nü3 qi1 ， xuan2 hu2 zhi2 jia1 rui4 。
- bu4 zhi1 shui2 xiang1 chuan2 ， hong1 ran2 dong4 tian1 di4 。
- zou3 shu1 ji2 fang2 si4 ， ke4 ri4 gong4 gao1 hui4 。
- e2 ran2 jia4 yun2 pian2 ， ge4 yi3 wei3 xiang4 zhi4 。
- yuan2 ye3 zhao4 jing1 qi2 ， lü2 yan2 bian4 gu3 chui1 。
- ju1 gong1 zhen1 yan2 se4 ， da4 fang2 jian4 bian1 zi4 。
- huang3 hu1 dong4 bai3 ling2 ， xiang1 chuan2 yi4 wang1 hui4 。
- jin1 zhao1 xiang3 yun2 ju1 ， feng1 ma3 ji4 piao1 shi3 。
- yi4 xie2 da4 jiang1 shen2 ， qing1 shu1 zuo4 pang1 pei4 。
- ri4 ying3 nong4 lian2 xian1 ， yan2 ma3 ming2 xi4 sui4 。
- juan1 juan1 zha4 ling2 ping1 ， he4 he4 fu4 chang1 chi4 。
- shen2 hu1 xiang3 yi3 feng1 ， he2 nai3 jin4 xiao3 shi1 。
- fu4 nu4 ma4 shao4 nian2 ， ru3 ding4 shi4 you2 xi4 。
- ru3 sheng1 ru3 zi4 gan1 ， ru3 jiu3 ru3 ji4 zui4 。
- wo3 yi2 shen2 tu3 zhi1 ， huo4 ru3 bu4 shao3 shi4 。
- de2 mian3 yi3 ke3 lian2 ， shang4 gan3 wang4 jia1 hui4 。
- jie1 wo3 ou3 tou2 shen1 ， xiao1 fu4 si4 feng1 sui4 。
- gan3 ci3 yi4 qi1 ran2 ， zhong1 dan4 bu4 cheng2 mei4 。
- ji4 jian4 cheng2 xiao3 shi1 ， qi3 wei4 fei1 wu2 shi4 。

## 注释

## 译文

## 赏析
