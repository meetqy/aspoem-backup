---
id: wang-yang-ji-cao-jia-fu
title: 寄曹嘉父
titlePinyin: ji4 cao2 jia1 fu4
titleSlug: ji-cao-jia-fu
author: 王洋
authorPinyin: wang2 yang2
authorSlug: wang-yang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 廣陵隋家天子都，背負巨海襟江湖。
- 江分青山湖獻白，梁宋千里傳膏腴。
- 朱坊瓊園翫月夜，谷林九曲秋陽徂。
- 奇辭巧語不可極，盛事往往開天衢。
- 我家太傅官三載，文物方值開元初。
- 四幷堂前木芍藥，小金山下紋車璖。
- 沸天哀笳律新婉，照水粉面衣襜褕。
- 少年意盛不自屈，直欲赤手擒於菟。
- 翁云學等不可躐，俾著逄掖勤詩書。
- 泮宫得就弟子列，親見士子衣諸于。
- 子時燕頷出頭角，衆中轉目窺陳吳。
- 孤羆自爾事拱默，嫫姆未免爭妍姝。
- 夤緣傍石見光彩，驚破塵匣開明珠。
- 同袍傳諷梅花句，知子名字須氈毺。
- 分攜两家止隔歲，果見貢篚先鄉書。
- 巍巍廣殿厭長策，曄曄盛譽嗤諸儒。
- 蓬萊海徼通外服，坐戢巨浪張威弧。
- 超騰意子便得路，亦復坎壈游窮途。
- 我年二十始冠弁，一門嬰禍奔淮隅。
- 辛勤往來幾萬里，壯志滅沒忘前圖。
- 再遊黨塾事商較，齒髪已壯頭須梳。
- 十年低徊不附奏，閭閻婦子欣揶榆。
- 年將四十偶占第，朱顔已變無膚腴。
- 一官從此浪隨牒，十生九死群鼪鼯。
- 祠官香火即係外，考祥視履傷疲駑。
- 舊聞子官向西蜀，萍跡飄泊來東吳。
- 相望敻遠思會合，安得插羽先陽烏。
- 偶然婦家有近黨，一官宰社依南都。
- 報言歸妹得異士，乃知子食江南魚。
- 我時方冬寓窮屋，喜氣不覺排寒區。
- 那知老乃並姻婭，自此日覬參雙鳬。
- 人生會合信難料，短書先寄三年餘。
- 今朝得子歲前記，指數舊事談菑畬。
- 論情感恨共歲月，談經造理分賢愚。
- 孔師已沒道堙塞，搖搖千載想盤盂。
- 百家搜唱互詭怪，决意剪剔隨榛蕪。
- 有如出門問長道，敗溺壓覆無須臾。
- 子今識路又鼓勇，直到定處無紛如。
- 蓬萊季父已荒謝，揚州舊士多淪胥。
- 即今我年五十六，四易寒暑君前驅。
- 兒雖已婚女未嫁，氣何與子相乘除。
- 寒窗何日共樽酒，一取耳熱同歌呼。

## 拼音

- guang3 ling2 sui2 jia1 tian1 zi3 dou1 ， bei4 fu4 ju4 hai3 jin1 jiang1 hu2 。
- jiang1 fen1 qing1 shan1 hu2 xian4 bai2 ， liang2 song4 qian1 li3 chuan2 gao1 yu2 。
- zhu1 fang1 qiong2 yuan2 wan2 yue4 ye4 ， gu3 lin2 jiu3 qu1 qiu1 yang2 cu2 。
- qi2 ci2 qiao3 yu3 bu4 ke3 ji2 ， sheng4 shi4 wang3 wang3 kai1 tian1 qu2 。
- wo3 jia1 tai4 fu4 guan1 san1 zai4 ， wen2 wu4 fang1 zhi2 kai1 yuan2 chu1 。
- si4 bing4 tang2 qian2 mu4 shao2 yao4 ， xiao3 jin1 shan1 xia4 wen2 ju1 qu2 。
- fei4 tian1 ai1 jia1 lü4 xin1 wan3 ， zhao4 shui3 fen3 mian4 yi1 chan1 yu2 。
- shao4 nian2 yi4 sheng4 bu2 zi4 qu1 ， zhi2 yu4 chi4 shou3 qin2 wu1 tu2 。
- weng1 yun2 xue2 deng3 bu4 ke3 lie4 ， bi3 zhu4 pang2 ye4 qin2 shi1 shu1 。
- pan4 gong1 de2 jiu4 di4 zi3 lie4 ， qin1 jian4 shi4 zi3 yi1 zhu1 yu2 。
- zi3 shi2 yan4 han4 chu1 tou2 jiao3 ， zhong4 zhong1 zhuan3 mu4 kui1 chen2 wu2 。
- gu1 pi2 zi4 er3 shi4 gong3 mo4 ， mo2 mu3 wei4 mian3 zheng1 yan2 shu1 。
- yin2 yuan2 bang4 shi2 jian4 guang1 cai3 ， jing1 po4 chen2 xia2 kai1 ming2 zhu1 。
- tong2 pao2 chuan2 feng3 mei2 hua1 ju4 ， zhi1 zi3 ming2 zi4 xu1 zhan1 shu1 。
- fen1 xie2 liang3 jia1 zhi3 ge2 sui4 ， guo3 jian4 gong4 fei3 xian1 xiang1 shu1 。
- wei1 wei1 guang3 dian4 yan4 chang2 ce4 ， ye4 ye4 sheng4 yu4 chi1 zhu1 ru2 。
- peng2 lai2 hai3 jiao3 tong1 wai4 fu2 ， zuo4 ji2 ju4 lang4 zhang1 wei1 hu2 。
- chao1 teng2 yi4 zi3 bian4 de2 lu4 ， yi4 fu4 kan3 lan3 you2 qiong2 tu2 。
- wo3 nian2 er4 shi2 shi3 guan1 bian4 ， yi4 men2 ying1 huo4 ben1 huai2 yu2 。
- xin1 qin2 wang3 lai2 ji1 wan4 li3 ， zhuang4 zhi4 mie4 mei2 wang4 qian2 tu2 。
- zai4 you2 dang3 shu2 shi4 shang1 jiao4 ， chi3 fa4 yi3 zhuang4 tou2 xu1 shu1 。
- shi2 nian2 di1 huai2 bu2 fu4 zou4 ， lü2 yan2 fu4 zi3 xin1 ye2 yu2 。
- nian2 jiang1 si4 shi2 ou3 zhan4 di4 ， zhu1 yan2 yi3 bian4 wu2 fu1 yu2 。
- yi4 guan1 cong2 ci3 lang4 sui2 die2 ， shi2 sheng1 jiu3 si3 qun2 sheng1 wu2 。
- ci2 guan1 xiang1 huo3 ji2 xi4 wai4 ， kao3 xiang2 shi4 lü3 shang1 pi2 nu2 。
- jiu4 wen2 zi3 guan1 xiang4 xi1 shu3 ， ping2 ji4 piao1 bo2 lai2 dong1 wu2 。
- xiang1 wang4 xiong4 yuan3 si1 hui4 he2 ， an1 de2 cha1 yu3 xian1 yang2 wu1 。
- ou3 ran2 fu4 jia1 you3 jin4 dang3 ， yi4 guan1 zai3 she4 yi1 nan2 du1 。
- bao4 yan2 gui1 mei4 de2 yi4 shi4 ， nai3 zhi1 zi3 shi2 jiang1 nan2 yu2 。
- wo3 shi2 fang1 dong1 yu4 qiong2 wu1 ， xi3 qi4 bu4 jue2 pai2 han2 qu1 。
- na4 zhi1 lao3 nai3 bing4 yin1 ya4 ， zi4 ci3 ri4 ji4 can1 shuang1 fu2 。
- ren2 sheng1 hui4 he2 xin4 nan2 liao4 ， duan3 shu1 xian1 ji4 san1 nian2 yu2 。
- jin1 zhao1 de2 zi3 sui4 qian2 ji4 ， zhi3 shu4 jiu4 shi4 tan2 zi1 she1 。
- lun4 qing2 gan3 hen4 gong4 sui4 yue4 ， tan2 jing1 zao4 li3 fen1 xian2 yu2 。
- kong3 shi1 yi3 mei2 dao4 yin1 sai1 ， yao2 yao2 qian1 zai4 xiang3 pan2 yu2 。
- bai3 jia1 sou1 chang4 hu4 gui3 guai4 ， jue2 yi4 jian3 ti1 sui2 zhen1 wu2 。
- you3 ru2 chu1 men2 wen4 chang2 dao4 ， bai4 ni4 ya1 fu4 wu2 xu1 yu2 。
- zi3 jin1 shi2 lu4 you4 gu3 yong3 ， zhi2 dao4 ding4 chu3 wu2 fen1 ru2 。
- peng2 lai2 ji4 fu4 yi3 huang1 xie4 ， yang2 zhou1 jiu4 shi4 duo1 lun2 xu1 。
- ji2 jin1 wo3 nian2 wu3 shi2 liu4 ， si4 yi4 han2 shu3 jun1 qian2 qu1 。
- er2 sui1 yi3 hun1 nü3 wei4 jia4 ， qi4 he2 yu3 zi3 xiang1 cheng2 chu2 。
- han2 chuang1 he2 ri4 gong4 zun1 jiu3 ， yi4 qu3 er3 re4 tong2 ge1 hu1 。

## 注释

## 译文

## 赏析
