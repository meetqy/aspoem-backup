---
id: wang-yang-jie-li-ze-cong-shu-yu-chen-chang-qing-yi-shi-huan-zhi
title: 借笠澤叢書于陳長卿以詩還之
titlePinyin: jie4 li4 ze2 cong2 shu1 yu2 chen2 chang2 qing1 yi3 shi1 huan2 zhi1
titleSlug: jie-li-ze-cong-shu-yu-chen-chang-qing-yi-shi-huan-zhi
author: 王洋
authorPinyin: wang2 yang2
authorSlug: wang-yang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 親見子雲貎不颺，遲以歲月名自彰。
- 松江笠澤幾多地，古今三作勝士場。
- 鴟夷已去乘海航，季鷹撫事驚秋霜。
- 五百年間天隨子，汀洲杜若齊芬芳。
- 筆牀茶竈湖光裏，欸乃聲中弄清泚。
- 有廚無煙釡爨空，過午懸簞藜莧美。
- 詩窮文怪兩奇絕，造化别分閑日月。
- 一峰下嶺晚當門，四頰寒鱸夜飛雪。
- 甘同世上伏臘勤，肯作人間觴豆客。
- 辟書不爲救口忙，銜命終辭一官熱。
- 借書當借物外書，洗除塵坌觀浮虛。
- 異時曾此一過眼，故人相遇誠歡娯。
- 翩然好去追黄鵠，酒無兩瓻歌一曲。

## 拼音

- qin1 jian4 zi3 yun2 ni2 bu4 yang2 ， chi2 yi3 sui4 yue4 ming2 zi4 zhang1 。
- song1 jiang1 li4 ze2 ji1 duo1 di4 ， gu3 jin1 san1 zuo4 sheng4 shi4 chang3 。
- chi1 yi2 yi3 qu4 cheng2 hai3 hang2 ， ji4 ying1 fu3 shi4 jing1 qiu1 shuang1 。
- wu3 bai3 nian2 jian4 tian1 sui2 zi3 ， ting1 zhou1 du4 ruo4 qi2 fen1 fang1 。
- bi3 chuang2 cha2 zao4 hu2 guang1 li3 ， ai3 nai3 sheng1 zhong1 nong4 qing1 ci3 。
- you3 chu2 wu2 yan1 fu3 cuan4 kong1 ， guo4 wu3 xuan2 dan1 li2 xian4 mei3 。
- shi1 qiong2 wen2 guai4 liang3 qi2 jue2 ， zao4 hua4 bie2 fen1 xian2 ri4 yue4 。
- yi4 feng1 xia4 ling3 wan3 dang1 men2 ， si4 jia2 han2 lu2 ye4 fei1 xue3 。
- gan1 tong2 shi4 shang4 fu2 la4 qin2 ， ken3 zuo4 ren2 jian4 shang1 dou4 ke4 。
- pi4 shu1 bu4 wei2 jiu4 kou3 mang2 ， xian2 ming4 zhong1 ci2 yi4 guan1 re4 。
- jie4 shu1 dang1 jie4 wu4 wai4 shu1 ， xi3 chu2 chen2 ben4 guan1 fu2 xu1 。
- yi4 shi2 ceng2 ci3 yi2 guo4 yan3 ， gu4 ren2 xiang1 yu4 cheng2 huan1 yu2 。
- pian1 ran2 hao3 qu4 zhui1 huang2 hu2 ， jiu3 wu2 liang3 chi1 ge1 yi4 qu3 。

## 注释

## 译文

## 赏析
