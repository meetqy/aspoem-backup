---
id: liu-ban-ren-ri-tong-di-zhi-hui-jia-yi-shu-you-she-dong-yuan-he-zhong-feng-yi-tui-zhi-nong-zi-yun-ci-yong
title: 人日同弟姪會賈夷叔遊射東園和仲馮以退之弄字韵次用
titlePinyin: ren2 ri4 tong2 di4 zhi2 hui4 jia3 yi2 shu1 you2 she4 dong1 yuan2 he2 zhong4 feng2 yi3 tui4 zhi1 nong4 zi4 yun4 ci4 yong4
titleSlug: ren-ri-tong-di-zhi-hui-jia-yi-shu-you-she-dong-yuan-he-zhong-feng-yi-tui-zhi-nong-zi-yun-ci-yong
author: 劉攽
authorPinyin: liu2 ban1
authorSlug: liu-ban
dynasty: 唐
dynastyPinyin: tang2
dynastySlug: tang
tags: [] 
---

## 正文

- 宦情本羈旅，節物猶戲弄。
- 欻見林下風，初開水濱凍。
- 登高舉遺俗，剪綵隨衆用。
- 暄和暢四體，杖履率羣從。
- 觴酒從我來，林塘復君共。
- 捷奕判死生，勁弓嚴縱送。
- 新荑綴高柳，潛穎發枯葑。
- 天空雁相喜，泉潔魚始縱。
- 馳光若漫漫，來事常傯傯。
- 君看飛雲陰，既去不可重。

## 拼音

- huan4 qing2 ben3 ji1 lü3 ， jie2 wu4 you2 xi4 nong4 。
- chua1 jian4 lin2 xia4 feng1 ， chu1 kai1 shui3 bin1 dong4 。
- deng1 gao1 ju3 yi2 su2 ， jian3 cai3 sui2 zhong4 yong4 。
- xuan1 he2 chang4 si4 ti3 ， zhang4 lü3 lü4 qun2 cong2 。
- shang1 jiu3 cong2 wo3 lai2 ， lin2 tang2 fu4 jun1 gong4 。
- jie2 yi4 pan4 si3 sheng1 ， jin4 gong1 yan2 zong4 song4 。
- xin1 yi2 zhui4 gao1 liu3 ， qian2 ying3 fa1 ku1 feng1 。
- tian1 kong1 yan4 xiang1 xi3 ， quan2 jie2 yu2 shi3 zong4 。
- chi2 guang1 ruo4 man4 man4 ， lai2 shi4 chang2 zong3 zong3 。
- jun1 kan4 fei1 yun2 yin1 ， ji4 qu4 bu4 ke3 zhong4 。

## 注释

## 译文

## 赏析
