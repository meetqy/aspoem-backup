---
id: liu-ban-si-shui-guan
title: 汜水關
titlePinyin: si4 shui3 guan1
titleSlug: si-shui-guan
author: 劉攽
authorPinyin: liu2 ban1
authorSlug: liu-ban
dynasty: 唐
dynastyPinyin: tang2
dynastySlug: tang
tags: [] 
---

## 正文

- 四山環若屏，土色類堅石。
- 青冥積靄間，古徑漏天隙。
- 虎牢一何險，飛鳥不可歷。
- 狹處乃容車，天形正修白。
- 山行十里盡，路與洪河直。
- 驚波走狂沙，澒洞踏虛壁。
- 寒光著面目，噤枿避劍戟。
- 殷然出地雷，下與千仞鬲。
- 壯哉造化功，置此限南北。
- 乃知巢居民，老死皆異域。
- 帝鴻始舟車，夏禹勤底績。
- 輪蹄日相尋，隘路遂開坼。
- 因緣楚漢交，英雄因智力。
- 殺人何其悲，貽患實自昔。
- 西風卷零雨，昏霧白日匿。
- 泥塗未遽央，客子怨行役。

## 拼音

- si4 shan1 huan2 ruo4 ping2 ， tu3 se4 lei4 jian1 shi2 。
- qing1 ming2 ji1 ai3 jian4 ， gu3 jing4 lou4 tian1 xi4 。
- hu3 lao2 yi4 he2 xian3 ， fei1 niao3 bu4 ke3 li4 。
- xia2 chu3 nai3 rong2 ju1 ， tian1 xing2 zheng4 xiu1 bai2 。
- shan1 xing2 shi2 li3 jin4 ， lu4 yu3 hong2 he2 zhi2 。
- jing1 bo1 zou3 kuang2 sha1 ， hong4 dong4 ta4 xu1 bi4 。
- han2 guang1 zhu4 mian4 mu4 ， jin4 nie4 bi4 jian4 ji3 。
- yin1 ran2 chu1 di4 lei2 ， xia4 yu3 qian1 ren4 ge2 。
- zhuang4 zai1 zao4 hua4 gong1 ， zhi4 ci3 xian4 nan2 bei3 。
- nai3 zhi1 chao2 ju1 min2 ， lao3 si3 jie1 yi4 yu4 。
- di4 hong2 shi3 zhou1 ju1 ， xia4 yu3 qin2 di3 ji4 。
- lun2 ti2 ri4 xiang1 xun2 ， ai4 lu4 sui4 kai1 che4 。
- yin1 yuan2 chu3 han4 jiao1 ， ying1 xiong2 yin1 zhi4 li4 。
- sha1 ren2 he2 qi2 bei1 ， yi2 huan4 shi2 zi4 xi1 。
- xi1 feng1 juan4 ling2 yu3 ， hun1 wu4 bai2 ri4 ni4 。
- ni2 tu2 wei4 ju4 yang1 ， ke4 zi3 yuan4 xing2 yi4 。

## 注释

## 译文

## 赏析
