---
id: liu-ban-zhang-wu-dian
title: 章武殿
titlePinyin: zhang1 wu3 dian4
titleSlug: zhang-wu-dian
author: 劉攽
authorPinyin: liu2 ban1
authorSlug: liu-ban
dynasty: 唐
dynastyPinyin: tang2
dynastySlug: tang
tags: [] 
---

## 正文

- 歷數歸真主，乾坤仗義兵。
- 南夷長後服，下國怨西征。
- 麋鹿荒吳苑，梯航聚易京。
- 春螽那恃力，朝菌欲長生。
- 雷雨隨金鼓，鷹鸇起旆旌。
- 靈旗穊牛斗，白羽射欃槍。
- 散地人誰保，連甍火徹明。
- 晨門迎短箠，死骨斷長鯨。
- 父老前流涕，農夫未釋耕。
- 將軍薦牛酒，愷樂會韶韺。
- 虢滅虞何恃，崇亡紂亦傾。
- 一戎終薄伐，再駕就昇平。
- 舊邑更脩武，行宮即顧成。
- 奎芒垂篆刻，天質望氛清。
- 羽衛嚴丹極，潮音接化城。
- 欲回江海水，都作頌歌聲。

## 拼音

- li4 shu4 gui1 zhen1 zhu3 ， qian2 kun1 zhang4 yi4 bing1 。
- nan2 yi2 chang2 hou4 fu2 ， xia4 guo2 yuan4 xi1 zheng1 。
- mi2 lu4 huang1 wu2 yuan4 ， ti1 hang2 ju4 yi4 jing1 。
- chun1 zhong1 na4 shi4 li4 ， chao2 jun1 yu4 chang2 sheng1 。
- lei2 yu3 sui2 jin1 gu3 ， ying1 zhan1 qi3 pei4 jing1 。
- ling2 qi2 ji4 niu2 dou4 ， bai2 yu3 she4 chan2 qiang1 。
- san4 di4 ren2 shui2 bao3 ， lian2 meng2 huo3 che4 ming2 。
- chen2 men2 ying2 duan3 chui2 ， si3 gu3 duan4 chang2 jing1 。
- fu4 lao3 qian2 liu2 ti4 ， nong2 fu1 wei4 shi4 geng1 。
- jiang1 jun1 jian4 niu2 jiu3 ， kai3 le4 hui4 shao2 ying1 。
- guo2 mie4 yu2 he2 shi4 ， chong2 wang2 zhou4 yi4 qing1 。
- yi4 rong2 zhong1 bao2 fa2 ， zai4 jia4 jiu4 sheng1 ping2 。
- jiu4 yi4 geng4 xiu1 wu3 ， xing2 gong1 ji2 gu4 cheng2 。
- kui2 mang2 chui2 zhuan4 ke4 ， tian1 zhi4 wang4 fen1 qing1 。
- yu3 wei4 yan2 dan1 ji2 ， chao2 yin1 jie1 hua4 cheng2 。
- yu4 hui2 jiang1 hai3 shui3 ， dou1 zuo4 song4 ge1 sheng1 。

## 注释

## 译文

## 赏析
