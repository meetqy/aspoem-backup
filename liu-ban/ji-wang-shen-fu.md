---
id: liu-ban-ji-wang-shen-fu
title: 寄王深甫
titlePinyin: ji4 wang2 shen1 fu3
titleSlug: ji-wang-shen-fu
author: 劉攽
authorPinyin: liu2 ban1
authorSlug: liu-ban
dynasty: 唐
dynastyPinyin: tang2
dynastySlug: tang
tags: [] 
---

## 正文

- 昔居沈邱門，相過不盈里。
- 蓬蒿啟三徑，杖履通彼此。
- 去潁已數年，居常夢湖水。
- 陋巷君所安，所居未宜徙。
- 憶昨春風時，君手種桃李。
- 二年當著花，今秋應結子。
- 同生記五人，次卿今祿仕。
- 餘人皆及冠，誰最飽書史。
- 娟娟懷中兒，長女久生齒。
- 侁侁乳下秀，相繼今有幾。
- 固陵好田園，往歲未疆理。
- 菑畬無廢功，計程萬億秭。
- 曩時豫君謀，家事最綱紀。
- 欲令囊有錢，更使囷餘米。
- 伏臘足自了，衣食常好美。
- 自茲謝俗徒，閉門唯隠几。
- 豈論陶朱公，未慕子貢氏。
- 有志懼難合，到今可誰比。
- 將無尚瓢簞，幸不乏甘旨。
- 南風素輕浮，衆口巧排詆。
- 往聞里中兒，責望多苛禮。
- 君從段干迫，詎免叔孫毀。
- 又聞澤宮射，吾子時見罷。
- 有言厭塵勞，自誓不再起。
- 窮通非異門，出處皆一體。
- 達生知順天，偏智乃私己。
- 怪君未坦然，尚爾交憂喜。
- 昨來赦書下，拔滯先賢士。
- 寧令有道卷，近自吾人始。
- 丈夫龍蛇變，蓋棺事乃已。
- 探穴必得虎，叱梟會勝雉。
- 何能守一方，寂寥事行葦。
- 吾爲諸侯客，正得戎曼鄙。
- 簿書每陳前，弦誦不到耳。
- 時方尚鴻鵠，自愧雜螻螘。
- 匠石悲運斤，郢人怨流徵。
- 非君美無度，孰與裁狂斐。
- 思身若煩酲，淟涊不可洗。
- 彎弓輒墮雁，投竿常獲鯉。
- 寄書非無緣，勿愛繒與紙。

## 拼音

- xi1 ju1 shen3 qiu1 men2 ， xiang1 guo4 bu4 ying2 li3 。
- peng2 hao1 qi3 san1 jing4 ， zhang4 lü3 tong1 bi3 ci3 。
- qu4 ying3 yi3 shu4 nian2 ， ju1 chang2 meng4 hu2 shui3 。
- lou4 xiang4 jun1 suo3 an1 ， suo3 ju1 wei4 yi2 xi3 。
- yi4 zuo2 chun1 feng1 shi2 ， jun1 shou3 zhong3 tao2 li3 。
- er4 nian2 dang1 zhu4 hua1 ， jin1 qiu1 ying1 jie2 zi3 。
- tong2 sheng1 ji4 wu3 ren2 ， ci4 qing1 jin1 lu4 shi4 。
- yu2 ren2 jie1 ji2 guan4 ， shui2 zui4 bao3 shu1 shi3 。
- juan1 juan1 huai2 zhong1 er2 ， chang2 nü3 jiu3 sheng1 chi3 。
- shen1 shen1 ru3 xia4 xiu4 ， xiang1 ji4 jin1 you3 ji1 。
- gu4 ling2 hao3 tian2 yuan2 ， wang3 sui4 wei4 jiang1 li3 。
- zi1 she1 wu2 fei4 gong1 ， ji4 cheng2 wan4 yi4 zi3 。
- nang3 shi2 yu4 jun1 mou2 ， jia1 shi4 zui4 gang1 ji4 。
- yu4 ling4 nang2 you3 qian2 ， geng4 shi3 qun1 yu2 mi3 。
- fu2 la4 zu2 zi4 le0 ， yi1 shi2 chang2 hao3 mei3 。
- zi4 zi1 xie4 su2 tu2 ， bi4 men2 wei2 yin3 ji3 。
- qi3 lun4 tao2 zhu1 gong1 ， wei4 mu4 zi3 gong4 shi4 。
- you3 zhi4 ju4 nan2 he2 ， dao4 jin1 ke3 shui2 bi3 。
- jiang1 wu2 shang4 piao2 dan1 ， xing4 bu4 fa2 gan1 zhi3 。
- nan2 feng1 su4 qing1 fu2 ， zhong4 kou3 qiao3 pai2 di3 。
- wang3 wen2 li3 zhong1 er2 ， ze2 wang4 duo1 ke1 li3 。
- jun1 cong2 duan4 gan1 po4 ， ju4 mian3 shu1 sun1 hui3 。
- you4 wen2 ze2 gong1 she4 ， wu2 zi3 shi2 jian4 ba4 。
- you3 yan2 yan4 chen2 lao2 ， zi4 shi4 bu2 zai4 qi3 。
- qiong2 tong1 fei1 yi4 men2 ， chu1 chu3 jie1 yi4 ti3 。
- da2 sheng1 zhi1 shun4 tian1 ， pian1 zhi4 nai3 si1 ji3 。
- guai4 jun1 wei4 tan3 ran2 ， shang4 er3 jiao1 you1 xi3 。
- zuo2 lai2 she4 shu1 xia4 ， ba2 zhi4 xian1 xian2 shi4 。
- ning2 ling4 you3 dao4 juan4 ， jin4 zi4 wu2 ren2 shi3 。
- zhang4 fu0 long2 she2 bian4 ， gai4 guan1 shi4 nai3 yi3 。
- tan4 xue2 bi4 de2 hu3 ， chi4 xiao1 hui4 sheng4 zhi4 。
- he2 neng2 shou3 yi4 fang1 ， ji4 liao2 shi4 xing2 wei3 。
- wu2 wei2 zhu1 hou2 ke4 ， zheng4 de2 rong2 man4 bi3 。
- bo2 shu1 mei3 chen2 qian2 ， xian2 song4 bu2 dao4 er3 。
- shi2 fang1 shang4 hong2 hu2 ， zi4 kui4 za2 lou2 yi3 。
- jiang4 shi2 bei1 yun4 jin1 ， ying3 ren2 yuan4 liu2 zhi3 。
- fei1 jun1 mei3 wu2 du4 ， shu2 yu3 cai2 kuang2 fei3 。
- si1 shen1 ruo4 fan2 cheng2 ， tian3 nian3 bu4 ke3 xi3 。
- wan1 gong1 zhe2 duo4 yan4 ， tou2 gan1 chang2 huo4 li3 。
- ji4 shu1 fei1 wu2 yuan2 ， wu4 ai4 zeng1 yu3 zhi3 。

## 注释

## 译文

## 赏析
