---
id: liu-ban-cai-zhou-cheng-zhen-ru-shui-han-ri-shui-he-qing-qian-ke-ai-yuan-fu-yu-jun-shou-fan-zhou-chuan-shang-shen-you-jia-jing-yi-shu-chui-bao-mian-xiang-sheng-you-yin-xing-duan-shen
title: 蔡州城枕汝水寒日水涸清淺可愛原父與郡守泛舟川上甚有佳境以書垂報緬想勝遊因形短什
titlePinyin: cai4 zhou1 cheng2 zhen3 ru3 shui3 han2 ri4 shui3 he2 qing1 qian3 ke3 ai4 yuan2 fu4 yu3 jun4 shou3 fan4 zhou1 chuan1 shang4 shen4 you3 jia1 jing4 yi3 shu1 chui2 bao4 mian3 xiang3 sheng4 you2 yin1 xing2 duan3 shen2
titleSlug: cai-zhou-cheng-zhen-ru-shui-han-ri-shui-he-qing-qian-ke-ai-yuan-fu-yu-jun-shou-fan-zhou-chuan-shang-shen-you-jia-jing-yi-shu-chui-bao-mian-xiang-sheng-you-yin-xing-duan-shen
author: 劉攽
authorPinyin: liu2 ban1
authorSlug: liu-ban
dynasty: 唐
dynastyPinyin: tang2
dynastySlug: tang
tags: [] 
---

## 正文

- 積水寒收潦，深淵浄見沙。
- 冷光憐玉潔，清鑒絕毫差。
- 鷗鳥居相樂，漁樵近有家。
- 濟川新剡木，載石去乘槎。
- 樹影魚鱗密，城陰瓠子斜。
- 夤緣忘向背，頃刻變烟霞。
- 練白翻雲葉，金鎔蕩日華。
- 照心同不隠，滌慮愛無邪。
- 客醉風吹酒，歸迷斗轉車。
- 林宗昔無暇，范蠡去空賒。
- 鳬雁晴餘喜，波瀾雪後佳。
- 謝塘芳草夢，依約向無涯。

## 拼音

- ji1 shui3 han2 shou1 liao2 ， shen1 yuan1 jing4 jian4 sha1 。
- leng3 guang1 lian2 yu4 jie2 ， qing1 jian4 jue2 hao2 cha4 。
- ou1 niao3 ju1 xiang1 le4 ， yu2 qiao2 jin4 you3 jia1 。
- ji4 chuan1 xin1 yan3 mu4 ， zai4 shi2 qu4 cheng2 cha2 。
- shu4 ying3 yu2 lin2 mi4 ， cheng2 yin1 hu4 zi0 xie2 。
- yin2 yuan2 wang4 xiang4 bei4 ， qing3 ke4 bian4 yan1 xia2 。
- lian4 bai2 fan1 yun2 ye4 ， jin1 rong2 dang4 ri4 hua2 。
- zhao4 xin1 tong2 bu4 yin3 ， di2 lü4 ai4 wu2 xie2 。
- ke4 zui4 feng1 chui1 jiu3 ， gui1 mi2 dou4 zhuan3 ju1 。
- lin2 zong1 xi1 wu2 xia2 ， fan4 li3 qu4 kong1 she1 。
- fu2 yan4 qing2 yu2 xi3 ， bo1 lan2 xue3 hou4 jia1 。
- xie4 tang2 fang1 cao3 meng4 ， yi1 yue1 xiang4 wu2 ya2 。

## 注释

## 译文

## 赏析
