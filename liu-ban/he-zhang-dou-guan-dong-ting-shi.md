---
id: liu-ban-he-zhang-dou-guan-dong-ting-shi
title: 和章都官洞庭詩
titlePinyin: he2 zhang1 dou1 guan1 dong4 ting2 shi1
titleSlug: he-zhang-dou-guan-dong-ting-shi
author: 劉攽
authorPinyin: liu2 ban1
authorSlug: liu-ban
dynasty: 唐
dynastyPinyin: tang2
dynastySlug: tang
tags: [] 
---

## 正文

- 閱水須閱秋水時，洞庭八月爲最宜。
- 百川湧溢注平曠，倒卷溟海翻天池。
- 瀟湘沅澧紺碧色，千里一片清瑠璃。
- 蜀江亦濁遠不雜，正若黄組縈鑑匜。
- 長風簸軒一何壯，雪浪成山相蹙移。
- 奔霆擊電恣轟磕，素車白馬交橫馳。
- 朱垠騁望更無地，翼軫落影光參差。
- 南極老人坐盤石，赤足皤鬢濯項頤。
- 修鱗巨鬣出萬族，窟穴鱣鮪泥蛟螭。
- 身軀長大竟無益，機械利器潛相隨。
- 但令漁師賈餘勇，冒突死地常安之。
- 巴蛇斷骨不自免，此曹幺麽何能辭。
- 秦皇屬車八十一，赭衣伐山豪不羈。
- 九疑不到二妃泣，聖賢失勢令人悲。
- 憶登洛陽值摇落，暮霞新月含風漪。
- 古今光景共一瞬，獨繞四壁觀題詩。
- 神官威巖鬢似戟，樓船持節森畫旗。
- 湘靈奔走伺顔色，鼓瑟獻巧招馮夷。
- 新篇秀句遠爲寄，清風白芷叢余思。
- 呼兒疊紙作報語，衰老撫事情孳孳。

## 拼音

- yue4 shui3 xu1 yue4 qiu1 shui3 shi2 ， dong4 ting2 ba1 yue4 wei2 zui4 yi2 。
- bai3 chuan1 yong3 yi4 zhu4 ping2 kuang4 ， dao3 juan4 ming2 hai3 fan1 tian1 chi2 。
- xiao1 xiang1 yuan2 li3 gan4 bi4 se4 ， qian1 li3 yi2 pian4 qing1 liu2 li2 。
- shu3 jiang1 yi4 zhuo2 yuan3 bu4 za2 ， zheng4 ruo4 huang2 zu3 ying2 jian4 yi2 。
- chang2 feng1 bo4 xuan1 yi4 he2 zhuang4 ， xue3 lang4 cheng2 shan1 xiang1 cu4 yi2 。
- ben1 ting2 ji1 dian4 zi4 hong1 ke1 ， su4 ju1 bai2 ma3 jiao1 heng2 chi2 。
- zhu1 yin2 cheng3 wang4 geng4 wu2 di4 ， yi4 zhen3 luo4 ying3 guang1 can1 cha4 。
- nan2 ji2 lao3 ren2 zuo4 pan2 shi2 ， chi4 zu2 po2 bin4 zhuo2 xiang4 yi2 。
- xiu1 lin2 ju4 lie4 chu1 wan4 zu2 ， ku1 xue2 zhan1 wei3 ni2 jiao1 chi1 。
- shen1 qu1 chang2 da4 jing4 wu2 yi4 ， ji1 xie4 li4 qi4 qian2 xiang1 sui2 。
- dan4 ling4 yu2 shi1 jia3 yu2 yong3 ， mao4 tu1 si3 di4 chang2 an1 zhi1 。
- ba1 she2 duan4 gu3 bu2 zi4 mian3 ， ci3 cao2 yao1 mo2 he2 neng2 ci2 。
- qin2 huang2 shu3 ju1 ba1 shi2 yi1 ， zhe3 yi1 fa2 shan1 hao2 bu4 ji1 。
- jiu3 yi2 bu2 dao4 er4 fei1 qi4 ， sheng4 xian2 shi1 shi4 ling4 ren2 bei1 。
- yi4 deng1 luo4 yang2 zhi2 yao2 luo4 ， mu4 xia2 xin1 yue4 han2 feng1 yi1 。
- gu3 jin1 guang1 jing3 gong4 yi2 shun4 ， du2 rao4 si4 bi4 guan1 ti2 shi1 。
- shen2 guan1 wei1 yan2 bin4 si4 ji3 ， lou2 chuan2 chi2 jie2 sen1 hua4 qi2 。
- xiang1 ling2 ben1 zou3 si4 yan2 se4 ， gu3 se4 xian4 qiao3 zhao1 feng2 yi2 。
- xin1 pian1 xiu4 ju4 yuan3 wei2 ji4 ， qing1 feng1 bai2 zhi3 cong2 yu2 si1 。
- hu1 er2 die2 zhi3 zuo4 bao4 yu3 ， shuai1 lao3 fu3 shi4 qing0 zi1 zi1 。

## 注释

## 译文

## 赏析
