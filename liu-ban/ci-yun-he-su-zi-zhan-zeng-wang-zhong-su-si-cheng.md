---
id: liu-ban-ci-yun-he-su-zi-zhan-zeng-wang-zhong-su-si-cheng
title: 次韵和蘇子瞻贈王仲素寺丞
titlePinyin: ci4 yun4 he2 su1 zi3 zhan1 zeng4 wang2 zhong4 su4 si4 cheng2
titleSlug: ci-yun-he-su-zi-zhan-zeng-wang-zhong-su-si-cheng
author: 劉攽
authorPinyin: liu2 ban1
authorSlug: liu-ban
dynasty: 唐
dynastyPinyin: tang2
dynastySlug: tang
tags: [] 
---

## 正文

- 龍虎不受羈，鸞鳳不啄泥。
- 仙人雲濤觀，俗子閭巷迷。
- 念昔喜讀書，五車號輕齎。
- 東瞻識津涯，西顧分町畦。
- 博物辨鼮鼠，誦賦嗤雌蜺。
- 軒冕不克求，舌在徒問妻。
- 世事莫相告，慕虛但攀稽。
- 頼有逍遥篇，爾來頗思齊。
- 道真本微眇，至言乃筌蹄。
- 壹氣中夜存，大方刓角圭。
- 勉從赤松子，定有青雲梯。
- 非若朝市門，强力相排擠。
- 晚友王子喬，如得照水犀。
- 因之喻蘇耽，衰暮毋噬臍。
- 緬思灊天柱，雲白風淒淒。
- 築居留四鄰，與子參杖藜。

## 拼音

- long2 hu3 bu2 shou4 ji1 ， luan2 feng4 bu4 zhuo2 ni2 。
- xian1 ren2 yun2 tao1 guan1 ， su2 zi3 lü2 xiang4 mi2 。
- nian4 xi1 xi3 du2 shu1 ， wu3 ju1 hao4 qing1 ji1 。
- dong1 zhan1 shi2 jin1 ya2 ， xi1 gu4 fen1 ting3 qi2 。
- bo2 wu4 bian4 ting2 shu3 ， song4 fu4 chi1 ci2 ni2 。
- xuan1 mian3 bu2 ke4 qiu2 ， she2 zai4 tu2 wen4 qi1 。
- shi4 shi4 mo4 xiang1 gao4 ， mu4 xu1 dan4 pan1 ji1 。
- lai4 you3 xiao1 yao2 pian1 ， er3 lai2 po1 si1 qi2 。
- dao4 zhen1 ben3 wei1 miao3 ， zhi4 yan2 nai3 quan2 ti2 。
- yi1 qi4 zhong1 ye4 cun2 ， da4 fang1 wan2 jiao3 gui1 。
- mian3 cong2 chi4 song1 zi3 ， ding4 you3 qing1 yun2 ti1 。
- fei1 ruo4 chao2 shi4 men2 ， qiang2 li4 xiang1 pai2 ji3 。
- wan3 you3 wang2 zi3 qiao2 ， ru2 de2 zhao4 shui3 xi1 。
- yin1 zhi1 yu4 su1 dan1 ， shuai1 mu4 wu2 shi4 qi2 。
- mian3 si1 qian2 tian1 zhu4 ， yun2 bai2 feng1 qi1 qi1 。
- zhu4 ju1 liu2 si4 lin2 ， yu3 zi3 can1 zhang4 li2 。

## 注释

## 译文

## 赏析
