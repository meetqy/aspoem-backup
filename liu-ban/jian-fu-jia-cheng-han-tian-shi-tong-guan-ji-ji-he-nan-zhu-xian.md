---
id: liu-ban-jian-fu-jia-cheng-han-tian-shi-tong-guan-ji-ji-he-nan-zhu-xian
title: 檢覆郟城旱田示同官及寄河南諸賢
titlePinyin: jian3 fu4 jia2 cheng2 han4 tian2 shi4 tong2 guan1 ji2 ji4 he2 nan2 zhu1 xian2
titleSlug: jian-fu-jia-cheng-han-tian-shi-tong-guan-ji-ji-he-nan-zhu-xian
author: 劉攽
authorPinyin: liu2 ban1
authorSlug: liu-ban
dynasty: 唐
dynastyPinyin: tang2
dynastySlug: tang
tags: [] 
---

## 正文

- 昔歲歉無年，今夏仍荐饑。
- 罷民去南畝，賤價捐東菑。
- 籍籍道路間，餓者何纍纍。
- 藜藿不充腸，苶然旄與倪。
- 嗟我祿代耕，每食爲不怡。
- 徒懷仲由志，身賤那得施。
- 屬城上民訟，比牒皆苦詞。
- 奉詔實有無，百聞謝一窺。
- 星言說桑田，行與父老期。
- 觸熱不敢休，重趼寧告疲。
- 郊原赤如赭，秉穗無孑遺。
- 墾藝不可分，四旁生蒺藜。
- 流行誠代有，愚弱豈易欺。
- 附上亦有刑，殘下罪攸司。
- 鄙夫不忍此，告吏咸赦之。
- 庶茲咻噢恩，足以蘇惸嫠。
- 大農急經費，言利析毫釐。
- 二吾猶不足，一切寧謂宜。
- 國僑敏爭承，鄭邑用不危。
- 馮煖焚券書，田氏人若歸。
- 區區二小邦，兩士能若斯。
- 當官在必行，匪石安可移。
- 諸公悉吾友，此志良弗非。
- 當令徇路人，一聽狂者詩。

## 拼音

- xi1 sui4 qian4 wu2 nian2 ， jin1 xia4 reng2 jian4 ji1 。
- ba4 min2 qu4 nan2 mu3 ， jian4 jia4 juan1 dong1 zi1 。
- ji2 ji2 dao4 lu4 jian4 ， e4 zhe3 he2 lei2 lei2 。
- li2 huo4 bu4 chong1 chang2 ， nie2 ran2 mao2 yu3 ni2 。
- jie1 wo3 lu4 dai4 geng1 ， mei3 shi2 wei2 bu4 yi2 。
- tu2 huai2 zhong4 you2 zhi4 ， shen1 jian4 na4 de2 shi1 。
- shu3 cheng2 shang4 min2 song4 ， bi3 die2 jie1 ku3 ci2 。
- feng4 zhao4 shi2 you3 wu2 ， bai3 wen2 xie4 yi4 kui1 。
- xing1 yan2 shuo1 sang1 tian2 ， xing2 yu3 fu4 lao3 qi1 。
- chu4 re4 bu4 gan3 xiu1 ， zhong4 jian3 ning2 gao4 pi2 。
- jiao1 yuan2 chi4 ru2 zhe3 ， bing3 sui4 wu2 jie2 yi2 。
- ken3 yi4 bu4 ke3 fen1 ， si4 pang2 sheng1 ji2 li2 。
- liu2 xing2 cheng2 dai4 you3 ， yu2 ruo4 qi3 yi4 qi1 。
- fu4 shang4 yi4 you3 xing2 ， can2 xia4 zui4 you1 si1 。
- bi3 fu1 bu4 ren3 ci3 ， gao4 li4 xian2 she4 zhi1 。
- shu4 zi1 xiu1 o1 en1 ， zu2 yi3 su1 qiong2 li2 。
- da4 nong2 ji2 jing1 fei4 ， yan2 li4 xi1 hao2 li2 。
- er4 wu2 you2 bu4 zu2 ， yi2 qie4 ning2 wei4 yi2 。
- guo2 qiao2 min3 zheng1 cheng2 ， zheng4 yi4 yong4 bu4 wei1 。
- feng2 xuan1 fen2 quan4 shu1 ， tian2 shi4 ren2 ruo4 gui1 。
- qu1 qu1 er4 xiao3 bang1 ， liang3 shi4 neng2 ruo4 si1 。
- dang1 guan1 zai4 bi4 xing2 ， fei3 shi2 an1 ke3 yi2 。
- zhu1 gong1 xi1 wu2 you3 ， ci3 zhi4 liang2 fu2 fei1 。
- dang1 ling4 xun4 lu4 ren2 ， yi4 ting1 kuang2 zhe3 shi1 。

## 注释

## 译文

## 赏析
