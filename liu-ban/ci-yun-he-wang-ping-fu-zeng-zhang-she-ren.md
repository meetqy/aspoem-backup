---
id: liu-ban-ci-yun-he-wang-ping-fu-zeng-zhang-she-ren
title: 次韵和王平甫贈張舍人
titlePinyin: ci4 yun4 he2 wang2 ping2 fu3 zeng4 zhang1 she4 ren2
titleSlug: ci-yun-he-wang-ping-fu-zeng-zhang-she-ren
author: 劉攽
authorPinyin: liu2 ban1
authorSlug: liu-ban
dynasty: 唐
dynastyPinyin: tang2
dynastySlug: tang
tags: [] 
---

## 正文

- 通物樂自任，濟時常後安。
- 戢翼思迅風，騰鱗慕驚瀾。
- 天書進廉良，大罟綱目寬。
- 頃來中林士，繼踵青雲端。
- 王侯經緯氣，錦繡羅肺肝。
- 念當五鼎食，肯甘一瓢簞。
- 著書成揣摩，脫劍橫鏌干。
- 孟明已焚舟，廉頗方據鞍。
- 閉門謝塵軌，釜魚朝未餐。
- 竟完稽古力，已使同學嘆。
- 鳳池響鳴珮，芸閣峨高冠。
- 忘年義已深，踵門情更歡。
- 縱談劇流輠，處畫逾轉丸。
- 廣廷來風清，落日微雨殘。
- 凉泉爲濯溉，佳樹聊盤桓。
- 長歌斕篇軸，大盟粲珠盤。
- 寧爲端木子，矜此道旁觀。

## 拼音

- tong1 wu4 le4 zi4 ren4 ， ji4 shi2 chang2 hou4 an1 。
- ji2 yi4 si1 xun4 feng1 ， teng2 lin2 mu4 jing1 lan2 。
- tian1 shu1 jin4 lian2 liang2 ， da4 gu3 gang1 mu4 kuan1 。
- qing3 lai2 zhong1 lin2 shi4 ， ji4 zhong3 qing1 yun2 duan1 。
- wang2 hou2 jing1 wei3 qi4 ， jin3 xiu4 luo2 fei4 gan1 。
- nian4 dang1 wu3 ding3 shi2 ， ken3 gan1 yi4 piao2 dan1 。
- zhu4 shu1 cheng2 chuai3 mo2 ， tuo1 jian4 heng2 mo4 gan1 。
- meng4 ming2 yi3 fen2 zhou1 ， lian2 po1 fang1 ju4 an1 。
- bi4 men2 xie4 chen2 gui3 ， fu3 yu2 chao2 wei4 can1 。
- jing4 wan2 ji1 gu3 li4 ， yi3 shi3 tong2 xue2 tan4 。
- feng4 chi2 xiang3 ming2 pei4 ， yun2 ge2 e2 gao1 guan1 。
- wang4 nian2 yi4 yi3 shen1 ， zhong3 men2 qing2 geng4 huan1 。
- zong4 tan2 ju4 liu2 guo3 ， chu3 hua4 yu2 zhuan3 wan2 。
- guang3 ting2 lai2 feng1 qing1 ， luo4 ri4 wei1 yu3 can2 。
- liang2 quan2 wei2 zhuo2 gai4 ， jia1 shu4 liao2 pan2 huan2 。
- chang2 ge1 lan2 pian1 zhou2 ， da4 meng2 can4 zhu1 pan2 。
- ning2 wei2 duan1 mu4 zi3 ， jin1 ci3 dao4 pang2 guan1 。

## 注释

## 译文

## 赏析
