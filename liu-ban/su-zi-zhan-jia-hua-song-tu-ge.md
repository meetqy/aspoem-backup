---
id: liu-ban-su-zi-zhan-jia-hua-song-tu-ge
title: 蘇子瞻家畫松圖歌
titlePinyin: su1 zi3 zhan1 jia1 hua4 song1 tu2 ge1
titleSlug: su-zi-zhan-jia-hua-song-tu-ge
author: 劉攽
authorPinyin: liu2 ban1
authorSlug: liu-ban
dynasty: 唐
dynastyPinyin: tang2
dynastySlug: tang
tags: [] 
---

## 正文

- 君家圖畫皆所見，近得此松尤可羨。
- 根蟠平石蹙蛟螭，幹出青冥起雷電。
- 樛枝橫斜復幾尺，綠葉茸茸鋪繡綫。
- 空堂深沈白日寒，謖謖似有風吹面。
- 此圖翦裂人不知，塵外分張數流轉。
- 能令神物還相從，非君苦心誰與辨。
- 更惜良工名不傳，可憐世俗多夸衒。
- 爲君作歌君志之，後千百年無復賤。

## 拼音

- jun1 jia1 tu2 hua4 jie1 suo3 jian4 ， jin4 de2 ci3 song1 you2 ke3 xian4 。
- gen1 pan2 ping2 shi2 cu4 jiao1 chi1 ， gan4 chu1 qing1 ming2 qi3 lei2 dian4 。
- jiu1 zhi1 heng2 xie2 fu4 ji1 chi3 ， lü4 ye4 rong2 rong2 pu1 xiu4 xian4 。
- kong1 tang2 shen1 shen3 bai2 ri4 han2 ， su4 su4 si4 you3 feng1 chui1 mian4 。
- ci3 tu2 jian3 lie4 ren2 bu4 zhi1 ， chen2 wai4 fen1 zhang1 shu4 liu2 zhuan3 。
- neng2 ling4 shen2 wu4 huan2 xiang1 cong2 ， fei1 jun1 ku3 xin1 shui2 yu3 bian4 。
- geng4 xi1 liang2 gong1 ming2 bu4 chuan2 ， ke3 lian2 shi4 su2 duo1 kua1 xuan4 。
- wei2 jun1 zuo4 ge1 jun1 zhi4 zhi1 ， hou4 qian1 bai3 nian2 wu2 fu4 jian4 。

## 注释

## 译文

## 赏析
