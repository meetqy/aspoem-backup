---
id: liu-ban-ji-wang-yuan
title: 寄王掾
titlePinyin: ji4 wang2 yuan4
titleSlug: ji-wang-yuan
author: 劉攽
authorPinyin: liu2 ban1
authorSlug: liu-ban
dynasty: 唐
dynastyPinyin: tang2
dynastySlug: tang
tags: [] 
---

## 正文

- 壯齒行九州，智當任百憂。
- 常慕馬將軍，又憐定遠侯。
- 汩汩州郡役，奔走無停留。
- 朝與簿書期，暮從農夫遊。
- 盡力蒿艾間，令人愧前籌。
- 會計與牛羊，古來悲孔丘。
- 王卿與我同，歲晏方田疇。
- 烏攫道傍肉，貂餘身上裘。
- 西風木葉零，清雨天地秋。
- 歸來共尊酒，歡言役車休。

## 拼音

- zhuang4 chi3 xing2 jiu3 zhou1 ， zhi4 dang1 ren4 bai3 you1 。
- chang2 mu4 ma3 jiang1 jun1 ， you4 lian2 ding4 yuan3 hou2 。
- gu3 gu3 zhou1 jun4 yi4 ， ben1 zou3 wu2 ting2 liu2 。
- chao2 yu3 bo2 shu1 qi1 ， mu4 cong2 nong2 fu1 you2 。
- jin4 li4 hao1 ai4 jian4 ， ling4 ren2 kui4 qian2 chou2 。
- hui4 ji4 yu3 niu2 yang2 ， gu3 lai2 bei1 kong3 qiu1 。
- wang2 qing1 yu3 wo3 tong2 ， sui4 yan4 fang1 tian2 chou2 。
- wu1 jue2 dao4 bang4 rou4 ， diao1 yu2 shen1 shang4 qiu2 。
- xi1 feng1 mu4 ye4 ling2 ， qing1 yu3 tian1 di4 qiu1 。
- gui1 lai2 gong4 zun1 jiu3 ， huan1 yan2 yi4 ju1 xiu1 。

## 注释

## 译文

## 赏析
