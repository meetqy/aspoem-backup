---
id: yu-de-lin-gu-jiu-xing
title: 沽酒行
titlePinyin: gu1 jiu3 xing2
titleSlug: gu-jiu-xing
author: 俞德鄰
authorPinyin: yu2 de2 lin2
authorSlug: yu-de-lin
dynasty: 唐
dynastyPinyin: tang2
dynastySlug: tang
tags: [] 
---

## 正文

- 去年斗酒貫三百，路逢麴車常嘖嘖。
- 朝來啜虀暮食鹽，汲井煎茶待佳客。
- 爾時石秫十二千，仍更五千糴石麥。
- 米麴柴薪價倍增，酒價雖增欲誰責。
- 昨秋一稔天所憐，甌窶刈穫過良田。
- 大麥小麥今又熟，麟經髣髴書有年。
- 年登米麥塞市廛，官酒定價那增錢。
- 一朝酒家悉閉戶，斗酒更欲沽二千。
- 道逢醉者驚相顧，老夫倉忙問其故。
- 答云近日添課程，去城十里皆官庫。
- 豈惟酒價今日增，明日十千賣石醋。
- 乞漿得酒良已難，或者乞醯鄰亦怒。
- 君不見昔時三百青銅沽一斗，坊外酒徒猶忍口。

## 拼音

- qu4 nian2 dou4 jiu3 guan4 san1 bai3 ， lu4 feng2 qu1 ju1 chang2 ze2 ze2 。
- chao2 lai2 chuo4 ji1 mu4 shi2 yan2 ， ji2 jing3 jian1 cha2 dai4 jia1 ke4 。
- er3 shi2 shi2 shu2 shi2 er4 qian1 ， reng2 geng4 wu3 qian1 di2 shi2 mai4 。
- mi3 qu1 chai2 xin1 jia4 bei4 zeng1 ， jiu3 jia4 sui1 zeng1 yu4 shui2 ze2 。
- zuo2 qiu1 yi4 ren3 tian1 suo3 lian2 ， ou1 ju4 yi4 huo4 guo4 liang2 tian2 。
- da4 mai4 xiao3 mai4 jin1 you4 shu2 ， lin2 jing1 fang3 fu2 shu1 you3 nian2 。
- nian2 deng1 mi3 mai4 sai1 shi4 chan2 ， guan1 jiu3 ding4 jia4 na4 zeng1 qian2 。
- yi4 zhao1 jiu3 jia1 xi1 bi4 hu4 ， dou4 jiu3 geng4 yu4 gu1 er4 qian1 。
- dao4 feng2 zui4 zhe3 jing1 xiang1 gu4 ， lao3 fu1 cang1 mang2 wen4 qi2 gu4 。
- da2 yun2 jin4 ri4 tian1 ke4 cheng2 ， qu4 cheng2 shi2 li3 jie1 guan1 ku4 。
- qi3 wei2 jiu3 jia4 jin1 ri4 zeng1 ， ming2 ri4 shi2 qian1 mai4 shi2 cu4 。
- qi3 jiang1 de2 jiu3 liang2 yi3 nan2 ， huo4 zhe3 qi3 xi1 lin2 yi4 nu4 。
- jun1 bu2 jian4 xi1 shi2 san1 bai3 qing1 tong2 gu1 yi4 dou3 ， fang1 wai4 jiu3 tu2 you2 ren3 kou3 。

## 注释

## 译文

## 赏析
