---
id: yu-de-lin-nie-dao-lu-he-wang-yin-fu-wai-lang-xue-shi-yin-ci-yun-reng-yi-bai-zhan-ti
title: 聶道錄和王寅甫外郎雪詩因次韻仍依白戰體
titlePinyin: nie4 dao4 lu4 he2 wang2 yin2 fu3 wai4 lang2 xue3 shi1 yin1 ci4 yun4 reng2 yi1 bai2 zhan4 ti3
titleSlug: nie-dao-lu-he-wang-yin-fu-wai-lang-xue-shi-yin-ci-yun-reng-yi-bai-zhan-ti
author: 俞德鄰
authorPinyin: yu2 de2 lin2
authorSlug: yu-de-lin
dynasty: 唐
dynastyPinyin: tang2
dynastySlug: tang
tags: [] 
---

## 正文

- 黑螭駕趣玄冥來，朔風捲地飛塵埃。
- 江南澶漫數十郡，太半化作昆明灰。
- 窮陰用壯勢獵獵，田父嚇嚇何時哉。
- 龍公行雪亦詫事，縹緲落屑隨飈回。
- 八荒炫晃盡一色，羽衛隔遠空黄臺。
- 閉門窮巷獨僵卧，餓死已分如墨胎。
- 譁譁傳誦汝潁句，凍口久合逌然開。
- 當年白戰禁體物，練絮玉月銀梨梅。
- 醉翁仙去不可作，欲追勝賞誰傳杯。
- 荒丘坳垤陷猊虎，老樹𠗉𠗨封莓苔。
- 風塵澒洞詩事廢，巨筆把槊無雄材。
- 嗟余客路二千里，夢寐無復斑衣萊。
- 何當賓日照暘谷，蘇息困約無繩菑。
- 會趨賓館賀元獻，不敢合閙騷樽罍。

## 拼音

- hei1 chi1 jia4 qu4 xuan2 ming2 lai2 ， shuo4 feng1 juan3 di4 fei1 chen2 ai1 。
- jiang1 nan2 chan2 man4 shu4 shi2 jun4 ， tai4 ban4 hua4 zuo4 kun1 ming2 hui1 。
- qiong2 yin1 yong4 zhuang4 shi4 lie4 lie4 ， tian2 fu4 he4 he4 he2 shi2 zai1 。
- long2 gong1 xing2 xue3 yi4 cha4 shi4 ， piao3 miao3 luo4 xie4 sui2 biao1 hui2 。
- ba1 huang1 xuan4 huang4 jin4 yi2 se4 ， yu3 wei4 ge2 yuan3 kong1 huang2 tai2 。
- bi4 men2 qiong2 xiang4 du2 jiang1 wo4 ， e4 si3 yi3 fen1 ru2 mo4 tai1 。
- hua2 hua2 chuan2 song4 ru3 ying3 ju4 ， dong4 kou3 jiu3 he2 you1 ran2 kai1 。
- dang1 nian2 bai2 zhan4 jin4 ti3 wu4 ， lian4 xu4 yu4 yue4 yin2 li2 mei2 。
- zui4 weng1 xian1 qu4 bu4 ke3 zuo4 ， yu4 zhui1 sheng4 shang3 shui2 chuan2 bei1 。
- huang1 qiu1 ao4 die2 xian4 ni2 hu3 ， lao3 shu4 𠗉𠗨 feng1 mei2 tai2 。
- feng1 chen2 hong4 dong4 shi1 shi4 fei4 ， ju4 bi3 ba3 shuo4 wu2 xiong2 cai2 。
- jie1 yu2 ke4 lu4 er4 qian1 li3 ， meng4 mei4 wu2 fu4 ban1 yi1 lai2 。
- he2 dang1 bin1 ri4 zhao4 yang2 gu3 ， su1 xi1 kun4 yue1 wu2 sheng2 zi1 。
- hui4 qu1 bin1 guan3 he4 yuan2 xian4 ， bu4 gan3 he2 nao4 sao1 zun1 lei2 。

## 注释

## 译文

## 赏析
