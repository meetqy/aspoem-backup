---
id: li-duan-chang-an-shu-shi-ji-xue-dai
title: 長安書事寄薛戴
titlePinyin: chang2 an1 shu1 shi4 ji4 xue1 dai4
titleSlug: chang-an-shu-shi-ji-xue-dai
author: 李端
authorPinyin: li3 duan1
authorSlug: li-duan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 朔雁去成行，哀蟬響如昨。
- 時芳一憔悴，暮序何蕭索。
- 笑語且無聊，逢迎多約略。
- 三山不可見，百歲空揮霍。
- 故事盡爲愁，新知無復樂。
- 夫君又離別，而我加寂寞。
- 惠遠縱相尋，陶潛祗獨酌。
- 主人恩則厚，客子才自薄。
- 委曲見提攜，因循成蹇剝。
- 論邊書未上，招隱詩還作。
- 貴者已朝餐，豈能敦宿諾。
- 飛禽雖失樹，流水長思壑。
- 千里寄瓊枝，夢寐青山郭。

## 拼音

- shuo4 yan4 qu4 cheng2 xing2 ， ai1 chan2 xiang3 ru2 zuo2 。
- shi2 fang1 yi4 qiao2 cui4 ， mu4 xu4 he2 xiao1 suo3 。
- xiao4 yu3 qie3 wu2 liao2 ， feng2 ying2 duo1 yue1 lüe4 。
- san1 shan1 bu4 ke3 jian4 ， bai3 sui4 kong1 hui1 huo4 。
- gu4 shi0 jin4 wei2 chou2 ， xin1 zhi1 wu2 fu4 le4 。
- fu1 jun1 you4 li2 bie2 ， er2 wo3 jia1 ji4 mo4 。
- hui4 yuan3 zong4 xiang1 xun2 ， tao2 qian2 zhi1 du2 zhuo2 。
- zhu3 ren2 en1 ze2 hou4 ， ke4 zi3 cai2 zi4 bao2 。
- wei3 qu1 jian4 ti2 xie2 ， yin1 xun2 cheng2 jian3 bao1 。
- lun4 bian1 shu1 wei4 shang4 ， zhao1 yin3 shi1 huan2 zuo4 。
- gui4 zhe3 yi3 chao2 can1 ， qi3 neng2 dun1 su4 nuo4 。
- fei1 qin2 sui1 shi1 shu4 ， liu2 shui3 chang2 si1 he4 。
- qian1 li3 ji4 qiong2 zhi1 ， meng4 mei4 qing1 shan1 guo1 。

## 注释

## 译文

## 赏析
