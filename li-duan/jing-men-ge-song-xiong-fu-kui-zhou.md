---
id: li-duan-jing-men-ge-song-xiong-fu-kui-zhou
title: 荆門歌送兄赴夔州
titlePinyin: jing1 men2 ge1 song4 xiong1 fu4 kui2 zhou1
titleSlug: jing-men-ge-song-xiong-fu-kui-zhou
author: 李端
authorPinyin: li3 duan1
authorSlug: li-duan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 余兄佐郡經西楚，餞行因賦荆門雨。
- 𩆵𩆵燮燮聲漸繁，浦裏人家收市喧。
- 重陰大點過欲盡，碎浪柔文相與飜。
- 雲間悵望荆衡路，萬里青山一時暮。
- 琵琶寺裏響空廊，熨斗陂前濕荒戍。
- 沙尾長檣發漸稀，竹竿草屩涉流歸。
- 夷陵已遠半成燒，漢上游倡始濯衣。
- 船門相對多商估，葛服龍鍾篷下語。
- 自是湘州石燕飛，那關齊地商羊舞。
- 曾爲江客念江行，腸斷秋荷雨打聲。
- 摩天古木不可見，住岳高僧空得名。
- 今朝拜首臨欲別，遙憶荆門雨中發。

## 拼音

- yu2 xiong1 zuo3 jun4 jing1 xi1 chu3 ， jian4 xing2 yin1 fu4 jing1 men2 yu3 。
- 𩆵𩆵 xie4 xie4 sheng1 jian4 fan2 ， pu3 li3 ren2 jia1 shou1 shi4 xuan1 。
- zhong4 yin1 da4 dian3 guo4 yu4 jin4 ， sui4 lang4 rou2 wen2 xiang1 yu3 fan1 。
- yun2 jian4 chang4 wang4 jing1 heng2 lu4 ， wan4 li3 qing1 shan1 yi4 shi2 mu4 。
- pi2 pa0 si4 li3 xiang3 kong1 lang2 ， yun4 dou3 bei1 qian2 shi1 huang1 shu4 。
- sha1 wei3 chang2 qiang2 fa1 jian4 xi1 ， zhu2 gan1 cao3 jue1 she4 liu2 gui1 。
- yi2 ling2 yi3 yuan3 ban4 cheng2 shao1 ， han4 shang4 you2 chang4 shi3 zhuo2 yi1 。
- chuan2 men2 xiang1 dui4 duo1 shang1 gu1 ， ge3 fu2 long2 zhong1 peng2 xia4 yu3 。
- zi4 shi4 xiang1 zhou1 shi2 yan4 fei1 ， na4 guan1 qi2 di4 shang1 yang2 wu3 。
- ceng2 wei2 jiang1 ke4 nian4 jiang1 xing2 ， chang2 duan4 qiu1 he2 yu3 da3 sheng1 。
- mo2 tian1 gu3 mu4 bu4 ke3 jian4 ， zhu4 yue4 gao1 seng1 kong1 de2 ming2 。
- jin1 chao2 bai4 shou3 lin2 yu4 bie2 ， yao2 yi4 jing1 men2 yu3 zhong1 fa1 。

## 注释

## 译文

## 赏析
