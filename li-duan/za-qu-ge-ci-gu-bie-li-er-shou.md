---
id: li-duan-za-qu-ge-ci-gu-bie-li-er-shou
title: 雜曲歌辭：古別離二首
titlePinyin: za2 qu3 ge1 ci2 ： gu3 bie2 li2 er4 shou3
titleSlug: za-qu-ge-ci-gu-bie-li-er-shou
author: 李端
authorPinyin: li3 duan1
authorSlug: li-duan
dynasty: 唐
dynastyPinyin: tang2
dynastySlug: tang
tags: []
---

## 正文

- 水國葉黃時，洞庭霜落夜。行舟聞商估，宿在楓林下。
- 此地送君還，茫茫似夢間。後期知幾日，前路轉多山。
- 巫峽通湘浦，迢迢隔雲雨。天晴見海檣，月落聞津鼓。
- 人老自多愁，水深難急流。清宵歌一曲，白首對汀洲。
- 與君桂陽別，令君岳陽待。後事忽差池，前期日空在。
- 木落雁嗷嗷，洞庭波浪高。遠山雲似蓋，極浦樹如毫。
- 朝發能幾裏，暮來風又起。如何兩處愁，皆在孤舟裏。
- 昨夜天月明，長川寒且清。菊花開欲盡，薺菜拍來生。
- 下江帆勢速，五兩遙相逐。欲問去時人，知投何處宿。
- 空令猿嘯時，泣對湘潭竹。

## 拼音

- shui3 guo2 ye4 huang2 shi2 ， dong4 ting2 shuang1 luo4 ye4 。 xing2 zhou1 wen2 shang1 gu1 ， su4 zai4 feng1 lin2 xia4 。
- ci3 di4 song4 jun1 huan2 ， mang2 mang2 si4 meng4 jian4 。 hou4 qi1 zhi1 ji1 ri4 ， qian2 lu4 zhuan3 duo1 shan1 。
- wu1 xia2 tong1 xiang1 pu3 ， tiao2 tiao2 ge2 yun2 yu3 。 tian1 qing2 jian4 hai3 qiang2 ， yue4 luo4 wen2 jin1 gu3 。
- ren2 lao3 zi4 duo1 chou2 ， shui3 shen1 nan2 ji2 liu2 。 qing1 xiao1 ge1 yi4 qu3 ， bai2 shou3 dui4 ting1 zhou1 。
- yu3 jun1 gui4 yang2 bie2 ， ling4 jun1 yue4 yang2 dai4 。 hou4 shi4 hu1 cha1 chi2 ， qian2 qi1 ri4 kong1 zai4 。
- mu4 luo4 yan4 ao2 ao2 ， dong4 ting2 bo1 lang4 gao1 。 yuan3 shan1 yun2 si4 gai4 ， ji2 pu3 shu4 ru2 hao2 。
- chao2 fa1 neng2 ji1 li3 ， mu4 lai2 feng1 you4 qi3 。 ru2 he2 liang3 chu3 chou2 ， jie1 zai4 gu1 zhou1 li3 。
- zuo2 ye4 tian1 yue4 ming2 ， chang2 chuan1 han2 qie3 qing1 。 ju2 hua1 kai1 yu4 jin4 ， ji4 cai4 pai1 lai2 sheng1 。
- xia4 jiang1 fan1 shi4 su4 ， wu3 liang3 yao2 xiang1 zhu2 。 yu4 wen4 qu4 shi2 ren2 ， zhi1 tou2 he2 chu3 su4 。
- kong1 ling4 yuan2 xiao4 shi2 ， qi4 dui4 xiang1 tan2 zhu2 。

## 注释

## 译文

## 赏析
