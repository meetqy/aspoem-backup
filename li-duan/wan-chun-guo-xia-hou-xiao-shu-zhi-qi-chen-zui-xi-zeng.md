---
id: li-duan-wan-chun-guo-xia-hou-xiao-shu-zhi-qi-chen-zui-xi-zeng
title: 晚春过夏侯校書值其沉醉戲贈
titlePinyin: wan3 chun1 guo4 xia4 hou2 xiao4 shu1 zhi2 qi2 chen2 zui4 xi4 zeng4
titleSlug: wan-chun-guo-xia-hou-xiao-shu-zhi-qi-chen-zui-xi-zeng
author: 李端
authorPinyin: li3 duan1
authorSlug: li-duan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 欹冠枕如意，獨寢落花前。
- 姚馥清時醉，邊韶白日眠。
- 曝褌還當屋，張幕便成天。
- 謁客唯題鳳，偷兒欲覘氈。
- 失杯猶離席，墜履反登筵。
- 本是牆東隱，今爲甕下僊。
- 臥龍髯乍磔，栖蝶腹何便。
- 阮籍供琴韻，陶潛餘秫田。
- 人逢轂陽望，春似永和年。
- 願我非工飲，期君行見憐。
- 嘗知渴羌好，亦覺醉胡賢。
- 炙熟樽方竭，車回轄且全。
- 噀風仍作雨，灑地即成泉。
- 自鄙新豐過，遲迴惜十年。

## 拼音

- qi1 guan1 zhen3 ru2 yi4 ， du2 qin3 luo4 hua1 qian2 。
- yao2 fu4 qing1 shi2 zui4 ， bian1 shao2 bai2 ri4 mian2 。
- pu4 kun1 huan2 dang1 wu1 ， zhang1 mu4 bian4 cheng2 tian1 。
- ye4 ke4 wei2 ti2 feng4 ， tou1 er2 yu4 chan1 zhan1 。
- shi1 bei1 you2 li2 xi2 ， zhui4 lü3 fan3 deng1 yan2 。
- ben3 shi4 qiang2 dong1 yin3 ， jin1 wei2 weng4 xia4 xian1 。
- wo4 long2 ran2 zha4 zhe2 ， qi1 die2 fu4 he2 bian4 。
- ruan3 ji2 gong4 qin2 yun4 ， tao2 qian2 yu2 shu2 tian2 。
- ren2 feng2 gu3 yang2 wang4 ， chun1 si4 yong3 he2 nian2 。
- yuan4 wo3 fei1 gong1 yin3 ， qi1 jun1 xing2 jian4 lian2 。
- chang2 zhi1 ke3 qiang1 hao3 ， yi4 jue2 zui4 hu2 xian2 。
- zhi4 shu2 zun1 fang1 jie2 ， ju1 hui2 xia2 qie3 quan2 。
- xun4 feng1 reng2 zuo4 yu3 ， sa3 di4 ji2 cheng2 quan2 。
- zi4 bi3 xin1 feng1 guo4 ， chi2 hui2 xi1 shi2 nian2 。

## 注释

## 译文

## 赏析
