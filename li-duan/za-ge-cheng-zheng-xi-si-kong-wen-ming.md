---
id: li-duan-za-ge-cheng-zheng-xi-si-kong-wen-ming
title: 雜歌呈鄭錫司空文明
titlePinyin: za2 ge1 cheng2 zheng4 xi1 si1 kong1 wen2 ming2
titleSlug: za-ge-cheng-zheng-xi-si-kong-wen-ming
author: 李端
authorPinyin: li3 duan1
authorSlug: li-duan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 昨宵夢到亡何鄉，忽見一人山之陽。
- 高冠長劍立石堂，鬢眉颯爽瞳子方。
- 胡麻作飯瓊作漿，素書一帙在柏牀。
- 啖我還丹拍我背，令我延年在人代。
- 乃書數字與我持，小兒歸去須讀之。
- 覺來知是虛無事，山中雪平雲覆地。
- 東嶺啼猿三四聲，卷簾一望心堪碎。
- 蓬萊有梯不可躡，向海回頭淚盈睫。
- 且聞童子是蒼蠅，誰謂莊生異蝴蝶。
- 學仙去來辭故人，長安道路多風塵。

## 拼音

- zuo2 xiao1 meng4 dao4 wang2 he2 xiang1 ， hu1 jian4 yi4 ren2 shan1 zhi1 yang2 。
- gao1 guan1 chang2 jian4 li4 shi2 tang2 ， bin4 mei2 sa4 shuang3 tong2 zi3 fang1 。
- hu2 ma2 zuo4 fan4 qiong2 zuo4 jiang1 ， su4 shu1 yi2 zhi4 zai4 bai3 chuang2 。
- dan4 wo3 huan2 dan1 pai1 wo3 bei4 ， ling4 wo3 yan2 nian2 zai4 ren2 dai4 。
- nai3 shu1 shu4 zi4 yu3 wo3 chi2 ， xiao3 er2 gui1 qu4 xu1 du2 zhi1 。
- jue2 lai2 zhi1 shi4 xu1 wu2 shi4 ， shan1 zhong1 xue3 ping2 yun2 fu4 di4 。
- dong1 ling3 ti2 yuan2 san1 si4 sheng1 ， juan4 lian2 yi2 wang4 xin1 kan1 sui4 。
- peng2 lai2 you3 ti1 bu4 ke3 nie4 ， xiang4 hai3 hui2 tou2 lei4 ying2 jie2 。
- qie3 wen2 tong2 zi3 shi4 cang1 ying2 ， shui2 wei4 zhuang1 sheng1 yi4 hu2 die2 。
- xue2 xian1 qu4 lai2 ci2 gu4 ren2 ， chang2 an1 dao4 lu4 duo1 feng1 chen2 。

## 注释

## 译文

## 赏析
