---
id: ge-yin-yan-ti-san-yi-bei-yi
title: 題三易備遺
titlePinyin: ti2 san1 yi4 bei4 yi2
titleSlug: ti-san-yi-bei-yi
author: 葛寅炎
authorPinyin: ge3 yin2 yan2
authorSlug: ge-yin-yan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 誰鑿混沌竅，龍馬出澄淵。
- 篤生羲文聖，立極先後天。
- 三三羑所演，兩兩山之連。
- 不假人安排，自有天渾全。
- 咸陽烈焰起，斯文獨不烟。
- 中更九師斸，慘於秦火然。
- 言湮道隨裂，爾來千餘年。
- 皇乎鉅宋興，奎聚五珠聯。
- 天子圖出地，復鍾二鉅賢。
- 門外儼立雪，窩中閑弄丸。
- 數加一倍法，書得七分傳。
- 文後不爲後，羲先不爲先。
- 嗚呼中天易，鎖簧透黄軒。
- 厥數則用六，是爲歸藏焉。
- 觀象歷可紀，聆鳳律相宣。
- 芸芸茁九地，終至碩果堅。
- 薛野鳦未乳，鼎湖龍已仙。
- 敦哉司徒氏，而把五教權。
- 滔滔祚其海，始達溜涓涓。
- 韜光夏臺出，撥亂南巢遷。
- 執中亦建中，道體無些偏。
- 義禮兩夾持，以此裕我昆。
- 姓別取諸子，世號遽以千。
- 甲庚至丁乙，天潢衍慶源。
- 不幸辛也虐，竟以甲子顛。
- 牝晨豔方煽，太白旗已竿。
- 衣寶炎炎裏，道器俱無存。
- 仁哉爾王子，獨抱祭器奔。
- 想偕此書抱，器完道亦完。
- 有客皓其馬，歸作周之藩。
- 俾食豫土毛，一髮千鈞綿。
- 不然之宋叟，胡此得坤乾。
- 我知蒼蒼者，寄道於不言。
- 孔也商之人，宋也商之孫。
- 茫茫宇宙闊，斯道萃一門。
- 粵從兩楹夢，寥寥絕韋編。
- 淺者膠於卜，深者痼於玄。
- 固哉房直日，誕矣雄入泉。
- 八工亮圖法，百賈莊肆錢。
- 皮毛太初歷，糟粕一行禪。
- 天窗兩呼吸，誰契希夷眠。
- 極根一動靜，誰悟溓翁圈。
- 邵程又塵土，河洛空奫漣。
- 翕固張之的，晦乃彰之根。
- 節彼雁南蕩，氣復合真元。
- 攢青華蓋卓，湛碧芙蕖妍。
- 石乳膩昏雨，玉紅絢朝暾。
- 孕此古心子，通身太極渾。
- 香如梅月嚥，朱浥花露研。
- 吉凶扣靈蔡，消長聽啼鵑。
- 寂慮那三畫，遊神這一環。
- 六十六十四，甲甲卦卦圓。
- 仰接先天後，俯超後天前。
- 中天此中興，亞康節伊川。
- 問君易何在，庭草翠無邊。

## 拼音

- shui2 zao2 hun4 dun4 qiao4 ， long2 ma3 chu1 cheng2 yuan1 。
- du3 sheng1 xi1 wen2 sheng4 ， li4 ji2 xian1 hou4 tian1 。
- san1 san1 you3 suo3 yan3 ， liang3 liang3 shan1 zhi1 lian2 。
- bu4 jia3 ren2 an1 pai2 ， zi4 you3 tian1 hun2 quan2 。
- xian2 yang2 lie4 yan4 qi3 ， si1 wen2 du2 bu4 yan1 。
- zhong1 geng4 jiu3 shi1 zhu2 ， can3 wu1 qin2 huo3 ran2 。
- yan2 yan1 dao4 sui2 lie4 ， er3 lai2 qian1 yu2 nian2 。
- huang2 hu1 ju4 song4 xing1 ， kui2 ju4 wu3 zhu1 lian2 。
- tian1 zi3 tu2 chu1 di4 ， fu4 zhong1 er4 ju4 xian2 。
- men2 wai4 yan3 li4 xue3 ， wo1 zhong1 xian2 nong4 wan2 。
- shu4 jia1 yi2 bei4 fa3 ， shu1 de2 qi1 fen1 chuan2 。
- wen2 hou4 bu4 wei2 hou4 ， xi1 xian1 bu4 wei2 xian1 。
- wu1 hu1 zhong1 tian1 yi4 ， suo3 huang2 tou4 huang2 xuan1 。
- jue2 shu4 ze2 yong4 liu4 ， shi4 wei2 gui1 cang2 yan1 。
- guan1 xiang4 li4 ke3 ji4 ， ling2 feng4 lü4 xiang1 xuan1 。
- yun2 yun2 zhuo2 jiu3 di4 ， zhong1 zhi4 shuo4 guo3 jian1 。
- xue1 ye3 yi3 wei4 ru3 ， ding3 hu2 long2 yi3 xian1 。
- dun1 zai1 si1 tu2 shi4 ， er2 ba3 wu3 jiao4 quan2 。
- tao1 tao1 zuo4 qi2 hai3 ， shi3 da2 liu1 juan1 juan1 。
- tao1 guang1 xia4 tai2 chu1 ， bo1 luan4 nan2 chao2 qian1 。
- zhi2 zhong1 yi4 jian4 zhong1 ， dao4 ti3 wu2 xie1 pian1 。
- yi4 li3 liang3 jia1 chi2 ， yi3 ci3 yu4 wo3 kun1 。
- xing4 bie2 qu3 zhu1 zi3 ， shi4 hao4 ju4 yi3 qian1 。
- jia3 geng1 zhi4 ding1 yi3 ， tian1 huang2 yan3 qing4 yuan2 。
- bu2 xing4 xin1 ye3 nüe4 ， jing4 yi3 jia3 zi3 dian1 。
- pin4 chen2 yan4 fang1 shan1 ， tai4 bai2 qi2 yi3 gan1 。
- yi1 bao3 yan2 yan2 li3 ， dao4 qi4 ju4 wu2 cun2 。
- ren2 zai1 er3 wang2 zi3 ， du2 bao4 ji4 qi4 ben1 。
- xiang3 xie2 ci3 shu1 bao4 ， qi4 wan2 dao4 yi4 wan2 。
- you3 ke4 hao4 qi2 ma3 ， gui1 zuo4 zhou1 zhi1 fan1 。
- bi3 shi2 yu4 tu3 mao2 ， yi2 fa4 qian1 jun1 mian2 。
- bu4 ran2 zhi1 song4 sou3 ， hu2 ci3 de2 kun1 qian2 。
- wo3 zhi1 cang1 cang1 zhe3 ， ji4 dao4 wu1 bu4 yan2 。
- kong3 ye3 shang1 zhi1 ren2 ， song4 ye3 shang1 zhi1 sun1 。
- mang2 mang2 yu3 zhou4 kuo4 ， si1 dao4 cui4 yi4 men2 。
- yue4 cong2 liang3 ying2 meng4 ， liao2 liao2 jue2 wei2 bian1 。
- qian3 zhe3 jiao1 wu1 bu3 ， shen1 zhe3 gu4 wu1 xuan2 。
- gu4 zai1 fang2 zhi2 ri4 ， dan4 yi3 xiong2 ru4 quan2 。
- ba1 gong1 liang4 tu2 fa3 ， bai3 jia3 zhuang1 si4 qian2 。
- pi2 mao2 tai4 chu1 li4 ， zao1 po4 yi4 hang2 shan4 。
- tian1 chuang1 liang3 hu1 xi1 ， shui2 qi4 xi1 yi2 mian2 。
- ji2 gen1 yi2 dong4 jing4 ， shui2 wu4 lian2 weng1 quan1 。
- shao4 cheng2 you4 chen2 tu3 ， he2 luo4 kong1 yun1 lian2 。
- xi1 gu4 zhang1 zhi1 de0 ， hui4 nai3 zhang1 zhi1 gen1 。
- jie2 bi3 yan4 nan2 dang4 ， qi4 fu4 he2 zhen1 yuan2 。
- zan3 qing1 hua2 gai4 zhuo2 ， zhan4 bi4 fu2 qu2 yan2 。
- shi2 ru3 ni4 hun1 yu3 ， yu4 hong2 xuan4 chao2 tun1 。
- yun4 ci3 gu3 xin1 zi0 ， tong1 shen1 tai4 ji2 hun2 。
- xiang1 ru2 mei2 yue4 yan4 ， zhu1 yi4 hua1 lu4 yan2 。
- ji2 xiong1 kou4 ling2 cai4 ， xiao1 chang2 ting1 ti2 jian1 。
- ji4 lü4 na4 san1 hua4 ， you2 shen2 zhe4 yi4 huan2 。
- liu4 shi2 liu4 shi2 si4 ， jia3 jia3 gua4 gua4 yuan2 。
- yang3 jie1 xian1 tian1 hou4 ， fu3 chao1 hou4 tian1 qian2 。
- zhong1 tian1 ci3 zhong1 xing1 ， ya1 kang1 jie2 yi1 chuan1 。
- wen4 jun1 yi4 he2 zai4 ， ting2 cao3 cui4 wu2 bian1 。

## 注释

## 译文

## 赏析
