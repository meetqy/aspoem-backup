---
id: li-zhi-xiang-feng-xing
title: 相逢行
titlePinyin: xiang1 feng2 xing2
titleSlug: xiang-feng-xing
author: 李廌
authorPinyin: li3 zhi4
authorSlug: li-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 平生不爲輕薄遊，故亦未作相逢行。
- 尋常木彊畏犯義，直欲端彥規後生。
- 有客性不羈，謂我何泥固。
- 太上立德次立功，癡兒乃爲功名悞。
- 顔回窮凍終何成，東山餓夫適自苦。
- 君不見白楊依依北邙墓，斷碣滅裂礙行路。
- 髑髏物化今何爲，劍鉞雖存委爲土，癡兒胡爲不早悟。
- 我聞是言笑不顧，摳衣布武出門去。
- 杳如乘鸞向烟霧，精神流離不自據。
- 想像彷彿若神遇，果見姣姬拾翠羽。
- 縠袂障日揚輕素，芙蕖倒影碧波媚，薄雲映日光未吐。
- 冶容異公行，聯娟美無度。
- 驚翩翩，下烟渚。
- 游翔嫷，將高舉。
- 爲憐牽牛久獨處，欲解明璫贈交甫。
- 臨行惠我不語意，定駕星軿爲暮雨。

## 拼音

- ping2 sheng1 bu4 wei2 qing1 bao2 you2 ， gu4 yi4 wei4 zuo4 xiang1 feng2 xing2 。
- xun2 chang2 mu4 qiang2 wei4 fan4 yi4 ， zhi2 yu4 duan1 yan4 gui1 hou4 sheng1 。
- you3 ke4 xing4 bu4 ji1 ， wei4 wo3 he2 ni2 gu4 。
- tai4 shang4 li4 de2 ci4 li4 gong1 ， chi1 er2 nai3 wei2 gong1 ming2 wu4 。
- yan2 hui2 qiong2 dong4 zhong1 he2 cheng2 ， dong1 shan1 e4 fu1 shi4 zi4 ku3 。
- jun1 bu2 jian4 bai2 yang2 yi1 yi1 bei3 mang2 mu4 ， duan4 jie2 mie4 lie4 ai4 xing2 lu4 。
- du2 lou2 wu4 hua4 jin1 he2 wei2 ， jian4 yue4 sui1 cun2 wei3 wei2 tu3 ， chi1 er2 hu2 wei2 bu4 zao3 wu4 。
- wo3 wen2 shi4 yan2 xiao4 bu2 gu4 ， kou1 yi1 bu4 wu3 chu1 men2 qu4 。
- yao3 ru2 cheng2 luan2 xiang4 yan1 wu4 ， jing1 shen2 liu2 li2 bu2 zi4 ju4 。
- xiang3 xiang4 pang2 fu2 ruo4 shen2 yu4 ， guo3 jian4 jiao1 ji1 shi2 cui4 yu3 。
- hu2 mei4 zhang4 ri4 yang2 qing1 su4 ， fu2 qu2 dao3 ying3 bi4 bo1 mei4 ， bao2 yun2 ying4 ri4 guang1 wei4 tu3 。
- ye3 rong2 yi4 gong1 xing2 ， lian2 juan1 mei3 wu2 du4 。
- jing1 pian1 pian1 ， xia4 yan1 zhu3 。
- you2 xiang2 tuo3 ， jiang1 gao1 ju3 。
- wei2 lian2 qian1 niu2 jiu3 du2 chu3 ， yu4 jie3 ming2 dang1 zeng4 jiao1 fu3 。
- lin2 xing2 hui4 wo3 bu4 yu3 yi4 ， ding4 jia4 xing1 ping2 wei2 mu4 yu3 。

## 注释

## 译文

## 赏析
